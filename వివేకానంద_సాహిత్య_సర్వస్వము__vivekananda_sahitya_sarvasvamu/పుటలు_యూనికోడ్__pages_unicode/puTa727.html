<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa726.html>p726</a></td><td>p727</td><td><a class=puTa_lanke href=puTa728.html>p728</a></td></tr></table>

<p><FONT FACE="TimesNewRoman, Times, serif" SIZE="2">3 1 2</FONT></p>
<p><FONT FACE="SHREE900, SHREE, sans-serif" SIZE="3">తర్కసమ్మతంగా వాదం చెయ్యవచ్చు.</FONT></p>
<p><FONT FACE="SHREE900, SHREE, sans-serif" SIZE="3">అనిర్వచనీయమైన కార్యకారణాల పరస్పరాశ్రయం యిది. కాబట్టి జ్ఞాన-&nbsp;<BR>మంతా యిలాటి విషయచక్ర పరిభ్రమణమౌతోంది: తర్కసూత్రాలను బట్టి-&nbsp;<BR>చూస్తే యిది నిర్దుష్టమైన జ్ఞానంకాదు; ఇలాటిది నిర్దుష్టమైన జ్ఞానం కాదని&nbsp;<BR>యథార్థజ్ఞానంతో పోల్చికాక, విషయచక్రం మీదే ఆధారపడిన సూత్రాలచేతనే&nbsp;<BR>ఋజువు చెయ్యబడటం వింతల్లోకల్లా వింత. మన సమ్తసజ్ఞానం అసమగ్రమైన&nbsp;<BR>దని తనను తాను ఋజువు చేసుకొంటూన్నదనటం సుస్పష్టం. మన జ్ఞానంలోని&nbsp;<BR>వైచిత్య్రం యిది. ఇది యథార్థజ్ఞానం కాదనటానికికూడ వీలుకాదు; సత్యాన్ని&nbsp;<BR>గురించి మనం తెలుసుకోగలిగినదంతా, భావించగలిగినదంతా యీ జ్ఞానపరిధి&nbsp;<BR>లోనిదే. వ్యావహారిక ప్రయోజన సాధనకు యిది చాలదనికూడ చెప్పలేం. బాహ్యా-&nbsp;<BR>భ్యంతర ప్రపంచాలను తన పరిధిలోకి తీసుకొనే యీ మానవజ్ఞానానికి&nbsp;<BR>‘మాయ’ అని పేరు. ఈ జ్ఞానం నిర్దుష్టంకాదని తనను తానే ఋజువు చేసు-&nbsp;<BR>కొంటున్నందువల్ల యిది యథార్థమూ కాదు; మానవుడిలోని పశుజీవనానికి&nbsp;<BR>కావలిసినదల్లా సాధించగలదు కాబట్టి యిది యథార్థమే.</FONT></p>
<p><FONT FACE="SHREE900, SHREE, sans-serif" SIZE="3">బాహ్యప్రపంచంలో ‘మాయ’ ఆకర్షణ, నిరాకరణ రూపాలలో వ్యక్తమౌ-&nbsp;<BR>తోంది. అంతర ప్రపంచంలో అది ప్రవృత్తి నివృత్తి - కామం, నిష్కామం అనే&nbsp;<BR>రూపాలు దాలుస్తోంది. అఖిలవిశ్వం శీఘ్రగతిని ముందుకు పరుగులెత్తటానికి&nbsp;<BR>ప్రయత్నిస్తూంది. ప్రతి అణువు తన కేంద్రంనుండి ఎగిరిపోటానికి ప్రయత్ని-&nbsp;<BR>స్తోంది. మానస ప్రపంచంలో ప్రతిభావన తప్పిపోవటానికి యత్నిస్తోంది. బాహ్య-&nbsp;<BR>జగత్తులో ప్రతి అణువును కేంద్రగామి ఐన మరొకశక్తి వశం చేసుకొని కేంద్రానికి&nbsp;<BR>కొనివస్తోంది. అదేవిధంగా భావప్రపంచంలో బహిర్ముఖమౌతూన్న యీ సకల&nbsp;<BR>కామనలను నిగ్రహశక్తి అదుపులో పెడుతోంది.</FONT></p>
<p><FONT FACE="SHREE900, SHREE, sans-serif" SIZE="3">భౌతికతత్త్వానికి బద్ధులమవాలనే కోర్కె, అంటె యంత్రప్రాయంగా కార్య-&nbsp;<BR>కలాపాలు సాగించేస్థాయికి అధికాధికంగా ఈడ్వబడే ప్రవృత్తి - మానవుల్లోని&nbsp;<BR>జంతుప్రవృత్తికి సంబంధించింది. ఇంద్రియాలకు అధీనమైన బంధాన్ని తెంచు-&nbsp;<BR>కోవాలనే కాంక్ష కలిగేటప్పుడే మానవహృదయంలో మతం ప్రారంభమౌతుంది.&nbsp;<BR>మానవుడు ఇంద్రియబద్ధుడు కాకుండ నివారించటం, అతడు స్వాతంత్య్ర స్థితిని&nbsp;<BR>పొందటానికి సహాయపడటం - ఇవి మతంవల్ల కలిగే ప్రయోజనాలు. ఈ లక్ష్య-&nbsp;<BR>సాధనకు నివృత్తిశక్తియొక్క మొదటి ప్రయత్నానికి ‘నీతి’ అనిపేరు. ఈ పతనాన్ని&nbsp;<BR>నివారించి, యీ బంధాన్ని ఛేదించటం - యివి ‘నీతి’కి లక్షణాలు. నీతిశాస్త్రా-&nbsp;<BR>న్నంతా విధి నిషేధాలుగా విభజించవచ్చు. ‘ఇది చెయ్యండి’ అనిగాని ‘అది చెయ్య-&nbsp;<BR>వద్దు’ అనిగాని అది ఆదేశిస్తూంటుంది. ‘చెయ్యవద్దు’ అని చెప్పేటప్పుడు అది</FONT></p>
<hr class="puTa_virupu">
<table><tr><td><a class=puTa_lanke href=puTa726.html>p726</a></td><td>p727</td><td><a class=puTa_lanke href=puTa728.html>p728</a></td></tr></table>
</div></body></html>
