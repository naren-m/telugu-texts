<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2138.html>p2138</a></td><td>p2139</td><td><a class=puTa_lanke href=puTa2140.html>p2140</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">9 0</FONT></p>
<p><FONT FACE="SHREE900, SHREE, sans-serif" SIZE="3">చంపుకొన్నవాడు, జ్ఞానాన్ని, భక్తిప్రపత్తులను తాను సంపాదించి, ఇతరులకు&nbsp;<BR>ప్రసాదించడమే వృత్తిగా పెట్టుకొని జీవించేవాడు అని భావిస్తే అలాంటి బ్రాహ్మ-&nbsp;<BR>ణులతో - అంటే ఆధ్యాత్మిక విద్యాపరాయణులు, నీతిమంతులు, ధర్మశీలులు&nbsp;<BR>అయిన స్త్రీ పురుషులతో - నిండిన దేశం వుంటే, అలాంటి దేశం రాజశాసనానికి&nbsp;<BR>అతీతమై వుంటుందని భావించడం ఒక ఆశ్చర్యమా? అట్టి వారిని అదుపులో&nbsp;<BR>ఉంచడానికి రక్షక భటులు, యుద్ధవీరులు అవసరమా? వారిని ఎవరైనా&nbsp;<BR>అదుపులో వుంచవలసిన అవసరం కలుగుతుందా? వారు ఏ ప్రభుత్వం క్రిందనైనా&nbsp;<BR>జీవించడం ఎందుకు? వారు ఉత్తములు, పూజ్యులు, దైవాంశసంభూతులు కదా?&nbsp;<BR>మన ఆదర్శ బ్రాహ్మణులు ఇలాటివారు. సత్యయుగంలో ఒక్కటే&nbsp;<BR>కులముండేదనీ అది బ్రాహ్మణకులమే అనీ మనం చదువుతున్నాం. సృష్టి&nbsp;<BR>ప్రారంభంలో ప్రపంచమంతా బ్రాహ్మణులతో నిండివుండిందని మహాభారతం&nbsp;<BR>తెలుపుతోంది. వారే క్రమేణ పతితులుకాగా, వేర్వేరు కులాలుగా చీలిపోయా-&nbsp;<BR>రట!! యుగచక్రం తిరిగి వచ్చేటప్పుడు సృష్ట్యాదిలోలాగా అందరు మరల&nbsp;<BR>బ్రాహ్మణు లవుతారు. ఈ యుగచక్రం ఇపుడు తిరిగిపోతోంది. అందువల్లనే ఆ&nbsp;<BR>విషయాలను మీ జ్ఞప్తికి తెస్తున్నాను. కాబట్టి వర్ణ సమస్యను పరిష్కారం చేయ-&nbsp;<BR>డానికై ఇదివరకు ఉన్నతిలో వున్నవారిని కిందికి దిగలాగకూడదు. ఆహారపానీ-&nbsp;<BR>యాల విషయంలో హద్దుమీరి, ఇష్టంవచ్చినట్లు ప్రవర్తించరాదు. అధికాధికంగా&nbsp;<BR>సుఖాలను అనుభవించాలని, పరిమితులను దాటిపోకూడదు. అది మార్గంకాదు.&nbsp;<BR>మనలో ప్రతివాడూ వేదాంత మతాదర్శాలను అందుకోవడం వల్లనే ఆ సంస్కరణ&nbsp;<BR>సిద్ధించగలదు; అందుకు మనం ఆధ్యాత్మిక తేజస్సును సంపాదించి ఆదర్శ&nbsp;<BR>బ్రాహ్మణులం కావాలి! మనం ఆర్యులమైనా, అనార్యులమైనా, బ్రాహ్మణులమైనా,&nbsp;<BR>శూద్రులమైనా మనకందరికీ ఒకే శాసనం వర్తిస్తుంది. మనం ఎక్కడా ఆగక&nbsp;<BR>ముందుకు నిరంతరం సాగిపోతూండాలని ఆ శాసనాదేశం! అతినికృష్టుడైన పంచ-&nbsp;<BR>ముడు మొదలు, మహాపురుషుని వరకు ఈ దేశంలోని ప్రతివాడూ ప్రయ-&nbsp;<BR>త్నించి, ఆదర్శ బ్రాహ్మణుడు కావాలి! ఈ వేదాంత సిద్ధాంతం, ఈ దేశానికేకాక&nbsp;<BR>ప్రపంచానికంతా వర్తిస్తుంది. మానవ సంఘంలోని ప్రతివ్యక్తీ ప్రతీకార వాంఛ&nbsp;<BR>లేనివాడు, శాంతుడు, స్థిరచిత్తుడు, భక్తితత్పరుడు, నిర్మలుడు, ధ్యానపరా&nbsp;<BR>యణుడు అయి ఆదర్శ పారమార్థికజీవిగా పరిణమించేలాగా నెమ్మదిగా జాగ్రత్తగా&nbsp;<BR>నడవడమే కులవ్యవస్థ పరమావధి! ఆ ఆదర్శంలో భగవంతుడు ప్రత్యక్షమై&nbsp;<BR>వుంటాడు!</FONT></p>
<p><FONT FACE="SHREE900, SHREE, sans-serif" SIZE="3">ఈ ఫలితార్థాలు చేకూరడమెలా? శపించడం, తిట్టడం, దూషించడం&nbsp;<BR>ఏమాత్రం ఉపకారం కావని నేను మళ్లీ మళ్లీ మీకు చెబుతున్నాను. ఎన్నో ఏళ్ళు</FONT></p>
<hr class="puTa_virupu">
<table><tr><td><a class=puTa_lanke href=puTa2138.html>p2138</a></td><td>p2139</td><td><a class=puTa_lanke href=puTa2140.html>p2140</a></td></tr></table>
</div></body></html>
