<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2487.html>p2487</a></td><td>p2488</td><td><a class=puTa_lanke href=puTa2489.html>p2489</a></td></tr></table>

<p><FONT FACE="SHREE900, SHREE, sans-serif" SIZE="3">ఆధ్యాత్మికశక్తిని సముపార్జించినవారే యితరులకు దాన్ని అనుగ్రహించగలరు; ఇలా-&nbsp;<BR>టివారే ఆ జగద్గురు పట్టానికి అభిషిక్తులవుతారు. జ్ఞానజ్యోతిని ప్రసాదించే శక్తి-&nbsp;<BR>కేంద్రాలు వీరే.</FONT></p>
<p><FONT FACE="SHREE900, SHREE, sans-serif" SIZE="3">ఇలాటి సిద్ధ పురుషులు ఏ దేశంలో ఎంతగా జన్మిస్తుంటారో, ఆ దేశానికి&nbsp;<BR>అంతగా అభ్యుదయం చేకూరుతుంది. ఇలాటి ఆత్మవేత్తలు ఏ దేశంలో అసలు&nbsp;<BR>లభించరో, ఆ దేశ వినాశం అనివార్యం. దాని నెవరూ ఉద్ధరించలేరు. కాబట్టే&nbsp;<BR>నా గురుదేవుడు, ‘‘ఆధ్యాత్మికశక్తి సంపన్నుడవవు అపరోక్షానుభూతిని పొందు’’&nbsp;<BR>అని మానవాళికి ఉద్బోధిస్తున్నాడు. ఆయన మీనుండి ఆపేక్షించేది సోదర&nbsp;<BR>మానవుల నిమిత్తం అపార పరిత్యాగం. సహోదర ప్రేమ ప్రసంగాలనాపి, ఆ&nbsp;<BR>ప్రేమను కార్యరంగంలో ప్రదర్శించమనే ఆయన మిమ్మల్ని కోరేది. త్యాగం&nbsp;<BR>చెయ్యాల్సిన సమయం ఆసన్నమైంది. నీలో త్యాగం, అనుభూతి నెలకొని వుంటే&nbsp;<BR>ప్రపంచంలోని సర్వమతాల్లోను ఓతప్రోతభావంలో వెలుస్తూన్న సమన్వయ&nbsp;<BR>సూత్రాన్నే చూడగలవు. వ్యర్థాలైన వివాదాలకు ఆస్కారంలేదని గ్రహిస్తావు.&nbsp;<BR>గ్రహించగలిగితే, నువ్వు మానవాళిని సేవింప సంసిద్ధుడ వవుతావు. సర్వధర్మ-&nbsp;<BR>సమన్వయ సత్యాన్ని లోకానికి ప్రకటించి ప్రస్ఫుట మొనర్చటమే నా గురుదేవుడి&nbsp;<BR>జీవితోద్దేశ్యం. ఇతర మతాచార్యులందరూ స్వనామాంకితాలైన ప్రత్యేక మతాలను&nbsp;<BR>ప్రచారం చేస్తూండిరి. కాని యీ యుగాచార్యుడు తన ప్రత్యేకతను ప్రకటించుకో&nbsp;<BR>దలచలేదు; అతడు ఏ మతాన్ని నిందించలేదు; బుద్ధి భేదాన్ని సృష్టించలేదు.&nbsp;<BR>ఎందుకంటె, ‘వాస్తవాని కీ మతాలన్నీ ఆ సనాతన మతాంతర్గతాలు’ అనే మహా-&nbsp;<BR>సత్యాన్ని అత డెరిగి వున్నాడు.</FONT></p>

<BR>
<hr class="puTa_virupu">
<table><tr><td><a class=puTa_lanke href=puTa2487.html>p2487</a></td><td>p2488</td><td><a class=puTa_lanke href=puTa2489.html>p2489</a></td></tr></table>
</div></body></html>
