<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa269.html>p269</a></td><td>p270</td><td><a class=puTa_lanke href=puTa271.html>p271</a></td></tr></table>


<p><FONT FACE="SHREE900, SHREE, sans-serif" SIZE="3">నిర్మలప్రేమకు ఉద్దేశం లేదు. అది పొందగోరే ప్రయోజనం ఏదీ లేదు.&nbsp;<BR>ప్రార్థన, స్తోత్రం తరువాత జరుగవలసింది ఉపాసన. అనంతరం భక్తుడి&nbsp;<BR>ఇష్టదేవత నామాన్ని గురించి, ఇష్టాన్ని గురించి ఆలోచన కలుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">మన జనకుడుగా, మన జననిగా వ్యక్తమైన రూపం మన బంధాలను తెంచి-&nbsp;<BR>వేయ వలసిందని ప్రార్థించు.</FONT></p>
<p><FONT FACE="SHREE900, SHREE, sans-serif" SIZE="3">‘‘తండ్రి తనయుణ్ణి కొనిపోయేట్లు చేయి పుచ్చుకొని తీసుకునివెళ్లు.&nbsp;<BR>విడిచిపెట్టబోకు’’ అని ప్రార్థించు.</FONT></p>
<p><FONT FACE="SHREE900, SHREE, sans-serif" SIZE="3">‘‘నేను ఐశ్వర్యాన్నిగాని, సౌందర్యాన్నిగాని కాంక్షించను. ఈ లోకాన్నిగాని,&nbsp;<BR>మరొక లోకాన్నిగాను అపేక్షించను. నాకు కావలసింది నువ్వే. ప్రభూ! ఈశ్వరా!&nbsp;<BR>నేను అలసిపోయాను. నా చేయి పుచ్చుకొని నడిపించు. ఈశ్వరా! నేను నీలోనే&nbsp;<BR>విశ్రమిస్తాను. నన్ను నీ సేవకుడిగా స్వీకరించు. నువ్వే నా ఆశ్రయానివి’’&nbsp;<BR>అని ప్రార్థించు.</FONT></p>
<p><FONT FACE="SHREE900, SHREE, sans-serif" SIZE="3">‘‘నువ్వు మా జనకుడివి, మా జననివి, మా ఆప్త సఖుడివి! విశ్వభారాన్ని&nbsp;<BR>వహిస్తున్న నువ్వు మా చిరు జీవితభారాన్ని మోయటంలో సహాయపడు.&nbsp;<BR>మమ్మల్ని విడిచిపెట్టకు, నీకు మేం ఏనాటికీ దూరమైపోకుంటాంగాక! మమ్మల్ని&nbsp;<BR>సర్వదా నీలోనే నివసించనివ్వు’’ అని ప్రార్థించు.</FONT></p>
<p><FONT FACE="SHREE900, SHREE, sans-serif" SIZE="3">భగవంతుడిలోని ప్రేమే సర్వమూ అయి, అది ప్రకటితమైనప్పుడు యీ&nbsp;<BR>లోకం బిందుమాత్రంగా తోచుతుంది.</FONT></p>
<p><FONT FACE="SHREE900, SHREE, sans-serif" SIZE="3">అసత్‌నుంచి సత్‌లోకి, అంధకారంనుంచి జ్యోతిలోకి పయనించు.</FONT></p>
<hr class="puTa_virupu">
<table><tr><td><a class=puTa_lanke href=puTa269.html>p269</a></td><td>p270</td><td><a class=puTa_lanke href=puTa271.html>p271</a></td></tr></table>
</div></body></html>
