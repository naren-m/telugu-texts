<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa846.html>p846</a></td><td>p847</td><td><a class=puTa_lanke href=puTa848.html>p848</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ప్రాణం</FONT></p>
<BR>
<p><FONT FACE="SHREE900, SHREE, sans-serif" SIZE="3">23</FONT></p>
<BR>
<p><FONT FACE="SHREE902, SHREE, sans-serif" SIZE="3">మూడవ అధ్యాయం</FONT></p>
<BR>
<p><FONT FACE="SHREE902, SHREE, sans-serif" SIZE="4">ప్రాణం</FONT></p>
<BR>
<p><FONT FACE="SHREE900, SHREE, sans-serif" SIZE="3">‘ప్రాణాయామ మంటే ‘శ్వాస’ విషయం’ - అని చాలామంది అను&nbsp;<BR>కుంటారు. ఇది సరికాదు. ప్రాణాయామానికి శ్వాసకు సంబంధం ఉన్నా, అది&nbsp;<BR>చాలా అల్పం. నిజమైన ప్రాణాయామానికి శ్వాసనియమం కేవలం ఒక&nbsp;<BR>సాధనామాత్రమే; అంతకన్నా విశిష్ఠత దానికి లేదు.</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రాణాయామ మంటే ప్రాణనిరోధమని అర్థం. ఈ విశ్వమంతా రెండు&nbsp;<BR>తత్త్వాలతో నిర్మితమైందని హిందూతాత్త్వికు లంటారు. ఆ రెంటిలో ఒకటి&nbsp;<BR>ఆకాశం. ఆకాశం సర్వవ్యాపి, సర్వాంతర్గత పదార్థం. రూపమున్న ప్రతివస్తువూ,&nbsp;<BR>సంయోగజనిత ప్రతి పదార్థం కూడా ఆకాశం నుండే వస్తున్నాయి. ఆకాశమే&nbsp;<BR>వాయువుగా మారుతోంది. ఆకాశమే ద్రవ, ఘన పదార్థాలుగా పరిణమిస్తోంది.&nbsp;<BR>ఆకాశమే భూ సూర్య చంద్ర నక్షత్ర ధూమకేతువులుగా అవుతోంది. ఆకాశమే&nbsp;<BR>మానవ, జంతు శరీరాలుగా, చెట్టూచేమలుగా రూపొందుతోంది. మనకు కనిపించే&nbsp;<BR>ప్రతిరూపం, ఇంద్రియగోచరమైన ప్రతివిషయం, అస్తిత్వం గల ప్రతివస్తువూ అన్నీ&nbsp;<BR>ఆకాశం నుండే ఉత్పన్నమౌతున్నాయి. ఆకాశం సూక్ష్మాతి సూక్ష్మం; అందుకని అది&nbsp;<BR>ఇంద్రియగోచరం కాదు. ఏదైనా స్థూలరూపం ధరిస్తేనే, దాని ఆకారాన్ని మనం&nbsp;<BR>చూడగల్గుతాం. ఆకాశం ఒక్కటే సృష్టి ప్రారంభంలో ఉన్న పదార్థం. కల్పాంతంలో&nbsp;<BR>ఘన, ద్రవ, వాయు పదార్థాలన్నీ మరల ఆకాశంలో లయించి పోతాయి. అలాగే&nbsp;<BR>ఆకాశం నుండి మరల ఈ సృష్టి అంతా బయటికి వస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఆకాశం విశ్వంగా రూపొందటానికి ఏ శక్తి కారణం? అది ప్రాణశక్తి. ఆకాశం&nbsp;<BR>అనంతం, సర్వవ్యాపకం, జగస్సృష్టికి మూలపదార్థమైనట్లుగానే, ప్రాణం కూడా&nbsp;<BR>అనంతం, సర్వవ్యాపకం, జగస్సృజనశక్తియై ఉంది. కల్పారంభంలో, కల్పాం&nbsp;<BR>తంలో అంతా ఆకాశమే అవుతుంది; విశ్వంలోని శక్తులన్నీ ప్రాణం నుండే&nbsp;<BR>ఉత్పన్నమౌతుంటాయి. ‘గతి’ రూపంలో ప్రాణమే వ్యక్తమౌతోంది. అయ&nbsp;<BR>స్కాంత, గురుత్వాకర్షణ శక్తుల రూపంలో ప్రాణమే ఉంది. శరీర కదలికలు,&nbsp;<BR>నాడీప్రవాహాలు, ఆలోచనలు అన్నీ ప్రాణ స్వరూపమే. మానసిక సంకల్పం నుండి&nbsp;<BR>అతిచిన్న శరీరవ్యాపారం వరకున్న ప్రతిక్రియ కూడా ప్రాణశక్తి వ్యక్తీకరణమే.&nbsp;<BR>మానసికశక్తులూ, భౌతికశక్తులూ, ప్రపంచంలోని ఇతర శక్తులూ - ఈ శక్తులన్నీ&nbsp;<BR>వాటి వాటి మూలస్థితిలోకి వెళ్లితే అవన్నీ ప్రాణమే అవుతాయి.</FONT></p>
<hr class="puTa_virupu">
<table><tr><td><a class=puTa_lanke href=puTa846.html>p846</a></td><td>p847</td><td><a class=puTa_lanke href=puTa848.html>p848</a></td></tr></table>
</div></body></html>
