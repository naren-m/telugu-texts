<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2163.html>p2163</a></td><td>p2164</td><td><a class=puTa_lanke href=puTa2165.html>p2165</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - మద్రాసు : నా ఉద్యమ ప్రణాళిక</FONT></p>
<p><FONT FACE="TimesNewRoman, Times, serif" SIZE="2">1 1 5</FONT></p>
<p><FONT FACE="SHREE900, SHREE, sans-serif" SIZE="3">లకు ముందెన్నడూలేని పరస్పర సంబంధం నేడు కలిగింది.&nbsp;<BR>ఇంగ్లీషువారి వ్యాపారం కోసమై ఏర్పడిన రోడ్లు, కాలువలు, ప్రపంచమంతటా&nbsp;<BR>దట్టంగా అల్లుకపోయాయి. ఇంగ్లీషువారి తెలివితేటలవల్ల, ముందెన్నడూ జరగని&nbsp;<BR>రీతిగా, ప్రపంచజాతులు, ఈనాడు ఒకదానికొకటి కలిసి ముడివేయబడి&nbsp;<BR>వున్నాయి. మానవచరిత్రలో పూర్వమెన్నడూ జరగనివిధంగా, కేంద్ర, వాణిజ్యస్థా-&nbsp;<BR>నాలు నెలకొల్పబడ్డాయి. వెంటనే భారతదేశం, ఎలాగో మేల్కొని తన ఆధ్యాత్మిక&nbsp;<BR>దానవర్షాలను, ప్రపంచంపై కురిపిస్తోంది. ఆ ధారలు, ఈ రోడ్లు, ఈ&nbsp;<BR>కాలువలు ఆధారంగా దశదిశాంతాలకు పరుగులు పెడతాయి. నేను అమెరికా&nbsp;<BR>వెళ్లడం నా ప్రయోజకత్వంగానీ, మీ ప్రయోజకత్వంగానీకాదు. భారత భాగ్య&nbsp;<BR>విధాత అయిన హైందవాధిష్ఠాన దైవతమే నన్ను పంపాడు. ప్రపంచంలోని అన్ని-&nbsp;<BR>జాతులవారి దగ్గరకి, నా వంటివారిని వందలకొద్దీ మందిని ఇంకా పంపనున్నాడు.&nbsp;<BR>ఈ కార్యానికి అడ్డుపెట్టగల శక్తి లోకంలోలేదు. మీ మతాన్ని ప్రచారం చేయడానికి&nbsp;<BR>మీరు విదేశాలకు వెళ్లవలసి వుంది. లోకంలో ప్రతిజాతికీ, మీరు మీ మత&nbsp;<BR>ధర్మాలను బోధించండి. ప్రతివారికీ, నీతి సంశోభితమైన ఉదేశం చేయండి. మీరు&nbsp;<BR>చేయవలసిన మొట్టమొదటి పని ఇదే. ఇలా ఆధ్యాత్మిక బోధ చేసిన తర్వాత మీకు&nbsp;<BR>కావలసిన లౌకికజ్ఞానం, ఇతర జ్ఞానాలు, దానితోపాటు తమంతతామే రాగలవు.&nbsp;<BR>కానీ మతాన్ని వదలి మీరు లౌకిక జ్ఞానంకోసం ప్రయత్నం చేశారో - నేను&nbsp;<BR>మీకు స్పష్టంగా చెబుతున్నాను, ‘‘ఈ భారతదేశంలో అలాటి మీ ప్రయత్నం&nbsp;<BR>వ్యర్థంకాక తప్పదు! దానిలో మీ ప్రజలకు ఎన్నడూ అభిమానం పుట్టదు. కొంత-&nbsp;<BR>వరకు, ఆ కారణంచేతనే బౌద్ధమత మహోద్యమం సైతం వ్యర్థమైంది.’’</FONT></p>
<p><FONT FACE="SHREE900, SHREE, sans-serif" SIZE="3">మిత్రులారా! నేను అవలంబించే విధానాన్ని తెలుపుతాను వినండి. భారత&nbsp;<BR>దేశంలోను, ఇతర దేశాల్లోనూ మన పారమార్థిక ధర్మాలను బోధించడానికి తగిన&nbsp;<BR>వారుగా మన యువకుల్ని తయారుచేయడానికై భారతదేశంలో కొన్ని సంస్థలను&nbsp;<BR>నెలకొల్పాలి! ఇప్పుడు కావలసింది పురుషులు మాత్రమే అని ముమ్మాటికీ&nbsp;<BR>గ్రహించండి. తక్కినదంతా సిద్ధంగా దొరకగలదు. కాని బలిష్ఠులు, జవసం&nbsp;<BR>పన్నులు, ఋజువర్తనులు, ఆత్మవిశ్వాసపరులు అయిన యువకులు కావలసి&nbsp;<BR>వున్నారు. అలాటి వారు నూరుమంది దొరికినా, ప్రపంచం పూర్తిగా పరివర్తనం&nbsp;<BR>పొందగలుగుతుంది!! ఇచ్ఛాశక్తి తక్కిన శక్తులన్నిటికంటె బలవత్తరమైంది. అది&nbsp;<BR>సాక్షాత్తు భగవంతుని దగ్గరినుండి వచ్చేదే కాబట్టి దానిముందు తక్కిందంతా&nbsp;<BR>లొంగిపోవలసిందే. నిర్మలం, బలిష్ఠం అయిన ‘‘ఇచ్ఛ’’ (సంకల్పం) సర్వశక్తి&nbsp;<BR>వంతమైంది. దానిలో మీకు విశ్వాసం లేదా? ఉంటే మీ మతంలోని మహోన్నత&nbsp;<BR>ధర్మాలను ప్రపంచానికి బోధించడానికై కంకణం కట్టుకోండి. ప్రపంచం ఆ</FONT></p>
<hr class="puTa_virupu">
<table><tr><td><a class=puTa_lanke href=puTa2163.html>p2163</a></td><td>p2164</td><td><a class=puTa_lanke href=puTa2165.html>p2165</a></td></tr></table>
</div></body></html>
