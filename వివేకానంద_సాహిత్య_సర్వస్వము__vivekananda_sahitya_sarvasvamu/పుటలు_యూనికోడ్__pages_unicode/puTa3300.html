<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3299.html>p3299</a></td><td>p3300</td><td><a class=puTa_lanke href=puTa3301.html>p3301</a></td></tr></table>

<p><FONT FACE="TimesNewRoman, Times, serif" SIZE="2">˝ ˇ</FONT></p>
<p><FONT FACE="SHREE900, SHREE, sans-serif" SIZE="3">హిందువులు తమ మతాన్ని విడనాడకూడదు; అంతేకాక దానిని సరియైన&nbsp;<BR>హద్దుల్లో ఉంచి, సంఘం అభివృద్ధి చెందటానికి అవసరమైన స్వాతంత్య్రాన్ని&nbsp;<BR>యివ్వాలి. మతాచార్యులు చేసిన దురాగతాలన్నీ భారతదేశ పతనానికి దారి&nbsp;<BR>తీసాయి. కాని మతమేనని సంఘసంస్కర్తలు తప్పు అభిప్రాయంలోపడ్డారు. వీరు&nbsp;<BR>వినాశం చేయడానికి అసాధ్యమైన ఈ మత కట్టడాన్ని బద్దలు కొట్టటానికి ప్రయ-&nbsp;<BR>త్నించారు. ఏమి ఫలితం కలిగింది? పరాభవం మాత్రమే! బుద్ధుడు మొదలు&nbsp;<BR>రాజారామమోహనరాయి వరకు వర్ణవ్యవస్థనే, మత వ్యవస్థగా భావించి, వర్ణ&nbsp;<BR>వ్యవస్థతో సహా మతాన్నికూడా పడకొట్టటానికి ప్రయత్నించి విఫలులయ్యారు.&nbsp;<BR>పురోహితులు ఎంత ప్రలాపించినా చివరకు, వర్ణమనేది కరుడుకట్టిన ఒక సాంఘిక&nbsp;<BR>వ్యవస్థ. తాను నిర్వర్తించవలసిన ప్రయోజనాన్ని అది నిర్వర్తించి, ఇప్పు డది భార-&nbsp;<BR>తదేశ వాతావరణాన్ని దుర్గంధంలో నింపివేస్తోంది. ప్రజలు తాము కోల్పోయిన&nbsp;<BR>సాంఘిక వ్యక్తిత్వాన్ని, తిరిగి వారికి యిస్తేగాని దానిని తొలగించలేం. ఈ (అమె-&nbsp;<BR>రికా) దేశంలో పుట్టిన ప్రతి వానికీ తా నొక ‘మానవుడ’ నని తెలుసు. ఇక భార-&nbsp;<BR>తదేశంలో పుట్టిన ప్రతివానికీ, తాను సంఘానికి ఒక బానిస నని తెలుసు. అభి-&nbsp;<BR>వృద్ధికి ఆవశ్యకమైంది స్వాతంత్య్ర మొక్కటే. దానిని తొలగిస్తే&nbsp;<BR>పతనమే దాని ఫలితం. ఆధునిక కాలంలో ఏర్పడిన పోటీవలన కులం (వర్ణం)&nbsp;<BR>ఏ విధంగా అదృశ్యమవుతూందో చూడు. దాని వినాశానికి ఏ మతం అవసరం&nbsp;<BR>లేదు. ఉత్తర భారతదేశంలో అంగడి నడుపుతోన్న బ్రాహ్మణుడు, చెప్పులు కుట్టు-&nbsp;<BR>తూన్న బ్రాహ్మణుడు, సారాయి కాస్తూన్న బ్రాహ్మణుడు, సర్వసాధారణంగా&nbsp;<BR>కన్పిస్తారు. కారణమేమి? ‘పోటీ’ యే దానికి కారణం. ఇప్పటి ప్రభుత్వ ఏలు-&nbsp;<BR>బడిలో, జీవనోపాధికై, ఎవరు ఎటువంటి వృత్తైనా అవలంబించవచ్చును. అభ్యం-&nbsp;<BR>తర మేమాత్రం లేదు. ఉత్కటమైన పోటీవల్ల వేలాది వేలమంది&nbsp;<BR>అట్టడుగున పడివుండక, తమ జన్మ లక్ష్యాలైన మహోన్నత పదవులను అన్వేషి-&nbsp;<BR>స్తూన్నారు; పొందుతూన్నారు.</FONT></p>
<p><FONT FACE="SHREE900, SHREE, sans-serif" SIZE="3">ఈ ఈ చలికాలమంతా నేను ఇక్కడ ఉండక తప్పదు. తర్వాత యూరపు&nbsp;<BR>వెళతాను. నా అవసరాలన్నీ భగవంతుడే తీరుస్తాడు. ఆ విషయంలో నువ్వు&nbsp;<BR>ఆదుర్దా చెందవద్దు. నువ్వు చూపుతూన్న ప్రేమకు నా కృతజ్ఞతను తెలుప&nbsp;<BR>జాలను.</FONT></p>
<p><FONT FACE="SHREE900, SHREE, sans-serif" SIZE="3">ఒక్కొక్కరోజు గడచే కొద్దీ భగవంతుడు నా వెంటనున్నాడు అనే భావం&nbsp;<BR>నాకు స్పష్టమవుతోంది. ఆయన చూపే మార్గాన్ని అనుసరింప ప్రయత్నిస్తూ-&nbsp;<BR>న్నాను. ఆయన సంకల్పమే నెరవేరునుగాక! మనం ఈ లోకంలో ఘనకార్యాలు&nbsp;<BR>సాధిస్తాం. అది పరహితానికేగాని పేరు ప్రతిష్ఠలకు కాదు.</FONT></p>
<hr class="puTa_virupu">
<table><tr><td><a class=puTa_lanke href=puTa3299.html>p3299</a></td><td>p3300</td><td><a class=puTa_lanke href=puTa3301.html>p3301</a></td></tr></table>
</div></body></html>
