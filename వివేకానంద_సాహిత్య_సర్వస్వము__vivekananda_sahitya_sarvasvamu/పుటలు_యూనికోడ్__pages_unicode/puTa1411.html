<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1410.html>p1410</a></td><td>p1411</td><td><a class=puTa_lanke href=puTa1412.html>p1412</a></td></tr></table>
<p><FONT FACE="SHREE900, SHREE, sans-serif" SIZE="3">182 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">కలిగిందనే ప్రశ్నే అసంగతమైంది. భ్రాంతి, భ్రాంతినుండి పుట్టినదే సుమండీ!&nbsp;<BR>సత్యం ప్రకాశించిన తర్వాత భ్రాంతి ఉండజాలదు. భ్రాంతికి భ్రాంతే ఆధారం.&nbsp;<BR>బ్రహ్మంపై, సత్యంపై, ఆత్మపై భ్రాంతి నిలువజాలదు. మీరెన్నడూ భ్రాంతి&nbsp;<BR>పడలేదు. మీలో భ్రాంతి చేరింది. మీ కెదురుగా భ్రాంతి నిలిచి వుంది. అదో&nbsp;<BR>ఒక మేఘం. ఇంకో మేఘం వచ్చి, దాన్ని నెట్టివేసి, ఆ స్థలంలో తాను నిలుచుంది.&nbsp;<BR>వేరొకటి వచ్చి దీన్ని నెట్టేస్తుంది. స్థిరంగా నిలిచి వుండే వినీలాకాశంలో వేర్వేరు&nbsp;<BR>రంగులతోను, వేర్వేరు ఆకృతులతోను, మెరిసే మబ్బులు కనిపించి, స్వల్ప&nbsp;<BR>కాలముండి, మాయమవుతూంటాయి. సుస్థిరమైన వినీలాకాశం నిర్లేపమై&nbsp;<BR>(వానికంటుకోక) సదా, ఒక్క తీరుగానే నిలిచి వుంటుంది. అదే విధంగా,&nbsp;<BR>మీరూ ఎప్పుడూ నిర్మలులై, నిత్యపరిపూర్ణులై ప్రకాశిస్తున్నారు. ఈ విశ్వంలో&nbsp;<BR>ప్రకాశించే దేవతలు మీరే. ‘‘దేవతలు’’ అనడం పొరపాటు. ఇద్ద రెక్కడుం-&nbsp;<BR>టారు? ఒక్కరే కదా? ‘‘మీరు, నేను’’- అనడమే దోషం. ‘‘నేను’’ అనే అనాలి.&nbsp;<BR>లక్షలకొద్దీ నోళ్ల ద్వారా తినేది నేనే. నాకు ఆకలెలా వుంటుంది? అనంతములైన&nbsp;<BR>చేతులతో పాటుపడేది నేనే. నేను నిష్క్రియుడుగా వుండడమెలా? ఈ విశ్వ&nbsp;<BR>జీవనమునంతా గడిపేది నేనే. నాకు మరణమెక్కడిది? నేను జనన మరణాలకు&nbsp;<BR>అతీతుడను. నేను మోక్షానికై వెదకడం ఎందుకు? సహజంగానే నేను నిత్య&nbsp;<BR>ముక్తుడిని. జగన్నాథుడనైన నన్ను బంధించే దెవరు? లోకంలోకి వేదశాస్త్రాలన్నీ&nbsp;<BR>ఈ విశ్వంలో కల ఏకైక అస్తిత్వమైన నా యొక్క దివ్యవైభవాన్ని ప్రకటింపజూచే&nbsp;<BR>స్వల్ప పటాల వంటివి. కాబట్టి ఈ వేద శాస్త్రాలు నా కేపాటివి? - అద్వైత&nbsp;<BR>మతాన్ని అవలంబించినవా డీవిధంగా అంటాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘సత్యాన్ని తెలిసికొని, క్షణంలో విముక్తుడివికా -’’ అప్పుడు చీకట్లన్నీ&nbsp;<BR>తొలగిపోతాయి. విశ్వమయుడైన అఖండునితో నరుడు తానేకమవడం తెలిసి&nbsp;<BR>కొన్నప్పుడు, తాను వేరు అనే భావం అంతరించినప్పుడు; స్త్రీ పురుషులంతా,&nbsp;<BR>దేవతలు, త్రిదశ గణాలు, సర్వమూ, జంతుజాలం, చెట్ల సముదాయం,&nbsp;<BR>విశ్వమంతా ఒక్కటిగా కలిసిపోయినప్పుడు - భయమంతా ఎగిరిపోతుంది. నాకు&nbsp;<BR>నేను అపాయం కలిగించుకుంటానా? నన్ను నేను హింసించుకొంటానా? ఇంక&nbsp;<BR>నేను ఎవర్ని గూర్చి భయపడాలి? నీ పట్ల నీకే భయమా? ఎలా కలుగుతుంది?&nbsp;<BR>ఇక దుఃఖమనేది వుండజాలదు. నాకప్పుడు దుఃఖాన్ని కలిగించే దేముంటుంది?&nbsp;<BR>విశ్వరూపాన్ని ధరించిన సద్వస్తువు నేనే కదా? అప్పుడు మత్సరాలన్నీ అంత&nbsp;<BR>రిస్తాయి. ఎవరిపట్ల మాత్సర్యాన్ని వహించడం! నాపట్లేనా! అప్పుడు దుస్సంకల్పా&nbsp;<BR>లన్నీ పటాపంచలై పోగలవు. ఎవర్ని గూర్చి నేను దుస్సంకల్పాలను పూనగలను?&nbsp;<BR>నన్ను గూర్చేనా? నేను వినా విశ్వంలో, అన్యులు లేరే? సత్య జ్ఞానానికి ఇదొక్కటే</FONT></p>
<hr class="puTa_virupu">
<table><tr><td><a class=puTa_lanke href=puTa1410.html>p1410</a></td><td>p1411</td><td><a class=puTa_lanke href=puTa1412.html>p1412</a></td></tr></table>
</div></body></html>
