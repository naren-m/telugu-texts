<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2188.html>p2188</a></td><td>p2189</td><td><a class=puTa_lanke href=puTa2190.html>p2190</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="SHREE902, SHREE, sans-serif" SIZE="5">భారతీయ సిద్ధపురుషులు</FONT></p>
<BR>
<p><FONT FACE="SHREE900, SHREE, sans-serif" SIZE="3">భారతీయ సిద్ధపురుషులను గురించి మాట్లాడేటప్పుడు, చరిత్ర రూప-&nbsp;<BR>మైన సాక్ష్యంలేనట్టి పురాతనకాలానికి నా మనస్సు పరుగిడుతోంది. ఆ ప్రాచీన-&nbsp;<BR>కాలపు అంధకారంలో దాగిన రహస్యాలను వెలువరించడానికి, సంప్రదాయంతో&nbsp;<BR>కూడిన జనశ్రుతి గాథలు వ్యర్థంగా ప్రయత్నిస్తున్నాయి. భారతీయ సిద్ధ&nbsp;<BR>పురుషులు లెక్కలేనంతమంది ఉన్నారు. వేలకొద్దీ సంవత్సరాలుగా భారతజాతి&nbsp;<BR>ఈ సిద్ధులను సృష్టించడంకంటె చేసిన మహత్తరకార్యం ఇంకొకటి లేదు. యుగ-&nbsp;<BR>కర్తలై, మహాతేజస్సుతో వెలిగిన కొందరి జీవితాలను మాత్రమే తీసికొని వారిని&nbsp;<BR>గురించి నా పరిశోధన ఫలితాలను మీకు చెబుతాను.</FONT></p>
<p><FONT FACE="SHREE900, SHREE, sans-serif" SIZE="3">ముందుగా మన శాస్త్రగ్రంథాలను గూర్చి, మన మొకింత తెలిసికోవాలి!&nbsp;<BR>సత్యంయొక్క రెండు ఆదర్శాలు మన శాస్త్రాలలో ఉన్నాయి. ఇందులో ఒకదాన్ని&nbsp;<BR>సనాతనమనీ, రెండవదాన్ని అంతప్రామాణికమైంది కాదనీ, ఐనా కొన్ని దేశకాల&nbsp;<BR>పరిస్థితులలో అది విధిగా అనుసరించ వలసిందే అనీ మనమంటున్నాం. జీవుడు,&nbsp;<BR>ఈశ్వరుడు వీరి స్వభావాలను గురించి, జీవాత్మ, పరమాత్మలకున్న సంబంధాన్ని&nbsp;<BR>గూర్చి, శ్రుతులు, లేక వేదాలు అనే వానివల్ల తెలుస్తోంది. రెండవరకపు సత్యాలను&nbsp;<BR>మనం స్మృతులని పేర్కొంటున్నాం. మనువు, యాజ్ఞవల్క్యుడు మొదలైనవారి&nbsp;<BR>గ్రంథాలలోను, పురాణాలు మొదలు తంత్రశాస్త్రాలవరకు ఉన్న గ్రంథాలలోను&nbsp;<BR>అవి తెలుపబడ్డాయి. ఈ రెండవరకం గ్రంథాలు, సిద్ధాంతాలు, శ్రుతులకు&nbsp;<BR>లోబడినాయి. వీనిలో ఏదైనా శ్రుతివిరుద్ధంగా ఉంటే దాన్ని త్రోసేసి శ్రుతి&nbsp;<BR>ధర్మాన్నే పాటించాలని సిద్ధాంతం. మానవుని గతి గమ్యాల బాహ్యరూపం-&nbsp;<BR>మాత్రం వేదాల్లో సూచింపబడినాయనీ, వాటి వివరాలు, స్మృతులలోను, పురా-&nbsp;<BR>ణాలలోను విశదం చేయబడినాయనీ దీని అభిప్రాయం. సామాన్యధర్మాలు&nbsp;<BR>మాత్రం తెలిసికోవడానికి శ్రుతులు చాలు. పారమార్థిక జీవనాన్ని గురించి,&nbsp;<BR>అంతకుమించి తెలుపగలిగింది లేదు. తెలిసికోవడమూ సాధ్యంకాదు. జీవాత్మ&nbsp;<BR>అఖండత్వాన్ని సాధించుకోవడానికి కావలసిందంతా పూర్తిగా శ్రుతులలో బోధిం-&nbsp;<BR>చారు. వివరాలుమాత్రం లేవు. వీటిని స్మృతులు ఆయాకాలాల్లో పూరిస్తూ&nbsp;<BR>వచ్చాయి.</FONT></p>
<p><FONT FACE="SHREE900, SHREE, sans-serif" SIZE="3">శ్రుతులను గూర్చిన మరొక విశేషమేమంటే, వానిలోని సత్యాలను పోగుచేసిన&nbsp;<BR>ఋషులు చాలామంది - వారిలో చాలామంది పురుషులు, కొందరు స్త్రీలు -</FONT></p>
<p><FONT FACE="TimesNewRoman, Times, serif" SIZE="2">1 4 0</FONT></p>
<hr class="puTa_virupu">
<table><tr><td><a class=puTa_lanke href=puTa2188.html>p2188</a></td><td>p2189</td><td><a class=puTa_lanke href=puTa2190.html>p2190</a></td></tr></table>
</div></body></html>
