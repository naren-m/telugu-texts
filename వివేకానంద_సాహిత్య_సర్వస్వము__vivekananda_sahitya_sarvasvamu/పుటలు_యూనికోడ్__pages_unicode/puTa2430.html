<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2429.html>p2429</a></td><td>p2430</td><td><a class=puTa_lanke href=puTa2431.html>p2431</a></td></tr></table>
<p><FONT FACE="SHREE900, SHREE, sans-serif" SIZE="3">ఖేత్రీమహారాజు అభినందనకు సమాధానం </FONT><FONT FACE="TimesNewRoman, Times, serif" SIZE="2">3 8 1</FONT></p>
<BR>
<p><FONT FACE="SHREE900, SHREE, sans-serif" SIZE="3">పత్యాన్ని సుప్రతిష్ఠం చేయడానికి తమ ఖడ్గబలంతో తోడ్పడ్డారు. ఫలితంగా&nbsp;<BR>అనర్థం చెలరేగింది. భారతదేశం అధఃపతనమైంది. మళ్లీ క్షత్రియుడు మేల్కొని,&nbsp;<BR>తనను తాను పురికొల్పుకొని, తన బంధం తెంచుకొని, ఇతరుల పాదాలకున్న&nbsp;<BR>బంధాలను తెంచేవరకు భారతదేశం కోలుకోలేదు. పురోహితవర్గం భారత&nbsp;<BR>దేశానికి అరిష్టమైంది. మానవుడు, తోటిమానవుని పతితునిచేసి, తాను&nbsp;<BR>పతితుడు కాకుండటం సాధ్యమా?</FONT></p>
<p><FONT FACE="SHREE900, SHREE, sans-serif" SIZE="3">రాజా, అఖిలవిశ్వం ఒక్కటనే మీ పూర్వులు కనుగొన్న సత్యాలలోకంతా&nbsp;<BR>గొప్ప సత్యమని గ్రహించు. తనకు హానిచేసికోకుండ, ఇతరులకు హానిచేయడం&nbsp;<BR>సాధ్యమా? బ్రాహ్మణ క్షత్రియ వర్గాల నిరంకుశత్వం చక్రవడ్డీతో వారినే బెడిసి&nbsp;<BR>కొట్టింది; అనతిక్రమణీయమైన కర్మఫలితంగా వెయ్యి సంవత్సరాల బానిసతనం,&nbsp;<BR>పతనావస్థ మనకు దాపురించాయి.</FONT></p>
<p><FONT FACE="SHREE900, SHREE, sans-serif" SIZE="3">మీ పూర్వులలో ఒకరి ప్రవచన మిది: ‘‘ఎవరి మనస్సు సమత్వంలో&nbsp;<BR>సుప్రతిష్ఠితమయిందో, వా రీ జీవితంలోనే సాపేక్షభావాన్ని జయించినవారు.’’&nbsp;<BR>దేవుని అవతారమని నమ్ముతున్న కృష్ణుని ప్రవచన మిది. మనమందరం ఈ&nbsp;<BR>మాట నమ్ముతాం. అతని మాటలు నిరర్థకాలు, శుష్కములూనా? కావేని,&nbsp;<BR>కావని మనకు తెలుసు - జన్మభేదం, లింగభేదం, యోగ్యతను గురించిన భేదం&nbsp;<BR>సహితంలేక సర్వసృష్టి సమత్వభావానికి విరుద్ధంగా చేసే ఏ పని అయినా దారుణ&nbsp;<BR>మైన దోషమే. సమత్వభావం పొందేవరకు ఎవరికీ ముక్తిలేదు.</FONT></p>
<p><FONT FACE="SHREE900, SHREE, sans-serif" SIZE="3">మహనీయుడవైన రాజా! వేదాంత బోధలను అనుసరించు. ఈ భాష్య-&nbsp;<BR>కారుడు, ఆ భాష్యకారుడు వ్యాఖ్యానించినట్లుకాక, నీ ఆంతరంలోవున్న ఈశ్వ-&nbsp;<BR>రుడు ప్రబోధించినట్లు అనుసరించు. ముఖ్యంగా సకల వస్తువులలోను, సకల&nbsp;<BR>జీవులలోను, అన్నిటిలోనూ ఒకే దేవుని దర్శిస్తూ మహత్తరమైన ఈ సమత్వ-&nbsp;<BR>సిద్ధాంతాన్ని అనుసరించు.</FONT></p>
<p><FONT FACE="SHREE900, SHREE, sans-serif" SIZE="3">ఇదే ముక్తిమార్గం; అసమత్వం బంధహేతువు. భౌతిక సమత్వం వినా&nbsp;<BR>భౌతిక స్వాతంత్య్రం, మానసిక సమత్వం వినా మానసిక స్వాతంత్య్రం ఏ వ్యక్తి-&nbsp;<BR>గానీ, ఏ జాతిగానీ పొందడం సాధ్యంకాదు.</FONT></p>
<BR>
<p><FONT FACE="SHREE900, SHREE, sans-serif" SIZE="3">మానవకోటి దుఃఖానికి కారణాలు అజ్ఞానం, అసమానత్వం, వాంఛ.&nbsp;<BR>వీటిలో ప్రతి ఒక్కటీ తక్కినవానిని అవార్యంగా వెన్నంటి వుంటాయి. ఎవరు&nbsp;<BR>గానీ తా నితరులకంటె, జంతువులకంటే అధికుడని ఏల భావించాలి? సర్వత్రా&nbsp;<BR>వున్నదొక్కటే!</FONT></p>
<BR>
<p><FONT FACE="SHREE900, SHREE, sans-serif" SIZE="3">త్వం స్త్రీ. త్వం పుమానసి; త్వంకుమార, ఉతవా కుమారీ. - ‘‘నీవే పురు-&nbsp;<BR>షుడివి, నీవే స్త్రీవి, నీవే యువకుడివి, నీవే యువతివి.’’</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa2429.html>p2429</a></td><td>p2430</td><td><a class=puTa_lanke href=puTa2431.html>p2431</a></td></tr></table>
</div></body></html>
