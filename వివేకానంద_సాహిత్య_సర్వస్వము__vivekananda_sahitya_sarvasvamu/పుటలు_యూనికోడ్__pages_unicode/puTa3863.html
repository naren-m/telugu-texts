<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3862.html>p3862</a></td><td>p3863</td><td><a class=puTa_lanke href=puTa3864.html>p3864</a></td></tr></table>

<p><FONT FACE="TimesNewRoman, Times, serif" SIZE="2">2 3 6</FONT></p>
<p><FONT FACE="SHREE900, SHREE, sans-serif" SIZE="3">ఇంతకు ముందు నీపట్ల నాకు ప్రేమ మాత్రమే ఉండేది. కాని యిటీవలి&nbsp;<BR>పరిణామాలతో, నా జీవితాన్ని కనిపెట్టి వుండటానికి దివ్యజనని నిన్ను నియ-&nbsp;<BR>మించినట్లుంది. ఇకనుండి ప్రేమకు విశ్వాసం జోడింపబడింది! ఇక నా&nbsp;<BR>విషయం, నా ఉద్యమమా? ఈ విషయంలో నా అభిప్రాయ మిది. నువ్వు దైవ-&nbsp;<BR>ప్రేరితురాలివైనావు. కాబట్టి నా బాధ్యతల నన్నింటిని, నా భుజస్కంధాలనుండి&nbsp;<BR>దులిపేసి, నీద్వారా అమ్మ ఏ ఆదేశ మిస్తుందో, దానికి నేను బద్ధుడ నవుతాను.</FONT></p>
<p><FONT FACE="SHREE900, SHREE, sans-serif" SIZE="3">త్వరలోనే నిన్ను యూరప్‌లోనో, అమెరికాలోనో కలుసుకోగలనని&nbsp;<BR>ఆశిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">సదా నీ ప్రియపుత్రుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">4 7 1</FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీమతి మృణాళినీబోస్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">దేవగడం, వైద్యనాథం,</FONT></p>
<p><FONT FACE="SHREE900, SHREE, sans-serif" SIZE="3">జనవరి 3, 1899.</FONT></p>
<p><FONT FACE="SHREE900, SHREE, sans-serif" SIZE="3">ప్రియజననీ,</FONT></p>
<p><FONT FACE="SHREE900, SHREE, sans-serif" SIZE="3">నీ ఉత్తరంలో అతి ముఖ్యమైన విషయాలను ప్రస్తావించి కొన్ని ప్రశ్న లడి-&nbsp;<BR>గావు. ఒక చిన్న ఉత్తరంలో వాటన్నిటికీ సమాధానం రాయటం అసాధ్యం. ఐన-&nbsp;<BR>ప్పటికీ, సాధ్యమైనంతవరకు సంగ్రహంగా సమాధానం రాస్తాను.</FONT></p>
<p><FONT FACE="SHREE900, SHREE, sans-serif" SIZE="3">1. సంఘంలో ఒక ఆచారాన్ని బలాత్కారంగా ప్రవేశపెట్టటానికి ఋషికి&nbsp;<BR>గాని, మునికిగాని అధికారం లేదు. పరిస్థితులనుబట్టి, అవసరమైనప్పుడు&nbsp;<BR>సంఘమే, ప్రత్యేకమైన కొన్ని ఆచారాలను అవలంబిస్తూంటుంది. ఋషులు&nbsp;<BR>కేవలం వాటిని స్మృతులలో రాశారు. మానవుడు ఆత్మరక్షణకై అవసరమైన&nbsp;<BR>ఉపాయాలను అవలంబిస్తాడు. అదేవిధంగా సంఘంకూడా తాత్కాలిక ఉపా&nbsp;<BR>యాలచేత రక్షించుకొంటుంది. ఆ ఉపాయాలు తాత్కాలికంగా సమాజానికి&nbsp;<BR>క్షేమకరాలైనవి. ఐనా, కాలక్రమంలో సమాజానికి మహోపద్రవ హేతువులు&nbsp;<BR>అవుతుంటాయి.</FONT></p>
<p><FONT FACE="SHREE900, SHREE, sans-serif" SIZE="3">ఉదాహరణకు దేశంలో నెలకొన్న విధవా వివాహ నిషేధాన్ని గైకొందాం. ఏ&nbsp;<BR>ఋషులో, ఏ దుర్మార్గులో ఈ శాసనాన్ని ప్రవేశపెట్టారని తలచవద్దు. స్త్రీలను&nbsp;<BR>పూర్తిగా తమ అధీనంలో ఉంచుకోవాలని పురుషులకు కోరిక ఉన్నా, ఆ కాలంలో&nbsp;<BR>ఉన్న సాంఘిక ఆవశ్యకత వారికి తోడ్పడకపోతే, వా రా విధమైన విషయాలను&nbsp;<BR>ఎన్నటికీ ఏర్పరుపకలిగి ఉండేవారు కాదు. దీన్లో ముఖ్యంగా&nbsp;<BR>గమనింపవలసిన విషయాలు రెండున్నాయి.</FONT></p>
<hr class="puTa_virupu">
<table><tr><td><a class=puTa_lanke href=puTa3862.html>p3862</a></td><td>p3863</td><td><a class=puTa_lanke href=puTa3864.html>p3864</a></td></tr></table>
</div></body></html>
