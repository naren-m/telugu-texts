<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2726.html>p2726</a></td><td>p2727</td><td><a class=puTa_lanke href=puTa2728.html>p2728</a></td></tr></table>
<p><FONT FACE="SHREE900, SHREE, sans-serif" SIZE="3">మన మత విశ్వాసాలు</FONT></p>
<p><FONT FACE="Bookman-Light, Bookman, serif" SIZE="2">291</FONT></p>
<p><FONT FACE="SHREE902, SHREE, sans-serif" SIZE="4">మన మత విశ్వాసాలు</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">ఇది కిడి అనే శిష్యుడికి షికాగోనుండి 1894 వ సం. మార్చ్‌ 3 వ తేదీన స్వామీజీ&nbsp;<BR>వ్రాసిన ఉత్తరం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">విశ్వాసం అనేది అంతస్సాధనకు బాగా ఉపయోగిస్తుందని మీతోబాటు&nbsp;<BR>నేనూ అంగీకరిస్తాను. కాని దాన్లో ఒక ప్రమాదం వుంది. దానివల్ల దురభిమానం&nbsp;<BR>పెరుగుతుంది. అభ్యుదయం కుంటువడుతుంది.</FONT></p>
<p><FONT FACE="SHREE900, SHREE, sans-serif" SIZE="3">జ్ఞానం మంచిదే; కాని దాన్లో ఒక ప్రమాదముంది. అది వట్టి ప్రతిభా&nbsp;<BR>ప్రదర్శనగా పరిగణింపవచ్చును. ప్రేమ అనే పదార్థం చాలగొప్పదే. కాని అది వట్టి&nbsp;<BR>హృదయదౌర్బల్యంగా పరిణమించి వినష్టం కావొచ్చు.</FONT></p>
<p><FONT FACE="SHREE900, SHREE, sans-serif" SIZE="3">ఈ మూడు వస్తువులు సమపాళంగా వుండొచ్చును. శ్రీరామకృష్ణునిలో&nbsp;<BR>విశ్వాసం, జ్ఞానం, ప్రేమ అన్నవి సమపాళ్లలో వుండినవి. అలాటి మహా&nbsp;<BR>పురుషులు అతికొద్దిమంది అప్పుడప్పుడు ఉదయిస్తారు. కాని మనం ఆ సత్పురు-&nbsp;<BR>షుల ఉపదేశాలను లక్ష్యంగా వుంచుకొని సాధన చెయ్యాలి. మనలో ప్రతి&nbsp;<BR>వాడూ వ్యక్తిగతంగా ఆయన పొందిన పరిపూర్ణతను సాధించలేకపోవచ్చును. కాని&nbsp;<BR>సామూహికంగా ఒకరినొకరు సరిదిద్దుకోవటం వల్ల, ఒకరినొకరు సరిపోల్చు&nbsp;<BR>కోవటం వల్ల, సర్దుకోవటంవల్ల ఒకరినొకరు తోడుపడటంవల్ల సామూహికంగా&nbsp;<BR>మనం పరిపూర్ణత్వం సాధించవచ్చును. ఇది అనేకులు కలిసి సంపాదించే&nbsp;<BR>సమత్వం. తక్కిన మతా లన్నిటికంటె యిది నిశ్చయంగా ఉత్తమం.</FONT></p>
<p><FONT FACE="SHREE900, SHREE, sans-serif" SIZE="3">ఒక మతం కొంత ఫలితాన్ని సాధించాలంటే ఉత్సాహం ఎంతో అవసరం.&nbsp;<BR>కాని మనం యీ మత విభేదాలు పెరిగిపోకుండా జాగ్రత్తపడాలి. మనం యీ&nbsp;<BR>మత విభేదాలు పాటింపని ఒక శాఖగా వుండటంవల్ల కలిగే లాభాలు, విశ్వ&nbsp;<BR>జనీనమైన మతానికుండే విస్తృతియొక్క లాభాలు రెండూ, మనకు కలుగు-&nbsp;<BR>తాయి. కాబట్టి యీ ప్రమాదం లేకుండా చేసుకోవచ్చును.</FONT></p>
<p><FONT FACE="SHREE900, SHREE, sans-serif" SIZE="3">భగవంతుడు సర్వవ్యాపకుడైనా ఆయన మానవశీలాన్ని ఆశ్రయించి వ్యక్త-&nbsp;<BR>మవుతుంటాడు. రామకృష్ణునివంటి సచ్ఛీలుడు మరొకడు లేడు. ఆయన&nbsp;<BR>పరిపూర్ణ పురుషుడు. మనకు ప్రధానమైంది శీలమే. రామకృష్ణుని శీలమే మనకు&nbsp;<BR>లక్ష్యం. ఎవరి అంతస్తుకు తగినట్లుగా వారు ఆయన్ను భగవంతుడని, రక్షకుడని,&nbsp;<BR>గురువని, ఆదర్శమని, మహాపురుషుడని వారి యిచ్ఛారీత్యా భావించుకో</FONT></p>
<p><FONT FACE="TimesNewRoman, Times, serif" SIZE="2">2 9 1</FONT></p>
<hr class="puTa_virupu">
<table><tr><td><a class=puTa_lanke href=puTa2726.html>p2726</a></td><td>p2727</td><td><a class=puTa_lanke href=puTa2728.html>p2728</a></td></tr></table>
</div></body></html>
