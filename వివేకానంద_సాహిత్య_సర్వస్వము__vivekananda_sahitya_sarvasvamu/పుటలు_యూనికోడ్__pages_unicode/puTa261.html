<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa260.html>p260</a></td><td>p261</td><td><a class=puTa_lanke href=puTa262.html>p262</a></td></tr></table>
<p><FONT FACE="SHREE900, SHREE, sans-serif" SIZE="3">యోగాలు - భక్తి</FONT></p>

<p><FONT FACE="SHREE900, SHREE, sans-serif" SIZE="3">కతీతు డతడు. ప్రేమాదర్శం అతడికి చాలు. విశ్వం యీ ప్రేమావిష్కృతే&nbsp;<BR>అన్న విషయం తనంతట తేటతెల్లమయింది కదా! సూక్ష్మాణువును సూక్ష్మాణు-&nbsp;<BR>వును, స్థూలాణువును స్థూలాణువును, కలిపేది ఏది? గ్రహాలను ఒండొక&nbsp;<BR>దానివంక ఉరవడింపచేస్తున్నదేది? మానవుడి వంకకు మానవుణ్ణి, స్త్రీవంకకు&nbsp;<BR>పురుషుణ్ణి, పురుషుడి వంకకు స్త్రీని, జంతువులలో ఒకదాని వంకకు ఒకదాన్ని&nbsp;<BR>ఆకర్షింపచేస్తున్నదేది? ఈ విశ్వాన్నంతటిని ఒక్క కేంద్రంకేసి ఆకర్షిస్తూన్న&nbsp;<BR>దేది? అదే ప్రేమ అనబడేది. అది పరమాణువునుంచి బ్రహ్మవరకు అన్ని&nbsp;<BR>ట్లోను వ్యక్తమైవుంది. ఈ ప్రేమ సర్వశక్తిమంతమయినది, సర్వోపగతమయినది.&nbsp;<BR>వ్యష్టిలోను, విశ్వంలోను, చేతనలోను, అచేతనలోను ఆకర్షణరూపాన వ్యక్త&nbsp;<BR>మవుతూంది భగవంతుడి ప్రేమే. విశ్వంలోవున్న ఏకైకమైన ఇచ్ఛాశక్తి అదే.&nbsp;<BR>ఆ ప్రేమ ప్రేరణచేతనే క్రైస్తు మానవకోటికై తన ప్రాణం అర్పించాడు. బుద్ధ&nbsp;<BR>భగవానుడు ఒక చిరుజంతువుకోసం సైతం జీవితం ధారపోశాడు; బిడ్డకోసం&nbsp;<BR>తల్లీ, భర్తకోసం భార్యా చేసే త్యాగాన్ని పురికొల్పేదీ ఆ ప్రేమే. ఆ ప్రేమ&nbsp;<BR>మహిమవలననే జనులు తమ దేశంకోసం ప్రాణాలు అర్చించ సిద్ధపడుతున్నారు.&nbsp;<BR>ఇంకా విచిత్రమైన విషయం ఏమంటె, ప్రేమ మహిమచేతనే దొంగ దొంగతనం&nbsp;<BR>చేస్తున్నాడు; హంతకుడు హత్యచేస్తున్నాడు. వీటిలో సైతం ప్రేరకం అదే.&nbsp;<BR>అది వ్యక్తమయ్యే తీరుమాత్రమే వేరు. విశ్వంలోని ఏకైక ప్రేరకశక్తి అదే. దొంగకు&nbsp;<BR>బంగారంపట్ల ప్రేమ; ప్రేమ దాన్లో వుంది. కాని అది పెడదోవ పడుతోంది.&nbsp;<BR>సకల దుష్కార్యాలకూ, సకల సత్కార్యాలకూ వెనుక వుంది, నిత్యప్రేమ. ఒకడు&nbsp;<BR>న్యూయార్క్‌లోని పేదసాదల సహాయార్థం వెయ్యి డాలర్లకు చెక్కు రాసి&nbsp;<BR>యిస్తాడనకోండి. అదే సమయంలో ఆ గదిలోనే మరొకడు మిత్రుడు పేర&nbsp;<BR>దొంగ సంతకం చేశాడనుకొందాం. ఇద్దరు రాసిందీ ఒక్క దీపపు వెలుగులోనే.&nbsp;<BR>ఆ వెలుగును ఎవరు వినియోగించుకొన్న తీరుకు వారు బాధ్యులు. ప్రస్తుతించ-&nbsp;<BR>వలసిందిగాని, దూషించవలసింది గాని వెలుతురును కాదు. దేనిలోను సంగం&nbsp;<BR>లేక సమస్తంలోను ప్రకాశిస్తూన్నది, ప్రేమ. అదే విశ్వంలోని ప్రేరకశక్తి. అదే&nbsp;<BR>లేకుంటె విశ్వమంతా క్షణమాత్రంలో తుత్తునియ లయిపోతుంది. ఈ ప్రేమే భగ-&nbsp;<BR>వానుడు.</FONT></p>
<p><FONT FACE="SHREE900, SHREE, sans-serif" SIZE="3">‘‘ప్రేయసీ, భర్తకోసమే భర్తను ఎవతే ప్రేమించదు. భర్తలోని ఆత్మ&nbsp;<BR>కోసమే భర్తను ప్రేమిస్తుంది; ఓ ప్రియా, భార్యకోసమే భార్యను ఎవడూ&nbsp;<BR>ఎప్పుడూ ప్రేమించడు. భార్యలోని ఆత్మకోసమే భార్యను ప్రేమిస్తాడు.&nbsp;<BR>ఆత్మకోసమేకాని మరి దేనినిమిత్తమూ దేన్నీ ఎవ్వరూ ప్రేమించరు.’’ అంతగా&nbsp;<BR>నిందించబడే యీ స్వార్థపరత్వం సైతం ఆ ప్రేమావిష్కారమే. ఈ లీలకు</FONT></p>
<hr class="puTa_virupu">
<table><tr><td><a class=puTa_lanke href=puTa260.html>p260</a></td><td>p261</td><td><a class=puTa_lanke href=puTa262.html>p262</a></td></tr></table>
</div></body></html>
