<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3903.html>p3903</a></td><td>p3904</td><td><a class=puTa_lanke href=puTa3905.html>p3905</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">2 7 7</FONT></p>
<p><FONT FACE="SHREE900, SHREE, sans-serif" SIZE="3">తగిన యంత్రం. కొన్నిసార్లు అంధకారంలో యిది మూలుగుతుంది. అలాంటి&nbsp;<BR>పద్ధతిలో ప్రత్యేకత ఏమంటే, అది అవయవాలమీద ఎప్పుడూ పనిచెయ్యదు.</FONT></p>
<p><FONT FACE="SHREE900, SHREE, sans-serif" SIZE="3">మంచిది. త్వరగా రా. కొద్దిరోజుల్లో నేను కేంబ్రిడ్జ్‌ వస్తాను.</FONT></p>
<p><FONT FACE="SHREE900, SHREE, sans-serif" SIZE="3">ప్రేమ ఆశీస్సులతో,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">5 0 7</FONT></p>
<BR>
<p><FONT FACE="SHREE902, SHREE, sans-serif" SIZE="3">(బ్రహ్మానందస్వామికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">అమెరికా సంయుక్త రాష్ట్రాలు,</FONT></p>
<p><FONT FACE="SHREE900, SHREE, sans-serif" SIZE="3">నవంబర్‌ 20, 1899.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన రాఖాల్‌,&nbsp;<BR>శరత్‌ ఉత్తరంవల్ల కొంత సమాచారం తెలిసింది. అవకాశ ముండగానే&nbsp;<BR>అనుభవాన్ని సంపాదించు. నీ జయాపజయాలతో నాకు ప్రమేయంలేదు ... నా&nbsp;<BR>కిప్పుడు వ్యాధిలేదు. మళ్లా వివిధ ప్రదేశాల్లో నేను పర్యటించబోతున్నాను. ఆందో-&nbsp;<BR>ళన చెందటానికి అవకాశమే లేదు. నిర్భయంగా ఉండు. నీ సమక్షంనుండి సర్వం&nbsp;<BR>ఎగిరిపోతుంది; అవిధేయుడవుగా మాత్రం ఉండొద్దు. సర్వత్రా నీకు జయం&nbsp;<BR>చేకూరుతుంది. ‘కాళీమాయికి జై!’ మహామాయికి జై! కాళీమాయికి జై! గురు-&nbsp;<BR>మహారాజ్‌కు జై!</FONT></p>
<p><FONT FACE="SHREE900, SHREE, sans-serif" SIZE="3">...పిరికితనాన్ని మించిన మహాపాతకం మరొకటి లేదు. పిరికిపందలు&nbsp;<BR>రక్షింపబడరు. అది నిశ్చయం. నేను దేన్నైనా భరించగలనుగాని, దాన్ని భరించ-&nbsp;<BR>లేను. దాన్ని వదలలేనివాటితో నే నే ప్రమేయమైనా పెట్టుకోగలనా? ... ఒక్క&nbsp;<BR>దెబ్బకొడితే అతనికి పది దెబ్బలు, ద్విగుణీకృతమైన రోషంతో కొట్టాలి. అప్పుడే&nbsp;<BR>అతడు మానవు డనిపించుకొంటాడు. పిరికిపంద విచారపడటానికి అర్హమైన-&nbsp;<BR>వాడు.</FONT></p>
<p><FONT FACE="SHREE900, SHREE, sans-serif" SIZE="3">మీ అందరిని నేడు నే నాశీర్వదిస్తున్నాను. దివ్యజననికి పవిత్రమైన ఈ&nbsp;<BR>రోజున, ఈ నిశాసమయంలో దివ్యజనని మీ హృదయాల్లో నృత్య మొనర్చుగాక!&nbsp;<BR>మీ భుజస్కంధాల్లో అప్రతిహతమైన శక్తి కల్గించుగాక! కాళీమాయికి జై! కాళీ-&nbsp;<BR>మాయికి జై! దివ్యజనని తప్పక దిగివస్తుంది. మహాశక్తితో ఏతెంచుతుంది. సమస్త&nbsp;<BR>విజయాలను కొనితెస్తుంది. లోకానికి జయం కూరుస్తుంది. అమ్మ వస్తోంది.&nbsp;<BR>భయ మెందుకు? ఎవరిని చూసి భయం? జై కాళీమాయీ! మీ ప్రతిపద&nbsp;<BR>ఘట్టనకు పృథ్వి వణకిపోతుంది - కాళీమాయికి జై! మళ్లా ముందుకు,&nbsp;<BR>ముందుకు పురోగమించండి! గురువుకు జయం! మహామాయికి జయం! కాళీ!</FONT></p>
<hr class="puTa_virupu">
<table><tr><td><a class=puTa_lanke href=puTa3903.html>p3903</a></td><td>p3904</td><td><a class=puTa_lanke href=puTa3905.html>p3905</a></td></tr></table>
</div></body></html>
