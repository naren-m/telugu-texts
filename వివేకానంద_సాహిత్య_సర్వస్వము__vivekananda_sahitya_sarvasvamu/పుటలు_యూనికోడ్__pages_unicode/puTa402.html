<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa401.html>p401</a></td><td>p402</td><td><a class=puTa_lanke href=puTa403.html>p403</a></td></tr></table>

<p><FONT FACE="SHREE900, SHREE, sans-serif" SIZE="3">మాయను మొత్తంగా గ్రహించి, దానికి అతీతంగా వెలుగొందే ఏకాన్ని - బ్రహ్మాన్ని&nbsp;<BR>గుర్తిస్తోంది.</FONT></p>

<p><FONT FACE="SHREE900, SHREE, sans-serif" SIZE="3">క్రైస్తవమతం సెమిటిక్‌ సంప్రదాయంనుంచి వైతొలగిపోతోందని మహ-&nbsp;<BR>మ్మదు కనుగొని, తదీయవర్గానికి చెందిన మతమైవున్నప్పుడు అది ఎలాటిదై&nbsp;<BR>వుండాలో, అంటె ఏక భగవంతుణ్ణి నమ్మాలని - తన బోధలచేత తెలిపి&nbsp;<BR>వున్నాడు: ‘‘నేనూ నా తండ్రీ ఒక్కరమే’’ అనే ఆర్యభావం ఆతడికి విసుగును&nbsp;<BR>వెరపును కొల్పింది. మానవుడికంటె సదా భిన్నుడైన జెహోవాను గురించిన ద్వైత-&nbsp;<BR>భావన కంటె త్రిమూర్తిభావన నిజానికి చాల పైమెట్టుదని చెప్పదగివుంది.&nbsp;<BR>నరుడూ నారాయణుడూ (జీవుడూ దేవుడూ) ఒక్కరే అని చివరకు గుర్తింప&nbsp;<BR>చేసే భావశృంఖలలో అవతారసిద్ధాంతం మొదటి కొలికి. భగవంతుడు మొట్టమొ-&nbsp;<BR>దట ఒక మానవరూపంలో గోచరించాడు; పిదప వివిధ కాలాల్లోను యితర&nbsp;<BR>మానవరూపాల్లో కనిపించాడు. చిట్టచివరకు సమస్త మానవరూపాల్లోను&nbsp;<BR>(సమస్త మానవుల్లోను) ఆయన నెలకొని వుండటం కానవస్తున్నది. అద్వైత&nbsp;<BR>భావన మహోన్నతం, ఏకేశ్వరభావన అంతకంటె కాస్తకిందిది. యుక్తికంటె&nbsp;<BR>విశేషంగా త్వరితంగా సులువుగా భావన నిన్ను మహోన్నతస్థితిని పొందిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">కొద్దిమంది సంసార పరిత్యాగం గావించి, భగవదేకార్పిత జీవనులై లోకం&nbsp;<BR>నిమిత్తం ధర్మాన్ని కాపాడుతారు గాక! నువ్వు కేవలం భ్రాంతిజనకుడవై వుండగా&nbsp;<BR>జనకుడి మాదిరి వున్నట్లు నటించకు. (జనకుడంటె ‘తండ్రి’ అని అర్థం. ఆ&nbsp;<BR>పేరు ఒక రాజుకుండేది. ఆయన ప్రజలకోసం రాజ్యం ఏలుతూన్నాడేగాని మాన-&nbsp;<BR>సికంగా పరిత్యక్త సర్వసంగుడు.) ‘‘ఆదర్శం అర్థమవుతోందిగాని నేను దాన్ని&nbsp;<BR>యింకా పొందలేకున్నాను’’ అని నిష్కపటివై వచించు. త్యజించకే త్యజించినట్లు&nbsp;<BR>నటించకు. సన్న్యసిస్తే, నీ దీక్షను విడనాడకు. సమరంలో వందమంది పడిపోతే,&nbsp;<BR>పతాకను లాగుకొని ముందుకు వెళ్లు. ఎవరు అపజయం పొందినా లెక్కచేయకు.&nbsp;<BR>భగవంతుడే సత్యం. తాను పడిపోయేవాడు పతాకను ముందుకు కొనిపోవటానికి&nbsp;<BR>యింకొకడి చేతికి అందిస్తాడుగాక. పతాకకు పతనం లేదు.</FONT></p>
<p><FONT FACE="SHREE900, SHREE, sans-serif" SIZE="3">క్షాళితుడనై పరిశుద్ధడనై నేనుండగా మాలిన్యాన్ని నా కెందుకు అంటిం-&nbsp;<BR>చాలి? మొదట దేవుడి రాజ్యాన్ని అన్వేషించు, తక్కిన అన్నిటిని పోనివ్వు.&nbsp;<BR>ఏదైనా వచ్చి నీకు చేరాలని కోరుకోకు. అది తొలగిపోయినందుకే సంతోషించు.&nbsp;<BR>త్యజించు, నువ్వు గమనించకపోయినా విజయం వెంటనే దక్కుతుందని&nbsp;<BR>గ్రహించు. జీసస్‌ పన్నెండుమంది బెస్తవారిని లోకానికి ఒసగిపోయాడు, కాని ఆ&nbsp;<BR>కొద్దిమందే రోమన్‌ సామ్రాజ్యాన్ని ఎగురగొట్టివేయగలిగారు.</FONT></p>
<hr class="puTa_virupu">
<table><tr><td><a class=puTa_lanke href=puTa401.html>p401</a></td><td>p402</td><td><a class=puTa_lanke href=puTa403.html>p403</a></td></tr></table>
</div></body></html>
