<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3547.html>p3547</a></td><td>p3548</td><td><a class=puTa_lanke href=puTa3549.html>p3549</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">స్తాడు. అక్కణ్ణుండి నేను భారతదేశానికి పోతాను లేకపోతే అమెరికా తిరిగి వచ్చే-&nbsp;<BR>స్తాను. ఇక్కడ నేను విత్తనాలు చల్లాను. అవి మొలకలెత్తి ఎదగాలని కోరుతున్నాను.&nbsp;<BR>ఈ శీతాకాలంలో న్యూయార్క్‌లో జరిగిన పని అమోఘం. నేను హఠాత్తుగా&nbsp;<BR>భారతదేశానికి తిరిగిపోతే అది వ్యర్థమౌతుంది. అందువల్ల యింత తొందర్లో&nbsp;<BR>భారతదేశానికి పోనని నా నమ్మకం.</FONT></p>
<p><FONT FACE="SHREE900, SHREE, sans-serif" SIZE="3">సహస్రద్వీపాల్లో ఈసారి చేసిన ప్రయాణంలో చెప్పుకోదగ్గది ఏమీ సంభ-&nbsp;<BR>వించలేదు. ప్రకృతి దృశ్యం అత్యంత శోభాయమానంగా వుండినది. దేవుణ్ణి&nbsp;<BR>గురించి, ఆత్మను గురించి ఆనందంగా మాట్లాడే కొందరు మిత్రులున్నారు;&nbsp;<BR>ఇక్కడ నేను పళ్లు తిని, పాలు తాగుతున్నాను. భారతదేశంనుండి దయతో పంపిన&nbsp;<BR>వేదాంత, సంస్కృత ఉద్గ్రంథాలను చదువుతున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఐదారు వారాల తర్వాతగాని నేను షికాగో రాలేను. నాకోసం ‘బేబీ’ తాను&nbsp;<BR>అనుకొన్న ఆలోచనలను ఏమీ మార్చనవసరంలేదు. నేను పోయేలోపల, ఏదో-&nbsp;<BR>విధంగా మీ అందరినీ చూసిపోతాను.</FONT></p>
<p><FONT FACE="SHREE900, SHREE, sans-serif" SIZE="3">నేను మద్రాసుకు రాసిన సమాధానాన్ని గురించి నువ్వు అంత గొడవ&nbsp;<BR>చేశావేగాని, అది అక్కడ ఒక అద్భుతమైన ఫలితాన్నిచ్చింది. మద్రాసు క్రిష్టియన్‌&nbsp;<BR>కళాశాల అధ్యక్షుడు శ్రీ మిల్లర్‌ ఒక ప్రసంగం చేశాడు. ఆ ప్రసంగంలో ఎక్కువగా&nbsp;<BR>చోటుచేసుకొన్నవి నా భావాలే. పాశ్చాత్య దేశాల్లో భగవంతుని, మానవుని గురిం-&nbsp;<BR>చిన భావాల ఆవశ్యకత ఎంతో ఉందనీ, అందువల్ల భారతీయ యువకులు&nbsp;<BR>పాశ్చాత్య దేశాలకేగి అక్కడివారికి బోధించాలనీ, ఆయన ఆ ప్రసంగంలో యువ-&nbsp;<BR>కులకు ఉద్బోధించాడు. ఇది క్రైస్తవ ‘మిషన్ల’ మధ్య గొప్ప సంచలనాన్ని కలిగిం-&nbsp;<BR>చింది. ‘ఎరీనా’ పత్రికలో ఏదో ప్రచురించారని నువ్వు సూచించావే, దాన్లోని&nbsp;<BR>ఏ కొంచెంకూడ నేను చూడలేదు. న్యూయార్క్‌లోని స్త్రీలు, నన్ను గురించి&nbsp;<BR>గడబిడ ఏమీ చేయలేదు. నీ మిత్రం ఏదో భావించివుండొచ్చును. కాని వారు&nbsp;<BR>అధికారం చెలాయించేవారు కానేకారు. ఫాదర్‌ పోప్‌, మదర్‌ చర్చ్‌ యూరప్‌ పోతా-&nbsp;<BR>రనుకొంటాను. జీవితంలో ప్రయాణాలు చేయటం చాలమంచిది. నన్ను ఒక్క-&nbsp;<BR>చోటనే అంటిపెట్టుకొని వుండమంటే నేను మరణిస్తాను. ఒక్కచోట నిలువక&nbsp;<BR>తిరిగే జీవితాన్ని నేను కోరుకొంటాను.</FONT></p>
<p><FONT FACE="SHREE900, SHREE, sans-serif" SIZE="3">చుట్టూవున్న నీడలు దట్టమైనవని అంతిమ సమయం ఆసన్నమౌతూం-&nbsp;<BR>దని, జీవితంయొక్క యథార్థమైన ప్రయోజనమేమిటో అర్థమై, అది ఒక స్వప్న-&nbsp;<BR>తుల్యమని గ్రహించిన రోజు, దాన్ని పట్టుకోటానికై పెనగులాడటం నిష్ప్రయో-&nbsp;<BR>జనమని మనం గ్రహిస్తాం. ఆ విధంగా పెనగులాడే వారందరు అర్థంలేనివాటి-&nbsp;<BR>నుండి ప్రయోజనం సాధించటానికై విఫలప్రయత్నం చేస్తూన్నారని మనం</FONT></p>
<hr class="puTa_virupu">
<table><tr><td><a class=puTa_lanke href=puTa3547.html>p3547</a></td><td>p3548</td><td><a class=puTa_lanke href=puTa3549.html>p3549</a></td></tr></table>
</div></body></html>
