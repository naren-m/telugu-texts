<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3856.html>p3856</a></td><td>p3857</td><td><a class=puTa_lanke href=puTa3858.html>p3858</a></td></tr></table>

<p><FONT FACE="TimesNewRoman, Times, serif" SIZE="2">2 3 0</FONT></p>
<p><FONT FACE="TimesNewRoman, Times, serif" SIZE="3">4 6 1</FONT></p>
<BR>
<p><FONT FACE="SHREE902, SHREE, sans-serif" SIZE="3">(హరిపదమిత్రకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">శ్రీనగర్‌ (కాశ్మీర్‌),</FONT></p>
<p><FONT FACE="SHREE900, SHREE, sans-serif" SIZE="3">సెప్టెంబర్‌ 17, 1898.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన హరిపదా,</FONT></p>
<p><FONT FACE="SHREE900, SHREE, sans-serif" SIZE="3">నీ వద్దనుండి వచ్చిన ఉత్తరంవల్ల, టెలిగ్రాంవల్ల నీ క్షేమసమాచారాలన్నీ&nbsp;<BR>తెలిశాయి. నువ్వు ‘సింధి’లో పరీక్ష సులభంగా ఉత్తీర్ణుడ వవాలనేదే నా ప్రార్థన.</FONT></p>
<p><FONT FACE="SHREE900, SHREE, sans-serif" SIZE="3">ఇటీవల నా ఆరోగ్యం బాగా దెబ్బతింది. అందువల్ల నేను ఆగవలసి&nbsp;<BR>వచ్చింది. లేకుంటే ఈ వారం పంజాబ్‌ పోవాలని నిశ్చయించాను. సమతల&nbsp;<BR>ప్రదేశాల్లో వేడి ఎక్కువగా ఉన్నందున డాక్టర్‌ నన్ను యిప్పుడు ప్రయాణం చేయ-&nbsp;<BR>వద్దని సలహా యిచ్చాడు. బహుశా అక్టోబర్‌ ఆఖరు వారానికి నేను కరాచీ చేర-&nbsp;<BR>వచ్చు. నా కిప్పుడు కొంచెం నెమ్మదిగానే ఉంది. ఇద్దరు అమెరికన్‌ స్త్రీ మిత్రులు&nbsp;<BR>తప్ప నా వెంట మరెవ్వరూ లేరు. బహుశా లాహోర్‌లో వారిని వదిలివేస్తాను.&nbsp;<BR>నేను వచ్చేవరకు వారు కలకత్తాలోగాని, రాజపుత్రస్థానంలోగాని వేచి ఉంటారు.&nbsp;<BR>నవంబర్‌లోగాని, డిసెంబర్‌లోగాని చైనా, జపాన్‌ల మీదుగా అమెరికా పోవాలని&nbsp;<BR>ప్రస్తుతం ఆలోచిస్తూన్నాను. కాని సర్వం భగవదధీనమై ఉంది. పై ఉదహరించిన&nbsp;<BR>అమెరికన్‌ మిత్రులు నా అన్ని ఖర్చులు భరిస్తున్నారు. రైలు ఛార్జీతోసహా&nbsp;<BR>కరాచీ వరకు అన్ని ఖర్చులు వారి దగ్గర తీసుకొంటాను. కాని, నీకు వీలైతే&nbsp;<BR>రూ. 50/- నాకు టెలిగ్రాం ద్వారా ఋషివర ముఖోపాధ్యాయ, ప్రధాన న్యాయ-&nbsp;<BR>మూర్తి, కాశ్మీర్‌ రాష్ట్రం, శ్రీనగర్‌ పేర పంపు. అది నాకు మహోపకారం చేసి-&nbsp;<BR>నట్లవుతుంది. ఎందుకంటె జబ్బుకు అధికంగా ఖర్చయింది. అంతేగాక ఎల్లప్పుడు&nbsp;<BR>నా విదేశీ మిత్రులమీదే ఆధారపడటం నాకు కొంచెం లజ్జాకరంగా ఉంది. శుభా-&nbsp;<BR>శీస్సులతో,</FONT></p>
<p><FONT FACE="SHREE900, SHREE, sans-serif" SIZE="3">ప్రేమయుతుడైన,</FONT></p>
<p><FONT FACE="SHREE900, SHREE, sans-serif" SIZE="3">మీ వివేకానంద.</FONT></p>
<p><FONT FACE="TimesNewRoman, Times, serif" SIZE="3">4 6 2</FONT></p>
<BR>
<p><FONT FACE="SHREE902, SHREE, sans-serif" SIZE="3">(హరిపదమిత్రకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">లాహోర్‌,</FONT></p>
<p><FONT FACE="SHREE900, SHREE, sans-serif" SIZE="3">అక్టోబర్‌ 16, 1898.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన హరిపదా,</FONT></p>
<p><FONT FACE="SHREE900, SHREE, sans-serif" SIZE="3">కాశ్మీర్‌లో నా ఆరోగ్యం పూర్తిగా చెడిపోయింది. అంతేగాక గత తొమ్మిది&nbsp;<BR>సంవత్సరాలుగా నేను దుర్గపూజా మహోత్సవాన్ని చూసి ఉండలేదు. కాబట్టి కల-</FONT></p>
<hr class="puTa_virupu">
<table><tr><td><a class=puTa_lanke href=puTa3856.html>p3856</a></td><td>p3857</td><td><a class=puTa_lanke href=puTa3858.html>p3858</a></td></tr></table>
</div></body></html>
