<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2341.html>p2341</a></td><td>p2342</td><td><a class=puTa_lanke href=puTa2343.html>p2343</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - వేదాంతం</FONT></p>
<p><FONT FACE="TimesNewRoman, Times, serif" SIZE="2">2 9 3</FONT></p>
<p><FONT FACE="SHREE900, SHREE, sans-serif" SIZE="3">కల్గినచోట ప్రతిక్రియ కలుగుతుంది. అంతట, దాని శరీరంనుండి ఒక విధమైన&nbsp;<BR>రసంవూరి ఇసుకరేణువు చుట్టూ చేరుతుంది. ద్రవం గడ్డకట్టి, ముత్యంగా&nbsp;<BR>ఏర్పడుతోంది. మనచేత నిర్మాణంచేయబడే ముత్యమే ఈ జగత్తు. బాహ్య&nbsp;<BR>ప్రపంచంనుండి మనకు వచ్చేది ఒక దెబ్బ మాత్రమే. ఆ దెబ్బ తగిలిందనే జ్ఞానం&nbsp;<BR>కలుగడానికి కూడ మనం ప్రతిక్రియ చేయాలి. మనం ప్రతిక్రియ చేసిన వెంటనే,&nbsp;<BR>మన మనస్సులోని ఒక భాగాన్ని, ఆ దెబ్బవైపునకు మనం చాస్తున్నాం. మనం&nbsp;<BR>ఆ దెబ్బనుగూర్చి తెలిసికొన్నప్పుడు, ఆ దెబ్బవల్ల ఆకృతి పొందిన మన మనస్సునే&nbsp;<BR>సుమా మనం నిజంగా తెలిసికొన్నది! కాబట్టి బాహ్యంలో ప్రపంచమనేది ఒకటి&nbsp;<BR>స్థిరంగా వుందని విశ్వసించకోరేవారు, శరీరశాస్త్రాన్ని బాగా నేర్చుకొనే ఈ దినా-&nbsp;<BR>లలో, ఒక విషయాన్ని ఒప్పుకోక తప్పదు. బాహ్యంలో కనిపించే ప్రపం&nbsp;<BR>చానికి ‘‘క’’ అనే గుర్తున్నదనుకోండి. అప్పుడు మనం నిజంగా తెలిసికొనేది ఈ&nbsp;<BR>‘‘క’’ అనే దాన్నీ, దానితో కూడిన మనస్సును! మనస్సనే ఈ తత్త్వం ‘‘క’’ అంత-&nbsp;<BR>టినీ తనలో ఇముడ్చుకోగలంత పెద్దదిగా వుంది. కాబట్టి ఈ ‘‘క’’ అనేది&nbsp;<BR>ఎప్పుడూ తెలియరాకుండానే, తెలియవీలయ్యేది కాకుండానే వుంటుంది. అందు-&nbsp;<BR>వల్ల ఒకవేళ బాహ్యప్రపంచం వున్నా, అది సదా తెలియబడనిదిగా, తెలియ&nbsp;<BR>వీలుకానిదిగా వుంటుంది. బాహ్యప్రపంచాన్నిగూర్చి మనం తెలిసికొంటున్నా&nbsp;<BR>మనుకొనేది, మన మనస్సుచేత అచ్చుకొట్టబడి రూపం పొంది, సిద్ధంగా వున్న-&nbsp;<BR>దాన్నే! ఆంతర ప్రపంచం సంగతీ అలాగే వుంది. ఈ సూత్రమే జీవునికి లేక&nbsp;<BR>‘ఆత్మ’ అనే దానికీ వర్తిస్తుంది. ‘ఆత్మ’ను మనం తెలిసికోవాలంటే, మనస్సు&nbsp;<BR>ద్వారానే చూడవలసివుంటుంది. కాబట్టి ఈ ఆత్మను గురించి మనం తెలిసికొన్న&nbsp;<BR>కొంచెం సైతం, మనస్సుతో సమ్మిళితమైవున్న ఆత్మనుగూర్చి మాత్రమే! అంటే,&nbsp;<BR>మనస్సుచేత కప్పివేయబడి, అచ్చులో సిద్ధం చేయబడిన కల్పితాకృతియైన&nbsp;<BR>ఆత్మను మాత్రమే; అంతకంటె, ఎక్కువ ఏమీ మనం చూడటంలేదు. కొంత&nbsp;<BR>సాగిపోయిన తర్వాత ఇప్పుడు చెప్పుకొన్న దాన్ని బాగా జ్ఞాపకముంచుకోవాలి!</FONT></p>
<p><FONT FACE="SHREE900, SHREE, sans-serif" SIZE="3">మనం తెలిసికోదగిన తర్వాతి విషయమిది. ఈ శరీరమంటే, ఎడతెగక&nbsp;<BR>ప్రవహిస్తున్న ఒక జడద్రవ్య ప్రవాహంయొక్క పేరే కదా, అనే ప్రశ్న బయలుదే-&nbsp;<BR>రుతోంది. ఒక నది ఎడతెగకుండ ప్రవహిస్తున్నదనుకోండి. పోయిన నీరు&nbsp;<BR>పోతూండగా, ఎప్పటికప్పుడు క్రొత్తనీరు వచ్చి దానిలో చేరుతూంటుంది కదా?&nbsp;<BR>అట్లే ప్రతిక్షణం మన శరీరంనుండి కొంత ద్రవ్యం బయటికిపోతూండగా మళ్లీ&nbsp;<BR>కొంత ద్రవ్యం ప్రతిక్షణమూ క్రొత్తగా వచ్చి దానిలో చేరుతోంది. అయినప్పటికీ&nbsp;<BR>దాన్నంతా కలిపి ఊహచేసికొని, ఆ ఊహనే నది అనో, శరీరమనో అంటున్నాం.&nbsp;<BR>సరే, నది అని మనం పిలిచేది దేన్ని? ప్రతి క్షణం, ఆ నీరు మారిపోతోంది;</FONT></p>
<hr class="puTa_virupu">
<table><tr><td><a class=puTa_lanke href=puTa2341.html>p2341</a></td><td>p2342</td><td><a class=puTa_lanke href=puTa2343.html>p2343</a></td></tr></table>
</div></body></html>
