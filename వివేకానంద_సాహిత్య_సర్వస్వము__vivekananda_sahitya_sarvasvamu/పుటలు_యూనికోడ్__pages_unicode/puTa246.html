<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa245.html>p245</a></td><td>p246</td><td><a class=puTa_lanke href=puTa247.html>p247</a></td></tr></table>


<p><FONT FACE="SHREE900, SHREE, sans-serif" SIZE="3">12. ఇవి తొలుత చిరుకెరటాలవలె వుండవచ్చును; కాని దుస్సాంగత్యంవలన&nbsp;<BR>అవి మహాసముద్రరూపం దాలుస్తవి.</FONT></p>
<p><FONT FACE="SHREE900, SHREE, sans-serif" SIZE="3">13.ఎవ్వడు ఆసక్తిని, అనురాగాన్ని పరిత్యజిస్తాడో, మహనీయులను&nbsp;<BR>సేవిస్తాడో, ఏకాంతవాసిగా వుంటాడో, ప్రాపంచిక శృంఖలాలను త్రెంపివేసి&nbsp;<BR>కొంటాడు, ప్రకృతి గుణాల నతిక్రమిస్తాడో, తన జీవికకైకూడ భగవంతుడి&nbsp;<BR>మీద ఆధారపడివుంటాడో అతడు మాయను దాటిపోగలడు.</FONT></p>
<p><FONT FACE="SHREE900, SHREE, sans-serif" SIZE="3">14. ఎవ్వడు కర్మఫలత్యాగం చేసి, సర్వ కర్మఫలత్యాగం గావించి సుఖ&nbsp;<BR>దుఃఖాది ద్వంద్వాలను దాటుతాడో, శాస్త్రాలను సయితం పరిత్యజిస్తాడో అతడు&nbsp;<BR>అఖండమైన ఈశ్వరభక్తిని పొందుతాడు.</FONT></p>
<p><FONT FACE="SHREE900, SHREE, sans-serif" SIZE="3">15. అతడే ఈ నదిని దాటుతాడు; దీనిని దాటటంలో యితరులకు తోడు-&nbsp;<BR>పడతాడు.</FONT></p>
<p><FONT FACE="SHREE902, SHREE, sans-serif" SIZE="3">అధ్యాయం -4</FONT></p>
<BR>
<p><FONT FACE="SHREE900, SHREE, sans-serif" SIZE="3">1. ప్రేమ స్వరూపం అనిర్వచనీయం.</FONT></p>
<p><FONT FACE="SHREE900, SHREE, sans-serif" SIZE="3">2. మూగవాడు తానొక పదార్థాన్ని రుచి చూచినప్పుడు దాని రుచి&nbsp;<BR>ఎలాటిదో మాటలతో చెప్పలేడు. తన అనుభూతి నాతడు హావభావాలతో&nbsp;<BR>వ్యక్తీకరింపజాలుతాడు. అలాగే ఒకడు తన ప్రేమను మాటలతో చెప్పలేడు.&nbsp;<BR>అతడి చర్యలవలననే అది వ్యక్తమవుతుంది.</FONT></p>
<p><FONT FACE="SHREE900, SHREE, sans-serif" SIZE="3">3. ఏ కొద్దిమందిలోనో ఈ ప్రేమ వ్యక్తమవుతుంది.</FONT></p>
<p><FONT FACE="SHREE900, SHREE, sans-serif" SIZE="3">4. అన్ని గుణాలకు అన్ని వాంఛలను అతిక్రమించి, చిరంతనాభి&nbsp;<BR>వృద్ధి పొందుతూ, అఖండమై వెలస్తూ, అతి సూక్ష్మానుభూతియై వున్న దీ&nbsp;<BR>ప్రేమ.</FONT></p>
<p><FONT FACE="SHREE900, SHREE, sans-serif" SIZE="3">5. ఈ రీతి ప్రేమను పొందినవాడు సర్వత్రా ప్రణయాన్నే వీక్షిస్తాడు.&nbsp;<BR>సర్వత్రా ప్రణయమే అతడికి శ్రుతిగోచర మవుతుంది. సర్వత్రా ఆతడు ప్రేమను&nbsp;<BR>గురించే ప్రసంగిస్తాడు; సర్వత్రా ప్రేమనే ఆతడు భావిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">6. గుణాల, స్థితుల ననుసరించి, వేర్వేరు రీతులుగా ఈ ప్రేమ వ్యక్తమవు-&nbsp;<BR>తూంటుంది.</FONT></p>
<p><FONT FACE="SHREE900, SHREE, sans-serif" SIZE="3">7. గుణా లవి: తమోగుణం (అలసతనం); రజోగుణం (విశ్రాంతి&nbsp;<BR>రహితమైన ఉద్రేకస్థితి); సత్త్వగుణం (పవిత్రత, ప్రశాంతభావ వ్యక్తీకరణం.)</FONT></p>
<p><FONT FACE="SHREE900, SHREE, sans-serif" SIZE="3">స్థితు లివి: ఆర్తిలో వున్నవాడు (కష్టంలో పడ్డవాడు); అర్థార్థి (వాంఛ&nbsp;<BR>గలవాడు); జిజ్ఞాసువు (సత్యాన్వేషి); జ్ఞాని (తెలిసికొన్నవాడు).</FONT></p>
<p><FONT FACE="SHREE900, SHREE, sans-serif" SIZE="3">8. వీటిలో మొదట ఉల్లేంఖింపబడినవానికంటె తరువాత ఉల్లేంఖింప&nbsp;<BR>బడినవి శ్రేష్ఠాలు.</FONT></p>
<hr class="puTa_virupu">
<table><tr><td><a class=puTa_lanke href=puTa245.html>p245</a></td><td>p246</td><td><a class=puTa_lanke href=puTa247.html>p247</a></td></tr></table>
</div></body></html>
