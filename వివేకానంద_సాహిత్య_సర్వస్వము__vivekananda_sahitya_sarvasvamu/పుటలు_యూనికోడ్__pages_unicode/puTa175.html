<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa174.html>p174</a></td><td>p175</td><td><a class=puTa_lanke href=puTa176.html>p176</a></td></tr></table>


<p><FONT FACE="SHREE900, SHREE, sans-serif" SIZE="3">ప్రేమ - మనిషిని దేవతగానో, దానవుడిగానో పరిణమింపచేసే ప్రేమ - స్త్రీ పురు-&nbsp;<BR>షులకు పరస్పరం కలిగే ప్రేమకు సాటి ఐన ప్రేమ మరేదివుంది? ఈ దివ్యమధుర&nbsp;<BR>ప్రేమలో జగన్నాథుడే మన నాథుడు. మన మందరం స్త్రీలం; ఈ ప్రపంచంలో&nbsp;<BR>పురుషు లెవ్వరూ లేనేలేరు; పరమపురుషు డొక్కడే పురుషుడు, ఆతడే మన&nbsp;<BR>ప్రాణేశ్వరుడు. పురుషుడు స్త్రీపట్లా, స్త్రీ పురుషుడిపట్లా చూపే ప్రేమనంతా&nbsp;<BR>మధురభావంలో భగవంతుడికి సమర్పించవలసివుంది. లోకంలో మనకు తార-&nbsp;<BR>సిల్లే బహువిధాలైన ప్రేమకంతకూ - దేనితో మనం కేవలం వినోదిస్తున్నామో&nbsp;<BR>అలాటి ప్రేమకంతకూ - భగవంతుడే పరమావధి; కాని&nbsp;<BR>దురదృష్టవశాత్తు మానవుడు యీ మహాప్రేమవాహినికి గమ్యస్థానమైన అనంతా-&nbsp;<BR>మృతసాగరాన్ని ఎరుగక మానవులనే మట్టిబొమ్మలమీద తన ప్రేమను చూప&nbsp;<BR>యత్నిస్తాడు. శిశువును ఆత్యంతికంగా ప్రేమించే గుణం మానవుల ప్రకృతిలో&nbsp;<BR>వుంది. అది మానవ శిశువు అనే బొమ్మకై ఉద్దేశించబడినది కాదు. అంధ&nbsp;<BR>ప్రాయంగా నీ ప్రేమనంతా దానిమీదనే లగ్నంచేస్తే చివరకు దుఃఖమే నీకు కలిగే&nbsp;<BR>ఫలం; కాని నీలోని ప్రేమను మానవమాత్రుడిపట్ల చూపిస్తే ఎప్పుడో ఒకప్పుడు&nbsp;<BR>అది దుఃఖజనకం కాక మానదనే ప్రబోధం నీకు కలిగి తీరుతుంది. ఇదే ఆ&nbsp;<BR>దుఃఖంవల్ల కలిగే ఫలం. కాబట్టి మన ప్రేమను మృత్యురహితుడు, నిర్వికారుడు&nbsp;<BR>ఐన పరాత్పరుడికి - నిశ్చలప్రేమసాగరుడికి - అర్పించాలి. ప్రేమ తనకు ఉచిత-&nbsp;<BR>మైన గమ్యస్థానాన్ని పొందాలి, అనంతప్రేమసాగరమైన భగవంతుణ్ణి పొందాలి.&nbsp;<BR>సమస్త నదీనదాలు సముద్రంలో సంగమిస్తవి కదా. పర్వతపార్శ్వంనుంచి&nbsp;<BR>వచ్చే ఉదకబిందువుకూడ కాలువనికాని నదినిగాని చేరగానే అవి ఎంత పెద్దవైనా&nbsp;<BR>అవనీగాక, దానిగతి సమాప్తం కాబోదు; అదీ ఎలాగో సముద్రంలో పడితీరాలి.&nbsp;<BR>మన కామక్రోధాదులకు భగవంతుడే ఏకైక లక్ష్యం.</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> నీకు కోపపడాలనివుంటే&nbsp;<BR>భగవంతుడిమీద కోపించు: నిందించాలని వుంటే నీ ప్రియతముడైన భగవానుని&nbsp;<BR>నిందించు. నిర్భయంగా యిక ఎవరిని నిందించగలవు? మానవమాత్రుడు నీ&nbsp;<BR>కోపాన్ని సహించలేడు, సహించడు. అతగాడికి తిరిగి నీమీద కోపం వస్తుంది.&nbsp;<BR>నా మీద నువ్వు కోపగిస్తే వెంటనే అందుకు ప్రతీకారం చేసితీరతాను. నీ కోపాన్ని&nbsp;<BR>సహించే ఓర్పు నా వద్ద లేకపోవటమే దీనికి కారణం. ప్రియతముడైన భగవం-&nbsp;<BR>తుడితో యిలా అను: ‘‘ఎందుకు నువ్వు నా వద్దకు రావు? నన్ను యిలా ఎందుకు&nbsp;<BR>ఏకాకిని చేసిపోతావు?’’ భగవంతుడిలోకాక సుఖానుభూతి మరి దేన్లోవుంది?&nbsp;<BR>క్షుద్రమైన మట్టిబొమ్మలతో మనం ఏం భోగం అనుభవించగలం? ఆనందం అను-</FONT></p>
<p><FONT FACE="SHREE900, SHREE, sans-serif" SIZE="3">1. ‘‘తదర్పితాఖిలాచారః సన్‌ కామక్రోధాభిమానాదికం తస్మి న్నేవ కరణణీయమ్‌.&nbsp;<BR></FONT><FONT FACE="SHREE900-Italic, SHREE, sans-serif" SIZE="3">-నారదభక్తిసూత్రం (65).</FONT></p>
<hr class="puTa_virupu">
<table><tr><td><a class=puTa_lanke href=puTa174.html>p174</a></td><td>p175</td><td><a class=puTa_lanke href=puTa176.html>p176</a></td></tr></table>
</div></body></html>
