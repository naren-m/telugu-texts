<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa285.html>p285</a></td><td>p286</td><td><a class=puTa_lanke href=puTa287.html>p287</a></td></tr></table>


<p><FONT FACE="SHREE900, SHREE, sans-serif" SIZE="3">నాకూ ఈశ్వరుడికీ నడుమ ప్రేమ తప్ప మరేమీ వుండకూడదు. భగవంతుడే&nbsp;<BR>ప్రేమ, మరెవ్వరు కారు - ఆరంభంలో ఆతడు ప్రేమ, మధ్యదశలోనూ ఆతడు&nbsp;<BR>ప్రేమే! చివరకూడ ఆతడు ప్రేమే!</FONT></p>
<p><FONT FACE="SHREE900, SHREE, sans-serif" SIZE="3">ఒకానొక రాణి కథ ఒకటి వుంది. ఆమె భకవంతుణ్ణి ప్రేమించింది.&nbsp;<BR>వీథులలో తిరుగుతూ ఆమె ప్రేమను బోధిస్తూండేది. ఆమె భర్త ఆగ్రహావేశు-&nbsp;<BR>డైనాడు. ఆమెను బాధించసాగాడు. దేశంలో అంతటా ఆమెను వెన్నాడి&nbsp;<BR>నొప్పించసాగాడు. ఆమె ప్రేమ గీతికలను ఆలాపిస్తూండేది. ఆమె గీతికలు&nbsp;<BR>సర్వత్రా ఆలాపింపబడేవి. ‘‘చిరంతన ప్రేమ లతికను అశ్రుధారలతో తనుపు&nbsp;<BR>చుంటాను.’’ ఇది నా చరమదశ. మహత్తరమైన నా గమ్యస్థానం. ఇది కాక మరేమి&nbsp;<BR>వుంది? ప్రజలు దీనికోసం దానికోసం ఉరకలు వేస్తూంటారు. కలవారై వుండా-&nbsp;<BR>లని వారి ఆశయం. ప్రాపంచిక విత్తాన్ని మూటకట్టుకోవాలని వారు ఆశపడు-&nbsp;<BR>తూంటారు. కాబట్టే ఏ కొద్దిమందికో ప్రేమ అవగాహమవుతుంది. ఏ కొద్ది-&nbsp;<BR>మందో దాన్ని చేరుకొంటారు. వారిని లేపండి! ప్రేమతత్త్వాన్ని బోధించండి.&nbsp;<BR>ప్రేమ కిరణాలు కొన్ని వారి కళ్లలో తళుక్కుమంటాయి.</FONT></p>
<p><FONT FACE="SHREE900, SHREE, sans-serif" SIZE="3">ప్రేమ అనంత త్యాగం. సమస్తం దానికోసం పరిత్యజించాలి. ఏ వస్తువును&nbsp;<BR>చేపట్టరాదు. ప్రేమ సాక్షాత్కారమైన తరువాత మనిషికి మరేమీ అక్కరలేదు.&nbsp;<BR>‘‘ఈశ్వరా! సదా నువ్వే నా ప్రేమ సాక్షాత్కారమవవు.’’</FONT></p>
<p><FONT FACE="SHREE900, SHREE, sans-serif" SIZE="3">అనురాగం అపేక్షించేది దీనినే! ‘‘మదీయ ప్రేమ స్వరూపమా! ఆ&nbsp;<BR>పెదవులతో ఒకసారి ముద్దుపెట్టుకో. ఎవరు నీ చుంబన భాగ్యం పొందుతాడో,&nbsp;<BR>ఆతడి దుఃఖాలన్నీ సమస్త వస్తువులమీది ప్రీతిని మరచిపోతుంది. ఆతడు&nbsp;<BR>నిన్నే కీర్తిస్తాడు, నిన్నే విలోకిస్తాడు.’’ మానవప్రేమలో సైతం ఆధ్యాత్మిక&nbsp;<BR>ప్రేమాంశాలు అణగి వుంటవి. విశేషానురాగం హృదయాన్ని స్పృశించిన&nbsp;<BR>ముహూర్తాన సమస్త వసుంధర నీ హృద్వీణాతంత్రిని మీటుతుంది. విశ్వంలోని&nbsp;<BR>ప్రతి శకుంతం నీ ప్రేమ గీతికలనే ఆలపిస్తుంది. సమస్త కుసుమాలు నీకై&nbsp;<BR>ప్రఫుల్లా లవుతవి. ప్రేమ అనంతమైనది. మానవ్యానురాగం అనంత దైవీ&nbsp;<BR>ప్రణయ సముద్భవం.</FONT></p>
<p><FONT FACE="SHREE900, SHREE, sans-serif" SIZE="3">ఈశ్వరుణ్ణి ప్రేమించే వ్యక్తి దేన్ని గురించికాని ఎందుకు భయపడాలి?&nbsp;<BR>దొంగవల్ల ఐనా, దుస్థితివల్ల ఐనా, స్వీయజీవనంవల్ల ఐనా, ఎందుకు భయపడాలి?&nbsp;<BR>ప్రేమ నరకాగ్ని కుండంలో పడింది అనుకోండి; కాని అది దానిపట్ల నరక&nbsp;<BR>కుండ మవుతుందా? స్వర్గ నరకాలను గురించిన యీ ఊహలన్నిటిని మనం&nbsp;<BR>పరిత్యజించి ఉదాత్తానురాగం పొందాలి.’’ ఈ ప్రేమోన్మాదాన్ని ఎందరెందరో&nbsp;<BR>అన్వేషిస్తారు. భగవంతుడు తప్ప యీ ప్రేమ సమక్షాన సమస్తం అంతర్థాన&nbsp;<BR>మవుతుంది.</FONT></p>
<hr class="puTa_virupu">
<table><tr><td><a class=puTa_lanke href=puTa285.html>p285</a></td><td>p286</td><td><a class=puTa_lanke href=puTa287.html>p287</a></td></tr></table>
</div></body></html>
