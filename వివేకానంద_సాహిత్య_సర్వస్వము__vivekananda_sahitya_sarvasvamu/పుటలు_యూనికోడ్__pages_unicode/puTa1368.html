<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1367.html>p1367</a></td><td>p1368</td><td><a class=puTa_lanke href=puTa1369.html>p1369</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వతత్త్వ దర్పణం</FONT></p>
<p><FONT FACE="SHREE900, SHREE, sans-serif" SIZE="3">139</FONT></p>
<p><FONT FACE="SHREE900, SHREE, sans-serif" SIZE="3">(ఇవల్యూషన్‌) అంటున్నారు. ఇదంతా నిజమే. నిస్సందేహంగా సత్యమే. మనం&nbsp;<BR>అనుభవపూర్వకంగా గ్రహిస్తున్న విషయమే. వివేకవంతుడెవడూ, పరిణామ&nbsp;<BR>వాదులతో తగువులాడబోడు. కాని మనమింకొక విషయాన్నికూడ గ్రహింప&nbsp;<BR>వలసి ఉంది. ఇంకొక అడుగు ముందుకు పోవలసి వుంది. అదేది? ‘పరి-&nbsp;<BR>ణామ’మనే ‘వివృతి’ (ఇవల్యూషన్‌) దానిముందరి ‘సంవృతి’ (ఇన్‌వల్యూషన్‌)&nbsp;<BR>నుండి రావలసి వుంటుందని గుర్తించాలి. విత్తు చెట్టుకు పుట్టుక స్థానమనడం&nbsp;<BR>సరే కానీ, ముందొక చెట్టు, ఆ విత్తునకు పుట్టుక స్థానమై వెలసెనని గ్రహించాలి!&nbsp;<BR>పెద్ద చెట్టు సూక్ష్మరూపంలోవున్న విత్తునుండి వస్తోంది సరే! ఆ విత్తనం,&nbsp;<BR>పూర్వం ముడుచుకొని పోయిన - అంటే ‘సంవృతి’ పొందిన ఒక పెద్ద చెట్టు-&nbsp;<BR>యొక్క రూపాంతరమే సుమండీ! ఈ జగత్తంతా సూక్ష్మతరాకృతిలో వున్న&nbsp;<BR>విశ్వవ్యాపి జగత్తులోనే వుంది. నరరూపంగా వికాసాన్ని పొందనున్న చిన్నజీవకణం&nbsp;<BR>(శుక్ల బిందువు) ‘సంవృతి’ దాల్చిన ఒక మనిషే సుమండీ. అతడే తిరిగి&nbsp;<BR>వివృతినంది నరరూపంలో ప్రత్యక్షమవుతున్నాడు. ఈ విషయాన్ని స్పష్టంగా&nbsp;<BR>గ్రహిస్తే ‘‘పరణామవాదుల’’తో మనకు వైరమే లేదు. ఏలంటారా? వా రీ&nbsp;<BR>అంశాన్ని అంగీకరిస్తే, వారు మత విధ్వంసకులు కావడానికి మారుగా, మతాని&nbsp;<BR>కెంతో బలాన్ని కూర్చిన వారవుతారు.</FONT></p>
<p><FONT FACE="SHREE900, SHREE, sans-serif" SIZE="3">సరే! శూన్యంనుండి ఏదీ రాజాలదనడం రుజువైంది. ప్రతిదీ అనాది కాలం-&nbsp;<BR>నుండి ఉన్నదే అనాలి. ఇంకా అనంతకాలం వుండబోవునదే. కాని దానిగతి పరం-&nbsp;<BR>పరగా సంభావిస్తూండే నిమ్నోన్నత దశలను పొందుతూ, అలల నడకలాగా&nbsp;<BR>జరుగుతూంటుంది; సూక్ష్మతర రూపాలతో, వెనక్కిపోతూ, స్థూలతర&nbsp;<BR>రూపాలతో ముందుకువస్తూ వుంటుంది. ప్రకృతిలో ఎప్పుడూ, ‘సంవృతి’,&nbsp;<BR>‘వివృతి’ నిరంతరం సంభవిస్తూనే ఉంటుంది. అత్యంత క్షుద్రజీవి మొదలుకొని,&nbsp;<BR>ఉత్తమోత్తముడైన సిద్ధపురుషుని వరకు - మధ్య కలిగే పరిణామ పరంపర అంతా,&nbsp;<BR>ముందొక దానిలో సంవృతిని పొంది నిగూఢమై వుండాలి. ఆ సంవృతి దేనిది?&nbsp;<BR>అనే శంక బయలుదేరుతుంది. ఏది సంవృతి నందింది? ‘‘బ్రహ్మం’’ అందామా&nbsp;<BR>అనుకుంటే, ‘‘అట్లనుట సరికాదు’’ అని పరిణామవాది అడ్డు&nbsp;<BR>పెడతాడు. ఎందువల్లో చూద్దాం. ‘‘బ్రహ్మం చిద్రూపమని అంటారు కదా? ‘పరి-&nbsp;<BR>ణామ’ యాత్రలో చాలదూరం గడిచిన తర్వాతగాని చిత్తు (‘తెలివి’) అన్నది&nbsp;<BR>చూపట్టదు. మనిషిలోను కొన్ని ఉత్తమజాతి జీవుల్లోను మాత్రమే తెలివి కని-&nbsp;<BR>పిస్తోంది. అంతేకాక, ఈ తెలివి లోకంలో ఉత్పన్నం కావడానికి లక్షలాది&nbsp;<BR>సంవత్సరాలు పట్టింది-’’ అని వాని వాదం. ‘పరిణామ’వాది చెప్పే ఈ ఆక్షేపణ</FONT></p>
<hr class="puTa_virupu">
<table><tr><td><a class=puTa_lanke href=puTa1367.html>p1367</a></td><td>p1368</td><td><a class=puTa_lanke href=puTa1369.html>p1369</a></td></tr></table>
</div></body></html>
