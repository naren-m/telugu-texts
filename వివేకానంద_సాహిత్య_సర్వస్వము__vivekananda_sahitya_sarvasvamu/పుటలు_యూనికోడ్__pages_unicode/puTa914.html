<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa913.html>p913</a></td><td>p914</td><td><a class=puTa_lanke href=puTa915.html>p915</a></td></tr></table>
<p><FONT FACE="SHREE900, SHREE, sans-serif" SIZE="3">90 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">ఉందా? అన్ని శబ్దాలకు మూలమైన ప్రణవం లేదా ఓంకారమే ఆ శబ్దం. దీనిలో&nbsp;<BR>మొదటి భాగం ‘అ’ కారం. నాలుకలోని, అంగిలిలోని ఏ భాగం కూడా ‘అ’ కార&nbsp;<BR>ఉచ్చారానికి తోడ్పడదు. ఇది ఓంకారానికి బీజంగా ఉంది. చివరిది ‘మ’ కారం.&nbsp;<BR>పెదవులను మూసి దీన్ని ఉచ్చరిస్తారు. నోటిలోని మూలభాగం నుండీ, అంత్య&nbsp;<BR>భాగం వరకు కూడా ‘ఉ’ కారం ఉచ్చారణ సమయంలో దొర్లుతూ ఉంటుంది. ఇలా&nbsp;<BR>శబ్ద - ఉచ్చారణాప్రక్రియనంతా ఓంకారం తెలియచేస్తున్నది. కాబట్టి ఇదే&nbsp;<BR>శబ్దాలన్నింటికీ మూలమైన స్వాభావిక సంజ్ఞయై ఉండాలి. సమస్త శబ్దజాలం కూడా&nbsp;<BR>ఓంకారంలో ఇమిడి ఉంది. అంతేకాదు; భారతదేశంలోని వివిధ మతాభిప్రా&nbsp;<BR>యాలు అన్నీ కూడా ఓంకారం మీద ఆధారపడే ఉన్నాయి. దీనివల్ల ఆంగ్లేయులు&nbsp;<BR>గానీ, ఇతర విదేశీయులు కానీ ఏం గ్రహించాలీ? భారతదేశంలో మతాభివృద్ధి&nbsp;<BR>కలిగినప్పుడెల్లా, ఓంకారాన్ని ప్రధానంగా పరిగణించారు; అంతేకాదు, భగవంతుని&nbsp;<BR>గూర్చిన సాకార, నిరాకార భావాలన్నీ ఓంకారం ద్వారానే అన్వయించారు.&nbsp;<BR>వేదంలోని వివిధ మతాశయా లన్నింటికీ ఓంకారమే పట్టుకొమ్మ. ద్వైతులూ -&nbsp;<BR>అద్వైతులూ - విశిష్టాద్వైతులూ - శైవ, శాక్తేయాది స్వతంత్ర మతస్థులు - చివరికి&nbsp;<BR>నాస్తికులు కూడా ఓంకారాన్ని స్వీకరించి ఉన్నారు. జన బాహుళ్యానికి ఓంకారం&nbsp;<BR>మత పరమావధిని తెలిపే చిహ్నంగా ఏర్పడి ఉంది. ఉదాహరణకు: భగవంతుడు&nbsp;<BR>అనే అర్థం గల ‘గాడ్‌’ అనే ఆంగ్లపదాన్ని తీసుకుందాం. ‘‘గాడ్‌’’ అనే పదం&nbsp;<BR>భగవంతుని సమగ్రభావాన్ని తెలుపజాలదు. సాకార - నిరాకారాలను సూచించటానికి&nbsp;<BR>‘గాడ్‌’ అనే పదానికి (పర్సనల్‌ - ఇంపర్సనల్‌ - అబ్‌సొల్యూట్‌ అనే) విశేషణాలు&nbsp;<BR>చేర్చవలసి ఉంటుంది. ఇతర భాష లన్నింట్లో కూడా, భగవంతుని తెలిపే పదాలన్నీ&nbsp;<BR>కూడా ఇలాంటివే. అవన్నీ అతిపరిమిత భావాన్ని మాత్రమే వ్యక్తం చేస్తుంటాయి.&nbsp;<BR>ఓంకారం అలాకాదు. భగవంతుని గూర్చిన వివిధ భావాలన్నీ దీనిలో కేంద్రీకృతమై&nbsp;<BR>ఉన్నాయి. కాబట్టి అందరూ ఓంకారాన్ని స్వీకరింపవచ్చు.</FONT></p>
<p><FONT FACE="SHREE902, SHREE, sans-serif" SIZE="3">28. చిజ్జప స్తదత్థ భావనమ్‌.</FONT></p>
<p><FONT FACE="SHREE900, SHREE, sans-serif" SIZE="3">ఈ ఓంకారాన్ని జపించటం, దాన్ని అర్థాన్ని భావించటం (మోక్ష సాధనం).</FONT></p>
<BR>
<p><FONT FACE="SHREE900, SHREE, sans-serif" SIZE="3">మంత్రాలను జపించాలీ అనటానికి కారణమేమిటీ? సంస్కారాలన్నీ&nbsp;<BR>చిత్తంలో నిలచియుంటాయన్న సంస్కారసిద్ధాంతాన్ని మనం జ్ఞాపకం పెట్టు&nbsp;<BR>కోవాలి. చిత్తంలో ఇవి సూక్ష్మస్థితిని పొందియుంటాయి. తగిన ప్రేరణ కలగగానే&nbsp;<BR>మరల ఇవి వెలువడతాయి. పరమాణువు లెప్పుడూ స్పందిస్తూనే ఉంటాయి.&nbsp;<BR>ప్రపంచ ప్రళయంలో స్థూలస్పందనాలన్నీ అదృశ్యమౌతాయి; అందుకని భూ&nbsp;<BR>సూర్య చంద్ర నక్షత్రాలు విలయం చెందినా, అణువుల్లో స్పందన మాత్రం నిలచి</FONT></p>
<hr class="puTa_virupu">
<table><tr><td><a class=puTa_lanke href=puTa913.html>p913</a></td><td>p914</td><td><a class=puTa_lanke href=puTa915.html>p915</a></td></tr></table>
</div></body></html>
