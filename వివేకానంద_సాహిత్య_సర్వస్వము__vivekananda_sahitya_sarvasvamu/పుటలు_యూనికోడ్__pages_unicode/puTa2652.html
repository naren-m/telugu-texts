<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2651.html>p2651</a></td><td>p2652</td><td><a class=puTa_lanke href=puTa2653.html>p2653</a></td></tr></table>

<p><FONT FACE="SHREE900, SHREE, sans-serif" SIZE="3">సంకుచితబుద్ధి - ఒరుల ఔన్నత్యాన్ని చూసి కళ్లల్లో నిప్పులు పోసుకోవటం అనే&nbsp;<BR>భయంకర జాడ్యం.</FONT></p>
<p><FONT FACE="SHREE900, SHREE, sans-serif" SIZE="3">పురోహితుడు సహజంగా యిలా అనుకొంటాడు: ‘‘దేవతలను నాకు లోబ-&nbsp;<BR>రచిన శక్తిని, ఆధివ్యాధులపై నాకు ఆధిపత్యాన్ని కల్గించిన సామర్థ్యాన్ని,&nbsp;<BR>అదృశ్యులైన యక్షరాక్షస పిశాచాదుల సేవలను నాకు సంపాదించిపెట్టిన ప్రభా-&nbsp;<BR>వాన్ని నేనెందుకు విడిచిపెట్టాలి? మహాత్యాగం చేసిగదా నే నీ శక్తిసామర్థ్యాలను&nbsp;<BR>సంపాదించింది! దీన్ని పొందటానికై నా సిరిసంపదలను, పేరుప్రతిష్ఠలను,&nbsp;<BR>సమస్త ఐహికసుఖాలను, వెయ్యెందుకు నా సర్వస్వాన్ని ధారపోసినానో, అలాటి&nbsp;<BR>ప్రభావాన్ని నేనెందుకు యితరులకు అప్పగించాలి?’’ ఆ ప్రభావం - ఆ శక్తి -&nbsp;<BR>కేవల మానసికం; యిక దాన్ని దాచిపెట్టుకొనే అవకాశాలకు లోటేమిటి? ఈ&nbsp;<BR>విషమ పరిస్థితుల్లో చిక్కుకొన్న మానవస్వభావం సరిగా ఎలా పరిణమించాలో&nbsp;<BR>అలా పరిణమిస్తుంది; సదా గుప్తమై వుండటానికి అలవడివుండటంచేత అది&nbsp;<BR>స్వార్థపరత్వానికీ, మోసానికీ బలై చివరకు వాటిమూలంగా కలిగే అనర్థాలన్నిటికీ&nbsp;<BR>పాల్పడుతుంది. తన శక్తులను రహస్యంగా వుంచుకోవాలనే యీ సంకల్పం కాల-&nbsp;<BR>క్రమంలో తనకే ముప్పుతెస్తుంది. తగిన సాధనగాని, వ్యాప్తిగాని లేకుండటంవల్ల&nbsp;<BR>జ్ఞానమంతా, బుద్ధి అంతా యించుమించుగా నశిస్తుంది; ఏ లేశమైనా మిగిలి-&nbsp;<BR>వుంటే, అదొక అప్రాకృత స్థానంనుండి లభించినదని భావింపబడటంచేత&nbsp;<BR>ఉపజ్ఞను యితర శాస్త్రజ్ఞానాన్ని సంపాదించ ప్రయత్నించటంలేదు, సరికదా,&nbsp;<BR>దుర్నీతి దుష్ప్రవర్తలను విడిచి, తనకు మిగిలివున్న జ్ఞానాన్ని అభివృద్ధి చేసుకో-&nbsp;<BR>వటమూ నిష్ప్రయోజనమని భావింపబడుతుంది. ఇలా విద్యాహీనుడై, పురుష-&nbsp;<BR>కారవిహీనుడై తన పూర్వీకుల పేరు చెప్పుకొని మిట్టిపడుతూ, పూర్వీకులు ఏ&nbsp;<BR>అధికారాన్ని, ఏ గౌరవాన్ని, ఏ ఆధిపత్యాన్ని నెరపారో, ఆ అధికారం, ఆ గౌరవం,&nbsp;<BR>ఆ ఆధిపత్యాన్ని వీసమైనా తగ్గకుండా తానూ చెలాయించాలని వ్యర్థప్రయత్నం&nbsp;<BR>చేస్తుంటాడు. ఫలితంగా అతడికి యితరజాతులతో తీవ్రసంఘర్షణ ఏర్పడు-&nbsp;<BR>తుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రకృతి నియమాన్ని అనుసరించి, ఎక్కడ నవజీవనం వికాసం చెందు-&nbsp;<BR>తుందో అక్కడ అది పూర్వ జీర్ణప్రాణాన్ని జయించి, దానిస్థానాన్ని ఆక్రమించ&nbsp;<BR>పూనుకొంటుంది. దుర్బలమైన దేదో అది నశించటం, అత్యంత ప్రబలమైనదేదో&nbsp;<BR>అది నిలబడిపోవటం ప్రకృతి ధర్మం. పురోహితవర్గానికి యితరవర్గాలకు మధ్య&nbsp;<BR>సంభవించే యిలాటి సంఘర్షణకు ఫలితం యిదివరకే ప్రస్తావించబడింది.</FONT></p>
<p><FONT FACE="SHREE900, SHREE, sans-serif" SIZE="3">పురోహితుడు ఔన్నత్యం పొందిన సమయంలో సత్యాన్వేషణకు వినియో-&nbsp;<BR>గింపబడే తపస్సంయమ త్యాగాలే ఆతడి పతనానికి ముందు కేవల భోగ్యవస్తు</FONT></p>
<hr class="puTa_virupu">
<table><tr><td><a class=puTa_lanke href=puTa2651.html>p2651</a></td><td>p2652</td><td><a class=puTa_lanke href=puTa2653.html>p2653</a></td></tr></table>
</div></body></html>
