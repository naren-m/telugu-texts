<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2904.html>p2904</a></td><td>p2905</td><td><a class=puTa_lanke href=puTa2906.html>p2906</a></td></tr></table>

<p><FONT FACE="SHREE900, SHREE, sans-serif" SIZE="3">పూర్వకమైన ఆరాధన చేయటంలోనే సంతృప్తులౌతారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! అవతారపురుషుని భక్తులు, ఆయన భగవంతు-&nbsp;<BR>డని తెలిసికూడా, వేర్వేరుగా దర్శిస్తారా? ఇవి తర్వాతి తరాలలో వచ్చే అను&nbsp;<BR>చరుల్లో సంకుచితత్వాన్ని ఏర్పరచి చిన్నచిన్న శాఖలను ఏర్పరచటానికి దారి&nbsp;<BR>తీస్తుందా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును, కాలక్రమంగా శాఖలు ఏర్పడటం జరిగి తీరుతుంది.&nbsp;<BR>ఉదాహరణకు చైతన్యదేవుని అనుచరులు, రెండు మూడు వందల శాఖలుగా చీలి-&nbsp;<BR>పోయినారు. ఏసుక్రీస్తు అనుచరుల్లో వేలకొలది సంప్రదాయాలు ఏర్పడ్డాయి.&nbsp;<BR>కాని ఈ విభిన్న శాఖలన్నీకూడా ఒక్క చైతన్యప్రభువునో, ఏసుక్రీస్తునో అను-&nbsp;<BR>సరిస్తాయిగాని, మరొకరిని ఎవర్నీ అనుసరించవు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే, కాలక్రమాన శ్రీరామకృష్ణుని అనుచరులుకూడా అనేక&nbsp;<BR>శాఖలక్రింద చీలిపోతారన్నమాట!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును, నిజమే! అయితే మనమిప్పుడు నిర్మిస్తున్న ఈ మఠం,&nbsp;<BR>అన్ని సంప్రదాయాలను, అన్ని దృక్పథాలను సమన్వయపరుస్తుంది. శ్రీరామ&nbsp;<BR>కృష్ణుడు ఏ విధంగా ఉన్నతమైన ఉదారభావాలు కలిగి వున్నాడో, అదే విధంగా&nbsp;<BR>ఈ మఠంకూడా అలాంటి భావాలనే ప్రచారం చేసే కేంద్రమవుతుంది. ఇక్కడ&nbsp;<BR>నుండి ప్రజ్జ్వలించే, జాజ్జ్వల్యమానమైన సార్వజనీన సమన్వయ జ్యోతి&nbsp;<BR>లోకాన్నంతా ముంచెత్తుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ విధంగా మాట్లాడుతుండగా, భక్తబృందం మఠ ప్రాంగణాన్ని&nbsp;<BR>చేరుకొంది. స్వామీజీ, చితాభస్మముండే ఆ పాత్రను భుజంనుండి దించి నేల-&nbsp;<BR>మీద పరచిన తివాసీపై ఉంచి, సాష్టాంగనమస్కారం చేశారు. ఇతరులుకూడా&nbsp;<BR>అదేవిధంగా మ్రొక్కారు.</FONT></p>
<p><FONT FACE="SHREE900, SHREE, sans-serif" SIZE="3">మళ్లా స్వామీజీ పూజ చేయటానికి ఆసీనులయ్యారు. పూజ అయిన&nbsp;<BR>తర్వాత, హోమాన్ని వెలిగించి, దానిలో ఆహుతులను వ్రేల్చినారు. ఇతర సోదర&nbsp;<BR>శిష్యుల సాయంతో పాయసం వండి, శ్రీరామకృష్ణునికి నివేదన చేశారు. ఆ రోజే&nbsp;<BR>అక్కడే కొంతమంది గృహస్థులకు మంత్రదీక్షకూడా యిచ్చినట్లుంది. ఈ కర్మ-&nbsp;<BR>కలాపమంతా ముగిసిన తర్వాత, స్వామీజీ, అక్కడ చేరిన పెద్ద&nbsp;<BR>మనుష్యులతో యిట్లన్నారు. ‘‘మీరంతా ఈ రోజు శ్రీరామకృష్ణుని పాదపద్మాల&nbsp;<BR>ముందు హృదయపూర్వకంగా ప్రార్థించండి. ఈ యుగంలో అవతారవరిష్ఠుడైన&nbsp;<BR>ఈయన, బహుజన హితాయ, బహుజన సుఖాయ - అనేకుల హితంకోసం,&nbsp;<BR>అనేకుల సుఖంకోసం - ఈ రోజునుండి ఎంతోకాలం ఈ పవిత్రస్థలంలో&nbsp;<BR>ఉండి, దీనిని అన్ని మతాల మధ్య సామరస్యం ఏర్పరచేటటువంటి అద్భుత</FONT></p>
<hr class="puTa_virupu">
<table><tr><td><a class=puTa_lanke href=puTa2904.html>p2904</a></td><td>p2905</td><td><a class=puTa_lanke href=puTa2906.html>p2906</a></td></tr></table>
</div></body></html>
