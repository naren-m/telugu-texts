<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1690.html>p1690</a></td><td>p1691</td><td><a class=puTa_lanke href=puTa1692.html>p1692</a></td></tr></table>
<p><FONT FACE="SHREE900, SHREE, sans-serif" SIZE="3">86 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">సమస్త ప్రకృతి అనుక్షణం యిది భ్రాంతే అని మనకు తెలుపుతోంది. ఇతరుల&nbsp;<BR>నుండి వేరుపడ్డ ఆ పరిమితపురుషుణ్ణి, ఆ పరిమితస్త్రీని నేను కాను; నేను&nbsp;<BR>అద్వితీయ విశ్వాత్మను. నైజ తేజంతో ఆత్మ అనుక్షణోదయం గాంచి ప్రకాశి-&nbsp;<BR>స్తూంది; స్వతస్సిద్ధమైన దివ్యత్వాన్ని ప్రకటిస్తోంది.</FONT></p>
<p><FONT FACE="SHREE900, SHREE, sans-serif" SIZE="3">ఈ వేదాంతం సర్వత్రా వుంది. మీరు దాన్ని గుర్తించాలి. అంతే. వెర్రి&nbsp;<BR>నమ్మకాల, గుడ్డి నమ్మకాల పుట్ట ముందుకు పోనివ్వక మనలను నిరోధిస్తూంది.&nbsp;<BR>చేతనైతే వీటిని పూర్తిగా పరిత్యజించి, భగవంతుడు ఆత్మస్వరూపుడని,&nbsp;<BR>ఆయన్ను ఆత్మబుద్ధితోను, పరమార్థికంగాను ఉపాసించాలని గ్రహిద్దాం. ఇంక&nbsp;<BR>అనాత్మవాదులుగా వుండబోవద్దు. ఆత్మేతరాన్ని పారవెయ్యండి. భగవంతుణ్ణి&nbsp;<BR>గురించిన భావన యథార్థంగా ఆధ్యాత్మికంగా వుండాలి. భగవంతుణ్ణి గురించి&nbsp;<BR>ఎంతో కొంత అనాత్మవాసన కలిగిన వివిధాశయాలన్నీ పోవాలి. మానవుడు&nbsp;<BR>ఆధ్యాత్మికతను నానాటికి అధికంగా పొందుతున్నకొద్ది యీ ఆశయా లన్నింటిని&nbsp;<BR>దూరంగా పరిత్యజించాలి. నిజానికి ప్రతిదేశంలోను అనాత్మభావాలను పూర్తిగా&nbsp;<BR>పరిత్యజించి, జ్యోతిలో ప్రకాశిస్తూ, ఆత్మను ఆధ్యాత్మికంగా ఉపాసించగల&nbsp;<BR>ధీరులు కొందరు సదా వుండే వున్నారు.</FONT></p>
<p><FONT FACE="SHREE900, SHREE, sans-serif" SIZE="3">ఉన్నదంతా ఆత్మ ఒక్కటే అనే వేదాంతం వ్యాప్తి చెందితే మానవకోటి&nbsp;<BR>సమస్తం ఆధ్యాత్మికపర మౌతుంది. మరి, అది సాధ్యమా? ఏమో, నాకు&nbsp;<BR>తెలియదు. కొన్నివేల సంవత్సరాల్లో అయ్యేపని కాదు. ప్రాచీన మూఢవిశ్వాసా-&nbsp;<BR>లన్నీ పూర్తిగా తొలగిపోవాలి. మూఢవిశ్వాసాలను నిలదొక్కుటంలోనే మీరంతా&nbsp;<BR>ఆసక్తులై వున్నారు. ఇంతమాత్రమే కాదు. ‘కుటుంబ సోదరుడు’, ‘వర్ణ&nbsp;<BR>సోదరుడు’, ‘దేశసోదరుడు’ అనే చుట్టరికా లున్నాయి. వేదాంత సాక్షాత్కారాని&nbsp;<BR>కివన్నీ ప్రతిబంధకాలే. మతం మతంగా వుండేది ఎంతో కొద్దిమందికే.</FONT></p>
<p><FONT FACE="SHREE900, SHREE, sans-serif" SIZE="3">ప్రపంచమంతటా మతరంగంలో కృషి చేసినవారిలో అధిక సంఖ్యాకులు&nbsp;<BR>రాజకీయోద్యోగులే. మానవ చరిత్ర యిలా వుంది. కక్కుర్తి లేకుండా పారమా-&nbsp;<BR>ర్థికంగా జీవించటానికి మానవులు ప్రయత్నించనే లేదు. సమాజాన్నే దైవంగా&nbsp;<BR>వారు పూజించారు; సామాన్యంగా పామర ప్రజాబాహుళ్యానికున్న గుడ్డి&nbsp;<BR>నమ్మకాలను, లోటుపాట్లను, నిలదొక్కి నెగ్గించటంలోనే ఎక్కువ శ్రద్ధ వహిం-&nbsp;<BR>చారు. వారు ప్రకృతిని జయించటానికి ప్రయత్నించరు, ప్రకృతిలోనే యిమిడి&nbsp;<BR>పోవటానికి ప్రయత్నిస్తారు. అంతకంటె మరేమీ కాదు. భారతదేశానికి వెళ్లి ఒక&nbsp;<BR>కొత్త సిద్ధాంతాన్ని బోధించండి. - వారు వినిపించుకోరు. కాని అదే వేదాలలో&nbsp;<BR>వుందని చెప్పండి. ‘‘బాగుంది యీ మతం’’ అంటారు. ఇక్కడ నే నీ</FONT></p>
<hr class="puTa_virupu">
<table><tr><td><a class=puTa_lanke href=puTa1690.html>p1690</a></td><td>p1691</td><td><a class=puTa_lanke href=puTa1692.html>p1692</a></td></tr></table>
</div></body></html>
