<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1649.html>p1649</a></td><td>p1650</td><td><a class=puTa_lanke href=puTa1651.html>p1651</a></td></tr></table>
<p><FONT FACE="SHREE900, SHREE, sans-serif" SIZE="3">వేదాంత విచార పరిణామాలు</FONT></p>
<p><FONT FACE="SHREE900, SHREE, sans-serif" SIZE="3">45</FONT></p>
<p><FONT FACE="SHREE900, SHREE, sans-serif" SIZE="3">అర్థం. విశ్వం దేవుడి దేహమని, దేహం సంకోచంచెంది, సూక్ష్మరూపం దాల్చి&nbsp;<BR>కారణమౌతుందని, దానినుండి యీ విశ్వం రూపొందిందని నువ్వంటే, దేవుడే&nbsp;<BR>విశ్వ మయ్యాడని అద్వైతు లంటారు. ఇక్కడొక సూక్ష్మప్రశ్న తలెత్తుతుంది.&nbsp;<BR>దేవుడే యీ విశ్వంగా మారితే, మీరూ, యీ సకల జీవులు దేవుడే అన్నమాట.&nbsp;<BR>నిజమే. ఈ పుస్తకం దేవుడు. ప్రతి వస్తువూ దేవుడే. నా దేహం దేవుడు. నా&nbsp;<BR>మనస్సు దేవుడు. నా ఆత్మ దేవుడు. ఐతే యింతమంది జీవు లెందుకున్నారు?&nbsp;<BR>దేవుడు కోట్లకొద్దీ జీవులుగా విభక్తు డయ్యాడా? ఒక్క దేవుడు కోట్లకొలది జీవు-&nbsp;<BR>లుగా మారిపోతాడా? ఐతే అదెలా సంభవం? ఆ అనంతశక్తిని, అనంత&nbsp;<BR>పదార్థాన్ని విశ్వానికంతా ఒక్క సత్తును విభజించటం ఎలా శక్యమౌతుంది?&nbsp;<BR>అనంతాన్ని భాగాలు చెయ్యటం అసాధ్యం. శుద్ధ సత్తు ప్రపంచంగా ఎలా&nbsp;<BR>అయింది? అతడు విశ్వంగా మారినమాట నిజమే ఐతే, అతడు మార్పు చెందు-&nbsp;<BR>తుంటాడని అర్థం. అతడు మార్పు చెందుతుంటే ప్రకృతిలోని భాగమే&nbsp;<BR>అవుతాడు. ప్రాకృతం, పరిణామశీలం ఐన దానికి జననం, మరణం వున్నాయి.&nbsp;<BR>మన దేవుడుకూడా పరిణామశీలుడే ఐతే ఏనాడో ఒకనాడు అతడికి మరణం&nbsp;<BR>సంభవించి తీరాలి. ఆ విషయాన్ని గుర్తించండి. మరో అంశం: భగవంతుడిలో&nbsp;<BR>ఎంత భాగం విశ్వమయింది? ‘ఎక్స్‌’ అంటే యిప్పుడు దేవుడంటే ఎక్స్‌ పోగా&nbsp;<BR>మిగిలినది దేవుడు. అతడు సృష్టికి పూర్వంలోవున్న దేవుడు కాడు. ఎందుకంటె&nbsp;<BR>ఆయనలో కొంతభాగం విశ్వంగా మారిపోయింది కదా.</FONT></p>
<p><FONT FACE="SHREE900, SHREE, sans-serif" SIZE="3">అందుచేత ‘‘జగత్తు లేనే లేదు, ఇదంతా భ్రాంతి’’ అని అద్వైతుల వాదం.&nbsp;<BR>‘‘అఖిల విశ్వం, దేవతలు, దేవుళ్లు, దేవుని దూతలు, చస్తూ పుడుతూన్న&nbsp;<BR>సకలేతర జీవులూ, లేస్తూ పడుతూన్న అసంఖ్యాకాలైన ఆత్మలూ, యివన్నీ&nbsp;<BR>స్వప్నాలే’’ అని వారంటారు. జీవు డసలు లేనే లేడు. అనేక జీవుల ఉనికి ఎలా&nbsp;<BR>పొసగుతుంది? అది ఏకైకమైన అనంతం. ఒక్క సూర్యుడు అనేక జలాశయా-&nbsp;<BR>లలో ప్రతిఫలించి అనేక సూర్యులుగా కనిపిస్తాడు. కోట్ల జలబిందువులు కోట్ల&nbsp;<BR>మంది సూర్యులను ప్రతిబింబిస్తాయి. ప్రతి జలబిందువు సూర్యుని సంపూర్ణ&nbsp;<BR>ప్రతిబింబమౌతుంది. కాని, వున్న సూర్యు డొక్కడే. అదే విధంగా జీవు లంతా&nbsp;<BR>అనేక మనస్సులలోని ప్రతిబింబాలు. ఈ మనస్సులు ఒక్క సత్తను ప్రతిబింబించే&nbsp;<BR>అనేకానేక గోళాలు. ఈ జీవు లందరిలో భగవంతుడు ప్రతిఫలిస్తున్నాడు. కాని,&nbsp;<BR>సత్యం లేకపోతే స్వప్నం కలుగదు. అనంతమైన ఆ ఏకసత్తే సత్యం. దేహంగా,&nbsp;<BR>మనస్సుగా, ఆత్మగా నువ్వు స్వప్నానివే. కాని, నీ యథార్థ స్వరూపం సచ్చి&nbsp;<BR>దానందం, ఈ జగత్తుకు దేవుడివి. నువ్వే యీ విశ్వాన్ని సృష్టిస్తూ, తిరిగి&nbsp;<BR>లోపలికి తీసుకొంటున్నావు - ఇదే అద్వైతి అనేది. ఈ జన్మలు, పునర్జన్మలు,</FONT></p>
<hr class="puTa_virupu">
<table><tr><td><a class=puTa_lanke href=puTa1649.html>p1649</a></td><td>p1650</td><td><a class=puTa_lanke href=puTa1651.html>p1651</a></td></tr></table>
</div></body></html>
