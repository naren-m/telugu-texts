<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa831.html>p831</a></td><td>p832</td><td><a class=puTa_lanke href=puTa833.html>p833</a></td></tr></table>
<p><FONT FACE="SHREE900, SHREE, sans-serif" SIZE="3">8 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">యాన్ని కొంతవరకు పొందవలసి ఉంది. తగినంత శరీర స్వాధీనత సంపా&nbsp;<BR>దించినప్పుడు, మనసును నేర్పుతో త్రిప్పేయత్నం చేయవచ్చు. ఇలాంటి నేర్పుతో&nbsp;<BR>మనసును స్వాధీనం చేసుకుని మన యిష్టానుసారంగా దాన్ని వర్తింపచేయగలం.&nbsp;<BR>మనం కోరిన రీతిన తన శక్తుల నేకాగ్రం చేసేలా మనం మనసును నిర్బంధించగలం.</FONT></p>
<p><FONT FACE="SHREE900, SHREE, sans-serif" SIZE="3">రాజయోగుల ప్రకారం, ఆంతరప్రపంచ (సూక్ష్మప్రపంచం) బాహ్య&nbsp;<BR>రూపమే బాహ్యప్రపంచం. స్థూలం ఎప్పుడు కూడా కార్యమే; సూక్ష్మం కారణం.&nbsp;<BR>కాబట్టి బాహ్యప్రపంచం కార్యం, ఆంతర ప్రపంచం కారణం. ఇలాగే బాహ్యశక్తులు&nbsp;<BR>స్థూలాంశాలు, అంతశ్శక్తులు వాటి సూక్ష్మాంశాలు. అంతశ్శక్తుల్ని కనిపెట్టి, వాటిని&nbsp;<BR>నేర్పుతో నడపగలిగేవారికి, ప్రకృతి అంతా స్వాధీనమవుతుంది. మొత్తం ప్రపంచాన్ని,&nbsp;<BR>మొత్తం ప్రకృతిని తన వశం చేసుకోవటం - అనే బ్రహ్మాండకార్యాన్ని సాధించటానికి&nbsp;<BR>యోగి సంకల్పిస్తాడు. ప్రకృతి శాసనాల కిక తనపై ఆధిపత్యం లేని స్థానాన్ని చేరటమే,&nbsp;<BR>సమస్త ప్రకృతి నియమాలను అతిక్రమించగల్గిన స్థితిని పొందటమే, యోగి లక్ష్యం.&nbsp;<BR>అప్పుడతను ప్రకృతికంతా ప్రభువు అవుతాడు.</FONT></p>
<p><FONT FACE="SHREE900, SHREE, sans-serif" SIZE="3">నాగరికత అంటే ఏమిటీ? మానవకోటి పురోభివృద్ధి అంటే ఏమిటి?&nbsp;<BR>ప్రకృతిని వశం చేసుకోవటమే.</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రకృతి నిరోధం కోసం వివిధజాతుల జనులు వివిధ మార్గాలను&nbsp;<BR>అవలంబిస్తున్నారు. ఒకే సంఘంలో కొంతమంది బాహ్యప్రకృతిని, మరికొంత&nbsp;<BR>మంది, ఆంతరప్రకృతిని వశం చేసుకునే ప్రయత్నం చేస్తున్నారు. ఇలాగే కొన్ని&nbsp;<BR>జాతులవారు ఆంతరప్రకృతిని, మరికొన్ని జాతులవారు బాహ్యప్రకృతిని స్వాధీనం&nbsp;<BR>చేసుకోవాలనుకుంటారు. కొంతమంది ఆంతరప్రకృతి నిరోధంవల్ల సమస్తాన్ని&nbsp;<BR>నిగ్రహించవచ్చంటారు. మరికొంత మంది బాహ్యప్రకృతి నిరోధంవల్ల సర్వం&nbsp;<BR>చేజిక్కునంటారు. ప్రకృతిలో బాహ్యం - అభ్యంతరం అనే విభజన లేనందువల్ల,&nbsp;<BR>పర్యవసానంలో ఈ రెండు వాదాలు న్యాయసమ్మతాలే. బాహ్యాంత&nbsp;<BR>రాలన్నవి కేవలం కల్పిత పరిమితులే. బాహ్యాంతరవాదు లిరువురూ, తమ తమ&nbsp;<BR>విజ్ఞానావధులను చేరునప్పు డొక్కచోటనే కలియుట విధివిహితం. పదార్థవిజ్ఞాన&nbsp;<BR>శాస్త్రవేత్త తన విజ్ఞాన పరమావధిని సమీపించగానే, విజ్ఞానం తత్త్వశాస్త్రంలో&nbsp;<BR>లయించి పోతున్నట్లు కనుగొంటాడు. ఇలాగే, వస్తువు ఒక్కటే కాబట్టి,&nbsp;<BR>తత్త్వశాస్త్రవేత్త తాను మనఃప్రకృతులని చెప్పే తత్త్వాలు కేవలం బాహ్యభేదాలే అని,&nbsp;<BR>సద్వస్తువు ఒక్కటే అని గ్రహిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">ఏకం అయినప్పటికీ, ఏది అనేకంగా ప్రకాశిస్తున్నదో, దేనిలోనుండి&nbsp;<BR>బహుత్వం నిర్మాణమవుతున్నదో, అలాంటి ఏకత్త్వాన్ని కనుగొనటమే&nbsp;<BR>సమస్తశాస్త్రాల పరమావధి.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa831.html>p831</a></td><td>p832</td><td><a class=puTa_lanke href=puTa833.html>p833</a></td></tr></table>
</div></body></html>
