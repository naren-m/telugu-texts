<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa334.html>p334</a></td><td>p335</td><td><a class=puTa_lanke href=puTa336.html>p336</a></td></tr></table>


<p><FONT FACE="SHREE900, SHREE, sans-serif" SIZE="3">భ్రాంతి’’ అంటుంది. ‘‘నువ్వు బద్ధుడవనటమూ, ముక్తుడ వనటమూకూడ&nbsp;<BR>నిజమే: ఐహికావస్థలో సదా బద్ధుడవు, ఆధ్యాత్మికావస్థలో సర్వదా ముక్తుడవు’’&nbsp;<BR>అని వేదాంతం వక్కాణిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">బంధమోక్షాలకు రెంటికీ అతీతుడవవు.</FONT></p>
<p><FONT FACE="SHREE900, SHREE, sans-serif" SIZE="3">మనం శివ స్వరూపులం, అతీంద్రియ జ్ఞానస్వరూపులం.</FONT></p>
<p><FONT FACE="SHREE900, SHREE, sans-serif" SIZE="3">ప్రతివ్యక్తికీ మరుగున అఖండశక్తి వుంది; జగన్మాతను ప్రార్థించు, నీలోని</FONT></p>
<p><FONT FACE="SHREE900, SHREE, sans-serif" SIZE="3">శక్తి పైకి వస్తుంది.</FONT></p>
<p><FONT FACE="SHREE900, SHREE, sans-serif" SIZE="3">‘‘మాతా, వాగ్ధాత్రీ, చేతనా, వాగ్రూపిణివై నా జిహ్వ మీద అవత&nbsp;<BR>రించుమా!’’</FONT></p>
<p><FONT FACE="SHREE900, SHREE, sans-serif" SIZE="3">‘‘స్తనయత్ను ఘోషా, కాళీ, కాలరూపిణీ, అమోఘశక్తిస్వరూపిణీ, నాలో&nbsp;<BR>ఆవిర్భవించుమా!’’</FONT></p>
<p><FONT FACE="SHREE902-Italic, SHREE, sans-serif" SIZE="3">శనివారం, జూలై 6</FONT></p>
<BR>
<p><FONT FACE="SHREE900-Italic, SHREE, sans-serif" SIZE="3">(శంకరుల వేదాంత సూత్రభాష్యం నేటి ప్రసంగాంశం)</FONT></p>
<p><FONT FACE="SHREE900, SHREE, sans-serif" SIZE="3">ఓం తత్‌ సత్‌!&nbsp;<BR>శంకరుల మతం ప్రకారం విశ్వానికి రెండు వైపులున్నవి. ఒకటి ‘నేను’,&nbsp;<BR>రెండవది ‘నువ్వు’. ఈ రెండిటికి వెలుగుకూ చీకటికీ వున్నంత వ్యతిరేకం.&nbsp;<BR>కాబట్టి దీన్లో ఏదీ రెండవదాని నుంచి సిద్ధింపజాలదని ప్రత్యేకంగా చెప్పనక్కర్లేదు.&nbsp;<BR>విషయిలో విషయం ఆరోపించబడుతోంది; విషయియే సత్యం, రెండవది&nbsp;<BR>కేవలం ఆభాసం. ఏ తద్విరుద్ధాభిప్రాయం అసంగతం. జడమూ, బాహ్యప్రపం-&nbsp;<BR>చమూ ఫలానా స్థితిలో వున్న ఆత్మే; నిజంగా నెలకొన్నది ఒక్క తత్త్వమే.</FONT></p>
<p><FONT FACE="SHREE900, SHREE, sans-serif" SIZE="3">సత్యాసత్యాల జోడింపునుంచే యీ మన సమస్త ప్రపంచం ఉద్పాద&nbsp;<BR>మవుతోంది. శక్తుల సమాంతరచతుర్భుజంలో ఒక మూలనుంచి దాని ఎదుటి&nbsp;<BR>మూలకు పారుతూండాలి; మనపైని పారే విరుద్ధశక్తుల ప్రభావ ఫలితమే&nbsp;<BR>సంసారం. జగత్తు దేవుడే, జగత్తు సత్యమే, కాని అది మనకు కానవస్తున్న జగత్తు&nbsp;<BR>కాదు; ఎలాగంటె ముత్యపుచిప్పలోలేని వెండిని మనం అందులో చూస్తున్నాం.&nbsp;<BR>ఇదే అధ్యాస (పారమార్థిక సత్యంమీద ఆధారపడే వ్యావహారిక సత్యం) అన&nbsp;<BR>బడుతోంది: మనం చూసిన ఒక దృశ్యాన్ని జ్ఞప్తికి తెచ్చుకొనేటప్పుడు తాత్కాలి&nbsp;<BR>కంగా మన కది భాసిస్తున్నా అది యథార్థం కాదు గదా. లేదా నీటిధర్మంకాని&nbsp;<BR>వేడిమిని నీటిలోవున్నట్లు మనం భావిస్తే, అలాటిది అధ్యాస అని కొంద&nbsp;<BR>రంటారు. కాబట్టి నిజానికి యిది వస్తువు లేనిచోట ఆ వస్తువును ఆరోపించటం,&nbsp;<BR>వస్తువు కానిదాన్ని వస్తువుగా భ్రమించటం. నిజం మన ముందే వుంది. కాని దేని-</FONT></p>
<hr class="puTa_virupu">
<table><tr><td><a class=puTa_lanke href=puTa334.html>p334</a></td><td>p335</td><td><a class=puTa_lanke href=puTa336.html>p336</a></td></tr></table>
</div></body></html>
