<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3045.html>p3045</a></td><td>p3046</td><td><a class=puTa_lanke href=puTa3047.html>p3047</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">217</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: కృప అంటే ఇది. ఆత్మసాక్షాత్కారం పొందినవాడు గొప్పశక్తికి&nbsp;<BR>నిలయంగా ఉంటాడు. అతణ్ణి కేంద్రంగా చేసుకొని కొంతవ్యాసార్థంలో ఒక&nbsp;<BR>వృత్తం ఏర్పడుతుంది. ఆ వృత్తంలోకి వచ్చిన వారెవరైనా సరే వారు ఆ సాధుస-&nbsp;<BR>త్తముని భావాలవల్ల ఉజ్జీవితులౌతారు. అంటే ఆయన భావాలవల్ల ఆవేశ&nbsp;<BR>పూరితులు అవుతారు. ఆ విధంగా ఎక్కువ పారమార్థిక శ్రమ పడకుండానే&nbsp;<BR>వారు ఆ మహనీయుని అద్భుతమైన ఆధ్యాత్మిక ఫలితాలను సంక్రమింపజేసు-&nbsp;<BR>కుంటారు. దీన్ని కృప అంటావా? అంటే అను.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: దీనికంటే మరో కృప లేదా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును, ఉన్నది. అవతారపురుషుడు అవతరించినప్పుడు</FONT></p>
<p><FONT FACE="SHREE900, SHREE, sans-serif" SIZE="3">ఆయన జగన్నాటకంలో సహాయకారులుగా ఉండటానికి ఆయనతోపాటు నిత్య-&nbsp;<BR>సిద్ధులైన వాళ్లు వస్తారు. కోట్లకొలది జీవుల అజ్ఞాన అంధకారాన్ని పారద్రోలి&nbsp;<BR>వాళ్లకు ముక్తినిచ్చే శక్తి అవతార పురుషులకు మాత్రమే ఉంటుంది. దీన్నే కృప&nbsp;<BR>అంటారు. అర్థమైందా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయింది స్వామీ, కాని వారిని దర్శించే భాగ్యం కలగని వారికి&nbsp;<BR>మార్గమేది?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: వారిని ప్రార్థించటమే వారికి మార్గం! ఆయనను ప్రార్థించి&nbsp;<BR>అనేకులు ఆయన దర్శనభాగ్యాన్ని పొందారు. మనలాగానే ఆయన రూపాన్ని&nbsp;<BR>దర్శించి ఆయన కృపను పొందవచ్చు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: శ్రీరామకృష్ణుని నిర్యాణానంతరం మీకెప్పుడైనా వారి దర్శనం&nbsp;<BR>కలిగిందా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: వారు శరీరం చాలించిన తరువాత, గాజీపూరులో ఉన్న&nbsp;<BR>పవహారీ బాబాగారితో నాకు కొంతకాలం సాంగత్యం కలిగింది. ఆయన&nbsp;<BR>ఆశ్రమానికి దగ్గరలోనే ఒక తోట వుంది. దానిలో నేను నివసించాను. ఆ&nbsp;<BR>తోటను దయ్యాలు ఆవహించినాయని ప్రజలు చెప్పేవాళ్లు. నేనూ ఒక రకమైన&nbsp;<BR>భూతాన్నే. నాకు దెయ్యాలంటే భయంలేదు. ఆ తోటలో ఎన్నో నిమ్మ&nbsp;<BR>చెట్లున్నాయి. అవన్నీ పండ్లతో నిండివున్నాయి. ఆ సమయంలో నేను నీళ్ల&nbsp;<BR>విరోచనాలతో బాధపడుతున్నాను. రొట్టె తప్పితే మరో ఆహారం లేదు. అందు-&nbsp;<BR>వల్ల జీర్ణశక్తిని వృద్ధి చేయటానికి నేను ఎక్కువ నిమ్మరసాన్ని సేవించేవాణ్ణి.&nbsp;<BR>పవహారీ బాబాతో కలిసిన తర్వాత నేను ఆయనంటే ఎక్కువ యిష్టపడే వాణ్ణి.&nbsp;<BR>ఆయనకూడా నన్ను గాఢంగా అభిమానించేవాడు. శ్రీరామకృష్ణుని సాంగత్యంలో&nbsp;<BR>అన్ని సంవత్సరాలు గడిపినా, ఈ దుర్బల శరీరాన్ని బలిష్టమైన దాన్నిగా చేసే&nbsp;<BR>విద్య ఒక్కటికూడా నేర్చుకోలేదే అని ఒక రోజు అనుకున్నాను. పవహారీ</FONT></p>
<hr class="puTa_virupu">
<table><tr><td><a class=puTa_lanke href=puTa3045.html>p3045</a></td><td>p3046</td><td><a class=puTa_lanke href=puTa3047.html>p3047</a></td></tr></table>
</div></body></html>
