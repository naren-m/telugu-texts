<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa954.html>p954</a></td><td>p955</td><td><a class=puTa_lanke href=puTa956.html>p956</a></td></tr></table>
<p><FONT FACE="SHREE900, SHREE, sans-serif" SIZE="3">పాతంజల యోగ సూత్రాలు - సాధన : పాదం</FONT></p>
<BR>
<p><FONT FACE="SHREE900, SHREE, sans-serif" SIZE="3">131</FONT></p>
<BR>
<p><FONT FACE="SHREE900, SHREE, sans-serif" SIZE="3">మనసు ధారణ పొందటానికి యోగ్యమౌతుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ ఆవరణం తొలగిన తర్వాత మనసును ఏకాగ్రం చేసి, ధారణకు దాన్ని&nbsp;<BR>యోగ్యం చేయగలుగుతాం.</FONT></p>
<BR>
<p><FONT FACE="SHREE902, SHREE, sans-serif" SIZE="3">54. స్వస్వవిేయం సంప్రయోగే తచ్తిస్వతూపాను</FONT></p>
<BR>
<p><FONT FACE="SHREE902, SHREE, sans-serif" SIZE="3">  కాత ఇవేంద్రియాణాం ప్రచ్యిాహాతః.&nbsp;<BR></FONT><FONT FACE="SHREE900, SHREE, sans-serif" SIZE="3">ఇంద్రియాలు తమ విషయాలను విసర్జించి, చిత్తస్వరూపాన్ని పొందటమే</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రత్యాహారం.</FONT></p>
<BR>
<p><FONT FACE="SHREE900, SHREE, sans-serif" SIZE="3">చిత్తపు వివిధావస్థలే ఇంద్రియాలు. నేనొక పుస్తకాన్ని చూస్తున్నాననుకోండి.&nbsp;<BR>నాకు కనిపించే పుస్తకరూపం, ఆ పుస్తకంలో లేదు; నా మనసులో ఉంది. బాహ్యం&nbsp;<BR>లోని ఒకానొక వస్తువు ఈ రూపాన్ని బయటికి తీసుకవస్తుంది. నిజమైన రూపం&nbsp;<BR>చిత్తంలో ఉంది. ఇంద్రియాలు ఏ విషయంతో సంయోగిస్తాయో, వాటితో&nbsp;<BR>ఏకత్వం పొందటంవల్ల అవి వాటి రూపాలను పొందుతుంటాయి. ఈ రూపాలను&nbsp;<BR>పొందకుండా చిత్తాన్ని నిరోధిస్తే, మనసు శాంతిస్తుంది. దీన్నే ప్రత్యాహార&nbsp;<BR>మంటారు.</FONT></p>
<p><FONT FACE="SHREE902, SHREE, sans-serif" SIZE="3">55. చిచిః పతమావశ్యచ్గింద్రియాణామ్‌.</FONT></p>
<p><FONT FACE="SHREE900, SHREE, sans-serif" SIZE="3">దానివల్ల ఉత్కృష్ట ఇంద్రియ వశీకరణం కలుగుతుంది.&nbsp;<BR>యోగి తన యింద్రియాలను బాహ్యవిషయరూపాలను పొందకుండా&nbsp;<BR>నిరోధించి, మనసుతో ఐక్యం చేయగలిగితే, సంపూర్ణ ఇంద్రియ నిగ్రహం&nbsp;<BR>పొందుతాడు. ఇంద్రియాలు పూర్ణంగా వశమైతే, ప్రతిస్నాయువు కూడా, ప్రతినాడీ&nbsp;<BR>కూడా స్వాధీనమవుతుంది. ఎందుకంటే, సమస్త ఇంద్రియాను&nbsp;<BR>భవాలకూ - సమస్తవ్యాపారాలకూ ఇంద్రియాలే కేంద్రాలు కదా! జ్ఞాన - కర్మ&nbsp;<BR>ఇంద్రియాలని ఇంద్రియాలు రెండు రకాలు. ఇంద్రియాలను నిరోధిస్తే చాలు,&nbsp;<BR>యోగి సమస్త మనోవ్యాపారాలను - భావాలను నిగ్రహింపగలుగుతాడు. అప్పుడు&nbsp;<BR>శరీరం సంపూర్ణంగా యోగికి వశమవుతుంది. తాను జన్మించినందుకు, ఆ రోజే&nbsp;<BR>మనిషికి ఆనందం కలుగుతుంది. ఆ రోజే, ‘‘నేను పుట్టినందుకు ధన్యుడ&nbsp;<BR>నయ్యాను’’ - అని అతను చెప్పగలుగుతాడు. ఇలాంటి జితేంద్రియత్వం లభిస్తే,&nbsp;<BR>నిజంగా ఈ శరీరం ఎంత అద్భుతమైనదో మనకు గోచరిస్తుంది.</FONT></p>

<BR>
<hr class="puTa_virupu">
<table><tr><td><a class=puTa_lanke href=puTa954.html>p954</a></td><td>p955</td><td><a class=puTa_lanke href=puTa956.html>p956</a></td></tr></table>
</div></body></html>
