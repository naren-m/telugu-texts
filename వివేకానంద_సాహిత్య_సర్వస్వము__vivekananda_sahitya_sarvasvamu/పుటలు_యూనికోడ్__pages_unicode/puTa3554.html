<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3553.html>p3553</a></td><td>p3554</td><td><a class=puTa_lanke href=puTa3555.html>p3555</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>Ȉ </FONT></p>
<p><FONT FACE="SHREE900, SHREE, sans-serif" SIZE="3">పసిబిడ్డలమాదిరి గగ్గోలుపెట్టి, ఆ విషయాన్ని నా కెందుకు తెలుపుతున్నావు?&nbsp;<BR>పిరికితనం ఒక సుగుణంకాదు.</FONT></p>
<p><FONT FACE="SHREE900, SHREE, sans-serif" SIZE="3">ఇప్పటికే గౌరవనీయులైనవారు నన్ను అనుసరిస్తున్నారు. వచ్చే సంవత్సరం&nbsp;<BR>వారిని కార్యనిర్వహణానికి ఒక సంఘంగా రూపుదిద్దుతాను. తర్వాత పని సాగి-&nbsp;<BR>పోతుంటుంది. నేను భారతదేశానికి వచ్చినప్పుడు యిక్కడ నన్ను సమర్థించి,&nbsp;<BR>భారతదేశంలోకూడ నాకు సాయంచేసే మిత్రులున్నారు. కాబట్టి నువ్వు భయ-&nbsp;<BR>పడొద్దు. మిషనరీల ప్రయత్నాలను చూసి గగ్గోలు పెడుతూ, ఏమీ చెయ్యలేక&nbsp;<BR>మీరు గంతులువేయటం చూస్తే మిమ్మల్ని చూసి నాకు నవ్వు వస్తూంది. మీరు&nbsp;<BR>ఒట్టి మట్టిబొమ్మలు. నీ స్థితి అంతే... ఆ ముసలి పిల్లలకు స్వామి ఏం చెయ్య-&nbsp;<BR>గలడు?</FONT></p>
<p><FONT FACE="SHREE900, SHREE, sans-serif" SIZE="3">నాయనా మీలోనుండి మనుషులను నిర్మించటానికి నే నక్కడకు రావాలని&nbsp;<BR>నాకు తెలుసు. భారతదేశంలో నివసించేవారు స్త్రీలని, నపుంసకులని నాకు&nbsp;<BR>తెలుసు. కాబట్టి చిరాకుపడొద్దు. అక్కడ పనిచేయటానికి నేను సాధనసంపత్తిని&nbsp;<BR>తీసుకొనిరావాలి. నేను బుద్ధిహీనుల చేతుల్లో పడను. నువ్వు ఆందోళన చెంద-&nbsp;<BR>నక్కర్లేదు. నీ చేతనైన ఏ కాస్త పనినైనా చెయ్యి. చిన్న పనినుండి పెద్ద పనివరకు&nbsp;<BR>సమస్తం స్వయంగా నేనే చేయాలి... ‘నాయమాత్మా బలహీనేన లభ్యః’ (ఈ&nbsp;<BR>ఆత్మ బలహీనులకు అందదు) నన్ను గురించి భయపడవద్దు. భగవంతుడు&nbsp;<BR>నావెంట వున్నాడు. మిమ్మల్ని మీరే సమర్థించుకొని, మీరు ఏం చెయ్యగలరో చేసి&nbsp;<BR>చూపించండి. అప్పుడు నేను సంతోషిస్తాను. నన్ను గురించి యితరులు అంటున్న&nbsp;<BR>మాటలను రేపి నన్ను బాధించవద్దు. నన్ను గురించి ఏ మూర్ఖుడో చేసిన నిర్ణ-&nbsp;<BR>యంకోసం నేను కాచుకొనివుండటంలేదు. ఓ అర్భకులారా! అఖండ&nbsp;<BR>మైన ఓర్పు, అఖండమైన ధైర్యం, అఖండమైన ప్రయత్నాలతోనే ఉత్తమోత్తమ ఫలి-&nbsp;<BR>తాలు సంప్రాప్తమౌతాయి - ‘కిడి’ మనస్సు అప్పుడప్పుడు పిల్లిమొగ్గలు&nbsp;<BR>వేస్తూన్నందుకు భయపడుతున్నాను.</FONT></p>
<p><FONT FACE="SHREE900, SHREE, sans-serif" SIZE="3">ధీరులే మహత్కార్యాలను సాధిస్తారు. పిరికిపందలు కాదు. ఓ అవిశ్వాసు-&nbsp;<BR>లారా! నేను భగవంతుడి సంరక్షణలో వున్నానని పూర్తిగా నమ్మండి. నే నెంత-&nbsp;<BR>కాలం నిష్కల్మషుణ్ణిగా వుంటానో, ఎంతకాలం భగవంతుడి సేవకుణ్ణిగా&nbsp;<BR>వుంటానో అంతదాకా నా తలలోని ఒక్క వెంట్రుకనైనా ఎవ్వరూ తాకలేరు...&nbsp;<BR>దేశానికేదో కొంతమేలు చెయ్యండి. అప్పుడు ఆ ప్రజలు మీకు తోడ్పడతారు.&nbsp;<BR>అప్పుడు దేశ ప్రజలంతా మీతో వుంటారు. వీరులై వుండండి! ధీరులై వుండండి!&nbsp;<BR>మరణం వచ్చేది ఒక్కసారే. నా శిష్యులు పిరికిపందలు కాకూడదు.</FONT></p>
<p><FONT FACE="SHREE900, SHREE, sans-serif" SIZE="3">సదా ప్రేమతో మీ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3553.html>p3553</a></td><td>p3554</td><td><a class=puTa_lanke href=puTa3555.html>p3555</a></td></tr></table>
</div></body></html>
