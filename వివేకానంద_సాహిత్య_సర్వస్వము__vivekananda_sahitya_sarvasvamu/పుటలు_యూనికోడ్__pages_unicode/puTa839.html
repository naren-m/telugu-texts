<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa838.html>p838</a></td><td>p839</td><td><a class=puTa_lanke href=puTa840.html>p840</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ప్రారంభ విధులు</FONT></p>
<BR>
<p><FONT FACE="SHREE900, SHREE, sans-serif" SIZE="3">15</FONT></p>
<BR>
<p><FONT FACE="SHREE900, SHREE, sans-serif" SIZE="3">జలుబు చేయదు. ఈ ప్రయోగాన్ని మీరూ చేసి చూడవచ్చు. ఇది చాలా సులభం.&nbsp;<BR>నీటిలో ముక్కు నుంచండి; ఆ నీటిని ఒక రంధ్రంతో పీల్చండి; గొంతువరకూ ఆ&nbsp;<BR>నీటిని తీసుకరండి; తర్వాత రెండవ రంధ్రం ద్వారా, ఆ నీటిని బయటికి&nbsp;<BR>వదలండి.</FONT><FONT FACE="SHREE900, SHREE, sans-serif" SIZE="2"><sup>1</sup></FONT></p>
<p><FONT FACE="SHREE900, SHREE, sans-serif" SIZE="3">స్థిరాసనం సిద్ధించిన తర్వాత, నాడీశౌచక్రియ చేయాలని కొందరు&nbsp;<BR>రాజయోగు లంటారు. మరికొందరు ఈ క్రియ రాజయోగానికి సంబంధించింది&nbsp;<BR>కాదంటూ దీన్ని నిరాకరిస్తారు. అయితే శంకరాచార్యు డంతటి ప్రామాణిక&nbsp;<BR>భాష్యకారుడే ఈ క్రియను అంగీకరించాడు; కాబట్టి దాన్ని మీకు తెలపటం&nbsp;<BR>సముచితమని అనుకుంటున్నాను. శ్వేతాశ్వతరోపనిషత్తుకు భాష్యం రాస్తూ&nbsp;<BR>శంకరుడు ఈ సాధనను వివరించాడు. ‘‘ప్రాణాయామంతో మనసు నిర్మలం&nbsp;<BR>కావటంతో, అది బ్రహ్మంలో నిలుస్తుంది. కాబట్టి ప్రాణాయామం తప్పనిసరి.&nbsp;<BR>ముందుగా నాడీశుద్ధి చేయాలి; ఆ తర్వాతే ప్రాణాయామం చేసే సామర్థ్యం&nbsp;<BR>లభిస్తుంది. మొదట కుడిముక్కును బొటనవ్రేలితో మూయాలి. తర్వాత&nbsp;<BR>ఎడమముక్కు ద్వారా యథాశక్తిగా నిండుగా గాలిని పీల్చాలి. వెంటనే, ఆలస్యం,&nbsp;<BR>చేయకుండా, కుడిముక్కు ద్వారా పీల్చిన గాలిని నెమ్మదిగా వదలిపెట్టాలి. అప్పుడు&nbsp;<BR>ఎడమ ముక్కును మూసి, కుడిముక్కు ద్వారా గాలిపీల్చి, ఎడమ ముక్కుద్వారా&nbsp;<BR>వదలిపెట్టాలి. ఈ క్రియను తెల్లవారుజామున, పగలు, సాయంకాలం, రాత్రి - ఈ&nbsp;<BR>నాల్గు సమయాల్లో చేయాలి. ప్రతీ సమయంలో ఈ క్రియను మూడునుంచి ఐదు&nbsp;<BR>పర్యాయాలు చేస్తుండాలి. ఇలా ఒక పక్షం లేదా ఒక నెలరోజులు చేస్తే, నాడీశౌచం&nbsp;<BR>సిద్ధిస్తుంది. అప్పుడు ప్రాణాయామం మొదలవుతుంది.’’</FONT></p>
<p><FONT FACE="SHREE900, SHREE, sans-serif" SIZE="3">సాధన తప్పకచేయాలి. ప్రతిరోజూ వేళకు వచ్చి మీరంతా నా మాటలు శ్రద్ధగా&nbsp;<BR>వినవచ్చు. కాని సాధన చేయకపోతే, మీ రొక్క అడుగైనా ముందుకు వేయలేరు.&nbsp;<BR>రాజయోగమంతా అభ్యాసంపై ఆధారపడి యుంది. అనుభవం కలగనిదే, ఈ&nbsp;<BR>రాజయోగ విషయాలు మన కర్థం కావు. ఈ యోగంలోని సత్యాసత్యాలను మనం&nbsp;<BR>స్వానుభవంతో కనుగొనాల్సి యుంటుంది. కేవలం పూర్వపక్షసిద్ధాంతాలను వింటే&nbsp;<BR>లాభం లేదు.</FONT></p>
<p><FONT FACE="SHREE900, SHREE, sans-serif" SIZE="3">సాధనలో ఎన్నో ఆటంకాలుంటాయి. అనారోగ్యశరీరం మొదటి ఆటంకం.&nbsp;<BR>శరీరం సరైన స్థితిలో లేకుంటే సాధన సరిగా కొనసాగదు. కాబట్టి శరీరాన్ని&nbsp;<BR>ఆరోగ్యంగా ఉంచుకోవాలి; ఆహార, విహారాల్లో జాగ్రత్త తీసుకోవాలి. సాధారణంగా&nbsp;<BR>‘క్రైస్తవ విజ్ఞానం (క్రిస్టియన్‌ సైన్స్‌)’ అనే మానసిక యత్నాన్ని, శరీరారోగ్య&nbsp;<BR>సంరక్షణకోసం ఉపయోగించుకోవచ్చు. శరీరం విషయం ఇంతకన్నా ఎక్కువగా&nbsp;<BR>చెప్పుకోవటం అనవసరం. మనకు ఆరోగ్యం మాత్రమే పురుషార్థం కాదు.</FONT></p>
<hr class="puTa_virupu">
<table><tr><td><a class=puTa_lanke href=puTa838.html>p838</a></td><td>p839</td><td><a class=puTa_lanke href=puTa840.html>p840</a></td></tr></table>
</div></body></html>
