<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2354.html>p2354</a></td><td>p2355</td><td><a class=puTa_lanke href=puTa2356.html>p2356</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 0 6</FONT></p>
<p><FONT FACE="SHREE900, SHREE, sans-serif" SIZE="3">అంటే నిరంతర చలనమే. అందువల్లనే దీన్ని జగత్తు అనటం. కాబట్టి ఈ&nbsp;<BR>జగత్తులో వ్యక్తిగా వుండగలది ఏదీలేదు. వ్యక్తిత్వం అంటే మార్పు లేకుండటమే!&nbsp;<BR>సవికారమైన వ్యక్తిత్వం ఉండజాలదు. ఆ మాటే అర్థరహితమైంది. వికారం&nbsp;<BR>(మార్పు), వ్యక్తి అనే పదాలు ఒకదానికొకటి విరుద్ధమైనవి. ఈ మన చిన్న&nbsp;<BR>ప్రపంచంలో, ఈ జగత్తులో వ్యక్తి అనదగిన వస్తువేదీ లేదు. సంకల్పం అనుభవం,&nbsp;<BR>మనస్సు, శరీరం, నరులు, పశువులు, చెట్లు అన్నీ నిరంతర చలనదశలోనే&nbsp;<BR>వున్నాయి. ఈ జగత్తంతా ఒకే ఒక్క వస్తువుగా నీవు భావిస్తావనుకో; అప్పుడు&nbsp;<BR>అది మారగలదా? లేక చలించగలదా? మారజాలదు. చలింపజాలదు. తక్కువ&nbsp;<BR>చలనంగల వేరొకదానితోగాని, లేక చలనమే లేని వేరొక దానితోగానీ పోల్చి&nbsp;<BR>చూచినప్పుడే కదా చలనం అనేదాన్ని గ్రహించడం సాధ్యంకాగలదు? కాబట్టి, విశ్వ-&nbsp;<BR>మంతా కలిసి ఒకటే అయినప్పుడు, అది నిశ్చలంగానే, నిర్వికారంగానే&nbsp;<BR>వుంటుంది. అందువల్ల విశ్వమంతా నీవై ‘‘నేను బ్రహ్మాండమునే’’ అనే సాక్షా-&nbsp;<BR>త్కారం నీకు కలిగినప్పుడే నీవు వ్యక్తి కాగలవు. అందువల్లే ‘‘ద్వైతమున్నంత&nbsp;<BR>వరకు, అంటే రెండవది వున్నంతవరకు భయం నశించదు’’ అని వేదాంతులు&nbsp;<BR>చెబుతున్నారు. ఒకడు వేరొకడు వున్నాడని తలచడం మానినప్పుడే ఇంకొకని&nbsp;<BR>ఉనికి వాని అనుభవానికి రానప్పుడే, అంటే అంతా ఒక్కటైనప్పుడే వాని భయం&nbsp;<BR>నశిస్తుంది. అప్పుడే మరణం తొలగిపోతుంది. అప్పుడు మాత్రమే సంసారం&nbsp;<BR>అంతరిస్తుంది. కాబట్టి, నరుడు విశ్వమయుడు అయినప్పుడే, ‘వ్యక్తి’ కాగలుగు&nbsp;<BR>తాడు కానీ, ప్రత్యేకతతో నిలిచివున్నట్లు భావించడం మూలంగా, వ్యక్తి కాజా-&nbsp;<BR>లడు అని అద్వైత సిద్ధాంతం తెలుపుతోంది. నీవు సర్వం అయినప్పుడే అమృతుడ&nbsp;<BR>వవుతావు. నీవు విశ్వం అయినప్పుడే జనన మరణాల భయం లేకుండాపోతుంది.&nbsp;<BR>అప్పుడు మాత్రమే, నీచే విశ్వమని పిలువబడేది, నీవు భగవంతుడని పిలిచేది-&nbsp;<BR>గాను, ‘‘సత్‌-అస్తిత్వం’’ అని పేర్కొనేదిగాను, మరి నీవు సర్వము అని చెప్పేది&nbsp;<BR>గాను కాగల్గుతుంది. నీవూ, నీవంటి మనస్థితి కలవారంతా, బహుళతత్త్వంతో&nbsp;<BR>కూడిన ప్రపంచంగా చూచేది ఆ ఏకైక సద్వస్తువునే! కొంచెం పుణ్యకర్మచేసి&nbsp;<BR>ఉత్తమమైన మనఃస్థితిని సంపాదించుకొన్న జనులు, వారు మరణించేటప్పుడు,&nbsp;<BR>ఆ ఏకైక సద్వస్తువునే స్వర్గంగా భావించి, అందులో ఇంద్రుడు మొదలైన వారిని&nbsp;<BR>చూస్తారు. ఇంకా శ్రేష్ఠతర కర్మచేసి శ్రేష్ఠతరస్థితికి వచ్చినవారు, అదే సద్వస్తు&nbsp;<BR>వును బ్రహ్మలోకంగా చూస్తారు. ఇక పూర్ణత్వాన్ని పొందినవారు భూలోకాన్నీ&nbsp;<BR>చూడరు; దేవతాలోకాన్ని చూడరు; ఏ లోకాన్నీ వారు చూడనే చూడరు; వారికి&nbsp;<BR>ఈ విశ్వమంతా అదృశ్యమైపోతుంది. దానిచోట, బ్రహ్మం ఒక్కటే నిలుస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ బ్రహ్మమును మనం తెలిసికోగల్గుతామా? సంహితలోగల అఖండ</FONT></p>
<hr class="puTa_virupu">
<table><tr><td><a class=puTa_lanke href=puTa2354.html>p2354</a></td><td>p2355</td><td><a class=puTa_lanke href=puTa2356.html>p2356</a></td></tr></table>
</div></body></html>
