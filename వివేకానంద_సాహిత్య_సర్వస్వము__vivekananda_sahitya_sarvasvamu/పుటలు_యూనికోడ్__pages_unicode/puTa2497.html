<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2496.html>p2496</a></td><td>p2497</td><td><a class=puTa_lanke href=puTa2498.html>p2498</a></td></tr></table>
<p><FONT FACE="SHREE900, SHREE, sans-serif" SIZE="3">రామాయణం</FONT></p>
<p><FONT FACE="TimesNewRoman, Times, serif" SIZE="2">61</FONT></p>
<p><FONT FACE="SHREE900, SHREE, sans-serif" SIZE="3">సమర్పిస్తాను’’ అని సీత చెప్పింది. అతడు ‘‘కళ్యాణీ, నేను వేచి వుండలేను.&nbsp;<BR>ఆకలి తీవ్రంగా వుంది. నీ వద్ద వున్నదాన్నే సమర్పించు’’ అన్నాడు. అప్పుడు&nbsp;<BR>సీత పర్ణశాలలో వున్న కొన్నిపళ్లను తీసుకొని బైటికొచ్చింది. ‘‘నేను సన్న్యాసిని&nbsp;<BR>భయపడ నవసరం లేదు. భిక్షను తీసుకొని నా సమీపానికి రావచ్చును’’ అని&nbsp;<BR>ఆమెకు అనేక విధాలుగా నచ్చచెప్పాడు. సీత మాయావలయాన్ని దాటి బైటికి&nbsp;<BR>వచ్చింది. తక్షణమే సన్న్యాసి రాక్షస రూపానికి మారి చేతుల్తో సీతను గట్టిగా&nbsp;<BR>పట్టుకొని, తన మాయారథాన్ని రావించి విలపిస్తున్న సీతను ఆ రథంమీద&nbsp;<BR>పెట్టుకొని అక్కణ్ణుండి పారిపోయాడు. పాపం సీత కేవలం అసహాయురాలు.&nbsp;<BR>సాయానికి అక్కడ ఎవరూ లేరు. రాక్షసుడు ఆమెనలా ఎత్తుకొనిపోతుంటే ఆమె&nbsp;<BR>తన చేతులనుండి నగలను కొన్నింటిని తీసి మధ్యమధ్యలో నేల మీదకి జార&nbsp;<BR>విడిచింది.</FONT></p>
<p><FONT FACE="SHREE900, SHREE, sans-serif" SIZE="3">రావణుడు సీతను లంకారాజ్యానికి (సింహళానికి) తీసుకొనిపోయాడు.&nbsp;<BR>అతడక్కడ ఆమెకు అనేక ఆశలు చూపించి తన రాణిగా వుండమన్నాడు. కాని&nbsp;<BR>సీతాదేవి పాతివ్రత్యానికి మూర్తీభావం. కాబట్టి ఆమె ఆ రాక్షసుడితో పలుకనైనా&nbsp;<BR>పలుకలేదు. తనకు రాణి అవటానికి ఆమె సమ్మతించే వరకు ఆమెను ఒక&nbsp;<BR>చెట్టుకింద అహోరాత్రాలు గడిపేటట్లు శిక్షించాడు.</FONT></p>
<p><FONT FACE="SHREE900, SHREE, sans-serif" SIZE="3">రామలక్ష్మణులు పర్ణశాలకు తిరిగి వచ్చారు. అక్కడ సీత లేకపోవటం&nbsp;<BR>చూసినప్పుడు వారి దుఃఖం మితిమీరింది. ఆమె కేమైనదో వారూహించలేక&nbsp;<BR>పోయారు. సోదరులిద్దరు ప్రతిచోట సీతను వెదుకుతూ బైలుదేరారు. ఆమె&nbsp;<BR>జాడ కనిపెట్టలేకపోయారు. ఎంతోదూరం వెళ్లాక వారికొక వానరుల మూక&nbsp;<BR>కనిపించింది. ఆ వానరుల నడుమ దివ్యవానరుడైన హనుమంతుడున్నాడు.&nbsp;<BR>వానరోత్తముడైన హనుమంతుడు రాముడికి అత్యంత భక్తుడు, దాసుడు&nbsp;<BR>అయ్యాడు. సీతను కాపాడటంలో రాముడికి ఏవిధంగా తోడ్పడిందీ మనం&nbsp;<BR>ముందు చూడబోతాం. రామునిపట్ల అతని భక్తి అంత గొప్పదవటం చేత హిందు-&nbsp;<BR>వులు నేటికీ అతణ్ణి ఆదర్శ భగవద్దాసునిగా పూజిస్తున్నారు. వానరులు, రాక్షసులు&nbsp;<BR>అంటే దక్షిణ భారతదేశంలోని ఆదిమ నివాసులే అని మీ&nbsp;<BR>రెరుగుదురు.</FONT></p>
<p><FONT FACE="SHREE900, SHREE, sans-serif" SIZE="3">అలా చివరికి రాముడు వానరుల మైత్రిని సంపాదించాడు. తా మొకనాడు&nbsp;<BR>ఆకాశంలో అతిలోక సౌందర్యవతి ఐన ఒక స్త్రీని రాక్షసుడొకడు రథంలో&nbsp;<BR>తీసుకుపోవటం చూశామని వానరులు తెలిపారు. అప్పుడామె శోకిస్తూందని,&nbsp;<BR>తమ మీదుగా రథం పోతూంటే తమ దృష్టిని తన వైపుకు మరలించటానికై ఆమె</FONT></p>
<hr class="puTa_virupu">
<table><tr><td><a class=puTa_lanke href=puTa2496.html>p2496</a></td><td>p2497</td><td><a class=puTa_lanke href=puTa2498.html>p2498</a></td></tr></table>
</div></body></html>
