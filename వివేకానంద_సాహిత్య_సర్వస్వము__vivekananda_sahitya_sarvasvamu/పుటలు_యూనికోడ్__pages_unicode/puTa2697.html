<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2696.html>p2696</a></td><td>p2697</td><td><a class=puTa_lanke href=puTa2698.html>p2698</a></td></tr></table>
<p><FONT FACE="SHREE900, SHREE, sans-serif" SIZE="3">ప్రజలపట్ల మన కర్తవ్యం</FONT></p>
<p><FONT FACE="Bookman-Light, Bookman, serif" SIZE="2">261</FONT></p>
<p><FONT FACE="SHREE900, SHREE, sans-serif" SIZE="3">దేశ దారిద్య్రం అలాటిది. పేదబాలురు బడికిపోవటం మానుకొని పొలాల్లో&nbsp;<BR>తండ్రులకు తోడ్పడబోతారు. లేదా ఏదైనా బతుకుతెరువుకు పోతారు. ఇక&nbsp;<BR>యిప్పుడు పర్వతం మహమ్మదు వద్దకు రాకపోతే, మహమ్మదే పర్వతం వద్దకు&nbsp;<BR>పోవాలికదా. పేదబాలుడు చదువుకోసం రాకపోతే, చదువే పేదబాలుడి వద్దకు&nbsp;<BR>వెళ్లాలి. మన దేశంలో స్వార్థత్యాగులు, ఏకాగ్రచిత్తులు ఐన సన్న్యాసులు మత&nbsp;<BR>ప్రచారం చేస్తూ పల్లెనుండి పల్లెకు వేలమంది పోతున్నారు. వారిలో కొందరినైనా&nbsp;<BR>లౌకిక విషయాలనుకూడ నేర్పే ఉపాధ్యాయులుగా తయారుచేస్తే, పల్లెపల్లెలో,&nbsp;<BR>యింటింటా, వారు మతాన్ని, చదువునూ గరిపిస్తారు. ఒక పల్లెకు ఒక సాయం-&nbsp;<BR>కాలం అలాటివారిలో యిద్దరు కెమారాతో, గ్లోబుతో, కొన్ని దేశపటాలు&nbsp;<BR>మొదలైన వాటితో వచ్చారనుకొందాం. తెలియనివారికి భూగోళ, ఖగోళ విష-&nbsp;<BR>యాల నెన్నిటినో నేర్పవచ్చును గదా. ఒక జీవితకాలంలో పుస్తకాలనుండి సంపా-&nbsp;<BR>దించుకొనే విషయవిజ్ఞానంకంటె నూరింత లెక్కువ విషయజ్ఞానాన్నే వారు,&nbsp;<BR>వివిధ దేశాలను గురించిన కథలను వినిపించి, వారికి కలిగించగలరు. ఐనా యీ&nbsp;<BR>పనికి సంస్థ వుండాలి. అంటే మళ్లీ ధనమే కావాలి. ఈ ప్రణాళికను నిర్వహించ&nbsp;<BR>టానికి భారతదేశంలో జనం కావలసినంతమంది వున్నారు. కాని పాపం వారికి&nbsp;<BR>పైసా లేదు. చక్రాన్ని కదిలించటమే కష్టం. కదిలిన తర్వాత వృద్ధిచెందే వేగంతో&nbsp;<BR>అది దొర్లుతూ పోతుంది. నా దేశంలోనే సహాయంకోరి, ధనవంతుల సానుభూతి&nbsp;<BR>పొందలేక నిష్ఫలుడనై ఏలినవారి తోడ్పాటుతో యీ దేశానికి వచ్చిచేరాను.&nbsp;<BR>భారతదేశంలో పేదలు చస్తే ఏం, బతికితే ఏం, అమెరికన్లకు యించుకైనా&nbsp;<BR>లక్ష్యమా? వా రెందుకు లక్ష్యపెట్టాలి? మనవారు తమ స్వార్థాన్నితప్ప మరేమీ&nbsp;<BR>ఆలోచించరే.</FONT></p>
<p><FONT FACE="SHREE900, SHREE, sans-serif" SIZE="3">కులీనుడైన ఓ రాజా! జీవితం క్షణభంగురం. ఐహిక దంభాలన్నీ&nbsp;<BR>అశాశ్వతాలు. ఇతరులకోసం బతికేవారే నిజంగా బతికేవారు. ఇతరులు బతికి&nbsp;<BR>వున్నారనటం కంటె చచ్చారనటమే సబబు. ఉదారమనస్కుడూ, ఉన్నతుడూ,&nbsp;<BR>దేశపాలకుడూ ఐన తమలాంటి భారతమాత పుత్రుడు, దేశమాతను తిరిగి ఆమె&nbsp;<BR>కాళ్లమీద నెలబెట్టటానికి ఎంతో కృషిచెయ్యగలడు. భావిసంతతివారికి&nbsp;<BR>ఆరాధనీయంగా తన పేరును నిల్పుకొని పోగలడు.</FONT></p>
<p><FONT FACE="SHREE900, SHREE, sans-serif" SIZE="3">అజ్ఞానులైన పీడిత భారతీయ జనకోట్ల పట్ల భగవంతుడు మీ ఉదార&nbsp;<BR>హృదయంలో తీవ్రఆర్ద్రతను నింపాలని ప్రార్థిస్తూ -</FONT></p>
<p><FONT FACE="TimesNewRoman, Times, serif" SIZE="3">— </FONT><FONT FACE="SHREE902, SHREE, sans-serif" SIZE="3">వివేకానందుడు.</FONT></p>

<hr class="puTa_virupu">
<table><tr><td><a class=puTa_lanke href=puTa2696.html>p2696</a></td><td>p2697</td><td><a class=puTa_lanke href=puTa2698.html>p2698</a></td></tr></table>
</div></body></html>
