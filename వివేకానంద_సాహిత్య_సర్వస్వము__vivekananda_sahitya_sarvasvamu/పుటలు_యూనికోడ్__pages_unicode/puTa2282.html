<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2281.html>p2281</a></td><td>p2282</td><td><a class=puTa_lanke href=puTa2283.html>p2283</a></td></tr></table>
<p><FONT FACE="TimesNewRoman, Times, serif" SIZE="2">2 3 3</FONT></p>
<p><FONT FACE="SHREE900, SHREE, sans-serif" SIZE="3">సందేశతరంగిణి - సర్వతోముఖ వేదాంతం</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ మాయాసిద్ధాంతం చాలా చిత్రమైంది. నిజానికి ఉన్నదంతా బ్రహ్మ&nbsp;<BR>మొక్కటే. కాని, ఈ మాయవల్ల భిన్నత్వం ఏర్పడింది. ఏకత్వమే, అంటే, అద్వి-&nbsp;<BR>తీయ బ్రహ్మమే పరమప్రాప్యం. ఈ అంశంలో భారతీయ సిద్ధాంతానికి పాశ్చాత్య&nbsp;<BR>సిద్ధాంతానికీ మధ్య అనంతమైన విభేదం వుంది. వేలకొద్దీ సంవత్సరాలకు ముందే&nbsp;<BR>ఈ సిద్ధాంతాన్ని ప్రతిజ్ఞాపూర్వకంగా భారతజాతి ప్రపంచంలో నెలకొల్పింది.&nbsp;<BR>వేర్వేరు జాతులవారు దీని ఖండనకు పూనుకొన్నారు. చివరికి వారంతా&nbsp;<BR>సమసిపోయారు. ఈ భారతజాతి మాత్రం అమరమై నిలిచివుంది. ఆ ప్రతిజ్ఞ&nbsp;<BR>ఇదే; ఈ జగత్తు భ్రాంతిమయం, ఇదంతా మాయ. నీవు నేలమీద విస్తరి వేసికొని&nbsp;<BR>వ్రేళ్లతో ముద్దలు చేసికొని తినేవాడివైనా, బంగారు పళ్లెంలో స్పూనుతో తినే&nbsp;<BR>వాడివైనా, మహాసౌధాల్లో నివసించే సమ్రాట్టువైనా, శుష్క దరిద్రుడివైనా,&nbsp;<BR>మరణం ఒక్కటే చివరికి నీ గతి. అంతా సమమే. అంతా మాయే. ఇది ప్రాచీన&nbsp;<BR>భారతీయ సిద్ధాంతం. ఎన్నో జాతులు దీన్ని ఖండించడానికి, ఇది కల్ల అని&nbsp;<BR>రుజువు చేయడానికి పరంపరగా ప్రయత్నిస్తూనే వున్నాయి. వారు గొప్పవారై,&nbsp;<BR>భోగం గమ్యార్థంగా పెట్టుకొని, చేతిలో పూనిన అధికారాన్ని సంపూర్ణంగా&nbsp;<BR>వినియోగించి, అత్యంత వైభవాలతో తులతూగుతున్నారు. కాని, మరుక్షణం-&nbsp;<BR>లోనే మరణం పాలబడిపోతున్నారు. మనం అంతా మాయగా చూస్తూ శాశ్వ-&nbsp;<BR>తంగా నిలిచివున్నాం. మాయయొక్క సంతానం శాశ్వతమై జీవిస్తూండగా,&nbsp;<BR>భోగంయొక్క సంతానం విలయమందుతోంది!</FONT></p>
<p><FONT FACE="SHREE900, SHREE, sans-serif" SIZE="3">మరొక గొప్ప భేదంకూడ వుంది. జర్మన్‌ తత్త్వశాస్త్రంలో హెగెలు,&nbsp;<BR>స్కోఫెన్‌హార్‌ మహాశయులు చేసిన ప్రయత్నాలవంటివే, సరిగా, అటువంటి&nbsp;<BR>భావాలే, ప్రాచీన భారతదేశంలో ప్రకటించబడ్డాయి. అదృష్టవశాత్తు, ఈ హెగెలు&nbsp;<BR>మతం, జడ్డిగంలోనే మిడతపోటు తిన్నది. అంటే, ప్రారంభంలోనే నశించింది.&nbsp;<BR>కాబట్టి, అది మొలకెత్తి వృక్షం కాలేదు. దాని శాఖలు పెరిగి వినాశకరమైన దాని&nbsp;<BR>ఊడలు, మన మాతృదేశంలో నాటుకోకుండాపోయాయి. అద్వితీయమైన&nbsp;<BR>అఖండతత్త్వం అల్లకల్లోలమైందనీ, వ్యక్తిత్వంపొంది, విడివడిన స్వరూపమే ఆ&nbsp;<BR>అఖండతత్త్వంకంటె ఉత్తమమనీ హెగెలు అభిప్రాయం. లోకమే అలోకంకన్నా&nbsp;<BR>గొప్పదనీ, సంసారమే నిర్వాణంకంటె శ్రేష్ఠతరమనీ, అతడు తేల్చిచెప్పాడు. ఇదే&nbsp;<BR>అతని ప్రధాన భావం. మీరు, ఈ సంసారంలో దిగబడిన కొలదీ, జీవన వ్యావృ-&nbsp;<BR>త్తులచే మీ ఆత్మ ఆవరించబడినకొలదీ, మీరు గొప్పవారవుతూంటారట! ఆ&nbsp;<BR>సిద్ధాంతవాదులు ఇలా అంటారు: ‘‘మే మెలా భవనాల్ని నిర్మిస్తున్నామో,&nbsp;<BR>రాజవీథుల్ని ఎలా శుభ్రపరుస్తున్నామో, ఇంద్రియభోగాలను ఎలా అనుభ</FONT></p>
<hr class="puTa_virupu">
<table><tr><td><a class=puTa_lanke href=puTa2281.html>p2281</a></td><td>p2282</td><td><a class=puTa_lanke href=puTa2283.html>p2283</a></td></tr></table>
</div></body></html>
