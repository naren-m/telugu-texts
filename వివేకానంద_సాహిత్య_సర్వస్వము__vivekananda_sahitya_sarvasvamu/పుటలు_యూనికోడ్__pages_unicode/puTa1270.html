<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1269.html>p1269</a></td><td>p1270</td><td><a class=puTa_lanke href=puTa1271.html>p1271</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మాయ, భ్రాంతి</FONT></p>
<p><FONT FACE="SHREE900, SHREE, sans-serif" SIZE="3">41</FONT></p>
<p><FONT FACE="SHREE900, SHREE, sans-serif" SIZE="3">న్మాదం (ఫెనటిసిజం) తగ్గుతుంది. క్రమంగా, నిజమైన కార్యాచరణం అధిక&nbsp;<BR>మవుతూంటుంది. స్వమత దురభిమానోన్మత్తుల జవసత్త్వాలలో చాలవంతు&nbsp;<BR>నిరర్థకంగా వ్యయమవుతూ వుంటుంది. కాబట్టి, వారికి కార్యాచరణశక్తి అంతగా&nbsp;<BR>ఉండదు. భావోద్రేకాలు లేక, ప్రశాంత నిష్పాక్షికబుద్ధి కలిగి, అసాధ్య మార్గాల&nbsp;<BR>పొంతపోని వానికే కార్యాచరణ సామర్థ్యముంటుంది. కాబట్టి, పై జ్ఞానంవల్ల కార్య-&nbsp;<BR>సామర్థ్య మధికమవుతుంది. యథార్థస్థితిని తెలిసికోవడం వల్ల, సహజబుద్ధి&nbsp;<BR>అభివృద్ధి పొందుతుంది. దుర్మార్గుల్ని, నిర్భాగ్యుల్ని చూస్తే మతిచెడి, వెర్రిపోకలు&nbsp;<BR>పోకుండా వుంటాం. ప్రపంచ గతిని మార్చలేమనీ దాని త్రోవనే అది నడుస్తుం-&nbsp;<BR>దనీ, తెలియడంవల్ల మనం తొందరపాటు మాని, ఓర్పు వహిస్తాం.</FONT></p>
<p><FONT FACE="SHREE900, SHREE, sans-serif" SIZE="3">ఇందుకొక దృష్టాంతం. మనుష్యులంతా, ఒక్కుమ్మడిగా యోగ్యులైతే,&nbsp;<BR>మృగాలన్నీ ఆలోగా, మనుష్యులుగా పరిణమించి, అవికూడా యోగ్యస్థితిని&nbsp;<BR>పొందవలసి వుంటాయి. కాని ఒక విషయం మాత్రం సత్యం. ఈ నిర్నిరోధ&nbsp;<BR>నదీ ప్రవాహం, సముద్రాభిముఖమై, అత్యంత వేగంతో పరుగులిడుతోంది. ఈ&nbsp;<BR>నదిలోని ప్రతి జలబిందువూ కాలక్రమంలో, ఈ అపార పారావారంతో ఐక్యమొం-&nbsp;<BR>దగలుగుతుంది. అట్లే ఈ జీవితంలో - ఆపదలు, వ్యధలు, సుఖాలు, నవ్వులు,&nbsp;<BR>ఏడ్పులు అన్నీ కూడివుండే ఈ జీవితంలో - ఒక్క విషయం మాత్రం నిస్సం-&nbsp;<BR>శయం. సర్వవస్తువులు గమ్యం దెసకు దుముకుతున్నాయి. ఎంతకాలం పట్టునో&nbsp;<BR>చెప్పజాలంకానీ మీరు, నేను, వృక్షజాతులు, మృగజాతులు, జీవలేశం గల ప్రతి&nbsp;<BR>నలుసుసహా, పరిపూర్ణం అను అనంతసాగరంలో కూడియే తీరాలి. ముక్తిని&nbsp;<BR>పొందాలి. భగవంతుని చేరాలి.</FONT></p>
<p><FONT FACE="SHREE900, SHREE, sans-serif" SIZE="3">వేదాంత మత ప్రకారం ప్రపంచం కేవలం శుభమూకాదు, కేవలం&nbsp;<BR>అశుభమూకాదు. ఈ విషయం ఇదివరకే చెప్పాను. మనకు కలిగే శుభాశుభాల&nbsp;<BR>విలువ సమానమైందని ఆ మతపు బోధ. మేలు విలువ ఎక్కువకాదు. కీడు&nbsp;<BR>విలువ తక్కువ కాదు. ప్రపంచధర్మం అలాంటిదని తెలుసుకొని మనం ఓర్పుతో&nbsp;<BR>పనులు చేయాలి. ఎందుకోసం? ఏల? ఈ స్థితిగతులలో గత్యంతరమేమి?&nbsp;<BR>అజ్ఞేయవాదులలో ఏల చేరరాదు? ఈ కాలపు అజ్ఞేయవాదులుకూడ, ఈ సమస్య&nbsp;<BR>పరిష్కరింప సాధ్యంకానిది - లేక మా పరిభాషలో, ఈ మాయా&nbsp;<BR>జాలాన్ని భేదించడం అసాధ్యం - అని తెలిసికొని తృప్తి తెచ్చుకొని, జీవితంలో&nbsp;<BR>సుఖిస్తున్నామంటారు. ఈ బోధలో ఒకప్రమాదం - బొత్తిగా అసంగతమగు&nbsp;<BR>మహాప్రమాదం వుంది. ‘జీవితం’ అంటే ఏమి? ఇంద్రియ జీవితమేనా? ఆ&nbsp;<BR>విషయంలో మనకు, మృగాలకు అంతగా భేదంలేదు. కేవలం, ఇంద్రియాల్లోనే&nbsp;<BR>జీవించేవాళ్లు ఇక్కడెవ్వరూ లేరని నా నమ్మకం. అంటే - ‘జీవిత’ మన్నది&nbsp;<BR>అంతకన్నా ఉన్నత క్షేత్రానికి సంబంధించింది. మన హృదయభావాలు,</FONT></p>
<hr class="puTa_virupu">
<table><tr><td><a class=puTa_lanke href=puTa1269.html>p1269</a></td><td>p1270</td><td><a class=puTa_lanke href=puTa1271.html>p1271</a></td></tr></table>
</div></body></html>
