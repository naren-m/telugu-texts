<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa228.html>p228</a></td><td>p229</td><td><a class=puTa_lanke href=puTa230.html>p230</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">తలచటం తప్పుకాదు; కాని ప్రతిమను భగవంతు డనుకోరాదు. మూర్తిలో&nbsp;<BR>ఈశ్వరు డున్నాడనుకోవచ్చు. ఈ ఊహలో ప్రమాద మేమీలేదు. ఇది నిజమైన&nbsp;<BR>ఈశ్వరారాధనం. విగ్రహరూపం కేవలం ‘ప్రతీకం’ మాత్రమే.</FONT></p>
<p><FONT FACE="SHREE900, SHREE, sans-serif" SIZE="3">భక్తిలో మనం తరువాత గమనించవలసిన ముఖ్యవిషయం ‘శబ్దం’. నామశక్తి&nbsp;<BR>- నామంలోని శక్తి. సమస్త విశ్వం నామరూపబంధురమైనది. మనం ఏం&nbsp;<BR>చూసినా, అది నామరూపాల కలయికే. మానసిక స్వరూపపు నామం. నామ&nbsp;<BR>రూపాలు కానిది ఏదీలేదు. నామరూపరహితుడు ఈశ్వరుడని మన మందరం&nbsp;<BR>విశ్వసిస్తాం. కాని ఆతణ్ణి గురించి మనం చింతించనారంభించినప్పుడు అతడు&nbsp;<BR>నామరూపసహితు డవుతాడు. మనస్సు ప్రశాంతమైన సరోవరం లాటిది.&nbsp;<BR>తలపులు దానిమీద తరంగాలు. ఈ అలలు నామరూపాలతో తలలెత్తుతవి;&nbsp;<BR>నామరూపాలతో కాక ఏ అల తల ఎత్తలేదు. రూపం లేనిది అనూహ్యం. అది&nbsp;<BR>యోచనకు అతీతం. యోచనకు రూపం ఏడుగడ. యోచనకు విషయ&nbsp;<BR>వస్తువు తోడైనప్పుడు, నామరూపాల ఆవశ్యకత ఏర్పడుతుంది. వీటిని మనం&nbsp;<BR>ప్రత్యేకించలేం. భగవంతుడు విశ్వాన్ని శబ్దంనుంచి సృజించాడని ఎన్నో&nbsp;<BR>గ్రంథాలలో పేర్కోబడింది. సంస్కృతంలో ఉల్లేఖించబడిన శబ్దబ్రహ్మం క్రైస్తవ&nbsp;<BR>వాఙ్మయంలోని శబ్దసిద్ధాంతమే. ఇది ప్రాచీనకాలపు భారతీయ సిద్ధాంతమే.&nbsp;<BR>భారతీయ బోధకులు దాన్ని అలెగ్జాండ్రియాకు కొనిపోయినారు. శబ్దతత్త్వం,&nbsp;<BR>అవతారతత్త్వమూ యీ రీతిగా అక్కడ నెలకొన్నాయి.</FONT></p>
<p><FONT FACE="SHREE900, SHREE, sans-serif" SIZE="3">భగవంతుడు సమస్తాన్ని శబ్దంనుంచి సృష్టించాడనే భావం గభీరార్థ&nbsp;<BR>బంధురమైనది. ఈశ్వరుడు అనిరాకారుడవటంవల్ల సృష్టిని వర్ణించటానికి యిది&nbsp;<BR>ఉత్తమమైన విధానం. విశ్వావిర్భావం సంస్కృతంలోని సృష్టి శబ్దంలో నిరూపించ-&nbsp;<BR>బడినది. ‘‘శూన్యంనుంచి భగవంతుడు వస్తువులను సృష్టించాడు’’ అనే వాక్కు-&nbsp;<BR>లోని అర్థం ఏమిటి? విశ్వం భగవంతుడినుంచి సృజించబడినది. అతడు విశ్వం&nbsp;<BR>అవుతాడు, విశ్వం అతడిలో లీనమవుతుంది; ఆతడి నుంచి అది మళ్లా&nbsp;<BR>వ్యక్తమవుతుంది; మళ్లా ఆతడిలో లీనమవుతుంది. అన్ని కాలాలలోను అది&nbsp;<BR>యిలాగే జరుగుతూంటుంది. మనస్సులో ఏది సృష్టికావాలన్నా నామరూపాలు&nbsp;<BR>లేకుండా జరుగదని మనం యిదివరలో గ్రహించాం. ఏ ఆలోచనా లేకుండా&nbsp;<BR>మనస్సు నిశ్చలమై వున్నదనుకోండి. ఐనా దాన్లో తలపు తలఎత్తినప్పుడు&nbsp;<BR>తోడ్తోడనే అది నామరూపాలను పొందుతుంది. ప్రతి ఊహకు ఒక రూపం&nbsp;<BR>వుంటుంది; ఒక పేరు వుంటుంది. ఈ విధంగానే సృష్టి నామరూపాలతో&nbsp;<BR>కూడివుంది. మనిషి మనస్సులో జనించే ప్రతి భావానికి ఒక పేరు లేక శబ్దం&nbsp;<BR>వుండాలి. దీన్నిబట్టి మీ ఊహ స్థూలరూపందాల్చి, బాహ్యవ్యక్తీకరణం పొంది-</FONT></p>
<hr class="puTa_virupu">
<table><tr><td><a class=puTa_lanke href=puTa228.html>p228</a></td><td>p229</td><td><a class=puTa_lanke href=puTa230.html>p230</a></td></tr></table>
</div></body></html>
