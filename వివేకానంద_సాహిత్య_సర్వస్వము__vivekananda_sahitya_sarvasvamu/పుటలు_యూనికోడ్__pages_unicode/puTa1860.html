<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1859.html>p1859</a></td><td>p1860</td><td><a class=puTa_lanke href=puTa1861.html>p1861</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">255</FONT></p>
<p><FONT FACE="SHREE900, SHREE, sans-serif" SIZE="3">విముక్త మొనర్చటానికి ఆసియా మైనర్‌మీది కురికారు. ఇందులో&nbsp;<BR>అనేకులు ఒకరి గొంతుల నొకరు కోసుకొన్నారు. తక్కిన వారిని మహమ్మ&nbsp;<BR>దీయులు రూపుమాపారు. కాని ఆ అనాగరిక జనం కోపం అప్పటికే ప్రజ్వలిం-&nbsp;<BR>చింది. మహమ్మదీయులు వారిని కూల్చివెయ్యగానే, అనాగరికులకు ఆటవికు-&nbsp;<BR>లకు సహజమైన మొండిపట్టుదలతో కొత్తవారు తిరిగి అసంఖ్యాకులై వచ్చారు.&nbsp;<BR>తమ వారిని దోచటంకూడా వారికి తప్పుగా తోచేదికాదు. అంతకంటె మంచి&nbsp;<BR>ఆహారం దొరకనప్పుడు మహమ్మదీయులను భక్షించటానికి వారు వెనుదియ్య-&nbsp;<BR>లేదు. ఇంగ్లీషురాజు రిచర్డ్‌కు మహమ్మదీయ మాంసం పట్ల అభిరుచి వుండటం&nbsp;<BR>సుప్రసిద్ధం కదా.</FONT></p>
<p><FONT FACE="SHREE900, SHREE, sans-serif" SIZE="3">మృగప్రాయులకు, నాగరికులకు యుద్ధాలు జరిగేటప్పుడు సాధారణంగా&nbsp;<BR>కలిగే ఫలమే యిప్పుడూ కలిగింది. జెరూసెలెం, తక్కిన ప్రాంతాలు జయించ&nbsp;<BR>బడలేదు; కాని యూరప్‌ నాగరికత పెంపొందసాగింది. మృగచర్మాలు ధరించి,&nbsp;<BR>పచ్చిమాంసం తింటూన్న ఇంగ్లీషువారు, ఫ్రెంచ్‌వారు, జర్మన్లు, యితర&nbsp;<BR>మృగప్రాయ జాతులు ఆసియాదేశ నాగరికతతో సంపర్కాన్ని పొందగలిగారు.&nbsp;<BR>ఇటలీలోను యితర దేశాల్లోను వున్న ఒక తెగ క్రైస్తవ యుద్ధభటులు - మన&nbsp;<BR>‘నాగా’ జాతిని పోలినవారు - వేదాంతాన్ని అభ్యసించ నారంభించారు. వారిలో&nbsp;<BR>‘నైట్స్‌ టెంప్లార్స్‌’ అనే శాఖవారొకరు అద్వైత వేదాంతంలో సుప్రతిష్ఠులై క్రీస్తు-&nbsp;<BR>మతాన్ని చివరకు పరిహసించసాగారు. వారు అపారంగా ధనార్జన చేశారు. కాబట్టి&nbsp;<BR>యూరప్‌ దేశాల రాజులు - ‘పోప్‌’ వుత్తర్వు ప్రకారం - మతాన్ని సంరక్షించే&nbsp;<BR>నెపంతో వారిని నిర్మూలించేశారు.</FONT></p>
<p><FONT FACE="SHREE900, SHREE, sans-serif" SIZE="3">రెండో వైపున ఒక మహమ్మదీయ జాతి - ‘మూరు’లనే పేరుగలవారు&nbsp;<BR>- స్పెయిన్‌లో ఒక నాగరిక రాజ్యాన్ని స్థాపించి, అనేక విద్య లభ్యసించి,&nbsp;<BR>యూరప్‌లో మొదటి విశ్వవిద్యాలయాన్ని నెలకొల్పారు. అన్ని దేశాలనుండి -&nbsp;<BR>ఇటలీ, ఫ్రాన్స్‌, దూరంలోని ఇంగ్లండు నుండికూడా విద్యార్థులు గుంపులు&nbsp;<BR>గుంపులుగా అక్కడికొచ్చి చేరారు. రాజ కుటుంబాలనుండి బాలురు గౌరవ&nbsp;<BR>ప్రవర్తనాన్ని, ఔచితిని, సభ్యతను, యుద్ధవిద్యను నేర్వటానికి రాసాగారు.&nbsp;<BR>గృహాలు, దేవాలయాలు, భవనాలు, శిల్పకళా ప్రదర్శక నిర్మాణాలు, ఒక&nbsp;<BR>వినూతన రీతిలో కట్టటం ప్రారంభమైంది.</FONT></p>
<p><FONT FACE="SHREE900, SHREE, sans-serif" SIZE="3">కాని క్రమక్రమంగా యూరప్‌ ఖండమంతా అతివిస్తృతమైన స్కంధా&nbsp;<BR>రావంగా మార్చబడింది; ఇప్పటికీ దాని స్థితి అదే. మహమ్మదీయులు ఏ రాజ్యా-&nbsp;<BR>న్నైనా ఆక్రమించినప్పుడు వారి సుల్తాను అందులో అధికభాగాన్ని తానుంచుకొని,&nbsp;<BR>మిగిలిన భాగాన్ని తన సేనానుల కందరికీ పంచి యిస్తాడు. ఈ సేనానులు ఎలాటి</FONT></p>
<hr class="puTa_virupu">
<table><tr><td><a class=puTa_lanke href=puTa1859.html>p1859</a></td><td>p1860</td><td><a class=puTa_lanke href=puTa1861.html>p1861</a></td></tr></table>
</div></body></html>
