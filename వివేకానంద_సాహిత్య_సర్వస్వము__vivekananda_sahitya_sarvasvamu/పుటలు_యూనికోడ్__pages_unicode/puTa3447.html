<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3446.html>p3446</a></td><td>p3447</td><td><a class=puTa_lanke href=puTa3448.html>p3448</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">గుణాలు తప్ప మరేవి అవసరంలేదు. జీవనం అంటే ఏమిటి? వికాసం, ప్రేమే-&nbsp;<BR>కదా! కాబట్టి ప్రేమ సర్వస్వమే జీవనం. అదొక్కటే జీవిత నియమం. స్వార్థ-&nbsp;<BR>పరత్వమే మరణం. ఇహపరాల రెంటిలోను ఇదే యథార్థం. పర మనేది మరొకటి&nbsp;<BR>లేకపోయినా, పరులకు మేలుచేయటమే జీవనం, పరులకు మేలుచేయకపోవటమే&nbsp;<BR>మరణం. మీరు చూస్తూన్న వారిలో నూటికి తొంభైమంది మానవపశువులు,&nbsp;<BR>పిశాచాలు. ఎందుకంటే, నాయనలారా! పరులను ప్రేమించేవాడే జీవిస్తాడు.&nbsp;<BR>తక్కినవాడు జీవచ్ఛవాలు. ‘‘నాయనలారా! పరితపించండి. పేదలకై, అజ్ఞానులకై,&nbsp;<BR>అధఃపతితులకై పరితపించండి. గుండె ఆగిపోయి, తల దిమ్మెక్కి, మీరు పిచ్చి-&nbsp;<BR>వారైపోయేవరకు పరితపించండి. తరువాత మీ జీవితాన్ని పరమేశ్వర&nbsp;<BR>చరణాలవిందాల మ్రోల గుమ్మరించండి. అప్పుడు మీకు శక్తి వస్తుంది, సహాయం&nbsp;<BR>అబ్బుతుంది, అప్రతిహతమైన బలం లభిస్తుంది. ప్రయత్నించండి, గట్టి&nbsp;<BR>ప్రయత్నంచేయండి’’ అనేదే పది సంవత్సరాలనుండి నా ఆశయం. ఇప్పటికీ&nbsp;<BR>ప్రయత్నించమనే చెబుతున్నాను. వెలుగు పొడచూపుతున్నప్పుడుకూడ ప్రయ-&nbsp;<BR>త్నింపమనే చెబుతున్నాను. ఇప్పటికీ ప్రయత్నించమనే, తీవ్రప్రయత్నం చెయ్య-&nbsp;<BR>మనే చెబుతున్నాను. నా వత్సలారా! భయపడొద్దు. నక్షత్రఖచితమైన వినీలాకాశం&nbsp;<BR>మీపై పడి మిమ్మల్ని తుత్తునియలు చేస్తుందని బేలచూపులతో పైకిచూడొద్దు.&nbsp;<BR>ఓర్పు వహించండి. కొన్నిగంటల్లో ఆ సమస్తం మీ పాదాక్రాంతమౌతుంది.&nbsp;<BR>ఉండండి; ధనంవల్ల ప్రయోజనంలేదు. పేరుప్రతిష్ఠలవల్ల ప్రయోజనంలేదు.&nbsp;<BR>పాండిత్యంవల్ల ప్రయోజనంలేదు. ప్రేమ ఒక్కటే ప్రయోజనకారి. కష్టాలనే దుర్భే-&nbsp;<BR>ద్యమైన అడ్డుగోడలను చీల్చుకొని ముందుకు పోగలిగింది ఒక్క శీలం మాత్రమే.</FONT></p>
<p><FONT FACE="SHREE900, SHREE, sans-serif" SIZE="3">మీ ముందున్న సమస్య యిది. స్వేచ్ఛ లేనిదే అభివృద్ధి వుండదు. మన&nbsp;<BR>ప్రాచీనులు మతానికి స్వేచ్ఛ యిచ్చారు. తత్ఫలితంగా అద్భుతమైన మతం మనకు&nbsp;<BR>దక్కింది. కాని సంఘం కాళ్లను బరువైన సంకెలలతో బంధించి వేశారు. దానివల్ల&nbsp;<BR>మనకు క్రూర భయంకర సమాజం ఏర్పడింది. పాశ్చాత్యదేశాల్లో సంఘానికి&nbsp;<BR>స్వేచ్ఛ వుంది. ఆ దేశాలలోని సంఘంవైపు పరికించండి. అది ఎలా వికాసం&nbsp;<BR>చెందిందో! అదేవిధంగా వారి మతంవంక చూడండి. అది ఎంత సంకుచితమై-&nbsp;<BR>పోయిందో గమనించండి.</FONT></p>
<p><FONT FACE="SHREE900, SHREE, sans-serif" SIZE="3">అభివృద్ధికి కావలసిన ప్రధానాంశం స్వేచ్ఛ, స్వాతంత్య్రం. మానవుడికి భావ-&nbsp;<BR>స్వాతంత్య్రం, వాక్స్వాతంత్య్రం ఎంత అవసరమో, అతడి ఆహార వ్యవహారాల-&nbsp;<BR>లోను, వస్త్రధారణలోను, వివాహాది విషయాలలోను, అది ఇది అనటం&nbsp;<BR>ఎందుకు - అది యితరులకు హాని చేయకుండేంతవరకు - అన్నిట్లోనూ&nbsp;<BR>స్వాతంత్య్రం అత్యంతావశ్యకం.</FONT></p>
<hr class="puTa_virupu">
<table><tr><td><a class=puTa_lanke href=puTa3446.html>p3446</a></td><td>p3447</td><td><a class=puTa_lanke href=puTa3448.html>p3448</a></td></tr></table>
</div></body></html>
