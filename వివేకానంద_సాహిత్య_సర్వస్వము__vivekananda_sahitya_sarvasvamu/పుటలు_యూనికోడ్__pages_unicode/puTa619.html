<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa618.html>p618</a></td><td>p619</td><td><a class=puTa_lanke href=puTa620.html>p620</a></td></tr></table>

<p><FONT FACE="TimesNewRoman, Times, serif" SIZE="2">2 0 4</FONT></p>
<p><FONT FACE="SHREE900, SHREE, sans-serif" SIZE="3">మానవుణ్ణి ప్రస్తుత స్థితికి తీసుకొచ్చింది అదే; అది యింకా యీ మానవ&nbsp;<BR>పశువును దేవుణ్ణిగా చేస్తుంది. మతమే చెయ్యగల పని అది. మానవ సమాజం&nbsp;<BR>నుండి మతాన్ని తీసివెయ్యండి. మిగిలే దేమిటి? అడవి మృగాలు మాత్రమే.&nbsp;<BR>మానవ జీవిత లక్ష్యం ఇంద్రియభోగం కాదు. జ్ఞాన సాధనమే జీవితానికంతా&nbsp;<BR>గమ్యం. పశు వనుభవించే ఇంద్రియసౌఖ్యంకన్నా మానవుడు ఎక్కువ మానసిక&nbsp;<BR>సౌఖ్యాన్ని అనుభవిస్తాడు. అతడు మానసిక సౌఖ్యంకంటే కూడా ఆత్మానందాన్ని&nbsp;<BR>ఎక్కువగా అనుభవిస్తాడు. కాబట్టి పరమోత్కృష్టజ్ఞానం ఆత్మజ్ఞానమే అవాలి.&nbsp;<BR>ఈ జ్ఞానం వల్లే ఆనందం లభిస్తుంది. ఈ లౌకిక విషయాలన్నీ కేవలం ఛాయా-&nbsp;<BR>మాత్రాలే; యథార్థజ్ఞానం యొక్క, ఆనందం యొక్క క్షుద్రాతిక్షుద్ర అభి&nbsp;<BR>వ్యక్తాలే.</FONT></p>
<p><FONT FACE="SHREE900, SHREE, sans-serif" SIZE="3">మరో ప్రశ్న: జీవిత లక్ష్యమేమిటి? మానవుడు చిరకాలం ముందుకు&nbsp;<BR>పోతూనే వుంటాడని, చివరికి అతడు పొందదగ్గ పరమగమ్య మంటూ ఏమీ&nbsp;<BR>లేదని ప్రస్తుతం కొందరు నొక్కి వక్కాణిస్తున్నారు. అచిరకాలంగా సమీపిస్తూ,&nbsp;<BR>ఏనాటికీ చేరుకోవడానికి వీలులేని దనే మాటకు అర్థం ఏమైనా, వినడానికి&nbsp;<BR>అదెంత అద్భుతంగా వున్నా, అలాటిది బొత్తిగా అసంగతమని దాని నుదుటనే&nbsp;<BR>రాసివుంది. సరళరేఖలో చలనం ఏమైనా వుందా? సరళరేఖను అనంతంగా పొడి-&nbsp;<BR>గిస్తే వృత్తం ఏర్పడి అది ప్రారంభమైన చోటుకు తిరిగివచ్చి చేరవలసిందే. మీరు&nbsp;<BR>భగవంతుడినుండి ప్రారంభమైనారు కాబట్టి తిరిగి భగవంతుణ్ణి పొందవలసిందే.&nbsp;<BR>మిగిలే దేమిటి? సాధన మాత్రమే. భగవంతుణ్ణి చేరడానికి కావలసిన సాధనను&nbsp;<BR>నిర్విరామంగా చెయ్యటమే.</FONT></p>
<p><FONT FACE="SHREE900, SHREE, sans-serif" SIZE="3">మరో ప్రశ్న: మనం ముందుకు పోయేకొద్దీ కొత్తకొత్త మత సత్యాలను కను-&nbsp;<BR>గొనవలసి వుంటుందా? ఈ ప్రశ్నకు సమాధానం ఔనని, కాదని కూడా చెప్ప-&nbsp;<BR>వలసి వస్తుంది. మనస్సును గురించి మనం ఎక్కువగా ఏమీ తెలుసుకోలేమనే విష-&nbsp;<BR>యాన్ని ముందుగా గుర్తించాలి. ఆ విషయంగా తెలుసుకోదగ్గదంతా యిదివరకే&nbsp;<BR>తెలుసుకోబడింది. మనలో ఐక్య సూత్రం వుందని ప్రపంచంలోని మతాలన్నీ&nbsp;<BR>ఉద్ఘోషిస్తున్నాయి. మనం భగవంతుడితో ఒక్కటి కాబట్టి యింతకు మించిన ఐక్య-&nbsp;<BR>సూత్రం అసంభవం. వైవిధ్యంలో ఐక్యాన్ని కనుగొనటమే జ్ఞానం. నేను మిమ్మల్ని&nbsp;<BR>పురుషులుగాను, స్త్రీలుగాను చూస్తున్నాను. ఇది వైవిధ్యం. మిమ్మ ల్నందరినీ ఒక&nbsp;<BR>వర్గంగా పరిగణించి, మానవు లనటం శాస్త్రీయవిజ్ఞానం. ఉదాహరణకు రసా-&nbsp;<BR>యనిక శాస్త్రాన్ని తీసుకోండి. రసాయనిక శాస్త్రజ్ఞులు యింతదాకా తెలిసిన&nbsp;<BR>పదార్థా లన్నింటికి మూలమైన ఒక ద్రవ్యాన్ని కనుగొన&nbsp;<BR>డానికి ప్రయత్నిస్తున్నారు; సాధ్యమైతే అన్నిటికి మూలమైన ఒక ద్రవ్యాన్ని</FONT></p>
<hr class="puTa_virupu">
<table><tr><td><a class=puTa_lanke href=puTa618.html>p618</a></td><td>p619</td><td><a class=puTa_lanke href=puTa620.html>p620</a></td></tr></table>
</div></body></html>
