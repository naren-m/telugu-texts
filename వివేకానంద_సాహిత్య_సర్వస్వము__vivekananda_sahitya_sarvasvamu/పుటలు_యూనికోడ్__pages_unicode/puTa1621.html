<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1620.html>p1620</a></td><td>p1621</td><td><a class=puTa_lanke href=puTa1622.html>p1622</a></td></tr></table>
<p><FONT FACE="SHREE900, SHREE, sans-serif" SIZE="3">16 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE902, SHREE, sans-serif" SIZE="4">వేదాంత దర్శనం</FONT><FONT FACE="TimesNewRoman, Times, serif" SIZE="3"><sup>*</sup></FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘మానవుడికి జననం లేదు, మరణం లేదు; అతడు స్వర్గానికి పోయే&nbsp;<BR>మాట నిజంకాదు; ఆత్మకు జన్మాంతరా లున్నాయనటం మిథ్యే’’ అని వేదాం-&nbsp;<BR>తవేత్త వక్కాణిస్తాడు. పుస్తకం పుటలను తిప్పటం దీనికొక ఉదాహరణగా పేర్కో&nbsp;<BR>బడింది. మార్పు చెందేవి పుస్తకంలోని పుటలు; మానవుడు కాదు. ప్రతి ఆత్మా&nbsp;<BR>సర్వవ్యాపే. కాబట్టి అదెక్కడకు పోతుంది? మరెక్కడకు వస్తుంది? జనన&nbsp;<BR>మరణాది పరిణామాలు కలగటం ప్రకృతిలోనే. అవి మనలో జరుగుతున్నట్లు&nbsp;<BR>మనం పొరబడుతున్నాం.</FONT></p>
<p><FONT FACE="SHREE900, SHREE, sans-serif" SIZE="3">పునర్జన్మ అనేది ప్రకృతి క్రమపరిణామం; అంతరంలోని భగవంతుడి&nbsp;<BR>ప్రకాశం.</FONT></p>
<p><FONT FACE="SHREE900, SHREE, sans-serif" SIZE="3">ప్రతిజీవితం దాని గతంమీద నిర్మింపబడి వుందని వేదాంతం చెబుతుంది.&nbsp;<BR>గతాన్నంతా మనం చూడగలిగినప్పుడు ముక్తుల మౌతామని వేదాంతశాస్త్రం&nbsp;<BR>అంటుంది. ముక్తుడు కావాలనే కాంక్ష బాల్యంనుండి మతాచరణరూపం దాలు-&nbsp;<BR>స్తుంది. కొన్ని సంవత్సరాల్లోనే దాని సత్యమంతా అవగత మవుతుంది. ఈ&nbsp;<BR>జీవితం చాలించి మరో జీవితంకోసం వేచివుండే స్థితి ప్రాకృతమే.</FONT></p>
<p><FONT FACE="SHREE900, SHREE, sans-serif" SIZE="3">ఆత్మవస్తువును మే మిలా నిర్వచిస్తాం: ఆత్మను ఖడ్గమేదీ ఖండించలేదు.&nbsp;<BR>బల్లెం దాన్ని పొడవలేదు. అగ్నికి సైతం దాన్ని దహించే శక్తి లేదు. దాన్ని నీరైనా&nbsp;<BR>కరిగించలేదు. అది నాశరహితమైంది; సర్వత్రా వ్యాపించి వుంది. కాబట్టి దాని-&nbsp;<BR>కోసం దుఃఖించవద్దు.</FONT></p>
<p><FONT FACE="SHREE900, SHREE, sans-serif" SIZE="3">ఇంతకుపూర్వం అది దుస్థితిలో వుండివుంటె, యికముందు మంచిస్థి-&nbsp;<BR>తిలో వుండగలదు. ప్రతిజీవికి శాశ్వత స్వాతంత్య్ర ముందనే విషయమే ప్రధాన-&nbsp;<BR>మైంది. ప్రతివ్యక్తీ ఆ స్థితికి రావలసిందే. మోక్షకాంక్షతో మనం పోరాటాన్ని సాగిం-&nbsp;<BR>చవలసిందే. స్వాతంత్య్ర పిపాసతప్ప యితరమైన కోర్కెలన్నీ భ్రాంతే. ప్రతి&nbsp;<BR>సత్కార్యం ఆ స్వాతంత్య్ర వికాసమే అని వేదాంతి చెబుతాడు.</FONT></p>
<p><FONT FACE="SHREE900, SHREE, sans-serif" SIZE="3">లోకంలోని అశుభమంతా అంతరించేకాలం ఒకానొక నాటికి వస్తుందనే&nbsp;<BR>నమ్మకం నాకు లేదు. అదెలా సంభవం? ఈ ప్రవాహం సాగిపోతూనే వుంటుంది.&nbsp;<BR>ఒక చివరినుండి నీరు వెళ్లిపోతూంటే, మరో చివరినుండి ప్రవేశిస్తూంది.</FONT></p>
<p><FONT FACE="SHREE900, SHREE, sans-serif" SIZE="3">నువ్వు పరిశుద్ధుడవని, పరిపూర్ణుడవని, శుభాశుభాల కతీతమైన స్థితి ఒకటి&nbsp;<BR>వుందని, అదే నీ ప్రకృతని వేదాంతవేత్త పలుకుతాడు. ఆ స్థితి శుభంకంటె ప్రశస్త&nbsp;<BR>మైనది. అశుభంకంటె శుభం భేదభావాన్ని తక్కువగా మన్నించేది మాత్రమే.</FONT></p>
<hr class="puTa_virupu">
<table><tr><td><a class=puTa_lanke href=puTa1620.html>p1620</a></td><td>p1621</td><td><a class=puTa_lanke href=puTa1622.html>p1622</a></td></tr></table>
</div></body></html>
