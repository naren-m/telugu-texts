<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1833.html>p1833</a></td><td>p1834</td><td><a class=puTa_lanke href=puTa1835.html>p1835</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">229</FONT></p>
<p><FONT FACE="SHREE900, SHREE, sans-serif" SIZE="3">వేషంలో ముఖ్యభాగం. రాజాస్థానానికి వచ్చిన ఉన్నతోద్యోగులుమాత్రం చక్కని&nbsp;<BR>షరాయీలు, చోగా (అంగీ)లు ధరిస్తారు. ఋతుపర్ణుని కొలువులో ప్రచ్ఛన్న&nbsp;<BR>వేషంతో సారథిగా వున్న నలుడు రథాన్ని అత్యంత వేగంతో తోలినందువల్ల,&nbsp;<BR>ఋతువర్ణుని ‘ఛద్దర్‌’ చాలదూరానికి ఎగిరిపోయి దొరకలేదు. అతడు స్వయం-&nbsp;<BR>వరార్థం బయల్దేరి వుండటంచేత, ‘ఛద్దర్‌’ లేకుండానే అక్కడికి పోవలసి వచ్చిం-&nbsp;<BR>దేమో! ధోవతి ఛద్దర్లు ఆర్యులకు పురాతనాచార సిద్ధమైన ఉడుపులు. కాబట్టి&nbsp;<BR>మత నిర్దిష్టకర్మ నేదైనా చేసేటప్పుడు ధోవతి ఛద్దర్లు ధరించటం హిందువుల కిప్ప-&nbsp;<BR>టికీ నియమం.</FONT></p>
<p><FONT FACE="SHREE900, SHREE, sans-serif" SIZE="3">ప్రాచీన గ్రీకుల, రోమన్ల వేషంకూడా ధోవతి ఛద్దర్లే, - ఒక వెడల్పైన పెద్ద-&nbsp;<BR>గుడ్డ, చిన్నదైన మరో గుడ్డ. ఇది ‘టోగా’గా కుట్టివుంటుంది. చోగా అనేమాట&nbsp;<BR>యీ ‘టోగా’లో నుండే పుట్టింది. వారొకప్పుడు ‘షర్టు’ను (లోపలి చొక్కా)&nbsp;<BR>కూడా ధరించేవారు. యుద్ధం చేసేటప్పుడు కోట్లు, షరాయీలుకూడా ధరించే&nbsp;<BR>వారు. స్త్రీల దుస్తులు పొడవైన, తగినంత వెడల్పాటి ఒకరీతి వస్త్రం - రెండు&nbsp;<BR>వస్త్రాలు నిడివికి కుట్టినట్లుండేది. దీన్ని వారు వదులుగా పైన వేసుకొని వక్షస్థలం&nbsp;<BR>క్రింద ఒకచోట, కటి ప్రదేశంలో ఒకచోట చుట్టూ కట్టేసుకొనేవారు. అప్పుడు&nbsp;<BR>అనాచ్ఛాదితాలైన పై భాగాలను బాహువులపై పెద్ద సూదులతో - ఉత్తర&nbsp;<BR>హిమాలయా ప్రాంతపు కొండవాళ్లిప్పటికీ చేసే విధంలో - బిగించి వేస్తారు. ఈ&nbsp;<BR>పొడవైన ఉడుపుమీద ఒక ‘ఛద్దర్‌’ వుంటుంది. ఈ వేషం నిరాడంబరమైనా,&nbsp;<BR>చూడ్డానికి యింపుగా వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">అతి ప్రాచీనకాలంనుండి ఇరాన్‌ దేశస్థులు కుట్టిన దుస్తులు వాడుకొనేవారు.&nbsp;<BR>చైనావారి వద్ద వారది నేర్చుకొని వుంటారు. వేష విషయాల్లోను, ఇతర సుఖకర,&nbsp;<BR>భోగ్య విషయాల్లోను, చైనావారు ప్రాచీన నాగరికతా గురువులు. అనాదికాలం-&nbsp;<BR>నుండి చైనీయులు కుర్చీలమీద కూర్చుండి బల్లమీద ఎన్నో రకాల వ్యంజనాలతో&nbsp;<BR>భోజనం చేసేవారు. అనేక రకాలైన కుట్టిన బట్టలనుకూడా - కోటు, టోపీ,&nbsp;<BR>షరాయి మొదలైనవాటిని ధరించేవారు.</FONT></p>
<p><FONT FACE="SHREE900, SHREE, sans-serif" SIZE="3">ఇరాన్‌ను జయించాక అలెగ్జాండర్‌ తన పురాతన గ్రీకు ధోవతిని, ఛద్దరును&nbsp;<BR>విసర్జించి షరాయీలు ధరించసాగాడు. ఇందుకు అతని గ్రీకు సైనికు లతనిమీద&nbsp;<BR>కోపించి తిరుగుబాటు చెయ్యబోయారు. కాని ‘లొంగటం’ అనే మాటనే ఎరు-&nbsp;<BR>గని అలెగ్జాండర్‌, తన అధికార ప్రాబల్యశక్తిచే షరాయీలూ, కోట్లు, దుస్తుల్లో&nbsp;<BR>ఒక ‘ఫ్యాషన్‌’గా వుండేట్లు ప్రవేశపెట్టాడు.</FONT></p>
<p><FONT FACE="SHREE900, SHREE, sans-serif" SIZE="3">ఉష్ణదేశాల్లో దుస్తుల ఆవశ్యకత అంతగా తోపదు. ఔచిత్య సంరక్షణ&nbsp;<BR>నిమిత్తం ఒక కౌపీనంమాత్రం ధరిస్తే చాలు; తక్కిన ఉడుపులు అలంకారం</FONT></p>
<hr class="puTa_virupu">
<table><tr><td><a class=puTa_lanke href=puTa1833.html>p1833</a></td><td>p1834</td><td><a class=puTa_lanke href=puTa1835.html>p1835</a></td></tr></table>
</div></body></html>
