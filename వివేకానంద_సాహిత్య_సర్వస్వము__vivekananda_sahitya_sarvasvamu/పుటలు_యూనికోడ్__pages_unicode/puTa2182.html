<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2181.html>p2181</a></td><td>p2182</td><td><a class=puTa_lanke href=puTa2183.html>p2183</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - హైందవ జీవితం : వేదాంతం</FONT></p>
<BR>
<p><FONT FACE="TimesNewRoman, Times, serif" SIZE="2">1 3 3</FONT></p>
<p><FONT FACE="SHREE900, SHREE, sans-serif" SIZE="3">జగమంతటిని ఏకరాశిగా, ఒకే ద్రవ్యమహాసముద్రంగా భావిస్తే, అందులో మీరూ&nbsp;<BR>నేనూ సూర్యచంద్రులూ, సమస్తమూ వేరువేరు చిన్నసుడులో&nbsp;<BR>బుడగలో, అని తేలుతుంది. మనఃపరంగా మాట్లాడుకొన్నా ఇదంతా సంకల్పమ-&nbsp;<BR>యమైన ఒక్క భావమహాసముద్రంగా ఉంది. దీనిలో నీవు నేను అదేవిధంగా చిన్న-&nbsp;<BR>సుడులుగా ఉన్నాం. ఆత్మపరంగా చూస్తే అది కదలదు, మారదు. అదంతా నిర్వి-&nbsp;<BR>కారం, అఖండం, నిరవయవం అయిన ఒకే ఆత్మ! నీతిధర్మావశ్యకతను గూర్చి-&nbsp;<BR>కూడ, మన గంథ్రాల్లోనే చూడవచ్చు. నీతి, ధర్మాల వివరణం, నీతి&nbsp;<BR>సూత్రాల ఆధారాన్నికూడ ప్రపంచం తెలియగోరుతుంది. అదికూడ ఇక్కడే&nbsp;<BR>లభించగలదు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో మనకు కావలసిందేమి? ఈ విషయాలు విదేశీయులకు&nbsp;<BR>కావలసి వుంటే, మనకు అవి, ఇరవైరెట్లు ఎక్కువగా అవసరం. ఎందువల్లో&nbsp;<BR>తెలుసా? ఉపనిషత్తులు ఎంత గొప్పవైనా, మన పూర్వరుషులను గూర్చి మన&nbsp;<BR>మెంతగా డంబాలు కొట్టుకొంటున్నా, ఇతర జాతులతో పోల్చి చూచినప్పుడు,&nbsp;<BR>మనం దుర్బలులమై జీవచ్ఛవాలలాగా ఉన్నామని చెప్పక తప్పదు! మన శారీరక&nbsp;<BR>దౌర్బాల్యమే మన దుఃఖాలలో కనీసం మూడింట ఒక భాగానికి కారణమవు-&nbsp;<BR>తోంది. పైగా మనం సోమరులం. మనం పనిచేయజాలం. కలిసికట్టుగా ఒక&nbsp;<BR>సంఘంగాకూడ ఉండజాలం. ఒకరినొకరు ప్రేమించుకొనడంలేదు. మిక్కిలి&nbsp;<BR>స్వార్థపరులమైపోయాం. ఒకరినొకరు ద్వేషించుకోకుండా, ఒకరిని గురించి&nbsp;<BR>ఒకరు అసూయ చెందకుండా ముగ్గురమైనా కలసి జీవించజాలం. మన స్థితి ఇంత&nbsp;<BR>అధ్వాన్నంగా వుంది. గాలిలో చెల్లాచెదరైపోయిన దూదిపింజలలాగా వున్నాయి&nbsp;<BR>మన బ్రదుకులు! దీనికితోడు కరడుగట్టిన స్వార్థపరత! మన ముఖంమీద&nbsp;<BR>బొట్టును ఈ తీరుగా పెట్టుకోవాలా? ఆ తీరుగా పెట్టుకోవాలా అంటూ శతా-&nbsp;<BR>బ్దాలకొద్దీ ఒకరితో ఒకరు కొట్లాడుకుంటున్నాం. ఒక మనుష్యుని దృష్టి, నా&nbsp;<BR>అన్నాన్ని మైలపరుస్తుందా, లేదా? అనే ఇట్టి మహాసమస్యలను గూర్చి సంపుటా-&nbsp;<BR>లమీద సంపుటాలుగా గ్రంథాలను వ్రాస్తున్నాం. కొన్ని శతాబ్దాలనుండి మనం&nbsp;<BR>చేస్తున్న పని ఇదే! ఇంత చక్కని సమస్యలతోను, పరిశోధనలతోను, మెదడు-&nbsp;<BR>యొక్క బలాన్నంతటినీ వినియోగిస్తున్నా జాతి ఇంక ఏ ఘనకార్యం చేయ&nbsp;<BR>గలదని మనం విశ్వసించగలం? పోనీ ఇప్పుడైనా మనలనుగూర్చి మనం సిగ్గు&nbsp;<BR>పడటంలేదే? అవును. కొన్ని సమయాల్లో సిగ్గుపడుతూనే ఉన్నాం. కానీ ఆ&nbsp;<BR>విషయాలు తుచ్ఛమైనవని తెలిసి మనం వానిని వదలి వేయజాలకున్నాం. మనం&nbsp;<BR>అనేక విషయాలను గూర్చి చిలకపలుకులు పలుకుతుంటాం. కానీ వానిని ఆచర&nbsp;<BR>ణలో పెట్టం. ప్రేలాపించడం, పనిచేయకుండటం మనకు అలవాటైపోయింది.</FONT></p>
<hr class="puTa_virupu">
<table><tr><td><a class=puTa_lanke href=puTa2181.html>p2181</a></td><td>p2182</td><td><a class=puTa_lanke href=puTa2183.html>p2183</a></td></tr></table>
</div></body></html>
