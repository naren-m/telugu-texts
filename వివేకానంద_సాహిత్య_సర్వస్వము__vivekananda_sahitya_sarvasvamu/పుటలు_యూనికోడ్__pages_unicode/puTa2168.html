<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2167.html>p2167</a></td><td>p2168</td><td><a class=puTa_lanke href=puTa2169.html>p2169</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - మద్రాసు : నా ఉద్యమ ప్రణాళిక</FONT></p>
<p><FONT FACE="TimesNewRoman, Times, serif" SIZE="2">1 1 9</FONT></p>
<p><FONT FACE="SHREE900, SHREE, sans-serif" SIZE="3">వ్రాయనఖ్కర్లేదు, ఉపన్యాసాలిస్తూ అక్కడక్కడా తిరుగవలసిన&nbsp;<BR>అవసరంలేదు. మీ ముఖమే దేదీప్యమానంగా తేజరిల్లుతుంది. మీరు గుహలలో&nbsp;<BR>నివసిస్తున్నప్పటికీ మీ సంకల్పాలు రాతిగోడలను ఛేదించుకొని పోయి, శతాబ్దాల&nbsp;<BR>కొద్దీ లోకంలో అంతటా స్పందిస్తూ వుంటాయి. అవి ఎవని మేధస్సులోనో&nbsp;<BR>నాటుకొని, అక్కడినుండి మరలా పనిచేస్తూ వుంటాయి. సంకల్పశక్తి&nbsp;<BR>అలాంటిది. ఋజుత్వం మహిమ అలా వుంటుంది. నిష్కల్మష దీక్షకు అలాటి&nbsp;<BR>సమర్థత వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">బహుశా మీకు వేళదాటి పోతోందేమో! ఇంకొక మాటమాత్రం వినండి!&nbsp;<BR>నా దేశీయులారా! నా మిత్రులారా! నా బిడ్డలారా! ఈ జాతీయనౌక కోట్లకొద్దీ&nbsp;<BR>జీవులను ఈ జీవన స్రవంతిమీద దాటిస్తూ వచ్చింది. అనేక శతాబ్దాలనుండి,&nbsp;<BR>ఇది ఈ నది మీద ఇటూ, అటూ తిరుగుతోంది. దాని సహాయంతో కోట్లకొద్దీ&nbsp;<BR>జీవులు ఆవలి ఒడ్డున చేరి నిత్యానందాన్ని పొందగలిగారు. కానీ నేడు మీ దోషం-&nbsp;<BR>వల్లేకావచ్చు, ఈ పడవ కొంచెం ఓటిదైంది. దానికొక చిల్లుపడింది. అలా అని,&nbsp;<BR>దాన్ని మీరు నిందిస్తారా? ప్రపంచంలో ఏ యితర వస్తువూ ఇంత ఎక్కువగా&nbsp;<BR>పనిచేయలేదని మీకు తెలుసుకదా? అలాటి ఈ నౌకపై కోప్పడి, చెలరేగి దాన్ని-&nbsp;<BR>గూర్చి అమంగళ వాక్యాలు పలకడం మీకు తగునా? ఈ జాతీయనౌకలో - ఈ&nbsp;<BR>మన సంఘంలో - రంధ్రాలున్నప్పటికీ మనం దాని బిడ్డలమేకదా? రండి, మనం&nbsp;<BR>వెళ్లి ఆ రంధ్రాలను బాగుచేద్దాం! మన హృదయరక్తాన్ని ధారపోసి, ఆనందంతో&nbsp;<BR>ఆ కార్యాన్ని నిర్వర్తించుదాం! సాధ్యంకాకపోతే, ఆ పవిత్రకృషిలోనే మనం మర-&nbsp;<BR>ణిద్దాం! మన మెదడులో బిరడాలను చేసి, ఆ పడవ రంధ్రాలను పూడ్చాలి. అంతే-&nbsp;<BR>కానీ నిందారోపణ చేయడమా? వద్దు. వద్దు. ఎన్నటికీవద్దు. ఈ సంఘాన్ని-&nbsp;<BR>గూర్చి నిర్దాక్షిణ్యంగా ఒక్కమాటైనా పలకొద్దు. దాని పూర్వఔన్నత్యాన్ని&nbsp;<BR>స్మరించి అయినా నేను దాన్ని ప్రేమిస్తాను. మీరంతా దేవతలబిడ్డలు కాబట్టి, గొప్ప&nbsp;<BR>మహిమకల పితరుల సంతానం కాబట్టి మమ్మల్ని ప్రేమిస్తాను. నేను మిమ్మల్ని&nbsp;<BR>ఎలా దూషించగలను? ఎన్నడూ అలా చేయను. సమస్త ఆశీర్వాదాలు, సమస్త&nbsp;<BR>మంగళాలూ మీకు కలగాలి! నా బిడ్డలారా! నా కలలన్నీ మీకు చెప్పడానికై మీ&nbsp;<BR>దగ్గరికి వచ్చాను. మీరు వింటే, మీతో కలిసి పనిచేయడానికి నేను సిద్ధం. మీరు&nbsp;<BR>నా మాటలను చెవినిపెట్టకపోతే, మీరు నన్ను తన్ని భారతదేశంనుండి వెళ్ల&nbsp;<BR>గొట్టినా, నేను తిరిగి తిరిగి వచ్చి, ‘‘అయ్యో! మనమందరం మునిగిపోతున్నాం.&nbsp;<BR>లేవండి లేవండి’’ అని మిమ్మల్ని ప్రబోధిస్తూనే వుంటాను. నేనిప్పుడు మీతో,&nbsp;<BR>మీ మధ్య కూర్చోవడానికి వచ్చాను. మనం మునుగవలసి వుంటే, అందరం కలిసే&nbsp;<BR>మునుగుదాం. అంతేగాని, ఎన్నడూ మన పెదవులనుంచి నిందావాక్కులు&nbsp;<BR>వెలువడకూడదు!</FONT></p>

<hr class="puTa_virupu">
<table><tr><td><a class=puTa_lanke href=puTa2167.html>p2167</a></td><td>p2168</td><td><a class=puTa_lanke href=puTa2169.html>p2169</a></td></tr></table>
</div></body></html>
