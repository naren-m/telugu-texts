<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3474.html>p3474</a></td><td>p3475</td><td><a class=puTa_lanke href=puTa3476.html>p3476</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>^ </FONT></p>
<p><FONT FACE="SHREE900, SHREE, sans-serif" SIZE="3">తన్నుతూ మారాం చేస్తున్న శిశువునోట్లో మందు పోయటానికి ప్రయత్నించే,&nbsp;<BR>వైద్యునిపాత్రను మీరు వహించగలరా?</FONT></p>
<p><FONT FACE="SHREE900, SHREE, sans-serif" SIZE="3">ఒక అమెరికన్‌గాని, యూరోపియన్‌గాని, విదేశంలో వున్న తన దేశస్థుడికి&nbsp;<BR>ఎల్లప్పుడు అండగానే వుంటాడు. మీకు మరోసారి జ్ఞాపకం చేస్తున్నాను.&nbsp;<BR>‘‘కర్మణ్యే వ్యాధికారస్తే మా ఫలేషు కదాచన’’ కర్మచేయడానికి నీకు అధికారం&nbsp;<BR>వుందిగాని, దాని ఫలితంలో లేదు. పర్వతంవలె స్థిరంగా నిలబడు. ఎల్లప్పుడూ&nbsp;<BR>సత్యమే జయిస్తుంది. శ్రీరామకృష్ణుని బిడ్డలు ఎల్లప్పుడూ ఋజుమార్గవర్తనులై&nbsp;<BR>వుండాలి. అప్పుడు సమస్తం చక్కబడుతుంది. దీని ఫలితాన్ని చూడటానికి&nbsp;<BR>మనం వుండకపోవచ్చును. కాని మనం జీవించి వుండటం ఎంత సత్యమో, అంత&nbsp;<BR>నిశ్చయంగా ఫలితం రేపుగాని మాపుగాని వచ్చే తీరుతుంది. జాతీయ రక్త&nbsp;<BR>నాళాలలో ఇతోధిక శక్తి నుద్దీపింపచేయగల ఒక నూతన విద్యుత్తేజమే భారత&nbsp;<BR>దేశానికి యిప్పుడు కావాలి. కాని యిది ఎల్లప్పుడూ, మెల్లగా నిదానంగా జరిగేపని.&nbsp;<BR>పనిచేయటంలో తృప్తుడవై అన్నిటికంటె ముఖ్యంగా, ఆత్మవిశ్వాసం కలిగి-&nbsp;<BR>వుండు. పవిత్రుడవై, సుస్థిరుడవై, నిష్కపటివై వుంటే అంతా చక్కబడుతుంది.&nbsp;<BR>శ్రీరామకృష్ణుని శిష్యుల్లో ముఖ్యంగా నువ్వేదైనా గమనిస్తే, అది యిది. వారు ఎంతో&nbsp;<BR>త్రికరణశుద్ధిగలవారు; ఋజువర్తనులు. భారతదేశంలో అలాంటివారిని వంద-&nbsp;<BR>మందిని నేను సంపాదిస్తే సంతృప్తితో మరణిస్తాను. భగవత్సంకల్పం ఎలావుందో!&nbsp;<BR>అజ్ఞానులను యిష్టమొచ్చినట్లు వాగనివ్వు. మనం వారి సాయం అర్థించం, నిరా-&nbsp;<BR>కరించం - మనం భగవంతుని సేవకులం. అల్పమానవుల ప్రయత్నాలను మనం&nbsp;<BR>లెక్కించకూడదు. పురోగమించండి. యుగయుగాల సంఘర్షణాఫలితంగా ఒక&nbsp;<BR>శీలం నిర్మింపబడుతుంది. అధైర్యపడొద్దు. ఏ ఒక్క సత్యవాక్యంగాని ఎన్నటికీ&nbsp;<BR>వమ్ముపోదు; దీర్ఘకాలం అది మరుగున పడివుండొచ్చు. కాని అది యిప్పుడుగాని,&nbsp;<BR>మరొకప్పుడుగాని బహిర్గతం కాకతప్పదు. సత్యం అవినాశి; ధర్మం అవినాశి; పవి-&nbsp;<BR>త్రత అవినాశి; అందుచేత ఒక నిష్కపటవర్తనుణ్ణి నాకు యివ్వు. అతడు వంద-&nbsp;<BR>లమంది అన్యమతావలంబులకంటె ఎంతో మేలు. నాయనా! ధీరుడవై నిలబడు.&nbsp;<BR>అన్యుల సాయానికై లక్ష్యపెట్టవద్దు. మానవ సాయంకంటె మాధవుని సాయం&nbsp;<BR>మహోత్కృష్టమైందికాదా? నిర్మలుడవై వుండు. భగవంతుణ్ణి విశ్వసించు. ఎల్ల-&nbsp;<BR>ప్పుడూ ఆయనమీదే ఆధారపడు. అలాగైతే నువ్వు సరైన మార్గంలో వున్నవాడ&nbsp;<BR>వౌతావు. నిన్ను ఏదీ అడ్డుకోలేదు.</FONT></p>
<p><FONT FACE="SHREE900, SHREE, sans-serif" SIZE="3">‘దయామయుడైన జ్యోతిస్వరూపా, దారి చూపించు’ (తమసోమా&nbsp;<BR>జ్యోతిర్గమయా) అని పరమేశ్వరుణ్ణి ప్రార్థిద్దాం. చీకటిని చీల్చుకొని ఒక తేజో-&nbsp;<BR>కిరణం వెలువడుతుంది. మనకు దారిచూపటానికై ఒక హస్తం చాపబడుతుంది.</FONT></p>
<hr class="puTa_virupu">
<table><tr><td><a class=puTa_lanke href=puTa3474.html>p3474</a></td><td>p3475</td><td><a class=puTa_lanke href=puTa3476.html>p3476</a></td></tr></table>
</div></body></html>
