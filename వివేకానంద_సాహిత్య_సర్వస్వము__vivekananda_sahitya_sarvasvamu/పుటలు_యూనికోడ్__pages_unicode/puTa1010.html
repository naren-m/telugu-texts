<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1009.html>p1009</a></td><td>p1010</td><td><a class=puTa_lanke href=puTa1011.html>p1011</a></td></tr></table>
<p><FONT FACE="SHREE900, SHREE, sans-serif" SIZE="3">186 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">సంస్కృతంలో ‘ఈశ్వరుడు - బ్రహ్మ’ అని రెండు మాటలున్నాయి. నేను&nbsp;<BR>ముక్తుడ నయ్యానంటే నేను బ్రహ్మం నయ్యానని అర్థం; నేను ఈశ్వరుడ&nbsp;<BR>నయ్యానని అర్థం కాదు. ఈశ్వరుడంటే విరాట్పురుషుడు. వ్యక్తిగా మనకన్నా&nbsp;<BR>గొప్పవాడు. వ్యక్తిభేదం లేని బ్రహ్మస్థితిలో అతనూ మనమూ ఒక్కటే. ఒక&nbsp;<BR>మట్టిముద్దతో నేనొక చిన్న ఎలుకను చేశాను. నువ్వొక ఏనుగును చేశావు.&nbsp;<BR>యథార్థస్వరూపమైన మట్టిగా ఆ రెండూ ఒక్కటే. అయితే వ్యక్తి భేదాన్నిబట్టి -&nbsp;<BR>పరిమాణ భేదాన్ని బట్టి వాటిలో భేదం ఉంది. మట్టి ఎలుక - మట్టి ఏనుగు&nbsp;<BR>కాజాలదు. ఈ సిద్ధపురుషులు ఈశ్వరులు కాలేరు. అయితే పరమార్థంగా వారిలో&nbsp;<BR>స్వరూపభేదం లేదు. నాకు కొంత జ్ఞానముంది. నీకు కొంత జ్ఞానముంది.&nbsp;<BR>మనకున్న జ్ఞానాలకు పరిమాణభేద మున్నది. ఇలా జీవభేదాన్నిబట్టి, పరిణామ భేద&nbsp;<BR>మేర్పడుతుంది, ఈ జీవులందర్లో శ్రేష్ఠజీవుడు ఈశ్వరుడు - అతను యోగీశ్వరుడు</FONT></p>
<p><FONT FACE="SHREE900, SHREE, sans-serif" SIZE="3">- అతనే సగుణబ్రహ్మ - విరాట్పురుషుడు, విశ్వపురుషుడు. అతను&nbsp;<BR>సర్వశక్తిమంతుడు. అందరి హృదయాల్లో అంతర్యామిరూపంలో ఉంటాడు.&nbsp;<BR>అతనికి దేహం లేదు; దేహం అవసరం లేదు. ఇలాంటి ఈశ్వరుని ధ్యానించటంవల్ల&nbsp;<BR>నీకు యోగసిద్ధులన్నీ కలుగుతాయి.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇలాంటి యోగసిద్ధులు మరే సిద్ధపురుషుని ధ్యానించినా కలుగవచ్చు. లేదా,&nbsp;<BR>జీవిత సామ్యమనే విషయాన్ని తీసికొని భావించవచ్చు. ఇవన్నీ సవిషయక ధ్యానాలు.&nbsp;<BR>లేదా సవికల్పక ధ్యానాలు. సవికల్పక యోగమంటే, బహిరంతర్గతాలైన ఏదో ఒక&nbsp;<BR>విషయాన్ని తీసుకుని భావించుట. నువ్వేదో ఎలుక మంత్రాన్ని భావించటం&nbsp;<BR>మొదలుపెడితే, అది ధ్యానం కాదు. అది ఊరికే మనసును ఒకచోట నిల్పటానికి&nbsp;<BR>మాత్రమే ఉపయోగిస్తుంది. ధ్యానమంటే యిదికాదు. ధ్యానమంటే మనసును&nbsp;<BR>దానిపైననే నిలపటం. మనసులో ఆలోచనా తరంగాలన్నీ అణగిపో&nbsp;<BR>తాయి. నిష్ప్రపంచ స్థితి ఏర్పడుతుంది. అప్పుడు నీ అంతరాత్మ విస్తరిస్తుంది.&nbsp;<BR>యోగమంటే యిది. నువ్విలాంటి యోగాభ్యాసానికి పూనుకున్నప్పుడెల్లా,&nbsp;<BR>అభివృద్ధి కనిపిస్తుంది... నీకు శారీరక స్మృతి పోతుంది. నువ్వు సమాధిస్థితి నుండి&nbsp;<BR>బయటికి వచ్చినప్పుడు, నువ్వెంతో చక్కగా సుఖంగా విశ్రాంతి పొందినట్లని&nbsp;<BR>పిస్తుంది. నీ మొత్తం జన్మలో ఇలాంటి విశ్రాంతిని ఎరిగి వుండవు. సంపూర్ణ&nbsp;<BR>విశ్రాంతి కావాలంటే, ఇదొక్కటే మార్గం. గాఢసుషుప్తి కూడా నీ కలాంటి విశ్రాంతి&nbsp;<BR>నివ్వదు. గాఢసుషుప్తిలో కూడా మనసు తరంగరహితం కాదు. ఆ స్థితిలో కూడా&nbsp;<BR>మనసు గంతులు వేస్తూ ఉంటుంది. సమాధి స్థితిలో మాత్రమే నీ మేధ విశ్రాంతి&nbsp;<BR>పొందుతుంది. అప్పుడు నిన్ను ముక్కలుగా నరికినా, నీకు తెలియదు. ఆ స్థితిలో నీ&nbsp;<BR>కంతా ఆనందమే అనుభూత మవుతుంది. నీ కంతా సుఖంగా ఉంటుంది. ఇంత</FONT></p>
<hr class="puTa_virupu">
<table><tr><td><a class=puTa_lanke href=puTa1009.html>p1009</a></td><td>p1010</td><td><a class=puTa_lanke href=puTa1011.html>p1011</a></td></tr></table>
</div></body></html>
