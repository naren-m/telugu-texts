<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa497.html>p497</a></td><td>p498</td><td><a class=puTa_lanke href=puTa499.html>p499</a></td></tr></table>
<p><FONT FACE="SHREE902, SHREE, sans-serif" SIZE="4">కర్మ రహస్యం</FONT></p>
<BR>
<p><FONT FACE="SHREE902, SHREE, sans-serif" SIZE="3">(కాలిఫోర్నియా - లాసేంజెలిస్‌లో 1900 సం. జనవరి 4 వ తేదీని చేసిన ఉపన్యాసం)</FONT></p>
<p><FONT FACE="SHREE900, SHREE, sans-serif" SIZE="3">కర్మ చేసేటప్పుడు లక్ష్యంపట్ల ఎంత శ్రద్ధ వహించాలో సాధన పట్లకూడా&nbsp;<BR>అంతే శ్రద్ధ వహించాలి. నా జీవితంలో నేర్చుకున్న గొప్ప పాఠాలలో యిదొకటి.&nbsp;<BR>ఈ పాఠాన్ని నే నెవరి వద్దనుండి నేర్చుకొన్నానో ఆయన మహాపురుషుడు. ఆయన&nbsp;<BR>జీవితమే ఆ ఉత్కృష్ట సూత్రాలకు ప్రత్యక్ష నిదర్శనం. ఆ ఒక్కసూత్రం నుండి&nbsp;<BR>నేను గొప్ప పాఠాలు సదా నేర్చుకొంటూనే వున్నాను. విజయాన్ని సాధింప&nbsp;<BR>గల రహస్యమంతా దానిలోనే వున్నదని నాకు తోస్తూంది: లక్ష్యంపట్ల ఎంతశ్రద్ధ&nbsp;<BR>వుండాలో అంతే శ్రద్ధ సాధనపట్లా వుండాలి. విజయాన్ని సాధించగల రహస్య-&nbsp;<BR>మంతా దానిలోనే వుందని నాకు తోస్తున్నది; లక్ష్యంపట్ల ఎంతశ్రద్ధ వహించాలో&nbsp;<BR>సాధనపట్లకూడా అంతే శ్రద్ధ వహించాలి.</FONT></p>
<p><FONT FACE="SHREE900, SHREE, sans-serif" SIZE="3">జీవితంలో గొప్ప లోపం యిది:- వివరాలను పూర్తిగా మరిచిపోయేంతగా&nbsp;<BR>లక్ష్యం మనలను ఆకర్షిస్తుంది, గమ్యం మనలను అంత ఎక్కువగా మరులు&nbsp;<BR>గొల్పుతుంది, సమ్మోహితులను చేస్తుంది, మన మనస్సులో దానికంత ప్రాబల్యం&nbsp;<BR>కలుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">పని జరుగనప్పుడు మనం విమర్శపూర్వకంగా పరిశీలిస్తే - నూటికి తొంభై&nbsp;<BR>తొమ్మిది సందర్భాలలో దానికి కారణం సాధనల విషయమై మనం శ్రద్ధ వహిం-&nbsp;<BR>చకపోవటమే అని గుర్తించగలం. మనకు కావలసినది సాధనను సమగ్రం చెయ్య-&nbsp;<BR>టంలోను, బలపరచటంలోను జాగ్రత్త పడటం. సాధన సరిగావుంటే ఫలితం&nbsp;<BR>కలిగి తీరవలసిందే. కారణమే కార్యాన్ని కలిగిస్తుందన్న విషయం మనం మరచి-&nbsp;<BR>పోతాం; కార్యం తనంతట తానుగా కలుగదు; కారణాలు సరైనవిగా, తగినవిగా,&nbsp;<BR>ప్రబలాలైనవిగా వుంటేనేగాని ఫలితం కలుగదు. ఒకసారి లక్ష్యాన్ని ఎన్నుకొని,&nbsp;<BR>దానికి సాధనను నిర్ణయించుకొన్న తరువాత లక్ష్యాన్ని దాదాపు మనం విడిచి&nbsp;<BR>కూడా పెట్టవచ్చును. సాధన సమగ్రంగా వుంటే లక్ష్యం సిద్ధిస్తుందనే నమ్మకం&nbsp;<BR>మనకు వుంటుంది. కారణమున్నచోట ఫలిత విషయంగా చిక్కు యింకేమీ&nbsp;<BR>వుండదు. ఫలితం కలిగి తీరుతుంది. కారణవిషయమై మనం జాగ్రత్తపడితే&nbsp;<BR>ఫలితం దానంతట అదే జాగ్రత్త పడుతుంది. లక్ష్యసిద్ధే ఫలితం. సాధనే కారణం:&nbsp;<BR>సాధనలో శ్రద్ధ వహించటమే జీవితంలోని గొప్ప రహస్యం. ఈ విషయాన్ని&nbsp;<BR>మనం భగవద్గీతలో కూడా చదువుతాం. మనం కర్మ చెయ్యాలని, సదా కర్మను&nbsp;<BR>నిర్వర్తించాలని, యావచ్ఛక్తితో కర్మను చెయ్యాలని, మనం చేసేపని ఏదైనా మన</FONT></p>
<p><FONT FACE="TimesNewRoman, Times, serif" SIZE="2">8 3</FONT></p>
<hr class="puTa_virupu">
<table><tr><td><a class=puTa_lanke href=puTa497.html>p497</a></td><td>p498</td><td><a class=puTa_lanke href=puTa499.html>p499</a></td></tr></table>
</div></body></html>
