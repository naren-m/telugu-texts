<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa545.html>p545</a></td><td>p546</td><td><a class=puTa_lanke href=puTa547.html>p547</a></td></tr></table>

<p><FONT FACE="SHREE902, SHREE, sans-serif" SIZE="4">మతమంటే ఏమిటి?</FONT></p>
<BR>
<p><FONT FACE="SHREE900, SHREE, sans-serif" SIZE="3">పెద్ద రైలింజను పట్టాలమీద వేగంగా దూసుకొని వస్తూంది. ఆ పట్టాల-&nbsp;<BR>మీద పాకుతున్న చిన్న పురుగొకటి పక్కకు తప్పుకొని ప్రాణాన్ని రక్షించు&nbsp;<BR>కొన్నది. క్షణంలో నలిగి చచ్చిపోగల యీ పురుగు మనకెంత నిర్లక్ష్యంగా కన&nbsp;<BR>బడుతున్నా ఇది జీవంవున్న వస్తువు. ఇంజను ఎంత పెద్దదైనా, ఎంత ఘనంగా&nbsp;<BR>అనిపిస్తున్నా అది జీవంలేని ఒక యంత్రమే. ఒకటి ప్రాణం వున్నది; రెండవది&nbsp;<BR>జడపదార్థం. దాని శక్తి, బలం, వేగం నిర్జీవయంత్రానికి చెందినవే. అది ఒక&nbsp;<BR>సాధనం మాత్రమే. పట్టాలమీద పాకుతోన్న పురుగు ఇంజను స్పర్శమాత్రం చేతనే&nbsp;<BR>నశించిపోగలదు. అయినా దాన్ని ఇంజనుతో పోలిస్తే అది మహత్తరమైనదే అని&nbsp;<BR>తెలుస్తుంది. అనంతంలోని చిన్న అంశం కనుక శక్తివంతమైన యంత్రం&nbsp;<BR>కన్నా కూడా అది గొప్పదే. ఎందువల్ల? జీవానికి, నిర్జీవానికి వున్న భేదమెలా&nbsp;<BR>తెలుసుకోవచ్చును? యంత్రం, తనను చేసినవాడు ఏ పనుల నుద్దేశించాడో వాటినే&nbsp;<BR>గుడ్డిగా చేస్తుంది. దానికి వున్న చలనాలు ప్రాణికి వున్న చలనాల వంటివి కావు.&nbsp;<BR>ప్రాణమున్న వస్తువుకు ప్రాణంలేని వస్తువుకు గల భేదాన్ని ఎలా నిర్ణ&nbsp;<BR>యించవచ్చును? ప్రాణికి స్వాతంత్య్రం వుంది? తెలివి వుంది; జడపదార్థాలలోని&nbsp;<BR>సమస్తం బద్ధమే; తెలివిలేకపోతే స్వాతంత్య్రంకూడా సాధ్యంకాదు. యంత్రాల-&nbsp;<BR>నుండి మనలను వేరుపరుస్తున్న, మనం పడుతున్న శ్రమ అంతా యీ&nbsp;<BR>స్వాతంత్య్రంకోసమే. ఇతోధికమైన స్వాతంత్య్రమే మన అన్ని ప్రయత్నాలకు&nbsp;<BR>లక్ష్యం. పూర్ణస్వాతంత్య్రంలోనే పరిపూర్ణత్వముంది.మనకు తెలిసినా తెలియక-&nbsp;<BR>పోయినా స్వాతంత్య్రపిపాసే సమస్త ఉపాసనలలోను విరాజిల్లుతోంది.</FONT></p>
<p><FONT FACE="SHREE900, SHREE, sans-serif" SIZE="3">లోకంలోని ఉపాసనా రీతులన్నిటిని మనం పరిశీలిస్తే అనాగరకులు&nbsp;<BR>దయ్యాలను, పిశాచాలను, చనిపోయిన తాతముత్తాతల ఆత్మలను, సర్పాలను,&nbsp;<BR>తమతమ తెగలకు సంబంధించిన గణదేవతలను, గతించినవారిని పూజించినట్లు&nbsp;<BR>తెలుస్తుంది. వారిలా చెయ్యడానికి కారణం ఏమిటి? ఏదో తమకు తెలియని&nbsp;<BR>విధంలో, వారు తమకంటే గొప్పవారని, శక్తిగలవారని, తమ స్వాతంత్య్రాన్ని అరి-&nbsp;<BR>కట్టేవారని వారు భావించారు. అందుచేత ఉపాస్యదేవతలను సంతృప్తిపరచడానికి,&nbsp;<BR>తమను హింసించకుండా చెయ్యడానికి, అంటే అధిక స్వాతంత్య్రాన్ని పొందడానికి&nbsp;<BR>ప్రయత్నించారు. వారి అనుగ్రహం పొందడానికి, స్వయంకృషితో సాధించవలసిన</FONT></p>
<p><FONT FACE="TimesNewRoman, Times, serif" SIZE="2">1 3 1</FONT></p>
<hr class="puTa_virupu">
<table><tr><td><a class=puTa_lanke href=puTa545.html>p545</a></td><td>p546</td><td><a class=puTa_lanke href=puTa547.html>p547</a></td></tr></table>
</div></body></html>
