<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1540.html>p1540</a></td><td>p1541</td><td><a class=puTa_lanke href=puTa1542.html>p1542</a></td></tr></table>
<p><FONT FACE="SHREE900, SHREE, sans-serif" SIZE="3">312 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">‘‘నా ఆచారమే శిష్టం; నీ ఆచారం దుష్టం’’. ‘‘సాధనీయం’’ అనేదికూడ ఇట్లే&nbsp;<BR>వుంది. సాధనీయం అని నేను అనుకొన్నదొక్కటే ప్రపంచంలో ఆచరణ&nbsp;<BR>యోగ్యమైనట్లు నా కనిపిస్తుంది. నేను, అంగడి పెట్టుకొన్నవాడినైతే, అంగళ్లు&nbsp;<BR>పెట్టుకోవడమే ప్రపంచంలో ఆచరణయోగ్యమైన వృత్తి అని భావిస్తాను. నేను&nbsp;<BR>దొంగనైతే దొంగతనం చేయడమే ఆచరణయోగ్యమని భావిస్తాను. తదితరాలు&nbsp;<BR>ఆచరణయోగ్యాలుగా కనిపించవు. ‘‘అనుష్ఠానయోగ్యం’’ అనే మాటను, తన&nbsp;<BR>కిష్టమైనట్టి, తాను చేయగలట్టి విషయాలకు అనుబంధంచేసి మనలో ప్రతివాడు&nbsp;<BR>ఎలా వాడుతాడో తెలిసికొన్నారా? కాబట్టి ‘‘వేదాంతం అత్యంతం అనుష్ఠాన-&nbsp;<BR>యోగ్య’’మన్నప్పుడు ఆదర్శార్థంలో మాత్రమే అని గ్రహించండి! అది బోధించే&nbsp;<BR>ఆదర్శం అత్యున్నతమైంది, నిజమే కానీ, అసాధ్యంమాత్రం కాదు. ఆదర్శాని&nbsp;<BR>కుండవలసిన ఉన్నతే, దానికి కల ఉన్నతి. ఒక్కమాటలో ఆ ఆదర్శం&nbsp;<BR>‘‘తత్త్వమసి’’ బ్రహ్మం నీవే - అన్నది - ఇదే వేదాంత తత్త్వసారం. దానిలోని&nbsp;<BR>శాఖోపశాఖల నన్నిటిని గ్రహింప పరిశ్రమించి, దానికి కావలసిన బుద్ధి వ్యవసాయ&nbsp;<BR>మంతా చేసిన తర్వాత, ఆ మతసారం, నరుని ఆత్మ పవిత్రమని, సర్వజ్ఞమనీ&nbsp;<BR>తేలుతుంది. ఆత్మను గూర్చి మాట్లాడేటప్పుడు, జననం, మరణం అనే మూఢ-&nbsp;<BR>విశ్వాసాలన్నీ వెర్రి అని తేలుతుంది. ఆత్మ ఎన్నడూ జన్మించలేదు. ఎన్నడూ మర-&nbsp;<BR>ణించదు. మనం మరణిస్తాం అని అనుకోవడం, మరణానికి భయపడటం కేవలం&nbsp;<BR>మౌఢ్యం. మనం దీనిని చేయగలం, దానిని చేయజాలం అనే భావాలు వెర్రివే.&nbsp;<BR>మనం అన్నీ చేయగలం. వేదాంతం నరునికి ఆత్మవిశ్వాసాన్ని ప్రప్రథమ విష-&nbsp;<BR>యంగా బోధిస్తోంది. తనకు అతీతుడైన సగుణబ్రహ్మ ఒకడున్నాడని&nbsp;<BR>విశ్వసించనివాడు నాస్తికుడని, ప్రపంచమందలి కొన్ని మతాలు బోధించే&nbsp;<BR>విధంగానే, తనలో తనకు విశ్వాసం లేనివాడు, నాస్తికుడని - మన ఆత్మ&nbsp;<BR>మహిమను మనం విశ్వసించక పోవడమే నాస్తికత అని వేదాంతం బోధిస్తోంది.&nbsp;<BR>అనేకులకు, ఈ భావం మహాదారుణంగా తోస్తుందనడానికి సందేహంలేదు. ఈ&nbsp;<BR>ఆదర్శం మనం ఎన్నడూ చేరేది కాదు, అని చాలామంది అనుకొంటారు కానీ,&nbsp;<BR>‘‘ప్రతివాడూ దాన్ని పొందగలడు’’ అనే వేదాంతం నొక్కి వక్కాణిస్తోంది.&nbsp;<BR>వేదాంత సిద్ధాంతానుసారంగా చూస్తే అది ఈవరకే సిద్ధించి వున్నందువల్ల, ఈ&nbsp;<BR>ఆదర్శప్రాప్తికి స్త్రీ, పురుషుడు, శిశువు అనే తారతమ్యాలు కానీ, జాతి, మత&nbsp;<BR>భేదాలు కానీ, మరేవి కానీ అడ్డుపడజాలవు.</FONT></p>
<p><FONT FACE="SHREE900, SHREE, sans-serif" SIZE="3">జగత్తున గల సర్వశక్తులూ ఇదివరకే మనలో వున్నాయి. మనంతట&nbsp;<BR>మనమే, కండ్లను చేతులతో మూసికొని, చీకటిగా వుందని విలపిస్తున్నాం.&nbsp;<BR>మనలను చీకటి ఆవరించ లేదని గ్రహించు. చేతులను తొలగించుకోండి; ఇంతకు</FONT></p>
<hr class="puTa_virupu">
<table><tr><td><a class=puTa_lanke href=puTa1540.html>p1540</a></td><td>p1541</td><td><a class=puTa_lanke href=puTa1542.html>p1542</a></td></tr></table>
</div></body></html>
