<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2551.html>p2551</a></td><td>p2552</td><td><a class=puTa_lanke href=puTa2553.html>p2553</a></td></tr></table>

<p><FONT FACE="SHREE902, SHREE, sans-serif" SIZE="4">భగవద్గీత -</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">శాన్ఫ్రాన్సిస్కోలో 1900 వ సంవత్సరం మే 26 వ తేదీన చేసిన ప్రసంగం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">భగవద్గీతను అర్థం చేసుకోవటానికి దాని చారిత్రక నేపథ్యం తెలిసివుండాలి.&nbsp;<BR>ఉపనిషత్తుల మీది వ్యాఖ్యానమే భగవద్గీత. ఉపనిషత్తులు భారతదేశానికి బైబిల్‌&nbsp;<BR>వంటివి. కొత్తనిబంధనకు ఎలాటి స్థానంవుందో యివీ అలాటి స్థానాన్నే ఆక్ర-&nbsp;<BR>మించుకొన్నాయి. ఉపనిషత్తులు నూటికిపైగానే వున్నాయి. వాటిలో చిన్నవి,&nbsp;<BR>పెద్దవి వున్నాయి. దేని కదే ప్రత్యేక గ్రంథము. ఉపనిషత్తులు ఏ ఆచార్యుని&nbsp;<BR>జీవితాన్ని తెలియచెయ్యవు. అవి సిద్ధాంతాలను మాత్రమే బోధిస్తాయి. పండిత&nbsp;<BR>చర్చాసమావేశాల్లో, సాధారణంగా రాజసభల్లో చర్చలు జరిగినప్పుడు సంక్షిప్త&nbsp;<BR>లిపిలో వ్రాసిపెట్టుకొన్న జ్ఞాపికల వంటివవి. సమీపంలో కూర్చోవటం లేక&nbsp;<BR>ఆచార్యుని చెంత కూర్చోవటంగా ఉపనిషత్తులకు అర్థం చెప్పుకోవచ్చును. మీలో&nbsp;<BR>ఉపనిషత్తులలో కొన్నింటిని చదివిన వారికి అవి సంక్షిప్తలిపిలో వ్రాసుకోబడ్డ&nbsp;<BR>సంక్షేపాల వంటివని తెలిసివుంటుంది. సుదీర్ఘకాల చర్చల అనంతరం, అవి జ్ఞాప-&nbsp;<BR>కాలనుండి వ్రాసిపెట్టుకొనబడినవై వుంటాయి. వీటి నేపథ్యం మనం తెలుసు&nbsp;<BR>కోవటం ఎంతోకష్టం; ప్రజ్వలాంశాలు మాత్రమే అందులో తెలుపబడ్డాయి.&nbsp;<BR>ఇదొక చిక్కు. ప్రాచీన సంస్కృత భాష, క్రీస్తుకు ఐదువేల ఏళ్ళ పూర్వంది. ఉప-&nbsp;<BR>నిషత్తులు అంతకు కనీసం రెండువేల సంవత్సరాలు పూర్వంవి. అవి ఎంత ప్రాచీ-&nbsp;<BR>నాలో ఎవరికీ ఖచ్చితంగా తెలీదు. భగవద్గీత ఉపనిషత్తులలోని భావాలను స్వీక-&nbsp;<BR>రించింది. కొన్ని సందర్భాల్లో సాక్షాత్తు ఉపనిషత్తుల్లోని పదాలనే గైకొంది. ఉప-&nbsp;<BR>నిషత్తుల్లో ప్రతిపాదించబడ్డ విషయాలను సంక్షిప్తంగా, క్రమబద్ధంగా,&nbsp;<BR>పొందికగా తెలియచెయ్యడానికి అవి గీతలో కూర్పబడ్డాయి.</FONT></p>
<p><FONT FACE="SHREE900, SHREE, sans-serif" SIZE="3">హిందువుల తొలి ప్రమాణ గ్రంథాలు వేదాలు. అవి ఎంత విస్తారాలంటే&nbsp;<BR>కేవలం మూలగ్రంథాలను మాత్రమే యిక్కడకు తెచ్చినా యీ గది సరిపోదు.&nbsp;<BR>వాటిలో చాలవరకు అంతరించాయి. వేదాలు శాఖలుగా విభజించబడ్డాయి.&nbsp;<BR>ప్రతి శాఖ కొందరు పురోహితులకు కంఠస్థమై వారి జ్ఞాపకంగా సజీవమై&nbsp;<BR>వున్నాయి. ఆ రీతిగా అలా కాపాడుతున్నవారు యిప్పటికీ వున్నారు. ఒక్క&nbsp;<BR>స్వరాన్నికూడా వదలిపెట్టక ఒక భాగం తరువాత ఒక భాగంగా వారు వేదాలను&nbsp;<BR>వల్లిస్తారు. వేదాల్లో అధికభాగం అంతరించిపోయింది. మిగిలిన స్వల్పభాగమే ఒక</FONT></p>
<p><FONT FACE="TimesNewRoman, Times, serif" SIZE="2">1 1 6</FONT></p>
<hr class="puTa_virupu">
<table><tr><td><a class=puTa_lanke href=puTa2551.html>p2551</a></td><td>p2552</td><td><a class=puTa_lanke href=puTa2553.html>p2553</a></td></tr></table>
</div></body></html>
