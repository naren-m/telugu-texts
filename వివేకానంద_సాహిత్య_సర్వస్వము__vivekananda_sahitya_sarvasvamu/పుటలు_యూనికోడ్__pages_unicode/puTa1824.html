<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1823.html>p1823</a></td><td>p1824</td><td><a class=puTa_lanke href=puTa1825.html>p1825</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">219</FONT></p>
<p><FONT FACE="SHREE900, SHREE, sans-serif" SIZE="3">అపరిశుద్ధ జలం, అపరిశుద్ధాహారం సమస్త వ్యాధులకు కారకం.&nbsp;<BR>అమెరికాలో తాగే నీటిని పరిశుద్ధపరచటం యిప్పుడొక వెర్రి ఐంది. ‘ఫిల్టర్‌’ను&nbsp;<BR>(నీటిని వడపోసి పరిశుద్ధపరిచే సాధనం) నమ్మేకాలం పోయింది. ఇప్పుడది&nbsp;<BR>అప్రతిష్ఠపాలైంది. ఇందుకు కారణం: నీరు దాన్లో యింకి దిగుతుంది, నిజమేకాని,&nbsp;<BR>ఆ నీళ్లలోని క్రిములు - విషూచి, మహామారి మొదలైన వ్యాధులకు కారణ&nbsp;<BR>మైనవి - అక్కడే నిలిచిపోతాయి. ఇదికాక ఆ ఫిల్టరే క్రమేణా యీ క్రిములు&nbsp;<BR>పెరగటానికి అనుకూలమైన స్థావర మవుతుంది. కలకత్తాలో ఫిల్టర్లు మొదట&nbsp;<BR>ప్రవేశపెట్టబడినప్పుడు ఐదేళ్లపాటు విషూచీవ్యాధి బైటపడలేదట. ఆ తరువాత&nbsp;<BR>అది మునుపటిమాదిరే తీవ్రంగా చెలరేగింది. దీనికి కారణం ఆ పెద్ద ఫిల్టర్లే&nbsp;<BR>విషూచీ క్రిములు వచ్చే మార్గంగా ఏర్పడటం. నీరు వడపోసే సాధనాలన్నిట్లో&nbsp;<BR>మనం సామాన్యంగా వాడేదే - మూడుకాళ్ల వెదురు చట్టంమీద మూడు కుండ-&nbsp;<BR>లను ఒకదానిమీద ఒకటి వుంచి వడపోత సాధనమే - శ్రేష్ఠమైనది. కాని ప్రతి&nbsp;<BR>రెండు మూడు రోజులకు యిసుకను, బొగ్గును, మార్చి వేడిచేశాకనే తిరిగి&nbsp;<BR>వాడాలి. కలకత్తాకు సమీప గంగానదీ తీర గ్రామాల్లో వాడుకలో వుండే పద్ధతి&nbsp;<BR>- పటికముద్దను గుడ్డలో పెట్టి, దానిగుండా నీటిని వడపోయటం - అన్ని&nbsp;<BR>పద్ధతుల్లో శ్రేష్ఠమైంది. మట్టిని, యితర అపరిశుద్ధ పదార్థాలను, వ్యాధికారక క్రిము-&nbsp;<BR>లను పటికముక్కలు తమతో చేర్చుకొని క్రమక్రమంగా లోతుబానలో మసటు&nbsp;<BR>(‘మష్టు’)గా నిలుస్తుంది. ఈ సులభమార్గం గొట్టపునీటిని నిర్దుష్ట&nbsp;<BR>మొనరించి, విదేశీయ ఫిల్టరు లన్నిటికంటె శ్రేష్ఠమైవుంటుంది. ఇదికాక నీటిని&nbsp;<BR>సలసల కాస్తే, అది పూర్తి నిర్దుష్ట్యమంటాను. పటికవల్ల అపరిశుద్ధ పదార్థమంతా&nbsp;<BR>‘మష్టు’గా నిలిచిపోయిన పిమ్మట ఆ నీటిని సలసల కాచి తాగండి. ఫిల్టరు&nbsp;<BR>మొదలైన సాధనాలను రొచ్చుకాలువలో పారెయ్యండి. ఇప్పుడు అమెరికాలో పెద్ద&nbsp;<BR>యంత్రాలతో నీటిని ఆవిరిగా మార్చి, ఆ ఆవిరిని తిరిగి నీరయేట్లు చల్లార్చి,&nbsp;<BR>ఆవిరై బైటకెళ్లిన గాలికి బదులుగా మరొక యంత్రంలో నిర్మలమైన గాలిని దాని-&nbsp;<BR>లోకి పంపుతారు. ఈ నీరు ఎంతో నిర్మలమైంది. దీన్నిప్పుడు ప్రతి యింట్లోను&nbsp;<BR>తాగే నీరుగా వాడుతున్నారు.</FONT></p>
<p><FONT FACE="SHREE900, SHREE, sans-serif" SIZE="3">మన దేశంలో, కొంత స్థితిపరులైనవారు నానారకాలైన తీపిపదార్థాలను,&nbsp;<BR>నేతితో వేయించబడ్డ పదార్థాలను తమ పిల్లలచే తినిపిస్తారు. ఎందుకంటె వారికి&nbsp;<BR>అన్నం, చపాతీలు మాత్రమే పెడితే జనం ఏమనుకుంటారో! ఎంత అవమాన-&nbsp;<BR>కరం అది! ఇలాటి ఆహారంతో పెంచబడ్డ పిల్లలు, ఎలా వుంటారో మనం&nbsp;<BR>వూహించవచ్చును - వికారస్వరూపాలు కలిగి, సోమరులై, అప్రయోజకులై,&nbsp;<BR>బుద్ధిహీనులై, వెన్నెముక లేనివారి మాదిరిగా వుంటారు! ఆంగ్లేయులు ఎంతో</FONT></p>
<hr class="puTa_virupu">
<table><tr><td><a class=puTa_lanke href=puTa1823.html>p1823</a></td><td>p1824</td><td><a class=puTa_lanke href=puTa1825.html>p1825</a></td></tr></table>
</div></body></html>
