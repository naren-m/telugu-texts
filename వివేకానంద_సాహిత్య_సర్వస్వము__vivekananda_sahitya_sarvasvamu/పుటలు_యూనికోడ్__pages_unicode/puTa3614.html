<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3613.html>p3613</a></td><td>p3614</td><td><a class=puTa_lanke href=puTa3615.html>p3615</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">నువ్వు ఆల్ప్స్‌ పర్వతాలను చూసి అంత ఎక్కువగా ఆనందిస్తున్నందుకు&nbsp;<BR>సంతోషం. అవి అద్భుతంగా వుండి తీరాలి. అలాంటి సుందర ప్రదేశాల్లోనే&nbsp;<BR>మానవాత్మ విముక్తికై ఆశిస్తుంది. జాతి ఆధ్యాత్మికంగా పేదదైనా, అది భౌతిక&nbsp;<BR>స్వేచ్ఛకై ఆకాంక్షిస్తుంది. లండన్‌లో నే నొక స్విస్‌ యువకుణ్ణి చూశాను. అతడు&nbsp;<BR>నా ప్రసంగాలకు హాజరయ్యేవాడు. నా ఉద్యమం లండన్‌లో ఎంతో జయప్రదంగా&nbsp;<BR>కొనసాగింది. ధ్వనితో కూడిన నగరాన్ని నేను లెక్కపెట్టకపోయినా అక్కడి&nbsp;<BR>ప్రజలు నాకెంతో ముదాన్ని చేకూర్చారు. అమ్మాయి ఆల్బెర్టా! మీ దేశంలో&nbsp;<BR>వేదాంతభావాలను మొదట్లో అజ్ఞానులైన మూర్ఖులు కొందరు ప్రవేశపెట్టి&nbsp;<BR>వున్నారు. అలాటి ప్రవేశఫలితంగా సంభవించిన చిక్కులనుండి బైటపడటానికి&nbsp;<BR>ఎంతో కష్టపడాలి. అమెరికాలో ఉన్నతవర్గంలోని ఏ కొద్దిమంది స్త్రీ పురుషులో,&nbsp;<BR>నా తరగతులకు హాజరైనట్లు నువ్వు గమనించివుంటావు. అంతేకాక అమెరికాలోని&nbsp;<BR>ఉన్నతవర్గంవారు ధనికులైనందున వారి కాలమంతా తమ సంపదను అనుభ&nbsp;<BR>వించటంలోను, యూరోపియన్‌లను (కోతులలా) అనుకరించటంలోను&nbsp;<BR>గడుపుతారుగాని ఇంగ్లండ్‌లోని పరిస్థితి వేరు. వేదాంత ఆశయాలను ఈ దేశంలో&nbsp;<BR>అత్యంత మేధావులైన పండితులు ప్రవేశపెట్టారు. అంతేకాక ఇంగ్లండ్‌లోని ఉన్నత&nbsp;<BR>వర్గంవారిలో అధికసంఖ్యాకులు విశేషమైన ఆలోచనాపరులు. కాబట్టి నా మార్గం&nbsp;<BR>సుకరమైందని వింటే నువ్వు ఆశ్చర్యపోతావు. అమెరికాలోకంటె నా ఉద్యమానికి&nbsp;<BR>యిక్కడ ఎక్కువ పట్టు చిక్కుతుందని, యిక్కడి ప్రజలమీద ఎక్కువ ప్రభావం&nbsp;<BR>కలిగిస్తుందని నేను గట్టిగా నమ్ముతున్నాను. దీనికితోడు ఎంతో పట్టుదలగల&nbsp;<BR>స్వభావం ఆంగ్లేయులది. దీన్నిబట్టి నువ్వే నిర్ణయించుకో. దీన్నిబట్టి ఇంగ్లాండ్‌-&nbsp;<BR>లోని నా అభిప్రాయాన్ని ఎంతగానో మార్చుకొన్నట్లు నువ్వు గ్రహిస్తావు. దాన్ని&nbsp;<BR>ఒప్పుకోటానికి నేను సంతోషపడుతున్నాను. జర్మనీలో యింతకంటె ఎక్కువగా&nbsp;<BR>చెయ్యగలమని నా దృఢనిశ్చయం. వచ్చేవేసవిలో నేను తిరిగి ఇంగ్లండ్‌ వస్తున్నాను.&nbsp;<BR>ఈలోపు నా పని సమర్థులైనవారి చేతుల్లో వుంది. కుమారి జోజో అమెరికాలో&nbsp;<BR>నా కెలాటి దయగల నిర్మలమైన స్నేహితురాలుగా వున్నదో, యిక్కడకూడ అదే-&nbsp;<BR>రీతిగా వుంది. నీ కుటుంబానికి నేను పడ్డ ఋణం నిజంగా అపారం. నీకూ&nbsp;<BR>హోలిస్టర్‌కూ నా ప్రేమ, ఆశీస్సులు. పొగమంచువల్ల స్టీమర్‌ యిప్పుడు లంగరు&nbsp;<BR>వేయబడివుంది. స్టీమరు అధికారి ఎంతో దయతో నాకు ఒక కేబిన్‌ను పూర్తిగా&nbsp;<BR>కేటాయించాడు. ప్రతి హిందువును, వారు ఒక ‘రాజా’గా భావించి, చాల&nbsp;<BR>మర్యాదగా చూస్తారు. ఈ ‘రాజా’ ఒక భిక్షాధికారి అని వారికి తెలిస్తే ఈ భ్రమ&nbsp;<BR>పూర్తిగా పటాపంచలౌతుంది!</FONT></p>
<p><FONT FACE="SHREE900, SHREE, sans-serif" SIZE="3">ప్రేమ, ఆశీర్వాదాలతో,&nbsp;<BR>భవదీయ,&nbsp;<BR>వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3613.html>p3613</a></td><td>p3614</td><td><a class=puTa_lanke href=puTa3615.html>p3615</a></td></tr></table>
</div></body></html>
