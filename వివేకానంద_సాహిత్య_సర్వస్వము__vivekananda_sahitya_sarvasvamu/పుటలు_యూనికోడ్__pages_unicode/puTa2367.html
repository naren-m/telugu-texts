<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2366.html>p2366</a></td><td>p2367</td><td><a class=puTa_lanke href=puTa2368.html>p2368</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 1 8</FONT></p>
<p><FONT FACE="SHREE900, SHREE, sans-serif" SIZE="3">చేతులు కలిపి గౌరవిస్తాడు. అతడు అందంగా దుస్తులను ధరించివున్నా, ఇతడు&nbsp;<BR>పాతపేలికలను ధరించి ఉన్నా, భేదమేమీ చూపడు. ఇతడు ఇంకొక అడుగు సాగి-&nbsp;<BR>పోయి, ఒక విందుల బసను చూస్తాడు. గొప్పగొప్పవారు బల్లలముందు కూర్చుని&nbsp;<BR>ఫలహారాలు తీసికొంటూవుంటారు. అదే బల్లదగ్గర వీనికికూడ ఒక ఆసనం&nbsp;<BR>చూపి, యజమాని ఆహ్వానిస్తాడు. ఇతడు అటుఇటు సంచరించే&nbsp;<BR>టప్పుడు, అతనికొక నూతన జీవనం ప్రత్యక్షమవుతుంది. తానుకూడ&nbsp;<BR>మనుష్యులలో ఒకడై మెలగగల ప్రదేశం వాని కళ్లకు కనిపిస్తుంది. అతడు&nbsp;<BR>వాషింగ్టన్‌ నగరానికిపోయి అక్కడ అమెరికన్‌ ప్రెసిడెంటుతో చేతులు కలుపవచ్చు.&nbsp;<BR>అనేక దూరగ్రామాలనుండి వచ్చిన ప్రజలను, కృషీవలులను, చింపిరి&nbsp;<BR>గుడ్డలు కట్టిన వారిని అమెరికా అధ్యక్షుడు చేతులు జోడించి గౌరవించడం చూడ-&nbsp;<BR>వచ్చు. ఆ తర్వాత వానిపైగల మాయాపటం జారిపోతుంది. అంతవరకు సమ్మో-&nbsp;<BR>హంలో చిక్కి బానిసతనంలోను దుర్బలతలోను మ్రగ్గుతున్న అతడు ఇప్పుడు&nbsp;<BR>బ్రహ్మమై నిలుస్తాడు. ఒకసారిగా మేల్కొంటాడు. ఇకలేచి మానవ&nbsp;<BR>లోకంలో తానూ ఒక వ్యక్తినే అని గ్రహిస్తాడు. అయ్యో, ఈ మన దేశంలోనో,&nbsp;<BR>ఇది వేదాంతానికి జన్మక్షేత్రమైనాకూడ మన జనసామాన్యం యుగయుగాలనుండి&nbsp;<BR>సమ్మోహంలోచిక్కి పడివున్నారు! వారిని తాకితేనే మైల సోకుతుంది; వారితో&nbsp;<BR>కలిసి కూర్చుంటేనే అశుచి పైన పడుతుంది. ఇలా, నిరాశాహతులై వారు పుట్టు-&nbsp;<BR>తున్నారు. ఆశారహితులుగానే జీవితాంతం వుండిపోతున్నారు. తత్ఫలంగా, వారు&nbsp;<BR>ఇంకా పతితులైపోతున్నారు. మానవుడెంత అధోగతిపాలు కాగలుగుతాడో, అంత&nbsp;<BR>అధోగతిని పొంది, అధమాధమస్థితికి వచ్చాడు. మానవులై పుట్టి పశువులతో&nbsp;<BR>కలిసి నిదురించవలసిన గతి ప్రపంచంలో మరేదేశంలో గోచరిస్తుంది? ఇలాటి&nbsp;<BR>దుస్థితినిచూచి, ఇతరులను దూషించకండి! పామర జనులలాగా పొరపడకండి.&nbsp;<BR>ఫలితమా, ఇక్కడే వుంది. దాని కారణంకూడ ఇక్కడే వుంది. దోషమంతా&nbsp;<BR>మనదే. లేచి నిలుచోండి. ధైర్యంపూనండి! దోషాన్నంతా మీ భుజాలమీదనే&nbsp;<BR>వహించండి. ఇతరులను తిడుతూ వారిమీద దుమ్మెత్తిపోస్తూ కాలం గడపకండి!&nbsp;<BR>మీకు బాధలు తెచ్చిపెట్టిన దోషాల కన్నిటికీ మీరే కారకులని ఒప్పుకోండి!</FONT></p>
<p><FONT FACE="SHREE900, SHREE, sans-serif" SIZE="3">లాహోరు యువజనులారా! ఈ విషయాన్ని బాగా గ్రహించండి. పరం-&nbsp;<BR>పరగా వస్తున్న ఈ జాతీయ మహాదోషం, మన భుజాలపై వుంది. మనకు ఆశలు&nbsp;<BR>కనిపించడం లేదు. మీరు వేలకొద్దీ సమాజాలు పెట్టవచ్చు. ఇరవైవేల రాజకీయ&nbsp;<BR>సంఘాలను స్థాపించవచ్చు. ఏభైవేల సంస్థల్ని నెలకొల్పవచ్చు. కానీ సమష్టిని అంద-&nbsp;<BR>రిని గురించి సంకల్పం చేయగల ఆ సానుభూతి, ఆ ప్రేమ, ఆ విశాల&nbsp;<BR>హృదయం, మీలో కొరవడి వున్నంతకాలం, వీనివల్ల ప్రయోజనం వుండదు.</FONT></p>
<hr class="puTa_virupu">
<table><tr><td><a class=puTa_lanke href=puTa2366.html>p2366</a></td><td>p2367</td><td><a class=puTa_lanke href=puTa2368.html>p2368</a></td></tr></table>
</div></body></html>
