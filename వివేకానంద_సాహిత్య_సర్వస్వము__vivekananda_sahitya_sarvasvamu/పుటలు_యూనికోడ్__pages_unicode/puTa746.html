<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa745.html>p745</a></td><td>p746</td><td><a class=puTa_lanke href=puTa747.html>p747</a></td></tr></table>
<p><FONT FACE="SHREE900, SHREE, sans-serif" SIZE="3">ఆత్మ : ప్రకృతి : దేవుడు</FONT></p>
<p><FONT FACE="TimesNewRoman, Times, serif" SIZE="2">3 3 1</FONT></p>
<p><FONT FACE="SHREE900, SHREE, sans-serif" SIZE="3">అవి విడిపోతవి. ఆ అద్దానికి వినాశమనే దదే. అణువులు విడిపోవటమే నాశనమని&nbsp;<BR>మనం అనేమాటకు అర్థం. ఏది అణువుల కలయిక కాదో దానికి వినాశం లేదు,&nbsp;<BR>విరిసిపోవటం లేదనటం సహజంగానే సిద్ధిస్తోంది. ఆత్మ, ఏ ద్రవ్యాల కూడికచేతా&nbsp;<BR>రూపొందలేదు. కాబట్టి అది ఏకం, అవిభాజ్యం కాబట్టి అది వినాశరహితంగా&nbsp;<BR>వుండి తీరుతుంది. ఆ కారణంచేతనే దానికి అది వుండటానికి వీలులేదు. కాబట్టి&nbsp;<BR>ఆత్మ ఆద్యంతరహితం.</FONT></p>
<p><FONT FACE="SHREE900, SHREE, sans-serif" SIZE="3">ఉన్న తత్త్వాలు మూడు: ఒకటి ప్రకృతి. ఇది అనంతం, కాని పరిణామ-&nbsp;<BR>శీలం. ఈ ప్రకృతి అంతా ఆద్యంతరహితమైనది. కాని దీన్లో లెక్కలేని మార్పులు&nbsp;<BR>జరుగుతూంటాయి. వేలకొద్దీ సంవత్సరాలుగా సముద్రాభిముఖంగా ప్రవహి-&nbsp;<BR>స్తూన్న నదిలాంటిది అది. ఎప్పటికీ అదేమో ఆ నదే. కాని అనుక్షణం అది&nbsp;<BR>మారిపోతోంది; దాన్లోని జలాణువుల స్థానం ప్రతిక్షణం మారిపోతూంటుంది.&nbsp;<BR>నిర్వికార నియంతమైన ఈశ్వరు డొక తత్త్వం, ఆత్మ ఒక తత్త్వం, ఇదీ ఈశ్వరుడి&nbsp;<BR>మాదిరి నిర్వికారమే, నిత్యమే, కాని ఈశ్వరాధీనం. ఒకటి స్వామి, మరొకటి&nbsp;<BR>దాసుడు, మూడవది ప్రకృతి.</FONT></p>
<p><FONT FACE="SHREE900, SHREE, sans-serif" SIZE="3">భగవంతుడు సృష్టిస్థితి లయాలకు కారకుడు. కార్యం జరగటానికి కారణం&nbsp;<BR>వుండాలి. అంతేకాదు. కారణమే కార్యంగా పరిణమిస్తుంది. కొన్ని వస్తువులతో,&nbsp;<BR>నిర్మాత వినియోగించిన కొన్ని శక్తులతో అద్దం తయారైంది. అద్దంలో ఆ&nbsp;<BR>శక్తులతోపాటు, ఆ వస్తువులు వున్నవి. నిర్మాత వినియోగించిన శక్తులు అద్దాన్ని&nbsp;<BR>ఒక్కటిగా కూర్చి నిలిపే శక్తిగా ఐనవి. ఆ శక్తి పోతే అద్దం ముక్కలైపోతుంది;&nbsp;<BR>వస్తువులుకూడ అద్దంలో వున్నాయనటం నిస్సందేహం. వాటి రూపం మాత్రమే&nbsp;<BR>మారిపోయింది. కారణమే కార్యంగా రూపొందింది. ఏ కార్యాన్నైనా సరే, తరచి&nbsp;<BR>పరికిస్తే దాని కారణం గోచరిస్తుంది. కార్యంగా రూపొందింది కారణమే. దీన్ని-&nbsp;<BR>బట్టి భగవంతుడే జగత్కారణుడైతే, జగత్తు కార్యమే ఐతే, భగవంతుడే జగత్తుగా&nbsp;<BR>ఐనాడని తేలుతోంది. ఆత్మలు కార్యాలైతే, భగవంతుడే వాటికి కారణుడైతే, భగ-&nbsp;<BR>వంతుడే ఆత్మలుగా ఐనాడన్నమాట. కాబట్టి ప్రతి ఆత్మా ఈశ్వరాంశే. ‘‘సుదీప్త&nbsp;<BR>మైన అగ్నినుంచి వేలకొద్దీ విస్ఫులింగాలు వెలువడేట్లు అక్షరుడినుంచి ఆత్మలతో&nbsp;<BR>కూడిన జగత్తంతా ఆవిర్భవించింది.’’</FONT></p>
<p><FONT FACE="SHREE900, SHREE, sans-serif" SIZE="3">నిత్యుడైన ఈశ్వరుడున్నాడనీ, నిత్యమైన ప్రకృతి వుందనీ మనం&nbsp;<BR>గుర్తించాం. నిత్యాలైన ఆత్మలూ అసంఖ్యాకాలుగా వున్నవి. ఇది మతంలోని&nbsp;<BR>ప్రాథమిక దశ. దీనికి ద్వైతమతమని పేరు. ఈ స్థాయిలో మానవుడు తానూ,&nbsp;<BR>భగవంతుడూ సదా వేరైన వారమని, భగవంతుడు ఆతడి వరకు ఆతడు వేరని,</FONT></p>
<p><FONT FACE="TimesNewRoman, Times, serif" SIZE="2">2vs 2 2</FONT></p>
<hr class="puTa_virupu">
<table><tr><td><a class=puTa_lanke href=puTa745.html>p745</a></td><td>p746</td><td><a class=puTa_lanke href=puTa747.html>p747</a></td></tr></table>
</div></body></html>
