<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1636.html>p1636</a></td><td>p1637</td><td><a class=puTa_lanke href=puTa1638.html>p1638</a></td></tr></table>
<p><FONT FACE="SHREE900, SHREE, sans-serif" SIZE="3">32 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE902, SHREE, sans-serif" SIZE="4">వేదాంతతత్వం - దాని ప్రభావం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">బోస్టనులోని ట్వెంటియత్సెంచరి క్లబ్‌లో చేసిన ప్రసంగం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">నేటి మధ్యాహ్న ఉపన్యాస విషయాన్ని ప్రారంభించేముందు మీ రిచ్చిన అవ-&nbsp;<BR>కాశాన్ని పురస్కరించుకొని నా కృతజ్ఞతను వెల్లడించే కొన్నిమాటలు చెప్ప&nbsp;<BR>టానికి మీ అనుమతి కోరుతున్నాను. మీ నడుమ నేను మూడు సంవత్సరాలుగా&nbsp;<BR>వుంటున్నాను. దాదాపుగా అమెరికాలోని అన్నిప్రాంతాల్లోను పర్యటించాను.&nbsp;<BR>ఇప్పుడు నా దేశానికి మరలిపోతున్నాను. ఈ సందర్భంలో అమెరికాకు ఏథెన్స్‌-&nbsp;<BR>లాంటి యీ నగరంలో నా కృతజ్ఞత తెల్పుకోవటం సముచితం. నే నీ దేశానికి&nbsp;<BR>వచ్చిన కొన్నిరోజులకే యీ దేశస్థులను గురించి ఒక గ్రంథం వ్రాయగల నను-&nbsp;<BR>కొన్నాను. కాని, యిక్కడ మూడేళ్ళు వున్న తరువాత ఒక్క పుటైనా వ్రాయలే-&nbsp;<BR>కున్నానని గ్రహించాను. నానాదేశాల పర్యటనానుభవంతో - ఆహారానికి, దుస్తు-&nbsp;<BR>లకు, మర్యాదలకు సంబంధించిన స్వల్పవిషయాల్లోని పైపైవ్యత్యాసాల మరుగున&nbsp;<BR>మానవుని మానవత్వం ప్రపంచమంతటా ఒక్కరీతిలోనే వుండటం గుర్తిస్తు-&nbsp;<BR>న్నాను. అద్భుతమైన ఏకరీతి మానవప్రకృతే సర్వత్రా కానవస్తోంది. ఐనా యిక్కడ&nbsp;<BR>కొన్ని విశిష్ట లక్షణాలున్నాయి. నా అనుభవాలన్నిటిని ఒకటి రెండు మాటల్లో&nbsp;<BR>సంగ్రహిస్తాను. ఒకవ్యక్తి ప్రత్యేక లక్షణాలను గురించి అమెరికాలో ఎవరూ ప్రశ్నిం-&nbsp;<BR>చరు. మానవుడు మానవుడుగా వుంటే చాలు. అతణ్ణి ఆప్యాయంగా ఆదరిస్తారు.&nbsp;<BR>ఈ లక్షణాన్ని నేను ఎన్నడూ ఏ దేశంలోను చూడలేదు.</FONT></p>
<p><FONT FACE="SHREE900, SHREE, sans-serif" SIZE="3">నే నిక్కడకు భారతీయ తత్త్వశాస్త్రాలలో ఒకదానికి ప్రతినిధిగా వచ్చాను.&nbsp;<BR>దానికి వేదాంతశాస్త్ర మనిపేరు. ఇది అతిప్రాచీనమైన సిద్ధాంతం. ఇది వేదాలనే&nbsp;<BR>ప్రాచీనార్య సారస్వతంనుండి వెలువడింది. శతాబ్దాల తరబడి సేకరించబడ్డ,&nbsp;<BR>క్రోడీకరించబడ్డ విస్తారమైన ఆ సారస్వతంలో పదిలంగా వున్న విచారణల,&nbsp;<BR>అనుభూతుల, విమర్శల ఫలమే అది. వేదాంతశాస్త్రానికి కొన్ని ప్రత్యేక లక్షణా-&nbsp;<BR>లున్నాయి. వాటిలో మొదటిది - అది ఏ వ్యక్తికి సంబంధించనిది. దాన్ని ఏ&nbsp;<BR>వ్యక్తో, ప్రవక్తో రూపొందించలేదు. ఒక్క మానవుణ్ణి కేంద్రంగా చేసుకొని వర్ధిల్లేది&nbsp;<BR>కాదది. ఐనా అలా కొందరు వ్యక్తులచుట్టూ వర్ధిల్లిన మతాలకు వ్యతిరేకంగా&nbsp;<BR>చెప్పాల్సిన దేదీ దానికి లేదు. భారతదేశంలో కాలాంతరంలో కొన్ని మతాలు,&nbsp;<BR>సిద్ధాంతాలు కొందరు వ్యక్తులను పరివేష్టించి వెలశాయి. బౌద్ధమతం, ప్రస్తుతం&nbsp;<BR>ప్రబలివున్న అనేక మతశాఖలు అలాంటివే. క్రైస్తవులకూ, మహమ్మదీయులకూ</FONT></p>
<hr class="puTa_virupu">
<table><tr><td><a class=puTa_lanke href=puTa1636.html>p1636</a></td><td>p1637</td><td><a class=puTa_lanke href=puTa1638.html>p1638</a></td></tr></table>
</div></body></html>
