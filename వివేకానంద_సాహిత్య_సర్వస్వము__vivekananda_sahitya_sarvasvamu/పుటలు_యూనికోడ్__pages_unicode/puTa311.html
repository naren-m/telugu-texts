<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa310.html>p310</a></td><td>p311</td><td><a class=puTa_lanke href=puTa312.html>p312</a></td></tr></table>


<p><FONT FACE="SHREE900, SHREE, sans-serif" SIZE="3">ఎవ్వరినీ ద్వేషించడు; ఇలాటి ప్రేమతత్త్వాన్ని ఎరిగిన మానవుడు ఉన్మత్తు&nbsp;<BR>డవుతాడు.’’</FONT></p>
<p><FONT FACE="SHREE900, SHREE, sans-serif" SIZE="3">నా గురుదేవుడు యిలా అనేవాడు: ‘‘ఈ లోకం ఒక పెద్ద ఉన్మత్త శరణా-&nbsp;<BR>లయం; కొందరు కాంతల నిమిత్తం, కొందరు కనకం నిమిత్తం, కొందరు పేరు-&nbsp;<BR>ప్రతిష్ఠల నిమిత్తం, అత్యల్పసంఖ్యాకులు భగవంతుడి నిమిత్తం - యిలా లోకు-&nbsp;<BR>లందరూ పిచ్చివారే. భగవదున్మత్తుడనై వుండటం నా అభిమతం. భగవంతుడు&nbsp;<BR>మనలను క్షణంలో బంగారంగా మార్చే పరుసవేది; ఆకృతి నిలిచినా స్వభావం&nbsp;<BR>మారుతుంది - మానవాకృతి నిలిచే వుంటుంది, కాని మనం యిక ఎవ్వరికీ&nbsp;<BR>హాని చేయజాలం, పాపం చేయజాలం.’’</FONT></p>
<p><FONT FACE="SHREE900, SHREE, sans-serif" SIZE="3">‘‘భగవచ్చింతాసక్తులై కొందరు విలపిస్తారు. పాడతారు, కొందరు నవ్వు-&nbsp;<BR>తారు, కొందరు నృత్యంచేస్తారు, కొందరు అద్భుత విషయాలను చెబుతారు,&nbsp;<BR>కాని వీరిలో అందరూ పలికేది దేవుణ్ణి గురించేకాని మరి దేన్నిగురించీ కాదు.’’</FONT></p>
<p><FONT FACE="SHREE900, SHREE, sans-serif" SIZE="3">ప్రవక్తలు బోధిస్తారు, కాని జీసస్‌ క్రైస్తు, బుద్ధుడు, రామకృష్ణుడు మొదలైన&nbsp;<BR>అవతారమూర్తులు మనకు ఆస్తికత ఒసగగలరు; వీక్షణమాత్రాన, లేదా స్పర్శమా-&nbsp;<BR>త్రాన వారు కార్యాన్ని ఒనర్చగలరు. ఈ స్పర్శశక్తి దైవశక్తి; పరంపరానుగత&nbsp;<BR>మైన శక్తిని గురువు శిష్యులకు సంక్రమింపచేస్తాడు. నిజమైన యీ జ్ఞానస్నాన&nbsp;<BR>సంస్కారం (బాప్టిసమ్‌) అనాదినుంచి సంక్రమిస్తూ వస్తోంది.</FONT></p>
<p><FONT FACE="SHREE900, SHREE, sans-serif" SIZE="3">‘‘భక్తి లౌకిక విషయవాంఛలను నిరోధించేది కాబట్టి కోరికలను తీర్చుకో-&nbsp;<BR>టానికి దాన్ని వినియోగించుకోలేం.’’ నారదుడు భక్తి లక్షణాలను యిలా&nbsp;<BR>పేర్కొన్నాడు: ‘‘మనోవాక్కర్మలు సర్వం భగవంతుడికి అర్పితాలై, భగవత్స్మర-&nbsp;<BR>ణకు కించిత్తు ఎడతెరపి కలిగినా పరమవ్యాకులత ఏర్పడినప్పుడు ప్రేమోదయ-&nbsp;<BR>మయిందని గ్రహించవచ్చును.’’</FONT></p>
<p><FONT FACE="SHREE900, SHREE, sans-serif" SIZE="3">‘‘మనం ఒకరిని ప్రేమిస్తే వారూ మనలను ప్రేమించాలని కోరతాం: మాన-&nbsp;<BR>వప్రేమలో వుండే యిలాటి ప్రతిఫలాపేక్ష యీ భగవత్ప్రేమలో వుండదు, కాబట్టి&nbsp;<BR>యిదే సర్వోత్తమమైన ప్రేమ.’’</FONT></p>
<p><FONT FACE="SHREE900, SHREE, sans-serif" SIZE="3">‘‘శాస్త్రమర్యాదలకు సాంఘికాచారాలకుకూడ అతీతుడై వుండేవ్యక్తే&nbsp;<BR>సన్న్యాసి. సర్వాత్మగా భగవద్గతులమైనప్పుడు, భగవదేకశరణులమైనప్పుడు యీ&nbsp;<BR>అనురాగం లభింపబోతోందని తెలియవస్తుంది.’’</FONT></p>
<p><FONT FACE="SHREE900, SHREE, sans-serif" SIZE="3">వేదశాస్త్ర విధులను వీడగల శక్తి కలిగేవరకు వాటిని అనువర్తించు, తరువాత&nbsp;<BR>వాటికి అతీతుడవవు. శాస్త్రాలే సర్వస్వమని భావించకు. సాక్షాత్కారమే ధర్మత-&nbsp;<BR>త్త్వాలకు ప్రమాణం. ప్రతివ్యక్తీ తనకు తాను సాక్షాత్కరించుకోవాలి - ‘‘తత్త్వాన్ని&nbsp;<BR>నేను కనుగొన్నాను, కాని నువ్వు కనుగొనలేవు’’ అనే గురువును</FONT></p>
<hr class="puTa_virupu">
<table><tr><td><a class=puTa_lanke href=puTa310.html>p310</a></td><td>p311</td><td><a class=puTa_lanke href=puTa312.html>p312</a></td></tr></table>
</div></body></html>
