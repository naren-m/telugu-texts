<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2604.html>p2604</a></td><td>p2605</td><td><a class=puTa_lanke href=puTa2606.html>p2606</a></td></tr></table>
<p><FONT FACE="SHREE900, SHREE, sans-serif" SIZE="3">భారతీయ మహిళలు</FONT></p>
<p><FONT FACE="Bookman-Light, Bookman, serif" SIZE="2">169</FONT></p>
<p><FONT FACE="SHREE900, SHREE, sans-serif" SIZE="3">యాత్రీకుల్లో ఒకరైన మార్క్‌ ట్వెయిన్‌ మా దేశాన్నిగూర్చి యిలా వ్రాసి&nbsp;<BR>వున్నాడు. ‘‘భారతీయుల సంప్రదాయాలను పాశ్చాత్యులు ఎంతో విమర్శించి&nbsp;<BR>వున్నారు. పాశ్చాత్యదేశాల్లో పశువులతోబాటు స్త్రీకూడ నాగలికి కట్టబడుతుంది,&nbsp;<BR>కుక్కతోబాటు స్త్రీకూడ బండికి పూన్పబడుతుంది. భారతదేశంలో నేనలాటిది&nbsp;<BR>చూడనేలేదు. స్త్రీగాని, బాలికగాని పొలాల్లో పనిచేస్తుండగా నేను చూడలేదు. రైలు&nbsp;<BR>మార్గానికి రెండు వైపుల వుండే పొలాల్లో చామనచాయగల మగవారూ, బాలురూ&nbsp;<BR>దున్నుతుంటారు. ఒక్క స్త్రీకూడ వుండదు. ఆ రెండు గంటల్లో ఒక్క స్త్రీనిగాని,&nbsp;<BR>ఒక్క బాలికనుగాని పొలాల్లో పనిచేస్తుండగా నేను చూడలేదు. భారతదేశంలో&nbsp;<BR>అతినిమ్నజాతి వారుకూడ ఎక్కువ కష్టం చెయ్యరు; సామాన్యంగా తక్కిన దేశా-&nbsp;<BR>లకంటె భారతదేశంలోని అంత్యజుల జీవనం సుఖంగా వుంటుంది. దున్నేపని&nbsp;<BR>వారికి లేనేలేదు.’’</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు మనం ఎంతవరకు వచ్చాం? కింది వర్ణాలలో మగవారి సంఖ్య స్త్రీల&nbsp;<BR>సంఖ్యకంటె అధికమని గుర్తించునంతదాకా వచ్చాం. దీని ఫలితం ఏమౌతుంది?&nbsp;<BR>మగవారు అధికం ఐనందువల్ల వధువులకు వివాహావకాశాలు ఎక్కువ.</FONT></p>
<p><FONT FACE="SHREE900, SHREE, sans-serif" SIZE="3">మొదటి రెండు అగ్రవర్ణాలవారిలో వితంతువులకు పునర్వివాహం లేక&nbsp;<BR>పోవటంకూడ ఆ వర్ణాలలోని పరిస్థితికి అనుగుణంగా ఏర్పడిందే. అక్కడి పరి-&nbsp;<BR>స్థితి ఏమంటే స్త్రీల సంఖ్య చాలహెచ్చుగా వుండటమే. కాబట్టి అక్కడ రెండు&nbsp;<BR>సమస్యల్లో ఒక్కటైనా తప్పదు. ఆ రెండు సమస్యలు ఏవంటే: వితంతువులకు&nbsp;<BR>పునర్వివాహం చెయ్యరాదనటం ఒకటి, వరులు సరిపోక కన్యలు అవివాహితులుగా&nbsp;<BR>వుండిపోవటం మరొకటి. మొదటి సమస్యను ఎదుర్కొందామా? రెండవ సమ-&nbsp;<BR>స్యను ఎదుర్కొందామా? రెండు సమస్యల్లోను ఒకదాన్ని మాత్రమే సరి&nbsp;<BR>చెయ్యగలమనటం స్పష్టమేకదా! ఇక ప్రస్తుతం తిరిగి భారతీయుడి మనస్సు&nbsp;<BR>సమాజదృష్టపరం అనే విషయాన్ని జ్ఞప్తికి తెచ్చుకోండి. కాబట్టి భారతీయుడు&nbsp;<BR>యిలా అంటాడు: ‘‘ఇదిగో యిలా చూడండి! వితంతువులకు సంబంధించిన&nbsp;<BR>సమస్య కాస్త తక్కువైనదని భావిస్తాం. ఎందుకంటె ప్రతి వితంతువుకు తాను&nbsp;<BR>వితంతువు అవటానికి ముందు పెళ్లాడే అవకాశం ఒకసారి లభించింది, పెళ్ల-&nbsp;<BR>యింది, తరువాత భర్త మరణించాడు, ఒక్క భర్త ఐనా అతిస్వల్పకాలమైనా&nbsp;<BR>ఆమెకు వుండినాడు కదా! ఇక కూర్చోండి. పాపం యీ కన్యల విషయాన్ని&nbsp;<BR>నిదానంగా ఆలోచించండి. వీరికి పెళ్లికి ఒక్క అవకాశంకూడ లభించలేదే!’’</FONT></p>
<p><FONT FACE="SHREE900, SHREE, sans-serif" SIZE="3">భగవంతుడు మీకు మేలు చెయ్యనీ! నాకు జ్ఞప్తివున్న ఒక సంగతిని చెబు-&nbsp;<BR>తాను. ఆక్స్‌ఫర్డ్‌ వీథిలో ఒకరోజు పదిగంటల తర్వాత వందల వేల స్త్రీలు&nbsp;<BR>అంగళ్లల్లో వస్తువులు కొనటానికి వచ్చారు. అమెరికన్‌ ఒకడు వారిని చూసి</FONT></p>
<hr class="puTa_virupu">
<table><tr><td><a class=puTa_lanke href=puTa2604.html>p2604</a></td><td>p2605</td><td><a class=puTa_lanke href=puTa2606.html>p2606</a></td></tr></table>
</div></body></html>
