<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa346.html>p346</a></td><td>p347</td><td><a class=puTa_lanke href=puTa348.html>p348</a></td></tr></table>


<p><FONT FACE="SHREE900, SHREE, sans-serif" SIZE="3">భక్తిమార్గం సహజం, ప్రీతికరం. కొండవాగును బలాత్కారంగా వెనక్కు&nbsp;<BR>మూలానికి మరల్చటం వంటిది తత్త్వజ్ఞానం. ఈ మార్గం త్వరితగతమైనా&nbsp;<BR>అత్యంత దుర్గమం. ‘‘సమస్తాన్ని నిరోధించు’’ అంటుంది తత్త్వశాస్త్రం. ‘‘ప్రవా-&nbsp;<BR>హానికే సర్వం వదలివేయి; సదా ‘దాసోహమ్‌’ అని వుండు’’ అంటుంది భక్తి.&nbsp;<BR>భక్తిమార్గం సుదూరం కాని అధిక సుగమం, సుఖదాయకం.</FONT></p>
<p><FONT FACE="SHREE900, SHREE, sans-serif" SIZE="3">‘‘పరమేశ్వరా, సదా నేను నీ వాణ్ణి; ఇకనుంచి నే నేం చేసినా దానికి నువ్వే&nbsp;<BR>కర్తవు. ‘నేను’, ‘నాది’ అనేది యిక లేదు!’’</FONT></p>
<p><FONT FACE="SHREE900, SHREE, sans-serif" SIZE="3">‘‘అమృతరూపా, ఇవ్వటానికి నా వద్ద ధనంలేదు, నేర్వటానికి బుద్ధిలేదు,&nbsp;<BR>యోగం అభ్యసించే సమయంలేదు. నా దేహాన్ని నా మనస్సును నా ఆత్మను నీకు&nbsp;<BR>అర్పిస్తున్నాను.’’</FONT></p>
<p><FONT FACE="SHREE900, SHREE, sans-serif" SIZE="3">ఎంతటి అజ్ఞానమైనా ఎంతటి భ్రాంతి ఐనా జీవుడికీ దేవుడికి నడుమ&nbsp;<BR>అవరోధాన్ని కల్పించలేదు. ఒకవేళ భగవంతుడు లేడనుకొన్నా ప్రేమను పటిష్టంగా&nbsp;<BR>అవలంబించు. కుక్కమాదిరి మాంసఖండానికై పాకులాడుతూ ప్రాణాలు&nbsp;<BR>వదలటంకంటె భగవంతుణ్ణి అన్వేషిస్తూ జీవితం ధారపోయటం ఉత్తమం.&nbsp;<BR>మహోత్తమాదర్శాన్ని ఎన్నుకొని ఆ మేరకు నీ జీవితాన్ని సార్థకం చేసుకో.&nbsp;<BR>మరణం తప్పదు కాబట్టి ఒక మహాప్రయోజనానికై జీవితాన్ని అర్పించటం&nbsp;<BR>మహోత్తమం.</FONT></p>
<p><FONT FACE="SHREE900, SHREE, sans-serif" SIZE="3">ప్రేమ అనాయాసంగా తత్త్వజ్ఞానానికి చేరుకుంటుంది. జ్ఞానం వెంబడే&nbsp;<BR>పరాభక్తి కలుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">జ్ఞానం వివేచనాత్మకం, దాన్లో ప్రతి విషయాన్ని గురించీ పెద్ద గడబిడే;&nbsp;<BR>కాని భక్తి ‘‘భగవంతుడు తన తత్త్వాన్ని నాకు చూపిస్తాడు’’ అంటుంది, సర్వాన్ని&nbsp;<BR>అంగీకరిస్తుంది.</FONT></p>
<p><FONT FACE="SHREE900-Italic, SHREE, sans-serif" SIZE="3">రబియా: </FONT><FONT FACE="SHREE902, SHREE, sans-serif" SIZE="3">రోగశయ్యనున్న రబియా బేగముఁగన</FONT></p>
<p><FONT FACE="SHREE902, SHREE, sans-serif" SIZE="3">సాధు పురుషద్వయంబు, ‘హసాను, మాలి</FONT></p>
<p><FONT FACE="SHREE902, SHREE, sans-serif" SIZE="3">కు’ లనువారు మహాప్రసిద్ధు లరుదెంచి&nbsp;<BR>పల్కదొడఁగి రీ విధమున భామతోడ.</FONT><FONT FACE="SHREE900, SHREE, sans-serif" SIZE="2"><sup>1&nbsp;<BR></sup></FONT><FONT FACE="SHREE900-Italic, SHREE, sans-serif" SIZE="3">హసాన్‌ : </FONT><FONT FACE="SHREE902, SHREE, sans-serif" SIZE="3">ఎవని ప్రార్థన శుద్ధమో యిలను వాఁడు</FONT></p>
<p><FONT FACE="SHREE902, SHREE, sans-serif" SIZE="3">ప్రభు వొసఁగెడి దండనములఁ బరగ నోర్చు.&nbsp;<BR></FONT><FONT FACE="SHREE900-Italic, SHREE, sans-serif" SIZE="3">మాలికు : </FONT><FONT FACE="SHREE902, SHREE, sans-serif" SIZE="3">ఎవని డెందాన ప్రభు ప్రేమ హెచ్చు, వాఁడు</FONT></p>
<p><FONT FACE="SHREE902, SHREE, sans-serif" SIZE="3">ప్రభు వొసఁగెడి దండనములఁ బ్రమద మొందు.</FONT></p>

<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">కవికోకిల శ్రీ గుఱ్ఱం జాషువా. (తక్కినవి నేలటూరు భక్తవత్సలం)</FONT></p>
<hr class="puTa_virupu">
<table><tr><td><a class=puTa_lanke href=puTa346.html>p346</a></td><td>p347</td><td><a class=puTa_lanke href=puTa348.html>p348</a></td></tr></table>
</div></body></html>
