<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1501.html>p1501</a></td><td>p1502</td><td><a class=puTa_lanke href=puTa1503.html>p1503</a></td></tr></table>
<p><FONT FACE="SHREE900, SHREE, sans-serif" SIZE="3">ముక్తాత్మ</FONT></p>
<p><FONT FACE="SHREE900, SHREE, sans-serif" SIZE="3">273</FONT></p>
<p><FONT FACE="SHREE900, SHREE, sans-serif" SIZE="3">అఖిల విశ్వం కూలిపోనీ. అతడు చిరునవ్వు నవ్వి, అసలదెన్నడూ ఉండనే&nbsp;<BR>లేదంటాడు; అదంతా భ్రమ; ప్రపంచం కూలిపోవడం అతడు చూస్తాడు. అది&nbsp;<BR>ఉండినదెక్కడ? పోయిందెక్కడికి?</FONT></p>
<p><FONT FACE="SHREE900, SHREE, sans-serif" SIZE="3">ఆచరణ భాగాన్ని ప్రస్తావించడానికి ముందు, సిద్ధాంతానికి సంబంధించిన&nbsp;<BR>మరో విషయాన్ని పరిశీలించుదాం. ఇంతవరకు తర్కం నిశితాతినిశితంగా&nbsp;<BR>వుంది. మానవుడు హేతువాదాన్ని సాగిస్తే, నిర్ణయానికి వచ్చేంత వరకు, అతనికి&nbsp;<BR>కాలూనడానికి ఆధారమే వుండదు. నిర్ణయం - ఉన్న వస్తువొక్కటే. తక్కిం-&nbsp;<BR>దంతా మిథ్య. తార్కికదృష్టిగల మానవకోటి ఈ నిర్ణయానికి రాక గత్యంతరం&nbsp;<BR>లేదు. మరి అనంతం, నిత్యపరిపూర్ణం, నిత్యశుద్ధం, సచ్చిదానందం అయిన&nbsp;<BR>బ్రహ్మం ఈ భ్రమలలో ఎలా తగుల్కొంది? లోకంలో అంతటా అడిగే ప్రశ్న&nbsp;<BR>ఇదే. మ రీ నికృష్టరూపంలో ఈ ప్రశ్న ఇలా తయారవుతుంది - ‘‘జగత్తు లోనికి&nbsp;<BR>పాపమెట్లు ప్రవేశించింది?’’ - ఇది ఈ ప్రశ్నకు మిక్కిలి అసభ్యమైన రూపం.&nbsp;<BR>ఎంతో ఇంద్రియలోలులైన వాళ్లు అడిగే రూపం. రెండవది తత్త్వశాస్త్రీయ&nbsp;<BR>రూపం. ఈ రెంటికి సమాధానమొక్కటే. ఈ ప్రశ్నే వివిధ రీతులలో, రకరకాల&nbsp;<BR>అంతస్తులలో వేయబడుతోంది. దిగువ స్థాయిలో దీనికి సమాధానం కుదరదు.&nbsp;<BR>ఎందుకంటే ఆపిలుపళ్లను, పాములను, స్త్రీలను గూర్చిన కథలు సమాధాన మీయ-&nbsp;<BR>జాలవు. దిగువస్థాయిలో ప్రశ్న చిన్నపిల్లల ప్రశ్నలాగా వుంటుంది.&nbsp;<BR>సమాధానంకూడ దానికి తగినట్లుగానే వుంటుంది. ఇప్పు డీ ప్రశ్న చాలా ఉదాత్త&nbsp;<BR>రూపం ధరించింది. ఈ భ్రమ ఎలా కలిగింది? దీనికి సమాధానంకూడ అంత-&nbsp;<BR>చక్కగా వుంది. ‘‘అసంగతమైన ప్రశ్నకు సమాధాన ముంటుందనుకొంటారా?’’&nbsp;<BR>అనడమే దీనికి సమాధానం. అసలు ఆ ప్రశ్న పుట్టడానికే అవకాశం లేదు. ఈ&nbsp;<BR>ప్రశ్న వేయడానికి అధికారం నీకు లేదు. ఎందువల్ల? పరిపూర్ణత అంటే ఏమి?&nbsp;<BR>స్థల, కాల, నిమిత్తాలకు అతీతమై వుండడమే పరిపూర్ణత. పరిపూర్ణమైనది ఎలా&nbsp;<BR>అపరిపూర్ణమైందని నీవు ప్రశ్నిస్తావు? తార్కిక భాషలో ఈ ప్రశ్న రూపమిలా&nbsp;<BR>వుంటుంది. కార్యకారణ నియతికి అతీతమైన దానికి కారణమేమి? ఇది&nbsp;<BR>స్వవచనానికి వ్యతిరేకం. అది కార్యకారణ బంధానికి అతీతమైందని మొదట నీవు&nbsp;<BR>ఒప్పుకొన్నావు. తర్వాత దానికి కారణమేది? అని ప్రశ్నిస్తున్నావు. కార్యకారణ&nbsp;<BR>నియతికి లోబడినంత వరకు ఈ ప్రశ్న నడగవచ్చు. స్థల, కాల, నిమిత్తాల&nbsp;<BR>పరిధికావల, ఈ ప్రశ్నకర్థం లేదు; ఈ ప్రశ్న తర్కవిరుద్ధం. ఈ ప్రశ్నకు స్థల,&nbsp;<BR>కాల, నిమిత్తాల పరిమితిలో సమాధాన మేనాటికీ దొరకదు. ఈ పరిమితికావల&nbsp;<BR>ఏమి సమాధానం వుందో మనం దీన్ని అతిక్రమించితే తప్ప తెలీదు. కాబట్టి</FONT></p>
<hr class="puTa_virupu">
<table><tr><td><a class=puTa_lanke href=puTa1501.html>p1501</a></td><td>p1502</td><td><a class=puTa_lanke href=puTa1503.html>p1503</a></td></tr></table>
</div></body></html>
