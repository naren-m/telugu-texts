<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3988.html>p3988</a></td><td>p3989</td><td><a class=puTa_lanke href=puTa3990.html>p3990</a></td></tr></table>

<p><FONT FACE="TimesNewRoman, Times, serif" SIZE="2">3 6 2</FONT></p>
<p><FONT FACE="SHREE900, SHREE, sans-serif" SIZE="3">నేను వారితో (తురీయానంద, కుమారి ‘మిన్నిబ్రూక్‌’) డెట్రాయిట్‌ </FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> వరకు&nbsp;<BR>వెళ్లాలని ప్రయత్నిస్తున్నాను. నే నెప్పుడూ చెప్పేట్లు జగజ్జననికి తెలుసు.</FONT></p>
<p><FONT FACE="SHREE900, SHREE, sans-serif" SIZE="3">నువ్వు జగజ్జననిని ప్రార్థించు. నాయకుడుగా వుండటం చాలకష్టం. సంఘం&nbsp;<BR>పాదాల కింద తన స్వంత వ్యక్తిత్వాన్నంతా అణచివెయ్యాలి. ఏమైనా వీలైనంత&nbsp;<BR>త్వరలో రాగలను. ఆదుర్దా చెందొద్దు. ప్రతినిత్యం నేను శక్తి పుంజు&nbsp;<BR>కొంటున్నాను.</FONT></p>
<p><FONT FACE="SHREE900, SHREE, sans-serif" SIZE="3">మీ వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> ఇక్కడ పూర్తిగా మాకోసం</FONT><FONT FACE="SHREE900, SHREE, sans-serif" SIZE="3"> ఒక ఇల్లు ఉంది. మొదటి&nbsp;<BR>అంతస్థు ప్రసంగాలకు, కింది అంతస్థు వంటకు భోజనాలకు, రెండవ అంతస్థు&nbsp;<BR>మేం ఉండటానికి, మూడవ అంతస్థు అద్దె కిచ్చాం.</FONT></p>
<p><FONT FACE="SHREE900, SHREE, sans-serif" SIZE="3">వంట మొదలైన విషయాలను యిద్దరు మా పాతమిత్రులు చూసుకొం-&nbsp;<BR>టారు. వారికి వారానికి 4 డాలర్లు యిస్తాం. ఇక్కడికి వచ్చి ఉండమని నిన్ను&nbsp;<BR>ఆహ్వానించమని అభేదానంద కోరుతున్నాడు. ఇప్పుడే నేను న్యూయార్క్‌ వద-&nbsp;<BR>లటం అతడికి యిష్టంలేదు. అన్ని ఖర్చులు భరించటానికి నేను సిద్ధంగా ఉన్నాను,&nbsp;<BR>అది అంత మంచి ఆలోచన కాదని నాకు తోస్తోంది. నేను డెట్రాయిట్‌ రావటమే&nbsp;<BR>మంచిది. నన్ను దివ్యజనని పోనివ్వగానే వస్తాను. ఆదుర్దా చెందవద్దు. సర్వం&nbsp;<BR>‘ఆమె’ మీదే ఆధారపడి ఉంది.</FONT></p>
<p><FONT FACE="TimesNewRoman, Times, serif" SIZE="3">5 7 7</FONT></p>
<BR>
<p><FONT FACE="SHREE902, SHREE, sans-serif" SIZE="3">(కుమారి మేరీ హేల్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">102, తూర్పు 58-వ వీథి, న్యూయార్క్‌,&nbsp;<BR>జూలై 11, 1900.</FONT></p>
<p><FONT FACE="SHREE900, SHREE, sans-serif" SIZE="3">ప్రియానురాగాల సోదరీ,</FONT></p>
<p><FONT FACE="SHREE900, SHREE, sans-serif" SIZE="3">నీ చీటి అందినందుకు, నువ్వు గ్రీనేకర్‌ పోతున్నావని తెలిసినందుకు నేను&nbsp;<BR>ఆనందిస్తున్నాను. నీకు మంచి లాభమే చేకూరుతుందని నా నిశ్చయం. నా పొడ-&nbsp;<BR>వుపాటి జుత్తును కత్తిరించినందుకు ప్రతివారూ నన్ను దూషించారు. దీనికి విచా-&nbsp;<BR>రిస్తున్నాను. ఆ విధంగా చేయమని నువ్వు నిర్బంధించావు.</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">మరునాడు (జూలై 3, 1900) స్వామిజీ డెట్రాయిట్‌ రావటానికి నిశ్చయించి ఈ&nbsp;<BR>విధంగా తంతి పంపారు. ‘‘బైలుదేరాను. బుధవారం మధ్యాహ్నం 2 గంటలకు చేరుతాను.&nbsp;<BR>రైలువద్దకు రా.’’</FONT></p>

<p><FONT FACE="SHREE900, SHREE, sans-serif" SIZE="3">అభేదానందస్వామి ప్రయత్నాలవల్ల న్యూయార్క్‌ వేదాంత సొసైటీకి 102,&nbsp;<BR>తూర్పు 58 వ వీథి, న్యూయార్క్‌లో, స్వంత భవనం ఏర్పడింది.</FONT></p>
<hr class="puTa_virupu">
<table><tr><td><a class=puTa_lanke href=puTa3988.html>p3988</a></td><td>p3989</td><td><a class=puTa_lanke href=puTa3990.html>p3990</a></td></tr></table>
</div></body></html>
