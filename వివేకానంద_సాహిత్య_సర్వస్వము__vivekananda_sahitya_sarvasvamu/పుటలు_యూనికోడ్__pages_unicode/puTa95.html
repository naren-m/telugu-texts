<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa94.html>p94</a></td><td>p95</td><td><a class=puTa_lanke href=puTa96.html>p96</a></td></tr></table>


<p><FONT FACE="SHREE900, SHREE, sans-serif" SIZE="3">చేరేది ఒక్క కేంద్రంలోనే. తమతమ సహజశక్తులనుబట్టి ఒకడొక వ్యాసార్ధమా-&nbsp;<BR>ర్గాన్ని, మరొకడు యింకొక వ్యాసార్ధ మార్గాన్ని పడతాడు. ఎవరెవరం వారివారి&nbsp;<BR>త్రోవల ననుసరించి ప్రయాణం సాగిస్తే, అందరం తప్పక కేంద్రాన్ని చేరు-&nbsp;<BR>కొంటాం. ‘‘అన్ని మార్గాలు రోమ్‌ నగరానికే పోతవి’’</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> గదా! మనలో ప్రతివ్యక్తీ&nbsp;<BR>తన నైసర్గికశక్తిని అనుసరించి, ఎదిగి, వికాసం నొందుతున్నాడు; కాలపరిపాకంలో&nbsp;<BR>పరమసత్యాన్ని తెలుసుకోగలడు. నిజానికి మానవుడు తనకు తానే గురువై&nbsp;<BR>బోధించుకోవాలి. నువ్వు ఏం చేయగలవు? నేను ఏం చేయగలను? పసిబిడ్డకైనా&nbsp;<BR>నువ్వు బోధించగలవా? లేవు. బిడ్డ తనంతట తానే నేరుస్తుంది. అవకాశాలు&nbsp;<BR>కల్పించటం, ఆటంకాలు తొలగించటం మాత్రమే నువ్వు చేయవలసిన పని.&nbsp;<BR>మొక్క పెరుగుతుంది. పెరిగేట్లు చేసేది నువ్వా? దానిచుట్టూ కంచెకట్టి, పశు-&nbsp;<BR>వులు మేసిపోకుండా చేయటమే నీ కర్తవ్యం. మొక్క తనంతట తానే&nbsp;<BR>పెరుగుతుంది. ప్రతివ్యక్తి ఆధ్యాత్మికాభివృద్ధి విషయంకూడ యింతే. నీ కెవరూ&nbsp;<BR>బోధించలేరు. నీ కెవరూ ఆధ్యాత్మిక జ్ఞానాన్ని ప్రసాదించలేరు. నీకై నువ్వే దాన్ని&nbsp;<BR>ఆర్జించుకోవాలి, నీ అభివృద్ధి నీలోనుంచే రావాలి.</FONT></p>
<p><FONT FACE="SHREE900, SHREE, sans-serif" SIZE="3">బాహ్యగురువు ఏం చేయగలడు? కొంతవరకు ఆటంకాలను తొలగించ-&nbsp;<BR>గలడు. ఆతడి కర్తవ్యం అంతే. కాబట్టి చేతనైతే సహకరించు, కాని నాశనం&nbsp;<BR>గావించకు. మానవులకు ఆధ్యాత్మిక దృష్టిని కల్పించగల మనుకొన్నారా? అది&nbsp;<BR>అసాధ్యం. మీ ఆత్మ తప్ప మీకు వేరే గురువు ఎవరూ లేరు. ఇందువల్ల&nbsp;<BR>ఏం ఏర్పడుతోంది? మానవుల్లో ఎన్నెన్నో భిన్నప్రకృతులు, మనస్సులు, అభిరు-&nbsp;<BR>చులు, వేలకువేలు వున్నవి. వాటి నన్నిటిని సామాన్యధర్మానుసారంగా సమగ్ర విభ-&nbsp;<BR>జన చేయటం అసాధ్యం. కాని మన ఆచరణాత్మక ప్రయోజనానికి వారిని నాలుగు&nbsp;<BR>తరగతులుగా విభజిస్తే చాలు. చురుకుదనం కలిగి కార్యదీక్షాపరుడి దొక తరగతి.&nbsp;<BR>పనిచేయటమే అతడికి యిష్టం. అతడి కండరాల్లోను నరాల్లోను&nbsp;<BR>అపారశక్తి వుంది. కార్యాచరణమే అతడి అభీష్టం. చికిత్సాలయాలు నిర్మించాలి;&nbsp;<BR>జనోపయుక్తాలైన బావులు తవ్వించటం వంటివి గావించాలి; బాటలు నిర్మిం-&nbsp;<BR>చాలి; ప్రణాళిక లేర్పరచాలి; వాటిని అమలుపరచాలి. భావోద్రేకపరుడు యింకొక&nbsp;<BR>తరగతికి చెందినవాడు. మహనీయత్వంపట్ల, సౌందర్యంపట్ల అతడికి అపార-&nbsp;<BR>ప్రీతి. మనస్సులో సౌందర్యభావాలు కల్పించుకొని అతడు ఎంతో ఆనంద&nbsp;<BR>పడతాడు. ప్రకృతి సౌందర్యాలకు అతడు ముగ్ధుడవుతాడు. ప్రేమను, ప్రేమా-</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">రోమన్‌ సామ్రాజ్యం వుండిన ప్రాచీనకాలంలో పుట్టిన లోకోక్తి యిది. రోమ్‌ నగర&nbsp;<BR>ప్రశస్తిని సూచిస్తుంది. ‘రోమ్‌ నగరానికే’ అనటానికి బదులు ‘ఈశ్వరుడి వద్దకే’ అంటె&nbsp;<BR>మన కిక్కడ ఔచిత్య భావం వస్తుంది.</FONT></p>
<hr class="puTa_virupu">
<table><tr><td><a class=puTa_lanke href=puTa94.html>p94</a></td><td>p95</td><td><a class=puTa_lanke href=puTa96.html>p96</a></td></tr></table>
</div></body></html>
