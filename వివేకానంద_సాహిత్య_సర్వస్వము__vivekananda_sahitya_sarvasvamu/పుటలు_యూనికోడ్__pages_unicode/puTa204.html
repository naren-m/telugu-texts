<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa203.html>p203</a></td><td>p204</td><td><a class=puTa_lanke href=puTa205.html>p205</a></td></tr></table>


<p><FONT FACE="SHREE900, SHREE, sans-serif" SIZE="3">భానూదయ ప్రభావాన్ని గ్రహిస్తాం. మనలను ఉద్ధరించటానికై జగద్గురువు&nbsp;<BR>సాక్షాత్కరించినప్పుడు సత్యం ప్రత్యక్షమైనదని మన ఆత్మ తక్షణమే గుర్తిస్తుంది.&nbsp;<BR>సత్యం స్వతహాగా రూఢి అవుతుంది. ఇతర ఋజువుల ఆవశ్యకత దానికి లేదు.&nbsp;<BR>అది స్వయంగా ప్రకాశించే పరంజ్యోతి. అది మన అంతరంగంలో ప్రవేశించ గలు-&nbsp;<BR>గుతుంది. బ్రహ్మాండమంతా లేచి ‘‘ఇది సత్య’’ మని ఘోషిస్తుంది. మహోన్నత&nbsp;<BR>పీఠాలను అలంకరించే జగద్గురువులను యిలా యోచింప చెల్లుతుంది. అగ్ర&nbsp;<BR>శ్రేణిలోని ఆచార్యుల వద్దనుంచి మాత్రమే కాక సామాన్య గురువుల నుంచికూడ&nbsp;<BR>మనం కొంత అభ్యుదయాన్ని పొందగలం. ఉపదేశాన్ని ప్రసాదించే గురువర్యుడి&nbsp;<BR>ప్రజ్ఞావిశేషాలను గుర్తింపగలిగే సముచిత చైతన్యప్రభావం మనలో వుందని ఘంటా-&nbsp;<BR>పథంగా తెలుప గలుగుదుం. కాబట్టి గురుశిష్యుల ప్రభావాన్ని గుర్తించటానికై&nbsp;<BR>కొన్ని పరీక్షలు అవసరమైవున్నాయి. శిష్యుడిలోను, ఆచార్యుడిలోనుకూడ కొన్ని&nbsp;<BR>నియమాలు ఆవశ్యకాలై వున్నవి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు పవిత్ర జీవిగా వుండాలి. అతడికి నిజమైన జ్ఞానతృష్ణ ఎంతో&nbsp;<BR>ఆవశ్యం. శ్రద్ధ యితడి నైసర్గగుణం కావాలి. పట్టుదలకు ఇతడు పెట్టింది పేరై&nbsp;<BR>వుండాలి. పవిత్రజీవికాని వ్యక్తికి ఆధ్యాత్మికవిద్య అలవడదు. జిజ్ఞాసకు పవిత్రత&nbsp;<BR>అనివార్యం. ప్రజ్ఞానంపట్ల మక్కువ తక్కువై వుండకూడదు. కాంక్ష ఎవరికి?&nbsp;<BR>ఇదే ప్రశ్న. మనకు కావలసింది మన చేతులకు చిక్కుతుంది. ఇది ప్రాచీనకాలం&nbsp;<BR>నుంచి ఆచరణలోని శాసనం. ఎవరికి ఏ కోరిక వుందో అది ఫలిస్తుంది. ధర్మ-</FONT></p>
<p><FONT FACE="SHREE900, SHREE, sans-serif" SIZE="3">జిజ్ఞాస కష్టభూయిష్టమైంది - సర్వ సాధారణంగా మనం అనుకొనేట్లు అది&nbsp;<BR>సులభసాధ్యం కాదు. ధర్మోపదేశాలకు చెవి ఒగ్గటమే, గ్రంథాలను పఠించటమే&nbsp;<BR>మతం కాదని మనం ఎల్లప్పుడూ మరచిపోతాం. ఇది నిర్విరామంగా సాగే యుద్ధ-&nbsp;<BR>మని, మన ప్రకృతితో మనం సలిపే సమరమని, విజయం లభించేదాకా జరుగ&nbsp;<BR>వలసిన అవిరళ సంగ్రామమని మనం గ్రహించాలి. ఈ విజయసిద్ధి ఒకటి రెండు&nbsp;<BR>రోజుల్లో, కొన్నేళ్లలో, కొన్ని జన్మల్లో, బహుశ వందల కొద్దీ జన్మలలోగాని సాధ్య-&nbsp;<BR>మయ్యేది కాదు. ఈ దీర్ఘసాధనకు మనం సంసిద్ధులమై వుండాలి. ఈ దీక్షతో&nbsp;<BR>యీ తీవ్రసంకల్ప శక్తితో ఏ అంతేవాసి సాధనపథంలో ముందంజ వేస్తాడో&nbsp;<BR>ఆతడు నిజానికి విజయధ్వజాన్ని చేబూనగలడు.</FONT></p>
<p><FONT FACE="SHREE900, SHREE, sans-serif" SIZE="3">ఆచార్యుడు శాస్త్రాల రహస్యాన్ని హృదయంగమం చేసుకోవాలి. అతడిలో&nbsp;<BR>ప్రధానంగా మనం గమనించవలసిన విషయం యిది: సమస్త ప్రపంచం శాస్త్రాలను&nbsp;<BR>- వేదాలు, బైబిల్‌, కొరాన్‌ మొదలైన గ్రంథాలను - చదువుతూనే వుంది. అవి&nbsp;<BR>శబ్ద పరంపర మాత్రమే; బాహ్యపద విన్యస్తమే; వ్యాకరణ యుక్త శబ్ద విన్యాసమే;&nbsp;<BR>పద ప్రకరణమే; శబ్దోత్పత్తి శాస్త్రమే; భాషా విజ్ఞానమే; మత మనే అస్తిపంజ-</FONT></p>
<hr class="puTa_virupu">
<table><tr><td><a class=puTa_lanke href=puTa203.html>p203</a></td><td>p204</td><td><a class=puTa_lanke href=puTa205.html>p205</a></td></tr></table>
</div></body></html>
