<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa710.html>p710</a></td><td>p711</td><td><a class=puTa_lanke href=puTa712.html>p712</a></td></tr></table>

<p><FONT FACE="TimesNewRoman, Times, serif" SIZE="2">2 9 6</FONT></p>
<p><FONT FACE="SHREE900, SHREE, sans-serif" SIZE="3">యిద్దరూ అజ్ఞానులే. ఆత్మ చంపేదీకాదు, చచ్చేదీ కాదు. అణువుకంటె అణీయం&nbsp;<BR>(అతిసూక్ష్మమైనది), మహత్తుకంటె మహీయం ఐన ఆత్మ జంతు&nbsp;<BR>వుల హృదయాలలో (గుహాకాశంలో) నెలకొని వుంటుంది. అక్రతువూ (కామ-&nbsp;<BR>రహితుడు) వీతశోకుడై ధాతు ప్రసాదంచేత ఆత్మ మహిమను దర్శిస్తాడు. (భగవ&nbsp;<BR>త్సాక్షాత్కార సాధకాలలో భగవత్కృపా ఒకటి అని మనకు తెలుస్తోంది) కూర్చునే&nbsp;<BR>అతడు దూరాలు పయనిస్తాడు. శయనించే అతడు అన్నిచోట్లకు వెళతాడు; పర-&nbsp;<BR>స్పర విరుద్ధాలైన గుణాలను తనలో సమన్వయించుకొనే దేవుణ్ణి తెలుసుకోవ&nbsp;<BR>టానికి విశుద్ధం, నిశితం ఐన ధీశక్తి వున్నవారు తప్ప మరెవరు యోగ్యులు? భంగు-&nbsp;<BR>రాలైన దేహాలలో నెలకొన్నవాడు, అశరీరి, మహీయుడు. విభువైన ఆత్మను ఎరి-&nbsp;<BR>గిన ధీరులు సమస్త దుఃఖాలకు అతీతులౌతారు. ఈ ఆత్మ ప్రవచనంచేత లభిం-&nbsp;<BR>చదు. మేధాశక్తిచేత లభించదు, బహుశ్రుతంచేత లభించదు. ఈ ఆత్మ తా నెవరిని&nbsp;<BR>వరిస్తుందో అతడికే అది లభిస్తుంది. అది తన స్వరూపాన్ని అతడికే వ్యక్తపరు-&nbsp;<BR>స్తుంది. దుశ్చరితంనుండి విరమించుకొన్నవాడు, అసమాహితుడు, అశాంతుడు,&nbsp;<BR>అశాంత మానసుడు హృదయగతుడు ఐన పరమాత్మను ప్రజ్ఞానంచేత సైతం&nbsp;<BR>పొందలేడు.</FONT></p>
<p><FONT FACE="SHREE900, SHREE, sans-serif" SIZE="3">ఓ నచికేతూ! ఈ దేహమే రథమని, ఇంద్రియాలే అశ్వాలని, మనస్సే కళ్లె-&nbsp;<BR>మని, బుద్ధే సారథి అని, ఆత్మే రథి అని - తెలుసుకో. ఆత్మ, సారథైన బుద్ధితోను&nbsp;<BR>తరువాత బుద్ధిగుండా కళ్లెమైన మనస్సుతోను, పిమ్మట మనస్సుగుండా అశ్వాలైన&nbsp;<BR>ఇంద్రియాలతోను చేరినప్పుడు అతడు భోక్త అనబడతాడు; అత&nbsp;<BR>డప్పుడు ద్రష్ట, కర్త, వ్యవహర్త. ఎవడు అవిజ్ఞానవంతుడో, ఎవడు సదా అయుక్త&nbsp;<BR>మానసుడో అతడికి ఇంద్రియాలు, సారథికి దుష్టాశ్వాలలా వశపడవు. ఎవడు&nbsp;<BR>విజ్ఞానవంతుడో, సదా యుక్తమానసుడో, అతడికి ఇంద్రియాలు, సారథికి&nbsp;<BR>సదశ్వాలలా లోబడివుంటాయి. ఎవడు విజ్ఞానవంతుడో సదా సమనస్కుడో&nbsp;<BR>(= సమాపాతచిత్తుడో) శుచియో అతడు, ఏ గమ్యం పొందిన వారికిక జన్మలేదో,&nbsp;<BR>ఆ గమ్యాన్ని పొందుతాడు. ఓ నచికేతూ, యీ మార్గం దుర్గమం, సుదీర్ఘం,&nbsp;<BR>అతి దుస్తరం. సూక్ష్మాతిసూక్ష్మదృష్టి నధిగమించినవారే దీన్ని చూడగలరు, అర్థం&nbsp;<BR>చేసుకోగలరు. ఐనా నువ్వు భయపడకు. లే, మేలుకో, గమ్యం చేరేదాకా ఆగవద్దు.&nbsp;<BR>పదునైన కత్తి అంచులా యీ దారి దురత్యయమని, దుర్గమమని, కవుల ఉవాచ.&nbsp;<BR>అశబ్దం అస్పర్శం అరూపం అవ్యయం అరసం నిత్యం అగంధవంతం, అనాది,&nbsp;<BR>అనంతం, మహత్తుకంటె పరం, ధ్రువం ఐన ఆత్మను సాక్షాత్క&nbsp;<BR>రించుకొన్నవాడు మృత్యుముఖంనుండి విముక్తుడవుతాడు.</FONT></p>
<hr class="puTa_virupu">
<table><tr><td><a class=puTa_lanke href=puTa710.html>p710</a></td><td>p711</td><td><a class=puTa_lanke href=puTa712.html>p712</a></td></tr></table>
</div></body></html>
