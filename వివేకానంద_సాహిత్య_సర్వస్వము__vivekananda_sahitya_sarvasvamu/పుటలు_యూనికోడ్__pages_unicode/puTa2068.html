<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2067.html>p2067</a></td><td>p2068</td><td><a class=puTa_lanke href=puTa2069.html>p2069</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - జాఫ్నా - వేదాంతమతం</FONT></p>
<BR>
<p><FONT FACE="TimesNewRoman, Times, serif" SIZE="2">1 9</FONT></p>
<p><FONT FACE="SHREE900, SHREE, sans-serif" SIZE="3">మాత్రమే యోగ్యమైంది. శీతోష్ణస్థితులు, ఇతర విషయాలు మారినప్పుడు,&nbsp;<BR>ఆయా సందర్భాన్ని అనుసరించి ఆహారమూ మారుతూ వుంటుంది.&nbsp;<BR>కాబట్టి ఆహారాది విషయాల్లోకూడ, ఆయాకాలంలో స్మృతిధర్మాలు మారు&nbsp;<BR>తున్నాయి. ఈ విధంగా నవీనకాలంలోకూడ సంఘంలో మార్పులవసరమైతే&nbsp;<BR>వానిని అంగీకరించి తీరాలి! దానిని మార్చే విధానాన్ని ఋషులు ఏర్పాటు&nbsp;<BR>చేసి మనకు చూపుతారు. కాని మన పరమార్థధర్మాలలో  ఒక్కలేశమైనా మారడా-&nbsp;<BR>నికి వీల్లేదు. ఆ ధర్మాలు చెక్కుచెదరక అలా వుండాల్సినవే.</FONT></p>
<p><FONT FACE="SHREE900, SHREE, sans-serif" SIZE="3">ఇక పురాణాలున్నాయి. ‘పురాణం పంచ లక్షణమ్‌’ - అని పురాణాలు&nbsp;<BR>అయిదు లక్షణాలు కలవిగా వున్నాయి. చరిత్ర, సృష్టిక్రమం, వేదాంత ధర్మాలు,&nbsp;<BR>ఆదర్శ సంకేతాలు మొదలైన వానిని పురాణాలు తెలుపుతాయి. ఇవి వేదాలందలి&nbsp;<BR>మతధర్మాలను ప్రజాసామాన్యానికి బోధించడం కోసమని వ్రాయబడ్డాయి.&nbsp;<BR>వేదాలలోని భాష చాలా పురాతనమైంది. పండితులలోసైతం బహుకొద్దిమంది&nbsp;<BR>మాత్రమే వేదాలు ఎప్పుడు వెలువడ్డాయో, ఆ భాష ఎలాటిదో గ్రహించగలరు.&nbsp;<BR>పురాణాలో - ఆ కాలం ప్రజల భాషలో వ్రాయబడ్డాయి. దాన్నే ఇప్పుడు&nbsp;<BR>సంస్కృతమంటున్నాం. కాబట్టి, ఈ పురాణాలు పండితులకోసం కాక సామాన్య&nbsp;<BR>ప్రజలకోసం ఉద్దేశించబడ్డాయి. ఈ ప్రజాసామాన్యానికి తత్త్వశాస్త్రం అర్థంకాదు.&nbsp;<BR>అలాటి తత్త్వవిషయాలు ఋషులు, రాజులు, మహాపురుషుల జీవితాల&nbsp;<BR>సహాయంతోను, జాతికి సంభవించిన చారిత్రక సంఘటనల సహాయంతోను,&nbsp;<BR>స్థూలరూపంలో ప్రజలకు బోధింపబడుతున్నాయి. మతంయొక్క సనాతన&nbsp;<BR>సూత్రాలను నిదర్శనపూర్వకంగా తెలుపడానికి అలాటి విషయాలను ఋషులు&nbsp;<BR>పురాణాల్లో ఉపయోగిస్తూ వచ్చారు.</FONT></p>
<p><FONT FACE="SHREE900, SHREE, sans-serif" SIZE="3">తంత్రాలు అనే ఇతర గ్రంథాలు కూడ కొన్ని కలవు. కొన్ని విషయాలలో&nbsp;<BR>వీనికీ, పురాణాలకు చాలా పోలికుంది. కొన్ని తంత్రాలలో కర్మకాండకు సంబం-&nbsp;<BR>ధించిన యజ్ఞయాగాదుల ఆచారాలను పునరుద్ధరించాలనే ప్రయత్నం కనబడు-&nbsp;<BR>తోంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ గ్రంథాలన్నీ హిందువుల శాస్త్ర సముదాయం, తత్త్వవిచారణలోను,&nbsp;<BR>ఆత్మశోధనలోను, తమ శక్తిలో అత్యధిక భాగాన్ని వినియోగించిన జాతిలోను,&nbsp;<BR>ఇట్టి శాస్త్ర గ్రంథ సముదాయం పెరుగుతూ వస్తుంది. ఇలా ఎన్ని వేల సంవత్స-&nbsp;<BR>రాలు జరిగాయో ఎవరికి తెలుసు? అట్టి హిందూజాతిలో అనేక శాఖాసంప్ర-&nbsp;<BR>దాయాలుండటం సహజమే. ఇంకా కొన్నివేల శాఖలు బయలుదేరకుండటమే&nbsp;<BR>విచిత్ర విషయం! కొన్ని అంశాల్లో, ఈ శాఖలు చాలా విరుద్ధంగా వుంటాయి.&nbsp;<BR>ఈ శాఖాసంప్రదాయాల్లోను, వాని ఆధ్యాత్మిక భావాల్లోను, వున్న భేదాలు</FONT></p>
<hr class="puTa_virupu">
<table><tr><td><a class=puTa_lanke href=puTa2067.html>p2067</a></td><td>p2068</td><td><a class=puTa_lanke href=puTa2069.html>p2069</a></td></tr></table>
</div></body></html>
