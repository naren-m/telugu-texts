<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1848.html>p1848</a></td><td>p1849</td><td><a class=puTa_lanke href=puTa1850.html>p1850</a></td></tr></table>
<p><FONT FACE="SHREE900, SHREE, sans-serif" SIZE="3">244 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">పని యిది. మనిషి తోడి మనిషిపై చూపించే క్రౌర్యాధిక్య చిహ్నమైన ఆ బాస్టిల్‌ను&nbsp;<BR>నేలమట్టం చేసి, అక్కడ నృత్యం చేస్తూ, పాటలు పాడుతూ, విందు లారగిస్తూ,&nbsp;<BR>ఆ రాత్రంతా గడిపారు. రాజు తప్పించుకోవాలని ప్రయత్నించాడు. కాని ప్రజ-&nbsp;<BR>లతణ్ణి పట్టుకోగలిగారు. అంతేగాక ఆస్ట్రియా చక్రవర్తి ఐన అతడి మామ, అతడి&nbsp;<BR>సహాయనిమిత్తం సైన్యాన్ని పంపుతున్నాడనే వార్త విని, కోపోద్రేకులై, రాజూ రాణు-&nbsp;<BR>లను చంపేశారు. అప్పుడు ఫ్రెంచ్‌ జాతి స్వాతంత్య్ర సర్వసమత్వ నామాలతో&nbsp;<BR>ఉన్నతమైంది - ఫ్రాన్స్‌లో ప్రజాప్రభుత్వం (రిపబ్లిక్‌) ఏర్పడింది. ఉన్నతులుగా&nbsp;<BR>పరిగణింపబడేవారిలో దొరికినవారినీ వారు చంపేశారు; ఆ ‘ఉన్నతుల్లో’&nbsp;<BR>అనేకులు తమ బిరుదులను, పదవిని విసర్జించి ప్రజాసామాన్యంవైపు చేరారు.&nbsp;<BR>ఇంతేకాక ఫ్రెంచ్‌ ప్రజలు ప్రపంచంలోని సమస్త జాతులకు ‘‘నిద్ర మేల్కోండి,&nbsp;<BR>రాజు లందరూ ప్రజాకంటకులు, వారి నందర్నీ పరిమార్చండి, ప్రతి వ్యక్తికీ&nbsp;<BR>స్వాతంత్య్రం, సమానాధికారాలు కలగాలి!’’ అంటూ ప్రబోధించారు. అప్పుడు&nbsp;<BR>యూరప్‌లోని రాజులంతా యీ అగ్ని తమ దేశాల్లోకి వ్యాపించి తమ సింహాస&nbsp;<BR>నాలను దగ్ధం చేస్తుందనే భయంతో వణికిపోతూ, దాన్ని చల్లార్చటానికి కృత&nbsp;<BR>నిశ్చయులై, అన్ని వైపులనుండి ఫ్రాన్స్‌మీద పడ్డారు. రెండోవైపు ఫ్రెంచ్‌ ప్రజాప్ర-&nbsp;<BR>భుత్వ నాయకులు ‘‘లాపత్రి ఆడాన్జే - పితృదేశానికి అపాయం వాటిల్లింది. ప్రతి-&nbsp;<BR>వారూ రండి’’ అని చాటింపు వేశారు. ఈ చాటింపు దావానలంలా ఫ్రాన్స్‌లో&nbsp;<BR>వ్యాపించింది. నిరుపేదలైన ఫ్రెంచ్‌ ప్రజలు - పడుచువారు, వృద్ధులు;&nbsp;<BR>పురుషులు, స్త్రీలు, ధనికులు, పేదలు, ఉన్నతులు, నిమ్నులు - గుంపులుకూడి,&nbsp;<BR>చీలిక పేలిక గుడ్డలు దాల్చి ఉత్తకాళ్లతో, అమితమైన ఆ చలిలో, అర్ధాకలితో,&nbsp;<BR>భుజాలమీద తుపాకులు పెట్టుకొని - ధైర్యోత్సాహ ముద్దీపకమైన ఫ్రాన్స్‌&nbsp;<BR>జాతీయగీతాన్ని - లామార్సెయ్యేస్‌ పేరున్న సమరగీతాన్ని పాడుకుంటూ&nbsp;<BR>బయల్దేరారు. - ‘‘పరిత్రాణాయ వినాశాయ ... చ దుష్కృతామ్‌’’ - దుష్టులను&nbsp;<BR>నాశనం చెయ్యటానికి - తమ గృహాలను రక్షించుకోవటానికి - ఏకమై మోహ-&nbsp;<BR>రించిన అఖిల యూరప్‌ దేశాల సైన్య మహా సందోహాన్ని ధీరతతో ఎదు&nbsp;<BR>ర్కొన్నారు. యూరప్‌ ఖండమంతా ఏకమైనా, ఫ్రెంచ్‌ సైన్యధాటికి నిలబడలేక-&nbsp;<BR>పోయింది. ఫ్రెంచ్‌ సైన్య ముఖంలో అగ్రేసరుడై, ఒక మహావీరుడు - తన వేలు&nbsp;<BR>కదల్చిన మాత్రాన్నే ప్రపంచమంతా వణకింపచేసే మహావీరుడు - నిలబడి&nbsp;<BR>వున్నాడు. అతడే నెపోలియన్‌. ఖడ్గధారతోను, బాకుమొనతోను అతడు&nbsp;<BR>‘‘స్వాతంత్య్రం, సమానత్వం, సౌభ్రాత్రం’’ అనే భావాన్ని యూరప్‌ ‘అస్థి-&nbsp;<BR>మజ్జాం’తరాల్లోకి ఎక్కించాడు. ఇలా త్రివర్ణ పతాక - కోక్కార్డ్‌ పేరుగలది -</FONT></p>
<hr class="puTa_virupu">
<table><tr><td><a class=puTa_lanke href=puTa1848.html>p1848</a></td><td>p1849</td><td><a class=puTa_lanke href=puTa1850.html>p1850</a></td></tr></table>
</div></body></html>
