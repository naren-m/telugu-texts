<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3054.html>p3054</a></td><td>p3055</td><td><a class=puTa_lanke href=puTa3056.html>p3056</a></td></tr></table>

<p><FONT FACE="SHREE900, SHREE, sans-serif" SIZE="3">పట్టుపట్టాను. కాబట్టి అతనికి ‘చిల్లం’ తయారుచేయక తప్పిందికాదు. తర్వాత&nbsp;<BR>సంతోషంగా దానితో ఒక గుక్కెడు పొగపీల్చి బృందావనానికి బయలుదేరాను.&nbsp;<BR>సన్యాస జీవితాన్ని స్వీకరించినప్పుడు జాతి కుల గోత్రాదులకు అతీతంగా&nbsp;<BR>ఉన్నానాలేదా అని ప్రతివాడు పరీక్షించుకోవాలి. యథార్థమైన పద్ధతిలో సన్యాస-&nbsp;<BR>దీక్ష పాటించడం చాలాకష్టం. మాటలకు చేతలకు మధ్య ఈషణ్మాత్రమైన తేడా&nbsp;<BR>వుండకూడదు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! మీరు ఒకసారి గృహస్థ జీవితాన్ని, మరొకసారి సన్యాస&nbsp;<BR>ఆదర్శాన్ని మాముందుంచుతున్నారు. మేము దేన్ని అనుసరించాలి?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అన్నీ వింటూండు. నీకేది నచ్చుతుందో దాన్ని అంటిపెట్టుకో.&nbsp;<BR>‘భల్లూకపుపట్టు’ పట్టు.</FONT></p>
<p><FONT FACE="SHREE900, SHREE, sans-serif" SIZE="3">ఈ పలుకులు పలుకుతూ శిష్యునితోకూడా స్వామీజీ క్రిందికి వచ్చి అటు-&nbsp;<BR>యిటు తిరగటం మొదలుపెట్టారు. అప్పుడప్పుడు శివనామం ఉచ్చరిస్తూనో,&nbsp;<BR>‘‘ఓ అమృత వర్షిణీ! అమ్మా, నీవు ఏఏ విధాలుగా క్రీడిస్తావో ఎవరికి తెలుసు’’&nbsp;<BR>అనే దివ్యజనని గూర్చి పాడసాగారు.</FONT></p>
<p><FONT FACE="SHREE902, SHREE, sans-serif" SIZE="3">నలభై మూడవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">ధ్యానాన్ని గూర్చి - కుండలినీ ప్రబోధం సాధించడం ఎలా? ఏకాగ్రతను సాధించడం&nbsp;<BR>ఎలా? పారమార్థికసాధన లొనర్చవలసిన విధం.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: బేలూరు మఠం.</FONT></p>
<p><FONT FACE="SHREE902-Italic, SHREE, sans-serif" SIZE="3">కాలం: క్రీ.శ. 1902 వ సంవత్సరం.</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">క్రితం రాత్రి శిష్యుడు స్వామీజీ గదిలోనే గడిపాడు. తెల్లవారుఝూమున&nbsp;<BR>నాలుగు గంటలకు శిష్యుని నిద్రలేపి స్వామీజీ యిలా అన్నారు - ‘‘పోయి గంట-&nbsp;<BR>మ్రోగించి సాధువుల్ని, బ్రహ్మచారుల్ని నిద్రలేచేట్లు చేయి.’’ ఆయన ఆజ్ఞ&nbsp;<BR>ప్రకారం నిద్రపోతున్న సాధువుల దగ్గర గంటమ్రోగించాడు. వాళ్లు వెంటనే లేచి&nbsp;<BR>పూజామందిరానికి పోవటానికి త్వరపడ్డారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ ఆజ్ఞ ప్రకారం బ్రహ్మానందస్వామి పడక దగ్గరకూడ శిష్యుడు&nbsp;<BR>గట్టిగా గంట మ్రోగించాడు. బ్రహ్మానందస్వామి ‘‘ఇదేమి గ్రహచారం; ఈ&nbsp;<BR>‘బాంగాల్‌’ మమ్మ ల్నీ మఠంలో బ్రతకనిచ్చేట్లు లేడే’’ అని కేకపెట్టాడు. శిష్యు&nbsp;<BR>డా విషయం స్వామీజీతో చెప్పగా ఆయన పెద్దగా నవ్వి ‘‘మంచి పనిచేశావు’’&nbsp;<BR>అన్నారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీకూడా ముఖం కడుక్కుని శిష్యునితోపాటు పూజామందిరం&nbsp;<BR>లోనికి ప్రవేశించారు.</FONT></p>
<hr class="puTa_virupu">
<table><tr><td><a class=puTa_lanke href=puTa3054.html>p3054</a></td><td>p3055</td><td><a class=puTa_lanke href=puTa3056.html>p3056</a></td></tr></table>
</div></body></html>
