<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa785.html>p785</a></td><td>p786</td><td><a class=puTa_lanke href=puTa787.html>p787</a></td></tr></table>
<p><FONT FACE="SHREE900, SHREE, sans-serif" SIZE="3">మాతృపూజ</FONT></p>
<p><FONT FACE="TimesNewRoman, Times, serif" SIZE="2">3 7 1</FONT></p>
<p><FONT FACE="SHREE900, SHREE, sans-serif" SIZE="3">ఇదంతా తల్లి లీలే! దీన్లో చింతించవలసిన దేదీ లేదు. భగవంతుణ్ణి చలింప&nbsp;<BR>చేసేవా రెవరు? జగద్ధాత్రి విశ్వాన్ని ఎందుకు సృజించింది? ఆమెకు గమ్యమేదీ&nbsp;<BR>లేదు. ఎందుకు? ఇంకా చేరుకోజాలేది కాదు ఆ గమ్యం. ఈ సృష్టి ఎందుకు&nbsp;<BR>చేయబడింది! వినోదంకోసమే అని మరచి, మనం కలహించుకొంటూంటాం;&nbsp;<BR>యాతన అనుభవిస్తూంటాం; మాతృదేవితో కలసి ఆడుకొనేవారం మనం.</FONT></p>
<p><FONT FACE="SHREE900, SHREE, sans-serif" SIZE="3">శిశువును ప్రసవించే సమయంలో తల్లిపడే యాతన ఎలాటిదో ఊహిం-&nbsp;<BR>చండి. అప్పుడు ఆమె ఆనందిస్తుందా? తప్పక ఆనందం పొందుతుంది. ఉపవా&nbsp;<BR>సాలు వుండి, ప్రార్థనలు సలిపి, ముహూర్తానికై ఆమె ఎదురుచూస్తుంది. ఆ&nbsp;<BR>ముహూర్తంపట్ల ఆమెకున్న మక్కువ సర్వోత్కృష్టమైనది. ఎందుకు? ఆమెలో&nbsp;<BR>స్వార్థం లేకపోవటమే కారణం.</FONT></p>
<p><FONT FACE="SHREE900, SHREE, sans-serif" SIZE="3">ఆనందం కలుగుతుంది - మంచిది, వద్దని ఎవరంటారు? యాతన&nbsp;<BR>వస్తుంది - మంచిది. దాన్నీ ఆహ్వానించు. దోమ ఒకటి ఒక ఎద్దుకొమ్ముమీద&nbsp;<BR>వాలింది. పాపం ఆ దోమ అంతరాత్మ దాన్ని బాధించింది. వృషభాన్ని ఉద్దేశించి&nbsp;<BR>అది యిలా అంది: ‘‘ఓ వృషభమా! చాలసేపటినుంచి నీ కొమ్ముమీద వాలి-&nbsp;<BR>వున్నాను. బహుశ నీకు చాలశ్రమ కలిగివుంటుంది. ఇందుకు ఎంతో విచారిస్తు-&nbsp;<BR>న్నాను. ఇక పోతాను.’’ ఎద్దు యిలా బదులిచ్చింది: ‘‘అబ్బే! అలా అనుకోవద్దు.&nbsp;<BR>నా కేమీ బాధ కలుగలేదు. నీ యావత్తు కుటుంబాన్ని తీసుకొచ్చి నా కొమ్ము&nbsp;<BR>మీద కాపురముండు. నీ వల్లగాని, నీ కుటుంబంవల్లగాని నా కెలాటి కష్టం&nbsp;<BR>కలుగబోదు.’’</FONT></p>
<p><FONT FACE="SHREE900, SHREE, sans-serif" SIZE="3">యాతనను గురించి మనం అలా ఎందుకు చెప్పలేకున్నాం. సాహసోపే&nbsp;<BR>తులమై వుండటం అంటె ‘తల్లి’ పట్ల ప్రగాఢ విశ్వాసం కలిగివుండటమే.</FONT></p>
<p><FONT FACE="SHREE900, SHREE, sans-serif" SIZE="3">‘‘నేనే జీవితాన్ని, నేనే మృత్యువును.’’ జీవితం, మృత్యువు - యీ రెండు&nbsp;<BR>ఎవరి నీడో ఆమె ‘జనని’ యే. సుఖాలన్నిటిలోని సుఖం ఆమే; దుఃఖాలన్నిటి&nbsp;<BR>లోని దుఃఖమూ ఆమే. జీవితం వస్తే అది తల్లే; మృత్యువు వస్తే అదీ ‘జనని’&nbsp;<BR>యే. స్వర్గంలోవుంది తల్లే, నరకరంలో వుందికూడ తల్లే. ఆమెలో లీనుడవవు.&nbsp;<BR>మనకు నమ్మకం తక్కువ. ఈ సత్యాన్ని చూసే ఓపిక మనకు లేదు. బజార్లోని&nbsp;<BR>పుల్లయ్యల నందరినీ మనం నమ్ముతాం. కాని యీ ప్రపంచంలోని ఒకణ్ణిమాత్రం&nbsp;<BR>నమ్మం - అతడే భగవంతుడు. మనం కోరే ప్రకారం అతడు వర్తిస్తే ఆతణ్ణి మనం&nbsp;<BR>నమ్ముతాం. ఐనా ఆఘాతం తరువాత ఆఘాతం పొందుతూ యీ అహంకారం&nbsp;<BR>అణగే సమయం వచ్చితీరుతుంది. మనం చేసే ప్రతి పనిలోను యీ అహంకార&nbsp;<BR>సర్పం తలెత్తుతుంది. దార్లో యిన్ని కంటకాలుండటం మనకు సంతోషకరమే&nbsp;<BR>- ఎందుకంటె అవి యీ తాచుపడగను ఆఘాటిస్తాయి.</FONT></p>
<hr class="puTa_virupu">
<table><tr><td><a class=puTa_lanke href=puTa785.html>p785</a></td><td>p786</td><td><a class=puTa_lanke href=puTa787.html>p787</a></td></tr></table>
</div></body></html>
