<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1258.html>p1258</a></td><td>p1259</td><td><a class=puTa_lanke href=puTa1260.html>p1260</a></td></tr></table>
<p><FONT FACE="SHREE900, SHREE, sans-serif" SIZE="3">30 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">అనుకూలించేలాగ ఎన్నో విధాలుగా ప్రయోగించుకున్నారు. బౌద్ధులుకూడ, ఈ&nbsp;<BR>శబ్దాన్ని కొంచెం ఉపయోగించారు. కాని వారి మతంలో అది ‘‘ఆదర్శవాదం’’&nbsp;<BR>(ఐడియలిజమ్‌) వంటిదయింది. మాయాశబ్దం ఇప్పు డా అర్థంలోనే వాడుకలో&nbsp;<BR>ఉంది. ఈ ప్రపంచం ‘మాయ’ అని హిందువు అంటే, ‘‘భ్రాంతి జనితం’’&nbsp;<BR>అనే అర్థం ఇతరులకు స్ఫురిస్తుంది. ఇందుకు బౌద్ధతత్వజ్ఞులు కొంతవరకు&nbsp;<BR>కారణభూతులని చెప్పొచ్చు. వారిలో ఒక శాఖవారు, ఈ బాహ్య ప్రపంచానికి&nbsp;<BR>ఉనికే లేదంటున్నారు కదా? కాని, వేదాంతమత పరిపక్వదశలో ‘‘మాయ’’&nbsp;<BR>అనేది, ‘‘బాహ్యజగత్తు వాస్తవంకాదు’’ అనే ఆదర్శవాదానికిగాని, ‘‘వాస్తవమే’’&nbsp;<BR>అనే బాహ్యసత్యావాదా (రియలిజం) నికి గాని, సంబంధించదు. నిజానికి అది&nbsp;<BR>ఒక మతమేకాదు. మన స్థితిని, మనముండే ప్రపంచ స్థితిని యథాతథంగా తెలిపే&nbsp;<BR>మాటే ‘‘మాయ’’ అనేది. వేదాలను నిర్మించిన రుషులబుద్ధి మూలతత్త్వాలను&nbsp;<BR>అనుసరించడంలోను, కనిపెట్టడంలోను నిమగ్నమై ఉండింది. (వ్యగ్రమై&nbsp;<BR>ఉండింది.) స్వల్పాంశాల లోనికి దిగడానికిగాని, వానికోసం వేచివుండడానికిగాని,&nbsp;<BR>వారికి తీరికలేదు. అగాధ పరిశీలనవల్ల వస్తువుల తత్త్వం తెలుసుకోవడమే వారి&nbsp;<BR>సంకల్పం. లోకాతీత క్షేత్రంనుండి, వారికొక పిలుపు వినబడుతూ వుండిందన-&nbsp;<BR>వచ్చు. అందువల్ల, వారికి వ్యవధి లేదు. భౌతికశాస్త్రంలో ఆధునికాలనబడే కొన్ని&nbsp;<BR>విషయాలు, ఉపనిషత్తులలో అక్కడక్కడ కన్పిస్తాయి. అందలి స్వల్పాంశాలు&nbsp;<BR>ప్రాయికంగా తప్పులతో నిండి ఉంటాయి కానీ, మూలతత్త్వ విషయాలన్నీ&nbsp;<BR>నిర్దుష్టాలు. ఇందుకొక ఉదాహరణ - ఆధునిక భౌతిక శాస్త్రజ్ఞులు మొన్నమొన్ననే&nbsp;<BR>కన్గొన్న ఆకాశ పదార్థం (ఈధర్‌) వారి కప్పటికే పరిచితం. ఈ ఆధునికవాదం&nbsp;<BR>కన్న, అది ఎంతో పరిపక్వ రూపాన్ని పొందివుండిందికూడ. కాని అది&nbsp;<BR>మూలభావ విషయంలో మాత్రమే. ఈ భావాన్ని విస్తృతపరచి, క్రియారూప&nbsp;<BR>వివరణకు దిగినపుడు ఎన్నో తప్పులు ఏర్పడ్డాయి. జీవశక్తి సర్వగతమనీ, లోకం-&nbsp;<BR>లోకల జీవకోటిలో అంతా, ఆ శక్తే పరిమాణ భేదాలతో ప్రకాశిస్తూన్నదనీ&nbsp;<BR>వేదకాలంలోనే కనిపెట్టబడింది. జీవశక్తిని గూర్చి పై ఆశయాలుగల పెద్ద స్తోత్ర-&nbsp;<BR>మొకటి వేదసంహితలో వుంది. మరొక విశేషం. మీకది చిత్రంగా అనిపిస్తుందే-&nbsp;<BR>మోకానీ, ఈ భూలోకంలోని జీవోత్పత్తిని గూర్చి ఆధునిక భౌతికతత్త్వ పరి-&nbsp;<BR>శోధన ఫలంగా ఇటీవల వెలువడిన వాదాలవంటివే, వేదకాల తత్త్వ వాఙ్మయంలో&nbsp;<BR>కూడ ఉన్నాయి. జీవోత్పత్తికి మూలం ఇతర మండలాలు అనే ఆధునికవాదం&nbsp;<BR>మీకు తెలుసు. ఆ మూలం చంద్రమండలమని వేదకాలపు తత్త్వవేత్తల&nbsp;<BR>అభిప్రాయం.</FONT></p>
<hr class="puTa_virupu">
<table><tr><td><a class=puTa_lanke href=puTa1258.html>p1258</a></td><td>p1259</td><td><a class=puTa_lanke href=puTa1260.html>p1260</a></td></tr></table>
</div></body></html>
