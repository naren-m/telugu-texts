<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2056.html>p2056</a></td><td>p2057</td><td><a class=puTa_lanke href=puTa2058.html>p2058</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2"><sup>8</sup></FONT></p>
<p><FONT FACE="SHREE900, SHREE, sans-serif" SIZE="3">పొందుతున్న హైందవ తత్త్వంవల్ల ప్రపంచ జీవకళలో, గమనంలో, ఆచారాల్లో,&nbsp;<BR>సారస్వతంలో ఎంతటి గొప్పమార్పు జరుగుతోందో, యోచనాపరులైన ప్రపంచ&nbsp;<BR>చరిత్ర పరిశీలకులకు, కళ్లు తెరిచి ఆయా పాశ్చాత్య జాతులవారి మనస్సులలో&nbsp;<BR>జరిగే సంచలనం చూసేవారికీ తెలుస్తుంది.</FONT></p>
<p><FONT FACE="SHREE900, SHREE, sans-serif" SIZE="3">నే నిదివరకే సూచించినట్లు, ఇంకో విశేషంకూడ వుంది. మనమెన్నడూ&nbsp;<BR>అగ్నిని ప్రయోగించి, ఖడ్గాన్ని ఝళిపించి ధర్మప్రచారం చేయలేదు. భారతదేశం&nbsp;<BR>ప్రపంచానికిచ్చిన ఈ వరప్రసాదాన్ని వర్ణించడానికి ఆంగ్లభాషలో ఏదైనా శబ్ద-&nbsp;<BR>ముంటే భారత వాఙ్మయం మానవజాతిలో కల్పించిన పరివర్తనాన్ని తెలుపడానికి&nbsp;<BR>ఆంగ్లభాషలో తగిన పదంవుంటే - అది ‘‘మోహినీశక్తి లేక, ఆకర్షణశక్తి’’ అనేదే.&nbsp;<BR>దీని అర్థం, ఆకస్మికంగా మీపైన ఏదైనా వచ్చిపడి భ్రాంతుని చేయడం అనికాదు.&nbsp;<BR>‘‘మీకు తెలీకుండా మెల్లమెల్లగా మిమ్మల్ని ఆకర్షించడం-’’ అని దాని కర్థం.&nbsp;<BR>చాలామందికి మొట్టమొదట భారతీయుల భావాలన్నా, భారతీయుల మర్యాద-&nbsp;<BR>లన్నా, భారతీయుల ఆచారాలన్నా, భారతీయుల వేదాంతమన్నా, భారతీయుల&nbsp;<BR>వాఙ్మయమన్నా వెగటుగానే వుంటుంది. కానీ, వారు ఓపికపట్టి, మన గ్రంథాలు&nbsp;<BR>చదవాలి; మన భావాలకు మూలాధారాలైన మహాసూత్రాలను పరిచయం చేసు-&nbsp;<BR>కోవాలి! అప్పుడు, నూటికి తొంభైతొమ్మిదిమంది మీద, ఈ సమ్మోహనశక్తి&nbsp;<BR>చక్కగా ప్రసరిస్తుంది. దాని ఫలితార్థమో, పారవశ్యమే. వేకువజాములో కంటికి&nbsp;<BR>కనిపించకుండా, చెవికి వినిపించకుండా వర్షించి, తెల్లవారేసరికి, మెల్లమెల్లగా&nbsp;<BR>రోదసినంతా ఆవరించే కోమల శిశిరంలాగా, పరమశాంతం, నిరాడంబరం,&nbsp;<BR>సహనశీలం, ఆధ్యాత్మపరాయణం అయిన భారతజాతి ప్రపంచ ప్రజల భావ&nbsp;<BR>వసుంధరపై తన ప్రభావాన్ని ప్రసరింపజేసింది.</FONT></p>
<p><FONT FACE="SHREE900, SHREE, sans-serif" SIZE="3">చరిత్రలో ఇదివరకు జరిగిందే మళ్ళీమళ్ళీ జరుగనుంది. ఈనాటి ఆధునిక&nbsp;<BR>శాస్త్రంవల్ల గాఢం, సుస్థిరం అనుకొన్న పురాతన విశ్వాసాలు పూర్తిగా హతమైపో-&nbsp;<BR>తున్నాయి. మానవజాతి అంతా, లొంగి మన్నన చేసితీరాలని ఆశించిన సాంప్ర-&nbsp;<BR>దాయక గౌరవాధిక్యాలు నలినలిగా చితుకకొట్టబడి, గాలిలో కనిపించకుండా&nbsp;<BR>ఎగిరిపోతున్నాయి. ఈనాటి, ప్రాచీన వస్తు పరిశోధనలనే పెద్ద సమ్మెటపోటులకు&nbsp;<BR>తాళజాలక, పురాతనాచార విశ్వాసాలు గాజుముక్కల్లాగ పొడిపొడైపోతున్నాయి.&nbsp;<BR>మతం పాశ్చాత్యదేశాల్లో పామరుల చేతుల్లో చిక్కుకొనిపోయింది. పండితులు&nbsp;<BR>మత సంబంధమైన ప్రతిదాన్నీ చీదరించుకొంటున్నారు. ఈ పరిస్థితుల్లో భార-&nbsp;<BR>తీయుల వేదాంతంలోని ఆధ్యాత్మిక మహాశయాలు, భారత హృదయము&nbsp;<BR>ముందుకు సాగివస్తున్నాయి. అత్యున్నత వేదాంతధర్మాలు, సామాన్య భారత ప్రజ-&nbsp;<BR>లకు, నిత్యానుష్ఠాన మర్యాదలు. ఇదంతా ఒకే పదార్థం అనే అద్వైతమార్గం,</FONT></p>
<hr class="puTa_virupu">
<table><tr><td><a class=puTa_lanke href=puTa2056.html>p2056</a></td><td>p2057</td><td><a class=puTa_lanke href=puTa2058.html>p2058</a></td></tr></table>
</div></body></html>
