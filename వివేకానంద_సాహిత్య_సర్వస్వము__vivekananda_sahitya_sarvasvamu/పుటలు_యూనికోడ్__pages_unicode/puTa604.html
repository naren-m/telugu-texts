<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa603.html>p603</a></td><td>p604</td><td><a class=puTa_lanke href=puTa605.html>p605</a></td></tr></table>
<p><FONT FACE="SHREE900, SHREE, sans-serif" SIZE="3">హేతుజ్ఞానం : మతం</FONT></p>
<p><FONT FACE="TimesNewRoman, Times, serif" SIZE="2">1 8 9</FONT></p>
<p><FONT FACE="SHREE900, SHREE, sans-serif" SIZE="3">నిరూపణ గ్రంథాలమీద కాకుండా మానవప్రకృతిలోని సత్యంమీద ఆధారపడి&nbsp;<BR>వుంటుంది. ఈ గ్రంథాలు మానవస్వభావంయొక్క బాహ్యప్రకాశకాలు; బాహ్య-&nbsp;<BR>వ్యక్తీకరణాలు. ఈ గ్రంథాలను రచించినవాడు మానవుడు కాని మానవుణ్ణి&nbsp;<BR>సృష్టించినవి గ్రంథాలు కావు. సర్వమానవ సామాన్యమైన ఆ హేతువునుండే,&nbsp;<BR>మానవప్రకృతినుండే హేతుజ్ఞానంకూడా ఉద్భూతమైంది. దాన్నే మనం ఆశ్ర-&nbsp;<BR>యించాలి. మానవప్రకృతితో, ప్రత్యక్షంగా సంబంధం కలిగింది హేతుజ్ఞానమే&nbsp;<BR>కాబట్టి అది ఆ ప్రకృతి ననుసరించి వుండేంతవరకు మనం దాన్ని ఉపయో&nbsp;<BR>గించుకోవలసిందే. నేను దేన్ని హేతుజ్ఞాన మంటున్నాను? నేడు విద్యావంతులైన&nbsp;<BR>ప్రతి పురుషుడు, ప్రతి స్త్రీ చేయాలని కోరుకుంటున్న దేదో అది - అపరా-&nbsp;<BR>విద్యలు కనిపెట్టిన సత్యాలను మతానికి అన్వయించటం. హేతువాదంలోని&nbsp;<BR>మొదటి సూత్రం ప్రత్యేకమైన దాన్ని సాధారణమైన దాని సహాయంతో, సాధా-&nbsp;<BR>రణమైనదాన్ని అంతకన్నా ఎక్కువ విస్తృతమైన దాని సహాయంతో అన్వయించి,&nbsp;<BR>అర్థం చెప్పుకొంటూ సార్వజనీనమైన దాన్ని చేరటం. ఉదాహరణ: నియమాన్ని&nbsp;<BR>గురించి మన కొక భావం వుంది. ఏదైనా ఒక సంఘటన జరిగినప్పుడు అది&nbsp;<BR>ఒకానొక నియమాన్ని అనుసరించి జరిగి వుంటుందని మనం నమ్ముతాం.&nbsp;<BR>అప్పుడు మనకు సంతృప్తి కలుగుతుంది. అదే మనం కోరే వివరణ. ఈ వివరణకు&nbsp;<BR>అర్థం ఏమంటే మనం చూసింది ‘నియమం’ అని మనమనే సాధారణ కార్యాల&nbsp;<BR>సంపుటికి చెందిన ఒకానొక సంఘటన మాత్రమే అని తెలుసుకోవటం. ఉదా-&nbsp;<BR>హరణకు: ‘ఒక యాపిల్‌ పండు నేలమీద పడ్డప్పుడు న్యూటన్‌ చకితు&nbsp;<BR>డయ్యాడు. యాపిల్‌ పళ్లన్నీ అలాగే పడతాయని గ్రహించినప్పుడు అతడు&nbsp;<BR>సంతృప్తి పొందాడు’ అని తెలుపుతాం. మానవుడి విషయ పరిజ్ఞానంలో యిదొక&nbsp;<BR>ముఖ్యసూత్రం. నేను వీథిలో ఫలానా వ్యక్తిని, మానవుణ్ణి చూసి, దాన్ని మాన-&nbsp;<BR>వుణ్ణి గురించి నాకున్న విస్తృతభావంతో పోల్చుకొంటాను. అప్పుడు నాకు సంతృప్తి&nbsp;<BR>కలుగుతుంది. సాధారణ భావంతో పోల్చడంవల్ల నేను చూసిన అతడు మానవు-&nbsp;<BR>డనే జ్ఞానం నాకు కలిగింది. ఈ విధంగా ప్రత్యేక భావాలను సాధారణమైన&nbsp;<BR>దానితో, సాధారణమైన వాటిని అంతకంటే విస్తృతమైన వాటితో, వీటన్నింటిని&nbsp;<BR>చివరకు విశ్వజనీనమైన దానితో పోల్చాలి. అస్తిత్వాన్ని గురించినదైన యీ చివరి&nbsp;<BR>భావం విశ్వజనీనమైనది. అన్నిటికంటె ఎంతో విశ్వజనీనమైనది అస్తిత్వాన్ని గురిం-&nbsp;<BR>చిన భావన.</FONT></p>
<p><FONT FACE="SHREE900, SHREE, sans-serif" SIZE="3">మనమంతా మానవులం; మనలోని ప్రతి ఒక్కరం మానవకోటి అనే&nbsp;<BR>సాధారణ భావంలోని ఒక భాగం. మానవుడు, పిల్లి, కుక్క యివన్నీ జంతువులే.&nbsp;<BR>ఇవన్నీ మరింత విస్తృతమైన జంతుజాతి అనే సాధారణ భావంలోని భాగాలే.</FONT></p>
<hr class="puTa_virupu">
<table><tr><td><a class=puTa_lanke href=puTa603.html>p603</a></td><td>p604</td><td><a class=puTa_lanke href=puTa605.html>p605</a></td></tr></table>
</div></body></html>
