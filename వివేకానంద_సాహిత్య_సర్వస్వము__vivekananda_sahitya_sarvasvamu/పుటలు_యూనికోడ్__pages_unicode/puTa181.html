<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa180.html>p180</a></td><td>p181</td><td><a class=puTa_lanke href=puTa182.html>p182</a></td></tr></table>
<p><FONT FACE="SHREE902, SHREE, sans-serif" SIZE="4">భక్తియోగోపన్యాసాలు</FONT></p>
<BR>
<p><FONT FACE="SHREE902, SHREE, sans-serif" SIZE="3">ప్రాథమిక అంశాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">భక్తియోగ నిర్వచనాలలో బహుశ అతి ఉత్కృష్టమైన నిర్వచనం యీ&nbsp;<BR>వచనాలలో వుంది: ‘‘హే భగవాన్‌! అస్థిరమైన లౌకిక విషయాలమీద వివేక&nbsp;<BR>రహితులకు ఎలాటి ప్రగాఢమైన మమకారం వుంటుందో - నీ సాక్షాత్కారాన్ని&nbsp;<BR>కాంక్షించే నా హృదయంనుంచి అలాటి అనురాగం ఎన్నడూ వీడకుండుగాక!’’&nbsp;<BR>ఇంద్రియాలు కోరే వస్తువులపట్ల, ధనంపట్ల, ఆస్తులపట్ల, ఆలుబిడ్డలపట్ల,&nbsp;<BR>స్నేహితులపట్ల మానవులకు ఎంత ప్రగాఢమైన ప్రీతి (ఘనతరమైన ప్రేమకు అవ-&nbsp;<BR>గతులు కాకపోవటంవల్ల) వుంటుందో మనం అవలోకిస్తున్నాం. ఈ వస్తుసము-&nbsp;<BR>దాయంపట్ల వారికి ఎంత ప్రగాఢమైన ఆసక్తి వుంటుందో కదా! కాబట్టే పూర్వోక్త&nbsp;<BR>ప్రార్థనలో యోగి ‘‘అలాటి ప్రగాఢ ప్రణయాన్ని, అలాటి అద్భుతానురాగాన్ని&nbsp;<BR>నీ పట్లమాత్రమే కలిగివుంటాను’’ అని వచిస్తూన్నాడు. ఈశ్వరుడికి సమర్పించ-&nbsp;<BR>బడేటప్పుడు ఈ అనురాగమే భక్తిగా పేర్కోబడుతుంది. భక్తి దేనినీ నాశనం&nbsp;<BR>చేయదు. మనకు యివ్వబడ్డ శక్తులలో ఏదీ వ్యర్థం కాదనీ, కైవల్యప్రాప్తికి సహ-&nbsp;<BR>జమార్గం వాటిలోనే వుందనీ అది మనకు బోధిస్తోంది. మన ప్రవృత్తులను భక్తి&nbsp;<BR>నాశనం చేయదు; ప్రకృతికి అది ప్రతికూలంగా పోదు. మహత్తరమై, ఉదాత్తమైన&nbsp;<BR>పథంలో అది దీన్ని నడుపుతుంది. భోగ్యవస్తువులమీద మన కెలాటి సహజాను-&nbsp;<BR>రాగం వుంటుంది! అవి మనకు సన్నిహితాలై, మన దృష్టిలో సత్యసందీప్తాలై&nbsp;<BR>వుండటంవల్ల వాటిమీద మనకు అలాటి అనురాగం వుండితీరుతుంది. ఉదాత్త&nbsp;<BR>వస్తువుల్లోని సత్యాన్ని సాధారణంగా మనం పరికించం. ఇంద్రియాతీత వస్తువుల్లో&nbsp;<BR>సత్యాన్ని విలోకిస్తే, ఇంద్రియ విశ్వానికి ఆవల వెలసే యథార్థం మన హృద-&nbsp;<BR>యాన్ని ఆకర్షిస్తే అది ఈశ్వరుడే అని మనం గుర్తించాలి. ఒకప్పుడు విషయ-&nbsp;<BR>వస్తువుల మీద చూపబడ్డ ప్రేమ భగవంతుడిపట్ల చూపబడితే, అది భక్తి అన-&nbsp;<BR>బడుతుంది. ఈ అధికానురాగాన్ని అలవరచుకోటం ఎలాగో శ్రీరామానుజస్వామి&nbsp;<BR>యిలా వివరించాడు:</FONT></p>
<p><FONT FACE="SHREE900, SHREE, sans-serif" SIZE="3">వివేకంవల్ల యిది అలవడుతుంది. ఇది మొదటి మెట్టు. ముఖ్యంగా&nbsp;<BR>పాశ్చాత్యులకు యిది వింతగా కనబడవచ్చు. శ్రీరామానుజస్వామి దృష్టిలో యిది&nbsp;<BR>‘‘ఆహారాన్ని గురించిన వివేకమై వుండాలి’’; మనకు శారీరక మానసిక శక్తులను&nbsp;<BR>ప్రసాదించే గుణం ఆహారంలో వుంది. ఆహారం మన కడుపులో ప్రవేశించి,&nbsp;<BR>పరివర్తన చెంది, మన దేహాలకు దార్ధ్యమిచ్చి నడుపుతుంది. మనం భుజించే</FONT></p>
<p><FONT FACE="ITCBookmanSWA,Bold, ITCBookman, sans-serif" SIZE="2"><B>173</B></FONT></p>
<hr class="puTa_virupu">
<table><tr><td><a class=puTa_lanke href=puTa180.html>p180</a></td><td>p181</td><td><a class=puTa_lanke href=puTa182.html>p182</a></td></tr></table>
</div></body></html>
