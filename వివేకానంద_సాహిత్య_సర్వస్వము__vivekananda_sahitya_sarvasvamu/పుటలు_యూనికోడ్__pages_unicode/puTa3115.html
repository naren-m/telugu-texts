<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3114.html>p3114</a></td><td>p3115</td><td><a class=puTa_lanke href=puTa3116.html>p3116</a></td></tr></table>

<p><FONT FACE="SHREE900, SHREE, sans-serif" SIZE="3">ప్రశ్న: మన స్త్రీలను మనం ఏ యే విధాలుగా సంస్కరణలు కావించాలి.&nbsp;<BR>స్వామీజీ: అటువంటి విద్యవల్ల స్త్రీలు తమ సమస్యలను తామే</FONT></p>
<p><FONT FACE="SHREE900, SHREE, sans-serif" SIZE="3">పరిష్కరించుకుంటారు. ఇంతకాలం వాళ్లు అసహాయతతోను, సేవాభావంలో&nbsp;<BR>యితరులమీద ఆధారపడటంలోను అలవాటుపడిపోయారు. అందువల్ల ఏ&nbsp;<BR>చిన్నకష్టం వచ్చినా లేక ఆపద కల్గినా భోరున ఏడవటం ఒక్కటే వాళ్లకు చేత-&nbsp;<BR>నైంది. ఇతర విషయాలతోపాటు వాళ్లు ధైర్యసాహసాలు కూడా సాధించాలి. నేటి-&nbsp;<BR>కాలంలో ఆత్మరక్షణ నేర్చుకోవటం వాళ్లకు ఆవశ్యకమైపోయింది. ఝూన్సీరాణి&nbsp;<BR>ఎటువంటి పరాక్రమవంతురాలో చూడు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: మీ సలహా పూర్తిగా కొత్తపద్ధతి. ఆ విధానంలో మన స్త్రీలను&nbsp;<BR>తర్ఫీదు చేయటానికి చాలాకాలం పడుతుందని నా అభిప్రాయం!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఏమైనా మన చేతనైనంత ప్రయత్నం మనం చేయాలి. వాళ్లకు&nbsp;<BR>బోధించటమే కాకుండా, మనం కూడా మనల్ని బోధించుకోవాలి. కేవలం పిల్లలు&nbsp;<BR>కనటంవల్లనే ఎవరూ తల్లీ, తండ్రీ అనిపించుకోరు. అనేక గురుతర&nbsp;<BR>బాధ్యతలు భుజస్కంధాలమీద మోయవలసి ఉంటుంది. స్త్రీవిద్యను ఈ విధంగా&nbsp;<BR>ప్రారంభించాలి. మన హిందుస్త్రీలకు పాతివ్రత్యం లేక శీలం </FONT><FONT FACE="TimesNewRoman, Times, serif" SIZE="2">(chastity)</FONT><FONT FACE="SHREE900, SHREE, sans-serif" SIZE="3"> అంటే&nbsp;<BR>ఏమిటో తెలుసు. అది వారి వారసత్వం. అన్నింటికంటే ముఖ్యంగా&nbsp;<BR>ఆ ఆదర్శాన్ని బలపరచండి. దానివల్ల వాళ్ల జీవితంలో ప్రతిస్థాయిలోను, వాళ్లు&nbsp;<BR>చక్కనిశీలాన్ని వృద్ధి చేసుకుంటారు. పెళ్లి చేసుకున్నా, చేసుకోక ఒంటరిగా&nbsp;<BR>వున్నా తమ మానాన్ని కాపాడుకోటానికి ప్రాణాన్నైనా త్యాగం చేయటానికి వారికి&nbsp;<BR>ఏమాత్రం భయమూ, జంకూగొంకూ ఉండదు. ఆదర్శం ఏదైనా ఆదర్శం-&nbsp;<BR>కోసం ప్రాణాన్ని త్యాగం చేయగలగటం సామాన్యమైన వీరోచితకార్యమా?&nbsp;<BR>ఈ యుగంయొక్క ప్రస్తుతావసరాలు పరిశీలించిన తర్వాత కొంతమంది స్త్రీలకు,&nbsp;<BR>సన్యాసాదర్శంవైపు శిక్షణ యివ్వటం అత్యంతావశ్యకంగా కనిపిస్తున్నది. దానివల్ల&nbsp;<BR>అనాదికాలంనుండి వాళ్లరక్తంలో కలిసిపోయిన పాతివ్రత్య </FONT><FONT FACE="TimesNewRoman, Times, serif" SIZE="2">(chastity)</FONT><FONT FACE="SHREE900, SHREE, sans-serif" SIZE="3"> ప్రభావంచేత&nbsp;<BR>జీవితపర్యంతం కన్యాత్వాన్నే వహిస్తారు. దీనితోపాటు విజ్ఞాన&nbsp;<BR>శాస్త్రాలు తమకు మాత్రమేకాక యితరులకుకూడా ఉపయోగకరమైన యితర&nbsp;<BR>విషయాలు, వారికి బోధించాలి. ఇవి నేర్చుకునేకొద్దీ యింకా సులభంగా యీ&nbsp;<BR>విషయాలు నేర్చుకొని ఆ విధంగా నేర్చుకోవటంలోని ఆనందాన్ని అనుభ&nbsp;<BR>విస్తారు. మన మాతృభూమికి, తన సంక్షేమానికై తన సంతానంలో కొంతమంది&nbsp;<BR>బిడ్డలు, పవిత్రాత్ములైన బ్రహ్మచారులు, బ్రహ్మచారిణులు కావాలి.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: మాతృభూమి సంక్షేమానికి వీళ్ల బ్రహ్మచర్యం ఎలా సహాయ&nbsp;<BR>పడుతుంది?</FONT></p>
<hr class="puTa_virupu">
<table><tr><td><a class=puTa_lanke href=puTa3114.html>p3114</a></td><td>p3115</td><td><a class=puTa_lanke href=puTa3116.html>p3116</a></td></tr></table>
</div></body></html>
