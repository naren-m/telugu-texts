<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2288.html>p2288</a></td><td>p2289</td><td><a class=puTa_lanke href=puTa2290.html>p2290</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 4 0</FONT></p>
<p><FONT FACE="SHREE900, SHREE, sans-serif" SIZE="3">ఇలాటి భావాలతోనే ఖగోళశాస్త్రాన్నంతా గ్రహిస్తాడు. కానీ ఖగోళశాస్త్రంలోని&nbsp;<BR>సూక్ష్మాంశాలను నేర్వ ప్రారంభించినప్పుడు వాటి నడుమ వుండేది సూర్యుడనే&nbsp;<BR>సిద్ధాంతం అవసర మవుతుంది. అప్పుడది వానికి చాలాబాగాకూడ తెలుస్తుంది.&nbsp;<BR>సహజంగా ఇంద్రియ సంబంధమైన సిద్ధాంతం ద్వైతం. ఇంద్రియాలు మనకు&nbsp;<BR>పరిమితులు పెట్టేంతవరకు సగుణబ్రహ్మమును మాత్రమే మనం చూడ&nbsp;<BR>గల్గుతాం; సగుణమును తప్ప ఇతరమును తెలిసికోజాలం. ఈ ప్రపంచంలో&nbsp;<BR>వున్నది వున్నట్లు మనం గ్రహించి తీరాలి. ‘‘నీ వొక శరీరమవని భావించు-&nbsp;<BR>కొంటూ వున్నంతకాలం, నీవు ఒక జీవుడవని భావించుకొంటూ వున్నంత-&nbsp;<BR>కాలం, నీ వొక మనస్సువని భావించుకొంటూన్నంతకాలం, ఆత్మ, ప్రకృతి,&nbsp;<BR>వాటి సృష్టికర్త అనే మూటినీ ప్రతి అనుభవంలో నీవు పొందక తప్పదు’’ అని&nbsp;<BR>శ్రీరామానుజాచార్యులవారు చెబుతున్నారు. అయినప్పటికీ మనస్సు సూక్ష్మతర&nbsp;<BR>మవుతూ పోయిపోయి చివరికి ఇంచుమించుగా లయం చెందినప్పుడు, మనకు&nbsp;<BR>భయం కలిగించేవి, దుర్బలుల చేసేవీ, మనల్ని ఈ స్థూలదైహిక జీవితంలో&nbsp;<BR>బంధించి వుంచేవీ అయిన ఆయా విషయాలన్నీ అదృశ్యములై పోయినప్పుడు,&nbsp;<BR>ఈ శరీరభావం సైతం అదృశ్యమవుతుంది. అలాటి స్థితి లభించినప్పుడు కానీ&nbsp;<BR>ఈ ప్రాచీన దివ్యసిద్ధాంతంయొక్క సత్యం బోధపడజాలదు. ‘‘ఇహైవ తైర్జితః&nbsp;<BR>సర్గో ఏషాం సామ్యే స్థితం, మనః। నిర్దోషం హి సమం బ్రహ్మ తస్మాద్బ్రహ్మణి&nbsp;<BR>తేస్థితాః’’ - (సమస్తమును సమంగా చూడటంలో ఎవరి మనస్సులు సుస్థిర&nbsp;<BR>మైనవో, వారు ఈ జన్మలోనే జనన మరణ చక్రాన్ని దాటుతున్నారు. ఏలంటే&nbsp;<BR>బ్రహ్మం నిర్మలం, సర్వసమమూ అయినట్టిది. కాబట్టి, అలాంటివాళ్లు బ్రహ్మం-&nbsp;<BR>లోనే జీవిస్తున్నట్లు చెబుతారు.)</FONT></p>
<p><FONT FACE="SHREE902, SHREE, sans-serif" SIZE="3">‘‘సమం పశ్యన్‌ హి సర్వత్ర సమవస్థిత మీశ్వరం।</FONT></p>
<p><FONT FACE="SHREE902, SHREE, sans-serif" SIZE="3">న హిన స్త్యాత్మ నాత్మానం తతో యాతి పరాంగతిం।।</FONT></p>
<p><FONT FACE="SHREE900, SHREE, sans-serif" SIZE="3">‘‘ఇలా, ఈశ్వరుని సర్వత్ర సమంగా చూచే యోగి, ఆత్మను ఆత్మచే&nbsp;<BR>హింసించుకోడు. అతడు పరమగతినే పొందుతాడు.’’</FONT></p>

<hr class="puTa_virupu">
<table><tr><td><a class=puTa_lanke href=puTa2288.html>p2288</a></td><td>p2289</td><td><a class=puTa_lanke href=puTa2290.html>p2290</a></td></tr></table>
</div></body></html>
