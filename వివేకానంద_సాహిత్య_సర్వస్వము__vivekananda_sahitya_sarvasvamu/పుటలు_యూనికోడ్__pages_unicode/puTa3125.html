<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3124.html>p3124</a></td><td>p3125</td><td><a class=puTa_lanke href=puTa3126.html>p3126</a></td></tr></table>

<p><FONT FACE="SHREE900, SHREE, sans-serif" SIZE="3">డబ్బు దొంగిలింపబడినా అతనికి ప్రాణహాని కలుగదు, అతడంతటితో మర&nbsp;<BR>ణింపడు - బ్రతికే వుంటాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ మూలసూత్రాన్ని మనస్సులో పెట్టుకొని పరిశీలిస్తే మనకేం తెలుస్తు-&nbsp;<BR>న్నది? భారతదేశం యిప్పుడు రాజకీయబలాన్ని కోల్పోయి వుంది. ఆ జాతి&nbsp;<BR>యిప్పుడు దాస్యదశలో వుంది. భారతీయులకు తమ ప్రభుత్వ విధానాన్నిగూర్చి&nbsp;<BR>నోరెత్తి మాట్లాడే అధికారం లేదు. వాళ్లు ముప్ఫైకోట్ల బానిసలు, అంతే! భార-&nbsp;<BR>తీయుడి రాబడి మొత్తంమీద చూస్తే నెలకు రెండు షిల్లింగులు (సుమారు&nbsp;<BR>ఒకటిన్నర రూపాయ) మాత్రమే. ప్రజాసామాన్యంలో అత్యధిక భాగం పస్తులు&nbsp;<BR>పడివుండటమే గతి. కాబట్టి, ఆ రాబడి ఏమాత్రం తగ్గినా లక్షలకొద్దీ ప్రజలు&nbsp;<BR>మరణిస్తారు. ఏ కొద్దిపాటి కాటకం వచ్చినా మరణమనే అర్థం. కాబట్టి అక్కడ&nbsp;<BR>కూడ - ఆవైపున భారతదేశాన్ని చూస్తే - నాశమే - ఆశకు ఏమాత్రం ఎడ-&nbsp;<BR>మీయని నాశమే - నాకు కనిపిస్తోంది.</FONT></p>
<p><FONT FACE="SHREE900, SHREE, sans-serif" SIZE="3">కాని, భారతజాతికి ఎప్పుడుకూడ ద్రవ్యార్జనం లక్ష్యమే కాదని తెలుస్తు-&nbsp;<BR>న్నది. వాళ్లు అపార ధనసంపదను - ఇతర జాతులేవీ, ఎప్పుడూ, గడింప&nbsp;<BR>నంతటి ధనాన్ని - గడించినమాట నిజమే కాని ఆ జాతికి ధనార్జనపై దృష్టి&nbsp;<BR>లేదు. ఎంతోకాలం అది మహాబలిష్ఠమైన జాతుల్లో ఒకటిగా ఉండింది; కాని ఆ&nbsp;<BR>జాతి ఎప్పుడూ అధికారంపై దృష్టి నిలుపలేదు. ఇతరదేశాల మీదికి దండ&nbsp;<BR>యాత్రచేసి, విజయశంఖం పూరింపలేదు. తమ సరిహద్దుల్లోని రాజ్యంతోనే&nbsp;<BR>సంతుష్టి కలిగివుండటంచే, ఆ జాతి ఎవరితోను యుద్ధమాడలేదు. భారత-&nbsp;<BR>జాతి దిగ్దేశ సార్వభౌమతావైభవం ఎప్పుడూ ఆశించలేదు. అనగా ఆ జాతికి&nbsp;<BR>ద్రవ్యసమృద్ధి కాని, అధికారదాహం కాని ఆదర్శాలు కావు.</FONT></p>
<p><FONT FACE="SHREE900, SHREE, sans-serif" SIZE="3">అయితే వారి ఆదర్శం ఏది? వారి భావం తప్పో, ఒప్పో కాని, మన&nbsp;<BR>కిప్పుడు చర్చనీయ విషయం అదికాదు - మనుష్య సంతతి అంతటిలోను ఆ&nbsp;<BR>జాతి ఒక్కటియే ఐహిక జీవితాన్ని మిథ్య అని గాఢంగా విశ్వసించేది. సత్య&nbsp;<BR>వస్తువు ఈశ్వరుడు. కాబట్టి కష్టాలు రానీ, సుఖాలు రానీ, సర్వదా అతనిని&nbsp;<BR>అంటిపెట్టుకొని ఉండాలి. తమకు ప్రాప్తించిన భ్రష్టదశను అనుభవిస్తూనే వారు&nbsp;<BR>ఈశ్వరోపాసనకు అగ్రస్థానం యిచ్చారు. హిందువు, త్రాగినా, నిద్రించినా, నడ-&nbsp;<BR>చినా, పెండ్లాడినా, తుదకు బందిపోటుచేసినా అందులో భగవద్భక్తి కలిగి&nbsp;<BR>ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">అలాంటి దేశాన్ని మీ రెప్పుడైనా చూచారా? దొంగల జట్టును ఒకదానిని&nbsp;<BR>ఏర్పాటుచేయ బూనుకుంటే, ఆ నాయకుడు ఏదో ఒకరీతి మతాన్ని బోధించి,&nbsp;<BR>మాయావేదాంతాన్ని ఏదో ఒకటి కల్పించి, ఈశ్వరసాన్నిధ్యం చేరడానికి అంత-</FONT></p>
<hr class="puTa_virupu">
<table><tr><td><a class=puTa_lanke href=puTa3124.html>p3124</a></td><td>p3125</td><td><a class=puTa_lanke href=puTa3126.html>p3126</a></td></tr></table>
</div></body></html>
