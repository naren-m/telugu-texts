<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2964.html>p2964</a></td><td>p2965</td><td><a class=puTa_lanke href=puTa2966.html>p2966</a></td></tr></table>

<p><FONT FACE="SHREE900, SHREE, sans-serif" SIZE="3">తీసుకొని, సత్యాన్ని గ్రహించే మార్గాన్ని గూర్చి నీవు యిప్పుడు మాట్లాడు&nbsp;<BR>తున్నావు? అవునా!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అవునండి! ఇంద్రియాలకు గోచరించే ప్రపంచం, నాకు ప్రత్య-&nbsp;<BR>క్షంగా కనిపిస్తున్నది కనుక, అదే సత్యమని, దానికి వ్యతిరేకమైనది సత్యం కాదని,&nbsp;<BR>నా బుద్ధికి తోస్తున్నది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: కాని, ‘ఏకమేవా ద్వితీయం’ (ఉన్నది ఒక్కటే, రెండవది&nbsp;<BR>లేదు) అని వేదాలు చెబుతున్నవి గదా! ఉన్న సత్యం ఒక్కటే - బ్రహ్మం!&nbsp;<BR>అయితే, ఈ నానాత్వం మిథ్యకదా! నీవు వేదాలను నమ్ముతావనుకుంటాను.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అవునండి! వేదాలు నాకు పరమ ప్రమాణం! కాని వాదానికి అవి&nbsp;<BR>ప్రమాణం కాదనుకుంటే, ఇతర మార్గాల ద్వారా దాన్ని ఖండించాలి కదా!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఆ విధంగా కూడా చేయవచ్చు. ఇటుచూడు. నీవు నానాత్వం&nbsp;<BR>అని చెప్పేది అదృశ్యమైపోయే సమయం ఒకటి వస్తుంది. ఆ నానాత్వం మనకు&nbsp;<BR>గోచరం కానేకాదు. ఆ స్థితిని నేను నా జీవితంలో అనుభవించాను.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఎప్పుడండి?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: దక్షిణేశ్వర దేవాలయ ఉద్యానవనంలో ఒకరోజు శ్రీరామ</FONT></p>
<p><FONT FACE="SHREE900, SHREE, sans-serif" SIZE="3">కృష్ణుడు నా హృదయాన్ని స్పృశించారు. మొట్టమొదట యిండ్లు, గదులు, తలు-&nbsp;<BR>పులు, కిటికీలు, వరండాలు, చెట్లు, సూర్యుడు, చంద్రుడు - అన్నీ ఎగిరి&nbsp;<BR>పోతున్నట్లు, విరిగి ముక్కలై అణువులు, పరమాణవులుగా మారి ఆకాశంలో&nbsp;<BR>లీనమైనట్లు కన్పించింది. మళ్లీ క్రమంగా ఆకాశంలోకూడా లీనమై దానితోపాటు&nbsp;<BR>నేను </FONT><FONT FACE="TimesNewRoman, Times, serif" SIZE="2">(ego)</FONT><FONT FACE="SHREE900, SHREE, sans-serif" SIZE="3"> అనే జ్ఞాపకంకూడా అదృశ్యమైపోయింది. తర్వాత ఏం జరిగిందో&nbsp;<BR>నాకు జ్ఞప్తిలేదు. నేను మొదట భయపడ్డాను. ఆ స్థితి నుండి తిరిగి వచ్చిన&nbsp;<BR>తర్వాత మళ్లీ నేను యిళ్లను, తలుపులను, కిటికీలను, వరండాలను యితర వస్తు-&nbsp;<BR>వుల్ని చూడగలిగాను. మరోసారి సరిగా యిదే అనుభవం అమెరికాలో ఒక&nbsp;<BR>సరస్సు ప్రక్కన కలిగింది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మెదడు చెడిపోవడం వల్లకూడా ఈ స్థితి కలుగకూడదా? అటు-&nbsp;<BR>వంటి స్థితిని అనుభవించటంలో ఏమి ఆనందం ఉన్నదో నాకు అర్థం&nbsp;<BR>కావటం లేదు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: బుద్ధి చెడటమా? జబ్బువల్ల కలిగే భ్రమకానప్పుడు, త్రాగుడు-&nbsp;<BR>వల్ల వచ్చే కైపు కానప్పుడు, వింతవింతలైన ప్రాణాయామాలవల్ల కలిగే మిథ్యా-&nbsp;<BR>దృశ్యం కానప్పుడు, పరిపూర్ణమైన ఆరోగ్యస్థితిలో, పరిపూర్ణమైన స్మృతిలో&nbsp;<BR>ఉండేవానికి కలిగే ఆ అనుభూతిని మెదడు చెడటం అని నీవు ఎలా అంటావు?&nbsp;<BR>అంతేకాక, ఈ అనుభవం వేదవాక్య సమ్మతమై ఉన్నది. ప్రాచీన ఋషులు,</FONT></p>
<hr class="puTa_virupu">
<table><tr><td><a class=puTa_lanke href=puTa2964.html>p2964</a></td><td>p2965</td><td><a class=puTa_lanke href=puTa2966.html>p2966</a></td></tr></table>
</div></body></html>
