<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1960.html>p1960</a></td><td>p1961</td><td><a class=puTa_lanke href=puTa1962.html>p1962</a></td></tr></table>
<p><FONT FACE="SHREE900, SHREE, sans-serif" SIZE="3">356 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">విన్నంతమాత్రాన కలిగే నష్టమేదీ వుండదని చెప్పాడు. కాని దీనికి క్రైస్తవులు&nbsp;<BR>అంగీకరించలేదు. అందువల్ల వారికి పన్నులు తప్పలేదు. సుల్తాన్‌ ప్రతిపాదనను&nbsp;<BR>వారంగీకరించకపోవటానికి మహమ్మదీయులతో నివసించటంతో వారుకూడా&nbsp;<BR>మూక ఉమ్మడిగా మహమ్మదీయులుగా మారిపోవలసి వస్తుందనే భయమే ముఖ్య-&nbsp;<BR>కారణం. ఇప్పటి స్టాంబూల్‌ సుల్తాన్‌ ఎంతో కష్టపడి పనిచేసే స్వభావం గలవాడు.&nbsp;<BR>ప్రతి విషయాన్ని స్వయంగా పర్యవేక్షిస్తాడు. రాజభవనంలో ప్రదర్శించ&nbsp;<BR>బడే నాటకాలు, వినోద కార్యక్రమాల ఏర్పాట్లను తనే స్వయంగా పర్యవేక్షిస్తాడు.&nbsp;<BR>ఇతడికి పూర్వుడైన మురాద్‌ అసమర్థుడు. ఇతడు మాత్రం చాల తెలివైనవాడు.&nbsp;<BR>ఇతడు రాజ్యానికి వచ్చాక రాజ్యం పరిస్థితిలో ఆశ్చర్యకరమైన అభివృద్ధి తెచ్చాడు.&nbsp;<BR>ఈ దేశంలో పార్లమెంటరీ విధానం కొనసాగదు.</FONT></p>
<p><FONT FACE="SHREE900, SHREE, sans-serif" SIZE="3">ఉదయం పదిగంటలకు మేం కాన్‌స్టాంట్‌నోపిల్‌నుండి బైలుదేరాం. ఒక&nbsp;<BR>పగలు, ఒక రాత్రి నిశ్చలంగా వున్న సముద్రం మీదుగా పయనించి మేం ‘గోల్డెన్‌&nbsp;<BR>హారన్‌’ను, మార్మోరా సముద్రాన్ని చేరుకొన్నాం. మార్మోరా సముద్ర దీవుల్లో&nbsp;<BR>ఒకదాంట్లో మేం గ్రీకు మతానికి సంబంధించిన ఒక మఠాన్ని చూశాం. పూర్వం&nbsp;<BR>యిక్కడ మతగ్రంథాధ్యయనానికి ఎక్కువ అవకాశాలుండేవి. కారణం ఇది&nbsp;<BR>ఆసియా, ఐరోపాలకు మధ్యన వుండటమే. ఉదయం మెడిటరేనియన్‌లోని&nbsp;<BR>ద్వీపసముదాయానికి వెళ్లి చూస్తుండగా మాకు ప్రొఫెసర్‌ లైఫెర్‌ కనిపించాడు.&nbsp;<BR>పూర్వం ఈయన్నొకసారి మద్రాసులోని పచ్చయప్ప కళాశాలలో కలుసు&nbsp;<BR>కొన్నాను. ఒకానొక దీవిలో మాకొక శిథిల దేవాలయం కనిపించింది. సముద్రపు&nbsp;<BR>ఒడ్డున వుందికాబట్టి బహుశ యిది ‘నెప్య్టూన్‌’ దేవాలయం ఐవుండొచ్చును.&nbsp;<BR>సాయంత్రానికి మేం ఏథెన్స్‌ చేరుకొన్నాం.</FONT></p>
<p><FONT FACE="SHREE900, SHREE, sans-serif" SIZE="3">మే మా రాత్రంతా క్వారన్‌టైన్‌ (ఓడ రేవులోకి రాకుండా నిషేధించబడి-&nbsp;<BR>నప్పుడు నిలిచే స్థలం) లో గడిపి, ఉదయం రేవులోకి దిగటానికి అనుమతి-&nbsp;<BR>పొందాం. పోర్ట్‌ పైరస్‌ ఒక చిన్న పట్టణం. కాని ఎంతో అందమైంది. ఇక్కడ&nbsp;<BR>ఐరోపా వాతావరణమే మనకు ప్రతిచోటా తగులుతుంది. మనకు నీటుగౌనులు&nbsp;<BR>ధరించిన ఒకరిద్దరు గ్రీకువాళ్లు కనిపిస్తారు. అక్కణ్ణుండి 5 మైళ్లు కారులో వెళ్లి,&nbsp;<BR>ఏథెన్స్‌ ప్రాచీన కుడ్యాలను చూశాం. ఈ ప్రాచీన కుడ్యాలు పట్టణాన్ని రేవుతో&nbsp;<BR>కలుపుతాయి. తర్వాత మేం పట్టణ సంచారానికి వెళ్లాం. ఎక్రోపోలిన్స్‌ -&nbsp;<BR>హోటళ్లు - ఇళ్లు - వీథులన్నీ పరిశుభ్రంగా వున్నాయి. రాజభవనం చాల చిన్నది.&nbsp;<BR>ఆ రోజే మేం అక్కడున్న ఒక చిన్న గుట్టనెక్కి ‘ఎక్రోపోలిన్స్‌’ను ‘వింగ్లెస్‌ విక్టరీ’&nbsp;<BR>దేవాలయాన్ని, ‘పార్థినన్‌’ మొదలైన వాటిని చూశాం. ఆ దేవాలయం పాల&nbsp;<BR>రాతితో నిర్మించబడింది. కొన్ని శిథిల స్తంభాలుకూడా మాకు కనిపించాయి.</FONT></p>
<hr class="puTa_virupu">
<table><tr><td><a class=puTa_lanke href=puTa1960.html>p1960</a></td><td>p1961</td><td><a class=puTa_lanke href=puTa1962.html>p1962</a></td></tr></table>
</div></body></html>
