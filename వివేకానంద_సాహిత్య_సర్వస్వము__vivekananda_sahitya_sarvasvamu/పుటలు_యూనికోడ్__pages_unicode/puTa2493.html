<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2492.html>p2492</a></td><td>p2493</td><td><a class=puTa_lanke href=puTa2494.html>p2494</a></td></tr></table>
<p><FONT FACE="SHREE900, SHREE, sans-serif" SIZE="3">రామాయణం</FONT></p>
<p><FONT FACE="TimesNewRoman, Times, serif" SIZE="2">57</FONT></p>
<p><FONT FACE="SHREE900, SHREE, sans-serif" SIZE="3">విడిచిపోడు. ఎందుకంటె ప్రేమ ఎన్నడూ తరగదు; ప్రతిఫలం కోరదు; స్వార్థ-&nbsp;<BR>పరత్వం ఎరుగదు’’ అని ముని ఉపదేశించాడు.</FONT></p>
<p><FONT FACE="SHREE900, SHREE, sans-serif" SIZE="3">తరువాత నారదుడు, అతడికి ఆరాధనాపద్ధతిని నేర్పాడు. ఆ దోపిడిగాడు&nbsp;<BR>సర్వసంగపరిత్యాగం చేసి అరణ్యంలోకి వెళ్లిపోయాడు. అక్కడతడు ధ్యానంలో,&nbsp;<BR>ప్రార్థనలో తననే మరచిపోయాడు. ఎంతగా మరచిపోయాడంటే, చీమలు అతని&nbsp;<BR>మీద పుట్టలు పెట్టాయి. అతనికి అదేమీ తెలియలేదు. అనేక సం।।లు గడిచాక&nbsp;<BR>‘‘మునీంద్రా, లే’’ అనే వాణి వినబడింది. ఇలా ప్రబోధితుడై అతడు ‘‘మునీం-&nbsp;<BR>ద్రుణ్ణా? దారిదోపిడి దొంగనుకానా నేను?’’ అన్నాడు సంభ్రమాశ్చర్యాలతో.&nbsp;<BR>‘‘నువ్వు దొంగవు కావు. పరమపవిత్రుడైన మునివి నువ్వు. నీ పాత పేరు&nbsp;<BR>పోయింది. నీ మీద ఏర్పడ్డ యీ చీమల పుట్టలను సైతం గుర్తించలేనంతగా తీవ్ర-&nbsp;<BR>తపస్సులో మునిగిపోయావు కాబట్టి, యిప్పటినుండి నువ్వు వాల్మీకి అనే&nbsp;<BR>పేరుతో పిలువబడతావు. వల్మీకంనుండి అంటే పుట్టనుండి పుట్టినవాడని&nbsp;<BR>అర్థం’’ అని ఆ వాణి తెలిపింది. ఈ విధంగా అతడొక ఋషి అయ్యాడు.</FONT></p>
<p><FONT FACE="SHREE900, SHREE, sans-serif" SIZE="3">ఆయన కవిగా పరిణమించిన విధం యిది: ఒకనాడు వాల్మీకి స్నానానికై&nbsp;<BR>గంగానదికి వెళుతున్నాడు. దారిలో గిరగిరా తిరుగుతూ, ఒకదాన్నొకటి&nbsp;<BR>ముద్దాడుకొంటూ విహరిస్తున్న క్రౌంచపక్షుల జంట ఆయనకు కనబడింది.&nbsp;<BR>వాటి నాయన ప్రియంగా చూస్తూండేక్షణంలో ఎక్కడనుండో సర్‌ మని ఒక&nbsp;<BR>బాణంవచ్చి మగ క్రౌంచాన్ని చంపేసింది. అది నేలకూలగానే క్రౌంచాంగన తన&nbsp;<BR>ప్రియుడి శరీరాన్ని ప్రదక్షిస్తూ విలపించసాగింది. తక్షణమే వాల్మీకి దుఃఖితుడై&nbsp;<BR>చుట్టూ చూడగా ఒక బోయవాడు కనపడ్డాడు. ‘‘ఓరీ! నువ్వు నృశంసుడివి.&nbsp;<BR>కరుణాలేశ రహితుడివి. ఆ పక్షులు ప్రేమమయులై వుండటం చూసికూడా నీ&nbsp;<BR>ఘాతుకకరం ఆగలేదే’’ అని ఋషి అరిచాడు. ‘‘ఏమిటిది? ఏమంటున్నాను?&nbsp;<BR>ఈ తీరులో యింతకు మునుపెన్నడూ నేను మాట్లాడింది లేదే’’ అని ఆయన&nbsp;<BR>తనలో అనుకోసాగాడు. అప్పుడు ‘‘భీతిచెందకు. ఇప్పుడు నీ నోటిగుండా వెలు-&nbsp;<BR>వడింది శ్లోకం. లోక ప్రయోజనార్థం శ్రీరాముడి చరిత్రను యిలాటి కవితల్లో&nbsp;<BR>రచించు’’ అని ఒక వాణి వినబడింది. ఆ కావ్యం ముందు అలా రచితమైంది.&nbsp;<BR>ఆదికవి వాల్మీకి హృదయంనుండి ఉప్పొంగిన శోకమే ప్రథమ శ్లోకమైంది. ఆ&nbsp;<BR>తరువాత అతడు భువనసుందరమైన శ్రీమద్రామాయణాన్ని రచించాడు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో అయోధ్య అనే ప్రాచీన నగరం వుండేది. ఇప్పటికీ అది&nbsp;<BR>వుంది. ఆ నగరంవున్న రాష్ట్రానికి ఔధ్‌ అని పేరు. మీలో అనేకులు భారత&nbsp;<BR>దేశపటంలో దాన్ని గుర్తించి వుంటారు. అదే ప్రాచీనమైన అయోధ్య. ప్రాచీన-&nbsp;<BR>కాలంలో దాన్ని దశరథుడనే రాజు పరిపాలించేవాడు. ఆయనకు ముగ్గురు</FONT></p>
<hr class="puTa_virupu">
<table><tr><td><a class=puTa_lanke href=puTa2492.html>p2492</a></td><td>p2493</td><td><a class=puTa_lanke href=puTa2494.html>p2494</a></td></tr></table>
</div></body></html>
