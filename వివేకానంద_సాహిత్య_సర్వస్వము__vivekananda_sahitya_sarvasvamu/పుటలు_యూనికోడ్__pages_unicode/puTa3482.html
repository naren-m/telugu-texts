<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3481.html>p3481</a></td><td>p3482</td><td><a class=puTa_lanke href=puTa3483.html>p3483</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>^ ˙</FONT></p>
<p><FONT FACE="SHREE900, SHREE, sans-serif" SIZE="3">గత సంవత్సరం వేసవిలో ఈ దేశానికి నేను వచ్చాను. పేరుప్రతిష్ఠలు లేవు.&nbsp;<BR>విదేశస్థుల పరిచయాన్ని పొందడానికి అర్హమైన పాండిత్యమా లేదు. డబ్బులేదు.&nbsp;<BR>స్నేహితులు లేరు. తోడులేదు. ఫకీరునై నిస్సహాయుణ్ణై వున్నాను. దాదాపుగా&nbsp;<BR>దిక్కులేనిస్థితిలో వున్నాను. అలాటి సమయంలో అమెరికన్‌ స్త్రీలు నాకు&nbsp;<BR>సహాయులయ్యారు. నీడ నిచ్చారు. అన్నపానా లొసగారు. తమ ఇళ్లకు ఆహ్వా&nbsp;<BR>నించి తమ సోదరునిలా, తమ కుమారునిలా నన్ను ఆదరించారు. ఈ భయం-&nbsp;<BR>కరుని, ఈ క్రైస్తవ మతహీనుణ్ణి </FONT><FONT FACE="TimesNewRoman, Times, serif" SIZE="2"> 'DQJHURXV  +HDWKHQ </FONT><FONT FACE="SHREE900, SHREE, sans-serif" SIZE="3"> వదలిపెట్టమని వారి&nbsp;<BR>మతగురువులు ప్రోద్బలంచేశారు. ‘ఈ విదేశీయుడు తెలియనివాడు. ఇతని శీలం&nbsp;<BR>ఎలాటిదో తెలియదు. అది సరైనదికాకపోవచ్చు. అందువల్ల యితగాణ్ణి&nbsp;<BR>చేరదీయొద్దు’ అని వారి మిత్రులు నిత్యం వారికి చెప్పేవారు. ఐనా ఆ మహా&nbsp;<BR>తల్లులు నాకు అండగా నిలిచారు. నే నెలాటివాణ్ణో, నా శీల మెలాటిదో వారు&nbsp;<BR>బాగా పరిశీలించగలిగారు. అద్దం నిర్మలంగా వుంటేనేగదా ప్రతిబింబం స్వచ్ఛంగా&nbsp;<BR>కనిపిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">అమెరికాలోని ఎన్నో చక్కని కుటుంబాలను నేను తిలకించాను. చెప్పలేని&nbsp;<BR>నిర్మలమైన శీలం గలిగి నన్ను పుత్రవాత్సల్యంతో చూసిన తల్లుల నెందరినో&nbsp;<BR>చూశాను. చక్కని సంస్కృతి, ఉత్తమమైన విద్య, మహోన్నతమైన పారమార్థిక&nbsp;<BR>సంపద కలిగి హిమాలయంలోని మంచులా అత్యంత స్వచ్ఛమైన, నిర్మల&nbsp;<BR>మనస్కులైన కన్నియలను, కుమార్తెలను ఎందరినో చూశాను. ఆ విధంగా వున్న-&nbsp;<BR>ప్పుడు - అమెరికా గంధర్వాంగనలతోను, స్వైరవిహారిణులతోను నిండివుందని&nbsp;<BR>చెప్పవచ్చా? అన్నిచోట్లా మంచివుంటుంది, చెడువుంటుంది. నిజమేకాని ఒక&nbsp;<BR>దేశంలోని బలహీనులను, దుర్జనులను లెక్కలోకి తీసుకొని, ఆ దేశం మంచీ చెడు-&nbsp;<BR>లను నిర్ణయించరాదు. కారణం వారు జాతీయప్రవాహంలో కొట్టుకుపోయే చెత్త-&nbsp;<BR>చెదారంలాంటివారు. దేశం విలువ ఆ దేశంలోని ఉదాత్తచరితులను, వినిర్మలు-&nbsp;<BR>లను, పావనాత్ములనుబట్టి నిర్ణయించబడాలి. వారే జాతీయ జీవనవాహిని ఎంత&nbsp;<BR>నిర్మలంగాను, అనర్గళంగాను ప్రవహించటాన్ని సూచిస్తారు. దాన్నిబట్టే వారి&nbsp;<BR>జీవన స్వభావాన్ని అంచెనా వేయాలి.</FONT></p>
<p><FONT FACE="SHREE900, SHREE, sans-serif" SIZE="3">చక్కగా పండక, పురుగులుబట్టి, కుప్పలు కుప్పలుగా నేలపై రాలిపోయిన&nbsp;<BR>ఆపిల్‌పళ్లనుబట్టి ఆపిల్‌చెట్టు విలువను, ఆ పండ్ల రుచిని నిర్ణయించవచ్చా? బాగా-&nbsp;<BR>పండి పరిపక్వమైన ఒక్కపండు ఆ చెట్టుకు కాసినా ఆ పండే ఆ చెట్టు విలువను&nbsp;<BR>తెలియజేస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఇక నేటి అమెరికన్‌ స్త్రీల విషయంలో వారికున్న విశాల ఉదారబుద్ధిని నేను&nbsp;<BR>శ్లాఘిస్తాను. అలాంటి విశాలహృదయులైన పురుషులను అనేకమందిని నేను ఈ</FONT></p>
<hr class="puTa_virupu">
<table><tr><td><a class=puTa_lanke href=puTa3481.html>p3481</a></td><td>p3482</td><td><a class=puTa_lanke href=puTa3483.html>p3483</a></td></tr></table>
</div></body></html>
