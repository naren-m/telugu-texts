<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2831.html>p2831</a></td><td>p2832</td><td><a class=puTa_lanke href=puTa2833.html>p2833</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">3</FONT></p>
<p><FONT FACE="SHREE900, SHREE, sans-serif" SIZE="3">మాట్లాడటానికి వచ్చినారని చెప్పాడు. వెంటనే స్వామీజీ అతనితో ఆయనను&nbsp;<BR>చిన్నగదిలోనికి పిలుచుకొని రమ్మని చెప్పారు. నరేంద్రబాబు అక్కడికి వచ్చి&nbsp;<BR>కూర్చొని ఇంగ్లండు, అమెరికా విషయాలను అనేకం ప్రస్తావించాడు. అతని&nbsp;<BR>ప్రశ్నలకు స్వామీజీ యిలా సమాధానం చెప్పారు. ‘‘ప్రపంచంలో అమెరికా వంటి&nbsp;<BR>దేశం మరొకటి లేదు. అమెరికావాళ్లు అంత ఉదారులు, విశాలహృదయం కల-&nbsp;<BR>వారు. అతిథి సత్కారానికి వారు పెట్టిన పేరు, కొత్తభావాలను చిత్తశుద్ధితో స్వీక-&nbsp;<BR>రిస్తారు.’’ అమెరికాలో జరిగిన పని నా శక్తి వల్ల జరిగింది కాదు. ఆ దేశ ప్రజలు&nbsp;<BR>అంత మంచి మనస్సు కలవారు కాబట్టి నా వేదాంత భావాలను అంగీక&nbsp;<BR>రించారు. ఇంగ్లండును గురించి చెబుతూ స్వామీజీ యిలా అన్నారు: ఇంగ్లీషు-&nbsp;<BR>వారివంటి పూర్వ సంప్రదాయాలను పాటించే వారు (కన్సర్వేటివ్‌) ప్రపం-&nbsp;<BR>చంలో మరొకరు లేరు. కొత్తభావాలను వాళ్లు అంత సులభంగా అంగీకరించరు.&nbsp;<BR>కాని పట్టుదలతో వారికి అర్థమయ్యేలాగా చేశామా, యిక వారు దాన్ని వదలి-&nbsp;<BR>పెట్టరు. ఏ దేశంలోను యిటువంటి గట్టి పట్టుదల కనబడదు. అందుకే, శక్తి-&nbsp;<BR>లోను, సంస్కృతిలోను వారు ప్రపంచంలో అగ్రస్థానం వహించారు.</FONT></p>
<p><FONT FACE="SHREE900, SHREE, sans-serif" SIZE="3">‘‘సమర్థులైన ప్రచారకులు లభిస్తే వేదాంత ప్రచారం అమెరికాలో కంటే&nbsp;<BR>ఇంగ్లండులోనే సుస్థాపితమౌతుంది’’ అని చెబుతూ స్వామివారింకా యిలా&nbsp;<BR>అన్నారు. ‘‘నేను ప్రచార కార్యానికి పునాది మాత్రమే వేశాను. ఇక ముందు&nbsp;<BR>రాబోయే ప్రచారకులు నా మార్గాన్నే అనుసరిస్తే క్రమక్రమంగా ఎంతో మంచి&nbsp;<BR>పని జరుగుతుంది.’’</FONT></p>
<p><FONT FACE="SHREE900, SHREE, sans-serif" SIZE="3">నరేంద్రబాబు యిలా అడిగాడు: ‘‘ఈ విధంగా మనం ప్రచారం చెయ్య-&nbsp;<BR>టానికి ముందు ఏ అవకాశాలున్నాయి?’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ చెప్పారు: ‘‘మన దేశంలో ఈ వేదాంత మతమే (ధర్మమే)&nbsp;<BR>ఉన్నది. పాశ్చాత్యుల నాగరికతతో పోలిస్తే మనకు మరేమీ లేదనిపిస్తోంది. కాని,&nbsp;<BR>విశ్వజనీనమైన ఈ వేదాంత ధర్మాన్ని బోధిస్తే; హిందూదేశంలో, ఒకప్పుడు&nbsp;<BR>ఆధ్యాత్మికత ఎంత తారాస్థాయి నందుకొన్నదో, అది ఈనాటికీ ఎలా నిలిచి&nbsp;<BR>ఉన్నదో, ఈ వేదాంత ధర్మం, అన్ని మతాల వారికి, అన్ని సంప్రదాయాల వారికి&nbsp;<BR>ఎలా సమానమైన అవకాశాలనిస్తుందో అనే విషయం నాగరికత చెందిన పాశ్చాత్య&nbsp;<BR>దేశాలకు తెలుస్తుంది. ఈ ధర్మాన్ని అధ్యయనం చేస్తే పాశ్చాత్య దేశాలకు మనపై&nbsp;<BR>అధికమైన గౌరవం, సానుభూతి పెంపొందుతుంది. ఇప్పటికే యివి కొంత వృద్ధి&nbsp;<BR>చెందినవి. ఇదే విధంగా వారియొక్క నిజమైన గౌరవం, సానుభూతి మనకు&nbsp;<BR>లభిస్తే, మనం వాళ్లవద్దనుండి మన భౌతిక జీవనానికి ఉపయోగించే విజ్ఞాన&nbsp;<BR>శాస్త్రాలను నేర్చుకోవచ్చు. దానివల్ల జీవన పోరాటాలను ఎదుర్కొనటానికి తగిన</FONT></p>
<hr class="puTa_virupu">
<table><tr><td><a class=puTa_lanke href=puTa2831.html>p2831</a></td><td>p2832</td><td><a class=puTa_lanke href=puTa2833.html>p2833</a></td></tr></table>
</div></body></html>
