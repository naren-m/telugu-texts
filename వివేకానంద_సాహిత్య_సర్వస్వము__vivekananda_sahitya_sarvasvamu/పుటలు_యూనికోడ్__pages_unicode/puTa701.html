<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa700.html>p700</a></td><td>p701</td><td><a class=puTa_lanke href=puTa702.html>p702</a></td></tr></table>

<p><FONT FACE="TimesNewRoman, Times, serif" SIZE="2">2 8 6</FONT></p>
<p><FONT FACE="SHREE900, SHREE, sans-serif" SIZE="3">దేన్నైనా మనం కోరుతాం. జ్యేష్ఠా నక్షత్రాన్ని చేరుకోవాలని కోరుకుంటాం. మన&nbsp;<BR>కోర్కెలలో నెరవేరేవెన్ని? అందుకు అడ్డుతగిలేది మన దేహమే. ప్రకృతి మన&nbsp;<BR>సంకల్పసిద్ధికి ప్రతికూలంగా వుంటుంది. మనం దుర్బలులం. పువ్వును గురించి,&nbsp;<BR>ఇసుక రేణువును గురించి, భౌతిక ప్రపంచాన్ని గురించి, ప్రతి తలపును గురించి&nbsp;<BR>- ఏది నిజమో అది మనలను గురించి నూరింత లధికంగా నిజం. మనం ఏక-&nbsp;<BR>కాలంలో పరిచ్ఛిన్నులంగాను, అపరిచ్ఛిన్నులంగాను వున్నందువల్ల మన ఉనికి-&nbsp;<BR>లోను అదే సందిగ్ధత వుంది. మనం సాగరంలోని తరంగాల మాదిరి వున్నాం;&nbsp;<BR>తరంగం సాగరమే, తరంగం సాగరం కాదుకూడ. ‘ఇది సాగరం’ అని మీరనడానికి&nbsp;<BR>వీలుకానిది తరంగంలో ఏ భాగమూ లేదు. ‘సాగరం’ అనే పేరు తరంగానికి&nbsp;<BR>అన్వయమవుతుంది. సాగరంలోని మిగిలిన ప్రతిభాగానికీ అన్వయిస్తుంది. కాని&nbsp;<BR>తరంగం సాగరంకంటె భిన్నమైనదే. అలాగే సత్త అనే అనంతసాగరంలో మనం&nbsp;<BR>తరంగాలవంటివారం. ఐనా మనలను గురించిన యథార్థం తెలుసుకో ప్రయ&nbsp;<BR>త్నించినప్పుడు మనం తెలుసుకోలేం. మనం అనంతంలో ఏకమయ్యేవుంటాం.</FONT></p>
<p><FONT FACE="SHREE900, SHREE, sans-serif" SIZE="3">కలలో నడుస్తున్నట్లు మనకు అనిపిస్తూంటుంది. కలలు కంటున్నంత-&nbsp;<BR>సేపూ బాగానే వుంటుంది; కాని వాటిలో ఒకదాన్ని గ్రహించడానికి ప్రయ&nbsp;<BR>త్నించగానే అది మాయమైపోతుంది. ఎందువల్ల? అది అసత్యమవటం వల్లకాదు,&nbsp;<BR>తర్కానికి అందనిదవటంచేత, దాని ఆకళింపు మన బుద్ధిశక్యం అవటంచేత. జీవి-&nbsp;<BR>తంలో ప్రతి విషయమూ ఎంతో పెద్దది. దానిముందు మన బుద్ధి అల్పం. బుద్ధి-&nbsp;<BR>సూత్రాల కది కట్టువడనంటుంది. దానిచుట్టూ ధీశక్తిపరపగోరే బంధా&nbsp;<BR>లనుచూసి అది పరిహసిస్తుంది. మానవాత్మ విషయంగా యీ పరిస్థితి సహ&nbsp;<BR>స్రాధికంగా నిజం. ‘మనం’ అనేదే సృష్టిమర్మా లన్నింటిలోను అతిమర్మం.</FONT></p>
<p><FONT FACE="SHREE900, SHREE, sans-serif" SIZE="3">ఇదంతా ఎంత అద్భుతంగా వుంది. మానవుడి కంటిని చూడండి. ఎంత&nbsp;<BR>సునాయాసంగా దాన్ని నాశనం చెయ్యవచ్చును! కాని మీ కన్ను చూడగలుగుతోంది&nbsp;<BR>కాబట్టే పెద్దపెద్ద సూర్యగోళాల ఉనికి సార్థకమవుతోంది. ‘ఉంది’ అని చక్షువులు&nbsp;<BR>చెప్పటం చేతనే ప్రపంచపు ఉనికి చరితార్థమౌతోంది. ఈ రహస్యాన్ని గురించి&nbsp;<BR>యోచించండి! పాపం! ఎంత చిన్ని కన్నులివి! కంటిని నాశనం చెయ్యటానికి పెద్ద-&nbsp;<BR>వెలుగు చాలు, సూది చాలు. ఐనా అత్యమోఘ మారణయంత్రాలు, అత్యఘోర&nbsp;<BR>జలప్రళయాలు, లోకంలోని అద్భుతవస్తువులు, లక్షలకొద్ది సూర్యులు, నక్ష-&nbsp;<BR>త్రాలు, చంద్రులు, భూమి - వీటన్నింటి ఉనికి యీ రెండు చిన్ని వస్తువుల-&nbsp;<BR>మీద, అవి తెలిపే వాటిమీద ఆధారపడివున్నాయి! ఇవి ‘ప్రకృతీ, నువ్వున్నావు’&nbsp;<BR>అంటాయి. అప్పుడు ప్రకృతి వుందని మనం నమ్ముతాం. మన ఇంద్రియాల-&nbsp;<BR>న్నింటి సంగతీ యింతే.</FONT></p>
<hr class="puTa_virupu">
<table><tr><td><a class=puTa_lanke href=puTa700.html>p700</a></td><td>p701</td><td><a class=puTa_lanke href=puTa702.html>p702</a></td></tr></table>
</div></body></html>
