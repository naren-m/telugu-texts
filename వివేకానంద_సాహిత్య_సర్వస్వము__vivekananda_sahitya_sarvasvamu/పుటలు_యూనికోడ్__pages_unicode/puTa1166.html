<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1165.html>p1165</a></td><td>p1166</td><td><a class=puTa_lanke href=puTa1167.html>p1167</a></td></tr></table>
<p><FONT FACE="SHREE900, SHREE, sans-serif" SIZE="3">342 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘రాజకీయ - సాంఘికపర సంస్థలన్నీ మానవుల మంచితనం మీద ఆధారపడి&nbsp;<BR>వుంటాయి. ఒక దేశపు మంచితనం లేదా గొప్పతనం, ఆ దేశం చేసే చట్టాల వల్ల&nbsp;<BR>సంభవించదు. ఆ దేశ ప్రజల మంచితనం - గొప్పతనం వల్ల అవి జనిస్తాయి.&nbsp;<BR>ప్రపంచంలోని అన్ని దేశాలకన్నా ఎంతో కట్టుదిట్టాలతో ఉన్న చైనాదేశానికి నేను&nbsp;<BR>వెళ్లాను. నేడు దాన్ని చూడండి. అది చెదిరిపోయిన గుంపులా ఉంది. ఎందుకూ?&nbsp;<BR>అక్కడి ప్రజలు ప్రాచీనకాలంనాటి పద్ధతులను నిర్వహించ లేకపోవటమే!&nbsp;<BR>విషయానికంతా మూలం మతతత్త్వం. అది సరిగా ఉంటే అంతా సరిగా ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">‘‘అన్నింట్లో దివ్యత్వం ఉంది. కాని అది గర్భితంగా ఉందని చెప్పటం,&nbsp;<BR>మామూలు దైనిక జీవిత చర్యలతో ఎలాంటి సంబంధంలేక అస్పష్టంగా ఉందని&nbsp;<BR>చెప్పటంలా ఉంది. అలాంటి దానికోసం కాలాన్నంతా ఎదురుచూడటానికి విని&nbsp;<BR>యోగించటం సాధ్యంకాదు.</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘కృషి చేయటంలో ప్రజలందరి ఆశయం ఒక్కటే; అయితే వారు దాన్ని&nbsp;<BR>గుర్తించరు. చట్టాలు - పరిపాలనం - రాజకీయాలు ఇవన్నీ అంశాలే తప్ప పర్యవసానాలు&nbsp;<BR>కావు. చట్టాల అవసరం లేని ఆవలిగమ్యం ఒకటి ఉంది. మరొక్క విషయం. సన్యాసి&nbsp;<BR>అనే మాటకు ‘దివ్యబహిష్కృతుడు’ అని అర్థం. లేదా దివ్యశూన్యవాది (డివైన్‌&nbsp;<BR>నిహిలిస్ట్‌) అని కొంతమంది చెప్పవచ్చు. కానీ ఇలాంటి భావన పొరపాటు; అది&nbsp;<BR>దాన్ని ప్రయోగించే వారిని వెన్నంటుతుంది. గొప్ప గురువు లందరి ఉపదేశం&nbsp;<BR>ఒక్కటే. సంఘానికి మూలం చట్టం కాదని, నీతి&nbsp;<BR>పవిత్రతలే బలాలని క్రీస్తు గుర్తించాడు. ప్రాచ్యఖండం, మనిషి ఉన్నతాధ్యాత్మి&nbsp;<BR>కాభివృద్ధికి పాటుపడుతుందని; పాశ్చాత్యఖండం సాంఘికాభివృద్ధికి పాటుపడు&nbsp;<BR>తుందని మీరు చెప్పారు కదా! అలా చెప్పటంలో నిజమైన ఆత్మ ఒకటి, పైకి కనిపించే&nbsp;<BR>ఆత్మ ఒకటి ఉందని మీరు మరచి పోలేదనుకుంటాను.’’</FONT></p>
<p><FONT FACE="SHREE900, SHREE, sans-serif" SIZE="3">‘‘నిజమైన ఆత్మ మీ లక్ష్యమని, వెలికి కనిపించే ఆత్మ మా లక్ష్యమని మీ&nbsp;<BR>ఉద్దేశమా?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘మనసు పూర్తి వికాసం చెందటానికి అది వివిధ దశల్లో పనిచేస్తుంది.&nbsp;<BR>మొదట అది సగుణమైన దాన్ని గ్రహించి క్రమంగా నిర్గుణాన్ని గ్రహిస్తుంది.&nbsp;<BR>చూశారా, విశ్వమానవ సౌభ్రాతృత్వానికి మనమెలా చేరుకున్నామో! మొదట అది&nbsp;<BR>శాఖీయ సోదరభావం - సంకుచితం, కఠినం; పరులను చేర్చుకోదది. తర్వాత మనం&nbsp;<BR>మెట్టు - మెట్టుగా సర్వసాధారణ ధర్మాలకు, సూక్ష్మ భావ ప్రపంచానికి&nbsp;<BR>చేరుకొంటాం.’’</FONT></p>
<p><FONT FACE="SHREE900, SHREE, sans-serif" SIZE="3">‘‘కాబట్టి, ఆంగ్లేయులమైన మేము కోరుకునే మా అంతశ్శాఖలు నశిస్తాయని&nbsp;<BR>మీరు అనుకుంటున్నారు. ఒక ఫ్రెంచి అతను ఏం చెప్పాడో మీకు తెలుసా -</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1165.html>p1165</a></td><td>p1166</td><td><a class=puTa_lanke href=puTa1167.html>p1167</a></td></tr></table>
</div></body></html>
