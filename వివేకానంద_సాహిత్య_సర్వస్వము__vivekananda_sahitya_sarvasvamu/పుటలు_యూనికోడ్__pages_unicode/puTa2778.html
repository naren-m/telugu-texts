<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2777.html>p2777</a></td><td>p2778</td><td><a class=puTa_lanke href=puTa2779.html>p2779</a></td></tr></table>

<p><FONT FACE="SHREE900, SHREE, sans-serif" SIZE="3">ఆచరణలోవున్న విషయాలను తీసుకొని లెక్కకట్టి, సామాన్యీకరణం చేయటం-&nbsp;<BR>వల్ల రూపుకట్టేది.</FONT></p>
<p><FONT FACE="SHREE900, SHREE, sans-serif" SIZE="3">లక్ష్యం శక్తి అంతా ఆచరణలో వుంటుంది. మన మీద లక్ష్య ప్రసరణ-&nbsp;<BR>మంతా ఆచరణద్వారా జరుగుతుంది. ఆచరణద్వారానే లక్ష్యం మనకు ప్రత్యక్ష-&nbsp;<BR>మౌతుంది. మనకు అవగతం చేసుకోవటానికి తగిన రూపంలో అది దృగ్గోచర&nbsp;<BR>మౌతుంది. ఆచరణవల్లే మనకు లక్ష్యాన్ని సాధించగలమన్న ఆశ దృఢమౌతుంది.&nbsp;<BR>మన సాధన కొనసాగించటానికి వలసిన ధైర్యం చిక్కుతుంది.</FONT></p>
<p><FONT FACE="SHREE900, SHREE, sans-serif" SIZE="3">లక్ష్యాన్ని గురించి రమణీయంగా వర్ణిస్తూ, సూక్ష్మ, సూక్ష్మతర భేదాలతో&nbsp;<BR>సిద్ధాంతీకరించే వందమంది పండితులకంటె దాన్ని జీవితంలో సాధించి చూపిం-&nbsp;<BR>చిన ఒక్క వ్యక్తే అధికశక్తిమంతుడు.</FONT></p>
<p><FONT FACE="SHREE900, SHREE, sans-serif" SIZE="3">వట్టి ఆధ్యాత్మిక సిద్ధాంతాలవల్ల మానవజాతికి కలిగే ప్రయోజనం ఏమీ&nbsp;<BR>లేదు. అవి వట్టి ప్రతిభా ప్రదర్శకాలు మాత్రమే. అవి మతంతో మేళవించి&nbsp;<BR>నప్పుడు మాత్రమే వాటిని ఆచరణలోపెట్టి కొంత సిద్ధి సముపార్జించటానికి&nbsp;<BR>ప్రయత్నించే మనుషులు కొందరు బైలుదేరతారు. అయోగ్యులు, నిస్సారాలైన&nbsp;<BR>కొన్ని ఆధ్యాత్మిక సిద్ధాంతాలనుకూడ ఆచరణలో పెట్టటానికి కొందరు బైలు-&nbsp;<BR>దేరినప్పుడు, వాటిని కొంతవరకైనా సాధించి చూపించినప్పుడు అవి వేలమంది&nbsp;<BR>అనుయాయువులను ఆకర్షిస్తాయి. ఎంతో యోగ్యతమాలై, సువిచారితాలైన&nbsp;<BR>సిద్ధాంతాలుకూడ ఆచరించేవారులేక, ఆచరణలో ప్రదర్శితాలుకాక నశించి&nbsp;<BR>పోయాయి.</FONT></p>
<p><FONT FACE="SHREE900, SHREE, sans-serif" SIZE="3">మనలో అనేకులం మన భావాలకు అనుగుణంగా, మన భౌతిక జీవితంలో&nbsp;<BR>మనం చేసే పనులను రూపొందించుకోలేం. ఎవడో ఒకానొక అదృష్టవంతుడు&nbsp;<BR>మాత్రమే అలా చెయ్యగలడు. మనం ఎంత ఎక్కువ ఆలోచిస్తామో మనలో అంత&nbsp;<BR>ఆచరణశక్తి తగ్గుతుంది. ఎంత ఎక్కువగా పనిచేస్తే అంత ఆలోచనాశక్తి తగ్గు-&nbsp;<BR>తుంది. ఈ కారణంవల్లనే చాలమంది మహాప్రతిభావంతులు, తాము రూపించిన&nbsp;<BR>లక్ష్యాలు ఆచరణీయాలని తాము ఋజువు చెయ్యలేక ఆ భారాన్ని భవిష్య&nbsp;<BR>త్కాలానికి వదలివేశారు. వారి భావాలను అవగాహన చేసికొని ఆచరణలోపెట్టి&nbsp;<BR>వ్యాప్తిచెయ్యటానికి వారికంటె అధిక ప్రతిభాశాలురు కావలసివచ్చారు. కాని యీ&nbsp;<BR>మాటలు వ్రాస్తూండగా నా కళ్లముందు ఒక దృశ్యం కనిపిస్తోంది. పార్థసారథి&nbsp;<BR>రథంమీద రెండు సేనలమధ్య ఎడమచేత్తో గుర్రాల పగ్గాలుపూని ఉభయసేనా&nbsp;<BR>వాహినులను తేరిపార చూస్తూ, బలాబలాలను లెక్కగడుతూ ఆశ్చర్యమగ్నుడైన&nbsp;<BR>అర్జునుడికి పరమాశ్చర్యకరమైన కర్మయోగాన్ని ఉపదేశిస్తూన్నాడు. ఆయన&nbsp;<BR>ముఖతా వస్తూన్న యీ మాటలు నాకు వినిపించాయి.</FONT></p>
<hr class="puTa_virupu">
<table><tr><td><a class=puTa_lanke href=puTa2777.html>p2777</a></td><td>p2778</td><td><a class=puTa_lanke href=puTa2779.html>p2779</a></td></tr></table>
</div></body></html>
