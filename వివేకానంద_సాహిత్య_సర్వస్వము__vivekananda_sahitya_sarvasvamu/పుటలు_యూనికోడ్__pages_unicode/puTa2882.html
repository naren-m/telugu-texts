<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2881.html>p2881</a></td><td>p2882</td><td><a class=puTa_lanke href=puTa2883.html>p2883</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">53</FONT></p>
<p><FONT FACE="SHREE900, SHREE, sans-serif" SIZE="3">చేసుకో! చెప్పిన ప్రతిదానికి సరేనని గానుగెద్దులాగా తల ఆడించకు! నేను ఏదో&nbsp;<BR>చెప్పినప్పటికీ ఆలోచించకుండా నమ్మవద్దు. మొదట స్పష్టంగా గ్రహించి,&nbsp;<BR>తర్వాత అంగీకరించు. పూర్తిగా అవగాహన చేసుకున్న తర్వాతనే తనయొక్క ఏ&nbsp;<BR>మాటనైనా విశ్వసించమని శ్రీరామకృష్ణుడు నన్ను నిర్బంధించేవాడు. సునిశిత-&nbsp;<BR>మైన సిద్ధాంతం, నిర్మలమైన విచారణ, శాస్త్రప్రమాణం యివన్నీ దేనిని సత్యమని&nbsp;<BR>ప్రకటిస్తాయో, ఆ మార్గంలో నీవు నడువు. ఆ విధంగా నిరంతర విచారణ&nbsp;<BR>వల్ల బుద్ధి నిర్మలమౌతుంది. ఆ తర్వాతనే ఆ బుద్ధిలో బ్రహ్మం సాక్షాత్క&nbsp;<BR>రిస్తుంది. అర్థమైందా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! అర్థమైందండి! ఎందరో చెప్పే పలువిధాలైన అభి&nbsp;<BR>ప్రాయాలతో తల దిమ్మెక్కుతుంది. ఈ క్షణంలోనే గిరీశబాబు ‘‘అధ్యయనం&nbsp;<BR>యొక్క ప్రయోజన మేముంది’’ అన్నాడు. మళ్లీ మీరిప్పుడు ‘‘విన్నదాన్ని,&nbsp;<BR>అధ్యయనం చేసినదాన్ని, మననం చేయి’’ అంటున్నారు. కాబట్టి నేనేం&nbsp;<BR>చేయాలి? చెప్పండి!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఆయన చెప్పింది, నేను సలహా యిచ్చింది రెండూ సత్యమే.&nbsp;<BR>కాని భేదం ఎక్కడ ఉందంటే, మేమిద్దరం యిచ్చిన సలహా వివిధ దృక్పథాల-&nbsp;<BR>నుండి. ఆధ్యాత్మిక జీవితంలో వాదోపవాదాలన్నీ అణిగిపోయే స్థితి ఒకటుంది.&nbsp;<BR>‘‘మూకాస్వాదన వత్‌’’ మూగవాడు రుచిగల పదార్థాన్ని ఆస్వాదించే విధంగా&nbsp;<BR>శాస్త్రాధ్యయనం, బోధన - వీటిని అనుసరించటం ద్వారా సత్యదర్శనం చేసేస్థితి&nbsp;<BR>ఆధ్యాత్మిక జీవితంలో మరొకటున్నది. అధ్యయనం చేసి మననం చేయటం&nbsp;<BR>ద్వారా నీవు పురోగమించాలి. ఆత్మసాక్షాత్కారానికి నీకిదే మార్గం! తెలిసిందా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీనుండి ఈ విధమైన ఆజ్ఞను పొంది, శిష్యుడు, గిరీశబాబును&nbsp;<BR>ఒక చిన్న ఎగతాళి చేయాలనుకొని, అతనివైపు తిరిగి యిలా అన్నాడు.&nbsp;<BR>‘‘మహాశయా! విన్నారా, స్వామీజీ నా కిచ్చిన సలహా - విస్పష్టంగా నన్ను వేదాలు,&nbsp;<BR>వేదాంతం అధ్యయనం చేసి, మననం చేయమని.’’</FONT></p>
<p><FONT FACE="SHREE900, SHREE, sans-serif" SIZE="3">గిరీశబాబు: నీవలాగే చేయి. స్వామీజీ ఆశీస్సులతో నీ వా మార్గంలోనే&nbsp;<BR>గమ్యాన్ని చేరుతావు.</FONT></p>
<p><FONT FACE="SHREE900, SHREE, sans-serif" SIZE="3">ఆ సమయానికి స్వామి సదానంద అక్కడికి వచ్చారు. అతన్ని చూచిన&nbsp;<BR>తక్షణమే స్వామీజీ ‘‘నీకు తెలుసా, ఇప్పుడే జి.సి. చిత్రించిన మనదేశ దుస్థితిని&nbsp;<BR>తలచుకొని నా హృదయం తీవ్రమైన పరితాపం పొందుతున్నది. మన దేశానికి&nbsp;<BR>నీవేమైనా చేయగలవా?’’ అన్నారు.</FONT></p>
<p><FONT FACE="SHREE900, SHREE, sans-serif" SIZE="3">సదానంద: మహరాజ్‌, మీ ఆజ్ఞ సెలవీయండి, ఈ సేవకుడు సిద్ధంగా&nbsp;<BR>ఉన్నాడు.</FONT></p>
<hr class="puTa_virupu">
<table><tr><td><a class=puTa_lanke href=puTa2881.html>p2881</a></td><td>p2882</td><td><a class=puTa_lanke href=puTa2883.html>p2883</a></td></tr></table>
</div></body></html>
