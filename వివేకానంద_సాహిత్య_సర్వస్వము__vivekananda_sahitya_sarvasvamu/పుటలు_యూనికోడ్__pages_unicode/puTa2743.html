<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2742.html>p2742</a></td><td>p2743</td><td><a class=puTa_lanke href=puTa2744.html>p2744</a></td></tr></table>
<p><FONT FACE="SHREE900, SHREE, sans-serif" SIZE="3">విశ్వనిర్మాణ శాస్త్రం</FONT></p>
<p><FONT FACE="TimesNewRoman, Times, serif" SIZE="2">3 0 7</FONT></p>
<p><FONT FACE="SHREE900, SHREE, sans-serif" SIZE="3">బద్ధాత్మ ఐనా కావాలి, బంధరహితాత్మ ఐనా కావాలి. పరిపూర్ణ స్వతంత్రుడైన&nbsp;<BR>దేవుడు సృష్టి చెయ్యడు; అతనికి ఆ అవసరం లేదు. అతడు బద్ధుడైతే సృష్టిచె-&nbsp;<BR>య్యడు; ఎందుకంటె సృష్టి సామర్థ్యం అతడికి లేదు, అతడు శక్తిహీనుడుగా&nbsp;<BR>వుంటాడు. ఏమైనా సర్వజ్ఞుడూ, సర్వశక్తిమంతుడూ, జగత్తుకు నిత్యపాలకుడూ&nbsp;<BR>ఐన దేవుడు అసంభవం. మా గ్రంథాల్లో దేవుడి ప్రస్తావన ఎక్కడొచ్చినా ముక్తుడైన&nbsp;<BR>మానవుడనే అర్థమని అతడి వాదం.</FONT></p>
<p><FONT FACE="SHREE900, SHREE, sans-serif" SIZE="3">అన్ని ఆత్మల ఐక్యంలోను కపిలుడికి నమ్మకం లేదు. అతడు చేసిన విభజన&nbsp;<BR>దాని మట్టుకు అది అద్భుతమైంది. భారతీయ తత్త్వవేత్తల కతడు జనకుడు;&nbsp;<BR>బౌద్ధమతం, తదితర మతాలు అతడి వాదాన్ని ఆధారం చేసుకొని పుట్టినవే.</FONT></p>
<p><FONT FACE="SHREE900, SHREE, sans-serif" SIZE="3">అతడి మనస్తత్త్వవాదం ప్రకారం అఖిలాత్మలు తమ ముక్తిని తిరిగి తాము&nbsp;<BR>పొందవచ్చును; తమ సహజ హక్కులను తిరిగి పొందవచ్చును. సర్వజ్ఞత్వం,&nbsp;<BR>సర్వశక్తిమత్త్వం అనేవే ఆ సహజ హక్కులు. ఇక్కడ బైలుదేరే ప్రశ్న యిది: ఈ&nbsp;<BR>బంధం ఎక్కడుంది? అది అనాది అని కపిలుడంటాడు. ఐతే దేనికి ఆది లేదో&nbsp;<BR>దానికి తుదీ వుండదు కదా! మనం ఏనాటికీ ముక్తులం కాబోం. బంధం అనాదే&nbsp;<BR>ఐనా, అది ఆత్మలా సర్వదా ఏకరీతిలో వుండే స్వభావం కలదికాదని, అతడి&nbsp;<BR>ప్రతిపాదన. అంటే ప్రకృతి (బంధహేతువు) ఆద్యంతాలు లేనిది; కాని, ఏ&nbsp;<BR>అర్థంలో ఆత్మకు ఆద్యంతాలు లేవో ఆ అర్థంలోమాత్రం కాదు. ఎందుకంటె&nbsp;<BR>ప్రకృతికి అవిభాజ్యత లేదుకదా; అది అనుక్షణం కొత్తనీరు వచ్చి కలిసే నది&nbsp;<BR>వంటిది; ఈ నీటి మొత్తాలన్నీ కలిసే నది అవుతోంది. నది ఎప్పుడూ ఒక్క-&nbsp;<BR>విధంగానే వుండేది కాదు. ప్రకృతిలోని ప్రతివస్తువు నిరంతరం మార్పుచెందు-&nbsp;<BR>తోంది. కాని, ఆత్మ ఏనాటికీ మార్పు చెందదు; ప్రకృతి నిరంతరం మార్పు&nbsp;<BR>చెందేది కాబట్టి దాని బంధంనుండి విముక్తిపొందటం ఆత్మకు సాధ్యమే.</FONT></p>
<p><FONT FACE="SHREE900, SHREE, sans-serif" SIZE="3">ఈ విశ్వంలోని ఒక్క భాగం ఏ సూత్రం మీద నిర్మితమైందో విశ్వ&nbsp;<BR>మంతా అదే సూత్రంమీద నిర్మితమైంది. కాబట్టి నా కొక మనస్సు వున్నట్లే&nbsp;<BR>విశ్వానికీ ఒక మనస్సు వుంది. వ్యష్టిలో ఎలాగో సృష్టి అంతటా అలాగే. విశ్వానికి&nbsp;<BR>స్థూలదేహం వుంది; దాని వెనుక విశ్వపు సూక్ష్మదేహం వుంది; దాని వెనుక&nbsp;<BR>విశ్వపు మనస్సు వుంది. దాని వెనుక విశ్వాహంకారం (చైతన్యం) వుంది; దాని&nbsp;<BR>వెనుక విశ్వబుద్ధి వుంది. ఇదంతా ప్రకృతిలోపల వుంది; ప్రకృతి వికాసం; దానికి&nbsp;<BR>వెలుపలిది కాదు.</FONT></p>
<p><FONT FACE="SHREE900, SHREE, sans-serif" SIZE="3">మన తల్లిదండ్రులనుండి మనకు స్థూలదేహం, చైతన్యం వచ్చాయి. నా&nbsp;<BR>దేహం నా తల్లిదండ్రుల దేహాల్లోని భాగమే అని, నా చైతన్యం, నా అహంకారం&nbsp;<BR>నా తల్లిదండ్రుల చైతన్యాహంకారాల భాగాలే అని తు.చ. తప్పని వంశపారంపర్య</FONT></p>
<hr class="puTa_virupu">
<table><tr><td><a class=puTa_lanke href=puTa2742.html>p2742</a></td><td>p2743</td><td><a class=puTa_lanke href=puTa2744.html>p2744</a></td></tr></table>
</div></body></html>
