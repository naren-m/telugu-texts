<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3514.html>p3514</a></td><td>p3515</td><td><a class=puTa_lanke href=puTa3516.html>p3516</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">కనిపిస్తూన్నది. దాన్నుండి బైటపడుతున్నాను. ఇది చేయాలి, అది చేయాలి అని&nbsp;<BR>పసిపిల్లలు అనుకున్నట్లు తలపోశాను.</FONT></p>
<p><FONT FACE="SHREE900, SHREE, sans-serif" SIZE="3">‘‘కోరికను పూర్తిగా వదలిపెట్టి నిశ్చింతగావుండు. మిత్రులు, శత్రువులు&nbsp;<BR>అనేవారు లేకుండా ఏకాకిగా జీవించు. ఆ విధంగా శత్రు మిత్రులనుగాని, సుఖ&nbsp;<BR>దుఃఖాలనుగాని, రాగద్వేషాలనుగాని, జీవాలను హింసించక - ఏ జీవహింసకు&nbsp;<BR>కారకుడవవక - ఒక పర్వతంనుండి మరో పర్వతానికి, ఒక గ్రామంనుండి మరో-&nbsp;<BR>గ్రామానికి భగవన్నామాన్ని ప్రచారంచేస్తూ, మనం పయనిద్దాం.</FONT></p>
<p><FONT FACE="SHREE900, SHREE, sans-serif" SIZE="3">‘‘ధనికులనుండిగాని, పేదలనుండిగాని, అధికులనుండిగాని, అల్పుల&nbsp;<BR>నుండిగాని సహాయం అర్థించవద్దు. దేన్నీ కోరవద్దు - మాసిపోయే ఈ దృశ్యాన్ని&nbsp;<BR>సాక్షీభూతుడిగా దర్శించు. దాన్ని దాటిపోనివ్వు.’’</FONT></p>
<p><FONT FACE="SHREE900, SHREE, sans-serif" SIZE="3">బహుశా ఈ పిచ్చికోరికలవల్లనే నే నీ దేశానికి వచ్చాను. నా కీ అనుభవం&nbsp;<BR>కలిగినందుకు భగవంతుడికి ధన్యవాదాలు.</FONT></p>
<p><FONT FACE="SHREE900, SHREE, sans-serif" SIZE="3">నే నిప్పుడు ఎంతో సంతోషంగా వున్నాను. లాన్డ్స్‌బర్గ్‌, నేను కలిసి కొంత&nbsp;<BR>అన్నం, కూరగాని లేక బార్లీగాని వండుకొని భోజనం త్వరగా ముగించి, వ్రాత-&nbsp;<BR>తోను, గ్రంథపఠనంతోను, జిజ్ఞాసువులై వచ్చిన పేదవారిని ఆదరిస్తున్నాను.&nbsp;<BR>ఆ విధంగా నేను, యింతకుముందుకంటె అమెరికాలో ప్రస్తుతం అధికతరంగా&nbsp;<BR>సన్న్యాసిగా వున్నాను.</FONT></p>
<p><FONT FACE="SHREE900, SHREE, sans-serif" SIZE="3">‘‘సంపదలో దారిద్య్ర భయం వుంది. జ్ఞానంలో అజ్ఞాన భయం వుంది.&nbsp;<BR>సౌందర్యంలో వృద్ధాప్య భయం వుంది. కీర్తిలో నిందల భయం వుంది. శరీరం&nbsp;<BR>విషయంలో సైతం మృత్యుభయం వుంది. లోకంలో సమస్తం భయంతో కూడు-&nbsp;<BR>కొనివుంది. వైరాగ్యం ఒక్కటే భయంలేనిది.’’</FONT><FONT FACE="TimesNewRoman, Times, serif" SIZE="2"><sup> </sup></FONT></p>
<p><FONT FACE="SHREE900, SHREE, sans-serif" SIZE="3">మొన్న కుమారి కార్‌బిన్‌ను చూడ్డానికి వెళ్లాను. కుమారి ఫార్మర్‌,&nbsp;<BR>కుమారి థర్స్‌బీ కూడ అక్కడ వున్నారు. అరగంట సేపు కులాసాగా కాలక్షేపం&nbsp;<BR>చేశాను. వచ్చే ఆదివారంనుండి తన ఇంట్లోనే కొన్ని తరగతులు జరిపించమని&nbsp;<BR>కోరింది.</FONT></p>
<p><FONT FACE="SHREE900, SHREE, sans-serif" SIZE="3">ఇలాంటివాటిని ప్రస్తుతం నేను కోరుకోవడంలేదు. అవి తటస్థిస్తే భగ&nbsp;<BR>వంతుడికి ధన్యవాదాలు; లేకపోతే భగవంతుడికి మరింత ధన్యవాదాలు.</FONT></p>
<p><FONT FACE="SHREE900, SHREE, sans-serif" SIZE="3">అనంతమైన నా కృతజ్ఞతను స్వీకరించు.</FONT></p>
<p><FONT FACE="SHREE900, SHREE, sans-serif" SIZE="3">భక్తిపూరితుడైన,</FONT></p>
<p><FONT FACE="SHREE900, SHREE, sans-serif" SIZE="3">మీ పుత్రుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>  </sup></FONT><FONT FACE="SHREE900, SHREE, sans-serif" SIZE="3">భర్తృహరి సుభాషితం - వైరాగ్యశతకం, 31.</FONT></p>
<hr class="puTa_virupu">
<table><tr><td><a class=puTa_lanke href=puTa3514.html>p3514</a></td><td>p3515</td><td><a class=puTa_lanke href=puTa3516.html>p3516</a></td></tr></table>
</div></body></html>
