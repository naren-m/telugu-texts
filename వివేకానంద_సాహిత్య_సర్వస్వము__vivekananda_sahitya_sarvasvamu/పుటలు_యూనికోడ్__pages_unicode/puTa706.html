<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa705.html>p705</a></td><td>p706</td><td><a class=puTa_lanke href=puTa707.html>p707</a></td></tr></table>
<p><FONT FACE="SHREE900, SHREE, sans-serif" SIZE="3">బహిరంగ రహస్యం</FONT></p>
<p><FONT FACE="TimesNewRoman, Times, serif" SIZE="2">2 9 1</FONT></p>
<p><FONT FACE="SHREE900, SHREE, sans-serif" SIZE="3">రోజులపాటు నాకు ఆహారం దొరికేది కాదు. అనేకసార్లు ముందుకు అడుగు&nbsp;<BR>వెయ్యలేకపోయేవాణ్ణి; నే నొక చెట్టుకింద చతికిలపడేవాణ్ణి - ప్రాణం పోతూన్న-&nbsp;<BR>ట్లనిపించేది. మాట్లాడలేకపోయేవాణ్ణి. అలోచించలేకపోయేవాణ్ణి. ఐనా చివరకు&nbsp;<BR>నా మనస్సు యీ భావానికి మరలేది. ‘‘నాకు భయంలేదు, మృత్యువు లేదు;&nbsp;<BR>ఆకలి దప్పులు లేవు, ‘సోఽహం’ ‘సోఽహం’. సమస్త ప్రకృతి ఏకమైనా నన్ను&nbsp;<BR>అణచలేదు; అది నా బంటు. ప్రభువులకు ప్రభువ్వి. దేవుళ్లకు దేవుడవు. నీ శక్తిని&nbsp;<BR>బల్లగుద్ది ప్రకటించు! కోల్పోయిన నీ సామ్రాజ్యాన్ని తిరిగి స్వాధీనం చేసుకో!&nbsp;<BR>లే, లెమ్ము. ముందుకు నడువు. ఎక్కడా ఆగకు!’’ అప్పుడు నేను తిరిగి వీర్య-&nbsp;<BR>వంతుడనై లేస్తాను. అలా నేను యీనాడు యిక్కడ సజీవుడనై వున్నాను. అంధ-&nbsp;<BR>కారం ఆవరించినప్పుడల్లా సత్యాన్ని ఉద్ఘాటించు. అందుకు ప్రతికూల&nbsp;<BR>మైనదల్లా అంతరించిపోవలసిందే. ఎందుకంటే ఇదంతా స్వప్నమే. కష్టాలు కొండ-&nbsp;<BR>లంతగా కనిపించినా, పరిస్థితులన్నీ భయంకరాలుగా, నిరాశాజనకాలుగావున్నా&nbsp;<BR>అవన్నీ మాయే. దానికి భయపడొద్దు - అది తొలగిపోతుంది. దాన్ని అణచి-&nbsp;<BR>పెట్టు. అది అదృశ్యమౌతుంది. దాన్ని తొక్కివెయ్యి. అది చస్తుంది. భయపడకు.&nbsp;<BR>‘ఎన్నిసార్లు పరాజయం పొందా’నని అనుకోవద్దు, లెక్కచెయ్యవద్దు. కాలం&nbsp;<BR>అనంతం. ముందుకు సాగిపో. ఆత్మశక్తిని మాటిమాటికి నిలదొక్కుకో. వెలుగు&nbsp;<BR>వచ్చే తీరుతుంది. పుట్టిన ప్రతిప్రాణిని నువ్వు ప్రార్థించవచ్చును. కాని నీకెవరు&nbsp;<BR>వచ్చి సహాయపడతారు? మృత్యువు మాటేమిటి? దాన్నుండి తప్పించుకొన్న వారె-&nbsp;<BR>వ్వరు? నిన్ను నువ్వే తరింపచేసుకో, సఖా, వేరెవరూ నీకు తోడ్పడలేరోయ్‌.&nbsp;<BR>ఎందుకంటె నీకు నువ్వే ప్రబలతమ శత్రువ్వు, నీకు నువ్వే ప్రగాఢ మిత్రుడవు.&nbsp;<BR>కనుక ఆత్మభావాన్ని అవలంబించు. లే, భయపడొద్దు. సకల దుఃఖాలమధ్యా,&nbsp;<BR>దౌర్బల్యాలమధ్యా ఆత్మను వెలువడనివ్వు. మొదట్లో అది అస్పష్టంగాను, అగోచ&nbsp;<BR>రంగాను వుండవచ్చును. కాని ధైర్యం వస్తుంది. చివరకు సింహంలా నువ్విలా&nbsp;<BR>గర్జిస్తావు: ‘సోఽహం’ ‘సోఽహం.’ నేను పురుషుణ్ణి కాను, స్త్రీని కాను; దేవ-&nbsp;<BR>తనుకాను, రాక్షసుణ్ణి కాను; జంతువుల్లో నేనేదీ కాను, మొక్కల్లో నేనేదీ&nbsp;<BR>కాను, చెట్లలో నేనేదీకాను. నేను పేదను కాను, ధనికుణ్ణీ కాను; విద్యాధికుణ్ణి-&nbsp;<BR>కాను, చదువురానివాణ్ణీకాను. నా యథార్థ స్వరూపంముందు యివన్నీ క్షుద్రాతి&nbsp;<BR>క్షుద్రాలు; ఎందుకంటె ‘సోఽహం’ ‘సోఽహం.’ సూర్య, చంద్ర, నక్షత్రాలను&nbsp;<BR>చూడండి! వాటిలో ప్రకాశిస్తున్న జ్యోతిని నేనే! నే నగ్నిలోని సౌందర్యాన్ని! విశ్వం-&nbsp;<BR>లోని శక్తి నేనే! ఎందుకంటె ‘సోఽహం’ ‘సోఽహం’.</FONT></p>
<p><FONT FACE="SHREE900, SHREE, sans-serif" SIZE="3">‘‘తా నల్పుడనని భావించేవాడు పొరపడుతున్నాడు. ఎందుకంటే వున్న-&nbsp;<BR>దల్లా ఆత్మే. సూర్యుడున్నాడని నేనంటున్నాను కాబట్టి సూర్యుడున్నాడు.&nbsp;<BR>లోకం వుందని నేనంటున్నాను. కాబట్టి లోకంవుంది, నేను లేకుంటే అవి లేవు.</FONT></p>
<hr class="puTa_virupu">
<table><tr><td><a class=puTa_lanke href=puTa705.html>p705</a></td><td>p706</td><td><a class=puTa_lanke href=puTa707.html>p707</a></td></tr></table>
</div></body></html>
