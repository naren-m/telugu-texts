<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1682.html>p1682</a></td><td>p1683</td><td><a class=puTa_lanke href=puTa1684.html>p1684</a></td></tr></table>
<p><FONT FACE="SHREE900, SHREE, sans-serif" SIZE="3">78 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">అనుభవించటం మరింత మంచిది. - మూడు దేహాల, యింకా మంచిది. అనేక&nbsp;<BR>దేహాలు కలిగి వుండటం! సమస్త విశ్వంద్వారా నే ననుభవించ గలిగినప్పుడు, విశ్వ-&nbsp;<BR>మంతా నా దేహమే అవుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ ఉపదేశాలను వింటే ఎంతోమంది భయపడతారు. ‘‘నిరంకుశుడైన&nbsp;<BR>దేవుడు సృష్టించిన యీ క్షుద్రదేహులు కారు మీరు’’ అని చెప్పించుకోవటం&nbsp;<BR>వారి కిష్టంలేదు. ‘‘పైకి రండి!’’ అని వారికి నేను చెబుతాను. ‘‘మేం పాపంచేసి&nbsp;<BR>పుట్టాం, ఎవరైనా అనుగ్రహిస్తే గాని పైకిరాలే’’మని వారంటారు. ‘‘మీరు&nbsp;<BR>ఈశ్వరులు’’ అంటాను నేను. ‘‘ఈశ్వరద్రోహీ, అలా అనటానికి నీ కెలా ధైర్యం&nbsp;<BR>కలిగింది? ఈ దుఃఖ జీవి ఈశ్వరు డెలా అవుతాడు? మేం పాపులం’’&nbsp;<BR>అని వారు బదు లిస్తారు. చూడండి, ఒక్కొక్కప్పుడు నేను ఎంతో అధైర్య&nbsp;<BR>పడుతుంటాను. ‘‘నరకం లేకపోతే యిక మతం ఎలా నిలుస్తుంది?’’ అని వందల&nbsp;<BR>కొద్ది స్త్రీ పురుషులు నన్ను ప్రశ్నిస్తారు. ఈ జనం తమంత తాము కోరుకొని&nbsp;<BR>నరకానికి పోతామంటే వాదించటం ఎవరితరం?</FONT></p>
<p><FONT FACE="SHREE900, SHREE, sans-serif" SIZE="3">మీరు దేన్ని గురించి సదా కలలు కంటుంటారో, దేన్ని గురించి భావిస్తుం-&nbsp;<BR>టారో దాన్నే సృష్టించుకొంటారు. నరకాన్నే భావిస్తూ కలకంటుంటే మీరు మర-&nbsp;<BR>ణించి, నరకాన్ని చూస్తారు. పాపాన్ని, సైతాన్ను కలగంటుంటే, మీరు సైతాన్నే&nbsp;<BR>తెచ్చుకొంటారు. మీరు కలగనేవి, భావించేవి దయ్యాలైతే, మీకు దయ్యాలే సిద్ధి-&nbsp;<BR>స్తాయి. మీరు దేన్ని భావిస్తే మీ రది అవుతారు. మీరు భావించక తప్పనప్పుడు,&nbsp;<BR>సద్భావాలను, ఉదారభావాలను భావించండి. ‘మేము దుర్బలులైన అల్పక్రిముల’&nbsp;<BR>మనుకోవటం! దుర్బలులమని ప్రకటించుకోవటం చేత మనం దుర్బలులమే&nbsp;<BR>అవుతాం; ఎక్కువవారంకాం. దీపం ఆర్పేసి, కిటికీలు మూసేసి, గది చీకటిగా&nbsp;<BR>వుందని చెప్పామనుకోండి. ఆ అవివేకాన్ని ఊహించుకోండి! నేను పాపిని అను-&nbsp;<BR>కోవటం వల్ల నా కేం మేలు? నేను చీకటిలో వుంటే దీపాన్ని&nbsp;<BR>వెలిగించుకొంటాను. చీకటి పటాపంచలౌతుంది. ఐనా మానవప్రకృతి ఎంత విచి-&nbsp;<BR>త్రమైంది! తమ జీవితానికి మరుగున విశ్వాత్మ వుందని సదా తెలిసివున్నా, మాన-&nbsp;<BR>వులు సైతాన్ను, చీకటిని, అసత్యాన్ని గురించే ఎక్కువగా స్మరిస్తుంటారు. యథా-&nbsp;<BR>ర్థాన్ని వారికి చెప్పిచూడండి - వారు దాన్ని గుర్తించరు; అంధకారమే&nbsp;<BR>వారి కెక్కువ యిష్టం.</FONT></p>
<p><FONT FACE="SHREE900, SHREE, sans-serif" SIZE="3">‘‘జనాని కెందు కంత భయం?’’ ఇది వేదాంతం వేసే పెద్ద ప్రశ్న. దీనికి&nbsp;<BR>సమాధానం: తమను తామే వారు నిస్సహాయులుగాను, పరాధీనులుగాను చేసు-&nbsp;<BR>కొన్నారు. మనం సోమరిపోతులం. దేన్నీ మనమే చేసుకోవటం మనకు యిష్టం&nbsp;<BR>లేదు. మనకు ప్రతిదీ చేసిపెట్టటానికి సాకారుడైన దేవుడో, రక్షకుడో,</FONT></p>
<hr class="puTa_virupu">
<table><tr><td><a class=puTa_lanke href=puTa1682.html>p1682</a></td><td>p1683</td><td><a class=puTa_lanke href=puTa1684.html>p1684</a></td></tr></table>
</div></body></html>
