<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2176.html>p2176</a></td><td>p2177</td><td><a class=puTa_lanke href=puTa2178.html>p2178</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 2 8</FONT></p>
<p><FONT FACE="SHREE900, SHREE, sans-serif" SIZE="3">శిస్తున్నట్లు అనిపిస్తుంది. ఈ పక్షి ఇంకా దగ్గరికి పోయేటప్పుడు దానికొక విచిత్ర&nbsp;<BR>రూపాంతరం చేకూరుతుంది. అది దగ్గరికి వెళ్లేకొద్దీ తన స్వరూపం కరిగి&nbsp;<BR>పోతోందా అన్నట్లు దాని కనిపిస్తుంది. చివరికది పూర్తిగా అదృశ్యమైపోతుంది.&nbsp;<BR>నిజాని కీ పక్షి అసలు లేనేలేదు. ఇటు, అటు కదలుతున్న ఆకులమధ్య నిశ్చలంగా&nbsp;<BR>గంభీరంగా కూర్చున్న ఆ రెండవపక్షి ప్రతిబింబమే యిది! అంతా పైదాని ప్రకా-&nbsp;<BR>శమే! పైనున్న పక్షియొక్క ప్రభయే! దాన్ని కలిసికొన్నంతనే దీని భయం అణిగి&nbsp;<BR>పోతుంది. పూర్ణతృప్తి లభిస్తుంది. నిశ్చలశాంతి దొరుకుతుంది. ఇలాటి ఆలం-&nbsp;<BR>కారికభాషతో, ఉపనిషత్తులు మనలను ద్వైతభావంనుండి అద్వైత భావానికి&nbsp;<BR>తోడ్కొని పోతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">ఇలాంటి ఉదాహరణలను అనంతంగా చూపవచ్చు. కానీ ఈ ఉపన్యాసంలో&nbsp;<BR>అలా చేయడానికి వ్యవధి చాలదు. ఉపనిషత్తులలోని ఉదాత్తకవితా వైభవాన్ని,&nbsp;<BR>ఉత్కృష్టభావసంపదను చూపడానికి ఇది అదనుకాదు. అయినా ఇంకొక్క విష-&nbsp;<BR>యాన్నిమాత్రం తెలుపవలసి ఉంది. ఉపనిషత్తులలోని భాష, భావం, అతిని-&nbsp;<BR>శితంగా, నిరర్గళవేగంతో సాగివస్తుంది. విసిరిన కత్తిలాగా మీద పడుతుంది. పెద్ద&nbsp;<BR>సమ్మెటపోటులాగా పైన పడుతుంది. వాని అర్థాన్నిగూర్చి పొరపడటానికి వీల్లేదు.&nbsp;<BR>ఆ గానంలోని స్వరాలంతా స్పష్టమధురమై సంపూర్ణంగా రక్తికడతాయి. అందులో&nbsp;<BR>తిరుగుళ్లు లేవు; పిచ్చిపిచ్చి ప్రసంగాలు లేవు. పతనపు జాడలు అందులో కని-&nbsp;<BR>పించవు. మితిమీరిన ఉపమాలంకారాలుకానీ, విశేషణ పరం&nbsp;<BR>పరలుకానీ, క్లిష్టాన్వయాలుకానీ అందులో లేవు. మెడలు తిరుగుళ్లుపడి, చెదరి&nbsp;<BR>అందులోనుండి బయటపడే మార్గం తోచక గిజగిజలాడవలసిన అవసరంలేదు.&nbsp;<BR>అలాంటి చిక్కు ఎంత మాత్రమూలేదు. అది మానవ రచితమైన వాఙ్మయమే&nbsp;<BR>అయితే, మేధాసంపద ఎంత మాత్రమూ పొలివోవని ఒక మహాజాతి దాన్ని&nbsp;<BR>రచించి వుంటుందని చెప్పాలి!</FONT></p>
<p><FONT FACE="SHREE900, SHREE, sans-serif" SIZE="3">‘బలము’, ‘బలము’ అని ప్రతి పుటనుండీ ఉపనిషత్తులు ఉద్బోధిస్తు-&nbsp;<BR>న్నాయి! మనం జ్ఞాపకముంచుకోవలసిన గొప్ప విషయాలలో ఇదొకటి. నా&nbsp;<BR>జన్మలో నేను నేర్చుకొన్న గొప్ప గుణపాఠం ఇదొక్కటే! ‘‘బలము, బలము’’ అని&nbsp;<BR>ఉపనిషత్తులు ఉద్బోధిస్తున్నాయి. ‘‘ఓయి మానవుడా! దుర్బలుడుగా వుండటం&nbsp;<BR>తగదు, తగదు!’’ అని హెచ్చరిస్తున్నాయి. మానవునిలో లోపాలుండకుండా&nbsp;<BR>ఉంటాయా? అని మనిషి శంకిస్తున్నాడు. ‘‘సరే, ఉన్నాయి; ఇంకా ఎక్కువ&nbsp;<BR>లోపాలు వచ్చి వాటిని సవరిస్తాయా? మురికితో మురికిని కడిగివేయడానికి&nbsp;<BR>ప్రయత్నిస్తావా?’’ అని ఉపనిషత్తులు అడుగుతున్నాయి. పాపాన్ని పాపం హరి-&nbsp;<BR>స్తుందా? దోషాన్ని దోషం తొలగిస్తుందా? ‘‘బలాన్ని, ఓ మానవుడా! బలాన్నే</FONT></p>
<hr class="puTa_virupu">
<table><tr><td><a class=puTa_lanke href=puTa2176.html>p2176</a></td><td>p2177</td><td><a class=puTa_lanke href=puTa2178.html>p2178</a></td></tr></table>
</div></body></html>
