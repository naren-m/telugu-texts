<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2709.html>p2709</a></td><td>p2710</td><td><a class=puTa_lanke href=puTa2711.html>p2711</a></td></tr></table>

<p><FONT FACE="SHREE900, SHREE, sans-serif" SIZE="3">ఆచారాలను, వివిధ భాషలను గూర్చి తెలుపసాగాడు. భారతదేశంలో ముఖ్యంగా&nbsp;<BR>నాలుగు ఉత్తరాది భాషలు, నాలుగు దక్షిణాది భాషలు వున్నాయి. కాని మతం&nbsp;<BR>ఒక్కటే. ముఫైకోట్ల జనాభాలో ఐదింట నాలుగోవంతు హిందువులు. హైంద-&nbsp;<BR>వుడు విచిత్రమైన వ్యక్తి. ప్రతి పనిని అతడు మతానుసారంగా చేస్తాడు. అతడు&nbsp;<BR>మతానుసారంగా భుజిస్తాడు; మతానుసారంగా నిద్రిస్తాడు; ఉదయం మతాను&nbsp;<BR>సారంగా మేల్కొంటాడు; మంచిపనులను మతానుసారంగా నిర్వర్తిస్తాడు; చెడ్డప-&nbsp;<BR>నులనుకూడ మతానుసారంగానే చేస్తాడు. ఈ సమయంలో వక్త తన ప్రసంగానికి&nbsp;<BR>కీలకమైన ధర్మాన్ని నొక్కిచెప్పాడు. స్వార్థంకంటె భిన్నమైనదంతా మంచి అనీ,&nbsp;<BR>స్వార్థమంతా చెడు అనీ, తన దేశస్థుల దృఢమైన నమ్మకమని అతడన్నాడు. ప్రసం-&nbsp;<BR>గంలో దాన్ని కేంద్ర విషయంగా పేర్కోవచ్చును. హైందవుడు ఇల్లుకట్టటం స్వార్థ-&nbsp;<BR>మని వాదిస్తాడు. కాబట్టి భగవంతుణ్ణి పూజించటానికి, అతిథి సత్కా&nbsp;<BR>రాలకు యిల్లు కడతాడు. తనకోసం అన్నం వండుకోవటం స్వార్థం. కాబట్టి బీద-&nbsp;<BR>సాదలకై గృహస్థుడు వండుతాడు. ఎవరైనా ఆకలితో వున్నవాడు అన్నం అడిగితే&nbsp;<BR>అతడికి పెట్టి చిట్టచివరికి తాను భుజిస్తాడు. ఈ భావం భారతదేశ నలుమూల&nbsp;<BR>ల్లోను వ్యాపించింది. అన్నానికి, ఆశ్రయానికి ఎవరినైనా అర్థింపవచ్చును. ఎలాటి&nbsp;<BR>గృహమైనా అతడికి ద్వారాలు తెరిచి వుంచుతుంది.</FONT></p>
<p><FONT FACE="SHREE900, SHREE, sans-serif" SIZE="3">వర్ణాశ్రమ వ్యవస్థకి మతంతో ఎలాటి సంబంధం లేదు. ఒక వ్యక్తి వృత్తి వంశ-&nbsp;<BR>పారంపర్యం. వడ్రంగి కొడుకు వడ్రంగే. స్వర్ణకారుని కొడుకు స్వర్ణకారుడే. పని-&nbsp;<BR>వాడి కొడుకు పనివాడే. పురోహితుడి కొడుకు పురోహితుడే. ఇది దాదాపు ఒక&nbsp;<BR>వెయ్యి సంవత్సరాలనుండి సాగుతోంది కాబట్టి యిది అధునాతనమైన సాంఘిక&nbsp;<BR>దురాచారం. ఈ కాల అవధి, యీ దేశమూ తదితర దేశాల్లో మాదిరి గొప్పదిగా&nbsp;<BR>కానరాదు. రెండు దానాలు ముఖ్యంగా మెచ్చుకోబడుతున్నాయి. అవి విద్యాదానం,&nbsp;<BR>ప్రాణదానం. ఒకడు ఒక వ్యక్తి ప్రాణాలను కాపాడతాడు, అదెంతో మంచిపని.&nbsp;<BR>ఒక డింకొకడికి జ్ఞానదానం చేస్తాడు, అది మేలైన పని. డబ్బుకోసం విద్య నేర్పటం&nbsp;<BR>మంచిదికాదు. ఇలా చెయ్యటం జ్ఞానాన్ని వ్యాపారవస్తువు మాదిరి ఎంచి విద్యను&nbsp;<BR>డబ్బుకోసం మారకం </FONT><FONT FACE="TimesNewRoman, Times, serif" SIZE="2">(barter)</FONT><FONT FACE="SHREE900, SHREE, sans-serif" SIZE="3"> చేసే వ్యక్తి నిందలపాలవుతాడు. ప్రభుత్వం అప్పు-&nbsp;<BR>డప్పుడు అధ్యాపకులకు బహుమానా లిస్తుంటుంది. నాగరిక దేశాలుగా చెప్పుకో-&nbsp;<BR>బడుతున్న కొన్నిదేశాల్లో నెలకొన్న మాదిరి పరిస్థితులే యిక్కడా వుంటే నైతి-&nbsp;<BR>కంగా ఫలితం మేలుగా వుంటుంది. దేశం మొదలునుండి చివరివరకూ నాగరి-&nbsp;<BR>కతయొక్క నిర్వచన మేమిటని వక్త ప్రశ్నించాడు; ఇదే ప్రశ్న అతడు అనేక&nbsp;<BR>దేశాల్లో వేశాడు. కొన్ని సమయాల్లో సమాధానం యివ్వబడింది: మేం ఎలా&nbsp;<BR>వున్నామో అదే నాగరికత. ఈ పదంయొక్క నిర్వచనంతో అతడు ఏకీభవించ-</FONT></p>
<hr class="puTa_virupu">
<table><tr><td><a class=puTa_lanke href=puTa2709.html>p2709</a></td><td>p2710</td><td><a class=puTa_lanke href=puTa2711.html>p2711</a></td></tr></table>
</div></body></html>
