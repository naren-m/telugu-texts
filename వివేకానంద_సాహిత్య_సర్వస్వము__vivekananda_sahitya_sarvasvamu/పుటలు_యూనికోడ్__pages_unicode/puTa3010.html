<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3009.html>p3009</a></td><td>p3010</td><td><a class=puTa_lanke href=puTa3011.html>p3011</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">181</FONT></p>
<p><FONT FACE="SHREE900, SHREE, sans-serif" SIZE="3">వ్యక్తం చేయలేదు. ప్రాచీనకళాకారులు, తమ బుద్ధితో స్వతంత్రభావాలు&nbsp;<BR>కల్పించుకొని వాటిని తమ చిత్రాలలో వ్యక్తం చేయటానికి ప్రయత్నించేవారు.&nbsp;<BR>ఇప్పుడు చిత్రాలు ఫోటోగ్రాఫులలాగా ఉండటంవల్ల, స్వతంత్రభావనాశక్తి,&nbsp;<BR>దానిని వృద్ధిచేసే ప్రయత్నం అరుదైపోతున్నాయి. కాని, ప్రతిదేశానికి దానిదైన&nbsp;<BR>ఒక ప్రత్యేక లక్షణం ఉంటుంది. ఆ లక్షణం ఆచారవ్యవహారాల్లోను, జీవన&nbsp;<BR>విధానంలోను, చిత్రలేఖనంలోను, శిల్పంలోను వ్యక్తమౌతుంటుంది. ఉదా&nbsp;<BR>హరణకు, పాశ్చాత్య నృత్యగానాల్లో బాహ్యమైన అంగాంగ ప్రకటన సూదిమొన-&nbsp;<BR>లాగా పరమ సూక్ష్మంగా వుంటుంది. నృత్యంలో వాళ్లు తమ అవయవాలు&nbsp;<BR>చివుక్కున లాగుతున్నట్లు కన్పిస్తుంది. వాద్య సంగీతంలో ఆ శబ్దాలు కత్తులు&nbsp;<BR>గుచ్చుకున్నట్లు గుచ్చుకుంటాయి. గాత్ర సంగీతంకూడా అంతే. మనదేశంలో&nbsp;<BR>అలాకాక, నాట్యం తరంగాల కదలికలాగా వుంటుంది. గాత్రసంగీతంలో గమ-&nbsp;<BR>కాలుకూడా వర్తుల గమనాన్ని పోలివుంటుంది. వాద్యసంగీతంకూడా అదేవిధం.&nbsp;<BR>వివిధ జాతుల మధ్య కళ, శిల్పంకూడ విభిన్నంగా ప్రకటన మౌతుంటుంది.&nbsp;<BR>ఐహిక జీవితమే పరమార్థంగా బ్రతికేవాళ్లు ప్రకృతినే తమ ఆదర్శంగా తీసుకొని,&nbsp;<BR>దాన్ని కళలలోను, దానికి సంబంధించిన యితర విషయాల్లోను వ్యక్తీకరించ&nbsp;<BR>డానికి ప్రయత్నిస్తారు. ప్రకృతికి అతీతమైన పరమసత్యాన్ని ఆదర్శంగా తీసుకునే&nbsp;<BR>వాళ్లు ప్రకృతిశక్తుల ద్వారా ఆ ఆదర్శాన్నే కళలో వ్యక్తపరచటానికి ప్రయత్ని-&nbsp;<BR>స్తారు. మొదటి తరగతి ప్రజలకు ప్రకృతే మూలం. రెండవ వర్గం వాళ్లకు&nbsp;<BR>కళాత్మకాభివృద్ధికి ఆదర్శతత్త్వమే మూలం. ఆ విధంగా కళలో రెండు విభిన్న&nbsp;<BR>ఆదర్శాలతో ప్రారంభించినా దానిలో ఎవరిదారిలో వారు అభివృద్ధి సాధించారు.&nbsp;<BR>పాశ్చాత్య దేశాల్లో కొన్నిచిత్రాలను చూచినప్పుడు అవి నిజంగా ప్రకృతిలోవున్న&nbsp;<BR>యథార్థమైన వస్తువులని భ్రమిస్తారు. ఈ దేశ విషయంలోకూడా, శిల్పకళ పరి-&nbsp;<BR>పూర్ణతను పొందిన ప్రాచీనకాలపు శిల్పప్రతిమను చూచారంటే, అది యీ భౌతి-&nbsp;<BR>కలోకాన్ని మరపించి ఒక నూతన భావప్రపంచంలోకి మిమ్మల్ని తీసుకొని&nbsp;<BR>పోతుంది. పాశ్చాత్యదేశాల్లోకూడ, ప్రాచీన కాలాల్లో తయారైనటువంటి&nbsp;<BR>చిత్రాలు యిప్పుడు తయారుకావడంలేదు. అలాగే మన దేశంలోకూడా కళలో&nbsp;<BR>స్వతంత్రభావాలను వ్యక్తంచేయాలనే ప్రయత్నాలు కనిపించడం లేదు. ఉదా&nbsp;<BR>హరణకు మీ శిల్ప పాఠశాలలో తయారౌతున్న చిత్రాలలోకూడ భావప్రకటన&nbsp;<BR>లేదు. హిందువులు నిత్యం ధ్యానించే విషయాలలో ప్రాచీన ఆదర్శాలను వ్యక్తం-&nbsp;<BR>చేస్తూ చిత్రించటానికి మీరు ప్రయత్నిస్తే చాలామంచిది.</FONT></p>
<p><FONT FACE="SHREE900, SHREE, sans-serif" SIZE="3">రణదాబాబు: మీ మాటలు నా కెంతో ఉత్సాహాన్ని కల్గిస్తున్నాయి. మీ సల-&nbsp;<BR>హాలను పాటించడానికి ప్రయత్నిస్తాను.</FONT></p>
<hr class="puTa_virupu">
<table><tr><td><a class=puTa_lanke href=puTa3009.html>p3009</a></td><td>p3010</td><td><a class=puTa_lanke href=puTa3011.html>p3011</a></td></tr></table>
</div></body></html>
