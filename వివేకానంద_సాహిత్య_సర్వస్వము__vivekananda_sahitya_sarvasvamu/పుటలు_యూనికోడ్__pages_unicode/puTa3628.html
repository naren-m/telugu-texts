<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3627.html>p3627</a></td><td>p3628</td><td><a class=puTa_lanke href=puTa3629.html>p3629</a></td></tr></table>
<p><FONT FACE="SHREE902, SHREE, sans-serif" SIZE="5">వివేకానందస్వామి లేఖలు</FONT></p>
<BR>
<p><FONT FACE="TimesNewRoman, Times, serif" SIZE="3">2 7 8</FONT></p>
<BR>
<p><FONT FACE="SHREE902, SHREE, sans-serif" SIZE="3">(కుమారి మేరీ హేల్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">న్యూయార్క్‌,</FONT></p>
<p><FONT FACE="SHREE900, SHREE, sans-serif" SIZE="3">జనవరి 6, 1896.</FONT></p>
<p><FONT FACE="SHREE900, SHREE, sans-serif" SIZE="3">ప్రియ సోదరీ,</FONT></p>
<p><FONT FACE="SHREE900, SHREE, sans-serif" SIZE="3">నువ్వు పంపిన నూతన సంవత్సర శుభాకాంక్షలకు అనేక ధన్యవాదాలు.&nbsp;<BR>నువ్వు ఆ మర్యాదస్తుడితో ఆరు వారాలు ఆహ్లాదంగా గడిపావని తెలిసి సంతో-&nbsp;<BR>షించాను. ఈ సంతోషం ‘గోల్ఫ్‌’ ఆటలాంటిదే గదా! నేను ఇంగ్లండ్‌లో ఒక&nbsp;<BR>చక్కని వ్యాసరచనలో మునిగివున్నాను. ఇంగ్లీషువారు నన్ను రెండు చేతులూ చాపి&nbsp;<BR>ఆహ్వానించారు. ఇంగ్లీషువారి మీద నాకున్న అభిప్రాయాలు చాలవరకు&nbsp;<BR>సడిలిపోయాయి. ఇంగ్లండ్‌నుండి వచ్చి నన్ను ఆక్షేపించిన ‘లండ్‌’ వంటివారు&nbsp;<BR>ఇంగ్లండులో లెక్కకు రారని ముందుగా గ్రహించాను. ఇంగ్లీషు ప్రజలు అలాటి-&nbsp;<BR>వారి ఉనికినే లక్షించరు. ఇంగ్లీషు చర్చ్‌కి సంబంధించినవారిని తప్ప మిగిలిన&nbsp;<BR>వారిని పెద్ద మనుషులకింద జమకట్టరు. అంతేగాక ఇంగ్లండులోని ఇంగ్లీషు చర్చ్‌కి&nbsp;<BR>చెందిన ప్రముఖులైన వారిలో కొందరు, ఉన్నత పదవుల్లోవుండి పేరు ప్రఖ్యాతు-&nbsp;<BR>లున్నవారు, నాకు నిజమైన మిత్రులైనారు. అమెరికాలో నాకు కలిగిన అనుభవానికి&nbsp;<BR>యిది పూర్తిగా వేరుగా వుంది. అంతేకాదా?</FONT></p>
<p><FONT FACE="SHREE900, SHREE, sans-serif" SIZE="3">‘ప్రెసిబిటేరియన్‌’ వారితోను యితర మూఢవిశ్వాసులతోను అమెరికా-&nbsp;<BR>లోని నా అనుభవాలను, హోటళ్లలో నేను పొందిన పరాభవాలను గూర్చి చెప్పి-&nbsp;<BR>నప్పుడు, ఇంగ్లీషువారు విరగబడి నవ్వారు. ఈ రెండు దేశాల సంస్కారాలలోను,&nbsp;<BR>పెరిగిన విధానంలోను వున్న తారతమ్యం నాకు ఆ క్షణమే తెలిసిపోయింది.&nbsp;<BR>అమెరికన్‌ యువతులు ఐరోపావారిని వివాహమాడాలని గుంపులు గుంపులుగా&nbsp;<BR>ఎందుకు ఎగబడుతున్నారోకూడ నాకు అర్థమైంది. అక్కడ ప్రతి ఒక్కరు నన్ను&nbsp;<BR>ఆదరంతో చూశారు. నేను వచ్చే వసంతకాలంలో తిరిగి వస్తానని, నా కోసం&nbsp;<BR>నా మిత్రులు- స్త్రీ పురుషులు ఎందరో ఆతురతతో ఎదురుచూస్తూన్నారు.</FONT></p>
<p><FONT FACE="SHREE900, SHREE, sans-serif" SIZE="3">ఇక యిక్కడ నా పని విషయంలో: వేదాంతభావం ఇంగ్లండులోని ఉన్నత&nbsp;<BR>వర్గాల వారిలోకి యిదివరకే చొచ్చుకొనిపోయింది. విద్యావిభవం గలవారు,</FONT></p>
<p><FONT FACE="TimesNewRoman, Times, serif" SIZE="2"><sup>1</sup></FONT></p>
<hr class="puTa_virupu">
<table><tr><td><a class=puTa_lanke href=puTa3627.html>p3627</a></td><td>p3628</td><td><a class=puTa_lanke href=puTa3629.html>p3629</a></td></tr></table>
</div></body></html>
