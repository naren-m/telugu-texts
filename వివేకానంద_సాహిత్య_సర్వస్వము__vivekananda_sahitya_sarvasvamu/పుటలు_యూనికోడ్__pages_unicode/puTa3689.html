<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3688.html>p3688</a></td><td>p3689</td><td><a class=puTa_lanke href=puTa3690.html>p3690</a></td></tr></table>

<p><FONT FACE="TimesNewRoman, Times, serif" SIZE="2">6 2</FONT></p>
<p><FONT FACE="SHREE900, SHREE, sans-serif" SIZE="3">నీకొక సలహా యిస్తున్నాను. పదిమంది కలిసి చేయాల్సిన పనులన్నీ - ఉద్యమా-&nbsp;<BR>లన్నీ - భారతదేశంలో అడుగంటుతున్నాయి. కారణం ఏమిటి? ఖచ్చితమైన&nbsp;<BR>వ్యవహార లక్షణాలను మనం యింకా అలవరచుకోలేదు. ‘ఎక్కడైనా బావేగాని,&nbsp;<BR>వంగతోటలో బావ కాడు’ అన్నట్లుగా వ్యవహారం, వ్యవహారమేగాని అందులో&nbsp;<BR>మొగమాటం పనికిరాదు. తనకు వప్పగించిన పైకానికి, ఎవరైనాసరే, నిర్దుష్టంగా&nbsp;<BR>జమాఖర్చులు రాస్తూ - ఒక పనికై ఉద్దేశించిన పైకాన్ని మరో పనికి ఆ పని&nbsp;<BR>ఎలాంటిదైనాసరే - మరుక్షణంలో తాను పస్తుండి చావాల్సి వచ్చినాసరే - ఖర్చు&nbsp;<BR>పెట్టకూడదు. ఇదీ వ్యవహారంలో వున్న నీతి. తర్వాత కావలసింది&nbsp;<BR>అప్రతిహతమైన ఉత్సాహం; కార్యదీక్ష; నువ్వు ఏ పని చేపట్టినా దాన్ని చేస్తున్నంత&nbsp;<BR>వరకు అది నీకు ఆరాధన కావాలి. ఇప్పుడు నువ్వు నిర్వహిస్తున్న పత్రికే నీకు&nbsp;<BR>ఆరాధ్యదైవం గానివ్వాలి. అప్పుడు నీకు విజయం చేకూరుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ పత్రికలో సాఫల్యం సాధించాక, ఆ పద్ధతులతోనే, తమిళం, తెలుగు,&nbsp;<BR>కన్నడం మొదలైన దేశభాషల్లోకూడ పత్రికలు ప్రారంభించు. మనం సామాన్య&nbsp;<BR>జనుల స్థితికి వెళ్లాలి. మద్రాసువారు యోగ్యులు. ఉత్సాహవంతులు. వారిలో&nbsp;<BR>మరెన్నో సుగుణాలున్నాయి. కాని శంకరాచార్యులవారు జన్మించిన దేశం త్యాగ&nbsp;<BR>వైరాగ్యాలను కోల్పోయినట్లుగా కనిపిస్తూంది.</FONT></p>
<p><FONT FACE="SHREE900, SHREE, sans-serif" SIZE="3">నా బిడ్డలు యుద్ధంలోకి దూకాలి - సంసారాన్ని త్యజించాలి - అప్పుడే&nbsp;<BR>సుస్థిరమైన పునాది ఏర్పడుతుంది.</FONT></p>
<p><FONT FACE="SHREE900, SHREE, sans-serif" SIZE="3">ధైర్యోత్సాహాలతో పని ప్రారంభించండి. పత్రికకు, చిత్రీకరణ నమూనా&nbsp;<BR>విషయాన్నిగాని, యితర వివరాలనుగాని ప్రస్తుతం లెక్కపెట్టొద్దు. ‘‘గుర్రంతో-&nbsp;<BR>పాటు కళ్లెం, పగ్గాలుకూడ వస్తాయి.’’ ప్రాణం వున్నంతదాకా పనిచెయ్యండి. నేను&nbsp;<BR>మీకు అండగా వున్నాను. నేను పోయాక నా అంతరాత్మ మీ వెంటవుండి పని&nbsp;<BR>చేస్తుంది. ఈ ప్రాణం వుంటుంది, పోతుంది - సంపద, కీర్తి, భోగాలు మూన్నాళ్ల&nbsp;<BR>ముచ్చటలు. ఒక ప్రాపంచిక క్షుద్రకీటకం మాదిరి చావటంకంటె, సత్యాన్ని&nbsp;<BR>బోధిస్తూ కార్యరంగంలో మరణించటం ఉత్తమం - ముందంజ వెయ్యండి.</FONT></p>
<p><FONT FACE="SHREE900, SHREE, sans-serif" SIZE="3">ప్రేమ, ఆశీస్సులతో,</FONT></p>
<p><FONT FACE="SHREE900, SHREE, sans-serif" SIZE="3">భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3688.html>p3688</a></td><td>p3689</td><td><a class=puTa_lanke href=puTa3690.html>p3690</a></td></tr></table>
</div></body></html>
