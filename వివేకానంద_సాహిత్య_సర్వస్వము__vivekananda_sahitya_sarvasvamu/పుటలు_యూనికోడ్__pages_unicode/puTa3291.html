<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3290.html>p3290</a></td><td>p3291</td><td><a class=puTa_lanke href=puTa3292.html>p3292</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">˙ ^</FONT></p>
<p><FONT FACE="SHREE902, SHREE, sans-serif" SIZE="3">ప్రకృతి యంతట రమ్యమౌ ప్రభలశోభ,&nbsp;<BR>పక్షి జాతుల సౌందర్య పలుకులందు,&nbsp;<BR>అంతటను జూచుచున్నాను  అతడె అన్ని।।</FONT></p>
<p><FONT FACE="SHREE902, SHREE, sans-serif" SIZE="3">దుర్భరంబగు చిక్కులు దొరలినపుడు</FONT></p>
<p><FONT FACE="SHREE902, SHREE, sans-serif" SIZE="3">నాదు హృదయము మూర్ఛిల్లినట్లు దోప,&nbsp;<BR>కఠిన నియమము లించుక కదలనీక</FONT></p>
<p><FONT FACE="SHREE902, SHREE, sans-serif" SIZE="3">ప్రకృతి యంతయు పైబడి రాచినపుడు,&nbsp;<BR>‘అంత దవ్వున ఉన్నాను’, అనుచు నీవు&nbsp;<BR>మధుర మంజుల వాక్కుతో మదిని జెప్పు&nbsp;<BR>మాట వినినట్లు, నా ప్రియ! మదిని దోచె,&nbsp;<BR>గట్టిపడెగుండె, నీవు నా తట్టునుండ,</FONT></p>
<p><FONT FACE="SHREE902, SHREE, sans-serif" SIZE="3">వేయి చావులు చచ్చిన వెరపు లేదు।।</FONT></p>
<p><FONT FACE="SHREE902, SHREE, sans-serif" SIZE="3">నిదుర బుచ్చగ శిశువుల నెంతొ ప్రేమ&nbsp;<BR>జోలపాడెడి తల్లుల జోలలందు&nbsp;<BR>నీవు పాడుచునున్నావు నిశ్చయముగ&nbsp;<BR>అన్నె పున్నెంబు లెరుగని అర్చ కాళి&nbsp;<BR>ఆట పాటల, నవ్వుల మూటలందు&nbsp;<BR>నిన్ను చూచుచున్నాను, నిలచియుంట!</FONT></p>
<p><FONT FACE="SHREE902, SHREE, sans-serif" SIZE="3">పరమ మిత్రుల స్నేహంపు బంధమందు</FONT></p>
<p><FONT FACE="SHREE902, SHREE, sans-serif" SIZE="3">అంతరంబున నిలచిన దతడు గాదె?</FONT></p>
<p><FONT FACE="SHREE902, SHREE, sans-serif" SIZE="3">అమ్మ ముద్దున అమృతంబు నతడె నింపు;&nbsp;<BR>‘అమ్మ’ యను బిడ్డ పిలుపు నందతడె మధువు;&nbsp;<BR>దేవదేవుడ వీవె! నా దైవ మీవె!&nbsp;<BR>అన్ని మతములు నీయందు అమరియుండె,&nbsp;<BR>అన్ని వేదాలు బైబిలా ల్గొరాను గూడ,</FONT></p>
<p><FONT FACE="SHREE902, SHREE, sans-serif" SIZE="3">పాడుచున్నవి ఒక్కటై, పరము నిన్ను&nbsp;<BR>చేరి ఉరుకుచు దూకెడు జీవఝరిని&nbsp;<BR>అన్ని ఆత్మల కాత్మవు  ‘ఆత్మ వీవె’</FONT></p>
<p><FONT FACE="SHREE902, SHREE, sans-serif" SIZE="3">నాకు దేవుడు, ప్రియుడును నాకు నీవె,</FONT></p>
<p><FONT FACE="SHREE902, SHREE, sans-serif" SIZE="3">నేను నీవాడ, నీవాడ, నిజముగాను.</FONT></p>
<hr class="puTa_virupu">
<table><tr><td><a class=puTa_lanke href=puTa3290.html>p3290</a></td><td>p3291</td><td><a class=puTa_lanke href=puTa3292.html>p3292</a></td></tr></table>
</div></body></html>
