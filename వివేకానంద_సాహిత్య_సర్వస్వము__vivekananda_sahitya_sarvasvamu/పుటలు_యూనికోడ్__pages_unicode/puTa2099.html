<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2098.html>p2098</a></td><td>p2099</td><td><a class=puTa_lanke href=puTa2100.html>p2100</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="SHREE902, SHREE, sans-serif" SIZE="3">పరమకుడి అభినందన పత్రానికి ప్రత్యుత్తరం</FONT></p>
<BR>
<p><FONT FACE="SHREE900, SHREE, sans-serif" SIZE="3">రామనాడు విడిచిన తర్వాత శ్రీ స్వాములవారు ఆగిన మొదటి పట్టణం&nbsp;<BR>పరమకుడి. అక్కడ చాలాగొప్ప ఉత్సవం జరిగింది. ఈ క్రింది స్వాగతపత్రం&nbsp;<BR>శ్రీవారికి అర్పించబడింది.</FONT></p>
<p><FONT FACE="SHREE902-Italic, SHREE, sans-serif" SIZE="3">శ్రీమత్‌ వివేకానంద స్వాములవారికి -</FONT></p>
<BR>
<p><FONT FACE="SHREE900, SHREE, sans-serif" SIZE="3">శ్రీవారు పాశ్చాత్య ప్రపంచంలో నాలుగు సంవత్సరాలకాలం జయప్రదంగా&nbsp;<BR>వేదాంత ప్రచారం సాగించి వచ్చిన సమయంలో పరమకుడి పట్టణవాసులమైన&nbsp;<BR>మేము శ్రీవారికి భక్తి, గౌరవ పురస్సరంగా స్వాగతం అర్పించుకొంటున్నాం.</FONT></p>
<p><FONT FACE="SHREE900, SHREE, sans-serif" SIZE="3">షికాగో నగరంలో జరిగిన విశ్వమత మహాసభకు విజయం చేకూర్చి అతి-&nbsp;<BR>ప్రాచీనమైన మన కర్మభూమిలో నెలకొనివున్న నిగూఢ పవిత్ర జ్ఞానరాసులను&nbsp;<BR>నానామత ప్రపంచ ప్రతినిధుల ముందు ప్రదర్శించిన తమ ఔదార్యం మా&nbsp;<BR>కందరికి ఆనందాన్ని, గర్వాన్ని కలిగించింది. వేదవాఙ్మయంలో నిగూఢమైవున్న&nbsp;<BR>పవిత్రధర్మాలను శ్రీవారు బాహాటంగా ప్రకటించి, మన హైందవమతంపై&nbsp;<BR>పాశ్చాత్య పండితులకున్న తిరస్కారభావాన్ని తొలగించారు. సర్వకాలాల్లోను,&nbsp;<BR>సమస్త చిత్తవృత్తులకు, వివిధ మేధాశక్తి సంపన్నులకు ఉపకరించే విధంగా అది&nbsp;<BR>విశ్వానుగుణ్యమై, విశ్వశరణ్యమై ఒప్పుతున్నదని వారికి నచ్చచెప్పారు.</FONT></p>
<p><FONT FACE="SHREE900, SHREE, sans-serif" SIZE="3">శ్రీవారికి పాశ్చాత్య శిష్యవర్యులు ఇప్పుడిక్కడ మా మధ్య నిలవడమే,&nbsp;<BR>శ్రీవారి ధర్మబోధలు చక్కగా, సిద్ధాంత రూపంలో సుగ్రాహ్యమై, ఆచరణ&nbsp;<BR>రూపాన ఫలప్రదమయ్యా యనడానికి ప్రబల నిదర్శనం.</FONT></p>
<p><FONT FACE="SHREE900, SHREE, sans-serif" SIZE="3">హృదయాకర్షకమైన శ్రీవారి దివ్యదర్శన ప్రభావం పూర్ణవైరాగ్యంతో&nbsp;<BR>కూడుకొని, ఇంద్రియనిగ్రహపరులై, బ్రహ్మసాక్షాత్కార సిద్ధులై, మానవజాతి-&nbsp;<BR>కంతా ఆత్మమార్గదర్శులై గురుపీఠా న్నధిష్ఠించిన మన ప్రాచీన మహాఋషులను&nbsp;<BR>మీ మనోనేత్రాలకు ప్రత్యక్షం చేస్తోంది.</FONT></p>
<p><FONT FACE="SHREE900, SHREE, sans-serif" SIZE="3">మానవజాతిని కనికరించి, ఆధ్యాత్మిక మార్గంలో నడపడానికి కావలసిన&nbsp;<BR>దీర్ఘాయురారోగ్యాలను శ్రీవారికి ఆ పరమేశ్వరుడు ప్రసాదించుగాక అని వేడు-&nbsp;<BR>కొంటూ విరమిస్తున్నాం.</FONT></p>
<p><FONT FACE="SHREE908, SHREE, sans-serif" SIZE="3">పరమభక్తి విశ్వాసాలతో&nbsp;<BR>ఇట్లు</FONT></p>
<p><FONT FACE="SHREE908, SHREE, sans-serif" SIZE="3">విన్నవించు</FONT></p>
<p><FONT FACE="SHREE908, SHREE, sans-serif" SIZE="3"><I>శ్రీవారి శిష్యబృందం.</I></FONT></p>
<BR>
<p><FONT FACE="TimesNewRoman, Times, serif" SIZE="2">5 0</FONT></p>
<hr class="puTa_virupu">
<table><tr><td><a class=puTa_lanke href=puTa2098.html>p2098</a></td><td>p2099</td><td><a class=puTa_lanke href=puTa2100.html>p2100</a></td></tr></table>
</div></body></html>
