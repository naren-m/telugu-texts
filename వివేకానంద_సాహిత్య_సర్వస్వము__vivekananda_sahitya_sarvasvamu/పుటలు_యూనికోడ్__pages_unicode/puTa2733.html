<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2732.html>p2732</a></td><td>p2733</td><td><a class=puTa_lanke href=puTa2734.html>p2734</a></td></tr></table>
<p><FONT FACE="SHREE900, SHREE, sans-serif" SIZE="3">భారతీయ మత భావన</FONT></p>
<p><FONT FACE="Bookman-Light, Bookman, serif" SIZE="2">297</FONT></p>
<p><FONT FACE="SHREE900, SHREE, sans-serif" SIZE="3">‘ఇదే నిజమైతే మన పూర్వజీవితాల్లోని ఏ విషయంగాని మన స్మృతి&nbsp;<BR>పథంలో ఎందుకు లేదు?’ అనే ప్రశ్న తరచూ వేయబడుతూంటుంది. దీనికి&nbsp;<BR>మా సమాధానం: మానసమనే సాగరంయొక్క ఉపరితలానికి మాత్రమే చేతన&nbsp;<BR>మని పేరు. గంభీరమైన దాని లోపలి పొరల్లోనే మన కష్టసుఖానుభవాలన్నీ&nbsp;<BR>నిలవవున్నాయి. సుస్థిరమైన వస్తువును అన్వేషించటమే మానవాత్మ అభీష్టం.&nbsp;<BR>మనస్సు, దేహం - నిజానికి ప్రకృతి కార్యకలాపాలన్నీ - నిరంతరం మార్పుకు&nbsp;<BR>లోనౌతూన్నాయి. కాని సుస్థిరమైన పరిపూర్ణత్వం పొంది, పరిణామం పొందని&nbsp;<BR>దేదో కనుక్కోవాలని మన ఆత్మ కాంక్షిస్తుంది. అదే మన యీస్సితాల్లోకల్లా&nbsp;<BR>శ్రేష్ఠమైంది. అనంతమైన దానికోసం మానవాత్మకున్న ఆకాంక్షే అది! మన నైతిక&nbsp;<BR>వికాసం, బుద్ధివికాసం నిశితమయ్యేకొద్దీ, నిర్వికారమైన నిత్యవస్తువుకై మాన&nbsp;<BR>వాత్మకున్న అభీష్టం బలపడుతుంటుంది.</FONT></p>
<p><FONT FACE="SHREE900, SHREE, sans-serif" SIZE="3">పంచేంద్రియ గ్రాహ్యం కానిదంతా లేనిదనే ఆధునిక బౌద్ధవాదులు చెబు-&nbsp;<BR>తారు. మానవుడు స్వతంత్రు డనుకోటం భ్రమ అని వారంటారు. దీనికి వ్యతి-&nbsp;<BR>రేకంగా ఆత్మవాదులు ప్రతివ్యక్తీ స్వతంత్రు డంటారు. బాహ్యప్రపంచ మనేది&nbsp;<BR>మానవుని మనోభావానికి వేరుగాలేదు. ప్రకృతి స్వాతంత్య్రపరతంత్య్రాల, వాస్తవిక&nbsp;<BR>ఆదర్శాల మిశ్రమమని గ్రహించటమే యీ సమస్యకు సబబైన పరిష్కారం. మన&nbsp;<BR>దేహం, మనస్సు బాహ్యప్రపంచం మీద ఆధారపడి వున్నాయి. ఈ పరాధీనత&nbsp;<BR>వాటికి ప్రపంచంతో వున్న సంబంధాన్ని అనుసరించి మారుతుంటుంది; అంత-&nbsp;<BR>రంలోని ఆత్మ భగవంతుని మాదిరే ముక్తం; అది మనోవ్యాపారాలను, దేహ చల-&nbsp;<BR>నాలను - మనస్సు, దేహం పొందిన అభివృద్ధినిబట్టి - అల్పంగానో, అధికంగానో&nbsp;<BR>నడిపిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">మరణం ఒక అవస్థా భేదమే. మనం యీ ప్రపంచంలోనే వుంటాం. మును-&nbsp;<BR>పటి శాసనాలకే మనం అధీనుల మవుతాం. జ్ఞానంలోను, సౌందర్యంలోను&nbsp;<BR>ఉన్నత భూమికలను అందుకొని, మనలను అధిగమించి సుదూరం పురోగ&nbsp;<BR>మించిన మహనీయులు, తమ వెంట వస్తూన్న విశ్వ సైన్యానికి మార్గదర్శకులైన&nbsp;<BR>నాయకులు. పరమోత్కృష్ట వస్తువులోని ఆత్మకు, పరమనికృష్ట వస్తువులోని&nbsp;<BR>ఆత్మకు సంబంధం వుంది. అనంత పరిపూర్ణత్వం బీజరూపంలో అన్ని వస్తు-&nbsp;<BR>వుల్లోను వుంది. మనం ఆశాభావం అలవరచుకొని ప్రతివస్తువులోని శుభాన్ని&nbsp;<BR>చూడ్డానికి ప్రయత్నించాలి. మనం ఒకమూల కూర్చొని మన దేహ, మనస్సుల&nbsp;<BR>లోని లోపాలను గురించి దుఃఖించటంవల్ల కలిగే ప్రయోజనం ఏదీలేదు;&nbsp;<BR>ప్రతికూల పరిస్థితులను అధిగమించే వీరోచిత ప్రయత్నమే మన ఆత్మలను&nbsp;<BR>ఉన్నతస్థాయికి కొనిపోతుంది. ఆత్మాభివృద్ధిని గురించిన శాసనాలను తెలుసు</FONT></p>
<hr class="puTa_virupu">
<table><tr><td><a class=puTa_lanke href=puTa2732.html>p2732</a></td><td>p2733</td><td><a class=puTa_lanke href=puTa2734.html>p2734</a></td></tr></table>
</div></body></html>
