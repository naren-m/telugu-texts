<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1170.html>p1170</a></td><td>p1171</td><td><a class=puTa_lanke href=puTa1172.html>p1172</a></td></tr></table>
<p><FONT FACE="SHREE900, SHREE, sans-serif" SIZE="3">347</FONT></p>
<BR>
<p><FONT FACE="SHREE900, SHREE, sans-serif" SIZE="3">భారత దేశం - ఆంగ్ల దేశం</FONT></p>
<BR>
<p><FONT FACE="SHREE900, SHREE, sans-serif" SIZE="3">తుంది. ఇలాంటిది అన్ని మతాల్లో ఉంటుంది. వాటన్నింటి వెనుక ఒకే&nbsp;<BR>ఏకత్వముంది. దేవుడు - అల్లా - జిహోవా - ఆత్మ - ప్రేమ - ఏమన్నా సరే, నీచాతినీచం&nbsp;<BR>మొదలు మనిషిదాకా జీవరాసులన్నింట్లో దాగి ఉండి జీవమిచ్చే ఐక్యతత్త్వమదే. మన&nbsp;<BR>ఉనికి ఉండవలసింది ఈ ఐక్యం పైననే. పాశ్చాత్య దేశంలో, నిజానికి అన్ని దేశాల్లో&nbsp;<BR>కూడా, అప్రధాన విషయలపైననే జనుల ఉనికి పడుతుంది. బయటి వేషాలతో&nbsp;<BR>ఇతరులను తమ దారికి మరల్చటానికి, వారు పరస్పరం పోట్లాటపెట్టుకుని&nbsp;<BR>చంపుకుంటారు. ప్రధాన విషయం భగవత్ప్రేమ, మానవ&nbsp;<BR>ప్రేమయై ఉంటే వీరి నడక చాల వింత - అనటం అతిశయోక్తి.’’</FONT></p>
<p><FONT FACE="SHREE900, SHREE, sans-serif" SIZE="3">‘‘హిందువు ఎన్నడు కూడా పరమతహింస చేయలేడని నా కనిపిస్తోంది.’’&nbsp;<BR>‘‘ఇంతవరకైతే చేయలేదు. మానవజాతుల్లో హిందువు ఎంతో సహనశీలి.</FONT></p>
<BR>
<p><FONT FACE="SHREE900, SHREE, sans-serif" SIZE="3">హిందువుల గాఢ మతాసక్తిని చూస్తే, వారు నాస్తికులను ఎంతో హింసిస్తారని&nbsp;<BR>మీరనుకోవచ్చు. జైనులు ‘దేవుడున్నాడు’ అనే నమ్మకాన్ని వట్టి భ్రమ అంటారు.&nbsp;<BR>కాని హిందువులు జైనుల నెవర్నీ హింసించలేదు. భారతదేశంలో మొట్టమొదట కత్తి&nbsp;<BR>దూసినవారు మహమ్మదీయులే.’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘అన్నిమతాల్లోని సారం ఒక్కటే అనే భావం ఇంగ్లాండ్‌లో ఎలా వృద్ధి&nbsp;<BR>చెందుతుందో? ఇక్కడ వేలాది వర్గాల వారున్నారు కదా?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘స్వాతంత్య్రం - జ్ఞానం పెరుగుతున్న కొద్దీ, ఈ విభేదాలు క్రమంగా పోతాయి.&nbsp;<BR>ఇవన్నీ అప్రధాన భాగాలపై ఆధారపడివున్నాయి. కాబట్టి సహజంగానే అవి&nbsp;<BR>నశించిపోతాయి. సభ్యులుగా చేరిన వారు తమలో తాము ఒక ప్రత్యేక సంస్థగా&nbsp;<BR>ఉండదలచి చేసుకొన్న ఏర్పాట్ల మీద, ఈ మతశాఖలు ఆధారపడియున్నాయి. వాటి&nbsp;<BR>ఆశయం నెరవేరింది. మానవ సంఘాలను వేరుపరిచే అడ్డుగోడల లాంటి ఈ విభేద&nbsp;<BR>భావాలను త్రోసివేసి మనం క్రమంగా సర్వమానవ సౌభ్రాతృ సిద్ధిని పొందుతాం.&nbsp;<BR>ఇంగ్లాండ్‌లో ఈ పని కాస్త నిదానంగా జరుగుతున్నది. కారణం, బహుశ దానికి తగిన&nbsp;<BR>పరిపక్వదశ యింకా రాలేదేమో! అయినా, అది ముందుకు సాగుతూనే ఉంది.&nbsp;<BR>భారతదేశంలో ఇలాంటి కార్యక్రమాన్నే ఇంగ్లాండు చేస్తున్నది. చూడండి,&nbsp;<BR>భారతీయుల అభివృద్ధికి నేటి జాతివర్గవివక్షత ఒక అడ్డకొయ్యగా ఉంది. కాబట్టి,&nbsp;<BR>సంకుచితత్త్వాలు - నిరోధాలు - చీలికలు ఏర్పడ్డాయి. నూతనా&nbsp;<BR>భిప్రాయాలు వ్యాపించే కొద్దీ, ఇవన్నీ పటాపంచలైపోతాయి.’’</FONT></p>
<p><FONT FACE="SHREE900, SHREE, sans-serif" SIZE="3">‘‘కొంతమంది ఆంగ్లేయులు ఈ వర్గవివక్షత చాలావరకు లాభకరమే&nbsp;<BR>అంటున్నారు. అయినా వారికి భారతదేశంపై ఏమాత్రం దయలేదు. భారతదేశ&nbsp;<BR>చరిత్ర వారికి బొత్తిగా తెలియందీ కాదు. ఒక్కొక్క వ్యక్తి పాశ్చాత్యునిలా&nbsp;<BR>మారటంలో, హద్దు మీరటం సులభమే. మా ఆదర్శాల్లో చాలావాటిని ‘ఐహికం’</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1170.html>p1170</a></td><td>p1171</td><td><a class=puTa_lanke href=puTa1172.html>p1172</a></td></tr></table>
</div></body></html>
