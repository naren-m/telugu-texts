<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1442.html>p1442</a></td><td>p1443</td><td><a class=puTa_lanke href=puTa1444.html>p1444</a></td></tr></table>
<p><FONT FACE="SHREE900, SHREE, sans-serif" SIZE="3">214 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">అతనికి తెలుసు. క్షుద్రమైన అహంభావం నశించి (నేను అనే భావం పోయి)&nbsp;<BR>ఆ స్థానంలో భగవంతు డెవరిలో సుప్రతిష్టితమై వుంటాడో, అలాంటి వానికి&nbsp;<BR>లోకాన్ని ఉఱ్ఱూతలూగించే శక్తి కలుగుతుంది. జగత్తంతా అతనికి కొత్త రూపం&nbsp;<BR>ధరించి కనిపిస్తుంది. బాధలు, తాపాలు, అదృశ్యమౌతాయి. కష్టాలుండవు. పట్టె-&nbsp;<BR>డన్నానికై రోజూ అగచాట్లుపడి, పోరాడి, పోటీలు పడవలసిన చెరసాలగా ఇప్పుడు&nbsp;<BR>కనిపించే ఈ లోకం అప్పుడు క్రీడానందభూమిగా మారిపోతుంది. రమణీయ&nbsp;<BR>రూపాన్ని ధరిస్తుంది. అలాంటి అనుభూతిని సాధించిన వానికే ‘‘ఈ లోకం&nbsp;<BR>ఎంత అందమైనది’’ అనే అధికారం వుంటుంది. ఈ లోకం కేవలం మంచిది&nbsp;<BR>అనే అర్హత అతనికి మాత్రమే వుంది. ఆ అనుభూతిచేత లోకానికి కలిగే&nbsp;<BR>మహోపకారమిది. లోకమిప్పటి స్పర్థలతో, సంఘర్షణలతో సాగిపోతుండటానికి&nbsp;<BR>బదులు, మానవులంతా, ఈ మహాసత్యంలో ఒక లేశాంశమైనా అనుభూతం&nbsp;<BR>చేసికొంటే, లోక స్వరూపమే మారి, అది వివాద రంగంగా, యుద్ధభూమిగా&nbsp;<BR>వుండక, శాంతినికేతమై తేజరిల్లుతుంది. ప్రతివాడు ఇతరులను వెనక్కినెట్టి,&nbsp;<BR>తాను ముందుకు పోవాలని చూచే ఈ పోటీ, ఈ వేగిరపాటు - కేవలం&nbsp;<BR>అనుచితం, నీతిబాహ్యమైన ఈ వేగిర పాటు - లోకంనుండి మాయ&nbsp;<BR>మౌతుంది. దాంతో ప్రయాసలన్నీ అంతరిస్తాయి. ద్వేషాలన్నీ తొలగిపోతాయి.&nbsp;<BR>ఈర్ష్యాసూయలన్నీ మటుమాయమౌతాయి. దురాకృతమంతా ఒక్కసారిగా&nbsp;<BR>అంతరిస్తుంది. అప్పు డీ భూమి దేవతావాసమౌతుంది. ఈ భూమే స్వర్గ&nbsp;<BR>మౌతుంది. అప్పుడు - దేవతలు, దేవతలతోపాటు ఆటలాడుతున్నప్పుడు,&nbsp;<BR>దేవతలు, దేవతలతో కలసి పనులు చేస్తున్నపుడు, దేవతలు - దేవతలను&nbsp;<BR>ప్రేమించేటప్పుడు - ఈ లోకంలో కీడెలా వుండగలదు? దివ్యానుభూతి వలన&nbsp;<BR>కలిగే మహోపకారమిది. మానవ సంఘంలో మీ కిప్పుడు కనిపించేదంతా,&nbsp;<BR>అప్పుడు మారి మరొక రూపాన్ని ధరిస్తుంది. మనిషిలో అప్పుడు మీకు లోపాలు&nbsp;<BR>కనిపించవు. ఇది మొదటి లాభం; గొప్పది, ఎవరైనా - స్త్రీగాని, పురుషుడుగాని&nbsp;<BR>- తప్పు చేస్తే వారిని చులకనగా, తిరస్కార దృష్టితో చూడరు. రాత్రి వేళ,&nbsp;<BR>వీథులకెక్కడానికి సంశయింపని, అభాగినులను, కులీన స్త్రీలుకూడ తృణీక&nbsp;<BR>రించరు. వారిలోకూడ అప్పుడు భగవంతుడే కనిపిస్తాడు కదా? అసహనం,&nbsp;<BR>దండనం మనసులోకే రావు. అవన్నీ అదృశ్యమై, ప్రేమ - మహోన్నత&nbsp;<BR>ప్రేమాదర్శం - పరిపూర్ణ బలంతో సుప్రతిష్ఠితమౌతుంది. మానవజాతిని,&nbsp;<BR>అప్పుడు సరైన దారిలోనడిచేలా చేయడానికి కొరడాలు, బెత్తాలు కావలసి&nbsp;<BR>వుంటుందా?</FONT></p>
<p><FONT FACE="SHREE900, SHREE, sans-serif" SIZE="3">లోకంలోని స్త్రీ, పురుషులలో ఒక దశలక్షాంశం కూర్చుని ‘‘ఓ మానవు-&nbsp;<BR>లారా! ఓ జంతువులారా! ఓ ప్రాణికోటులారా! మీరంతా, ఆ అద్వితీయుడు,</FONT></p>
<hr class="puTa_virupu">
<table><tr><td><a class=puTa_lanke href=puTa1442.html>p1442</a></td><td>p1443</td><td><a class=puTa_lanke href=puTa1444.html>p1444</a></td></tr></table>
</div></body></html>
