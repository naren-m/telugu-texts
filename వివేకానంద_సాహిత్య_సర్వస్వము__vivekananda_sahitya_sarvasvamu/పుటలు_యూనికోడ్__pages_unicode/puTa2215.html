<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2214.html>p2214</a></td><td>p2215</td><td><a class=puTa_lanke href=puTa2216.html>p2216</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 6 6</FONT></p>
<p><FONT FACE="SHREE900, SHREE, sans-serif" SIZE="3">నిర్మించి ఇచ్చారు. కాబట్టి మన సందేశం ఎన్నోసార్లు ప్రపంచానికి తెలియ&nbsp;<BR>జెప్పామని మీరు తెలుసుకోగలరు. కాని ఇది నెమ్మదిగా, నిశ్శబ్దంగా, నిరాడంబ&nbsp;<BR>రంగా జరిగింది. మన స్వభావానికి, యోగ్యతకు తగినట్లే ఈ ధర్మప్రచారంకూడ&nbsp;<BR>సాగింది. మన ప్రత్యేక లక్షణం శాంతం, మౌనం. వీటి వెనుక మహాద్భుత శక్తి&nbsp;<BR>ఉంది. కానీ అది దౌర్జన్యరూపం ధరించదు. అది ఎప్పుడూ భారతీయ&nbsp;<BR>సంకల్పంయొక్క వశీకరణశక్తి రూపంలో నిశ్శబ్దంగా వ్యాపిస్తుంది. విదేశీయుడు&nbsp;<BR>మన వాఙ్మయాన్ని చదువబూనితే, మొట్టమొదట అతనికి వెగటు కలుగుతుంది.&nbsp;<BR>తక్షణమే ఉఱ్ఱూతలూపి, ఉద్రేకాన్ని కల్పించి నెట్టుకొనిపోయే లక్షణాలు మన&nbsp;<BR>వాఙ్మయంలో కనిపించవు. యూరపియన్‌ల దుఃఖాంత నాటకాలను, మన&nbsp;<BR>దుఃఖాంత నాటకాలతో పోల్చిచూడండి. వారివి అతిప్రవృత్తితో నిండి, క్షణకా-&nbsp;<BR>లంలో ఉద్రేకం కలిగిస్తాయి. కానీ, ఆ ఉద్రేకం అణగిపోగానే ప్రతిక్రియ&nbsp;<BR>ప్రారంభమవుతుంది; మీ మనస్సులనుండి అంతా అదృశ్యమవుతుంది; అంతా&nbsp;<BR>కడిగి వేసినట్లవుతుంది. భారతీయుల దుఃఖాంత నాటకాలు, వశీకరణ మాంత్రి-&nbsp;<BR>కుని ప్రభావంలాగా నిశ్చలంగా, నిశ్శబ్దంగా, నిగూఢంగా పని చేస్తాయి. చదివిన&nbsp;<BR>కొద్దీ అవి మిమ్మల్ని సమ్మోహితుల్ని చేస్తాయి. మీరు కదలలేరు. బందీలై&nbsp;<BR>పోతారు! మన వాఙ్మయాన్ని తాకడానికి సాహసించిన వాడంతా దానికి వశమైపో-&nbsp;<BR>తాడు. ఎప్పుడూ బందీగా వుండిపోతాడు.</FONT></p>
<p><FONT FACE="SHREE900, SHREE, sans-serif" SIZE="3">కన్నులకు కనబడక, చెవులకు వినబడక, మెలమెల్లగా రాలుతూ, అత్యంత&nbsp;<BR>సుందరమైన లేతగులాబీలను పుష్పింపజేసే కోమల నీహారవర్షంలాగా, ప్రపంచ&nbsp;<BR>విజ్ఞానానికి భారతదేశ దానం నిరాడంబరంగా పనిచేస్తుంది; నిశ్శబ్దంగా ఎవరికీ&nbsp;<BR>తెలియకుండా, - కానీ సర్వసమర్థంగా లోక విజ్ఞానాన్నంతా మార్చేసింది. అది&nbsp;<BR>ఎప్పుడలా చేసిందో ఎవ్వరికీ తెలీదు. ‘‘భారతదేశంలో గ్రంథకర్తల పేర్లను తెలిసి&nbsp;<BR>కోవడం చాలా కష్టం’’ అని ఒకరు నాతో అన్నారు. ‘‘అదే భారతీయుని&nbsp;<BR>ఉద్దేశ్యం’’ అని నేనన్నాను. ప్రాచీన భారతీయ గ్రంథకర్తలు ఆధునికులలాగా&nbsp;<BR>తాము ప్రకటించే విషయాలలో నూటికి తొంబయివంతున ఇతర గ్రంథాల-&nbsp;<BR>నుండి దొంగలిస్తూ, పైగా సిగ్గులేక ‘ఈ భావాలన్నీ నావే’ - అని ఉపోద్ఘాతాలు&nbsp;<BR>వ్రాసికొంటూండేవారు కారు. ఆ మహామేధాసంపన్నులు మానవజాతి హృద-&nbsp;<BR>యాలలో అద్భుత పరివర్తనం కల్పించే గ్రంథాలను వ్రాసి, తమ పేరునైనా&nbsp;<BR>అందులో ఉదాహరించక తమ పుస్తకాలను మాత్రం, భవిష్యత్సంతానానికి సంక్ర-&nbsp;<BR>మింపజేసి నిరాడంబరంగా మరణించడంతో తృప్తిపడ్డారు. మన తత్త్వశాస్త్రాలను&nbsp;<BR>రచించిన గ్రంథకర్త లెవ్వరో ఎవరికి తెలుసు? మన పురాణాలను వ్రాసిన వా&nbsp;<BR>రెవ్వరో ఎవరి కెరుక? వా రందరూ వ్యాసుడని కానీ, కపిలుడని కానీ, ఏదో</FONT></p>
<hr class="puTa_virupu">
<table><tr><td><a class=puTa_lanke href=puTa2214.html>p2214</a></td><td>p2215</td><td><a class=puTa_lanke href=puTa2216.html>p2216</a></td></tr></table>
</div></body></html>
