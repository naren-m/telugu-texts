<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1394.html>p1394</a></td><td>p1395</td><td><a class=puTa_lanke href=puTa1396.html>p1396</a></td></tr></table>
<p><FONT FACE="SHREE900, SHREE, sans-serif" SIZE="3">166 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">ఎప్పుడూ చూస్తున్న జనన మరణాలకు అర్థమేమి? అవి శరీరానికి మాత్రమే&nbsp;<BR>సంబంధించినవి. ఆత్మ అంతటా ఉంటుంది కదా? అదెలా? ‘‘ఇక్కడ ఇందరు&nbsp;<BR>కూర్చుని వుండగా, ఆత్మ సర్వగతం ఎలా కాగలదు?’’ అని అడుగుతారా? నేనొక&nbsp;<BR>ప్రశ్న వేస్తాను. నియమాతీతం నిమిత్త ధర్మానికి అతీతం అయిన దానిని,&nbsp;<BR>హద్దుల్లో ఇమిడేలాగ చేసేది ఏది? ఈ గాజుపాత్ర కొన్ని హద్దులకు పరిమితం.&nbsp;<BR>అంతటా వ్యాపించింది కాదు. పరిసర పదార్థరాశి వొత్తిడివల్ల అది విరివి&nbsp;<BR>కాజాలక, ఆ రూపంలో ఉంది. పరిసర వస్తువులు దానిని నియమిస్తున్నవి కాన&nbsp;<BR>అది పరిచ్ఛినం (హద్దులలో ఇమిడినది). తనను నియమించేది ఏదీ లేనిది, నియ-&nbsp;<BR>మాతీతమైనది, పరిచ్ఛిన్నమెలా కాగలదు? అటువంటిది సర్వగతమే కావాలి&nbsp;<BR>(అంతటా వుండాలి). మీ రీ లోకమందంతటా వున్నారు. అలా అయితే ఆ&nbsp;<BR>జనన మరణాది సంఘటనల మాటేమి? అది అజ్ఞాన ప్రసంగం. చిత్త విభ్రమం.&nbsp;<BR>నీవు పుట్ట లేదు. మరణించవు. నీవిప్పటికి పుట్టలేదు, ఇక మీదట పునర్జన్మం&nbsp;<BR>కాని, జీవం కాని, శరీర ధారణం కాని, మరేదికాని నీకు వుండబోదు. రావడం&nbsp;<BR>పోవడం అంటే ఏమి? ఆ మాటలన్నీ అనాలోచితాలు. అర్థరహితాలు. మీరు&nbsp;<BR>సర్వగతులు (అంతటా వున్నారు) అలాంటప్పుడు, ఈ వస్తున్నట్లు, పోతున్నట్లు&nbsp;<BR>ఎలా అనిపిస్తుంది? మనస్సనబడే ఈ సూక్ష్మశరీరం మారడంవల్ల కలిగే చిత్త&nbsp;<BR>విభ్రాంతి అది. ఆ మార్పు కలుగుతూనే వుంటుంది. ఆకసం ముందొక చిన్న&nbsp;<BR>మబ్బుతునక కదులుతోంది. అది కదలుతూ పోగా పోగా, ఆకాశం కదులుతూం-&nbsp;<BR>దనే భ్రాంతి కలుగవచ్చు. చంద్రునికి అడ్డంగా మబ్బు&nbsp;<BR>పోతున్నప్పుడు చంద్రుడు కదులుతున్నట్లు అనిపిస్తుంది కదా? రైల్లో ప్రయాణిం-&nbsp;<BR>చేటప్పుడు, భూమి పరుగిడుతూందనుకుంటాం. పడవలో ప్రయాణించేట-&nbsp;<BR>ప్పుడు, నీళ్లు కదలుతూందనుకుంటాం. నిజానికి, మీరు రావడం లేదు.&nbsp;<BR>పోవడం లేదు. మీకు జన్మలు లేవు. పునర్జన్మలు లేవు. మీరు పరిపూర్ణులు.&nbsp;<BR>సర్వగతులు. నిమిత్తత్వానికి అతీతులు. నిత్యముక్తులు. ఆ ప్రశ్నే అనవసరం.&nbsp;<BR>అర్థరహిత దుష్ప్రసంగం. జన్మం లేనప్పుడు మరణమెలా సంభవించగలదు?</FONT></p>
<p><FONT FACE="SHREE900, SHREE, sans-serif" SIZE="3">ఇంకొక విషయంకూడ విచారించితే తప్ప మనం సహేతుకమైన నిశ్చ&nbsp;<BR>యానికి రాజాలం. తత్త్వవిచారం చేసే వారు, మధ్యేమార్గంలో నిలిచిపోరాదు.&nbsp;<BR>భయపడి శరణు వేడరాదు. మనం అన్ని నియమాలకు అతీతులమే అయితే,&nbsp;<BR>అన్నీ తెలిసిన వాళ్లుగా, ఎప్పుడూ ఆనందంతో వుండేలాగ వుండాలి. జ్ఞానం,&nbsp;<BR>శక్తి, ఆనందం - అన్నీ మనలోనే వుండాలి. ఔను. నిజమే. జగత్తులో నీవు&nbsp;<BR>సర్వగతుడుగా, సర్వజ్ఞుడుగా వున్నావు. కాని అట్టి వాళ్లు చాలామంది వుంటారా?&nbsp;<BR>కోటానుకోట్లు సర్వగతులుండటం సాధ్యమా? అసంభవం. ఉండజాలరు.</FONT></p>
<hr class="puTa_virupu">
<table><tr><td><a class=puTa_lanke href=puTa1394.html>p1394</a></td><td>p1395</td><td><a class=puTa_lanke href=puTa1396.html>p1396</a></td></tr></table>
</div></body></html>
