<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1629.html>p1629</a></td><td>p1630</td><td><a class=puTa_lanke href=puTa1631.html>p1631</a></td></tr></table>
<p><FONT FACE="SHREE900, SHREE, sans-serif" SIZE="3">వేదాంత దర్శనం</FONT></p>
<p><FONT FACE="SHREE900, SHREE, sans-serif" SIZE="3">25</FONT></p>
<p><FONT FACE="SHREE900, SHREE, sans-serif" SIZE="3">దంటారు. ఈ జగత్తుకు ఉపాదాన కారణం భగవంతుడే. భగవంతుడు యీ జగ-&nbsp;<BR>త్తుగా రూపొందినట్లు కనబడతాడేగాని, రూపొందటం సత్యం కాదు. దీనికి వారు&nbsp;<BR>చెప్పే సుప్రసిద్ధ ఉదాహరణం రజ్జుసర్ప న్యాయం. తాడు పాముగా కనపడుతుం-&nbsp;<BR>దేగాని, నిజంగా అది పాము కాదు; తాడు నిజంగా పాముగా మార్పుచెందలేదు.&nbsp;<BR>అదే విధంగా యీ విశ్వమంతా ఆ ఏకాల సత్తే. దానిలో మార్పు లేనేలేదు. మరి&nbsp;<BR>మనకు కనిపించే మార్పులన్నీ పైకి కనబడేవే. ఈ మార్పులకు కారణాలు దేశకాల&nbsp;<BR>నిమిత్తాలు. ఇంతకంటె ఉన్నతమైన వివరణ యిది: ‘ఆ కారణాలు నామరూ-&nbsp;<BR>పాలే.’ నామరూపాలను బట్టేకదా, ఒక వస్తువును మరో వస్తువు&nbsp;<BR>నుండి వేరుగా గుర్తిస్తున్నాం! నామరూపాలే భేదానికి కారణం. నిజానికి తత్త్వం&nbsp;<BR>ఏకం, అభిన్నమూ. వ్యక్తం ఒకటి, అవ్యక్తం వేరొకటి కావంటారు వేదాంతులు.&nbsp;<BR>తాడు పాముగా మారినట్లు కనబడుతుందేగాని నిజంగా మారలేదు; భ్రాంతి&nbsp;<BR>నివారణ కాగానే పాము మాయమౌతుంది. అవిద్యలో వున్నవాడు పైకి కనబడేదే&nbsp;<BR>చూస్తాడు, దేవు డతడికి కనబడడు. బ్రహ్మసాక్షాత్కారం పొందిన వ్యక్తికి లోకం&nbsp;<BR>పూర్తిగా అదృశ్యమౌతుంది. ఈ కనిపించే సమస్తానికి కారణాన్ని ‘మాయ’&nbsp;<BR>అంటారు. నిర్గుణం, నిర్వికారం ఐన తత్త్వాన్ని యీ దృశ్యమాన జగత్తుగా&nbsp;<BR>భ్రమించటమే ఆ మాయ. మాయ అనగా పూర్తిశూన్యం కాదు, పూర్తగా&nbsp;<BR>అసత్తూ కాదు. సత్తు అసత్తు కాదని మాయ నిర్వచించబడింది. మాయ సత్తు&nbsp;<BR>కాదు. నిర్గుణం నిర్వికారమైన దాన్ని మాత్రమే సత్తు అని చెప్పవచ్చును. ఈ&nbsp;<BR>అర్థంలో మాయ అసత్తే అవుతుంది. మాయను అసత్తు అనడానికి వీలులేదు;&nbsp;<BR>ఎందుకంటె అది అసత్తే ఐతే యీ దృశ్యమాన ప్రపంచాన్ని కల్పించి వుండలేదు.&nbsp;<BR>కాబట్టి అది సత్తు, అసత్తు కాని దొకటి; దానికి వేదాంత పరిభాషలో అనిర్వచ&nbsp;<BR>నీయమని పేరు. కాబట్టి జగత్తుకు నిజమైన కారణం మాయే. బ్రహ్మమో, భగ-&nbsp;<BR>వంతుడో యిచ్చే మూలవస్తువుకు యీ మాయ నామరూపాలు కల్పిస్తుంది.&nbsp;<BR>అప్పుడు బ్రహ్మమే యీ సమస్తంగా పరిణమించినట్లు కనబడుతుంది. కాబట్టి&nbsp;<BR>ద్వైతవాదుల ప్రకారం జీవాత్మలేదు. జీవాత్మలు మాయాకల్పితాలు. నిజానికి&nbsp;<BR>వ్యష్ట్యాత్మలు వుండటానికి వీలులేదు. విశ్వవ్యాప్తమైన సత్తు ఒక్కటే ఐనప్పుడు&nbsp;<BR>నేను వేరు, నువ్వు వేరు అనటం ఎలా కుదురుతుంది? మనమంతా ఒక్కటే.&nbsp;<BR>చెడుకంతా కారణం ద్వైతభ్రాంతే. నే నీ విశ్వంనుండి వేరని అనుకొన్న వెంటనే&nbsp;<BR>మొట్టమొదట కలిగేది భయం. దాని తరువాత దుఃఖం కలుగుతుంది. ‘‘ఎక్కడ&nbsp;<BR>యితరులను వినటానికి, చూడటానికి వుంటుందో అది అల్పం; ఎక్కడ యిత-&nbsp;<BR>రులను వినటానికి, చూడటానికి వుండదో అదే అనంతం; అదే దేవుడు. అదే&nbsp;<BR>బ్రహ్మం. ఆ పరమపదంలో అఖండ సౌఖ్యం వుంది. తుచ్ఛవిషయాలలో</FONT></p>
<hr class="puTa_virupu">
<table><tr><td><a class=puTa_lanke href=puTa1629.html>p1629</a></td><td>p1630</td><td><a class=puTa_lanke href=puTa1631.html>p1631</a></td></tr></table>
</div></body></html>
