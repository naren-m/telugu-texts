<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3732.html>p3732</a></td><td>p3733</td><td><a class=puTa_lanke href=puTa3734.html>p3734</a></td></tr></table>

<p><FONT FACE="TimesNewRoman, Times, serif" SIZE="2">1 0 6</FONT></p>
<p><FONT FACE="SHREE900, SHREE, sans-serif" SIZE="3">రాన్ని ఉపశమింపచేయటానికి, అజ్ఞానుల హృదయాంధకారాన్ని పటాపంచలు&nbsp;<BR>గావించటంకోసం ఓ వీరులారా ముందంజ వెయ్యండి. ‘అభీః’ ‘అభీః’ (భయం&nbsp;<BR>లేదు, భయం లేదు) అని భేరీనినాదాలతో వేదాంతం ఎలా ఘోషిస్తోందో ఆల-&nbsp;<BR>కించండి. ఆ గంభీరనాదం జగత్తులో వసించే వారందరి హృదయగ్రంథులను భేది-&nbsp;<BR>స్తుందిగాక!</FONT></p>
<p><FONT FACE="SHREE900, SHREE, sans-serif" SIZE="3">సదా మీ శ్రేయోభిలాషి,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">3 6 3</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి నివేదితకు)</FONT><FONT FACE="TimesNewRoman, Times, serif" SIZE="2"><sup>*</sup></FONT></p>
<BR>
<p><FONT FACE="SHREE900, SHREE, sans-serif" SIZE="3">డార్జిలింగ్‌,</FONT></p>
<p><FONT FACE="SHREE900, SHREE, sans-serif" SIZE="3">ఏప్రెల్‌ 3, 1897.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన మిస్‌ నోబెల్‌,&nbsp;<BR>భారతదేశంలోని అధఃపతితుల తరఫున పనిచెయ్యటానికి నీకు కొంత&nbsp;<BR>ముఖ్యమైన పనిని యిప్పుడు కనుగొన్నాను.</FONT></p>
<p><FONT FACE="SHREE900, SHREE, sans-serif" SIZE="3">నీకు పరిచయం చేసిన పెద్దమనిషి తియాస్‌ </FONT><FONT FACE="TimesNewRoman, Times, serif" SIZE="2">(Tiyas)</FONT><FONT FACE="SHREE900, SHREE, sans-serif" SIZE="3"> తరఫున ఇంగ్లండ్‌లో&nbsp;<BR>వున్నాడు. స్వరాష్ట్రమైన మలబార్‌లో అతడు సామాన్యకులానికి చెందినవాడు.&nbsp;<BR>వారి కులాన్నిబట్టి యీ పేద ప్రజలమీద ఎలాంటి దౌర్జన్యం జరుగుతోందో&nbsp;<BR>యీ పెద్దమనిషివల్ల తెలుసుకోగలవు. ఇది స్వతంత్ర రాష్ట్రమైనందువల్ల దాని&nbsp;<BR>ఆంతరంగిక పరిపాలనలో జోక్యం చేసుకోకూడదనే విధానంవల్ల ఇండియా&nbsp;<BR>ప్రభుత్వంవారు దాన్లో జోక్యం కలిగించుకోటానికి నిరాకరించారు. ఈ ప్రజల-&nbsp;<BR>కున్న ఆశ ఇంగ్లీషు పార్లమెంట్‌ వారిమీదే. ఇంగ్లండ్‌ ప్రజల ముందుకు యీ&nbsp;<BR>విషయం తేవటానికి నీ శక్తిమేరకు సహాయమంతా దయతో చేయగోరుతున్నాను.</FONT></p>
<p><FONT FACE="SHREE900, SHREE, sans-serif" SIZE="3">సదా సత్యంలో, భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="2"><sup>* </sup></FONT><FONT FACE="SHREE900, SHREE, sans-serif" SIZE="3">వివేకానందస్వామి నుండి మార్చ్‌ 1899 మొదటిసారి రామకృష్ణ సంప్రదాయంలోకి&nbsp;<BR>కొత్తగా దీక్ష తీసుకోటానికి ముందు నివేదిత మిస్‌ మార్గరేట్‌ నోబెల్‌గా వ్యవహరింపబడింది.&nbsp;<BR>స్వామీజీ ఆమెను మిస్‌ నోబెల్‌, మార్గరెట్‌, మార్గాట్‌ లేక మార్గో అని తన ఉత్తరాల్లో సంబో-&nbsp;<BR>ధించేవారు.</FONT></p>
<hr class="puTa_virupu">
<table><tr><td><a class=puTa_lanke href=puTa3732.html>p3732</a></td><td>p3733</td><td><a class=puTa_lanke href=puTa3734.html>p3734</a></td></tr></table>
</div></body></html>
