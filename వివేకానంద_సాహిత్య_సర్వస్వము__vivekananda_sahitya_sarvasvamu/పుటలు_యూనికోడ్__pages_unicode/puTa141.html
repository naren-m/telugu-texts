<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa140.html>p140</a></td><td>p141</td><td><a class=puTa_lanke href=puTa142.html>p142</a></td></tr></table>


<p><FONT FACE="SHREE900, SHREE, sans-serif" SIZE="3">ప్రాయాలతో ఏకీభవించని ప్రతివ్యక్తిని ద్వేషించటం చేతనే సంపాదిస్తూన్నట్లు&nbsp;<BR>కానవస్తుంది. దైవమా, ప్రేమ ఎంత గాఢమో, సానుభూతీ అంత విశాలంగాగల&nbsp;<BR>మహనీయులు యీ లోకంలో వెల్లివిరిసి వుండరాదా! కాని అలాటివారు అరుదు-&nbsp;<BR>గాగాని లేరు. ఐనా గాఢమైన మతభక్తిని సర్వజనసానుభూతితో జతపరచే యీ&nbsp;<BR>ఆదర్శంలో అనేకులను సుశిక్షుతుల చేయవచ్చు; ఇష్టనిష్ఠే దీనికి మార్గం. ప్రతి-&nbsp;<BR>మతంలోని ప్రతిశాఖా స్వీయమైన ఒక ఆదర్శాన్ని మాత్రమే లోకానికి ప్రకటి-&nbsp;<BR>స్తుంది. కాని శాశ్వతమైన వేదాంతమతం దివ్యాత్మ మందిరప్రవేశానికి అను&nbsp;<BR>వైన అనంత ద్వారాలను తెరుస్తూ సచ్చిదానంద స్వరూపుణ్ణి ప్రకటించే అనం-&nbsp;<BR>తాదర్శాలను మానవకోటికి చూపుతోంది. భూతవర్తమానాలలో భగవత్పుత్రు&nbsp;<BR>లయ్యో, భగదవతారమూర్తులయ్యో వెలసే మహనీయులు మానవజీవిత తత్త్వ-&nbsp;<BR>మనే శిలనుంచి నిర్మించిన బహువిధ దివ్యమార్గాలను అత్యంత ప్రేమానురాగా-&nbsp;<BR>లతో సాధకులకు చూపటమేకాక, సత్యలోకానికి, ఎక్కడ మాయాతీతమై&nbsp;<BR>జీవాత్మ ఆనందసాగరంలో ఓలలాడుతుందో అక్కడికి, సమస్త జనాన్ని, యిక&nbsp;<BR>జన్మించబోయే వారినికూడ ఆహ్వానించటానికై వేదాంత మతం చేతులు చాచు-&nbsp;<BR>కొని వేచివుంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి మోక్షసౌధానికి కొనిపోయే బహువిధ మార్గాలలో దేన్నిగాని&nbsp;<BR>‘‘కాదు అనరాదు’’ అని, ద్వేషించరాదని, భక్తిమార్గం చాటుతోంది. ఐనా ఎదుగు-&nbsp;<BR>తున్న మొక్క, చెట్టు అయ్యేవరకు దాని సంరక్షణార్థం చుట్టూ కంచె వెయ్యాలి.&nbsp;<BR>పారమార్థికచింత అనే లేతమొక్క ప్రారంభదశలోనే ఆశయాలను ఆదర్శాలను&nbsp;<BR>సదా మార్చుకోటం అనే ప్రబలవాయువులకూ వర్షపాతానికి వెంటనే మార్పులకు&nbsp;<BR>గురైతే నశిస్తుంది.</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> మతౌదార్యం పేర అనేకులు ఉబుసుపోక, కేవల వినోదానికై&nbsp;<BR>వివిధాదర్శాలలో ఒకదాని వెంట ఒకదానికి మారుతూంటారు. ‘కొత్తవింత, పాత&nbsp;<BR>రోత’ అన్నట్లు కొత్త సంగతులను వినాలనే పిచ్చి వారిలో ఒక విధమైన జాడ్యంగా,&nbsp;<BR>మతమద్యవ్యామోహంగా వర్ధిల్లుతుంటుంది. కేవల తాత్కాలికోద్రేకం పొందటా-&nbsp;<BR>నికై వారు కొత్త విషయాలను వినగోరుతారు. ఒకదాన్ని గురించిన పొంగు చల్లా-&nbsp;<BR>రగానే వేరొకదానికి వారు తయారవుతుంటారు. అందుకోసం ఎక్కడలేని ఆందో-&nbsp;<BR>ళన, ఆర్తి, ఆవేదన! కేవల కుతూహలాన్ని తీర్చుకోటానికి, తత్త్వజ్ఞానం వీరికి&nbsp;<BR>ఒకరకమైన ‘నల్లమందు అలవాటు’ వంటిది, వీరి పారమార్థిక చింతకు పరమా-&nbsp;<BR>వధి. మరో విధమైన మనుషులున్నారని శ్రీరామకృష్ణులు యిలా అనేవారు: ‘‘వీరు&nbsp;<BR>ముత్తెపుచిప్పలవంటివారు. స్వాతీ నక్షత్రం ఉచ్చస్థితిలో వున్నప్పుడు ముత్తెపుచిప్ప</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">ఇది శ్రీరామకృష్ణుల ఉపదేశరత్నాలలో ఒకటి.</FONT></p>
<hr class="puTa_virupu">
<table><tr><td><a class=puTa_lanke href=puTa140.html>p140</a></td><td>p141</td><td><a class=puTa_lanke href=puTa142.html>p142</a></td></tr></table>
</div></body></html>
