<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3676.html>p3676</a></td><td>p3677</td><td><a class=puTa_lanke href=puTa3678.html>p3678</a></td></tr></table>

<p><FONT FACE="TimesNewRoman, Times, serif" SIZE="2">5 0</FONT></p>
<p><FONT FACE="SHREE900, SHREE, sans-serif" SIZE="3">అందరికీ నా ప్రేమ. ధీరచిత్తులారా! పని చెయ్యండి. ఆగవద్దు. కాదు అన-&nbsp;<BR>వద్దు. కార్యారంభులవండి. భగవంతుడు మీకు అండగా వున్నాడు. మహాలక్ష్మి&nbsp;<BR>మీ వెంటవుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రేమ, ఆశీస్సులతో,</FONT></p>
<p><FONT FACE="SHREE900, SHREE, sans-serif" SIZE="3">భవదీయుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> భయపడకు. ధనం, సమస్తం త్వరలోనే సమకూరుతాయి.</FONT></p>
<p><FONT FACE="TimesNewRoman, Times, serif" SIZE="3">3 2 0</FONT></p>
<BR>
<p><FONT FACE="SHREE902, SHREE, sans-serif" SIZE="3">(జె.జె. గుడ్విన్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">స్విడ్జర్లాండ్‌,</FONT></p>
<p><FONT FACE="SHREE900, SHREE, sans-serif" SIZE="3">ఆగస్ట్‌ 8, 1896.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన గుడ్విన్‌,</FONT></p>
<p><FONT FACE="SHREE900, SHREE, sans-serif" SIZE="3">ప్రస్తుతం విశ్రాంతి గైకొంటున్నాను. వివిధ ఉత్తరాలద్వారా కృపానందుడి&nbsp;<BR>గురించి ఎంతో తెలుసుకొన్నాను. అతణ్ణి చూసి విచారపడుతున్నాను. అతగాడిలో&nbsp;<BR>ఏదో వక్రత కనిపిస్తూంది. అతడి దారిన అతణ్ణి పోనివ్వు. అతణ్ణి గురించి మీ&nbsp;<BR>రెవరూ బాధపడవద్దు.</FONT></p>
<p><FONT FACE="SHREE900, SHREE, sans-serif" SIZE="3">నన్ను నొప్పించటమా? దేవదానవులక్కూడ నన్ను నొప్పించే శక్తిలేదు.&nbsp;<BR>కాబట్టి నిశ్చింతగా వుండు. అచంచలమైన ప్రేమ, పరిపూర్ణమైన నిస్వార్థం&nbsp;<BR>సర్వాన్ని జయిస్తుంది. వేదాంతులమైన మనం ఏ సంకటం కలిగినా, ఏ విషమ&nbsp;<BR>సమస్యలు ఎదురైనా, ‘‘నాకు ఆ విధంగా ఎందుకు కనిపిస్తూన్నది? ప్రేమచేత&nbsp;<BR>దీన్ని ఎందుకు జయించలేను?’’ అని మనం మనలను ప్రశ్నించుకోవాలి.</FONT></p>
<p><FONT FACE="SHREE900, SHREE, sans-serif" SIZE="3">...స్వామికి యిచ్చిన స్వాగతానికి, అతడు చేస్తున్న మంచిపనికి నాకు సంతో-&nbsp;<BR>షంగా వుంది. మహత్కార్యాల సాధనకు నిరంతర దీర్ఘకాల ప్రయత్నం అవసరం.&nbsp;<BR>అది ఫలించకపోయినా మనం కలత చెందకూడదు. ఆధ్యాత్మికాగ్నిచే తరిమి&nbsp;<BR>వేయబడుతున్నప్పుడు, అనేకమంది పతనం చెందటం, కష్టాలు సంభవించటం,&nbsp;<BR>అప్రతిహతమైన ఆటంకాలు పొడసూపటం, మానవహృదయంలో స్వార్థం&nbsp;<BR>మొదలైన పిశాచాలు కఠోరంగా పెనగులాడటం, సహజంగా సంభవిస్తాయి. ఈ&nbsp;<BR>విశ్వంలో నిశ్శ్రేయానికి దారి కఠినంగాను, నిఠారుగాను వుంటుంది. అనేకులు&nbsp;<BR>సాఫల్యమవటం ఆశ్చర్యకరం. కాని అనేకమంది పడిపోవటంలో ఆశ్చర్యంలేదు.&nbsp;<BR>సహస్రాధికమైన పతనాలవల్లనే నడవడి ఏర్పడుతుంది.</FONT></p>
<hr class="puTa_virupu">
<table><tr><td><a class=puTa_lanke href=puTa3676.html>p3676</a></td><td>p3677</td><td><a class=puTa_lanke href=puTa3678.html>p3678</a></td></tr></table>
</div></body></html>
