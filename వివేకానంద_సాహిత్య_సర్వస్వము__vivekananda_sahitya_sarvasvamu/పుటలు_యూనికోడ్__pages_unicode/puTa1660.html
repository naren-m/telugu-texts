<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1659.html>p1659</a></td><td>p1660</td><td><a class=puTa_lanke href=puTa1661.html>p1661</a></td></tr></table>
<p><FONT FACE="SHREE900, SHREE, sans-serif" SIZE="3">వేదాంతం - విశేషాధికారం</FONT></p>
<p><FONT FACE="SHREE900, SHREE, sans-serif" SIZE="3">55</FONT></p>
<p><FONT FACE="SHREE900, SHREE, sans-serif" SIZE="3">మధ్యనున్న తెరే మాయ - దేశం, కాలం నిమిత్తం. ఎక్కడో చిన్న బెజ్జం వుంది.&nbsp;<BR>దానిగుండా ఆత్మను యిషణ్మాత్రంగా చూడగలుగుతున్నాం. రంధ్రం పెద్దదయ్యే-&nbsp;<BR>కొద్దీ మరింత ఎక్కువగా నేను చూడగలను. తెర పూర్తిగా పోయినప్పుడు నేనే&nbsp;<BR>ఆత్మనని తెలుసుకొంటాను. కాబట్టి విశ్వంలోని మార్పులు బ్రహ్మంలో లేవు;&nbsp;<BR>అవి ప్రకృతిలో వున్నాయి. బ్రహ్మం తనను తాను ఆవిష్కరించుకొనే వరకూ&nbsp;<BR>ప్రకృతి అధికాధికంగా పరిణామం పొందుతుంది. ప్రతి జీవుడిలో బ్రహ్మం&nbsp;<BR>వుంది; కొందరిలో తదితరులలో కంటె అదెక్కువగా ఆవిష్కృతమౌతోంది. అఖి-&nbsp;<BR>లవిశ్వం యథార్థంగా ఒక్కటే. ఆత్మను గురించి ప్రస్తావించేటప్పుడు ఒకడు మరొ-&nbsp;<BR>కడికంటె అధికుడనే మాటకు అర్థంలేదు. ఆత్మను గురించి చెప్పేటప్పుడు మాన-&nbsp;<BR>వుడు జంతువు కంటె, చెట్టుకంటె అధికుడనే మాటకు అర్థం లేదు. సమస్త&nbsp;<BR>జగత్తు ఒక్కటే. మొక్కలలో ఆత్మవికాసానికున్న ప్రతిబంధకం&nbsp;<BR>అత్యధికం; పశువులలో కొంచెం తక్కువ; మానవులలో మరింత తక్కువ;&nbsp;<BR>సంస్కారం, ఆధ్యాత్మికపరత వున్నవారిలో యింకా తక్కువ; పూర్ణపురుషుల్లో&nbsp;<BR>ప్రతిబంధకం పూర్తిగా మాయమైపోయింది. మన పోరాటాలు, సాధనలు,&nbsp;<BR>బాధలు, సుఖాలు, దుఃఖాశ్రువులు, మందహాసాలు, మనచేతలు, యోచనలు&nbsp;<BR>అన్నీ ఆ తెరను చింపివేయటం, రంధ్రాన్ని పెద్దది చేయటం, కనబడుతున్న&nbsp;<BR>దానికి యథార్థానికి మధ్యనున్న పొరలను పలుచపరచటం అనే ఆ లక్ష్యం వద్దకు&nbsp;<BR>వెళ్లేవే. ఆత్మకు ముక్తి కలిగించటం కాదు మనపని, బంధాలను వదలించటమే.&nbsp;<BR>సూర్యుణ్ణి మబ్బులు కప్పివేస్తాయి. వాటివల్ల సూర్యు డెలాంటి మార్పు చెందడు.&nbsp;<BR>వాయువు చెయ్యవలసిన పని మబ్బులను తరిమి వెయ్యటమే. మబ్బులు ఎంతగా&nbsp;<BR>తొలగిపోతే సూర్యుడి వెలుగు అంతగా కనబడుతుంది.&nbsp;<BR>నిజానికి ఆత్మలో కలిగే మార్పేమీ లేదు - అది అనంతం, నిర్గుణం, నిత్యం,&nbsp;<BR>సత్తు, చిత్తు, ఆనందం. ఆత్మకు చావుపుట్టుకలుకూడా లేవు. చావటం, జన్మిం-&nbsp;<BR>చటం, మరల జన్మించటం, స్వర్గానికి పోవటం - ఆత్మకు అసంభవాలు. ఇవన్నీ&nbsp;<BR>వివిధాభాసాలు, వివిధ మరీచికలు, స్వప్నాలు. ఈ లోకాన్ని గురించి కలలు&nbsp;<BR>కనేవాడు దుశ్చింతలను, దుశ్చేష్టలను కలలోకంటే కొంతకాలానికి యీ కలను&nbsp;<BR>గురించిన తలపోత తర్వాత స్వప్నాన్ని కల్పిస్తుంది. తానేదో భయంకరస్థలంలో&nbsp;<BR>వున్నానని, తన నెవరో నానాహింసలు పెడుతున్నారని అతడు కలగంటాడు.&nbsp;<BR>సచ్చింతలను, సత్కార్యాలను గురించి కలలు కనేవాడు ఆ కల తరువాత తాను&nbsp;<BR>మేలైనచోట వున్నానని అనుకొంటాడు; ఈ విధంగా స్వప్నపరంపరలు కలుగు-&nbsp;<BR>తాయి. ఒకానొకనాడు యీ కల మొత్తం పటాపంచ లవుతుంది. ఈ విశ్వమంతా&nbsp;<BR>కేవలం స్వప్నమని తెలుసుకొనేకాలం మనలో ప్రతివ్యక్తికీ వచ్చి తీరుతుంది.</FONT></p>
<hr class="puTa_virupu">
<table><tr><td><a class=puTa_lanke href=puTa1659.html>p1659</a></td><td>p1660</td><td><a class=puTa_lanke href=puTa1661.html>p1661</a></td></tr></table>
</div></body></html>
