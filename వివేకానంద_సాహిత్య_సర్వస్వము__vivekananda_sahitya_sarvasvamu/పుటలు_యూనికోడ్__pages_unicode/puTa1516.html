<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1515.html>p1515</a></td><td>p1516</td><td><a class=puTa_lanke href=puTa1517.html>p1517</a></td></tr></table>
<p><FONT FACE="SHREE900, SHREE, sans-serif" SIZE="3">ఒకటే ఎన్నో రకాలుగా కనిపిస్తుంది</FONT></p>
<p><FONT FACE="SHREE900, SHREE, sans-serif" SIZE="3">287</FONT></p>
<p><FONT FACE="SHREE900, SHREE, sans-serif" SIZE="3">ముక్తాత్మగా వెలువడిరా! అప్పుడే నీకు సత్యం ప్రత్యక్షమవుతుంది. ఎప్పుడూ&nbsp;<BR>‘‘సోఽహం’’ అని నీకు నీవు చెప్పుకుంటూ వుండు. నీ మనస్సులోవున్న&nbsp;<BR>తుప్పును, భస్మంచేసే పలుకులివి. ఈ శక్తిని బహిర్గతం చేసేది, నిరంతర&nbsp;<BR>పరమార్థ శ్రవణం తప్ప వేరేదీ కాదు. దౌర్బల్యపు తలపుగల ఏ చోటునుగాని సమీ-&nbsp;<BR>పించవద్దు. నీవు జ్ఞాని కాగోరితే పిరికితనాన్ని పూర్తిగా వదిలిపెట్టు.</FONT></p>
<p><FONT FACE="SHREE900, SHREE, sans-serif" SIZE="3">సాధన ప్రారంభించడానికి ముందు నీ మనస్సులోని అన్ని సందేహాలను&nbsp;<BR>తుడిచివేయి. పోరాడు. తర్కించు. వాదించు. సత్యమిదే, ముమ్మాటికి ఇదే కానీ,&nbsp;<BR>మరొకటి కాదని, నీ మనస్సున స్థిరపరచుకొనిన తరువాత ఇక వాదించకు. నోరు&nbsp;<BR>మూసికో; నీవును వాదించకు. ఇతరుల వాదనలు వినకు. ఇక వాదా లెందుకు?&nbsp;<BR>నిన్ను నీవు సంతృప్తి పరచుకొన్నావు. సమస్యను నీవు పరిష్కరించుకొన్నావు. మిగి-&nbsp;<BR>లిందేమి? ఈ సత్యాన్ని ఇప్పుడు సాక్షాత్కరించుకోవాలి. కాబట్టి ఇక వ్యర్థమైన&nbsp;<BR>వాదాలతో, అమూల్యమైన కాలాన్ని ఎందుకు వ్యర్థపరచు&nbsp;<BR>కొంటావు? ఇప్పుడు, పరమార్థాన్ని మననం చేయాలి. గొప్ప ఆశయాలను&nbsp;<BR>అవలంబించాలి! పిరికితనంతో కూడిన ప్రతి ఆలోచనా విసర్జించాలి! భక్తుడు&nbsp;<BR>రూపాలను ధ్యానిస్తాడు; విగ్రహాలను ధ్యానిస్తాడు. అట్టి వానినన్నిటినీ&nbsp;<BR>ధ్యానిస్తాడు. దేవుని ధ్యానిస్తాడు. ఈ క్రమం సహజమైనా, ఎక్కువ కాలం పట్టేది.&nbsp;<BR>యోగి తన దేహంలోని వివిధ కేంద్రాలను ధ్యానంచేసి, మనస్సులోని శక్తులను&nbsp;<BR>అనుకూలపరచుకొంటాడు. మనస్సూ అసత్తే, దేహంకూడ అసత్తే - అని జ్ఞాని&nbsp;<BR>అంటాడు. ‘‘దేహం’’ ‘‘మనస్సు’’ అనే ఆశయాలు పోవాలి. వానిని తరిమి&nbsp;<BR>వేయాలి. కాబట్టి వానిని గురించి ఆలోచించడం మూర్ఖత్వం. ఒక వ్యాధిని&nbsp;<BR>తొలగించుకోవాలని ప్రయత్నిస్తూ, మరొక వ్యాధిని కలిగించుకోవడం వంటిదది.&nbsp;<BR>కాబట్టి అతని ధ్యానం అన్ని ధ్యానాలకంటె చాలా కష్టమైనది. అది (నెగెటివ్‌)&nbsp;<BR>వ్యతిరేక రూపమైనది. అతడు వేరేదీ లేదు పొమ్మంటాడు. మిగిలేది ఆత్మ. ఇది&nbsp;<BR>మీదుమిక్కిలి విశేషాత్మక (అనెలిటికల్‌) మార్గం. జ్ఞాని కేవలం విశ్లేషణ శక్తిచే&nbsp;<BR>ఆత్మనుండి, జగత్తును విడదీయ గోరును. నేను ‘జ్ఞానిని’ అని చెప్పుకోవడం&nbsp;<BR>చాలా సులభమే. కాని నిజంగా జ్ఞాని కావడం చాలా కష్టం. ‘‘దారి మిక్కిలి&nbsp;<BR>కఠినమైనది. ఇది ఇంచుమించు అసిధారపై (కత్తి అంచుపై) నడవడమే. అయినా&nbsp;<BR>నిరాశ చెందకు. మేల్కొనుము. లెమ్ము - గమ్యం చేరేవరకు ఆగకు’’ అని వేదాలు&nbsp;<BR>చెబుతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">కాగా ఇక జ్ఞాని చేసే ధ్యానమేమి? నేను దేహం, నేను మనస్సు, ఈ&nbsp;<BR>మొదలైన ఆలోచనలన్నిటికీ అతీతుడు కాగోరుతాడు జ్ఞాని. తాను దేహాన్ని అన్న&nbsp;<BR>భావాన్ని తరిమి వేయాలని అతని ఆశయం. ఉదాహరణకు ‘‘నేను స్వామిని’’</FONT></p>
<hr class="puTa_virupu">
<table><tr><td><a class=puTa_lanke href=puTa1515.html>p1515</a></td><td>p1516</td><td><a class=puTa_lanke href=puTa1517.html>p1517</a></td></tr></table>
</div></body></html>
