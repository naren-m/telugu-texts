<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2634.html>p2634</a></td><td>p2635</td><td><a class=puTa_lanke href=puTa2636.html>p2636</a></td></tr></table>
<p><FONT FACE="SHREE900, SHREE, sans-serif" SIZE="3">భారతదేశ చారిత్రక క్రమపరిణామం</FONT></p>
<p><FONT FACE="Bookman-Light, Bookman, serif" SIZE="2">199</FONT></p>
<p><FONT FACE="SHREE900, SHREE, sans-serif" SIZE="3">చారు. వారి కాలంలో యీ పని అంతపెద్దదిగా వుండలేదు. ఇప్పటికది బ్రహ్మాం-&nbsp;<BR>డంగా పెరిగిపోయింది.</FONT></p>
<p><FONT FACE="SHREE900, SHREE, sans-serif" SIZE="3">ఆర్యుల్లో చేరటానికై యితర వర్గాలు అత్యంత ఆతురతపడసాగాయి.&nbsp;<BR>వారందరినీ ‘ఆర్యీ’ కరించి ఆ వివిధవర్గాల వారినుండి ఒకపెద్ద ఆర్యసమాజాన్ని&nbsp;<BR>ఏర్పరుపవలసి వుండినది. అంతకాలం వరకు వుండిన సమస్య అదే. ఎన్ని షర-&nbsp;<BR>తులకు, ఒప్పందాలకు లోబడవలసివచ్చినాకూడ బౌద్ధమతం చాలవరకు సఫలమై&nbsp;<BR>యావద్భారత మతంగా, సర్వశ్రేష్ఠమతంగా నిలిచి వుండినది. కాని అది వ్యత్యా-&nbsp;<BR>సాలను గుర్తింపలేక రకరకాల నిమ్నజాతులవారిని ఇంద్రియాకర్షణీయాలైన వారి&nbsp;<BR>పూజాపద్ధతులతోసహా తనలో కలుపుకోసాగింది. ఈ పరిస్థితి ఆర్యజాతి&nbsp;<BR>ప్రాణానికే అపాయకరమైంది. ఇది మరికొంతకాలం అలాగే సాగిపోతే ఆర్యుల&nbsp;<BR>నాగరికత నిజంగా రూపుమాసిపోయేది. కాబట్టి ఆత్మరక్షణకై సహజంగానే&nbsp;<BR>దీనిలో అప్పుడొక ప్రతిక్రియ కలిగింది. ఫలితంగా తన జన్మభూమిలోనే ఒక&nbsp;<BR>ప్రత్యేకమతంగా చలామణి అవుతూన్న బౌద్ధమతం ప్రాయికంగా అంతరించి&nbsp;<BR>పోవటం సంభవించింది.</FONT></p>
<p><FONT FACE="SHREE900, SHREE, sans-serif" SIZE="3">ఉత్తరదేశంలో కుమారిలుడు, దక్షిణదేశంలో శంకర, రామానుజులు&nbsp;<BR>ఒకరివెంట ఒకరుగా యీ ప్రతిక్రియోద్యమాన్ని నడిపారు. ఇంతకాలం లెక్క-&nbsp;<BR>లేనన్ని మతశాఖలు, సిద్ధాంతాలు, క్రతుకలాపాలు - యివన్నీ కలిసి ఏర్పడ్డ ఏ&nbsp;<BR>సనాతనమతం ‘హిందూమతం’ అనే పేరుతే పిలువబడుతూవుందో ఆ హిందూ-&nbsp;<BR>మతంయొక్క తుదిపరిణామమే పైన పేర్కోబడ్డ ఆ ప్రతిక్రియ. అప్పుడప్పుడు&nbsp;<BR>సంస్కరణోద్యమాలు బైలుదేరుతున్న గత వెయ్యేండ్లుగా యీ హిందూమతం&nbsp;<BR>సాగిస్తున్న అసలు పని ఏమంటే తనలో సమైక్యతను సాధించటమే. వైదిక కర్మ-&nbsp;<BR>కాండను మళ్లీ వాడుకలోకి తీసుకురావాలని యీ ప్రతిక్రియ మొదట్లో ఆశిం-&nbsp;<BR>చింది. అది సాధ్యపడలేదు. అప్పుడది ఉపనిషత్తులను, వేదాంతాన్ని తనకు&nbsp;<BR>ఆధారంగా గైకొంది. వ్యాసుని ఉత్తరమీమాంసకు (బ్రహ్మసూత్రాలు), కృష్ణుని&nbsp;<BR>గీతోపదేశానికి యీ ఉద్యమం ప్రాధాన్యత నిచ్చింది. తరువాతి ఉద్యమాలన్నీ&nbsp;<BR>యీ మార్గాన్నే అనుసరించాయి. శంకరుల ఉద్యమం ప్రబలమై ముందుకు&nbsp;<BR>సాగింది కాని ఆ మార్గాన్ని బుద్ధిమంతులు, ఆలోచనాపరులు మాత్రమే&nbsp;<BR>అందుకోగలిగారు. కులనియమాలు ఖచ్చితంగా అనుసరించబడటంవల్ల, సామా-&nbsp;<BR>న్యుల ఆవేశపరతకు దాన్లో స్థానం లేకపోవటంవల్ల, ప్రచారసాధనంగా ఒక్క&nbsp;<BR>సంస్కృతభాషే ఉపయోగించబడటంవల్ల జనసామాన్యానికి యిది అనుకూలం&nbsp;<BR>కాలేదు. దీనికి మరోవైపుగా రామానుజులు తన మతాన్ని వ్యావహారికభాషలో&nbsp;<BR>ప్రచారం చేశారు, విగ్రహారాధనాది సులువైన కర్మల ద్వారా అది అందరి</FONT></p>
<hr class="puTa_virupu">
<table><tr><td><a class=puTa_lanke href=puTa2634.html>p2634</a></td><td>p2635</td><td><a class=puTa_lanke href=puTa2636.html>p2636</a></td></tr></table>
</div></body></html>
