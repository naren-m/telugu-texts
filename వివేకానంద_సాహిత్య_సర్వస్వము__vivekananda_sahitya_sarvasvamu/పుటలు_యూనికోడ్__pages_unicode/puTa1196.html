<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1195.html>p1195</a></td><td>p1196</td><td><a class=puTa_lanke href=puTa1197.html>p1197</a></td></tr></table>
<p><FONT FACE="SHREE900, SHREE, sans-serif" SIZE="3">372 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">మోటువారైనా, వారికే ఎక్కువ ఆత్మవిశ్వాసముంది. సంస్కర్తలు పాశ్చాత్యులకు&nbsp;<BR>లోబడిపోయి,             వారి అహంకారాలకు తోడ్పడుతుంటారు. ఇతరదేశాల వారితో&nbsp;<BR>పోల్చిచూస్తే,    మన దేశ జనసామాన్యం దేవతలే. దారిద్య్రాన్ని పాతకంగా ఎంచని&nbsp;<BR>దేశం ఇదొక్కటే. మన జనుల మనసులు, శరీరాలు చక్కనివే. కానీ వారికి&nbsp;<BR>ఆత్మవిశ్వాసం నశించేదాకా, మనం వారిని ద్వేషిస్తూ వచ్చాం. తాము బానిసలుగానే&nbsp;<BR>జన్మించినట్లు వారు అనుకుంటున్నారు. వారికి వారి హక్కులను యిచ్చివేయండి.&nbsp;<BR>ఆ హక్కుల పైననే వారిని ఆధారపడనివ్వండి. ఇదే అమెరికావారి ఆత్మవైభవం.&nbsp;<BR>ఐర్లాండ్‌ వ్యక్తి అమెరికాలో ఓడ దిగినప్పుడు, అన్నం చాలక - మోకాళ్లు వంగి, చేత&nbsp;<BR>చిన్నకర్ర పూని, గుడ్డల మూటతో ఉండే తీరు చూడండి. అతనే అమెరికాలో కొన్ని&nbsp;<BR>నెలలున్న తర్వాత ధైర్యంతో, దర్పంతో నడిచే తీరు పోల్చి చూడండి. తాను బానిసగా&nbsp;<BR>ఉన్న దేశంనుండి అతను వచ్చాడు; తాను చేరిన దేశంలో అతను ఒక సోదరుడుగా&nbsp;<BR>అయ్యాడు!</FONT></p>
<p><FONT FACE="SHREE900, SHREE, sans-serif" SIZE="3">‘‘ఆత్మ నిత్యం, అనంతం, సర్వశక్తిమంతం - అని మనం నమ్మం. విద్య అంటే&nbsp;<BR>నా అభిప్రాయం - గురుకులవాసమే; గురుని జీవితం ఎదుట ఉండకపోతే, అది&nbsp;<BR>విద్యకాదు. మీ విశ్వవిద్యాలయాలను చూడండి; ఈ ఏభైసంవత్సరాల నుండి అవేం&nbsp;<BR>చేశాయి? స్వతంత్ర ప్రతిభావంతుణ్ణి ఒక్కడినైనా వెలువరించలేదు. అవి కేవలం&nbsp;<BR>పరీక్షా సంస్థలుగానే ఉన్నాయి. సమిష్టి హితార్థం త్యాగం చేయటం - అనే ఆశయం మన&nbsp;<BR>దేశంలో ఇంకా పెంపొందలేదు.’’</FONT></p>
<p><FONT FACE="SHREE900, SHREE, sans-serif" SIZE="3">‘‘శ్రీమతి బీసెంటుగారి గూర్చి, దివ్యజ్ఞానం గూర్చి మీ అభిప్రాయం&nbsp;<BR>ఏమిటీ?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘బీసెంటుగారు ఎంతో ఉత్తమురాలు. లండన్‌లో ఆమె బసలో నేను&nbsp;<BR>ఉపన్యాసం యిచ్చాను. ఆమెగూర్చి స్వయంగా నాకంత ఎక్కువగా తెలియదు. మన&nbsp;<BR>మతాన్ని గూర్చి ఆమెకు తెలిసింది చాలా తక్కువ. అక్కడక్కడ ముక్కలను&nbsp;<BR>సేకరించిందే తప్ప, దాన్ని క్షుణ్ణంగా పరిశోధించే వ్యవధి ఆమెకు లేదు. ఎంతో&nbsp;<BR>నిజాయితీగల మహిళల్లో ఆమె ఒకరు - అని పరమశత్రువు కూడా ఒప్పు&nbsp;<BR>కుంటాడు. ఇంగ్లాండ్‌లో, ఆమెకు ‘శ్రేష్ఠురాలు’ అనే పేరుంది. ఆమె సన్యాసిని.&nbsp;<BR>మహాత్ముల్లో, సిద్ధుల్లో నాకు నమ్మకం లేదు. ఆమె దివ్యజ్ఞాన సమాజంతో తన&nbsp;<BR>సంబంధాన్ని వదులుకో గాక! తన స్వశక్తిమీదనే నిలచి, తనకు మంచిదని&nbsp;<BR>తోచినదాన్ని బోధించు గాక!’’</FONT></p>
<p><FONT FACE="SHREE900, SHREE, sans-serif" SIZE="3">సంఘసంస్కారాల గూర్చి మాట్లాడుతూ, స్వామి వితంతువివాహాల గూర్చి&nbsp;<BR>తన అభిప్రాయాన్ని యిలా తెలిపాడు:</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘వితంతుస్త్రీలకు దొరికే భర్తల సంఖ్యనుబట్టి దేశగతిని నిర్ణయించటం నే</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1195.html>p1195</a></td><td>p1196</td><td><a class=puTa_lanke href=puTa1197.html>p1197</a></td></tr></table>
</div></body></html>
