<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1429.html>p1429</a></td><td>p1430</td><td><a class=puTa_lanke href=puTa1431.html>p1431</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మానవుని సత్య స్వరూపం, దృశ్య స్వరూపం</FONT></p>
<p><FONT FACE="SHREE900, SHREE, sans-serif" SIZE="3">201</FONT></p>
<p><FONT FACE="SHREE900, SHREE, sans-serif" SIZE="3">కొన్ని మహాకార్యలను చేసిన వారు దేవతలవుతారు. కాని కొన్నాళ్లా దేవతా&nbsp;<BR>శరీరాలతో వుండి, దేవతాశక్తు లనుభవించిన తర్వాత వాళ్లు, మళ్లీ మానవులు&nbsp;<BR>కావలసి వుంటుంది. సత్కర్మ బలం ఇలా ఖర్చయిన వెంటనే, ముందటి&nbsp;<BR>దుష్కర్మ అనుభవానికొస్తుంది. మిక్కిలి అసాధారణ దుష్కార్యాలు చేసిన వారు&nbsp;<BR>భూత, పిశాచ శరీరాలు ధరించవలసి వస్తుంది. ఆ దుష్కర్మ ఫలమంతా&nbsp;<BR>అనుభవించవలసి వస్తుంది. ఆ దుష్కర్మ ఫలమంతా అనుభవించిన తర్వాత వారు&nbsp;<BR>సంపాదించుకొనివున్న కొద్దిపాటి సుకృతంతో, వారు మరల మనుష్యత్వాన్ని&nbsp;<BR>పొందుతారు. బ్రహ్మ లోకానికి (ఆ లోకం ప్రాప్తించిన వారికి పునఃపతనంగాని,&nbsp;<BR>పునరావృత్తిగాని లేవు) పోయే మార్గానికి దేవయానమనీ, స్వర్గ లోకానికి&nbsp;<BR>వెళ్లే మార్గానికి పితృయానమనీ పేర్లు.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి వేదాంత మత ప్రకారం సర్వ ప్రాణులలో మానవుడు శ్రేష్ఠుడు.&nbsp;<BR>కర్మ క్షేత్రమైన ఈ భూలోకం అన్ని లోకాలలో శ్రేష్ఠం. ఇదే కదా, పరిపూర్ణత్వం&nbsp;<BR>పొందే గొప్ప అవకాశాన్ని మానవునకు కల్పించేది! దేవతలు - దేవతలనండి,&nbsp;<BR>ఊర్ధ్వ లోక వాసులనండి (ఏంజెల్స్‌) - వారంతా, మనుష్యత్వమందితే తప్ప&nbsp;<BR>పరిపూర్ణులు కాజాలరు. ఇదే మహాకేంద్రం. అద్భుత సమస్థితి, అద్భుతావకాశం&nbsp;<BR>- ఈ మానవ జీవితం.</FONT></p>
<p><FONT FACE="SHREE900, SHREE, sans-serif" SIZE="3">తత్త్వశాస్త్రంలో గల రెండవ దృక్పథాన్ని ఇప్పుడు చూద్దాం. నేనిప్పుడు&nbsp;<BR>వివరిస్తూన్న ఆత్మవాదాన్ని బౌద్ధ మతస్థులు ఏ మాత్రమూ అంగీకరించరు.&nbsp;<BR>‘‘ఈ మనశ్శరీరాలకు మూలమైన వస్తువేదో ఒకటి వుందని ఊహించడ&nbsp;<BR>మెందుకు? భావ ప్రచారాని కీ అడ్డు కల్పించడమెందుకు? మనస్సు, శరీరాలతో&nbsp;<BR>కూడిన ఈ మూర్తికాక, మరొక మూడవ వస్తువు - ఈ ఆత్మ - వుందని&nbsp;<BR>అంగీకరించాలా? దాంతో ఏమి పని? ఈ మూర్తిని గ్రహించడానికి కావలసిన-&nbsp;<BR>దంతా, దానిలోనే లేదా? మూడవ వస్తువునొకదాన్ని కొత్తగా తెచ్చి పెట్టుకోవడ&nbsp;<BR>మేల?’’ అని వారి వాదం. ఈ వాదాలు, ఈ తర్కం, బలిష్ఠములు. బాహ్య&nbsp;<BR>పరిశోధనకు ఈ మూర్తి స్వయంబోధకంగానే కానవస్తుంది. మనం చాలామంది&nbsp;<BR>అలా భావిస్తామనే మాటమాత్రం నిస్సంశయం. అయినప్పుడు, మనశ్శరీరాలు&nbsp;<BR>రెంటికి భిన్నమై రెంటికి వెనుక నిలిచి, రెంటికి మూలాధారమైన ఈ ఆత్మ ఒకటి&nbsp;<BR>వుందని ఎందుకు చెప్పాలి? మనశ్శరీరాలు మాత్రమే ఉండనీ! నిరంతరం&nbsp;<BR>మారుతూ వుండే భౌతిక పదార్థ ప్రవాహం పేరు శరీరం. నిరంతర పరిణామం&nbsp;<BR>చెందే చైతన్య (ఎఱుక) ప్రవాహపు లేక పరంపరాప్రవాహం పేరు మనస్సు. బాహ్య-&nbsp;<BR>దృష్టి కీ రెండూ ఒకటిగా కనబడటానికి కారణమేమి? ఈ ఐక్యం నిజం కాదను&nbsp;<BR>కొందాం. మండుతూన్న దివిటీ నొకదాన్ని వేగంగా, గిరగిరా త్రిప్పండి.</FONT></p>
<hr class="puTa_virupu">
<table><tr><td><a class=puTa_lanke href=puTa1429.html>p1429</a></td><td>p1430</td><td><a class=puTa_lanke href=puTa1431.html>p1431</a></td></tr></table>
</div></body></html>
