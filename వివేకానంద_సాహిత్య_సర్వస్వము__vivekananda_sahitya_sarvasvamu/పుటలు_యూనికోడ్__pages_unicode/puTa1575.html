<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1574.html>p1574</a></td><td>p1575</td><td><a class=puTa_lanke href=puTa1576.html>p1576</a></td></tr></table>
<p><FONT FACE="SHREE900, SHREE, sans-serif" SIZE="3">346 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">సగుణ బ్రహ్మానికి సమష్టిరూపం కల్పించడం మరొక దృష్టాంతం. ఈ&nbsp;<BR>సమష్టి భావన ఎలా చేకూరిందో, అది విజ్ఞానమంతటికీ సమష్టి అని - ఎలా&nbsp;<BR>పేరివ్వబడిందో మనకిప్పటికే తెలుసు. కాని దీనిలో ఒక కష్టం కనిపిస్తోంది. ఈ&nbsp;<BR>సాధారణీకరణం (జనరలైజేషన్‌) సమగ్రమైంది కాదు. ప్రకృతిలోని ఒక పక్షాన్ని,&nbsp;<BR>అంటే విజ్ఞానాన్ని మాత్రమే తీసికొని విచారించి, దాన్నుండే సమష్టి భావన&nbsp;<BR>సాధించాం. ఇంకా మరొక పక్షం మిగిలుంది. కాబట్టి ఇది అసంపూర్ణమైన&nbsp;<BR>సమీకరణం (జనరలైజేషన్‌) కావడం ఒక లోపం. ఇంకొక లోపంకూడ వుంది.&nbsp;<BR>ఇది రెండో సూత్రానికి సంబంధించింది. ప్రతిదాన్నీ ఆ వస్తు స్వభావంనుండే&nbsp;<BR>వివరించాలి కదా? నేలరాలిన ప్రతి రేగుపండూ ఒక దయ్యం లాగిందని వాదించే&nbsp;<BR>వారు వుండివుండవచ్చు. ఇప్పుడు దాన్ని గురుత్వాకర్షణ ధర్మం (గ్రావిటేషన్‌)&nbsp;<BR>అని మనమంటున్నాం. ఈ వివరణం సంపూర్ణమయింది కాదన్నా, మొదటి దాని-&nbsp;<BR>కంటే శ్రేష్ఠతరమైంది. ఎందుకంటే, ఇది ఆయా వస్తుగుణము ననుసరించే సిద్ధి-&nbsp;<BR>స్తోంది; రెండవదో, బాహ్యకారణాన్ని వేరొక దాన్ని తెచ్చిపెడుతోంది; ఇట్లే మన&nbsp;<BR>జ్ఞాన సాధనమందంతా, వస్తుగుణాన్ని మాత్రమే ఆధారం చేసికొని తెలిపే వివరణ&nbsp;<BR>శాస్త్రీయం; పైగా అన్యకారణాన్ని తెచ్చిపెట్టు వివరణం అశాస్త్రీయం.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి సగుణబ్రహ్మ మొకడు జగత్‌ సృష్టి చేస్తుంటాడనే సిద్ధాంతం&nbsp;<BR>ఈ పరీక్ష కాగవలసి వుంది. ఈ సృష్టితో సంబంధం ఏమీలేక, జగత్తునకు&nbsp;<BR>వెలుపలనుండి, బ్రహ్మదేవుడు తన ఆజ్ఞవల్ల, ఈ సృష్టినంతా శూన్యంనుండి&nbsp;<BR>కల్పిస్తూంటాడంటే, అది కేవలం అశాస్త్రీయ సిద్ధాంతమైపోతుంది. సగుణదైవ&nbsp;<BR>బోధకాలైన మతాలన్నిట్లో ఈ లోపముంది. శూన్యంనుండి తన సంకల్ప&nbsp;<BR>మాత్రంచేతనే, జగత్సృష్టిని చేస్తూ దానినుండి భిన్నుడై, మానవ లక్షణాలన్నీ&nbsp;<BR>ఎన్నోరెట్లు ఎక్కువగా కలిగిన, సగుణ బ్రహ్మమున్నాడనే ఏకేశ్వరోపాసన&nbsp;<BR>సిద్ధాంతంలో, ఈ రెండు లోపాలు కన్పిస్తూనే వున్నాయి. దీని మూలంగా రెండు&nbsp;<BR>బాధకాలు కల్గుతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">ఈ సమీకరణ అసమగ్రమని ఇప్పటికే తెలుసుకొన్నాం కదా? ఇది ఒక&nbsp;<BR>లోపం. సృష్టిని ఆధారంగా తీసికొని, సృష్టికి వివరణం చెప్పకుండడం రెండో&nbsp;<BR>లోపం. ఈ సిద్ధాంతం ప్రకారం, కార్యం కారణం కాదు. కేవలం భిన్నం అయినా,&nbsp;<BR>కారణం దాల్చే రూపాంతరమే కార్యమని మానవ విజ్ఞానమంతా తెలుపుతోంది.&nbsp;<BR>ఆధునిక ప్రకృతిశాస్త్ర సిద్ధాంతాలన్నీ, ఈ భావాన్ని బలపరుస్తున్నాయి. అందరూ&nbsp;<BR>అంగీకరించిన కొత్త సిద్ధాంతమైన పరిణామవాదం ప్రకారం కార్యం, కారణం&nbsp;<BR>దాల్చు వేరొక రూపమే; అంటే కారణం పునర్నిర్మిత మవుతోంది. ఇదే</FONT></p>
<hr class="puTa_virupu">
<table><tr><td><a class=puTa_lanke href=puTa1574.html>p1574</a></td><td>p1575</td><td><a class=puTa_lanke href=puTa1576.html>p1576</a></td></tr></table>
</div></body></html>
