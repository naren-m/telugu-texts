<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa111.html>p111</a></td><td>p112</td><td><a class=puTa_lanke href=puTa113.html>p113</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగం</FONT></p>

<p><FONT FACE="SHREE900, SHREE, sans-serif" SIZE="3">ప్రణిధానాన్ని యిలా నిర్వచించాడు: దేనిచేత యోగికి పరమేశ్వరానుగ్రహం&nbsp;<BR>లభ్యమై ఆతడి కోరికలు యీడేరుతవో అలాటి భక్తివిశేషమే ప్రణిధానం. ‘‘సా&nbsp;<BR>పరానురక్తి రీశ్వరే’’ ఈశ్వరునిపట్ల పరానురక్తియే భక్తి అని శాండిల్య నిర్వచనం.</FONT><FONT FACE="SHREE900, SHREE, sans-serif" SIZE="2"><sup>1&nbsp;<BR></sup></FONT><FONT FACE="SHREE900, SHREE, sans-serif" SIZE="3">కాని భక్తాగ్రేసరుడైన ప్రహ్లాదుని వచనమే భక్తికి ఉత్తమ నిర్వచనమని చెప్పవచ్చు.&nbsp;<BR>శ్లో ‘‘యాప్రీతి రవివేకానాం విషయే ష్వనపాయనీ। త్వా మనుస్మరత స్సామే&nbsp;<BR>హృదయాన్మాపసర్పతు।। ’’ ‘క్షణికాలైన విషయసుఖాల్లో అవివేకులకు ఎలాటి&nbsp;<BR>ప్రీతి వుంటుందో - నిన్ను ధ్యానించేటప్పుడు - (నీ పట్ల) అలాటి (గాఢమైన)&nbsp;<BR>ప్రీతి నా హృదయం నుండి తొలగిపోకుంటుంది గాక!’ ప్రీతి! ఎవరిలో?&nbsp;<BR>పరమేశ్వరుడిలో. ఇతర విషయాల్లో ఎంతటి ప్రీతివున్నా అది భక్తి అనిపించు-&nbsp;<BR>కోదు; ఎందుకంటె, శ్లో।। ఆ బ్రహ్మ స్తంబ పర్యన్తా జగదన్తర్వ్యవస్థితాః ప్రాణినః&nbsp;<BR>కర్మ జనిత సంసార వశవర్తినః।। యతస్తతో నతే ధ్యానే ధ్యానినా ముపకారకాః।&nbsp;<BR>అవిద్యాన్తర్గతాః సర్వే తే హి సంసార గోచరాః।। </FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3"> ప్రపంచంలో బ్రహ్మ మొదలు&nbsp;<BR>గడ్డి పోచవరకు సమస్త ప్రాణులు కర్మజనిత సంసారబద్ధాలు; అందుచేత వాటిని&nbsp;<BR>ధ్యానానికి లక్ష్యభూతాలుగా చేసుకొంటే అవి ఉపకరించవు.’’ ఇలా రామానుజా-&nbsp;<BR>చార్యుడు సుప్రసిద్ధుడైన ఒక పూర్వాచార్యుడి వాక్యాలను ఉదాహరిస్తూ చెప్పాడు.&nbsp;<BR>శాండిల్యుడు ఉపయోగించిన ‘అనురక్తి’ అనే మాటకు వ్యాఖ్యానం&nbsp;<BR>చేస్తూ ‘అను’ అంటే అనంతరమనీ ‘రక్తి’ అంటే రాగమనీ, అంటే పరమేశ్వర&nbsp;<BR>స్వభావ వైభవాలను గ్రహించాక జనించే రక్తి అని స్వప్నేశ్వరాచార్యుడు&nbsp;<BR>అంటాడు.</FONT><FONT FACE="SHREE900, SHREE, sans-serif" SIZE="2"><sup>3</sup></FONT><FONT FACE="SHREE900, SHREE, sans-serif" SIZE="3"> లేకుంటే ఎవ్వరిలోనైనా, అంటే భార్యాపుత్రాదుల్లో మనకుండే&nbsp;<BR>రాగం సైతం భక్తి అనవలసి వస్తుంది. కాబట్టి సామాన్యమైన ఆరాధనతో మొదలు-&nbsp;<BR>పెట్టి భగవంతుడిలో గాఢానురక్తియై మించే దివ్యానుభూతిని పొందటానికై చేసే&nbsp;<BR>సాధనక్రమమే భక్తి అని మన కెప్పుడు స్పష్టమౌతోంది.</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">శాండిల్య భక్తిసూత్రం (1-1-2)</FONT></p>
<p><FONT FACE="SHREE900, SHREE, sans-serif" SIZE="2">2. </FONT><FONT FACE="SHREE900, SHREE, sans-serif" SIZE="3">భవిష్యత్పురాణం, విష్ణుధర్మం (104-23,24)</FONT></p>
<p><FONT FACE="SHREE900, SHREE, sans-serif" SIZE="3">-</FONT><FONT FACE="SHREE900-Italic, SHREE, sans-serif" SIZE="3">శ్రీ భాష్యంలో జిజ్ఞాసాధికరణ వివరణంలో యిది కానవస్తుంది.</FONT></p>
<p><FONT FACE="SHREE900, SHREE, sans-serif" SIZE="2">3. </FONT><FONT FACE="SHREE900, SHREE, sans-serif" SIZE="3">స్వప్నేశ్వరుడి వచనాల కిది అక్షరార్థం కాదు, తాత్పర్యం. మూల వచనా లివి:&nbsp;<BR>‘‘అనస్తు లక్షణాంతర్గతః। కింతు భగవన్‌ మహిమాది జ్ఞానా దను పశ్చాజ్జాయమానత్వా&nbsp;<BR>దనురక్తి రిత్యుక్తమ్‌। నను పిత్రాది గోచరాను రాగస్వాపి ప్రకృత భక్తిత్వం ప్రసజ్యేత । జగత ఏవ&nbsp;<BR>పరమేశ్వరాత్మత్వాత్‌। అథ వికారా విశిష్ట ఏవ తథాత్వం వాచ్యం, తథాపి గోపీ ప్రభృతీనాం ప్రాదు-&nbsp;<BR>ర్భావా వచ్ఛిన్నేశ్వర భక్తావ వ్యాపకమ్‌। ఉచ్యతే జీవోపాధ్యన వచ్ఛిన్న చేతన విషయిణీ&nbsp;<BR>అనురక్తి రేవసేతి।।’’</FONT></p>
<p><FONT FACE="SHREE900-Italic, SHREE, sans-serif" SIZE="3">-స్వప్నేశ్వర భాష్యం, శాండిల్య సూత్రం (1-1-2).</FONT></p>
<hr class="puTa_virupu">
<table><tr><td><a class=puTa_lanke href=puTa111.html>p111</a></td><td>p112</td><td><a class=puTa_lanke href=puTa113.html>p113</a></td></tr></table>
</div></body></html>
