<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3927.html>p3927</a></td><td>p3928</td><td><a class=puTa_lanke href=puTa3929.html>p3929</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">3 0 1</FONT></p>
<p><FONT FACE="TimesNewRoman, Times, serif" SIZE="3">5 2 4</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి క్రిస్టిన్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">921, పడమర, 21-వ వీథి, లాస్‌ ఏంజలిస్‌,</FONT></p>
<p><FONT FACE="SHREE900, SHREE, sans-serif" SIZE="3">కాలిఫోర్నియా, జనవరి 24, 1900.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియ క్రిస్టినా,</FONT></p>
<p><FONT FACE="SHREE900, SHREE, sans-serif" SIZE="3">ఈ ఉదయమే నీ నుండి చిన్న చీటి వచ్చింది. అది సోదరి నివేదిత</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> రాక&nbsp;<BR>తెలుపుతోంది. మరేమీ లేదు. అది ‘నువ్వు ఎలా వున్నావు’ అనేటువంటిదే.&nbsp;<BR>కావలసినంత పని లేకపోవటంవల్ల ఇప్పుడు నేను గట్టిగా పనిచేయటం లేదు.&nbsp;<BR>మొదటి మోజు పోయింది. ప్రజలు డబ్బు ఇవ్వటానికి యిష్టపడటం లేదు.&nbsp;<BR>శాన్‌ఫ్రాన్సిస్కో పోవాలనుకొంటున్నాను. అది కొత్త క్షేత్రం. నేను పనిచేసి పూర్తిగా&nbsp;<BR>అలిసిపోయాను. పూర్వపు ఉత్సాహం పోయింది. కాని తూర్పుభాగంలో&nbsp;<BR>ఉన్నప్పటికంటె యిప్పుడు ఆరోగ్యంగా ఉన్నాను. ఇంగ్లండ్‌లో ఉన్నప్పటి&nbsp;<BR>ఆరోగ్యాన్ని గూర్చి చెప్పనక్కర్లేదు. అది ముఖ్యమైన లాభమని తలస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఒక్క పట్టున మూడు మైళ్ళు నడవగలను. కాని మిగతా రోజులు నేను&nbsp;<BR>తినేదాన్ని గూర్చి జాగ్రత్తగా ఉండాలి. వైద్యురాలు (శ్రీమతి మెల్టన్‌, అయస్కాంత&nbsp;<BR>వైద్యురాలు) నాకు నయమైందని చెబుతోంది. సంవత్సరాలుగా నా రక్తంలో&nbsp;<BR>కూడుకొన్న విషాలు పోయి పూర్తి ఆరోగ్యం కలుగటానికి ప్రకృతికి కొన్ని వారాలు&nbsp;<BR>మాత్రం పడుతుందని చెబుతోంది. ‘బ్రైట్‌’ వ్యాధిగాని, ‘చక్కెరవ్యాధి’&nbsp;<BR>గాని నాకు లేదని ఆమె తెలుపుతోంది. ఆమె నా ఎదుట అద్భుతాలు చేయటం-&nbsp;<BR>వల్లా, ఆమె వ్యాధి కనుగొనటం మరింత అద్భుతంగా ఉండటంవల్లా ఆమె&nbsp;<BR>మాటను నేను విశ్వసిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">నువ్వు ఎలా ఉన్నావు? తిరుగుతున్నావా? కేవలం ఆరోగ్యానికంటె నాకు&nbsp;<BR>మరొక లాభం కలిగింది. ఇప్పుడు నేను విచారపడటంలేదు. నేను పూర్తిగా&nbsp;<BR>శరణుజొచ్చాను.</FONT></p>
<p><FONT FACE="SHREE900, SHREE, sans-serif" SIZE="3">నాకు మిగిలిన రోజులన్నీ, యితరులమీద ఆధారపడవలసి వస్తుందేమో-&nbsp;<BR>నని భయపడుతున్నాను. నేను ఆశించిన విశ్రాంతి, ప్రశాంతి నా కెన్నడూ&nbsp;<BR>ప్రాప్తించవు. కాని ‘దివ్యజనని’ నాద్వారా యితరులకు మేలు చేస్తోంది - నా</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">సోదరి నివేదిత భారతదేశంలో తన ఉద్యమానికై అప్పుడు సంయుక్త రాష్ట్రాల్లో&nbsp;<BR>అనేకచోట్ల ఉపన్యాసాలు యిస్తూ నిధులు పోగుచేస్తోంది. ఆమె ఉపన్యాసాల పర్యటనలో 1900&nbsp;<BR>జనవరి మొదటి పక్షంలో డెట్రాయిట్‌ వెళ్లింది. సోదరి క్రిస్టిన్‌, నివేదిత ఉద్యమానికై సహాయం&nbsp;<BR>చేసింది.</FONT></p>
<hr class="puTa_virupu">
<table><tr><td><a class=puTa_lanke href=puTa3927.html>p3927</a></td><td>p3928</td><td><a class=puTa_lanke href=puTa3929.html>p3929</a></td></tr></table>
</div></body></html>
