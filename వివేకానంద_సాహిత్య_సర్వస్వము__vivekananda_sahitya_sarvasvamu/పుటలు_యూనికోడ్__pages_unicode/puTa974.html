<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa973.html>p973</a></td><td>p974</td><td><a class=puTa_lanke href=puTa975.html>p975</a></td></tr></table>
<p><FONT FACE="SHREE900, SHREE, sans-serif" SIZE="3">150 శ్రీ వివేకానంద సాహిత్య సర్వస్వము -- సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">విశ్వప్రయత్నాలన్నీ, ఇంతకుముందే మనకు సహజమై, జన్మస్వాతంత్య్రమై ఉన్న&nbsp;<BR>కైవల్యాన్ని పొందటానికి అడ్డంకులను తొలగించి, ద్వారాలను తెరవటానికే&nbsp;<BR>వినియోగిస్తుంటాయి.</FONT></p>
<BR>
<p><FONT FACE="SHREE900, SHREE, sans-serif" SIZE="3">నేడు ప్రాచీన యోగుల పరిణామవాదాన్ని, నవీనప్రకృతి శాస్త్రపరిశోధనా&nbsp;<BR>దృష్టితో చూస్తే, అది సువ్యక్తమవుతుంది. ఐనా ప్రకృతిశాస్త్ర సిద్ధాంతాలకన్నా&nbsp;<BR>యోగసిద్ధాంతాలే ఎక్కువ సమంజసమైనవి.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆధునికశాస్త్రం పరిణామవిషయంలో రెండు హేతువులను ప్రతిపాది&nbsp;<BR>స్తుంది; ‘మిథున వరణం’ లేదా సమాగమ ఇచ్ఛతో జంటను ఎన్నుకొనుట -&nbsp;<BR>జీవనపోరాటంలో అర్హతగల ప్రాణులే నశించక నిలచియుండుట - అన్న ఈ రెండు&nbsp;<BR>హేతువులు పరిణామానికి పూర్తివికాసాన్ని ఇవ్వలేవు. జీవనాధారాన్ని సంపాదించు&nbsp;<BR>కోవటంలో - జతను కూర్చుకోవటంలో మనకు ఏర్పడే పరస్పర సంఘర్షణాన్ని&nbsp;<BR>తొలగించేటంత విజ్ఞానాభివృద్ధి కలిగితే, ఆధునిక శాస్త్రవేత్తల రీత్యా,&nbsp;<BR>మానవకోటి పురోభివృద్ధి అంతటితో నిలచిపోవటమే కాదు, మానవ సమాజం&nbsp;<BR>నశించటం కూడా సంభవిస్తుంది. ఒక లోకకంటకుడు తాను చేసే దౌర్జన్యమంతా&nbsp;<BR>ప్రకృతి నియమానుసారంగానే ఉందని మనసును సమాధానపరచుకోవటానికి ఈ&nbsp;<BR>సిద్ధాంతం తోడ్పడుతుంది. తత్త్వవేత్తలమని అంటూ, ప్రపంచంలోని దుర్మార్గు&nbsp;<BR>లను - అనర్హులను సమూలంగా నష్టంచేసి మానవజాతిని ఉద్ధరింపదలిచేవారు&nbsp;<BR>చాలామంది ఉన్నారు. అర్హత - అనర్హతలను నిర్ణయించే వారు వీరే కాబోలు!&nbsp;<BR>స్వతస్సిద్ధంగా ప్రతిజీవిలో ఉన్న పరిపూర్ణతా ప్రకటనమే నిజమైన పరిణామ&nbsp;<BR>రహస్యమని, ఈ పరిపూర్ణత నిరోధితం కావటంవల్ల, ఆత్మప్రభావ తరంగాలు&nbsp;<BR>ఉబికి బయటపడటానికి విశేషకల్లోలాన్ని చేస్తున్నాయని ప్రాచీన పరిణామ&nbsp;<BR>తత్త్వవేత్త పతంజలి ఘోషిస్తున్నాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ స్పర్థలూ - ఈ పోరాటాలూ మన అజ్ఞాన ఫలితాలే తప్ప మరొకటి కాదు.&nbsp;<BR>ఎందుకంటే, ద్వారాన్ని తెరచి నీటిని ప్రవహింపచేయటానికి సరైన మార్గం మనకు&nbsp;<BR>తెలియటం లేదు. అంతర్గతంగా ఉన్న ఈ అపారశక్తి తరంగం వెల్వడి&nbsp;<BR>తీరాలి. దృశ్యప్రపంచానికి యిదే మూలకారణం. జీవనాధారాన్ని సంపాదించు&nbsp;<BR>కోవటం - సమాగమేచ్ఛను తృప్తిపరచుకోవటం, ఏదైనా ఈ పోటీ అంతా&nbsp;<BR>తాత్కాలికమే. అనవసరం కూడా. ఇదంతా అజ్ఞానసంజనిత అట్టహాసం. ఈ&nbsp;<BR>సంఘర్షణంతా సమసిపోయినా, అంతర్గత ఆత్మపరిపూర్ణతే మనలను ముక్తి&nbsp;<BR>మార్గంలో చరింపచేస్తుంది. కాబట్టి ఆత్మవికాసానికి సంఘర్షణం తప్పనిసరని&nbsp;<BR>నమ్మటానికి సరి అయిన హేతువేదీ కనిపించదు. పశుత్వంలో మానవత్వం&nbsp;<BR>అణగియుంది. అయితే ద్వారం తెరిస్తేనే, తటాలున ఆ మానవత్వం బయట</FONT></p>
<hr class="puTa_virupu">
<table><tr><td><a class=puTa_lanke href=puTa973.html>p973</a></td><td>p974</td><td><a class=puTa_lanke href=puTa975.html>p975</a></td></tr></table>
</div></body></html>
