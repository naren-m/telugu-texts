<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1335.html>p1335</a></td><td>p1336</td><td><a class=puTa_lanke href=puTa1337.html>p1337</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - అపరోక్షానుభూతి</FONT></p>
<p><FONT FACE="SHREE900, SHREE, sans-serif" SIZE="3">107</FONT></p>
<p><FONT FACE="SHREE900, SHREE, sans-serif" SIZE="3">భూలోకం ఎలా స్వర్గం కాగలదో నాకు తోచకున్నది. యథార్థ స్థితి ఇందుకు&nbsp;<BR>విరుద్ధం. యుక్తియుక్తంగా ఆలోచించినా అది అసంభవమనే అనిపిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">సమగ్రత్వం పరిపూర్ణమందుకాని కానరాదు. మనం స్వభావ సిద్ధంగానే&nbsp;<BR>పరిపూర్ణులం. ఆ పరిపూర్ణతను వ్యక్తపరచడానికే మన ప్రయత్నం. మీరు, నేను,&nbsp;<BR>సర్వ ప్రాణులు, దాన్ని వ్యక్త పరచడానికే యత్నిస్తున్నాం. ఈ భావం వరకు చిక్కు-&nbsp;<BR>లేమీ లేవు. కాని దేని ఆధారంతో? జర్మన్‌ తత్త్వ విచారపరులొక విపరీత&nbsp;<BR>వాదాన్ని తెస్తున్నారు. ఈ వ్యక్తీకరణం క్రమ క్రమ సమగ్రతను పొంది, చివరకు&nbsp;<BR>పరిపూర్ణమై, మనల్ని పరిపూర్ణులను చేస్తుందట! పూర్ణాభివ్యక్తిత్వం (పెర్‌ఫెక్ట్‌&nbsp;<BR>మానిఫెస్టేషన్‌) అంటే ఏమి? పరిమితం కానిది పరిపూర్ణం. పరిమితమయ్యేది&nbsp;<BR>వ్యక్తీకరణం. అంటే, మనం పరిమితులం కాబట్టి, పరిమితులమవుతాం. పరస్పర&nbsp;<BR>విరుద్ధ భావాల సమ్మేళనం. పసిబిడ్డలకిది సుఖాన్నివ్వచ్చు. వారినవి సంతృప్తి&nbsp;<BR>పరచవచ్చు. కాని వారి మనస్సులు అసత్యభావాలతో నిండి కలుషితములై&nbsp;<BR>పోతాయి. ఆస్తిక ధర్మాభివృద్ధి కిది ప్రతికూలిస్తుంది. కాని స్థానభ్రష్టత వల్లనే ఈ&nbsp;<BR>భూలోక జీవనం దాపురించిందనీ, మనుష్యుడంటే పతితుడైన భగవంతుడే అని,&nbsp;<BR>ఆదాం పతన మొందెననీ, మనకు తెలుసు. మనుష్యత్వమనేది భ్రష్టదశ అని&nbsp;<BR>బోధింపని మతం ఈ కాలంలో లేదు. పతనమొంది మనం మృగదశకు వచ్చాం.&nbsp;<BR>ఇప్పుడు మరల పైకెగబ్రాకుతున్నాం. చివరకు, దాస్య విముక్తి నొందగలం. కాని&nbsp;<BR>ఇక్కడ ఉన్నంతకాలం, పరిపూర్ణత్వాన్ని సమగ్రంగా వ్యక్తపరుపజాలం. అందుకై&nbsp;<BR>ఎంతో పాటుపడతాం కాని, ఇంద్రియాలకు బందీలై ఉండేవరకు, పరిపూర్ణ-&nbsp;<BR>త్వాన్ని వ్యక్తపరచడం అసంభవమని తెలిసిపోయే దినం వచ్చి తీరుతుంది.&nbsp;<BR>అప్పుడు మనం పరిపూర్ణత్వం దెస ప్రయాణించ మొదలుపెడతాం.</FONT></p>
<p><FONT FACE="SHREE900, SHREE, sans-serif" SIZE="3">ఇదే త్యాగం. మనం ప్రవేశించిన మార్గానికెదుటి త్రోవపట్టడమే త్యాగ-&nbsp;<BR>మార్గం పట్టడం. నీతికారుణ్యము లా వెంటనే ప్రారంభమవుతాయి. నీతి శాస్త్రా-&nbsp;<BR>లన్నిటికీ మూల సూత్రమేది? ‘‘నాఽహం, త్వమసి’’ (నేను కాదు; నీవు).&nbsp;<BR>బాహ్య జగత్తునకు వ్యక్తపరచే యత్నంలో సర్వమూలమైన పరిపూర్ణమే ఈ&nbsp;<BR>‘‘నేను’’గా పరిణమిస్తోంది. అట్లుత్పత్తియైన యీ ‘‘నేను’’ (అహమ్‌) ఈ స్వల్ప&nbsp;<BR>(పరిమిత) స్థితినుండి ఎగసి తన యథార్థ తత్వమైన పరిపూర్ణంలో&nbsp;<BR>చేరిపోవాలి. ‘‘సోదరా, నేను కాదు నీవు’’ అన్నప్పుడంతా నీవట్లే సమసిపోవ&nbsp;<BR>యత్నిస్తున్నావు. కాని ‘‘నీవుకాదు నేను’’ అన్నప్పుడంతా, ఇంద్రియ ప్రపంచం&nbsp;<BR>ద్వారా పరిపూర్ణుని వ్యక్తపరుపజూచే ప్రమాదంలో పడుతున్నావు. అందువల్ల&nbsp;<BR>పోరాటాలు, ఆరాటాలు ఉప్పతిల్లును. కాని కొన్నాళ్ళకు త్యాగ బుద్ధి వచ్చి&nbsp;<BR>తీరుతుంది - శాశ్వత త్యాగబుద్ధి. ఈ క్షుద్ర ‘‘అహం’’ అంతరిస్తుంది.</FONT></p>
<hr class="puTa_virupu">
<table><tr><td><a class=puTa_lanke href=puTa1335.html>p1335</a></td><td>p1336</td><td><a class=puTa_lanke href=puTa1337.html>p1337</a></td></tr></table>
</div></body></html>
