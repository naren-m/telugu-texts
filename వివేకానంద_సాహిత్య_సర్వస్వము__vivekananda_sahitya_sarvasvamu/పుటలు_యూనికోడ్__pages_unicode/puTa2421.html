<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2420.html>p2420</a></td><td>p2421</td><td><a class=puTa_lanke href=puTa2422.html>p2422</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 7 2</FONT></p>
<p><FONT FACE="SHREE900, SHREE, sans-serif" SIZE="3">మధ్య భారతభూమిలో ప్రత్యేకంగా ఒక ఉపనివేశం నిర్మించాలనే ప్రణాళిక&nbsp;<BR>వుంది. అక్కడ మీ ఆశయాలను మీ స్వాతంత్య్రంతో పోషించుకొని అనుసరించ&nbsp;<BR>వచ్చు. కొద్దిమందితో ప్రారంభిస్తే తర్వాత అందరిలో అది వ్యాపిస్తుంది. అక్కడ&nbsp;<BR>ఆ పని వేరూని సాగించనివ్వండి. ఈలోగా కేంద్ర సంఘమొకటి స్థాపించి యావ-&nbsp;<BR>ద్భారతంలో దాని శాఖలను నెలకొల్పండి. ఇప్పుడు మత ప్రాతిపదికపైనే స్థాపిం-&nbsp;<BR>చండి. ప్రస్తుతం ఏ సంఘ సంస్కరణగూర్చిగానీ తీవ్రరూపంలో ప్రబోధం చేయ-&nbsp;<BR>కండి; విపరీతమైన మూఢవిశ్వాసాలను మన్నించకండి. అంతే. ప్రాచీనా&nbsp;<BR>చార్యులు, శంకరాచార్యుడు, రామానుజుడు, చైతన్యుడు ప్రతిపాదించిన పద్ధతినే&nbsp;<BR>సర్వజనులకు మోక్షం, సమత్వం కలగడానికై సముచితమైన పునాదిని నెలకొల్పి&nbsp;<BR>నవ్యసాంఘిక నిర్మాణానికై నడుంకట్టండి.</FONT></p>
<p><FONT FACE="SHREE900, SHREE, sans-serif" SIZE="3">దావాగ్నిలాగా సర్వత్రా వ్యాపించండి. అంతటా శక్తిసామర్థ్యాలను విస్తరింప&nbsp;<BR>చేయండి. కర్తవ్యాంగణంలోకి దూకండి. సేవ్యభావంతో నేతృత్వాన్ని వహిం-&nbsp;<BR>చండి. నిస్స్వార్థులుగ పనిచేయండి. మరొకనిని చాటున దూషిస్తున్న మిత్రుని&nbsp;<BR>మాటలను ఎన్నడూ వినకండి. అనంతక్షమాగుణం ద్వారా మీకు విజయం&nbsp;<BR>చేకూరడం తథ్యం.</FONT></p>
<p><FONT FACE="SHREE900, SHREE, sans-serif" SIZE="3">ఇక ఈ విషయమై అప్రమత్తులుగా వుండండి. అమెరికన్‌లు చెప్పేవిధంగా&nbsp;<BR>పరులపై పెత్తనం చేయడానికి ఎప్పుడూ ప్రయత్నించకండి. మీకు నే నెప్పుడూ&nbsp;<BR>నేరుగా వ్రాస్తూంటాను. కాబట్టి నా యితర మిత్రులపై మీ రెన్నడూ అంతటి&nbsp;<BR>అవివేకిగా వ్యవహరించరని నాకు తెలుసు. అయినా హెచ్చరించడం నా విధి. ఈ&nbsp;<BR>పెద్దరికం సంఘాల నన్నిటిని నాశంచేస్తుంది. కృషిచేయండి. కృషిచేయండి.&nbsp;<BR>పరులహితంకోసం పనిచేయడమే జీవితం.</FONT></p>
<p><FONT FACE="SHREE900, SHREE, sans-serif" SIZE="3">కాపట్యం, మోసం, కుతంత్రం, దుర్మార్గం ఎంతమాత్రం కూడదు. నే&nbsp;<BR>నెప్పుడూ సర్వేశ్వరుణ్ణే నమ్ముకుంటాను. పట్టపగటి వెలుగులాంటి సత్యంపైనే&nbsp;<BR>ఆధారపడివుంటాను. పేరుప్రతిష్ఠలు పొందడానికి, ఇతరులకు మేలుచేయడానికి&nbsp;<BR>సైతం కుతంత్రాలు పన్నానని నా అంతరాత్మకు కళంకం కలిగించి చనిపో&nbsp;<BR>కుందునుగాక! అవినీతిగానీ, కుటిలతంత్రంకానీ అణుమాత్రంమైనా తగదు.</FONT></p>
<p><FONT FACE="SHREE900, SHREE, sans-serif" SIZE="3">కర్తవ్యనిర్వహణంలో ఊగిసలాడటం, వంచన కూడనేకూడదు. ఒక-&nbsp;<BR>మూల చాటుగా దేనినిగానీ చేయరాదు. గురువు దగ్గరినుండి ప్రత్యేకమైన&nbsp;<BR>అనుగ్రహం పొందాలనే ఆలోచన తగదు. అలా అయితే గురువే అక్కర్లేదు. ధైర్య-&nbsp;<BR>వంతులైన బిడ్డలారా! డబ్బు ఉన్నా, లేకున్నా, జనులు కలిసివచ్చినా, రాకపోయినా&nbsp;<BR>ముందుకు సాగిపోండి. మీకు ప్రేముందా? మీకు దేవుడున్నాడా? ముందుకు&nbsp;<BR>పొండి, గండిదగ్గరికి సాగిపొండి. మిమ్మేదీ అడ్డగించలేదు.</FONT></p>
<hr class="puTa_virupu">
<table><tr><td><a class=puTa_lanke href=puTa2420.html>p2420</a></td><td>p2421</td><td><a class=puTa_lanke href=puTa2422.html>p2422</a></td></tr></table>
</div></body></html>
