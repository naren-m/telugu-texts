<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa443.html>p443</a></td><td>p444</td><td><a class=puTa_lanke href=puTa445.html>p445</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - కర్మయోగ రహస్యం</FONT></p>
<p><FONT FACE="TimesNewRoman, Times, serif" SIZE="2">2 9</FONT></p>
<p><FONT FACE="SHREE900, SHREE, sans-serif" SIZE="3">ఎలా కర్మచేస్తున్నాడో చూస్తున్నారుకదా. ఎవరికీ పూర్తి విరామం లేదు; నూటికి&nbsp;<BR>తొంభైతొమ్మిది మంది బానిసలలా పనులు చేస్తుంటారు, దుఃఖమే దానికి&nbsp;<BR>ఫలితం; అది అంతా స్వార్థపరమైన కర్మ. బంధం ప్రసక్తి లేకుండా కర్మచెయ్యి.&nbsp;<BR>‘ప్రేమ’ శబ్దార్థాన్ని గ్రహించటం చాలకష్టం; స్వాతంత్య్రం వుంటేగాని ప్రేమ&nbsp;<BR>ఎన్నడూ రాదు. బానిసలో నిజమైన ప్రేమ వుండదు. నువ్వొక బానిసను సంకెళ్ల&nbsp;<BR>చేత బంధించి నీ పనులు చెయ్యమని నియమిస్తే, గులాములా ఆతడు పని చేస్తాడే&nbsp;<BR>గాని అతడికి ప్రేమ వుండజాలదు. కాబట్టి మనంకూడా బానిసల విధంగా లౌకిక&nbsp;<BR>విషయాలకోసం కర్మ మొనరిస్తే మనలో ప్రేమ వుండదు, మన కర్మ నిజమైన&nbsp;<BR>కర్మకాబోదు. మిత్రులకోసం, బంధువులకోసం చేసే కర్మ మాత్రమే కాదు, మన-&nbsp;<BR>కోసం మనం చేసే కర్మ సంగతికూడా ఇలాంటిదే. స్వార్థపరమైన కర్మాచరణ&nbsp;<BR>దాసుని కర్మాచరణ. కర్మకు నిజమైన ప్రమాణం ఇది; ప్రేమ సంజనితమైన ప్రతి-&nbsp;<BR>కార్యమూ ఆనందాన్ని కలిగిస్తుంది; శాంతిప్రదంకాని - బ్రహ్మానందపదంకాని -&nbsp;<BR>ప్రేమ సంజనిత కార్యమేది వుండబోదు. నిజమైన అస్తిత్వం, నిజమైన జ్ఞానం,&nbsp;<BR>నిజమైన ప్రేమ ఒకదానితో ఒకటి శాశ్వతంగా సంబద్ధాలై వున్నాయి. ఇవి మూడూ&nbsp;<BR>ఒక్కటే: ఇందులో ఒకటి వుంటే మిగిలిన రెండూ వుండితీరాలి; సచ్చిదానం-&nbsp;<BR>దస్వరూపమైన అద్వితీయ బ్రహ్మానికి యివి మూడూ మూడు రూపాలు.&nbsp;<BR>ద్వంద్వదశకు దిగినప్పుడు ఆ బ్రహ్మం యీ ద్వైతప్రపంచరూపంలో మనకు కని-&nbsp;<BR>పిస్తుంది; ఆ జ్ఞానమే ప్రాపంచికజ్ఞానంగా పరిణమిస్తుంది; ఆ ఆనందమే మాన-&nbsp;<BR>వహృదయవేద్యమైన నిజమైన ప్రేమకంతకూ మూలాధారం. కాబట్టి నిజమైన&nbsp;<BR>ప్రేమ వలన ప్రేమించే వ్యక్తికిగాని, ప్రేమింపబడేదానికిగాని ఎప్పటికీ బాధ కలు-&nbsp;<BR>గదు. ఒకడొక స్త్రీని ప్రేమించాడనుకొందాం; ఆమె పూర్తిగా తనకే దక్కాలి అని&nbsp;<BR>అతడు కోరుకుంటాడు; ఆమె ప్రతి కదలికను గూర్చీ ఎక్కువగా అనుమాని-&nbsp;<BR>స్తాడు; ఆమె తనవద్ద కూర్చోవాలని, నిలుచుండాలని, భుజించాలని వెయ్యెందుకు&nbsp;<BR>తన ఆజ్ఞాబద్ధయై ఆమె ప్రవర్తించాలని కోరతాడు. తానామెకు దాసుడు కాబట్టి&nbsp;<BR>ఆమెకూడా తనకు దాసురాలై వుండాలని అతడు ఆకాంక్షిస్తాడు; ప్రేమాంబరాన్ని&nbsp;<BR>కప్పుకొన్న మోహవ్యాధి బానిసది. దానివల్ల బాధ కలుగుతోంది కాబట్టి అది&nbsp;<BR>ప్రేమకాదు. ఆతడు కోరుకొన్న దానిని ఆమె చేయకబోతే అతడు బాధపడుతు-&nbsp;<BR>న్నాడు. ప్రేమకు ఫలంగా ఎప్పుడూ బాధ కలుగదు. ఆనందమే ప్రేమకు ఫలం.&nbsp;<BR>ఆనందప్రదం కాకపోతే అది ప్రేమకాదు; ప్రేమ కానిదానిని ప్రేమ అని భ్రమిం-&nbsp;<BR>చటమే. ఎలాంటి బాధ, అసూయ, స్వార్థపరమైన భావం కలుగని విధంగా&nbsp;<BR>నువ్వు నీ భర్తను, భార్యను, బిడ్డలను, లోకాన్ని, విశ్వాన్ని ప్రేమింపగలిగినప్పుడు&nbsp;<BR>నువ్వు అసంగుడవు కాదగ్గ స్థితిని పొందినట్లు.</FONT></p>
<hr class="puTa_virupu">
<table><tr><td><a class=puTa_lanke href=puTa443.html>p443</a></td><td>p444</td><td><a class=puTa_lanke href=puTa445.html>p445</a></td></tr></table>
</div></body></html>
