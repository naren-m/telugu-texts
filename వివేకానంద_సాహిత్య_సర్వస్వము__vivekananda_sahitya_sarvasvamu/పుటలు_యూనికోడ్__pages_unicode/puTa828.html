<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa827.html>p827</a></td><td>p828</td><td><a class=puTa_lanke href=puTa829.html>p829</a></td></tr></table>
<p><FONT FACE="SHREE900, SHREE, sans-serif" SIZE="3">4 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">అంతరాత్మలో దాని అనుభవాన్ని పొంది, సత్యసందర్శనం చేసినప్పుడే సమస్త&nbsp;<BR>సంశయాలు తెగి అజ్ఞానం నాశనమై సమస్త కర్మలూ నశిస్తాయని వేదాలు&nbsp;<BR>చాటుతున్నాయి.</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> ‘‘దివ్యలోక నివాసులైన ఓ అమృత పుత్రులారా!&nbsp;<BR>(మోక్షమార్గాన్ని) వినండి. ఈ అజ్ఞానసముద్రాన్నుండి తరించే మార్గం ఒకటి&nbsp;<BR>ఉంది. అజ్ఞానాంధకారానికి అవతల వెలుగొందే పరమపురుషుని కనుగొనుటే ఆ&nbsp;<BR>మార్గం. వేరొక మార్గం లేదు.’’</FONT><FONT FACE="SHREE900, SHREE, sans-serif" SIZE="2"><sup>2</sup></FONT></p>
<p><FONT FACE="SHREE900, SHREE, sans-serif" SIZE="3">ఈ తత్త్వదర్శనార్థం శాస్త్రసిద్ధరాజమార్గాన్ని మానవకోటికి చూపటమే&nbsp;<BR>రాజయోగాశయం. ప్రతిశాస్త్రానికి స్వంతంత్ర శోధన పద్ధతి ఒకటి కావాలి.&nbsp;<BR>జ్యోతిశ్శాస్త్రజ్ఞుడవు కాదలిస్తే, ఒకచోట కూర్చుని, ‘‘ఓ జ్యోతిశ్శాస్త్రమా!&nbsp;<BR>జ్యోతిశ్శాస్త్రమా!’’ అని ఎన్నిసార్లు మొరపెట్టినా, అది నీవద్దకు ఎప్పటికీ రాదు.&nbsp;<BR>రసాయన శాస్త్ర విషయం కూడా ఇలాంటిదే. దానికి మనం ఒక పద్ధతిని&nbsp;<BR>అనుసరించాలి. పరిశోధనశాలకు వెళ్లి, భిన్నద్రవ్యాలను తీసుకుని, వాటిని చేర్చి,&nbsp;<BR>సక్రమంగా సంయోగం చేసి, పరిశోధనలు సాగించాలి. ఇన్నింటి ఫలితంగా&nbsp;<BR>రసాయన శాస్త్రజ్ఞానం కలుగుతుంది. జ్యోతిశ్శాస్త్రజ్ఞుడవు కాదలిస్తే, నక్షత్ర&nbsp;<BR>పరిశీలనశాలకు వెళ్లి, దూరదర్శన యంత్రంతో, నక్షత్ర - గ్రహాదులను పదే - పదే&nbsp;<BR>పరిశోధించగా చివరికి జ్యోతిష సిద్ధాంతి వవుతావు. ఒక్కొక్క శాస్త్రానికి ఒక్కొక్క&nbsp;<BR>పద్ధతి కావాలి. మతధర్మాల గూర్చి నేను వేలకొలది ఉపన్యాసాలను ఇస్తాను; దానికి&nbsp;<BR>సరిఅయిన మార్గాన్ని అవలంబించకుంటే, మీకు పారమార్థిక జీవితం అలవడదు.&nbsp;<BR>సర్వకాల - సర్వదేశాల్లో లోకకళ్యాణం కన్నా మరో సంకల్పం లేని పవిత్రచరితులైన&nbsp;<BR>ఋషులు చెప్పిన మాటలివి. ఇంద్రియగ్రాహ్యసత్యం కన్నా, మహత్తర తత్త్వాన్ని&nbsp;<BR>తాము కనుగొన్నామని ఘోషించుటేకాక, తమ సిద్ధాంతంలోని సత్యాసత్యాలను&nbsp;<BR>పరిశోధించటానికి తా మావిష్కరించిన సిద్ధాంతం సత్యమైందని&nbsp;<BR>దృష్టాంతపూర్వకంగా దృఢం చేయటానికి వారు మనల్ని ఆహ్వానిస్తున్నారు. తాము&nbsp;<BR>చెప్పిన మార్గాన్ని స్వీకరించి, సత్యనిష్ఠతో సాధన చేయమని మనల్ని&nbsp;<BR>హెచ్చరిస్తున్నారు. అనుష్ఠించిన అనంతరం, ఈ పరమసత్యం కనిపించకపోతే, వారి&nbsp;<BR>వాదం ‘కల్ల’ అనటానికి మీ కధికారం ఉంది. అయితే అంతకుముందే దాన్ని&nbsp;<BR>నిరాకరించటం వివేకలక్షణం కాదు. కాబట్టి నియమిత విధులను అనుసరించి&nbsp;<BR>శ్రద్ధతో కృషిచేయటం మనకు విధాయకమై ఉంది. తప్పక వికాసం కలుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">జ్ఞానాన్ని అలవరచుకునే సమయంలో మనం సామాన్యీకరణాన్ని&nbsp;<BR>ఉపయోగించుకుంటాం. ఇది పరిశీలనపై ఆధారపడియుంటుంది. మొదట మనం&nbsp;<BR>విషయాలను పరిశీలించి, సామాన్య ధర్మాలను నిర్ణయించి అనంతరం సిద్ధాంతాల&nbsp;<BR>నేర్పరుస్తాం. ముందు అంతరంగంలోని విషయాలను గమనించే శక్తిని</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa827.html>p827</a></td><td>p828</td><td><a class=puTa_lanke href=puTa829.html>p829</a></td></tr></table>
</div></body></html>
