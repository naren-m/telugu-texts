<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa670.html>p670</a></td><td>p671</td><td><a class=puTa_lanke href=puTa672.html>p672</a></td></tr></table>

<p><FONT FACE="TimesNewRoman, Times, serif" SIZE="2">2 5 6</FONT></p>
<p><FONT FACE="SHREE900, SHREE, sans-serif" SIZE="3">దుమ్ము మాత్రమే. అందులో దేవుడు లేడు. దేవుడు లేకపోతే జీవిత మెందుకు?&nbsp;<BR>ఈ విశ్వంలో ఎక్కడైనా విశ్రాంతికి స్థానం వుందా? దానిని తెలుసుకోవలసిన పని&nbsp;<BR>మనది; దానికోసం మనం తీవ్రంగా అన్వేషించం. మనం ప్రవాహంలో కొట్టుకొ-&nbsp;<BR>నిపోయే చిన్నగడ్డిపోచ వంటివారం.</FONT></p>
<p><FONT FACE="SHREE900, SHREE, sans-serif" SIZE="3">ఈ సత్యం వుంటే, దేవుడుంటే మనలోనే వుండాలి... ‘‘దేవుణ్ణి నా కళ్లతో&nbsp;<BR>చూశాను’’ అని నేను చెప్పగలిగి వుండాలి. లేకపోతే నాలో పారమార్థికపరత&nbsp;<BR>లేనట్లే. నమ్మకాలు, సిద్ధాంతాలు, ధర్మోపదేశాలు పారమార్థికపరత కాదు.&nbsp;<BR>అనుభూతి, సాక్షాత్కారమే పారమార్థికపరత. లోకులచేత ఆరాధింపబడు&nbsp;<BR>తూన్నవారి మహిమాతిశయం ఏమిటి? దేవు డనగా వారికి సిద్ధాంతం కాదు.&nbsp;<BR>తమ తాత నమ్మిన కారణంచేత తాము నమ్మేవారా వారు? కాదు. తమ దేహాల&nbsp;<BR>కంటె, మనస్సులకంటె, సర్వంకంటె పరుడైన అనంతుడి సాక్షాత్కారమే వారి&nbsp;<BR>ఆధిక్యానికి కారణం. ఆ దేవుడు యీషణ్మాత్రంగా దీనిలో ప్రతిఫలిస్తున్నాడు.&nbsp;<BR>కాబట్టే, అంతవరకే - యీ ప్రపంచం సత్యం. సజ్జనుణ్ణి మనం ప్రేమిస్తాం. ఎందు-&nbsp;<BR>కంటె అతడి ముఖంలో ఆ ప్రతిఫలనం కాస్త ఎక్కువగా ప్రకాశిస్తుంది. మనమూ&nbsp;<BR>దాన్ని అందుకోవాలి. మరో మార్గం లేదు.</FONT></p>
<p><FONT FACE="SHREE900, SHREE, sans-serif" SIZE="3">అది గమ్యం. దాన్ని చేరడానికి శ్రమించండి. మీ బైబిల్‌ను మీరుంచుకోండి.&nbsp;<BR>మీ క్రైస్తును మీ రుంచుకోండి. లేకపోతే మీరు పారమార్థికపరులు&nbsp;<BR>కారు. పారమార్థికతను గురించి మాట్లాడవద్దు. జనులు మాట్లాడుతూనే&nbsp;<BR>వుంటారు. ‘‘వారిలో కొందరు అంధకారంలో మునిగివుండి, హృద్గతాహం&nbsp;<BR>కారంచేత వెలుగు తమ వద్ద వున్నదనుకొంటారు. అంతమాత్రమే కాదు. ఇతరుల&nbsp;<BR>భారాన్నికూడా తాము నిర్వహించ పూనుకొంటారు. చివరికి వారూ వీరూ&nbsp;<BR>గోతిలో పడతారు.’’</FONT><FONT FACE="TimesNewRoman, Times, serif" SIZE="3">*</FONT></p>
<p><FONT FACE="SHREE900, SHREE, sans-serif" SIZE="3">ఏ మత సంస్థా తానుగా ఎవరినీ ఉద్ధరించలేదు. ఫలానా మతసంస్థలో&nbsp;<BR>జన్మించటం మంచిదే. కాని, దానిలోనే మరణించటం శోచనీయం. రండి,&nbsp;<BR>దాన్నుండి బైటికి?.. మొదటి మెట్టుగా అది మంచిదే. కాని, విడిచిపెట్టండి. అది&nbsp;<BR>శైశవస్థాయి... ఒకపక్క దాన్ని వుండనివ్వండి!... దేవుణ్ణి సూటిగా సమీపిం-&nbsp;<BR>చండి. సిద్ధాంతాలు అక్కర్లేదు. సూత్రాలూ వద్దు. అప్పుడే సందేహాలన్నీ మాయ-&nbsp;<BR>మౌతాయి. అప్పుడే వంపులన్నీ చక్కబడతాయి.</FONT></p>
<p><FONT FACE="SHREE900, SHREE, sans-serif" SIZE="3">ఎవడు అనేకాల నడుమ ఏకాన్ని దర్శిస్తాడో, ఆ అనంత మృత్యుమధ్యంలో&nbsp;<BR>ఏకచైతన్యాన్ని చూస్తోడో, అనేకాలమధ్య నిర్వికారంగా వున్నదాన్ని తన ఆత్మలోనే</FONT></p>
<p><FONT FACE="TimesNewRoman, Times, serif" SIZE="3">* </FONT><FONT FACE="SHREE900, SHREE, sans-serif" SIZE="3">కఠ.</FONT><FONT FACE="SHREE900, SHREE, sans-serif" SIZE="3"> </FONT><FONT FACE="TimesNewRoman, Times, serif" SIZE="2">1-ii-5</FONT></p>
<hr class="puTa_virupu">
<table><tr><td><a class=puTa_lanke href=puTa670.html>p670</a></td><td>p671</td><td><a class=puTa_lanke href=puTa672.html>p672</a></td></tr></table>
</div></body></html>
