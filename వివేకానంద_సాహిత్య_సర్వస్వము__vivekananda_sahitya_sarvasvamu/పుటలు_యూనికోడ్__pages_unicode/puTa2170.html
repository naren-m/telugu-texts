<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2169.html>p2169</a></td><td>p2170</td><td><a class=puTa_lanke href=puTa2171.html>p2171</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - హైందవ జీవితం : వేదాంతం</FONT></p>
<BR>
<p><FONT FACE="TimesNewRoman, Times, serif" SIZE="2">1 2 1</FONT></p>
<p><FONT FACE="SHREE900, SHREE, sans-serif" SIZE="3">ప్రతి తత్త్వసిద్ధాంతానికీ, ప్రతి సంప్రదాయానికీ, ఉపనిషత్తులలోనే ప్రమాణం&nbsp;<BR>చూపవలసి వుంది. అలాటి ప్రమాణం చూపజాలని, సంప్రదాయం వేద&nbsp;<BR>బాహ్యమై అసమ్మత మవుతుంది. కాబట్టి, ఈ కాలంలో ఈ దేశమంతటా వున్న&nbsp;<BR>హిందువులందరికీ వర్తించే పేరు కావాలంటే వారిని ‘‘వేదాంతు’’లనికానీ,&nbsp;<BR>‘‘వైదికు’’లనిగానీ పేర్కొనాలి! ఈ అర్థంలోనే ‘వేదాంతమతం’ ‘వేదాంతం’ అనే&nbsp;<BR>పదాలను నేను సదా వాడుతుంటాను. దీన్ని మరికొంచెం వివరిస్తాను. ఎందు-&nbsp;<BR>కంటే, ‘వేదాంత’ మనే పదాన్ని వేదాంత దర్శనంలోని అద్వైతమతం అనే అర్థం-&nbsp;<BR>లోనే చాలమంది వాడటం ఇటీవల ఆచారమైపోయింది. ఉపనిషత్తులను ఆధా-&nbsp;<BR>రంగా పెట్టుకొన్న ఆయా వేదాంతమతాలలో, ‘అద్వైత’మనేది ఒక శాఖ&nbsp;<BR>మాత్రమే అని మీ కందరికీ తెలుసుననుకొంటాను. విశిష్టాద్వైత సాంప్రదాయులు&nbsp;<BR>కూడ, అద్వైతులతో సమానంగా ఉపనిషత్తులను గౌరవిస్తారు. అద్వైతులలాగానే,&nbsp;<BR>విశిష్టాద్వైతులుకూడ వేదాంతం ప్రమాణమని వాదిస్తారు. ద్వైతులుకూడ అదే&nbsp;<BR>అంటారు. భారతదేశంలోని ప్రతి ఇతర సాంప్రదాయికుడుకూడ అలాగే చెబు-&nbsp;<BR>తాడు. కాని, ప్రజాసామాన్యంలో ‘వేదాంతి’ అంటే ‘అద్వైతి’ అని సాధారణంగా&nbsp;<BR>ఒక అభిప్రాయం. అందుకు కొంతకారణంకూడ వుంది. వేదాలే మన శాస్త్రాలైనా,&nbsp;<BR>ఆ వైదిక సిద్ధాంతాలకు, వ్యాఖ్యానోదాహరణంగా, అటు తర్వాత వ్రాసిన&nbsp;<BR>స్మృతులు, పురాణాలుకూడ ఏర్పడ్డాయి. వీనికి వేదాలకున్నంత ప్రామాణికత-&nbsp;<BR>లేదు, నిజమే! ఈ పురాణాలు, స్మృతులు, శ్రుతికి విరుద్ధంగా వున్నచోటంతా,&nbsp;<BR>శ్రుతినే అనుసరించి, స్మృతి, పురాణాలను తోసివేయాలని, శాస్త్రవిధి! అద్వైత&nbsp;<BR>వేదాంతి అయిన శ్రీ శంకరాచార్యులవారి వ్యాఖ్యానంలోను, ఆయనచే స్థాపించిన&nbsp;<BR>సంప్రదాయంవారి రచనలలోను, ఉదాహరించబడిన ప్రమాణాలు, చాలావరకు&nbsp;<BR>ఉపనిషత్తులనుండి తీసికొన్నవే. శ్రుతులలో సాధారణంగా కనబడని అంశాన్ని&nbsp;<BR>దేన్నైనా, వివరించవలసినప్పుడు తప్ప, స్మృతులనుండి ప్రమాణాలు తీసికోలేదు.&nbsp;<BR>ఇతర సంప్రదాయాలంటేనో - వారు ఎక్కువగా స్మృతులను, కొంత శ్రుతులను&nbsp;<BR>ఆధారం చేసికొన్నారు. ద్వైత సంప్రదాయాలు ఎక్కువగా స్మృతులనుండి ప్రమా-&nbsp;<BR>ణాలు స్వీకరించాయి. వేదాంతులమని చెప్పుకొనేవారు ఇంతగా, స్మృతి ప్రమా-&nbsp;<BR>ణాలపై ఆధారపడతారని మనం భావించం; కాని వారలా చేశారు. వారింతగా,&nbsp;<BR>పురాణాలనుండి ప్రమాణాలను ఎత్తి చూపడంచేతనే ‘‘అద్వైతి’’ మాత్రమే స్వచ్ఛ-&nbsp;<BR>మైన ‘‘వేదాంతి’’ అనే అభిప్రాయం ఏర్పడి వుండొచ్చు.</FONT></p>
<p><FONT FACE="SHREE900, SHREE, sans-serif" SIZE="3">అదెలావున్నా, వేదాంతమనే శబ్దం భారతీయుల ఆధ్యాత్మిక జీవనక్షేత్రాని&nbsp;<BR>కంతటికీ అనువర్తింపచేయాలి! అది వేదాల అంశం కావడంవల్ల, మనకున్న&nbsp;<BR>అత్యంత ప్రాచీన వాఙ్మయమని అందరూ అంగీకరిస్తున్నారు. ఆధునిక</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa2169.html>p2169</a></td><td>p2170</td><td><a class=puTa_lanke href=puTa2171.html>p2171</a></td></tr></table>
</div></body></html>
