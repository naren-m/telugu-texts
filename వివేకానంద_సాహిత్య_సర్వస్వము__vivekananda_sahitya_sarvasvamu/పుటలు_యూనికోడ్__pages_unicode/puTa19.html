<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa18.html>p18</a></td><td>p19</td><td><a class=puTa_lanke href=puTa20.html>p20</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానందస్వామి జీవిత సంగ్రహం</FONT></p>

<p><FONT FACE="SHREE900, SHREE, sans-serif" SIZE="3">మతంలో; మతాన్ని గూర్చిన వారి భావన గంభీరమైంది స్వాముల వివరణతో,&nbsp;<BR>ఇంత దీర్ఘకాలం ప్రపంచమంతా తహతహతో వేచి వున్నది స్వాముల నోటినుంచి&nbsp;<BR>వెలువడిన ఈ ఆశామయ అమృతవాణి కొరకే.</FONT></p>
<p><FONT FACE="SHREE900, SHREE, sans-serif" SIZE="3">స్వాముల ఆనాటి ఉపన్యాసంనుంచి కొన్ని మచ్చుతునకలు:</FONT></p>
<p><FONT FACE="SHREE900, SHREE, sans-serif" SIZE="3">అమెరికా సోదర సోదరీమణులారా! ప్రపంచంలోని అత్యంత ప్రాచీన యతి</FONT></p>
<p><FONT FACE="SHREE900, SHREE, sans-serif" SIZE="3">సంప్రదాయం పేర మీకు నా అభివందనాలు! సమస్త మతాలకు సమస్త ధర్మాలకు&nbsp;<BR>తల్లి అనదగ్గ సనాతనధర్మం పేర మీకు నా అభివందనాలు.</FONT></p>
<p><FONT FACE="SHREE900, SHREE, sans-serif" SIZE="3">సహనాన్ని, సర్వమత సత్యత్వాన్ని లోకానికి బోధించిన సనాతనధర్మం&nbsp;<BR>నా ధర్మమని గర్విస్తూన్నాను. ‘‘వివిధ ప్రదేశాలలో పుట్టిన నదులన్నీ సము-&nbsp;<BR>ద్రంలో కలిసేట్లు మనుజు లవలంబించే వివిధారాధనా మార్గాలు, సర్వేశ్వరా,&nbsp;<BR>నిన్నే ప్రాపింపజేస్తున్నవి. ఎవరు ఏ భావంలో నన్ను ప్రాపిస్తారో నేను అదే&nbsp;<BR>భావంలో వారి ననుగ్రహిస్తాను. వివిధ మార్గాల అందరూ తుదకు నన్నే పొందు-&nbsp;<BR>తారు.’’ ఈ మహాసభ గౌరవార్థం నేటి ఉదయం మోగింపబడిన గంట సర్వవిధా&nbsp;<BR>లైన స్వమత దురభిమానానికీ, పరమత ద్వేషానికీ సాగింపబడే సర్వవిధాలైన&nbsp;<BR>హింసకూ మాత్రమేకాక, ఒకే గమ్యాన్ని చేరబోయే జనంలోని పరస్పర నిష్ఠుర&nbsp;<BR>ద్వేషభావాలకుకూడ శాంతిపాఠం కాగలదని మనస్ఫూర్తిగా ఆశిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఈ చిన్ని ఉపన్యాసం మతసభ సారాంశాన్ని, దాని భవిష్యద్గమన సూచనను&nbsp;<BR>స్పష్టం చేసింది. దీనితో వివేకానందుడు ప్రపంచ విఖ్యాతుడయ్యాడు. ధర్మ&nbsp;<BR>స్థాపనకోసం అవతరించిన రామకృష్ణుల సందేశామృతం వివేకానందుడినుంచి వెలు-&nbsp;<BR>వడింది; మరొక్కసారి ధర్మచక్రం పరిభ్రమించసాగింది.</FONT></p>
<p><FONT FACE="SHREE900, SHREE, sans-serif" SIZE="3">మతసభ 11 వ తేదీనుంచి 27 వ తేది వరకు జరిగింది. ఇందులో స్వామి&nbsp;<BR>మాట్లాడింది ఆరుమార్లు. వీటిలో అత్యంత ముఖ్యమైంది ఆతడు చదివిన&nbsp;<BR>‘‘హిందూ ధర్మప్రకాశిని’’ అనే ఉపన్యాసం. స్వామి ఉపన్యాసం మొదలిడింది&nbsp;<BR>హిందువుల సాధారణ మత నమ్మకాలతో. వారి చేతిలో ఇవన్నీ అత్యద్భుత&nbsp;<BR>రూపంగా సమన్వయింపబడి, ఉపన్యాసం ముగిసేటప్పుటికి ‘‘నవ్య హిందూ-&nbsp;<BR>మతం’’ జనించింది. అది పేరుకే హిందూమతం. నిజానికది స్వాములద్వారా&nbsp;<BR>అన్ని కాలాలలో అన్నిదేశాల జనులు అంగీకరింపగల - విశ్వజనీనమతంగా మార్చ-&nbsp;<BR>బడింది.</FONT></p>
<p><FONT FACE="SHREE900, SHREE, sans-serif" SIZE="3">మతసభయొక్క అంతిమ సమావేశంలో ఆ సభ చరితార్థతను, సారాం-&nbsp;<BR>శాన్ని మరేవక్త చెప్పజాలనంత సుస్పష్టంగా చెప్పాడు స్వాములు: ‘‘మత మహాసభ&nbsp;<BR>ప్రపంచానికేదైనా చాటివుంటే అది ఇదే: పూజ్యత, పవిత్రత, త్యాగం - ఇవి ప్రపం-&nbsp;<BR>చంలోని ఏ మతసంస్థకూ చెందిన ప్రత్యేకహక్కులు కావనీ, ప్రతిమతమూ లోకో-</FONT></p>
<hr class="puTa_virupu">
<table><tr><td><a class=puTa_lanke href=puTa18.html>p18</a></td><td>p19</td><td><a class=puTa_lanke href=puTa20.html>p20</a></td></tr></table>
</div></body></html>
