<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2464.html>p2464</a></td><td>p2465</td><td><a class=puTa_lanke href=puTa2466.html>p2466</a></td></tr></table>
<p><FONT FACE="SHREE900, SHREE, sans-serif" SIZE="3">నా గురుదేవుడు</FONT></p>
<p><FONT FACE="TimesNewRoman, Times, serif" SIZE="2"><sup>29</sup></FONT></p>
<p><FONT FACE="SHREE900, SHREE, sans-serif" SIZE="3">సంపన్నులు దేవాలయ సంప్రోక్షణాన్ని జరిపించాలనుకొంటారు. ఆ&nbsp;<BR>దేవాలయంలో భగవంతుని ప్రతికో, విగ్రహమో లేక అవతారమూర్తో ప్రతిష్ఠింప&nbsp;<BR>బడతాడు. అందులో ఈశ్వరారాధన జరుగుతుంది. ఈ అర్చనావిధానం మీ&nbsp;<BR>కాథలిక్‌ చర్చ్‌లో జరిగేట్లుగానే వుంటుంది. స్తోత్రపఠనం, పవిత్ర గ్రంథపారా-&nbsp;<BR>యణం, ధూపదీపనీరాజన సమర్పణ మొదలైనవి జరుగుతాయి. మహాత్ములైన-&nbsp;<BR>వారికి మనం ఏ విధంగా భక్తిప్రపత్తులను కనబరుస్తామో, అలాటి భక్తి ప్రపత్తులనే&nbsp;<BR>యీ విగ్రహాలపట్లకూడా వారు చూపిస్తారు. ఆ దేవాలయాల్లో జరుపబడే&nbsp;<BR>పూజావిధానం యిదే. మందిరానికి పోయేవాడు శ్రేష్ఠుడు, వెళ్లనివాడు నికృష్టుడు&nbsp;<BR>అనే భావాలకు చోటేలేదు. యథావిధిగా చూస్తే, భారతదేశంలో ధర్మసాధన&nbsp;<BR>వ్యక్తిగతమవటంతో, దేవాలయానికి వెళ్లనివాణ్ణీ శ్రేష్ఠుణ్ణిగా చెప్పాల్సి వుంటుంది.&nbsp;<BR>ప్రతి యింట్లోను దేవతార్చన నిమిత్తం ఒక గది ప్రత్యేకంగా కేటాయించబడి&nbsp;<BR>వుంటుంది. లేదా, ఒక గది ధ్యానాదికం నిర్వర్తించుకోవటానికి వినియోగించ-&nbsp;<BR>బడుతుంది. ఇంటి యజమాని ప్రాతస్సంధ్యలు అక్కడకెళ్లి పూజ చేస్తాడు.&nbsp;<BR>ఆ పూజ కేవలం మానసికం. అత డేంచేస్తున్నది యితరులకు తెలియదు.&nbsp;<BR>అతడి పలుకులు యితరులకు వినపడవు. అతడక్కడ కూర్చుని వుండటమే&nbsp;<BR>యితరులకు కనబడుతుంది. లేక, చేతివేళ్లను విచిత్రంగా కదిలిస్తూండటమో,&nbsp;<BR>నాసికాపుటాన్ని అదిమి వింతరీతిలో పీల్చుకోవటమో కనబడుతుంది. అంత-&nbsp;<BR>కంటె విశేషమేమీ అతడి సోదరుడికైనా, భార్యకైనా తెలియదు. ఇలా పూజా&nbsp;<BR>విధానమంతా రహస్యంగా యింట్లోనే జరుపబడుతుంది. ఇంట్లో ప్రత్యేకమైన&nbsp;<BR>వసతి లేనివారు నదీతీరానికికూడా పోవడం కద్దు. కొన్ని సమయాల్లో పూజా-&nbsp;<BR>పురస్కారాల నొనర్చడానికి దేవాలయానికికూడా వెళ్తారు. ఇంతటితో దేవాలయ&nbsp;<BR>సంబంధం ముగుస్తుంది. ప్రాచీనకాలంనుండి మా దేశంలో, మనుస్మృతి తెల్పిన&nbsp;<BR>రీతిగా, పూజారి పతితుడుగా ఎంచబడుతున్నాడు.</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> తదితర స్మృతులు దేవా-&nbsp;<BR>లయ అర్చకుని సంఘ బహిష్కృతునిగా ఒనరుస్తున్నాయి.</FONT><FONT FACE="SHREE900, SHREE, sans-serif" SIZE="2"> </FONT><FONT FACE="SHREE900, SHREE, sans-serif" SIZE="3">విద్యావిక్రయమే&nbsp;<BR>నిషిద్ధమైతే</FONT><FONT FACE="SHREE900, SHREE, sans-serif" SIZE="3"> </FONT><FONT FACE="SHREE900, SHREE, sans-serif" SIZE="3"> అర్చన కార్యానికై ప్రతిఫలాన్ని గైకొనటం పవిత్ర విషయాలతో</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">మనుస్మృతి 3 - 152 చూ.</FONT></p>

<p><FONT FACE="TimesNewRoman, Times, serif" SIZE="2">— </FONT><FONT FACE="SHREE900-Italic, SHREE, sans-serif" SIZE="3">మహాభారతం, అశ్వమేధపర్వం.</FONT></p>
<p><FONT FACE="TimesNewRoman, Times, serif" SIZE="2">— </FONT><FONT FACE="SHREE900-Italic, SHREE, sans-serif" SIZE="3">పుష్కర సంహితా.</FONT></p>
<hr class="puTa_virupu">
<table><tr><td><a class=puTa_lanke href=puTa2464.html>p2464</a></td><td>p2465</td><td><a class=puTa_lanke href=puTa2466.html>p2466</a></td></tr></table>
</div></body></html>
