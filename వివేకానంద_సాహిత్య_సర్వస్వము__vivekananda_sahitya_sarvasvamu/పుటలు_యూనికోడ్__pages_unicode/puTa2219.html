<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2218.html>p2218</a></td><td>p2219</td><td><a class=puTa_lanke href=puTa2220.html>p2220</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 7 0</FONT></p>
<p><FONT FACE="SHREE900, SHREE, sans-serif" SIZE="3">విజ్ఞానమనే మద్యంత్రాగిన కైపుతో తనకు అంతా తెలిసిపోయిందనే ఘనుడు నేడు&nbsp;<BR>బయలుదేరాడు. ప్రాచీన ఋషుల పేర్లు విన్నంతనే అతనికి నవ్వొస్తుంది.&nbsp;<BR>హిందూవిజ్ఞాన మంతా వాని దృష్టిలో పనికిరాని చెత్త! తత్త్వసిద్ధాంతాలు పసిపిల్లల&nbsp;<BR>పిచ్చికూతలు! మతధర్మాలు బుద్ధిహీనుల వెర్రి అలవాట్లు. ఇక రెండవ పక్షాన&nbsp;<BR>అతివాదంచేస్తూ ఇతరుల పొడగిట్టని పండితుడున్నాడు. ఆయన ప్రతిశకునానికి,&nbsp;<BR>బండెడు వ్యాఖ్యానాలు వ్రాస్తూకూర్చుంటాడు. తన శాఖాసంప్ర&nbsp;<BR>దాయానికి, తన ఇష్టదేవతలకు, తన గ్రామసంబంధమైన ప్రతిమూర్ఖాచారానికీ,&nbsp;<BR>తత్త్వసిద్ధాంతాలను, వేదాంతధర్మాలను, ఇంకా ఏవేవో క్రోడీకరిస్తూ వుంటాడు.&nbsp;<BR>రామ! రామ! ప్రతి క్షుద్ర గ్రామాచారం వానికి వైదికధర్మంగానే గోచరిస్తుంది.&nbsp;<BR>అతని అభిప్రాయంలో దాని నిర్వహణపైనే జాతీయజీవనమంతా ఆధారపడి ఉన్న-&nbsp;<BR>ట్లుంటుంది. ఈ రెండు పక్షాలనుగూర్చి, మీరు అతిజాగరూకతతో&nbsp;<BR>మెలగాలి! మీరందరూ నాస్తికవాదులైపోయినా నా కిష్టమేకానీ, మూర్ఖాచారాలతో&nbsp;<BR>వెర్రివాళ్లు కావడంమాత్రం తగదు. ఎందుకంటే నాస్తికునిలో చైతన్యం&nbsp;<BR>వుంటుంది. వాని నొక విధంగా సవరించవచ్చు. కానీ మూర్ఖావేశం పట్టుబడిందా,&nbsp;<BR>మెదడు ధ్వంసమైపోయినట్లే! అదిపోతే జీవితం నాశనమైనట్లే! ఈ రెండింటి-&nbsp;<BR>నుండి జాగ్రత్తగా తప్పించుకోండి. ధైర్యవంతులు, సాహసవంతులు, మన కిప్పు-&nbsp;<BR>డవసరం. రక్తంలో జవం, నరాల్లో సత్త్వం కావాలి! ఇనుమును పోలిన కండరాలు,&nbsp;<BR>ఉక్కులాంటి నరాలు కావాలేకానీ, నిలుకడలేక ఊర్కే జారిపోయే పిచ్చి ఊహ-&nbsp;<BR>లెందుకు, తగులబెట్టడానికా? రహస్యమనేది వుండకూడదు. సత్యమైన మతంలో&nbsp;<BR>మర్మముండదు. వేదాల్లోకానీ, వేదాంతంలోగానీ, సంహితలలోకానీ, పురాణాల-&nbsp;<BR>లోకానీ, ఏమైనా దాపరికం వుందా? పూర్వకాలం ఋషులు తమ మతాన్ని&nbsp;<BR>ప్రచారం చేయడానికై ఏమైనా రహస్య సంఘాలను నెలకొల్పారా? తమ మహా-&nbsp;<BR>ధర్మాలను మానవకోటికి అందించేటప్పుడు ఎలాటి హస్తలాఘవ మర్మాలనుకానీ&nbsp;<BR>ఉపయోగించినట్లు ఎక్కడైనా వ్రాశారా? రహస్యప్రచారం, మూఢ&nbsp;<BR>విశ్వాసం దుర్బలతకు చిహ్నాలు! పతనానికి, మరణానికి చిహ్నాలు! కాబట్టి, వాటి&nbsp;<BR>విషయంలో జాగ్రత్తగా ఉండండి! ధీరులై మీ కాళ్లమీద మీరు నిలబడాలి! మన&nbsp;<BR>వేదాంతంలో, అత్యద్భుత విషయాలు వున్నాయన్నమాట సత్యం! మన పరిమిత&nbsp;<BR>భావప్రమాణాన్నిబట్టి, వానిని అలౌకిక విషయాలని మనం అనొచ్చు. కానీ&nbsp;<BR>వానిలో ఒక్కదానిలోకూడ నిగూఢత, మర్మం, రహస్యం ఉన్నవని చెప్పజాలం.&nbsp;<BR>మతధర్మాలు రహస్యమైనవి అనికానీ, హిమాలయపర్వతశిఖరాలపై చేరిన రహస్య&nbsp;<BR>సంఘాల సొత్తనిగానీ, ఈ దేశంలో ముందెన్నడూ చెప్పలేదు. నేను హిమాలయ-&nbsp;<BR>పర్వతాలకు వెళ్లాను. మీరు పోలేదు. అవి ఇక్కడికి చాలావందల మైళ్ల దూరం.</FONT></p>
<hr class="puTa_virupu">
<table><tr><td><a class=puTa_lanke href=puTa2218.html>p2218</a></td><td>p2219</td><td><a class=puTa_lanke href=puTa2220.html>p2220</a></td></tr></table>
</div></body></html>
