<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa974.html>p974</a></td><td>p975</td><td><a class=puTa_lanke href=puTa976.html>p976</a></td></tr></table>
<p><FONT FACE="SHREE900, SHREE, sans-serif" SIZE="3">పాతంజల యోగ సూత్రాలు - కైవల్య : పాదం</FONT></p>
<BR>
<p><FONT FACE="SHREE900, SHREE, sans-serif" SIZE="3">151</FONT></p>
<BR>
<p><FONT FACE="SHREE900, SHREE, sans-serif" SIZE="3">పడుతుంది. అలాగే మనిషిలో అజ్ఞానపాశబద్ధ దివ్యత్వం గర్భితంగా ఉంది. ఈ&nbsp;<BR>పాశాలను జ్ఞానఖడ్గం ఛేదించగానే దివ్యత్వం వెలువడుతుంది.</FONT></p>
<BR>
<p><FONT FACE="SHREE902, SHREE, sans-serif" SIZE="3">4. నిత్మాణ తచ్తిాన్యస్మిచిా మాచ్రిాచి్‌.</FONT></p>
<p><FONT FACE="SHREE900, SHREE, sans-serif" SIZE="3">(యోగి) నిర్మించిన చిత్తాలు అస్మిత (అహంకారం) వల్లనే కలుగుతాయి.&nbsp;<BR>మనం చేసే సత్కర్మల - దుష్కర్మల ఫలం మనమే అనుభవిస్తామన్నది</FONT></p>
<BR>
<p><FONT FACE="SHREE900, SHREE, sans-serif" SIZE="3">కర్మసిద్ధాంతం. ఐతే, ఆత్మవైభవాన్ని పొందటమే తత్త్వజ్ఞానానికి పరమావధి.&nbsp;<BR>శృతిస్మృతులన్నీ ఆత్మ వైభవాన్ని స్తుతిస్తూ, ఆ వెంటనే కర్మను బోధి&nbsp;<BR>స్తుంటాయి. సత్కర్మవల్ల సత్ఫలం - దుష్కర్మవల్ల దుష్ఫలం ప్రాప్తిస్తూ, సుకృత&nbsp;<BR>దుష్కృతాల వల్ల ఆత్మవికారాన్ని పొందుతూ ఉంటే, ఆత్మప్రభావం నిరర్థకం&nbsp;<BR>కావలసి వస్తుంది. దుష్కర్మలు పురుష స్వభావాన్ని వ్యక్తం కాకుండా చేస్తున్నాయి.&nbsp;<BR>సత్కర్మలు ఈ ప్రతిబంధకాన్ని తొలగించగానే, ఆత్మవైభవం వ్యక్తమవుతుంది.&nbsp;<BR>స్వయంగా ఆత్మ ఎన్నడూ వికారం పొందదు. నువ్వెలాంటి కర్మచేసినా, నీ సహజ&nbsp;<BR>ఆత్మప్రభావాన్ని, స్వతస్సిద్ధ నీ స్వభావాన్ని ఎన్నడూ నష్టం చేయలేవు.&nbsp;<BR>ఎందుకంటే, అవిద్యావరణం, ఆత్మపరిపూర్ణతను మరుగు పరుస్తుందే కానీ,&nbsp;<BR>ఆత్మకు దేనివల్ల కూడా వికారం కలగదు. శీఘ్రంగా కర్మపరిపాకం పొందటానికి,&nbsp;<BR>యోగులు కాయవ్యూహాలను లేదా శరీరసమూహాలను నిర్మించుకొని, వాటిలో&nbsp;<BR>కర్మానుభవాన్ని పొందుతారు. ఈ శరీరాలన్నింటికీ వారు అస్మిత - లేదా&nbsp;<BR>అహంతత్త్వాన్నుండి చిత్తాలను నిర్మించుకొంటారు. వారి స్వతస్సిద్ధ చిత్తాలకూ&nbsp;<BR>వీటికీ భేదాన్ని చెప్పటానికి, వీటిని ‘కల్పితచిత్తా’ లంటారు.</FONT></p>
<p><FONT FACE="SHREE902, SHREE, sans-serif" SIZE="3">5. ప్రవృత్తి భ్గదే ప్రయోజనం తచ్తిమేక మనేకేషామ్‌.</FONT></p>
<p><FONT FACE="SHREE900, SHREE, sans-serif" SIZE="3">రకరకాల ఈ కల్పితచిత్తాల ప్రవృత్తులు వేరు - వేరుగా ఉన్నా, మూలచిత్తం</FONT></p>
<BR>
<p><FONT FACE="SHREE900, SHREE, sans-serif" SIZE="3">వీటన్నింటినీ స్వాధీనం చేసుకుంటుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">వేరు - వేరు శరీరాల్లో, వ్యాపారాలను నిర్వర్తించే, ఈ చిత్తాలను, కల్పిత&nbsp;<BR>చిత్తాలని, ఈ శరీరాలను కల్పితశరీరాలని అంటారు. మనసు - ప్రకృతి ఈ రెండూ&nbsp;<BR>అక్షయ నిధులు. యోగంతో ఈ నిధులను వశం చేసుకునే రహస్యం నీకు&nbsp;<BR>తెలుస్తుంది. ఈ జ్ఞానం సదా నీలోనే ఉన్నా, నువ్వు దాన్ని మరిచిపోయావు.&nbsp;<BR>యోగివి కాగానే నీకది జ్ఞాపకం వస్తుంది. అప్పుడు నువ్వుదాన్ని యథేచ్ఛగా&nbsp;<BR>ఉపయోగించుకోవచ్చు. అది నీ చేతిలో కీలుబొమ్మ అవుతుంది. జగన్ని&nbsp;<BR>ర్మాణహేతువైన తత్త్వంవల్లే కల్పితమనసు కూడా ఏర్పడుతుంది. మనసు ఒక&nbsp;<BR>వస్తువూ, ప్రకృతి మరొకవస్తువూ కాదు. అవి రెండూ ఒకేదాని భిన్నస్థితులు.&nbsp;<BR>సూక్ష్మస్థితి అయిన అస్మిత లేదా అహంకారం అనే తత్త్వాన్నుండి ఈ కల్పిత</FONT></p>
<hr class="puTa_virupu">
<table><tr><td><a class=puTa_lanke href=puTa974.html>p974</a></td><td>p975</td><td><a class=puTa_lanke href=puTa976.html>p976</a></td></tr></table>
</div></body></html>
