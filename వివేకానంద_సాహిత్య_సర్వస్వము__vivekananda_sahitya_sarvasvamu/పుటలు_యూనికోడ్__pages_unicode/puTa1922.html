<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1921.html>p1921</a></td><td>p1922</td><td><a class=puTa_lanke href=puTa1923.html>p1923</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">317</FONT></p>
<p><FONT FACE="SHREE900, SHREE, sans-serif" SIZE="3">వా రంగీకరించరు. ఐనా యిది నిజమే. ఇది వారు అర్థంచేసుకోనైనాలేరు. వారి&nbsp;<BR>కీ విషయం అర్థం అయేంతదాకా మనం ప్రయత్నించాలి.</FONT></p>
<p><FONT FACE="SHREE900, SHREE, sans-serif" SIZE="3">కాస్త యోచించి చూడండి. మన దేశంలోని యీ నిమ్నజాతులవారు&nbsp;<BR>విదేశీయులచే జయించబడి, స్వదేశీయులచే నీచంగా చూడబడ్డారు. కర్షకులు,&nbsp;<BR>సాలెవాళ్లు యింకా అనేక రకాల వృత్తుల నాశ్రయించినవారు, అతిప్రాచీన కాలం-&nbsp;<BR>నుండి నిశ్శబ్దంగా పనిచేస్తూండేవారు. వారు తమ కష్టానికి తగిన ప్రతిఫలంకూడా&nbsp;<BR>పొందకుండా అణగి పడివున్నారు. దీన్ని గురించి కాస్త ఆలోచించి చూడండి.&nbsp;<BR>ప్రపంచమంతటా నెమ్మదిగా ఎంత మార్పు జరుగుతోంది! అది ప్రకృతి సిద్ధమైన&nbsp;<BR>విషయం. దేశాలు, నాగరికత, అధికారాలు విప్లవాల పాలవుతున్నాయి. ఓ భరత&nbsp;<BR>దేశస్థులైన శ్రమజీవులారా! మీ ప్రశాంతమైన, నిరంతర పరిశ్రమతో, బాబి&nbsp;<BR>లోనియా, పర్షియా, అలెగ్జాండ్రియా, గ్రీస్‌, రోమ్‌, వెనీస్‌, జినోవా, సమర్ఖండ్‌,&nbsp;<BR>బాగ్దాద్‌, స్పెయిన్‌, పోర్చుగల్‌, డెన్‌మార్క్‌, హాలండ్‌, ఇంగ్లాండ్‌ దేశాలు క్రమంగా&nbsp;<BR>ఆధిక్యాన్ని, సామర్థ్యాన్ని పొందగలిగాయి. పాపం మీరో? మిమ్మల్ని గురించి&nbsp;<BR>ఎవడాలోచిస్తాడు? మీ పూర్వులు కొన్ని వేదాంత గ్రంథాలను, పురాణాలను రచిం-&nbsp;<BR>చారు; కొన్ని దేవాలయాలు నిర్మించారు. ఇందుకై మీరు ఆకాశం ప్రతి«&nbsp;<BR>ద్వనించేటట్లు పెడబొబ్బలు పెడతారు. పాపం! ప్రపంచంలోని సర్వాభివృద్ధికి&nbsp;<BR>ఎవరు రక్తమోడ్చి శ్రమపడ్డారో ఆ జనాన్ని గురించి ఎవడు శ్రద్ధ వహిస్తాడు? వారిని&nbsp;<BR>గురించి ఒక్క మంచిమాటైనా పలికినవాడున్నాడా? వేదాంతంలోనో,&nbsp;<BR>కవిత్వంలోనో, పరాక్రమంలోనో ప్రపంచాన్నంతా జయించిన కొందరు వీరులను&nbsp;<BR>గురించి ఎందరెందరికో తెలుసు. వారికి సమస్త మానవజాతి నీరాజనం&nbsp;<BR>పడుతుంది. కాని ఎవ్వరూ తొంగిచూడలేని గొప్పతనాన్ని గురించి ఎవ్వడూ&nbsp;<BR>ఒక్క ఉత్సాహకరమైన మాటా పలుకడు. అంతా ద్వేషించేవారే! అంత ద్వేష&nbsp;<BR>పూరితమైన వాతావరణంలో దారిద్య్రజీవనం గడుపుతూ, అనంతమైన ఓర్పుతో,&nbsp;<BR>ప్రేమతో, అవ్యాఘాతమైన ఆచరణతో, మన దేశంలోని జనసామాన్యం తమ&nbsp;<BR>ఇళ్లలో రేయింబవళ్లు నోరెత్తక తమతమ ధర్మాలను నిర్వర్తిస్తున్నారు. సరే! దీనిలో&nbsp;<BR>ధీరత్వం లేదా? ఏదో ఒక పెద్ద కార్యాన్ని నిర్వర్తించి మహావీరులై కూర్చుంటారు.&nbsp;<BR>మెచ్చుకోటానికి గుంపులు గుంపులుగా జనం వున్నప్పుడు ఒక్కొక్కప్పుడు ఎంత&nbsp;<BR>పిరికివాడైనా ప్రాణత్యాగానికి సిద్ధపడతాడు. ఎంత స్వార్థపరుడైనా త్యాగం చేస్తాడు.&nbsp;<BR>కాని అదే నిస్స్వార్థం, అదే ధర్మనిర్వహణలోని శ్రద్ధ, అతి స్వల్ప విషయాల్లో,&nbsp;<BR>ఎవరి దృష్టిలోను పడకుండా చూపించేవాడే ఎంతో గొప్పవాడు. అణగదొక్కబడ్డ&nbsp;<BR>భారతీయ శ్రామికుల్లారా! ఆ గొప్పతనం మీలో వుంది. తలవొంచి మీకు&nbsp;<BR>నమస్కరిస్తున్నాను.</FONT></p>
<hr class="puTa_virupu">
<table><tr><td><a class=puTa_lanke href=puTa1921.html>p1921</a></td><td>p1922</td><td><a class=puTa_lanke href=puTa1923.html>p1923</a></td></tr></table>
</div></body></html>
