<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3066.html>p3066</a></td><td>p3067</td><td><a class=puTa_lanke href=puTa3068.html>p3068</a></td></tr></table>

<p><FONT FACE="SHREE902, SHREE, sans-serif" SIZE="3">నలభై యారవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">జాతీయ వేషం మొదలైన వాటిని వదలటం - జాతీయతయొక్క వినాశం -&nbsp;<BR>పారమార్థిక సాధనలను గురించిన బోధన - చరమదర్శనం.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: బేలూరు మఠం.</FONT></p>
<p><FONT FACE="SHREE902-Italic, SHREE, sans-serif" SIZE="3">కాలం: క్రీ.శ. 1902 వ సంవత్సరం</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">ఆ రోజు ఆషాఢశుద్ధపాడ్యమి. శిష్యుడు సాయంత్రమయ్యేలోపల ‘బాలీ’&nbsp;<BR>నుండి మఠానికి వచ్చాడు. దుస్తులు మార్చటానికి వ్యవధి లేకపోవటం వల్ల&nbsp;<BR>ఆఫీసుదుస్తులతోనే వచ్చాడు. మఠానికి రాగానే స్వామీజీకి సాష్టాంగ నమస్కారం&nbsp;<BR>చేసి వారి ఆరోగ్యాన్ని గూర్చి విచారించాడు. కులాసాగానే ఉన్నానని స్వామీజీ&nbsp;<BR>బదులు చెప్పారు. కాని అతని దుస్తులను చూచి, ‘‘నీవు కోటు, ప్యాంటు&nbsp;<BR>వేశావు. ‘కాలరు’ ఎందుకు వేసుకోవు?’’ అని చెప్పి దగ్గరలో వున్న శారదానంద&nbsp;<BR>స్వామిని పిలిచి ‘‘నా దగ్గర వున్న వాటిలోనుండి రేపితనికి రెండు కాలర్లు&nbsp;<BR>యివ్వు’’ అన్నారు. శారదానందస్వామి ‘సరేనని’ తల ఊపారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు తర్వాత ఆఫీసు దుస్తులు మార్చి స్వామీజీ దగ్గరకు వచ్చాడు.&nbsp;<BR>స్వామీజీ యిలా అన్నారు. ‘‘జాతీయ వేషం, జాతీయభోజన, జీవన విధానం&nbsp;<BR>వీటిని వదలివేయటంవల్ల జాతీయత నశిస్తుంది. అందరి దగ్గరనుండి నేర్చుకో-&nbsp;<BR>వచ్చును. విషయాలను తెలిసికోవచ్చునుగాని జాతీయతనుండి భ్రంశాన్ని,&nbsp;<BR>వినాశాన్ని కలిగించే వేషభాషలు, ఆహార విహారాలు, అభ్యుదయానికి&nbsp;<BR>తోడ్పడవు. సరికదా పతనానికి కారణమౌతుంది.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! ఆఫీసులో ఉన్నప్పుడు యూరోపియన్‌ ఉన్నతాధి&nbsp;<BR>కారులు ఆమోదించిన దుస్తులను ధరించకుండా ఉండటానికి వీల్లేదు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: దాన్ని కాదని ఎవరంటారు? ఉద్యోగ ధర్మంగా ఆఫీసులో&nbsp;<BR>ఉన్నంతవరకు ఆఫీసు దుస్తులు ధరించు. కానీ యింటికి వచ్చిన తర్వాత నీవు&nbsp;<BR>అచ్చం బెంగాలీబాబులాగా చుంగులు వారే ధోవతి, లాల్చీ, భుజం మీద&nbsp;<BR>ఉత్తరీయం ధరించాలి. అర్థమైందా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: సరేనండి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మీరు యూరోపియన్‌ ‘షర్టు’ వేసుకొని యింటికి వెళు</FONT></p>
<p><FONT FACE="SHREE900, SHREE, sans-serif" SIZE="3">తుంటారు. కాని పాశ్చాత్యదేశాల్లో కేవలం షర్టు మాత్రమే వేసుకొని యితరుల&nbsp;<BR>దగ్గరకు పోవటం అమర్యాదాలక్షణం - అర్ధనగ్నంగా ఉన్నాడంటారు. ‘షర్టు’&nbsp;<BR>మీద కోటు వేసుకోకపోతే పెద్దమనుష్యుల యింట్లో నీకు స్వాగతం లభించదు.&nbsp;<BR>దుస్తుల విషయంలో అనుకరణవల్ల మీరెటువంటి అర్థరహితమైన విషయాన్ని</FONT></p>
<hr class="puTa_virupu">
<table><tr><td><a class=puTa_lanke href=puTa3066.html>p3066</a></td><td>p3067</td><td><a class=puTa_lanke href=puTa3068.html>p3068</a></td></tr></table>
</div></body></html>
