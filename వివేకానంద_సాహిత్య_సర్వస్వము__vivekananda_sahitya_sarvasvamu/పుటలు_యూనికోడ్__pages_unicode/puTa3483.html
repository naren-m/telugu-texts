<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3482.html>p3482</a></td><td>p3483</td><td><a class=puTa_lanke href=puTa3484.html>p3484</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>^ ˝</FONT></p>
<p><FONT FACE="SHREE900, SHREE, sans-serif" SIZE="3">దేశంలో చూశాను. అత్యంత సంకుచితమైన చర్చ్‌లకు సంబంధించినవారిలోను,&nbsp;<BR>ఉదారచిత్తులను అనేకులను నేను చూశాను. కాని ఉన్న వ్యత్యాసం యిది: మగ-&nbsp;<BR>వారు ఉదారచరితు లవటానికి పారమార్థిక శీలాన్ని పోగొట్టుకుంటారు. కాని&nbsp;<BR>స్త్రీలో వారి మతతత్వాలను ఏమాత్రం విడనాడక, ఎక్కడ మంచివున్నా దాన్ని&nbsp;<BR>సానుభూతితో గ్రహించే హృదయవిశాలత కలవారుగా వుంటారు. కావలసింది&nbsp;<BR>సమన్వయ భావమేకాని, తిరస్కారభావం కాదని, కలుపుకొనిపోవటమేకాని తీసి-&nbsp;<BR>వేయటంకాదని వారికి సహజంగానే తెలుసు. ప్రకృతిలో వాస్తవమైనదే నిలుస్తుం-&nbsp;<BR>దని, వ్యతిరేకభావాలు రూపుమాసిపోతాయని వారు దిన దినం గుర్తిస్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">షికాగోలో జరిగిన వస్తుప్రదర్శన ఎంత అద్భుతంగావుంది! ప్రపంచంలోని&nbsp;<BR>అన్ని మూలల్లోని వారూ తమ మతాశయాలను ప్రకటించింది అద్భుతమైన ఆ&nbsp;<BR>విశ్వమత మహాసభలోనే! డాక్టర్‌ బారోస్‌గారి, బానీగారి ధర్మమా అని నేనూ&nbsp;<BR>నా భావాలను ఆ సభముందు వ్యక్తంచేయటానికి అవకాశం లభించింది. శ్రీ బానీ&nbsp;<BR>నిజంగా అద్భుతమైన వ్యక్తి. మహత్తరమైన కార్యాన్ని సంకల్పించి, అత్యంత&nbsp;<BR>ప్రతిభతో దాన్ని విజయవంతం చేశాడు. అయన ప్రతిభ ఎలాంటిదో ఆలోచిం-&nbsp;<BR>చండి. ఆయన మతాచార్యుడు కాదు. కేవలం ఒక న్యాయవాది. ఐనా అనేకమంది&nbsp;<BR>మతాచార్యులతో కూడిన ఆ విశ్వమతసభకు అధ్యక్షత వహింపగల ఆయన&nbsp;<BR>పాండిత్యం, మధురభాషణం, శాంతస్వభావం, ఉదారహృదయం ప్రకటిస్తూన్న&nbsp;<BR>కాంతివంతమైన కళ్లు - ఆ బానీ ఎంతటి మహనీయుడో యోచించండి...</FONT></p>
<p><FONT FACE="SHREE900, SHREE, sans-serif" SIZE="3">మీ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>  </sup>^ ˇ</FONT></p>
<BR>
<p><FONT FACE="SHREE902, SHREE, sans-serif" SIZE="3">(శివానందస్వామికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">అమెరికా, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియ సోదరా, శివానందా,</FONT></p>
<p><FONT FACE="SHREE900, SHREE, sans-serif" SIZE="3">నీ ఉత్తరం యిప్పుడే అందింది. బహుశా ఈపాటికి నా ఉత్తరాలు అంది,&nbsp;<BR>యిక ఏ పత్రికలను అమెరికాకు పంపటం అనవసరం అని గ్రహించి వుంటావు.&nbsp;<BR>‘అతి సర్వత్ర వర్జయేత్‌’ అతిగా దేన్నికూడ చేయకూడదు. ఈ పత్రికా ప్రశం-&nbsp;<BR>సలు నాకు కొంత ఖ్యాతి కల్గించినమాట నిజమే. కాని దాని ప్రభావం యిక్కడి&nbsp;<BR>కంటె భారతదేశంలోనే ఎక్కువగా వుంది. నిరంతరమైన పత్రికాప్రశంసలు&nbsp;<BR>ఇక్కడి ఉన్నతవర్గంవారికి అయిష్టత కల్గిస్తుంది. కాబట్టి ఇవి ఇకచాలు. ఈ సభ-&nbsp;<BR>లను పురస్కరించుకొని భారతదేశంలో మీరు ఒక సంఘంగా ఏర్పడడానికి</FONT></p>
<hr class="puTa_virupu">
<table><tr><td><a class=puTa_lanke href=puTa3482.html>p3482</a></td><td>p3483</td><td><a class=puTa_lanke href=puTa3484.html>p3484</a></td></tr></table>
</div></body></html>
