<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1899.html>p1899</a></td><td>p1900</td><td><a class=puTa_lanke href=puTa1901.html>p1901</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">295</FONT></p>
<p><FONT FACE="SHREE900, SHREE, sans-serif" SIZE="3">మతస్థుడు, మైసూరు బ్రాహ్మణుడు. అతడికి చారు అంటే ఎంతో ప్రీతి. అతడు&nbsp;<BR>తల నున్నగా క్షౌరం చేసుకొని ముఖంమీద తెంగల పద్ధతిని నామాలు పెట్టు&nbsp;<BR>కొంటాడు. అతడు ఎంతో జాగ్రత్తతో పయనపు బత్తెంకోసం రెండు మూటలు&nbsp;<BR>తెచ్చాడు. ఒక మూటలో వేపుడు అటుకులు, మరోదాన్లో మురమురాలు,&nbsp;<BR>వేయించిన వేరుసెనగ పప్పులు వున్నాయి. లంకకు చేరేంతవరకూ వీటిని తిని&nbsp;<BR>వుండొచ్చునని అతడి వూహ. అప్పుడతని బ్రాహ్మణీకం పోదు. ఇంతకుపూర్వం&nbsp;<BR>అలసింగ లంకకు వెళ్లివున్నాడు. అప్పుడతని కులంవారు అతగాణ్ణి వెలివెయ్య&nbsp;<BR>టానికి ప్రయత్నించారు. కాని లాభం లేకపోయింది. హిందూదేశంలో యీ వర్ణ-&nbsp;<BR>పద్ధతిలో యిదొక మేలు. వాడు చేసిన పనికి అతని కులంలోనివారు అభ్యంతరం&nbsp;<BR>పెట్టకపోతే తక్కినవారు ఏమీ చెయ్యలేరు. మరి దక్షిణ భారతదేశంలోని కులాల&nbsp;<BR>మాట? కొన్ని కులాల్లో ఐదు వందల మంది, కొన్నిటిలో ఏడు వందలు&nbsp;<BR>వెయ్యిమంది కంటె ఎక్కువ వుండరు. వారిలో వారికి వివాహాలకు కన్యలు&nbsp;<BR>కావలసి వచ్చినప్పుడు మేనకోడళ్లను కూడా చేసుకొంటారు. అంత సన్నిహిత&nbsp;<BR>సంబంధాలు చేసుకొనేవారు తక్కువ సంఖ్యలున్న కులాలవారు. మైసూర్‌లో&nbsp;<BR>మొదట రైలుమార్గాలు వేసినప్పుడు రైలును చూడటానికి వచ్చిన దూరప్రాంతపు&nbsp;<BR>బ్రాహ్మణులను వారి కులంవారు వెలివేశారట! ఏమైనా అలసింగ వంటివారు&nbsp;<BR>లోకంలో చాల అరుదుగా వుంటారు. అతడంతటి నిస్స్వార్థుడు, కార్య&nbsp;<BR>తత్పరుడు, గురుభక్తి వున్నవాడు. అంత వినయశీలుడైన శిష్యుడు లోకంలో&nbsp;<BR>అరుదు. జన్మచేత అతడు దక్షిణ భారతీయుడు. నెత్తిమీద పిలకపెట్టి తక్కిన&nbsp;<BR>తల ముండనం చేయించుకొంటాడు. కాళ్లకు చెప్పులుండవు. ధోవతి ధరిస్తాడు.&nbsp;<BR>మొదటి తరగతి టికెట్టు తీసుకొన్నాడు. అప్పుడప్పుడు డెక్‌మీద పచార్లు చేస్తూ&nbsp;<BR>ఆకలివేసినప్పుడు మురమురాలు, వేరుసెనగపప్పు నములుతాడు. ఓడలోని పని-&nbsp;<BR>వారు మద్రాసీయుల నందరినీ చెట్టియార్లనుకొంటారు. వారు గొప్ప ధనవంతు-&nbsp;<BR>లని, ఒక దమ్మిడీకూడా తిండికోసం, దుస్తులకోసం ఖర్చుపెట్టరని చెబుతారు.&nbsp;<BR>కాని యీ పనివారంతా అలసింగ మాతో కలవటం వల్ల అతని బ్రాహ్మణత్వం&nbsp;<BR>చెడిపోయిందనుకొన్నారు. అది నిజమే. మనతో కలిసినందువల్ల మద్రాసీయులు&nbsp;<BR>వారి వర్ణ నిర్ణయమాలను కొన్నిటిని పోగొట్టుకొంటారు.</FONT></p>
<p><FONT FACE="SHREE900, SHREE, sans-serif" SIZE="3">అలసింగకు సముద్రపు జ్వరం రాలేదు. సోదరుడు తురీయానందుడు&nbsp;<BR>మొదట్లో కాస్త జబ్బుపడ్డాడు. కాని యిప్పుడు బాగానే వున్నాడు. అందుచేత యీ&nbsp;<BR>నాలుగురోజులు అనేక రకాలైన మధుర సంభాషణలతో, కబుర్లతో&nbsp;<BR>గడిచాయి. మా ముందిప్పుడు కొలంబో వుంది. ఇదే సింహళద్వీపం.&nbsp;<BR>శ్రీరాముడు ధనుష్కోటినుండి యిక్కడివరకు వారధికట్టి రావణుణ్ణి జయిం-</FONT></p>
<hr class="puTa_virupu">
<table><tr><td><a class=puTa_lanke href=puTa1899.html>p1899</a></td><td>p1900</td><td><a class=puTa_lanke href=puTa1901.html>p1901</a></td></tr></table>
</div></body></html>
