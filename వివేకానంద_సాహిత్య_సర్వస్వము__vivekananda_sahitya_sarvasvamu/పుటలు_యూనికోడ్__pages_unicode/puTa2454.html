<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2453.html>p2453</a></td><td>p2454</td><td><a class=puTa_lanke href=puTa2455.html>p2455</a></td></tr></table>

<p><FONT FACE="SHREE900, SHREE, sans-serif" SIZE="3">మనమేం చేస్తున్నాం? ఆయన ఒక పేద బ్రాహ్మణుడి కుమారుడు.&nbsp;<BR>ఆయన పుట్టుకతో మనలను పవిత్రులను చేశాడు. ఆయన జన్మతో మనం&nbsp;<BR>పవిత్రులమైనాం. ఆయన చేతలతో మనం ఉద్ధరించబడ్డాం. మనం జన్మించిన&nbsp;<BR>జాతి సహృదయత్వం ఆయన అమృత బోధనవల్ల సంపాదించుకోగలిగాం. దీనికి&nbsp;<BR>ప్రత్యామ్నాయంగా ఆయనకు మనం చేసిందేమిటి? సత్యం ఎల్లప్పుడూ ఆస్వా-&nbsp;<BR>ద్యంగా వుండదు. కాని ఆస్వాద్యంగా లేకున్నా కొన్నిసందర్భాల్లో సత్యాన్ని చెప్పక&nbsp;<BR>తప్పదు. మనలో కొందరు ఆయన జీవితం, బోధలు మనకెంతో మేలు చేకూ-&nbsp;<BR>రుస్తాయని గ్రహించిన వారున్నారు. గ్రహించటం వరకే! మన జీవితంలో వాటిని&nbsp;<BR>ఆచరణలో పెట్టటానికి ప్రయత్నం చెయ్యటం మనకు తలకుమించిన పని. మన&nbsp;<BR>ఆత్మ, శరీరం - రెండూ ఆ పరమహంస పుట్టించిన భక్తి జ్ఞానాలను ఉత్తుంగ&nbsp;<BR>తరంగాలతో సమ్మేళనం చేసేమాట ఎక్కడ కెక్కడో! ఈ ఈశ్వరలీలను అర్థం&nbsp;<BR>చేసుకొన్నవారికి గాని, కనీసం అర్థం చేసుకోవటానికి ప్రయత్నించిన వారికిగాని&nbsp;<BR>ఒక్క సంగతి చెబుతాను. కేవలం అర్థం చేసుకొన్నందువల్ల ప్రయోజనం ఏమిటి?&nbsp;<BR>నువ్వు అర్థం చేసుకొన్నావనే దానికి ఋజువేమిటి? నువ్వు వూరికే మాటల్లో&nbsp;<BR>ప్రతిజ్ఞావాక్యాలు పలికినంత మాత్రాన, దానిలో నీకు ఎంతో విశ్వాసం వుందని&nbsp;<BR>చెప్పినంత మాత్రాన నిన్నెవరు నమ్ముతారు? నువ్వు చేసేపని నీ ఆచర&nbsp;<BR>ణానికి, భావాలకు నిదర్శనం. నువ్వు అనుకొన్నదాన్ని, విశ్వసించినదాన్ని&nbsp;<BR>ఆచరణలోపెట్టు, అప్పుడు లోకం నిన్ను గుర్తిస్తుంది. నీ భావాలు హృదయ&nbsp;<BR>పూర్వకంగా వచ్చాయో కావో నీ చేతలు ఋజువు చేస్తాయి. నీ చేతలు నీ భావాల&nbsp;<BR>ఫలితాలే గదా!</FONT></p>
<p><FONT FACE="SHREE900, SHREE, sans-serif" SIZE="3">కొందరు తాము పెద్ద పండితుల మనుకొని యీ నిరక్షరాస్యుడైన,&nbsp;<BR>సామాన్యుడైన పూజారిని శ్రీరామకృష్ణుని గురించి ఎంతో తేలికగా భావిస్తారు.&nbsp;<BR>వారికి వినయపూర్వకంగా నేను చేసే అభ్యర్థన యిది: ‘‘అయ్యలారా! ఒక్క&nbsp;<BR>నిరక్షరాస్యుడు, పూజారి తన శక్తితో యింత స్వల్పవ్యవధిలో మీ పితృపితా&nbsp;<BR>మహుల సనాతనధర్మాన్ని మహాసముద్రాల ఆవలనున్న దేశాల్లోకూడా మార్మో-&nbsp;<BR>గించాడే! ఆయన ఏ దేశానికి చెందాడో మీ రా దేశంలో నాయకమణులు, పూజ్య-&nbsp;<BR>స్థానాన్ని అలంకరించిన వారు, శక్తివంతులు, ఉత్తమవంశ సంజాతులు, మహా&nbsp;<BR>పండితులు. అంత గొప్పవారైన మీరు మరెంత గొప్పపనులు చెయ్యాలి! మీ దేశం,&nbsp;<BR>జాతి ఉత్తమస్థితికి మీరు వూరికే కోరితే చాలు, మీ రెంత గొప్ప పనులు చేయ-&nbsp;<BR>గలరో చూడండి. కాబట్టి లేవండి. నడుం బిగించండి. ముందుకు రండి.&nbsp;<BR>మీలోని మహాశక్తిని ప్రదర్శించండి. ఇదిగో మే మిక్కడ మీకు సాష్టాంగ&nbsp;<BR>పడి పూజించడానికి సిద్ధంగావున్నాం. మేం వట్టి అజ్ఞానులం, పేదలం. ఏమీ</FONT></p>
<hr class="puTa_virupu">
<table><tr><td><a class=puTa_lanke href=puTa2453.html>p2453</a></td><td>p2454</td><td><a class=puTa_lanke href=puTa2455.html>p2455</a></td></tr></table>
</div></body></html>
