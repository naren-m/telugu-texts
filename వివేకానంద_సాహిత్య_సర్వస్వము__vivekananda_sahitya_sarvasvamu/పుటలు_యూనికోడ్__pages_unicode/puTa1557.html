<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1556.html>p1556</a></td><td>p1557</td><td><a class=puTa_lanke href=puTa1558.html>p1558</a></td></tr></table>
<p><FONT FACE="SHREE900, SHREE, sans-serif" SIZE="3">328 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">అర్థమౌతుంది. తనలోనుండే వెలువడుతున్న ఆ వాణిని అతడు బాహ్యప్రపంచం&nbsp;<BR>నుండి వస్తున్నట్లు భావించాడు. మనకందువల్ల తెలిసే రెండో భావమేమంటే&nbsp;<BR>బ్రహ్మజ్ఞానాన్ని, ప్రత్యక్ష రూపమూలంగా బోధించే ప్రయత్నం జరుగుతూ&nbsp;<BR>వుండేదనడం. మతాన్ని అనుష్ఠానయోగ్యంగా చేసే సదుపాయాలకై, లోకం&nbsp;<BR>మొదటినుండీ ఎదురు చూస్తోంది. ఈ కథలవల్ల అది దినదినం ఎలా అనుష్ఠాన&nbsp;<BR>యోగ్యంగా చేయబడిందో మనం గ్రహించగలం. విద్యార్థికి పరిచితములైన&nbsp;<BR>ప్రతిదాని ద్వారా, తత్త్వరహస్యం చెప్పబడుతూండేది. వారు ఆరాధిస్తూండిన&nbsp;<BR>అగ్ని, బ్రహ్మం, భూమి, బ్రహ్మంలోని భాగాలే. ఇట్లే అన్నీ.</FONT></p>
<p><FONT FACE="SHREE900, SHREE, sans-serif" SIZE="3">తరువాతి కథ, ఈ సత్యకాముని దగ్గరికి విద్యార్థియై వెళ్లి, వానితో కొంత&nbsp;<BR>కాలముండిన ఉపకోసల కామలాయనుని గురించినది. ఒకసారి సత్యకాముడు&nbsp;<BR>యాత్రకై వెళ్లగా, ఈ విద్యార్థి దిగులు పడ్డాడు. అప్పుడు గురుపత్ని వచ్చి ‘‘నీ&nbsp;<BR>వెందుకు భోజనం చేయలేదు?’’ అని అడుగగా, ఆ బాలుడు -‘‘నేను దిగులుగా&nbsp;<BR>వున్నాను. తినడానికి మనసొప్పడంలేదు’’ అన్నాడు. అప్పుడు అతడారాధిస్తున్న&nbsp;<BR>అగ్నినుండి - ‘‘ప్రాణం బ్రహ్మం, ఆకాశం బ్రహ్మం, సుఖం బ్రహ్మం.&nbsp;<BR>బ్రహ్మమును తెలుసుకో’’ అను ధ్వని వెలువడింది. అప్పుడు ఆ బాలుడు&nbsp;<BR>‘‘స్వామీ! ప్రాణం బ్రహ్మమని తెలుసు. కానీ, ఆకాశం, సుఖంకూడ బ్రహ్మమే&nbsp;<BR>అంటే అర్థంకాలేదు-’’ అన్నాడు. అప్పుడావాణి, ‘‘ఆకాశం, సుఖం, నిజానికి&nbsp;<BR>ఒక్కటే-’’ అన్నది. ఆకాశం అంటే, హృదయాంతరాళంలో వున్న చిదాకాశమే&nbsp;<BR>అని వివరించి చెప్పింది. ఇలా, బ్రహ్మమే ప్రాణమనీ అదే హృదయము నందలి&nbsp;<BR>ఆకాశమనీ, వానికి తెలిపింది. అగ్ని వానికింకా ఇలా ఉపదేశించింది. ‘‘నీవారా-&nbsp;<BR>ధించే పృథ్వి, అన్నం, అగ్ని, సూర్యుడు అన్నీ బ్రహ్మస్వరూపాలే. సూర్యునిలో&nbsp;<BR>కనిపించే పురుషుడు నేనే. దీన్ని తెలుసుకొని, ఆ పురుషుని ధ్యానించే వాని&nbsp;<BR>పాపాలు నశిస్తాయి. అతడు దీర్ఘాయుష్మంతుడై ఆనందాన్ని అనుభవిస్తాడు. దిక్కు-&nbsp;<BR>లలో, చంద్రుడు, నక్షత్రాలలో, నీళ్లల్లో అధివసించేది నేనే. ఈ ప్రాణంలో, ఆకా-&nbsp;<BR>శంలో, స్వర్గంలో, విద్యుత్తులో ప్రకాశించే వాడిని నేనే.’’ ఇక్కడ&nbsp;<BR>కూడ మతాన్ని ఆచరణ సాధ్యంగా చేసే పూర్వభావమే కనిపిస్తోంది. వారు&nbsp;<BR>ఆరాధిస్తూ వుండిన అగ్ని, సూర్యుడు, చంద్రుడు మొదలైన వస్తువులే, వారికి&nbsp;<BR>పరిచితమైవున్న ఆ వాణియే ఈ కథలలో వస్తున్నవి. వానిని వివరించి, వాని అంత-&nbsp;<BR>రార్థాన్ని ప్రకటించడమే ఈ కథల ఉద్దేశం. అదే వేదాంత సత్యమును,&nbsp;<BR>అనుష్ఠానయోగ్యమును అయిన స్వరూపం. ఇది జగత్తును నిర్మూలం చేయడం&nbsp;<BR>లేదు. దాని నిజతత్త్వాన్ని బోధిస్తోంది; పురుషునికి నాశం కలిగించడం లేదు. వాని&nbsp;<BR>యథార్థత్వాన్ని స్పష్టం చేస్తోంది. వ్యక్తిత్వాన్ని నశింపచేయటం లేదు. ఆ</FONT></p>
<hr class="puTa_virupu">
<table><tr><td><a class=puTa_lanke href=puTa1556.html>p1556</a></td><td>p1557</td><td><a class=puTa_lanke href=puTa1558.html>p1558</a></td></tr></table>
</div></body></html>
