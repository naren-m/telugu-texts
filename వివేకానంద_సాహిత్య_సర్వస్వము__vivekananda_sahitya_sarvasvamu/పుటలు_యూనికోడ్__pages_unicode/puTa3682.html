<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3681.html>p3681</a></td><td>p3682</td><td><a class=puTa_lanke href=puTa3683.html>p3683</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">5 5</FONT></p>
<p><FONT FACE="SHREE900, SHREE, sans-serif" SIZE="3">చందాదారులుగా చేరాలి.</FONT></p>
<p><FONT FACE="SHREE900, SHREE, sans-serif" SIZE="3">అనేక విషయాలు అవసరం. సునిశిత ఋజువర్తనం కలిగివుండటం మొద-&nbsp;<BR>టిది. మీరు దీన్నుండి తప్పుటడుగు వేస్తారని నేను సూచించటం లేదు. కాని&nbsp;<BR>వ్యవహార విషయంలో హిందువులకు ముఖ్యంగా అజాగ్రత్త, సోమరితనం&nbsp;<BR>వున్నాయి. అవసరమైనంత క్రమపద్ధతిలో వుండరు. లెక్కలను ఖచ్చితంగా రాసి-&nbsp;<BR>వుంచరు; ఇలాంటివి -</FONT></p>
<p><FONT FACE="SHREE900, SHREE, sans-serif" SIZE="3">రెండవ విషయం: మీ ముక్తి ‘బ్రహ్మవాదిన్‌’ పత్రికను జయప్రదం చెయ్య-&nbsp;<BR>టంలోనే వుందని తెలుసుకొని, ఆ లక్ష్యానికై పూర్తిగా ఆత్మార్పణ చేసుకోవటం&nbsp;<BR>ఈ పత్రికనే నీ ‘ఇష్టదేవత’ కానివ్వు. అప్పుడు జయం నీ కేవిధంగా చేకూరు-&nbsp;<BR>తుందో చూడగలవు. అభేదానందుని యిక్కడకు రమ్మని యిదివరకే వ్రాశాను.&nbsp;<BR>ఇతర స్వామివలె యితడూ తాత్సారం చేయడని ఆశిస్తున్నాను. ఈ ఉత్తరం&nbsp;<BR>అందిన తక్షణమే ‘బ్రహ్మవాదిన్‌’ పత్రిక జమాఖర్చుల వివరాలను రాసి&nbsp;<BR>పంపించు. దాన్ని చూసి నే నేం చెయ్యగలనో నిర్ణయిస్తాను. పరిపూర్ణమైన&nbsp;<BR>నైర్మల్యం, నిస్స్వార్థత, గురుభక్తి అనేవి సాఫల్యతలోని రహస్యాలు...</FONT></p>
<p><FONT FACE="SHREE900, SHREE, sans-serif" SIZE="3">మత సంబంధమైన ఒక పత్రిక విదేశాల్లో ఎక్కువ వ్యాప్తిగాంచటం అసం-&nbsp;<BR>భవం. హిందువుల్లో ఏమాత్రమైనా మంచిగాని, కృతజ్ఞతగాని మిగిలివుంటే, యీ&nbsp;<BR>పత్రికను వారే పోషించి తీరాలి.</FONT></p>
<p><FONT FACE="SHREE900, SHREE, sans-serif" SIZE="3">మరొక మాట: భక్తిని గురించి తన బసలో ప్రసంగించమని శ్రీమతి ఆని-&nbsp;<BR>బిసెంట్‌ నన్ను ఆహ్వానించింది. ఒక రాత్రిపూట అక్కడ ప్రసంగించాను. కల్నల్‌&nbsp;<BR>ఆల్కాట్‌కూడ అక్కడున్నాడు. అన్ని సంప్రదాయాలపట్లా నాకు సానుభూతి&nbsp;<BR>వుందని తెలిపేందుకు అక్కడ ప్రసంగించాను. ఆత్మ విషయంలో మనమే&nbsp;<BR>గురువులమని, పాశ్చాత్యులు కారని, మన దేశస్థులు గుర్తుంచుకోవాలి... కాని&nbsp;<BR>లౌకిక విషయాల్లో మనం వారినుండి నేర్చుకొందాం.</FONT></p>
<p><FONT FACE="SHREE900, SHREE, sans-serif" SIZE="3">మాక్స్‌ముల్లర్‌ వ్యాసం చదివాను. బాగుంది. మజుందార్‌ రచించిన చిన్న&nbsp;<BR>పుస్తకంలోని సమాచారం ఆధారం చేసుకొని ఆయన ఆరు నెలల క్రితం వ్రాసు&nbsp;<BR>కొన్నాడనే విషయాన్నిబట్టి చూస్తే అది మంచి వ్యాసమే. ప్రస్తుతం ఆయన నాకు&nbsp;<BR>సుదీర్ఘమైన చక్కని జాబు వ్రాస్తూ, తాను శ్రీరామకృష్ణుని జీవితాన్ని గురించి ఒక&nbsp;<BR>పుస్తకం రచిస్తానని వ్రాశాడు. ఎంతో సమాచారాన్ని ఆయనకు యిదివరకే యిచ్చి-&nbsp;<BR>వున్నాను. కాని భారతదేశంనుండి యింకా కొంత సమాచారం రావలసివుంది.</FONT></p>
<p><FONT FACE="SHREE900, SHREE, sans-serif" SIZE="3">పని చెయ్యండి! పట్టువిడువొద్దు! ధీరుడవై వుండు! దేన్నైనా, ఎలాటి&nbsp;<BR>దాన్నైనా ఎదుర్కో.</FONT></p>
<p><FONT FACE="SHREE900, SHREE, sans-serif" SIZE="3">ఈ సంసారం దుఃఖమయంగా నీకు అగపడటంలేదా?</FONT></p>
<hr class="puTa_virupu">
<table><tr><td><a class=puTa_lanke href=puTa3681.html>p3681</a></td><td>p3682</td><td><a class=puTa_lanke href=puTa3683.html>p3683</a></td></tr></table>
</div></body></html>
