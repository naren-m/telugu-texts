<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1177.html>p1177</a></td><td>p1178</td><td><a class=puTa_lanke href=puTa1179.html>p1179</a></td></tr></table>
<p><FONT FACE="SHREE900, SHREE, sans-serif" SIZE="3">354 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE902, SHREE, sans-serif" SIZE="4">సందత్శనాలు</FONT></p>
<BR>
<p><FONT FACE="SHREE902, SHREE, sans-serif" SIZE="3">(ఆతవ ప్రకతణం)</FONT></p>
<BR>
<p><FONT FACE="SHREE902, SHREE, sans-serif" SIZE="3">మధుతలో వివేకానందస్వామిచిో&nbsp;<BR></FONT><FONT FACE="SHREE902, SHREE, sans-serif" SIZE="3">(హిందూపత్రిక, ఫిబ్రవరి 1897, మద్రాసు.)</FONT></p>
<BR>
<p><FONT FACE="SHREE900-Italic, SHREE, sans-serif" SIZE="3">ప్రశ్న:</FONT><FONT FACE="SHREE900, SHREE, sans-serif" SIZE="3"> ‘ఈ విశ్వం మిథ్య’ అనే సిద్ధాంతానికి ఈ క్రింది అర్థాలు&nbsp;<BR>కనిపిస్తున్నాయి.</FONT></p>
<BR>
<p><FONT FACE="SHREE900, SHREE, sans-serif" SIZE="3">(అ) నిత్యత్వాన్ని దృష్టిలో ఉంచుకుని చూస్తే, నామరూపాత్మక అశాశ్వత&nbsp;<BR>వస్తువులుండే కాలం లెక్కించటానికి వీలులేనంత తక్కువ;</FONT></p>
<BR>
<p><FONT FACE="SHREE900, SHREE, sans-serif" SIZE="3">(ఆ) నిత్యత్త్వంతో పోల్చి చూస్తే, ఏ రెండు ప్రళయాల మధ్యలోని సృష్టి స్థితి&nbsp;<BR>కాలంకూడా ఎంతో అల్పం.</FONT></p>
<BR>
<p><FONT FACE="SHREE900, SHREE, sans-serif" SIZE="3">(ఇ) ఒకానొక మానసిక దశవల్ల, తాడు పాములా - గుల్ల వెండిలా&nbsp;<BR>తాత్కాలికంగా ఎలా కనిపిస్తాయో, అలాగే ఒక స్థితిలో ఈ విశ్వం వాస్తవంగా&nbsp;<BR>కనిపిస్తున్నా, చివరికి అదంతా మిథ్య అని తెలియటం</FONT></p>
<BR>
<p><FONT FACE="SHREE900, SHREE, sans-serif" SIZE="3">(ఈ) కుందేటి కొమ్ములా - గొడ్రాలి కొడుకులా జగత్తంతా ఒక భ్రమ&nbsp;<BR>అనటం.</FONT></p>
<BR>
<p><FONT FACE="SHREE900, SHREE, sans-serif" SIZE="3">వీటిలో ఏ అర్థంలో పై సిద్ధాంతం అద్వైత వేదాంతంలో స్వీకృతమైందీ?&nbsp;<BR></FONT><FONT FACE="SHREE900-Italic, SHREE, sans-serif" SIZE="3">జవాబు:</FONT><FONT FACE="SHREE900, SHREE, sans-serif" SIZE="3"> అద్వైతులు చాలామంది ఒక్కొక్కరు పై అర్థాల్లో ఒక్కొక్కదాన్ని&nbsp;<BR>గ్రహించారు. శంకరులు వీటిలో మూడవ అర్థాన్ని గ్రహించాడు. ఈ విశ్వమంతా&nbsp;<BR>వ్యావహారికంగా వారి వారి ప్రస్తుత మానసిక దశలో వాస్తవంగా గోచరిస్తుంది; కాని ఆ&nbsp;<BR>మానసిక దశ మారి అంతకన్నా ఉత్తమ ప్రబోధదశ కలిగితే, ఈ దృశ్యమంతా&nbsp;<BR>అంతర్థాన మవుతుందని వారి బోధ. ఒక చెట్టు బోదె మన కళ్లముందే ఉన్నా, అది&nbsp;<BR>పిశాచంలా భ్రమను కలిగిస్తుంది. తాత్కాలికంగా అది ‘పిశాచం’ అన్న భావన&nbsp;<BR>వాస్తవంగానే ఉంటుంది. ఆ వస్తువు పిశాచమే అయి ఉంటే, ఎలాంటి మానసిక&nbsp;<BR>అవస్థ ఉంటుందో అలాంటిదే కలుగుతుంది. అది చెట్టు - మొద్దు అన్నది తెలియగానే&nbsp;<BR>‘పిశాచం’ అన్న భావన పోతుంది. చెట్టు ‘బోదె’ అని, ‘పిశాచ’ మని రెండు భావనలు&nbsp;<BR>ఏకకాలంలో ఉండేందుకు అవకాశం లేదు. ఒకటి ఉంటే   మరొకటి ఉండదు.</FONT></p>
<p><FONT FACE="SHREE900-Italic, SHREE, sans-serif" SIZE="3">ప్రశ్న:</FONT><FONT FACE="SHREE900, SHREE, sans-serif" SIZE="3"> వారి రచనల్లో కొన్నిచోట్ల నాల్గవ అర్థాన్ని కూడా శంకరుడు&nbsp;<BR>చెప్పలేదా?</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1177.html>p1177</a></td><td>p1178</td><td><a class=puTa_lanke href=puTa1179.html>p1179</a></td></tr></table>
</div></body></html>
