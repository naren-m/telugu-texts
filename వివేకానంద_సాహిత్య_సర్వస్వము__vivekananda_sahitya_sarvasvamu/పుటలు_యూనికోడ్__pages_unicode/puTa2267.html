<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2266.html>p2266</a></td><td>p2267</td><td><a class=puTa_lanke href=puTa2268.html>p2268</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 1 8</FONT></p>
<p><FONT FACE="SHREE900, SHREE, sans-serif" SIZE="3">రచించిన విపులమైన బ్రహ్మసూత్ర వృత్తిని, పూర్వపు ఆచార్యులు సంగ్రహపర-&nbsp;<BR>చారు. వారి అభిప్రాయానుసారంగా, సూత్రవాక్యాలను వివరిస్తున్నాను) అని,&nbsp;<BR>శ్రీభాష్యమనే తన గ్రంథారంభంలో శ్రీరామానుజాచార్యులవారు చెప్పారు. వారు&nbsp;<BR>దాన్ని చేపట్టి సంక్షిప్తంగా చేశారు. దాన్నే మన మీనాడు చూస్తున్నాం. బోధా&nbsp;<BR>యనులవారి వ్యాఖ్యానాన్ని చూచే అవకాశం నామట్టుకు నాకు ఎన్నడూ లభించ&nbsp;<BR>లేదు. వ్యాససూత్రాలకు, బోధాయనుల వారు చేసిన వ్యాఖ్యానాన్ని తప్ప, తక్కిన&nbsp;<BR>వ్యాఖ్యానాలన్నిటినీ కీ.శే. స్వామి దయానందసరస్వతి త్రోసివేయ చూచారు.&nbsp;<BR>వీలున్నపుడంతా, రామానుజాచార్యులవారిని ఖండిస్తూండిన ఈయనకూడ, ఆ&nbsp;<BR>బోధాయన భాష్యాన్ని చూపజాలకపోయారు. నేను భారతదేశ మందంతటా,&nbsp;<BR>దానికోసం వెదికాను. ఇంతవరకు, అది నా కళ్లపడలేదు. కానీ, తాను బోధాయన&nbsp;<BR>భాష్యంలోని భావాలను తీసికొంటున్నట్లూ, కొన్ని సందర్భాల్లో అందులోని&nbsp;<BR>వాక్యాలనే తాను సంగ్రహిస్తున్నట్లూ, ఆ భావాలను సంగ్రహించే తన భాష్యం&nbsp;<BR>సిద్ధంచేసినట్లూ, శ్రీరామానుజులవారు స్పష్టంగా తెలిపారు. శంకరాచార్యుల-&nbsp;<BR>వారూ అలాంటి పనే చేసినట్లు కనిపిస్తోంది. ప్రాచీన వ్యాఖ్యానాలు ఉదాహరించ&nbsp;<BR>బడిన స్థలాలు కొన్ని శంకర భాష్యంలోనూ వున్నాయి. శ్రీ శంకరాచార్యులవారి&nbsp;<BR>గురువూ, వారి గురువుయొక్క గురువూ అదే సంప్రదాయానికి చెందిన వేదాం-&nbsp;<BR>తులు కావడమే కాక, కొన్ని విధాల్లో ఈయనకంటె వారు ఆ మతంలో ఎంతో&nbsp;<BR>ఎక్కువ చొరవను, సాహసాన్ని చూపినవారు కావడంచేత, ఆయన బోధించినది&nbsp;<BR>ఒక స్వనిర్మిత నూత్నమతం కానేకాదనడం స్పష్టం. శ్రీరామానుజాచార్యులవారు,&nbsp;<BR>తమ భాష్యాన్ని బోధాయన భాష్యాన్ని ఆధారం చేసికొని రచించినట్లే శంకరా-&nbsp;<BR>చార్యుల వారుకూడ ఒక పూర్వభాష్యాన్ని ఆధారం చేసికొని తమ భాష్యాన్ని&nbsp;<BR>రచించి వుంటారు. కానీ, వా రే భాష్యాన్ని అనుసరించినదీ ఇప్పుడు తెలుసు-&nbsp;<BR>కోవడానికి వీలుకావడం లేదు. మీ రెప్పుడైనా కన్న, విన్న, దర్శనాలన్నీ ఉపని-&nbsp;<BR>షత్తుల ప్రమాణం మీద ఆధారపడి వుండేవే. అది శ్రుతి ప్రమాణమని చెప్పిన-&nbsp;<BR>పుడంతా ఉపనిషత్తులనే నా అభిప్రాయం. అవి సదా ఉపనిషత్ప్రమాణాలనే ఉదా-&nbsp;<BR>హరిస్తూండేవి. ఉపనిషత్తుల తర్వాతనే భారతదేశ ఇతర తత్త్వశాస్త్రాలు వస్తు-&nbsp;<BR>న్నాయి. కాని, వాటిలో ఏదీ భారతదేశంలో వ్యాసులవారి తత్త్వశాస్త్రం పొంది-&nbsp;<BR>నంత ప్రామాణ్యాన్ని పొందలేకపోయింది. ఈ వ్యాసులవారి తత్త్వసిద్ధాంతం&nbsp;<BR>సైతం, అంతకుముందున్న కపిలుని సాంఖ్యసిద్ధాంతం పరిణామమే! ఒక్క భారత&nbsp;<BR>దేశంలోనివే కాక, ప్రపంచంలోని ప్రతి తత్త్వసిద్ధాంతం, కపిలునికి అపారంగా రుణ-&nbsp;<BR>పడిందే! తత్త్వసిద్ధాంత విషయంలోను, మనశ్శాస్త్ర విషయంలోనూ, భారతదేశ&nbsp;<BR>చరిత్రలో కపిలుని పేరే అత్యగ్రగణ్యమని చెప్పవచ్చు. కపిలుని ప్రభావం</FONT></p>
<hr class="puTa_virupu">
<table><tr><td><a class=puTa_lanke href=puTa2266.html>p2266</a></td><td>p2267</td><td><a class=puTa_lanke href=puTa2268.html>p2268</a></td></tr></table>
</div></body></html>
