<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1445.html>p1445</a></td><td>p1446</td><td><a class=puTa_lanke href=puTa1447.html>p1447</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగోపన్యాసాలు</FONT></p>
<p><FONT FACE="SHREE900, SHREE, sans-serif" SIZE="3">217</FONT></p>
<p><FONT FACE="SHREE900, SHREE, sans-serif" SIZE="3">ఎండమావిని తప్పించుకొని ఆత్మదర్శనం సంపాదించడమే సర్వమతాల లక్ష్యం.&nbsp;<BR>జీవాత్మ, పరమాత్మలకు భేదం లేదని వేదాలు బోధిస్తాయి. కాని ఈ ప్రపంచ&nbsp;<BR>భ్రాంతిని నిరసించి, యీ జీవాత్మ, పరమాత్మ ఐక్యాన్ని సాధించిన వాళ్లు ఏ&nbsp;<BR>కొద్దిమందో మాత్రమే.</FONT></p>
<p><FONT FACE="SHREE900, SHREE, sans-serif" SIZE="3">జ్ఞాని కావడానికి మొదటగా జయించవలసింది భయం. అది మనకు&nbsp;<BR>ప్రబల శత్రువు. తర్వాత నీకు ‘‘తెలిసినంత వరకు’’ దేన్నీ నమ్మరాదు.&nbsp;<BR>నిరంతరం నే నీ శరీరం కాదు, మనస్సును కాదు, మనోవృత్తిని కాదు, బుద్ధీ కాను;&nbsp;<BR>నేను ఆత్మ స్వరూపుడను అని భావిస్తూ వుండు. ఈ అన్నిటినీ నీవు నిరాక-&nbsp;<BR>రించినప్పుడు ఆత్మ స్వరూపుడుగా మిగులుతావు. జ్ఞాని ధ్యానపద్ధతి రెండు&nbsp;<BR>విధాలు. ఒకటి - అనాత్మ పదార్థాలను నిరసించడం. రెండు - ఆత్మ పదార్థాలను&nbsp;<BR>అవలంబించడం.</FONT></p>
<p><FONT FACE="SHREE900, SHREE, sans-serif" SIZE="3">ఈ ఆత్మ ఏకం, సచ్చిదానంద స్వరూపం; నిజమైన హేతువాది&nbsp;<BR>నిర్భయంగా తన తర్కాన్ని తుదివరకు కొనసాగిస్తాడు. త్రోవలో నిలబడ్డంవల్ల&nbsp;<BR>లాభంలేదు. మనం నేతి నేతి అని ఆత్మస్వరూపంకాని దాన్నంతా నిరసించు-&nbsp;<BR>కొంటూ పోయి పోయి నిరసించడానికి వీల్లేనిచోట మాత్రమే ఆగుతాం. అదే&nbsp;<BR>నిజమైన ‘‘నేను’’. ఆ ‘‘నేను’’ విశ్వానికి సాక్షీభూతం, అవికారమైంది. శాశ్వత&nbsp;<BR>మైనది, అనంతమైంది; అదే ఆత్మపదార్థం. దాన్ని మనకు కనబడకుండా చేసేది&nbsp;<BR>అజ్ఞానం. ఇది ఆత్మపదార్థాన్ని పొరలు పొరలుగా కప్పి వుంది. ఐనా ఆ&nbsp;<BR>ఆత్మపదార్థం మాత్రం అవికారమై ఏకమై వుంది.</FONT></p>
<p><FONT FACE="SHREE900, SHREE, sans-serif" SIZE="3">ఒక చెట్టుపై రెండు పక్షులు కూర్చున్నాయి. పైన ఒకటి; క్రింద ఒకటి;&nbsp;<BR>పైన వున్న పక్షి శాంతమైంది. పరిపూర్ణమైంది. ఠీవి కలది. సుందరమైంది; క్రింద&nbsp;<BR>వున్న పక్షి కొమ్మనుండి కొమ్మ కెగురుతోంది. ఒక్కొక్కచోట తియ్యని పళ్లు&nbsp;<BR>తిని సుఖపడుతోంది. ఒక్కొక్కచోట చేదువి తిని దుఃఖపడుతోంది. ఒక రోజు,&nbsp;<BR>మరీ చేదైనపండు తిన్నప్పుడు, దృష్టిపైకి నిగిడించి పైన ఠీవిగా, శాంతంగా&nbsp;<BR>కూర్చున్న పక్షి వంక చూచి, దానిలాగా నేనూ వుంటే ఎంత బాగుండు&nbsp;<BR>ననుకొంది. దాని వంకకు, ఒకింత పైకెగిరింది. వెంటనే మరల దానిలాగా&nbsp;<BR>ఉండాలనే కోరిక మరచిపోయింది. పూర్వంలాగానే తియ్యని పళ్లు, చేదు పళ్లు&nbsp;<BR>తినడానికి మొదలుపెట్టి సుఖదుఃఖాల ననుభవించింది. మళ్లీ పైకి చూచి కొంచెం&nbsp;<BR>ఎగిరింది. ఇలా చాలా పర్యాయాలు చేసింది. చిట్ట చివరికి పైన శాంతంగా, ఠీవిగా&nbsp;<BR>కూర్చున్న పక్షికి, చాలా దగ్గరగా ఎగిరింది. ఆ పక్షి ఈకల సౌందర్యం మిలమిల&nbsp;<BR>మెరిసింది, దాన్ని వివశం కావించింది. చిట్టచివరికి తానే ఆ పక్షినని గ్రహించి,&nbsp;<BR>ఆశ్చర్యపడింది. అక్కడ రెండు లేవు. మొదటినుండీ పైన కూర్చున్నది తానే.</FONT></p>
<hr class="puTa_virupu">
<table><tr><td><a class=puTa_lanke href=puTa1445.html>p1445</a></td><td>p1446</td><td><a class=puTa_lanke href=puTa1447.html>p1447</a></td></tr></table>
</div></body></html>
