<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3011.html>p3011</a></td><td>p3012</td><td><a class=puTa_lanke href=puTa3013.html>p3013</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">183</FONT></p>
<p><FONT FACE="SHREE900, SHREE, sans-serif" SIZE="3">చిత్రం సూచించే అర్థాన్ని విని రణదాబాబు సంతృప్తుడై మౌనం వహిం-&nbsp;<BR>చాడు. కొంతసేపైన తర్వాత ‘‘నేను మీ దగ్గర శిల్పకళ</FONT><FONT FACE="TimesNewRoman, Times, serif" SIZE="2"> (Art)</FONT><FONT FACE="SHREE900, SHREE, sans-serif" SIZE="3"> నేర్చుకుంటే ఎంత&nbsp;<BR>బాగుంటుందో!’’ అన్నాడు.</FONT></p>
<p><FONT FACE="SHREE900, SHREE, sans-serif" SIZE="3">తర్వాత స్వామీజీ భవిష్యత్‌ రామకృష్ణ దేవాలయాన్ని, మఠాన్ని, సూచించే&nbsp;<BR>చిత్రాన్ని రణదాబాబుకు చూపించి, యిలా అన్నారు: ‘‘రాబోయే దేవాలయం-&nbsp;<BR>లోను, మఠంలోను, ప్రాచ్య పాశ్చాత్య శిల్పాలలో వుండే అత్యుత్తమమైన&nbsp;<BR>దాన్నంతా ఒకచోట చేర్చాలని నాకు కోర్కెవుంది. దాని నిర్మాణంలో శిల్పకళ-&nbsp;<BR>లోని భావాలన్నీ పొందుపరచటానికి ప్రయత్నిస్తాను. ఈ భావాలు నా ప్రపంచ&nbsp;<BR>పర్యటనల్లో ప్రోదిచేసికొన్నాను. అనేకమైన స్తంభాలతో కూడిన ఒకపెద్ద&nbsp;<BR>ప్రార్థనామందిరాన్ని కట్టిస్తాను. గోడల్లో పూర్తిగా వికసించిన నూర్లకొలది&nbsp;<BR>కమలాలు ఉంటాయి. ఆ హాలు వేయిమంది కూర్చొని ధ్యానం చేయటానికి తగి-&nbsp;<BR>నంత విశాలంగా ఉంటుంది. ఈ రామకృష్ణ దేవాలయం, ప్రార్థనామందిరం&nbsp;<BR>కలిపి ఎలా నిర్మించబడాలంటే, దూరాన్నుంచి చూస్తే అది ‘ఓం’ ను సూచించే&nbsp;<BR>ప్రతీకగా ఉండాలి. దేవాలయంలో హంసమీద ఆసీనుడైన శ్రీరామకృష్ణుని&nbsp;<BR>విగ్రహం ఉంటుంది. ద్వారానికి రెండువైపులా సింహం, గొఱ్ఱెపిల్ల ఒకదా&nbsp;<BR>న్నొకటి నాకుతున్నట్లుగా - మహత్తరశక్తి, సాధుభావం ప్రేమలో ఐక్యమైనట్లు -&nbsp;<BR>ప్రదర్శింపబడాలి. నా మనస్సులో యిటువంటి భావాలున్నాయి. నేను మరికొం-&nbsp;<BR>తకాలం జీవిస్తే నేనే వాటిని కార్యరూపంలోకి తీసుకువస్తాను. కాకపోతే, ముందు-&nbsp;<BR>తరాలవాళ్లు క్రమంగా వాటిని కార్యరూపంలోకి తీసుకురావ&nbsp;<BR>టానికి ప్రయత్నిస్తారు. ఈ దేశంలోని శిల్పకళాసంపదలోని అన్ని శాఖలను,&nbsp;<BR>సంస్కృతిని పునరుజ్జీవింపజేయటానికే శ్రీరామకృష్ణుడు అవతరించాడని నా&nbsp;<BR>ఉద్దేశ్యం. అందువల్ల ఈ కేంద్రంనుండి ధర్మం (మతం), కర్మ, విద్య, జ్ఞానం,&nbsp;<BR>భక్తి లోకమంతా వ్యాపించేటట్లుగా ఈ మఠం నిర్మాణం కావలసివుంది. ఈ&nbsp;<BR>పనిలో మీరంతా నాకు సహాయకులుగా ఉండండి.’’</FONT></p>
<p><FONT FACE="SHREE900, SHREE, sans-serif" SIZE="3">రణదాబాబు, అక్కడ చేరిన సన్యాసులు, బ్రహ్మచారులు అందరూ&nbsp;<BR>స్వామీజీ మాటలను మౌనంతోను, ఆశ్చర్యంతోను విన్నారు. కొంతసేపైన&nbsp;<BR>తర్వాత స్వామీజీ చెప్పటం సాగించారు. ‘‘ఈ విషయంలో మీరు నిష్ణాతులు&nbsp;<BR>కాబట్టి, ఈ విషయాన్ని మీతో యింతసేపు చర్చించాను. ఇప్పుడు, మీ దీర్ఘ&nbsp;<BR>పరిశ్రమవల్ల కళయొక్క పరమాదర్శాలను గూర్చి మీరేం నేర్చుకున్నారో దయ-&nbsp;<BR>చేసి చెప్పండి.’’</FONT></p>
<p><FONT FACE="SHREE900, SHREE, sans-serif" SIZE="3">రణదాబాబు: నేను కొత్తవిషయం ఏం చెప్పగలను? అంతేకాక, ఈ&nbsp;<BR>విషయంలో మీరే నా కళ్లు తెరిచారు! నా జీవితంలో కళనుగూర్చి యిలాంటి</FONT></p>
<hr class="puTa_virupu">
<table><tr><td><a class=puTa_lanke href=puTa3011.html>p3011</a></td><td>p3012</td><td><a class=puTa_lanke href=puTa3013.html>p3013</a></td></tr></table>
</div></body></html>
