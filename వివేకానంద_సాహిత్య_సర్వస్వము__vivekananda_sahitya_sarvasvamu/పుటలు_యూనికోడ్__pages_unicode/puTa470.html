<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa469.html>p469</a></td><td>p470</td><td><a class=puTa_lanke href=puTa471.html>p471</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - అహంకారలయమే నివృత్తి ధర్మసారం</FONT></p>
<p><FONT FACE="TimesNewRoman, Times, serif" SIZE="2">5 5</FONT></p>
<p><FONT FACE="SHREE900, SHREE, sans-serif" SIZE="3">స్తుంది. అబ్బురపడుతుంది. ఇక్కడ మతప్రసక్తి, వేదాంతప్రసక్తి లేదు - పార&nbsp;<BR>మార్థికాశయా లన్నిటికీ తీవ్రవిముఖులైనవారు సైతం ఇలాటి సంపూర్ణ స్వార్థ-&nbsp;<BR>త్యాగ సంజనిత కార్యాన్ని చూడగానే దాని కంజలి ఘటించాలని వారికి&nbsp;<BR>తోస్తుంది. ఎడ్విన్‌ ఆర్నాల్డ్‌ రాసిన ‘ఏషియా జ్యోతి’ ని చదివి స్వార్థత్యాగాన్ని&nbsp;<BR>తప్ప మరిదేనిని గూర్చీ బోధింపని - ఏ దేవుని గూర్చీ బోధింపని - బుద్ధుని&nbsp;<BR>పట్ల స్వమతదురభిమానపూరిత క్రైస్తవుడు కూడ ఎలాటి గౌరవభావాన్ని చూపి-&nbsp;<BR>స్తాడో మీరు చూడలేదా? విషయ మేమంటే, తన జీవిత లక్ష్యాన్ని గమ్యాన్ని తన&nbsp;<BR>కెవరితో భేదాభిప్రాయం వున్నదో వారి జీవిత లక్ష్యం గమ్యం ఒక్కటే అనటం&nbsp;<BR>స్వమతదురభిమాని ఎరుగడు, పాపం! భగవద్భావాన్ని నిరంతరం స్మరిస్తూ&nbsp;<BR>సత్సంగపరివేష్టితుడైన ఉపాసకుడూ చివరకు ఆ గమ్యాన్నే చేరి ‘దేవా! నీ ఇచ్ఛే&nbsp;<BR>నెరవేరుత’ మంటాడు. తనకోసం దేన్నీ వుంచుకోడు. అది అహంకారలయం.&nbsp;<BR>కాబట్టి కర్మ భక్తి జ్ఞానాలు అన్నీ ఇక్కడ కలుసుకొంటాయి. భగవంతు డంటే&nbsp;<BR>జగత్తు కాదనే ప్రాచీన మహాప్రబోధకుల బోధన కభిప్రాయమిదే. జగత్తు వేరు,&nbsp;<BR>భగవంతుడు వేరు - యీ విభేదం ఎంతో యథార్థం. జగత్తు అన్నప్పుడు&nbsp;<BR>మమకారమే వారికి వివక్షతం. ‘న - మమ’ (నాది కాదు) అనే భావమే భగవం-&nbsp;<BR>తుడు. సువర్ణప్రాసాదంలో సింహపీఠాన్ని అధిష్ఠించీ ఒకడు మమకారబంధ మేమీ&nbsp;<BR>లేనివాడుగా వుండవచ్చును. అలా వున్నప్పుడు అతగాడు భగవద్గత&nbsp;<BR>జీవనుడు. మమకారం కలిగివున్నవాడికి ఇల్లు పూరిపాక ఐనా, గుడ్డలు చింపి&nbsp;<BR>వైనా, ‘నాది’ అనుకోవడానికి ఏమీ లేకున్నా అతడేమో సంసారంలో గాఢంగా&nbsp;<BR>మునిగివున్నవాడే.</FONT></p>
<p><FONT FACE="SHREE900, SHREE, sans-serif" SIZE="3">ఇక మన ప్రధాన విషయాలలో ఒకదానికి వద్దాం - కొంతైనా చెడు కలవని&nbsp;<BR>‘మంచి’ ని మనం చెయ్యలేమని, ‘మంచి’ రవ్వంతైనా కలవని చెడును మనం&nbsp;<BR>చెయ్యలేమని చెబుతాం. ఇది తెలిసివున్నప్పుడు మన మెలా కర్మ మొనరిస్తాం?&nbsp;<BR>మానవుడు జీవించివుంటే, పాపం, క్షుద్రజంతువులను మొక్కలను చంపవలసి&nbsp;<BR>వస్తుందని, దేనినైనా ఎవరినైనా హింసింపవలసి వుంటుందని, కాబట్టి క్రమంగా&nbsp;<BR>ఆత్మహత్య చేసుకోవటం ఒక్కటే సంసారతరణోపాయమని ఆశ్చర్యకరమైనంత&nbsp;<BR>అసంగతంగా బోధించే మత సంప్రదాయాలు వున్నాయి. ఇదే తమ మహోన్న-&nbsp;<BR>తాదర్శంగా జైనులు బోధించి వున్నారు. ఈ సిద్ధాంతం ఎంతో యుక్తియుక్తంగా&nbsp;<BR>వున్నట్లు కనిపిస్తుంది. కాని యీ సమస్యకు సరైన సమాధానం భగవద్గీతలో కన-&nbsp;<BR>బడుతుంది. ఇదే ‘నిష్కామకర్మ సిద్ధాంతం’. జీవిత కర్మలను చేస్తూ ఎందు-&nbsp;<BR>లోనూ సంగం లేనివారంగా వుండటం. నువ్వు యీ లోకంలో వున్నా యీ&nbsp;<BR>లోకం కంటె సంపూర్ణంగా భిన్నుడనని, అందులో ఏ కర్మను నిర్వర్తిస్తున్నా నీ</FONT></p>
<hr class="puTa_virupu">
<table><tr><td><a class=puTa_lanke href=puTa469.html>p469</a></td><td>p470</td><td><a class=puTa_lanke href=puTa471.html>p471</a></td></tr></table>
</div></body></html>
