<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1097.html>p1097</a></td><td>p1098</td><td><a class=puTa_lanke href=puTa1099.html>p1099</a></td></tr></table>
<p><FONT FACE="SHREE900, SHREE, sans-serif" SIZE="3">274 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">భగవంతుడు కానిదాన్ని మనం భావించలేం. మనం పంచేంద్రియాలతో&nbsp;<BR>గ్రహించగల సర్వం - దానికతీతం కూడా అతనే. అతను చంద్రబింబం లాంటివాడు.&nbsp;<BR>ఒక్కొక్క మనిషి, ఒక్కొక్క జాతి, ఒక్కొక్క సమయంలో దేవుణ్ణి ఒక్కొక్క&nbsp;<BR>విధంగా చూడటం జరుగుతుంది. ప్రతిఒక్కరూ తన కనుకూలమైన విధంగా&nbsp;<BR>భగవంతుని భావించవచ్చు. ప్రతిజంతువూ ప్రకృతినుండి తనకు కావలసిన&nbsp;<BR>ఆహారాన్ని గ్రహిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">క్రైస్తవంలాంటి మతాల్లో ఉన్న లోప మేమంటే, వాటి నియమాలు అందరికీ&nbsp;<BR>ఒకేలా ఉంటాయి. హిందూమతం అన్నిరకాల వారికి అనుకూలంగా ఉంటుంది.&nbsp;<BR>దానిలో అన్ని ఆశయాలు పరిపూర్ణరూపంలో ఉన్నాయి. ఉదాహరణకు&nbsp;<BR>చూడండి. శాంతం వసిష్ఠునిలో కనిపిస్తుంది. ప్రేమాదర్శం కృష్ణునిలో, విధ్యుక్త&nbsp;<BR>ధర్మ నిర్వహణ సీతారాముల్లో కనిపిస్తాయి. ధీశక్తి శుకదేవునిలో కనిపిస్తుంది.&nbsp;<BR>ఇలాంటి మహాత్ముల శీలాన్ని పరిశీలించి, నీ కేది ఎక్కువగా అనుకూలమో దాన్ని&nbsp;<BR>గ్రహించు.</FONT></p>
<p><FONT FACE="SHREE900, SHREE, sans-serif" SIZE="3">నిన్నెక్కడికి తీసికెళ్లినాసరే, సత్యాన్నే అనుసరించు. అభిప్రాయాలను వాటి&nbsp;<BR>పర్యవసానం వరకూ అనుసరించు. పిరికితనాన్ని, వంచనను దగ్గరికి రానీయకు.</FONT></p>
<BR>
<p><FONT FACE="SHREE900, SHREE, sans-serif" SIZE="3">నీ ఆదర్శంలో నీకు ప్రగాఢభక్తి ఉండాలి. క్షణిక భక్తికాక, ప్రశాంతత,&nbsp;<BR>నిలుకడ, దీక్ష - వీటితో కూడిన భక్తి కావాలి. ఉరుములతో - మెరుపులతో నిండిన&nbsp;<BR>ఆకాశం వైపు ఓర్పుతో చూచే చాతకపక్షిలాంటి భక్తి కావాలి. మబ్బులనుండి రాలిపడే&nbsp;<BR>నీటిబిందువులను తప్ప ఆ పక్షి వేరే నీటిని త్రాగదు. పవిత్రతను సాధించే&nbsp;<BR>పోరాటంలో నువ్వు మరణించినాసరే, ఈ మృత్యుదేవతకు వేయిసార్లు స్వాగతం&nbsp;<BR>చెప్పు. అంతే తప్ప అధైర్యపడకు. అమృతం లభించకపోతే, విషాన్ని గ్రహించ&nbsp;<BR>వచ్చని చెప్పటం సహేతుకం కాదు. మరో ఉపాయం లేదు. పరలోక మెంత&nbsp;<BR>అజ్ఞేయమో, ఈ లోకంకూడా అంతటి అజ్ఞేయమే.</FONT></p>
<p><FONT FACE="SHREE900, SHREE, sans-serif" SIZE="3">ప్రేమ ఎప్పటికీ నిష్ఫలం కాదు. ఆదర్శంలో, స్థిరభక్తిలో సానుభూతి ఎప్పటికీ&nbsp;<BR>లోపించదు. ఇతరులకోసం ఆ ప్రేమ సానుభూతి చూపటంలో విసుగు&nbsp;<BR>చెందదు. సామాన్యులకు తమ శత్రువులను ప్రేమించటం సాధ్యంకాదు. తాము&nbsp;<BR>బ్రతకటానికి వారు యితరులను త్రోసివేస్తారు. ఈ రెంటినీ సాధించినవారు&nbsp;<BR>కొంతమంది ఉన్నారు. వారిలో జనకుడు ఒకడు. అలాంటి వ్యక్తి సన్యాసులకన్నా&nbsp;<BR>గొప్పవాడు. మూర్తీభవించిన పరిశుద్ధత, వైరాగ్యం అయిన శుకుడు జనకుడిని తన&nbsp;<BR>గురువుగా గ్రహించాడు. అతనితో జనకుడు, ‘‘నువ్వు జన్మతః సిద్ధుడవు. నీ కేమి&nbsp;<BR>తెలుసో, నీ తండ్రి నీ కేమి ఉపదేశించాడో అదంతా సత్యమేనని నీకు నిస్సందేహంగా&nbsp;<BR>నేను చెబుతున్నాను’’ అని చెప్పాడు.</FONT></p>
<hr class="puTa_virupu">
<table><tr><td><a class=puTa_lanke href=puTa1097.html>p1097</a></td><td>p1098</td><td><a class=puTa_lanke href=puTa1099.html>p1099</a></td></tr></table>
</div></body></html>
