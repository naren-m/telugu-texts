<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4047.html>p4047</a></td><td>p4048</td><td><a class=puTa_lanke href=puTa4049.html>p4049</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">4 2 1</FONT></p>
<p><FONT FACE="SHREE900, SHREE, sans-serif" SIZE="3">కాని నదిమీద సూర్యాస్తమానమైన తర్వాత వెలుగు ఉంది. మహత్తరమైన మా&nbsp;<BR>గంగానది (ఇప్పుడు వానల్లో అది ఉధృతంగా ఉంది) యింటి గోడలకు ఎదురుగా&nbsp;<BR>చిందగొట్టుతున్నది. చీకట్లో అనేకమైన చిన్నబోట్లు పైకి, కిందకి ఆడుతున్నాయి.&nbsp;<BR>ఈ ఋతువులో నదిలో వచ్చే చేపలను పట్టటానికి అవి వచ్చాయి. మా చేపలు&nbsp;<BR>రుచి చూడ్డానికి నువ్వు యిక్కడ ఉంటే ఎంత బాగుండేది - లోకంలో ఈ&nbsp;<BR>చేపలు అత్యంత రుచికరమైనవి. బైట వాన పడుతోంది - కుంభవృష్టి కురుస్తోంది.&nbsp;<BR>కాని ఒక్కసారి వాన ఆగితే, నా శరీరంలోని ప్రతి రంధ్రంనుండి నేను వాన కురి-&nbsp;<BR>పిస్తాను. ఇంకా అంత వేడిగా ఉంది. చిటచిటలాడే వేడివల్ల నా శరీరంలో పెద్ద&nbsp;<BR>మరకలు పడ్డాయి. మంచిదైంది - చుట్టుపక్కల స్త్రీ లెవ్వరూలేరు. ఈ పరి-&nbsp;<BR>స్థితిలో శరీరం గుడ్డతో కప్పుకోవలసి వస్తే నాకు తప్పక పిచ్చి ఎత్తుతుంది. నా&nbsp;<BR>విధానం నాకుంది. కాని నేను అధైర్యపడటంలేదు. త్వరలో దీన్ని ఒక చక్కని&nbsp;<BR>వ్యాసంగా తీర్చిదిద్దుతాను. నేను స్వాభావికంగా సగం వెర్రివాణ్ణి. కాని ఎక్కువ&nbsp;<BR>పనిచేసినందున అప్పుడప్పుడు కోపంతో క్రూరుడ నవుతాను. దాని ఫలితంగా&nbsp;<BR>ఓపికతో నన్ను తట్టుకొనేవారు కనిపించరు. గొర్రెపిల్ల మాదిరి శాంతంగా ఉండా-&nbsp;<BR>లని నా శాయశక్తులా ప్రయత్నిస్తున్నాను. ఏదో ఒక జన్మలో నేను సఫలుడ&nbsp;<BR>నవుతానని ఆశిస్తున్నాను. నువ్వు శాంతస్వభావురాలివి. కొన్నిసార్లు నిన్ను చాల&nbsp;<BR>భయపెట్టాను. పెట్టలేదా క్రిస్టినా? నేను నీ మాదిరి శాంతస్వభావుడనైతే ఎంత&nbsp;<BR>బాగుండేది? ఏది ఉత్తమమో జగజ్జననికి తెలుసు.</FONT></p>
<p><FONT FACE="SHREE900, SHREE, sans-serif" SIZE="3">నేను ఈ రాత్రికి భోజనం చేయను. పైన ఉదహరించిన చేపలను హాయిగా&nbsp;<BR>తిన్నాను! తర్వాత నా (వ్యాసానికి) విషయాన్ని గూర్చి ఆలోచించి, ఆలోచించి&nbsp;<BR>ఆలోచించాలి. కొన్నివిషయాలు పక్కమీద చక్కగా ఆలోచిస్తాను. కారణం&nbsp;<BR>కలలో విషయమంతా నాకు విస్పష్టమవుతుంది. కాబట్టి పడుకోబోతున్నాను.&nbsp;<BR>‘శుభ సాయంకాలం’ కాదు కాదు ఇప్పుడు డెట్రాయిట్‌లో ఉదయం పది గంట-&nbsp;<BR>లవుతుంది కాబట్టి నీకు ‘చాల శుభదినం’. నేను కలలు కనబోతున్నాను కాబట్టి&nbsp;<BR>సవాస్తవికతలన్నీ ఈ రోజు నిన్ను చేరునుగాక! ప్రేమ దీవెనలతో</FONT></p>
<p><FONT FACE="SHREE900, SHREE, sans-serif" SIZE="3">సదా భవదీయ, వివేకానంద.</FONT></p>
<p><FONT FACE="TimesNewRoman, Times, serif" SIZE="3">6 3 6</FONT></p>
<BR>
<p><FONT FACE="SHREE902, SHREE, sans-serif" SIZE="3">(యం.ఎన్‌. బెనర్జీకి)</FONT></p>
<BR>
<p><FONT FACE="SHREE900, SHREE, sans-serif" SIZE="3">మఠం, బేలూరు, హౌరా జిల్లా,</FONT></p>
<p><FONT FACE="SHREE900, SHREE, sans-serif" SIZE="3">సెప్టెంబర్‌ 7, 1901.</FONT></p>
<p><FONT FACE="SHREE900, SHREE, sans-serif" SIZE="3">ప్రియుడైన ధన్యాత్మా,</FONT></p>
<p><FONT FACE="SHREE900, SHREE, sans-serif" SIZE="3">నేను బ్రహ్మానందను, తదితరులను సంప్రదించవలసి ఉంది. వారందరు</FONT></p>
<hr class="puTa_virupu">
<table><tr><td><a class=puTa_lanke href=puTa4047.html>p4047</a></td><td>p4048</td><td><a class=puTa_lanke href=puTa4049.html>p4049</a></td></tr></table>
</div></body></html>
