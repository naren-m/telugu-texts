<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2513.html>p2513</a></td><td>p2514</td><td><a class=puTa_lanke href=puTa2515.html>p2515</a></td></tr></table>

<p><FONT FACE="SHREE900, SHREE, sans-serif" SIZE="3">వచ్చేవాడు. సావిత్రి వంటచేసి వృద్ధులకు తోడ్పడేది. ఇలా కాలం సాగిపోతోంది.&nbsp;<BR>ఆ ప్రాణాంతక దినం సమీపించింది. ఇక మూడే రోజులు మిగిలి వున్నాయి;&nbsp;<BR>సావిత్రి త్రిరాత్ర తపోవ్రతాన్ని పూని ఉపవాసం వుండి ఎంతో మెలకువగా వుంది.&nbsp;<BR>ఆ మూడు రాత్రులను సావిత్రి దుఃఖంతో, నిద్రలేమితో, దైవ ప్రార్థనలతో,&nbsp;<BR>కనిపించని కన్నీటితో గడిపింది. భయంకరమైన ఆనాటి ఉషోదయమయింది.&nbsp;<BR>ఆనాడు సావిత్రి సత్యవంతుణ్ణి క్షణమైనా విడిచిపెట్టక వుండలేకపోయింది. వన-&nbsp;<BR>మూలికలను, వంటచెరకును సేకరించటానికి అతడితో తానూ అడవిలోకి&nbsp;<BR>వెళ్లటానికి అతడి తల్లిదండ్రుల అనుమతి పొంది, అతణ్ణి వెన్నంటింది.&nbsp;<BR>హఠాత్తుగా తడబడే కంఠస్వరంతో సత్యవంతుడు తన భార్యతో ‘‘నా తల&nbsp;<BR>తిరుగుతోంది, ఇంద్రియాలు సుడివడుతున్నాయి. నా ప్రియతమా! నిద్ర&nbsp;<BR>ముంచుకు వస్తోంది. నీ పక్కన కాసేపు పడుకోనివ్వు’’ అన్నాడు. భయంతో వణు-&nbsp;<BR>కుతూ ఆమె ‘‘రండి, ప్రాణేశ్వరా నా ఒళ్లో తల పెట్టుకోండి’’ అంది. అతడు&nbsp;<BR>ఎంతో బాధపెడుతున్న తన తలను ఒళ్లో పెట్టుకొని గాఢంగా నిశ్వసించి ప్రాణాలు&nbsp;<BR>వదిలివేశాడు. అతణ్ణి కౌగలించుకొని, కన్నీరు కారుస్తూ, ఆమె&nbsp;<BR>అడవిలో నిస్సహాయిగా వుండగా సత్యవంతుడి జీవాన్ని తీసుకుని పోవటానికి&nbsp;<BR>యమదూతలు వచ్చారు. కాని సావిత్రి భర్త తలను తన ఒడిలో వుంచుకొని&nbsp;<BR>కూర్చున్న చోటును యమదూతలు సమీపించలేకపోయారు. ఆమె చుట్టూ ఒక&nbsp;<BR>అగ్నివలయం ఏర్పడింది. వారిలో ఏ ఒక్కరూ దాన్ని దాటలేకపోయారు. వారు&nbsp;<BR>పరుగుపరుగున వెళ్లి సత్యవంతుడి జీవాన్ని తాము తీసుకురాలేనందుకు&nbsp;<BR>కారణాన్ని యమధర్మరాజుకు తెలిపారు.</FONT></p>
<p><FONT FACE="SHREE900, SHREE, sans-serif" SIZE="3">అప్పుడు సమవర్తి, దండధరుడు ఐన యమధర్మరాజు స్వయంగా అక్కడ&nbsp;<BR>కొచ్చాడు. భూమ్మీద మొట్టమొదట మరణాన్ని పొంది పరలోకానికి ఏగిన&nbsp;<BR>వాడే యముడు. తదనంతరం మరణించి వచ్చేవారికల్లా అతడు అధిదేవత&nbsp;<BR>అయ్యాడు. మరణించిన వారి పాపపుణ్యాలను అతడు నిర్ణయిస్తాడు. కాబట్టి&nbsp;<BR>ఆయన స్వయంగా వచ్చాడు. ఆయన దేవుడు కాబట్టి ఆ అగ్నివలయంలో&nbsp;<BR>ప్రవేశించగలిగాడు. సావిత్రిని సమీపించి ‘‘పుత్రీ ఈ కళేబరాన్ని విడిచిపెట్టు.&nbsp;<BR>ప్రాణులకు చావు తప్పదు. అలా మరణించిన మానవుల్లో నేనే ప్రథముణ్ణి. నా&nbsp;<BR>తరువాత ప్రతి మానవుడికీ మరణం అనివార్యమైంది. మరణం మానవుడి విధి’’&nbsp;<BR>అన్నాడు. వెంటనే సావిత్రి యముడి దారికి అడ్డుతొలగింది. యముడు సత్య-&nbsp;<BR>వంతుడి జీవాన్ని తీసుకొని తన దారిన బైలుదేరాడు. కొంతదూరం వెళ్లాక వెనుక&nbsp;<BR>ఎండుటాకులమీద అడుగుల చప్పుడు వినిపించి వెనక్కు తిరిగి చూశాడు.&nbsp;<BR>‘‘పుత్రీ, సావిత్రీ! ఎందుకు నన్ను వెంబడిస్తున్నావు? మానవు లందరిగతీ యింతే-</FONT></p>
<hr class="puTa_virupu">
<table><tr><td><a class=puTa_lanke href=puTa2513.html>p2513</a></td><td>p2514</td><td><a class=puTa_lanke href=puTa2515.html>p2515</a></td></tr></table>
</div></body></html>
