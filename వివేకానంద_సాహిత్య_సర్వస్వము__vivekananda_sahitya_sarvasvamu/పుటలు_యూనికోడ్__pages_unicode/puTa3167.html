<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3166.html>p3166</a></td><td>p3167</td><td><a class=puTa_lanke href=puTa3168.html>p3168</a></td></tr></table>

<p><FONT FACE="SHREE900, SHREE, sans-serif" SIZE="3">ప్రశ్న: గురువు శిష్యుని అధికారిగా చేయలేడా?</FONT></p>
<p><FONT FACE="SHREE900, SHREE, sans-serif" SIZE="3">సమా: అవతారపురుషుడు చేయగలడు. సామాన్యులు చేయలేరు.&nbsp;<BR>ప్రశ్న: ముక్తికి సులభమార్గం లేదా?</FONT></p>
<p><FONT FACE="SHREE900, SHREE, sans-serif" SIZE="3">సమా: దాని కొక్కటే మార్గం. అవతారపురుషుని దయకావాలి. శ్రీరామ</FONT></p>
<p><FONT FACE="SHREE900, SHREE, sans-serif" SIZE="3">కృష్ణులిలా చెప్పేవారు: ‘‘ఎవడికి తుది జన్మో వాడెట్లో నన్ను చూస్తాడు.’’</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: యోగం సులభమార్గం కాదా?</FONT></p>
<p><FONT FACE="SHREE900, SHREE, sans-serif" SIZE="3">సమా: (పరిహాసంతో) బాగా అన్నావు. యోగం సులభమార్గమే. నీ&nbsp;<BR>మనస్సు పరిశుద్ధం కాకపోతే, యోగాభ్యాసం చేశావంటే అతిప్రాకృతశక్తి ఏదైనా&nbsp;<BR>అలవడవచ్చు. కాని అది అవాంతరమే అవుతుంది. కాబట్టి మనస్సును నిర్మలం&nbsp;<BR>చేసుకోవడమే ప్రథమగణనీయ విషయం.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: అదెలా సాధ్యం?</FONT></p>
<p><FONT FACE="SHREE900, SHREE, sans-serif" SIZE="3">సమా: సత్ప్రవర్తన వల్ల. సత్ప్రవర్తన ద్వివిధం. మంచిని చేయడం చెడును</FONT></p>
<p><FONT FACE="SHREE900, SHREE, sans-serif" SIZE="3">పరిహరించడం. చోరత్వాదులను మానివేయడం, ఉపకారాదులను చేయడం.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: పరోపకారమనేది ఉన్నతస్థితిలోనే చేయదగింది. అలా కాక నిమ్న-&nbsp;<BR>స్థితిలో చేస్తే అది మరల మమకారానికి హేతువవుతుంది కదా!</FONT></p>
<p><FONT FACE="SHREE900, SHREE, sans-serif" SIZE="3">సమా: మొట్టమొదటి స్థితిలోనే దాన్ని చేయాలి. కామములు ఉండే&nbsp;<BR>వాడిని తప్ప పరోపకారాలు బంధించవు. కాలక్రమేణా అవి సహజమైపోతాయి.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: నిన్నరాత్రి మీరు ‘‘సత్యం నీలోనే వుంది’’ అన్నారు. అట్లైనచో&nbsp;<BR>నేను విష్ణువును కాగోరితే, అతని ఆకృతిని ధ్యానింపవలెనా? భావాన్ని ధ్యానిం-&nbsp;<BR>చాలా?</FONT></p>
<p><FONT FACE="SHREE900, SHREE, sans-serif" SIZE="3">సమా: శక్తినిబట్టి ఈ రెండింటిలో దేనినైనా అవలంబింపవచ్చు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: మోక్షానికి సాధనమేమి?</FONT></p>
<p><FONT FACE="SHREE900, SHREE, sans-serif" SIZE="3">సమా: గురువు. గురువు లేకుంటే జ్ఞానమే లేదు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: కొంతమంది ఒక గదిలో కూర్చొని ధ్యానం చేయవలసిన పని</FONT></p>
<p><FONT FACE="SHREE900, SHREE, sans-serif" SIZE="3">లేదంటారు. అదెంతవరకు నిజం?</FONT></p>
<p><FONT FACE="SHREE900, SHREE, sans-serif" SIZE="3">సమా: ఒక సిద్ధుడలా చేయవలసిన పనిలేదు. ఇతరులకు ఏకాంతస్థలం&nbsp;<BR>కావాలి. అయినా ఆకృతిని దాటి భగవద్భావాన్ని ధ్యానించాలి. ఆకార విశేషానికి&nbsp;<BR>ముక్తికి సంబంధం లేదు. మూర్తిధ్యానం వలన లౌకికమైన సంపద రావచ్చు.&nbsp;<BR>మాతృసేవ చేసినవాడు అందులో విజయాన్ని సాధిస్తాడు. పితృసేవ చేసినవాడు&nbsp;<BR>స్వర్గానికి పోతాడు. సాధుసేవ చేసినవాడు భక్తిజ్ఞానాలను సంపాదిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: ‘‘క్షణమిహసజ్జన సంగతి రేకా’’ అనేదాని కర్థమేమిటి? క్షణకాల-&nbsp;<BR>మైనా సత్సంగతి గల్గితే మాయ తనంతట తాను తొలగిపోతుందనా?</FONT></p>
<hr class="puTa_virupu">
<table><tr><td><a class=puTa_lanke href=puTa3166.html>p3166</a></td><td>p3167</td><td><a class=puTa_lanke href=puTa3168.html>p3168</a></td></tr></table>
</div></body></html>
