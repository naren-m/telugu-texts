<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2160.html>p2160</a></td><td>p2161</td><td><a class=puTa_lanke href=puTa2162.html>p2162</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 1 2</FONT></p>
<p><FONT FACE="SHREE900, SHREE, sans-serif" SIZE="3">నిందించడం లేదు. అవి వారికి శుభప్రదాలేకానీ, మనకు మాత్రం కొరగావు.&nbsp;<BR>వారికి పాయసమైనది, మనకు విషం కావచ్చు. మనం మున్ముందుగా నేర్చుకోవ-&nbsp;<BR>లసిన నీతిపాఠ మిదే. వారి శాస్త్రాలు, వారి వ్యవస్థలు, వారి పూర్వగాథలు, మొద-&nbsp;<BR>లైన వానివల్ల, వారి కీ ప్రస్తుత ఆచారపద్ధతి సిద్ధించింది. మనకూ మన పూర్వ-&nbsp;<BR>గాథలతోను, వేలకొద్దీ సంవత్సరాల మన కర్మానుభవంతోను, మన వైఖరినే సహ-&nbsp;<BR>జంగా అవలంబించగలుగుతాము. మనం చేయవలసిందీ అదే!</FONT></p>
<p><FONT FACE="SHREE900, SHREE, sans-serif" SIZE="3">ఇక, నా ఉద్యమ ప్రణాళికనుగూర్చి చెబుతాను. పూర్వమహర్షుల&nbsp;<BR>అభిప్రాయాల్ని అనుసరించడమే, నా ప్రణాళిక! నేను వారు చేసిన కార్యాన్ని పరి-&nbsp;<BR>శోధించాను. వారు అవలంబించిన క్రియావిధానాల రహస్యాన్ని కనుగొనే అదృష్టం&nbsp;<BR>నాకు లభించింది. వారు మహనీయ సంఘనిర్మాతలు. శక్తిని, పవిత్రతను, చైత-&nbsp;<BR>న్యాన్ని ప్రసాదింపజాలిన మహామహులు. వారు మహాద్భుతకార్యాలను సాధిం-&nbsp;<BR>చారు. అలాటి కార్యాలను మనంకూడ సాధించవలసివుంది. పరిస్థితులు ఇప్పుడు&nbsp;<BR>కొంచెం మారాయి. ఆ కారణంచేత మన కర్మవిధానంకూడ, కొంచెం మార-&nbsp;<BR>వలసి వుంది. కావలసింది అంతే. ఒక్కొక్క జాతీ ఒక్కొక్క వ్యక్తిలాగానే, తన&nbsp;<BR>జీవితంలో ఒక ప్రత్యేక జీవనపద్ధతి - ఒక విశిష్టమైన ‘రాగం’ కలిగి వర్థిల్లుతూం-&nbsp;<BR>టుంది. ఈ ప్రధాన రాగాన్ని అనుసరించి, తక్కిన స్వరాలన్నీ వచ్చి చుట్టూచేరి,&nbsp;<BR>‘లయ’ కలుపుకోవలసి వుంటుంది. ఆంగ్లజాతికి రాజకీయశక్తి ప్రాణాధార విష-&nbsp;<BR>యంగా వుంది. ఇలాగే, ఇంకొకదానికి లలితకళామయ జీవనం, మరొక దేశానికి&nbsp;<BR>ఇంకొకటీ, ప్రాణప్రదవిషయాలుగా వుంటాయి. భారతదేశంలో ఆధ్యాత్మిక&nbsp;<BR>జీవనం కేంద్రవిషయంగా వుంటుంది. ఈ ప్రధాన రాగాన్ననుసరించే ఈ జాతి&nbsp;<BR>జీవనగానమంతా సాగాలి. ఏ జాతైనా, అనేక శతాబ్దాలనుండి పరంపరగా వచ్చిన&nbsp;<BR>తన విశిష్ట జీవనమార్గంనుండి తొలగి నడిచిందా, అది సర్వనాశనమైపోతుంది.&nbsp;<BR>కాబట్టి మీ మతాన్ని త్రోసేసి, రాజకీయాలనో, సాంఘికవాదాన్నో మరే ఇతర&nbsp;<BR>విషయాన్నో మీ జాతీయజీవనానికి ప్రధానధర్మంగా గ్రహించారంటే మీకూ&nbsp;<BR>వినాశం తప్పదు. ఈ ఆపదను తప్పించుకోవాలంటే, మతమనే జీవస్థానాన్ని&nbsp;<BR>ఆధారంచేసికొని, మీరంతా నడువవలసి వుంటుంది. మీ మతమనే ‘బ్రహ్మ&nbsp;<BR>దండము’ ననుసరించు మీ నాడులన్నీ స్పందించవలసి వున్నాయి. అమెరికా&nbsp;<BR>దేశీయులకు ‘సాంఘిక జీవనం’ అనేది జాతిధర్మం. అందువల్ల వారి సాంఘిక&nbsp;<BR>జీవితంలో, ‘మతం’ ఎట్టి ప్రత్యక్ష ఫలితాన్ని కల్పిస్తుందో తెలుపకుండ నే నా&nbsp;<BR>దేశంలో మతబోధ చేయజాలనని గ్రహించాను. వేదాంతంవల్ల ఎట్టి విచిత్ర&nbsp;<BR>రాజకీయ పరివర్తనలు కలుగగలవో తెలుపకుండ నేను ఇంగ్లాండులో మతబోధ&nbsp;<BR>చేయలేకపోయాను. అదేవిధంగా భారతదేశంలో నూతన సంఘనిర్మాణంవల్ల</FONT></p>
<hr class="puTa_virupu">
<table><tr><td><a class=puTa_lanke href=puTa2160.html>p2160</a></td><td>p2161</td><td><a class=puTa_lanke href=puTa2162.html>p2162</a></td></tr></table>
</div></body></html>
