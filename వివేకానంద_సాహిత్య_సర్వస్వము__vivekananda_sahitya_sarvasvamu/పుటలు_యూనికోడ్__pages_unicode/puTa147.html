<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa146.html>p146</a></td><td>p147</td><td><a class=puTa_lanke href=puTa148.html>p148</a></td></tr></table>


<p><FONT FACE="SHREE900, SHREE, sans-serif" SIZE="3">కంటె ఆధిక్యం కించిత్తూ లేదు. గతిలేని బాలబాలికలను, వితంతువులను&nbsp;<BR>నిర్దాక్షిణ్యంగా వంచిస్తూ, డబ్బుకోసం ఎలాటి నీచకృత్యాన్నైనా చేసేవాడు, కేవలం&nbsp;<BR>గడ్డితిని జీవించనీ, పశువుకంటె అతగాడు అధముడు. ఎవడి హృదయంలో&nbsp;<BR>ఏ జీవజంతువుకూ హానిచేయాలనే తలపు కలుగదో, ఎవడు తన పరమ&nbsp;<BR>శత్రువుకైనా కలిగిన శ్రేయాన్నిచూసి ఆనందిస్తాడో, ప్రతిరోజు ఆతడు&nbsp;<BR>పందిమాంసం ఆరగించి జీవించనీ, ఆతడే నిజానికి భక్తుడు, ఆతడే యోగి,&nbsp;<BR>ఆతడే జగద్గురువు. అంతఃకరణశుద్ధి వర్ధిల్ల తోడ్పడటమే బాహ్యాచారాల విలువ&nbsp;<BR>అని సదా మనం జ్ఞప్తిలో వుంచుకోవాలి. బాహ్యశౌచం అంతగా పాటించటం&nbsp;<BR>మనకు సాధ్యం కాకపోతే, అంతశ్శౌచాన్ని మాత్రమే లక్షించటం శ్రేయస్కరం.&nbsp;<BR>మతధర్మంలోని ఆంతరాధ్యాత్మిక పారమార్థిక సారాంశాలను మరచి, ఏ&nbsp;<BR>మానవుడు, ఏ దేశప్రజ బాహ్యాచారాలను మాత్రం భల్లూకపుపట్టుపట్టి విడువ-&nbsp;<BR>కుంటాడో ఆ మానవుడికి ఆ దేశప్రజకు చేటే. అంతర్గతమైన చైతన్యాన్ని&nbsp;<BR>వ్యక్తీకరించే వరకే రూపాలకు విలువ. ఎప్పుడు యీ చైతన్యాన్ని ప్రకటించటం&nbsp;<BR>మానుతావో అప్పుడు అలాటి రూపాలను నిర్దాక్షిణ్యంగా నెట్టివేయి.</FONT></p>
<p><FONT FACE="SHREE900, SHREE, sans-serif" SIZE="3">భక్తి సముపార్జనకు తదుపరి సాధనం అనవసాదం.</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> ‘‘నాయమాత్మా&nbsp;<BR>బలహీనేన లభ్యః.’’</FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3"> ఈ ఆత్మ బలహీనులకు లభ్యంకాదు అని శ్రుతి వక్కాణి-&nbsp;<BR>స్తోంది. బలహీనత అంటె శారీరక మానసిక బలహీనులని యిక్కడ తాత్పర్యం.&nbsp;<BR>‘‘యువాస్యాత్సాధు యువాధ్యాయకః, ఆశిష్టో దృఢిష్ఠోబలిష్ఠః’’</FONT><FONT FACE="SHREE900, SHREE, sans-serif" SIZE="2"><sup>3</sup></FONT><FONT FACE="SHREE900, SHREE, sans-serif" SIZE="3"> యువకులు,&nbsp;<BR>సత్త్వగుణోపేతులు, కార్యదక్షులు, దృఢగాత్రులు, బలవంతులు - ఇలాటివారే&nbsp;<BR>ఆత్మవిద్యను అవలంబించ దగినవారు. ముదిమిచే బలం ఉదిగిన దుర్బలులు,&nbsp;<BR>అల్పులు ఏం చేయగలరు? అత్యద్భుతం, అగోచరమూ ఐన మనశ్శరీర శక్తులు&nbsp;<BR>ఏ యోగానుష్ఠానంచేగాని రవ్వంత మేల్కోగానే వారు ముక్కముక్కలై పోతారు.&nbsp;<BR>కార్యదక్షులు, తరుణవయస్కులు, ఆరోగ్యవంతులు, బలోపేతులు ఐనవారినే&nbsp;<BR>విజయలక్ష్మి వరిస్తుంది. కాబట్టి శరీరబలం అత్యంతావశ్యకం. సుదృఢశరీరం&nbsp;<BR>మాత్రమే ఇంద్రియనిగ్రహంతో కలిగే తాకుడును భరిస్తుంది. భక్తుడు కాగోరేవ్యక్తి&nbsp;<BR>బలోపేతుడుగా, ఆరోగ్యవంతుడుగా వుండాలి. కేవల దుర్బలులు ఏ యోగాన్ని&nbsp;<BR>అవలంబించ యత్నించినా, యిక నయంకాని ఏ వ్యాధో, ఏ మనోదౌర్బల్యమో</FONT></p>
<p><FONT FACE="SHREE900, SHREE, sans-serif" SIZE="3">1. ‘‘దేశకాలవైగుణ్యాచ్ఛోక వస్త్వాద్యనుస్మృతేశ్చ, తజ్జదైన్యమభాస్వరత్వం మన సోఽవ&nbsp;<BR>సాదః, తద్విపర్యయోఽనవసాదః,’’</FONT></p>
<p><FONT FACE="SHREE900-Italic, SHREE, sans-serif" SIZE="3">-బ్రహ్మసూత్ర రామానుజభాష్యగత వాక్యకారుడు.</FONT></p>
<p><FONT FACE="SHREE900, SHREE, sans-serif" SIZE="3">2. ముండక. (3-2-4)</FONT></p>
<p><FONT FACE="SHREE900, SHREE, sans-serif" SIZE="3">3. తైత్తిరీయ. (2-8)</FONT></p>
<hr class="puTa_virupu">
<table><tr><td><a class=puTa_lanke href=puTa146.html>p146</a></td><td>p147</td><td><a class=puTa_lanke href=puTa148.html>p148</a></td></tr></table>
</div></body></html>
