<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa72.html>p72</a></td><td>p73</td><td><a class=puTa_lanke href=puTa74.html>p74</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వమత దర్పణం</FONT></p>

<p><FONT FACE="SHREE900, SHREE, sans-serif" SIZE="3">విషయాలలో మానవజాతి యావత్తును ఒక్కతీరు భావనాపద్ధతికి తీసుకు&nbsp;<BR>రావటానికి చేసిన ప్రయత్నాలన్నీ వ్యర్థమైనాయి, అంతేకాక వ్యర్థాలవు&nbsp;<BR>తున్నాయి. ఇకముందూ అలాగే వ్యర్థాలవుతాయని తెలుపటానికి మీ కీ సంగతులు&nbsp;<BR>చెప్పింది. ఈ రోజుల్లోసైతం కొత్తసిద్ధాంతం ఒకదాన్ని బోధించే గురువు, తన&nbsp;<BR>శిష్యులను విడిచి పదిక్రోసులదూరం వెళ్లకముందే, ఆ శిష్యులు యిరవై శాఖాం-&nbsp;<BR>తర సిద్ధాంతాలను స్పష్టిస్తూండటం అనుభవంలోనిదే. సర్వకాలాల్లోను యిలాగే&nbsp;<BR>జరుగుతూంటుంది. లోకంలోని అందరిని ఒకేరీతి భావనాపద్ధతికి కట్టిపెట్టటం&nbsp;<BR>పొసగని పని. ఈ మాట తథ్యం. భిన్నత్వాన్ని ప్రతిపాదించినందుకు భగవంతుణ్ణి&nbsp;<BR>నే నెంతో ప్రశంసిస్తాను. నేను ఏ మతాన్ని ఖండించే వ్యక్తినికాను. మతాంతరాలు&nbsp;<BR>వుండటం నా కిష్టం! అవి యింకా వృద్ధికావాలని నా కోరిక. ఎందుకంటారా,&nbsp;<BR>వినండి. మీరూ, నేనూ, ఇక్కడున్న వారందరమూ ఒకే ఆలోచనలు గలవార-&nbsp;<BR>మైతే, మనం యిక చేయగల ఆలోచనలే వుండవు. రెండుమూడు శక్తులకు&nbsp;<BR>పోరాటం సాగితేకాని చలనం అనేది వుండజాలదు. భావ భేదంవల్ల మాత్రమే&nbsp;<BR>సంకల్పమనేది సంభవం. మన అందరి సంకల్పాలూ ఏకమైతే, మనం ఒకరి&nbsp;<BR>ముఖాలు ఒకరం భావశూన్యబుద్ధులతో చూసుకొంటూ, ప్రదర్శనశాలల్లో భద్ర-&nbsp;<BR>పరచబడిన ఈజిప్టు దేశపు రక్షితశవాల మాదిరి కూర్చోవలసిన వార&nbsp;<BR>మవుతాం. మన స్థితి అంతకు మించినది కాదు. సజీవమై వడిగా ఉరికే ప్రవా-&nbsp;<BR>హాలలోనే సుడులు ఏర్పడతవి. స్తంభించి మురుగుతూన్న నీటిలో సుడులు ఏర్ప-&nbsp;<BR>డవు. అలాగే మతాలు మృతాలయినప్పుడే వాటినుంచి శాఖాంతరాలు&nbsp;<BR>బయలుదేరటం ఆగిపోతుంది. అప్పుడు భూస్థాపిత శవాలమాదిరి వాటిలో&nbsp;<BR>అఖండశాంతి, సమరసత నెలకొంటాయి. అంతేకాని మానవజాతి సంకల్పాలు&nbsp;<BR>చేస్తూన్నంత కాలం మతాంతరాలు వెలువడక మానవు. వైవిధ్యం జీవచిహ్నం;&nbsp;<BR>అది వుండవలసిందే సుమా! మనుషులు ఎందరున్నారో అన్ని శాఖాంతరాలు&nbsp;<BR>వుండుగాక అని నా కోరిక! అప్పుడు ప్రతివ్యక్తికీ అతడికి అనువైన ప్రత్యేక విధానం&nbsp;<BR>లభించగలదు; మత సాధనలో అతడు తన ప్రత్యేకమార్గం అనుసరించగలడు.</FONT></p>
<p><FONT FACE="SHREE900, SHREE, sans-serif" SIZE="3">ఈ స్థితి ప్రస్తుతం నెలకొనే వుందనవచ్చు. మనలోని ప్రతివ్యక్తీ తన ప్రత్యేక&nbsp;<BR>మార్గాన్ని అనుసరించే సంకల్పాలు చేస్తున్నాడు; కాని స్వాభావికమైన యీ మార్గా-&nbsp;<BR>నికి ప్రతిచోటా ఆటంకాలు కల్పించబడుతూనే వున్నవి. ప్రత్యక్షంగా ఖడ్గప్రహా-&nbsp;<BR>రాలు యిప్పుడు లేవన్నమాటేగాని యితర బాధకాలు కల్గింపబడు&nbsp;<BR>తున్నాయి. న్యూయార్క్‌లోని ఒక ప్రముఖ ప్రచారకుడు ఏం చెప్పాడో తెలుసా?&nbsp;<BR>ఫిలిప్పైన్‌ ద్వీపవాసులను ఓడించి, స్వాధీనపరచుకోవాలట! ఎందుకు? వారికి&nbsp;<BR>క్రీస్తుమతం బోధించటానికి యిదొక్కటే మార్గం కాబట్టి అట! వా రిప్పటికే</FONT></p>
<hr class="puTa_virupu">
<table><tr><td><a class=puTa_lanke href=puTa72.html>p72</a></td><td>p73</td><td><a class=puTa_lanke href=puTa74.html>p74</a></td></tr></table>
</div></body></html>
