<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2362.html>p2362</a></td><td>p2363</td><td><a class=puTa_lanke href=puTa2364.html>p2364</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 1 4</FONT></p>
<p><FONT FACE="SHREE900, SHREE, sans-serif" SIZE="3">మానవులుగా జీవించడంకంటె మరణించడమే ఉచితం. కర్ర తొలగినంతనే మీరు&nbsp;<BR>రాక్షసులైపోతారా? అలా అయితే మిమ్మల్ని హతం చేయవలసిందే!&nbsp;<BR>గత్యంతరం లేదు. మీరు నిరంతరం బడితె పోటులతోను, మొట్టికాయలతోను,&nbsp;<BR>బ్రతుకవలసిన వారయితే మీకు మార్గాంతరం లేదు. మీ కెన్నటికీ మోక్షం లేదు.</FONT></p>
<p><FONT FACE="SHREE900, SHREE, sans-serif" SIZE="3">ఇక రెండవ విషయం. అద్వైతం మాత్రమే నైతిక వివరణను బోధించ&nbsp;<BR>గలదు. ప్రతిమతం పరోపకారం చేయడం నీతికంతకు సారమని బోధిస్తోంది.&nbsp;<BR>‘‘స్వార్థరహితంగా వర్తించండి’’ అని ప్రతిదినం అంటాడు. ‘‘ఎందుకు? నేను&nbsp;<BR>ఎందుకు నిస్వార్థాన్ని విడవాలి?’’ అని ప్రశ్నిస్తే, ఏదో దేవత అలా చెప్పిం&nbsp;<BR>దంటారు. ‘‘ఆ దేవతను నేను సరకు చేయను’’ అంటావు. అప్పుడు ఏవో కొన్ని&nbsp;<BR>శాస్త్రాలు అలా విధిస్తున్నవంటారు. అప్పుడు ‘‘శాస్త్రాలలో ఉండుగాక! అవి&nbsp;<BR>అలాగే చెప్పుగాక, నేను లెక్కచేయను. అవి ఏమి చెప్పితే నాకేమి?-’’ అంటావు.&nbsp;<BR>అంతటితోసరి. ఎవని మార్గం వానిదే. వెనుకపడినవాడు ఇడుమల పాలవుతాడు.&nbsp;<BR>ప్రపంచంలోని నీతి అలా వుంది. కనీసం చాలమంది అలా వున్నారు అనవచ్చు.&nbsp;<BR>నే నెందుకు నీతిపరుడుగా వుండాలి? కారణమేమి? అని ప్రశ్న వస్తే, గీతలో చెప్ప-&nbsp;<BR>బడినట్లు నీవు సత్యాన్ని గ్రహిస్తే తప్ప దానికి వివరణ చెప్పజాలవు.</FONT></p>
<p><FONT FACE="SHREE902, SHREE, sans-serif" SIZE="3">‘‘సమం పశ్యన్‌ హి సర్వత్ర సమవస్థిత మీశ్వరం।</FONT></p>
<p><FONT FACE="SHREE902, SHREE, sans-serif" SIZE="3">నహినస్త్యాత్మ నాత్మానం తతోయాతి పరాంగతిమ్‌-।।’’</FONT></p>
<p><FONT FACE="SHREE900, SHREE, sans-serif" SIZE="3">(ఆత్మను సర్వత్ర సమంగా చూచే యోగి ఆత్మను ఆత్మచేత హింసించుకో&nbsp;<BR>జాలడు. అతడు పరమగతినే పొందగల్గుతాడు.) నీవు ఎవరిని హింసించినా,&nbsp;<BR>నిన్ను నీవే హింసించుకొన్నవాడవవుతావు. వారంతా నీవే. అద్వైత బోధవల్ల ఇది&nbsp;<BR>తెలిసికో! నీకు తెలిసినా, తెలియకున్నా, అన్ని చేతులతో నీవు పనులు చేస్తూనే&nbsp;<BR>వున్నావు; అన్ని పాదాలతోను నీవు నడుస్తున్నావు. రాజప్రాసాదంలో భోగించే&nbsp;<BR>రాజువు నీవే. దీనుడవై వీథులలోని దుమ్ములోపడి దుఃఖించే వాడివీ నీవే. నీవు&nbsp;<BR>పండితులలో, పామరులలోకూడ వున్నావు. బలవంతులలోను, బలహీనుల-&nbsp;<BR>లోనుకూడ వున్నావు. దీన్ని గ్రహించి సానుభూతిపరుడివికా. మనం ఇతరులకు&nbsp;<BR>ఏల అపకారం చేయకూడదో, ఆ కారణమిదే. అందువల్లే నేను ఆకలితో బాధ-&nbsp;<BR>పడుతున్నప్పటికీ, ‘వేలకొద్దీ నోళ్లతో తినేవారున్నారు; ఆ నోళ్లన్నీ నావే అని&nbsp;<BR>భావించి నేను నిర్విచారంగా ఉండగలను. కాబట్టి నాగతి ఏమవుతుందా అనిగానీ,&nbsp;<BR>నాకున్నది ఏమైపోవునా? అని కానీ నేను ఆతురపడను. ఏలంటే ఈ జగమంతా&nbsp;<BR>నాదే. నేను అనంతానందాన్ని అనుభవిస్తున్నాను. నన్నుగానీ, ఈ జగత్తునుకానీ&nbsp;<BR>ఎవరు చంపగలరు? నీతి అంతా ఇందులో వుంది. ఈ అద్వైత సిద్ధాంతం</FONT></p>
<hr class="puTa_virupu">
<table><tr><td><a class=puTa_lanke href=puTa2362.html>p2362</a></td><td>p2363</td><td><a class=puTa_lanke href=puTa2364.html>p2364</a></td></tr></table>
</div></body></html>
