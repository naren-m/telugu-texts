<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1815.html>p1815</a></td><td>p1816</td><td><a class=puTa_lanke href=puTa1817.html>p1817</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">211</FONT></p>
<p><FONT FACE="SHREE900, SHREE, sans-serif" SIZE="3">చూడటం లేదా? అనాచారజనిత దుర్భర బాధల నెరిగీ, మనం సరైన జీవిత విధా-&nbsp;<BR>నాన్ని అభ్యసింప పనిలేదా? మన్నెపుజ్వరం, విషూచి, మహామారి వ్యాధులు&nbsp;<BR>హిందూదేశంలో శాశ్వత నివాసమేర్పరచుకొని, లక్షలకొద్ది జనాన్ని కొనిపోతు-&nbsp;<BR>న్నాయి. ఇది ఎవరి తప్పు? నిస్సంశయంగా మనదే. మన అనాచారం అపారం!</FONT></p>
<p><FONT FACE="SHREE900, SHREE, sans-serif" SIZE="3">‘‘ఆహార శుద్ధౌ సత్త్వశుద్ధిః సత్తశుద్ధౌ ధ్రువా స్మృతిః</FONT><FONT FACE="SHREE900, SHREE, sans-serif" SIZE="2"><sup>’’10</sup></FONT><FONT FACE="SHREE900, SHREE, sans-serif" SIZE="3">  (ఆహార శుద్ధివల్ల&nbsp;<BR>మనస్తత్త్వం - అంతస్తత్త్వం - పరిశుద్ధమౌతుంది; అంతస్తత్త్వం పరిశుద్ధ&nbsp;<BR>మైనప్పుడు స్మృతి - ఆత్మ పరిపూర్ణత యొక్క జ్ఞప్తి - సుస్థిరత పొందుతుంది)&nbsp;<BR>అనే సుప్రసిద్ధ స్మృతి వాక్యంలోని సత్యాన్ని హైందవమత శాఖలన్నీ అంగీక&nbsp;<BR>రిస్తాయి. కాని ఆహార శబ్దం ఇంద్రియాలకు అన్వయిస్తుందని శంకరాచార్యుడు,&nbsp;<BR>ఆహారానికి అన్వయిస్తుందని రామానుజుడు చెబుతారు. ఈ రెంటిని సమన్వ-&nbsp;<BR>యపరచటం ఎలా? రెండూ అవసరమే అని అన్ని శాఖలూ చెబుతున్నాయి.&nbsp;<BR>కాబట్టి మనం ఆ మాటను రెంటికి అన్వయించాలి. నిర్మలాహారం లేనిది&nbsp;<BR>ఇంద్రియాలు తమతమ ధర్మాలను ఎలా నిర్వహిస్తాయి? అపరిశుద్ధాహారం వల్ల&nbsp;<BR>ఇంద్రియాలు గుణగ్రహణశక్తిని కొంత కోల్పోవటమో, సంకల్ప విరుద్ధ&nbsp;<BR>ప్రవర్తనాన్ని అవలంబించటమో జరుగుతుందని ప్రతివ్యక్తి అనుభవపూర్వకంగా&nbsp;<BR>ఎరుగును. అజీర్ణవ్యాధివల్ల వస్తు స్వరూపం వికృతి నొందుతుందని, ఫలితంగా&nbsp;<BR>ఒక వస్తువు మరో వస్తువులా కనిపిస్తుందని, ఆహార విహీనతవల్ల కళ్ల చూపు,&nbsp;<BR>ఇతరేంద్రియశక్తులు బలహీనమై, మందగిస్తాయని అందరూ ఎరుగుదురు.&nbsp;<BR>అలాగే ఒక్కో విధమైన ఆహారం ఒక్కో విధమైన మనశ్శరీరస్థితిని కలిగిస్తుందని&nbsp;<BR>మనకెన్నోసార్లు తెలియవస్తుంది. హైందవ సంఘం ఎంతో నిష్కర్షగా అనుష్ఠించా&nbsp;<BR>లని నియమించిన - ‘‘ఇలాటి ఆహారాన్ని పుచ్చుకోవాలి, యిలాటి ఆహారాన్ని&nbsp;<BR>పుచ్చుకోకూడదు’’ - అని నియమించివుండే - విధులకు మూలం యీ&nbsp;<BR>సత్యమే. కాని అనేకసార్లు మనం యీ మూలసత్యాన్ని - కొబ్బరిలాంటిదాన్ని&nbsp;<BR>- మరచి, పై పెంకు విషయంగా కలహిస్తూ, దాన్ని జాగ్రత్తగా కాపాడు&nbsp;<BR>కొంటుంటాం.</FONT></p>
<p><FONT FACE="SHREE900, SHREE, sans-serif" SIZE="3">ఆహారం అపరిశుద్ధ మొనరుస్తుందని తాను చెప్పే మూడు విధాలైన&nbsp;<BR>దోషాలను పరిత్యజించమని రామానుజాచార్యులు నియమించి వున్నారు. దీనిలో&nbsp;<BR>మొదటిది జాతి దోషం; అంటే కొన్ని ఆహార వస్తువుల్లో, - ఉదా: వెల్లుల్లి,&nbsp;<BR>నీరుల్లి మొదలైనవాటిల్లో - వున్న సహజదోషం యివి ఉద్రేకకారక స్వభావం&nbsp;<BR>గలవి. వీటిచే మనస్సు కలతచెందుతుంది; అంటే బుద్ధి ఆందోళనంలోను, రెండ-&nbsp;<BR>వది ఆశ్రయదోషం; అంటే ఆ ఆహారం ఎవరివద్దనుండి వస్తుందో వాటి&nbsp;<BR>స్వభావంలోని దోషం. దుష్టుడు తెచ్చిన ఆహారం తిన్నవాణ్ణి అపవిత్రునొనర్చి,</FONT></p>
<hr class="puTa_virupu">
<table><tr><td><a class=puTa_lanke href=puTa1815.html>p1815</a></td><td>p1816</td><td><a class=puTa_lanke href=puTa1817.html>p1817</a></td></tr></table>
</div></body></html>
