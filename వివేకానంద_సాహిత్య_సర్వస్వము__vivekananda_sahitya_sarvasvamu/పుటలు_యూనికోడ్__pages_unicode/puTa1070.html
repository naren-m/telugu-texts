<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1069.html>p1069</a></td><td>p1070</td><td><a class=puTa_lanke href=puTa1071.html>p1071</a></td></tr></table>
<p><FONT FACE="SHREE900, SHREE, sans-serif" SIZE="3">246 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">అయినదేనా? ముఖ్యంగా భారతదేశంలో సర్వత్రా మనకు కొంతమంది ఛాంద&nbsp;<BR>సులు కనిపిస్తూ ఉంటారు. వారు ప్రతివిషయాన్ని జనులకు తెలియకుండా&nbsp;<BR>ఉండేందుకు ప్రయత్నిస్తుంటారు. వారు ఈ విశ్వంలో తాము పరమోత్తమ&nbsp;<BR>మనుషుల మని నిర్ణయించుకున్నారు. వారిలా జనులకంతా చదువు నేర్పటం&nbsp;<BR>మొదలైన విషయాలు తమ కపాయం కల్పిస్తాయని అనుకొంటారు. అయితే వారివల్లే&nbsp;<BR>జనసామాన్యానికి హాని కలుగవచ్చు.</FONT></p>
<p><FONT FACE="SHREE900, SHREE, sans-serif" SIZE="3">సాధన గూర్చిన విషయాన్ని సమీక్షిద్దాం. భారతదేశంలో చాలా ప్రాచీన&nbsp;<BR>కాలంనుండే యోగసాధన జరుగుతూ వస్తున్నది. క్రీ.శ. 1,400 సంవత్సరాలకు&nbsp;<BR>పూర్వం పతంజలి అనే శాస్త్రవేత్త ఒకరుండే వాడు. అతను కొన్ని యోగాను&nbsp;<BR>భవాలను, కొన్ని ఉదాహరణలను, కొన్ని యోగ పరిశోధనలను గ్రహించి తనకు&nbsp;<BR>పూర్వమున్న యోగానుభూతుల నన్నింటినీ విచారణ చేసి, ఒక పెద్ద గ్రంథం&nbsp;<BR>వ్రాశాడు. మీరంతా ఒక విషయం గుర్తుంచుకోవాలి. ఈ ప్రపంచం చాలా&nbsp;<BR>పురాతనమైనది. ఏదో 2,000 - 3,000 ల సంవత్సరాల క్రితం ప్రపంచం పుట్టిం&nbsp;<BR>దనుకోవటం పొరపాటు. ఈ పాశ్చాత్య దేశంలో బైబిల్‌ క్రొత్త నిబంధన రావటంతో&nbsp;<BR>సంఘజీవితం ప్రారంభమైందని కొంతమంది ప్రచారం చేస్తున్నారు. అంతకు&nbsp;<BR>పూర్వం సంఘజీవనం లేదట! పాశ్చాత్య దేశాలకు సంబంధించినంత వరకూ అది&nbsp;<BR>నిజం కావచ్చు. మొత్తం ప్రపంచాని కంతా ఆ సిద్ధాంతం వర్తించదు. నేను లండన్‌లో&nbsp;<BR>ఉపన్యాసం చేస్తుంటే, ఒక గొప్ప మేధావి, వివేకి అయిన ఒక స్నేహితుడు నాతో&nbsp;<BR>తరచుగా వాదిస్తూ ఉండేవాడు. నాతో రకరకాల వితండవాదాలు చేసి, ఒకరోజు&nbsp;<BR>హఠాత్తుగా, ‘‘మీ ఋషులు మా ఇంగ్లాండుకు వచ్చి మా కెందుకు చెప్పలేదు’’ అని&nbsp;<BR>అడిగాడు. నేను, ‘‘అయ్యా, వారు రావటానికి అప్పుడు ఇంగ్లాండు లేదు.&nbsp;<BR>అప్పుడిక్కడన్నీ అడవులే. మరి వారు వచ్చి ఎవరికి చెప్పాలి?’’ అని జవాబిచ్చాను.</FONT></p>
<p><FONT FACE="SHREE900, SHREE, sans-serif" SIZE="3">ఒకమారు ఇంగర్‌సాల్‌, ‘‘నువ్వు ఏభై సంవత్సరాల క్రితం మా దేశానికి వచ్చి&nbsp;<BR>ప్రబోధం చేసివుంటే, నిన్ను ఉరి తీసేవారు. ప్రాణంతో నిన్ను సజీవ దహనం&nbsp;<BR>చేసేవారు. లేదా కనీసం రాళ్లతో కొట్టి ఊరినుండి తరిమి వేసేవారు’’ అని నాకు&nbsp;<BR>చెప్పాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">కాబట్టి క్రీ.పూ. 1,400 సంవత్సరాల క్రిందట నాగరికత ఉండేదని&nbsp;<BR>మనమనుకోవటంలో దోషమేమీ లేదు. పైగా నాగరికత అన్నది పెరుగుతూ&nbsp;<BR>వచ్చిందా? లేక దిగజారిపోతూ వచ్చిందా? - అన్న విషయాన్ని ఖచ్చితంగా&nbsp;<BR>చెప్పటానికి వీలుపడదు. నాగరికత క్రమక్రమంగా పెరుగుతూ వచ్చిందనే&nbsp;<BR>విషయాన్ని నిరూపించటానికి చేసే వాదాలు చూపించే ఉదాహరణలు, అడవి&nbsp;<BR>మనిషి నాగరిక దశనుండి క్రిందికి దిగజారిపోయిన మానవుడే నని నిరూపించ</FONT></p>
<hr class="puTa_virupu">
<table><tr><td><a class=puTa_lanke href=puTa1069.html>p1069</a></td><td>p1070</td><td><a class=puTa_lanke href=puTa1071.html>p1071</a></td></tr></table>
</div></body></html>
