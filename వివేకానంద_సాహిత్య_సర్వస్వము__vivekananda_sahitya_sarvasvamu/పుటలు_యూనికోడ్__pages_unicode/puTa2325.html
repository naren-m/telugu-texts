<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2324.html>p2324</a></td><td>p2325</td><td><a class=puTa_lanke href=puTa2326.html>p2326</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="SHREE902, SHREE, sans-serif" SIZE="5">భక్తి</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">1897 సం.రం నవంబరు 9 వ తేదీ లాహోర్‌లో ఇచ్చిన ఉపన్యాసం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">గురుగంభీర శబ్దాలతో వడివడిగా ప్రవహించే ఉపనిషద్వారంనుండి ఒక&nbsp;<BR>ప్రతిధ్వని దూరం నుండి వస్తున్నదా అన్నట్లు వినబడుతోంది. ఒక్కొక్కప్పుడది&nbsp;<BR>చాలా అధికమై, సాంద్రమై, విజృంభిస్తోంది. వేదాంత వాఙ్మయమందంతట దాని&nbsp;<BR>ధ్వని విస్పష్టంగా ఉన్నా, అంత శక్తిమంతంగా మాత్రంలేదు. ఉపనిషత్తుల ప్రధాన&nbsp;<BR>ధర్మం పరతత్త్వ భావాన్ని, స్వరూపాన్ని, మనకు ప్రత్యక్షం చేయడమే అని&nbsp;<BR>తోస్తోంది. ఐనా, ఈ అద్భుత గాంభీర్యానికి వెనుక అక్కడక్కడ కావ్యచమత్కృతి&nbsp;<BR>కనిపిస్తుంది. దీన్ని చదివి చూడండి- ‘‘న తత్ర సూర్యోభాతి న చంద్ర తారకం&nbsp;<BR>నే మా విద్యుతో భాంతి కుతోఽయమగ్నిః’’ (అక్కడ సూర్యుడు ప్రకా&nbsp;<BR>శించడు. చంద్రుడు ప్రకాశించడు. నక్షత్రాలు ప్రకాశించవు. ఇక అగ్నినిగూర్చి&nbsp;<BR>చెప్పేదేమి?) ఇలాటి మనోహర కవిత్వాన్ని విన్నప్పుడు, ఇంద్రియగోచరమైన&nbsp;<BR>ప్రపంచంనుండే కాక బుద్ధిగోచరమైన ప్రపంచానికి సైతం, అతీతమై ఊహించడా-&nbsp;<BR>నికి వీలుకానిదీ, అయినా సదా మనల్ని ఆవరించి ఉండేది, అయిన వేరొక ప్రపం-&nbsp;<BR>చానికి చేరుతూంటాం. ఈ గాంభీర్యాని కంతకు, వెనుక వేరొక ఆదర్శం దాని&nbsp;<BR>ఛాయలాగా అంటివస్తోంది. అది, మానవజీవితంయొక్క ప్రత్యంశంలోను ప్రవే-&nbsp;<BR>శిస్తోంది. రాను, రాను, విశాలమై మహాకారాన్ని ధరిస్తోంది. అది పూర్ణం,&nbsp;<BR>విస్పష్టం అయిన భాషలో పురాణాల్లో వివరించబడింది. అదే భక్త్యాదర్శం. భక్తి&nbsp;<BR>బీజాలు ఇదివరకే ఉన్నాయి. ఆ బీజాలు సంహితలో సైతం వున్నాయి. ఉపని&nbsp;<BR>షత్తులలో ఆ బీజాలు కొంత పరిణామాన్ని పొందాయి. అవి పురాణాల్లో&nbsp;<BR>వివరాలతో నిరూపించబడ్డాయి.</FONT></p>
<p><FONT FACE="SHREE900, SHREE, sans-serif" SIZE="3">భక్తిని అర్థం చేసికోవడానికి మన పురాణాల భావాన్ని గ్రహించాలి. పురా-&nbsp;<BR>ణాలు యథార్థమా? కాదా? అనే గొప్ప వివాదం ఇటీవల బయలుదేరింది. సంది-&nbsp;<BR>గ్ధార్థాలున్న అనేక వాక్యాలను తీసికొని చాలమంది విమర్శించసాగారు. చాలచోట్ల,&nbsp;<BR>ఆ వాక్యాలు ఆధునిక శాస్త్రపరిశోధనకు ఆగజాలవని నిరూపించబడ్డాయి. ఈ&nbsp;<BR>వివాదాలెలా వున్నా, పురాణవాక్యాలు శాస్త్రరీత్యా సమర్థించ తగినవా? కావా? అనే&nbsp;<BR>విషయమెట్లున్నా, వాటిలో భూగోళ వర్ణన అంగీకరించ తగిందా? తగనిదా? అనే&nbsp;<BR>విచారణ ఎలావున్నా వాటిలోని ఖగోళ వివరణలు నమ్మదగినవా? తగనివా? అనే&nbsp;<BR>ప్రశ్న ఎలావున్నా, ఈ పురాణ సంపుటాలలో ప్రతిదానిలో, కొంచెం కొంచెంగా</FONT></p>
<p><FONT FACE="TimesNewRoman, Times, serif" SIZE="2">2 7 6</FONT></p>
<hr class="puTa_virupu">
<table><tr><td><a class=puTa_lanke href=puTa2324.html>p2324</a></td><td>p2325</td><td><a class=puTa_lanke href=puTa2326.html>p2326</a></td></tr></table>
</div></body></html>
