<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa275.html>p275</a></td><td>p276</td><td><a class=puTa_lanke href=puTa277.html>p277</a></td></tr></table>


<p><FONT FACE="SHREE900, SHREE, sans-serif" SIZE="3">యివ్వాలి. వారి జన్మహక్కు ఐన ఉత్కృష్టప్రకృతిని గురించి తెలుపు. భగవంతుణ్ణి&nbsp;<BR>పొందటానికి జనం ఎక్కువమంది ఎందుకు రారు? పంచేంద్రియాల పరిధికి&nbsp;<BR>ఆవల సుఖం అనుభవించేవారు అత్యల్ప సంఖ్యాకులే. ఇదే కారణం. అధిక&nbsp;<BR>సంఖ్యాకులు అంతర్జగత్తులోకి తమ కళ్లతో చూడలేరు; చెవులతో వినలేరు.</FONT></p>
<p><FONT FACE="SHREE900, SHREE, sans-serif" SIZE="3">ఇక ప్రేమద్వారా ఉపాసించటాన్ని గురించి యోచిద్దాం.</FONT></p>
<p><FONT FACE="SHREE900, SHREE, sans-serif" SIZE="3">‘‘చర్చ్‌లో జన్మించటం మంచిదే కాని అక్కడే మరణించడం మంచిది</FONT></p>
<p><FONT FACE="SHREE900, SHREE, sans-serif" SIZE="3">కాదు’’ అని చెప్పబడింది. చెట్టు లేతగా వున్నప్పుడు కంచెనుంచి, పరిసరాలనుంచి&nbsp;<BR>రక్షణ పొందినది; కాని పెరిగిన దశలో కంచెను తీసివేయకపోతే, ఆ చెట్టు పెరు-&nbsp;<BR>గుదలకు, పటుత్వానికి అడ్డంకి ఏర్పడుతుంది. ప్రతిమార్చన ఒకానొక దశలో&nbsp;<BR>ఆవశ్యకమే అని మనం గ్రహించాం. కాని క్రమక్రమంగా ఆంతరంగిక వికాసం&nbsp;<BR>పొందేకొద్దీ దాన్ని అతిక్రమించాలి; ఉన్నతస్థాయిని అందుకోవాలి.&nbsp;<BR>భగవంతుడిపట్ల పరిపూర్ణ ప్రేమ కలిగేటప్పుడు అతడి గుణాలను మననం&nbsp;<BR>చేసుకోం - అతడు సర్వశక్తుడు, సర్వవ్యాపి - యిలాటి పెద్ద విశేషణాలను&nbsp;<BR>తలచుకోం. భగవంతుడి దేదీ మనం కాంక్షించం. కాబట్టి యీ లక్షణాలను&nbsp;<BR>గమనించాలనే ఆసక్తి జనించదు. మనకు కావలసింది భగవంతుణ్ణి ప్రేమించటమే.&nbsp;<BR>కాని భగవంతుడికి మనుష్యత్వం ఆరోపించే ప్రవృత్తి యింకా మనలను అనుస-&nbsp;<BR>రించే వుంటుంది. మన మానవతనుంచి మనం వేరుపడలేం; మన దేహాలనుంచి&nbsp;<BR>ఆవలకు దుముకలేం. కాబట్టి మనం ఒకరి నొకరం ప్రేమిస్తూన్నట్లు భగవంతుణ్ణి&nbsp;<BR>ప్రేమించాలి.</FONT></p>
<p><FONT FACE="SHREE900, SHREE, sans-serif" SIZE="3">మానవ ప్రేమలో ఐదు దశలున్నాయి:</FONT></p>
<p><FONT FACE="SHREE900, SHREE, sans-serif" SIZE="3">1. అతి తక్కువది, సర్వసాధారణమయినది శాంతభావం. మనకు&nbsp;<BR>కావలసిన దానికోసం సంరక్షణ, భోజనం మొదలైన వాటికై మన జనకుడి&nbsp;<BR>సహాయాన్ని యీ దశలో అపేక్షిస్తాం.</FONT></p>
<p><FONT FACE="SHREE900, SHREE, sans-serif" SIZE="3">2. సేవ చేయాలనే భావాన్ని మనలో ప్రేరేపించే ప్రేమ - దాస్యభావం.&nbsp;<BR>దేవుణ్ణి యజమానిగా భావించి, ఆతడికి సేవచేయాలనే కోరిక మానవుడికి&nbsp;<BR>కలుగుతుంది. అన్ని భావాలకంటె దాస్యభావమే ప్రాబల్యం వహిస్తుంది. యజ-&nbsp;<BR>మాని మంచివాడాకాడా, దయామయుడా నిర్దయుడా అనే ఆలోచనలుకూడ&nbsp;<BR>మనకు కలుగవు. ఇది రెండవదశ.</FONT></p>
<p><FONT FACE="SHREE900, SHREE, sans-serif" SIZE="3">3. సఖ్యభావం, మిత్రుడి స్నేహభావం, చెలికాండ్రు, ఆటగాండ్ర&nbsp;<BR>వంటి సరిసమానులలో ఒకరిపట్ల మరొకరికి కలిగే ప్రేమ. దేవుడు తన తోడు-&nbsp;<BR>నీడ అని మానవుడు భావిస్తాడు.</FONT></p>
<hr class="puTa_virupu">
<table><tr><td><a class=puTa_lanke href=puTa275.html>p275</a></td><td>p276</td><td><a class=puTa_lanke href=puTa277.html>p277</a></td></tr></table>
</div></body></html>
