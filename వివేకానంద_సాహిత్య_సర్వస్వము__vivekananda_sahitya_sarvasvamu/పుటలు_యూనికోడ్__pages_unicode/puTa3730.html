<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3729.html>p3729</a></td><td>p3730</td><td><a class=puTa_lanke href=puTa3731.html>p3731</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 0 3</FONT></p>
<p><FONT FACE="SHREE900, SHREE, sans-serif" SIZE="3">వారన్నట్లు చనిపోవటానికి నాకు క్షణం తీరికకూడలేదు. టమటమాల-&nbsp;<BR>తోను, ఊరేగింపులతోను, దేశంలోని వివిధ ప్రాంతాల్లో విభిన్న స్వాగత విధానా-&nbsp;<BR>లతోను నేను చచ్చినట్లయింది. (శ్రీరామకృష్ణుని) జన్మదినోత్సవం పూర్తవగానే&nbsp;<BR>నేను రెక్కలు కట్టుకొని పర్వతాలకు ఎగిరిపోతాను. ‘కేంబ్రిడ్జ్‌ కాన్ఫరెన్స్‌’ నుండి&nbsp;<BR>‘బ్రూక్లిన్‌ ఎథికల్‌ అసోసియేషన్‌’ నుండి నాకు అభినందన సందేశాలు అందాయి.&nbsp;<BR>‘జేన్‌’ ఉత్తరంలో ఉదహరించిన ‘న్యూయార్క్‌ వేదాంత అసోసియేషన్‌’ సన్మాన&nbsp;<BR>పత్రం యింకా అందలేదు.</FONT></p>
<p><FONT FACE="SHREE900, SHREE, sans-serif" SIZE="3">మీ ‘కాన్ఫరెన్స్‌’ పద్ధతి ననుసరించి భారతదేశంలోకూడ పని చెయ్యమని&nbsp;<BR>డా।। జేన్స్‌ రాశాడు. ఈ విషయాలమీద ఏమాత్రం శ్రద్ధ చూపటంకూడ నాకు&nbsp;<BR>అసాధ్యం. ఎందుకంటె నేను అంతగా అలసిపోయాను. నాకు కొంత విశ్రాంతి&nbsp;<BR>చిక్కకపోతే నేను ఆరునెలలుకూడ బతుకుతానో లేదో తెలియదు.</FONT></p>
<p><FONT FACE="SHREE900, SHREE, sans-serif" SIZE="3">నేను ప్రస్తుతం రెండు కేంద్రాలను స్థాపించాల్సివుంది. ఒకటి మద్రాసు-&nbsp;<BR>లోను, రెండవది కలకత్తాలోను. మద్రాసువారు గంభీరులు, కార్యతత్పరులు.&nbsp;<BR>మద్రాసునుండే నిధులను వసూలు చెయ్యగలరని నా నమ్మకం. కలకత్తావారు దేశ-&nbsp;<BR>భక్తివల్ల అధిక ఉత్సాహవంతులు (నా దృష్టిలో గొప్పవా రనబడేవారు). కాని వారి&nbsp;<BR>ఉత్సాహం ఎప్పుడూ కార్యరూపం దాల్చదు. పైపెచ్చు యీ దేశం అసూయా-&nbsp;<BR>పరులతోను, నిర్దయులతోను నిండివుంది. వారు నా ఉద్యమాన్ని ధ్వంసం చెయ్య-&nbsp;<BR>టానికి అన్ని రకాల పాటుపడతారు.</FONT></p>
<p><FONT FACE="SHREE900, SHREE, sans-serif" SIZE="3">కాని నువ్వెరిగినట్లు, ఎంత ప్రతిఘటన వుంటుందో అంత ఎక్కువగా&nbsp;<BR>నాలోని దయ్యం (ఉద్వేగం) చెలరేగుతుంది. సన్యాసుల కొకటి, స్త్రీల కొకటి&nbsp;<BR>- యీ రెండు కేంద్రాలు నెలకొల్పకుండా నేను మరణిస్తే, నా విధ్యుక్తధర్మాన్ని&nbsp;<BR>అసంపూర్తిగా వదలివేసిన వాడనౌతాను.</FONT></p>
<p><FONT FACE="SHREE900, SHREE, sans-serif" SIZE="3">ఇంగ్లండ్‌నుండి తెచ్చిన 500 పౌన్లు, స్టీర్డీ యిచ్చిన 500 పౌన్లు, నీ వద్దవున్న&nbsp;<BR>సొమ్ముతో చేరిస్తే యీ రెండు కేంద్రాలను నెలకొల్పగలనని నమ్ముతున్నాను.&nbsp;<BR>కాబట్టి సాధ్యమైనంత త్వరలో నువ్వు ఆ పైకాన్ని నాకు పంపాలి. ఉత్తమ పద్ధతి&nbsp;<BR>ఏమంటే మన యిద్దరి పేర్లతో సంయుక్తంగా పైకాన్ని అమెరికాలోని బ్యాంక్‌లో&nbsp;<BR>వుంచితే మనలో ఏ ఒక్కరైనా దాన్ని తీసుకోవచ్చును. అనుకొన్న పని నెరవేరే-&nbsp;<BR>లోపు నేను మరణిస్తే, ఆ పైకాన్ని నువ్వు పూర్తిగా తీసుకొని నేను ఆశించిన పనికి&nbsp;<BR>వినియోగించవచ్చు. అలా చేస్తే, నేను మరణిస్తే నా సంబంధీకులు ఎవరూ దాని&nbsp;<BR>జోలికి పోరు. ఇంగ్లండ్‌లోని పైకాన్నీ అదే విధంగా స్టర్డీ పేరుతోను నా&nbsp;<BR>పేరుతోను సంయుక్తంగా బ్యాంక్‌లో వేశాం.</FONT></p>
<hr class="puTa_virupu">
<table><tr><td><a class=puTa_lanke href=puTa3729.html>p3729</a></td><td>p3730</td><td><a class=puTa_lanke href=puTa3731.html>p3731</a></td></tr></table>
</div></body></html>
