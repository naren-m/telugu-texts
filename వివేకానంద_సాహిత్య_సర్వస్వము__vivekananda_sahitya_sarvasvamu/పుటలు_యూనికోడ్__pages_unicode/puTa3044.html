<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3043.html>p3043</a></td><td>p3044</td><td><a class=puTa_lanke href=puTa3045.html>p3045</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">215</FONT></p>
<p><FONT FACE="SHREE900, SHREE, sans-serif" SIZE="3">నేడు శ్రీరామకృష్ణ జన్మదినోత్సవం. ఇదే స్వామీజీ చూచిన ఆఖరి&nbsp;<BR>ఉత్సవం. శ్రీరామకృష్ణుని మీద శిష్యుడు స్వయంగా వ్రాసిన ఆవాహన స్తోత్రాన్ని&nbsp;<BR>స్వామీజీకి సమర్పించాడు. తర్వాత స్వామీజీ పాదాలను నెమ్మదిగా ఒత్తటం మొద-&nbsp;<BR>లుపెట్టాడు. ఆ స్తోత్రాన్ని చదవటానికి ముందే స్వామీజీ, ‘‘పాదాలు చాలా సున్ని-&nbsp;<BR>తమైపోయాయి. చాలా నెమ్మదిగా ఒత్తు’’ అని అతనితో చెప్పారు.</FONT></p>
<p><FONT FACE="SHREE900, SHREE, sans-serif" SIZE="3">స్తోత్రాన్ని చదివిన తర్వాత ‘‘చాలా బాగా వ్రాశావు’’ అని అన్నారు.&nbsp;<BR>స్వామీజీ వ్యాధి తీవ్రమై పోవటాన్ని చూచి శిష్యుడు హృదయవేదన&nbsp;<BR>పొందాడు. అతని బాధ గ్రహించి స్వామీజీ యిలా అన్నారు. ‘‘ఏమి ఆలోచిస్తు-&nbsp;<BR>న్నావు? ఈ శరీరం పుట్టింది. అది మరణిస్తుంది. నా భావాలను కొన్నిటిని మీ&nbsp;<BR>మనసుల్లోకి ఎక్కించగలిగితే, నా జన్మ వ్యర్థం కాలేదని భావిస్తాను.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మీ అనుగ్రహాన్ని పొందటానికి మాకు అర్హత ఉన్నదా? నా&nbsp;<BR>అర్హతను గమనించకుండా మీరు నన్ను ఆశీర్వదిస్తే నేను అదృష్టవంతుణ్ణి అని&nbsp;<BR>భావిస్తాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: త్యాగమే మూలమంత్రమని ఎప్పుడూ గుర్తుంచుకో. ఈ ఉప-&nbsp;<BR>దేశాన్ని పొందకపోతే బ్రహ్మకాని, జగదీశ్వరులుకాని ముక్తిపొందలేరు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ప్రతిరోజూ ఈ విషయాన్ని మీనుండి వింటున్నా నేను దాన్ని&nbsp;<BR>సాధించలేకపోవటం విచారకరమైన విషయం.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: త్యాగం వచ్చి తీరుతుంది. కాని కాలం పరిపక్వం కావాలి. ‘‘కాలే-&nbsp;<BR>నాత్మని విందతి’’ ‘‘కాలం పరిపక్వమైనప్పుడు బ్రహ్మజ్ఞానాన్ని తనలోనే పొందు-&nbsp;<BR>తాడు.’’ ఆ కొద్ది పూర్వజన్మ సంస్కారాలు తీరిపోగానే హృదయంలో త్యాగం&nbsp;<BR>మొలకెత్తుతుంది.</FONT></p>
<p><FONT FACE="SHREE900, SHREE, sans-serif" SIZE="3">కొంతసేపైన తర్వాత యిలా అన్నారు. ‘‘నీవు బయటకి పోయి ఆ పెద్ద&nbsp;<BR>జనసమూహాన్ని చూడటమెందుకు? ఇప్పుడు నాతోనే ఉండు. నన్ను ఎవ్వరూ&nbsp;<BR>వచ్చి యిబ్బంది పెట్టకుండా ఉండటానికి నిరంజనుని తలుపు దగ్గర కూర్చుండ&nbsp;<BR>మని చెప్పు.’’</FONT></p>
<p><FONT FACE="SHREE900, SHREE, sans-serif" SIZE="3">అప్పుడు స్వామీజీకి, శిష్యునికి మధ్య యీ క్రింది సంభాషణ జరిగింది.&nbsp;<BR>స్వామీజీ: ఇప్పటినుండి ఉత్సవం వేరేవిధంగా జరిపితే బాగుంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఉత్సవం ఒక్క రోజుకాక నాలుగు రోజులుండాలి. మొదటిరోజు శాస్త్రపఠనం,&nbsp;<BR>అర్థవిచారం జరగవచ్చు. రెండవరోజు వేదాల మీద, వేదాంతం మీద చర్చ. దానికి&nbsp;<BR>సంబంధించిన సమస్యలు, పరిష్కారం. మూడోరోజు ప్రశ్నోత్తరాల&nbsp;<BR>తరగతి జరగవచ్చు. నాలుగోరోజు ఉపన్యాసాలకు కేటాయించవచ్చు. ఆఖరిరోజు&nbsp;<BR>ప్రస్తుతం జరుగుతున్న పద్ధతిలో ఉత్సవం ఉంటుంది. ఇది నాలుగైదు రోజులు</FONT></p>
<hr class="puTa_virupu">
<table><tr><td><a class=puTa_lanke href=puTa3043.html>p3043</a></td><td>p3044</td><td><a class=puTa_lanke href=puTa3045.html>p3045</a></td></tr></table>
</div></body></html>
