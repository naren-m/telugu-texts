<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa788.html>p788</a></td><td>p789</td><td><a class=puTa_lanke href=puTa790.html>p790</a></td></tr></table>

<p><FONT FACE="TimesNewRoman, Times, serif" SIZE="2">3 7 4</FONT></p>
<p><FONT FACE="SHREE900, SHREE, sans-serif" SIZE="3">కల్పితమైన హద్దు మూర్తిమత్త్వం వుంది. శక్తినుంచి విశ్వవ్యాప్తమైన శక్తిని గురించిన&nbsp;<BR>భావన కలుగుతుంది. ‘‘రుద్రుడు సంహరించాలనుకొన్నప్పుడు విల్లును సారి-&nbsp;<BR>స్తాడు’’ అని శక్తి అంటుంది. ఉపనిషత్తులు యీ భావాన్ని అభివృద్ధిచేయలేదు.&nbsp;<BR>కారణం వేదాంతం సగుణుడైన ఈశ్వరుణ్ణి గురించిన భావాన్ని లక్ష్య&nbsp;<BR>పెట్టలేదు. కాని గీతలో యీ భావస్ఫోరకమైన ఉక్తి అర్జునుడికి చెప్పబడింది.</FONT></p>
<p><FONT FACE="SHREE900, SHREE, sans-serif" SIZE="3">‘‘నేనే సత్యాన్ని. నేనే అసత్యాన్నికూడ. నేను మంచిని కలిగిస్తాను, చెడును&nbsp;<BR>కలిగిస్తాను.’’</FONT></p>
<p><FONT FACE="SHREE900, SHREE, sans-serif" SIZE="3">తిరిగి యీ భావం మరుగుపడింది. ఆ పిమ్మట ఒక నూతన తత్త్వం&nbsp;<BR>వచ్చింది. ఈ విశ్వం మంచిచెడుల కలయిక. ఈ రెండిటిలోను వ్యక్తమౌతూన్న&nbsp;<BR>శక్తి ఒక్కటే ఐవుండాలి. ‘‘ఒంటికాలున్న కుంటివిశ్వం ఒంటికాలున్న కుంటి-&nbsp;<BR>దేవుణ్ణే కలిగివుంటుంది.’’ చివరికిది మనకు దయాదాక్షిణ్యాలను కలిగించక&nbsp;<BR>పశువులుగా చేస్తుంది. ఇలాటి భావంమీద నిర్మించబడ్డ నీతి పాశవిక నీతి.&nbsp;<BR>సాధువు పాపిని ద్వేషిస్తాడు. పాపి సాధువుతో సంఘర్షిస్తాడు. ఐనా యిదీ క్రమంగా&nbsp;<BR>ముందుకే దారితీస్తుంది. ఎందుకంటె దుష్టమైన, యీ మనస్సు చిట్టచివరకు&nbsp;<BR>తిరిగి తిరిగి పైబడే దెబ్బలకింద అణగి నశిస్తుంది. తరువాత మనం మేల్కొని&nbsp;<BR>తల్లిని తెలుసుకోగలుగుతాం.</FONT></p>
<p><FONT FACE="SHREE900, SHREE, sans-serif" SIZE="3">తల్లికి నిరపేక్షమైన శాశ్వత ఆత్మార్పణమే మనకు శాంతిని యివ్వగలదు.&nbsp;<BR>నిర్భయంగా, నిర్వ్యాచంగా ఆమెను ఆమెకోసమే ప్రేమించు. నువ్వామె బిడ్డవు&nbsp;<BR>కాబట్టి ఆమెను ప్రేమించు. మంచిచెడు లన్నింట్లోను సమానంగా ఆమెను&nbsp;<BR>చూడు. ఇలా ఆమెను తెలుసుకొన్నప్పుడే, కేవలం అప్పుడే ‘సమానత్వం’,&nbsp;<BR>మాతృస్వరూపమే ఐన శాశ్వతానందం కలుగుతుంది. అప్పటివరకు దుఃఖం మన-&nbsp;<BR>లను వెన్నంటుతుంది. తల్లివద్ద విశ్రాంతి తీసుకొంటేనే మనం సురక్షితంగా&nbsp;<BR>వుంటాం.</FONT></p>

<hr class="puTa_virupu">
<table><tr><td><a class=puTa_lanke href=puTa788.html>p788</a></td><td>p789</td><td><a class=puTa_lanke href=puTa790.html>p790</a></td></tr></table>
</div></body></html>
