<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa398.html>p398</a></td><td>p399</td><td><a class=puTa_lanke href=puTa400.html>p400</a></td></tr></table>


<p><FONT FACE="SHREE900, SHREE, sans-serif" SIZE="3">మూర్ఖులు గదా.’’ స్వయంగా మనం భగవత్సాక్షాత్కారం పొందేటంతవరకు&nbsp;<BR>ఆతణ్ణి గూర్చి మనం ఏమీ తెలుసుకోలేం. స్వతస్సిద్ధంగా ప్రతివ్యక్తీ పరిపూర్ణుడు.&nbsp;<BR>ప్రవక్తలు యీ పరిపూర్ణతను ప్రకాశింపచేసివున్నారు, కాని అది మనలో వికాస&nbsp;<BR>పూర్వ దశలోవుంది. మనంకూడ భగవంతుణ్ణి చూడనిదే మోసెస్‌ భగవంతుణ్ణి&nbsp;<BR>చూశాడని గ్రహించటం ఎలా? భగవంతుడు ఎవ్వరికైనా ప్రత్యక్షమైవుంటే,&nbsp;<BR>నాకూ ప్రత్యక్షమవుతాడు. తిన్నగా నేను భగవంతుణ్ణే ప్రాపిస్తాను; నాతో ఆయన&nbsp;<BR>మాట్లాడుగాక. నమ్మకాన్ని నేను ఆధారంగా గైకోలేను; అది నాస్తికత, అవమానం.&nbsp;<BR>రెండువేల ఏళ్లకు క్రితం అరేబియా ఎడారుల్లో భగవంతుడు మానవుడితో&nbsp;<BR>సంభాషించి వుండివుంటే నేడు నాతోనూ సంభాషించగలడు; లేకుంటే భగ&nbsp;<BR>వంతుడు మరణించలేదని నే నెలా తెలుసుకోగలను? నీ చేతనైన రీతిలో ఏ&nbsp;<BR>విధంగానైనా భగవంతుణ్ణి పొందు; పొందటమే కావలసింది. కాని అలా పొందే&nbsp;<BR>ప్రయత్నంలో ఎవ్వరినీ అణగదొక్కకు.</FONT></p>
<p><FONT FACE="SHREE900, SHREE, sans-serif" SIZE="3">జ్ఞానులు అజ్ఞానులపట్ల దయ వహించివుండాలి. తెలిసినవాడు చీమకోస&nbsp;<BR>మైనా తన శరీరాన్ని సమర్పించ సంసిద్ధుడైవుండాలి, ఎందుకంటె శరీరం తృణ-&nbsp;<BR>ప్రాయమని ఆత డెరుగు.</FONT></p>
<p><FONT FACE="SHREE902-Italic, SHREE, sans-serif" SIZE="3">సోమవారం, ఆగస్ట్‌ 5</FONT></p>
<BR>
<p><FONT FACE="SHREE900, SHREE, sans-serif" SIZE="3">ఉత్తమోత్తమస్థితిని పొందటానికి కింది మెట్లన్నిటిమీదుగా అధిరోహిస్తూ&nbsp;<BR>పోవాలా లేక ఒక్కసారిగా ఒక్క ఎగురున దాన్ని పొందవచ్చునా? అనేదే ప్రశ్న.&nbsp;<BR>తన పూర్వులకు వందలకొద్దీ సంవత్సరాలు పట్టిన స్థితిని పాతిక ఏళ్లలోనే నేటి&nbsp;<BR>అమెరికన్‌ పిల్లవాడు పొందుతున్నాడు. నేటి హైందవుడు ఐరవైఏళ్లలో తన&nbsp;<BR>పూర్వులు ఎనిమిదివేల ఏళ్లలో పొందిన ఉన్నతిని పొందగలడు. శారీరకంగా&nbsp;<BR>చూస్తే పిండం గర్భంలో జీవాణుస్థితినుంచి మానవరూపాన్ని పొందుతోంది. ఇవి&nbsp;<BR>ఆధునిక భౌతికశాస్త్ర బోధలు. వేదాంతం యింకా ముందుకెళ్లి, గత మానవ&nbsp;<BR>జీవితా న్నంతటినేగాక, భావి మానవజీవితాన్నంతా మనం జీవించవలసివుందని&nbsp;<BR>వక్కాణిస్తుంది. దీన్లో మొదటి భాగం నెరవేర్చగలవాడు విద్యావంతుడు; రెండవ&nbsp;<BR>దాన్ని నెరవేర్చగలవాడో, జీవన్ముక్తుడు.</FONT></p>
<p><FONT FACE="SHREE900, SHREE, sans-serif" SIZE="3">కాలమే మన భావాలకు కేవల ప్రమాణం; భావం ఊహించరానంతటి&nbsp;<BR>వేగవంతం కాబట్టి భావిజీవితం గడిచేవేగానికి పరిమితిలేదు. కాబట్టి భావిజీవితా-&nbsp;<BR>న్నంతా జీవించటానికి ఎంతకాలం పడుతుందో చెప్పలేం. అదొక క్షణం కావచ్చు,&nbsp;<BR>లేదా ఏభై జీవితకాలాలు కావచ్చు. అది వాంఛాతీవ్రతమీద ఆధారపడివుంటుంది.&nbsp;<BR>కాబట్టి బోధితుల అక్కరల మేరకు బోధ మార్చబడాలి. సర్వగ్రసనశీలమైన&nbsp;<BR>అగ్ని అందరికోసం సిద్ధంగానే వుంది. నీటిని మంచుగడ్డలను సైతం అది శీఘ్రంగా</FONT></p>
<hr class="puTa_virupu">
<table><tr><td><a class=puTa_lanke href=puTa398.html>p398</a></td><td>p399</td><td><a class=puTa_lanke href=puTa400.html>p400</a></td></tr></table>
</div></body></html>
