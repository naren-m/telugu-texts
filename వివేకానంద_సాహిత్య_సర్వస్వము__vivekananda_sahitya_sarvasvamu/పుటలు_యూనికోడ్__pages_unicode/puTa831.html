<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa830.html>p830</a></td><td>p831</td><td><a class=puTa_lanke href=puTa832.html>p832</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ఉపోద్ఘాతం</FONT></p>
<BR>
<p><FONT FACE="SHREE900, SHREE, sans-serif" SIZE="3">7</FONT></p>
<BR>
<p><FONT FACE="SHREE900, SHREE, sans-serif" SIZE="3">జీవాత్మ సత్యమా? అసత్యమా? జీవితం మూన్నాళ్లముచ్చటా, లేక కలకాలం&nbsp;<BR>ఉండేదా? లోకంలో దేవుడనేవాడు ఒకడు ఉండటం యథార్థమా? మిథ్యయా? -&nbsp;<BR>అనే ఇలాంటి విషయాల్లో ఉన్న సత్యాసత్యాలు మన కట్టెదుట నిలుస్తాయి. ఇలాంటి&nbsp;<BR>ప్రత్యక్ష అనుభూతిని కలిగించుటే, రాజయోగ ఆశయం.</FONT></p>
<BR>
<p><FONT FACE="SHREE900, SHREE, sans-serif" SIZE="3">చిత్త ఏకాగ్రత కలగటానికి ఉపాయమేమిటీ? ఆ తర్వాత అంతరంగంలోని&nbsp;<BR>పరమరహస్యాలను ఎలా గ్రహిస్తాం? ఆ వెనక మనోధర్మాలను ఎలా నిర్ణయిస్తాం? -&nbsp;<BR>అనే ఈ అంశాల నన్నింటినీ బోధించటమే రాజయోగ ముఖ్యోద్దేశం. అందుకని,&nbsp;<BR>‘‘మీ మతం ఏదీ? మీరు ద్వైతులా? నాస్తికులా? క్రైస్తవులా? యూదులా?&nbsp;<BR>బౌద్ధులా?’’ అని రాజయోగం మనల్ని ఎన్నడూ అడగదు. మనం మానవులం. ఈ&nbsp;<BR>అర్హత చాలు. మనిషి అయిన ప్రతివానికీ తత్త్వాన్వేషణ చేసే అధికారం ఉంది;&nbsp;<BR>సామర్ధ్యం కూడా ఉంది. శ్రమించటానికి సంసిద్ధుడై ఉంటే, స్వతంత్రంగా</FONT></p>
<p><FONT FACE="SHREE900, SHREE, sans-serif" SIZE="3">జిజ్ఞాసచేసి సమాధానం పొందటానికి ప్రతిమనిషికీ హక్కుంది.&nbsp;<BR>ఇంతవరకూ, రాజయోగ జిజ్ఞాసకు నమ్మిక అన్నది అనవసరమని తెలిసింది.</FONT></p>
<BR>
<p><FONT FACE="SHREE900, SHREE, sans-serif" SIZE="3">నీ అంతట నీకు గోచరం కానిదే దేన్నికూడా నమ్మకు - అని రాజయోగం చెబుతుంది.&nbsp;<BR>సత్యం నిలవటానికి దానికి ఎలాంటి చేయూత అక్కర్లేదు. జాగ్రదవస్థలో మనకు&nbsp;<BR>ప్రత్యక్షంగా ఉన్న విషయాలను నిరూపించటానికి స్వప్నాలు - ఊహలు అవసరమా?&nbsp;<BR>లేదు.</FONT></p>
<BR>
<p><FONT FACE="SHREE900, SHREE, sans-serif" SIZE="3">రాజయోగాన్ని సాధించటానికి చాలాకాలం పడుతుంది. నిరంతర అభ్యాసం&nbsp;<BR>కావాలి. కొంతవరకు శరీర సంబంధంగా ఉన్నా, ఈ అభ్యాసం ముఖ్యంగా&nbsp;<BR>మానసికం. మనశ్శరీరాలకు ఎంతటి సన్నిహిత సంబంధ ముందో ముందు ముందు&nbsp;<BR>మనకు తెలుస్తుంది. సూక్ష్మశరీరాంశమే మనస్సవుతున్నదని, మనసులో ఎలాంటి&nbsp;<BR>మార్పు కలిగినా, తదనుగుణమార్పు శరీరంలో కనిపిస్తుందని విశ్వసిస్తే, శరీరంలో&nbsp;<BR>కలిగే మార్పుల కనుగుణమైనవి మనసులో కలగాలని నమ్మటం యుక్తివిరుద్ధం&nbsp;<BR>కాదు. శరీరంలో స్వస్థత లేకుంటే, మనసులో కూడా అస్వస్థత కలుగుతుంది.&nbsp;<BR>శరీరం ఆరోగ్యంగా ఉంటే, మనసులో బలారోగ్యాలు ఏర్పడతాయి. ఒక వ్యక్తికి&nbsp;<BR>కోపం వస్తే, అతని మనసు క్షోభిస్తుంది. ఇదేవిధంగా మనసులో కలత కలిగితే&nbsp;<BR>శరీరంలో కూడా కలత కలుగుతుంది. జనసామాన్యంలో మనోవికాసం&nbsp;<BR>చాలాస్వల్పంగా ఉండటంవల్ల, మనసు విశేషంగా శరీరాధీనమై ఉంటుంది. దాదాపు&nbsp;<BR>చాలామంది మృగప్రాయులుగా జీవిస్తున్నారు. అంతేకాదు, వారి మనోనిగ్రహశక్తి,&nbsp;<BR>క్షుద్రజంతువుల నిగ్రహశక్తికన్నా విశేషమైంది కాదని అనేక సందర్భాల్లో వెల్లడి&nbsp;<BR>అవుతూ ఉంటుంది. మనసుమీద మన కంతగా పెత్తనం లేదు. కాబట్టి, ఇలాంటి&nbsp;<BR>స్వాధీనత కలగటానికి, మనశ్శరీరాలను వశపరచుకొనటానికి, శారీరక సహా</FONT></p>
<hr class="puTa_virupu">
<table><tr><td><a class=puTa_lanke href=puTa830.html>p830</a></td><td>p831</td><td><a class=puTa_lanke href=puTa832.html>p832</a></td></tr></table>
</div></body></html>
