<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2797.html>p2797</a></td><td>p2798</td><td><a class=puTa_lanke href=puTa2799.html>p2799</a></td></tr></table>

<p><FONT FACE="SHREE900, SHREE, sans-serif" SIZE="3">మన మందరం ఒక్కరమే. వేరే భావం కలిగించే భ్రమే సమస్త దుఃఖానికి మూల-&nbsp;<BR>కారణం. ఆత్మ తప్ప మరో వస్తువులేదు; మరేదీ లేనేలేదు.</FONT></p>
<p><FONT FACE="SHREE900, SHREE, sans-serif" SIZE="3">దేవుడనేవాడు లేడని బుద్ధుడి అభిప్రాయం; ఉన్నది మానవుడే. దేవుణ్ణి&nbsp;<BR>గురించి నాడున్న తీవ్రభావాలకు మూలమైన మనస్తత్త్వాన్ని అతడు ఖండించాడు.&nbsp;<BR>అలాటి మనస్తత్త్వం జనాన్ని దుర్బలులుగాను, మూఢులుగాను చేసిందని అతడు&nbsp;<BR>గ్రహించాడు. కావలసినదంతా నీకు యివ్వమని దేవుణ్ణి ప్రార్థించే పక్షంలో, శ్రమ-&nbsp;<BR>పడి పనిచెయ్యటానికి ఎవడు నడుం కడతాడు? ఎవరు శ్రమించి, కృషి చేస్తారో&nbsp;<BR>వారివద్దకే దేవుడు వస్తాడు. తమకు తాము సహాయం చేసుకొనేవారికే దేవుడు&nbsp;<BR>తోడ్పడతాడు. దేవుణ్ణి గురించి యిందుకు విరుద్ధమైన భావం మన నరాలను&nbsp;<BR>దుర్బలపరుస్తుంది; కండరాలను మార్దవ పరుస్తుంది; మనలను పరాధీనులను&nbsp;<BR>చేస్తుంది. స్వతంత్రమైంది అంతా సుఖంగా వుంటుంది; పరతంత్రమైంది అంతా&nbsp;<BR>దుఃఖపడక తప్పదు. మానవుడికి అనంతశక్తి వుంది. అది అతడిలోనే వుంది.&nbsp;<BR>దాన్ని అతడు పొందగలడు- తాను అనంతాత్మ అనే సత్యాన్ని అతడు సాక్షాత్క-&nbsp;<BR>రింప చేసుకోగలడు. అది సాధ్యమే; ఐనా ఆ విషయమై మీకు నమ్మకం లేదు.&nbsp;<BR>మీరు దేవుణ్ణి ప్రార్థిస్తారు; మీ శక్తిని నిరుపయోగం చేసుకొంటారు.</FONT></p>
<p><FONT FACE="SHREE900, SHREE, sans-serif" SIZE="3">దీనికి విరుద్ధమైన విషయాన్ని బుద్ధుడు ఉపదేశించాడు. మానవు లెవరినీ&nbsp;<BR>దుఃఖపడనీయవద్దు. ఈ పూజలు, ప్రార్థనలు వద్దు. దేవుడు దుకాణం పెట్టుకొని&nbsp;<BR>కూర్చోలేదు. ప్రతి శ్వాసలోను మీరు దేవుణ్ణి ప్రార్థిస్తూనే వున్నారు.&nbsp;<BR>నేను మాట్లాడుతున్నాను; అది ప్రార్థనే. అనంతమైన దివ్యశక్తిలో పాల్గోని క్రియ&nbsp;<BR>- శారీరక, మానసిక చలనం ఏదైనా వున్నదా? అదంతా నిరంతర ప్రార్థనే. ఏవో&nbsp;<BR>కొన్ని నిర్దిష్టమైన మాటలే ప్రార్థన ఐతే, ప్రార్థన లాంఛనమాత్రమే అవుతుంది.&nbsp;<BR>అలాటి ప్రార్థనలు అంత మంచివికావు; వాటివల్ల కలిగే పెద్దమేలు ఏదీ లేదు.</FONT></p>
<p><FONT FACE="SHREE900, SHREE, sans-serif" SIZE="3">కష్టపడి పనిచెయ్యకుండా, ప్రార్థనవల్ల అద్భుతమైన ఫలితం కలుగుతుందా?&nbsp;<BR>ప్రార్థన మహిమాన్వితమైన గారడీ సూత్రమా? దాన్ని అనేకమార్లు ఉచ్చరించటం&nbsp;<BR>చేతనే ఫలితం కలుగుతుందా? ఎంతమాత్రం కాదు. అందరూ శ్రమపడి కృషి-&nbsp;<BR>చెయ్యవలసిందే; ఆ అనంతశక్తి గభీరత నందరూ అందుకోవలసిందే. నిరుపేద-&nbsp;<BR>ల్లోను, ధనికుల్లోను వున్నది ఆ శక్తే. ఫలితాలు కలుగటానికి ఒకరు శ్రమించి పని-&nbsp;<BR>చెయ్యాలి; కాని మరొకరు కొన్నిమాటలు వల్లిస్తేనే&nbsp;<BR>చాలనటం సరికాదు. ఈ అఖిల జగత్తు ఒక నిరంతర ప్రార్థన. ఇదే ప్రార్థన&nbsp;<BR>భావం ఐతే నేను మీతో ఏకీభవిస్తాను. ప్రార్థనకు మాటలు అవసరం లేదు; మౌన-&nbsp;<BR>ప్రార్థన శ్రేష్ఠం.</FONT></p>
<hr class="puTa_virupu">
<table><tr><td><a class=puTa_lanke href=puTa2797.html>p2797</a></td><td>p2798</td><td><a class=puTa_lanke href=puTa2799.html>p2799</a></td></tr></table>
</div></body></html>
