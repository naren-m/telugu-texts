<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1948.html>p1948</a></td><td>p1949</td><td><a class=puTa_lanke href=puTa1950.html>p1950</a></td></tr></table>
<p><FONT FACE="SHREE900, SHREE, sans-serif" SIZE="3">344 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ‘ఆర్క్‌డ్యూక్‌’ మాత్రం కావచ్చును. ఫ్రెంచ్‌వారు అతడిమీద పుస్తకాన్ని&nbsp;<BR>వ్రాసి, అతడి నిప్పుడు గరుత్మంతుణ్ణి చెయ్యనివ్వుగాక! దానికితోడు కల్పనాత్మ-&nbsp;<BR>కమైన పరిస్థితులు, మేడం బెర్న్‌హార్డ్‌ నటనాచాతుర్యం యీ కథను ఎంతో ఆక-&nbsp;<BR>ర్షణీయంగా చెయ్యవచ్చును గాక. కాని ఒక ఆస్ట్రియా దేశస్థుడైన రక్షకభటుడి&nbsp;<BR>కీ గరుత్మంతుడనే పేరు ఎలా తెలుస్తుంది? పైగా ఆస్ట్రియా చక్రవర్తి, అతని&nbsp;<BR>మంత్రి మెటర్నిక్‌ సలహాతో నెపోలియన్‌ కుమారుణ్ణి ఒకరకంగా చంపించాడని&nbsp;<BR>ఆ పుస్తకంలో వ్రాయబడింది.</FONT></p>
<p><FONT FACE="SHREE900, SHREE, sans-serif" SIZE="3">ఈ గరుత్మంతుడనే పేరు విని యీ భవన రక్షకుడు మొహం చిట్లించు-&nbsp;<BR>కొని, మనస్సులో విసుక్కొనేవాడు. ఒక గది తర్వాత మరో గదిని, వస్తువులను&nbsp;<BR>చూపించసాగాడు. అంతకంటె అతడేం చెయ్యగలడు? తనకు వచ్చే నాలుగు&nbsp;<BR>డబ్బులు పాపం అతడు వదలుకోలేడు గదా. పైగా ఆస్ట్రియాలాంటి దేశాల్లో&nbsp;<BR>సైనికులకు జీతాలు అతిస్వల్పం. పాపం వారి కా జీతం పొట్టకు సరిపోయేదంతే&nbsp;<BR>కాకపోయినా కొన్ని సంవత్సరాలు కొలువుచేశాక వారు తమ యిళ్లకు పోవచ్చును.&nbsp;<BR>అతని దేశభక్తివల్ల యీ ఫ్రెంచ్‌వారి ప్రశ్నల కతని ముఖం ముడుచుకొని&nbsp;<BR>పోయింది. కాని అతగాడు తెలియకుండానే డబ్బుకోసం చెయ్యి చాచాడు. ఈ&nbsp;<BR>ఫ్రెంచ్‌ యాత్రీకులు కొన్ని వెండి నాణాలు అతడి చేతిలో పెట్టి ‘గరుత్మంతుణ్ణి’&nbsp;<BR>గురించి మాట్లాడుకొంటూ, మెటర్నిక్‌ను తిట్టుకొంటూ వెళ్లిపోయారు. భవన&nbsp;<BR>రక్షకుడు వారికొక సలాంకొట్టి తలుపులు మూసేశాడు. అతడు మనస్సులో&nbsp;<BR>యీ ఫ్రెంచ్‌వారి పూర్వీకులను తప్పక తిట్టుకొని వుంటాడు.</FONT></p>
<p><FONT FACE="SHREE900, SHREE, sans-serif" SIZE="3">వియన్నాలో ముఖ్యంగా చూడదగింది పురాతన వస్తుప్రదర్శనశాల.&nbsp;<BR>అందులో ప్రత్యేకంగా భౌతికశాస్త్రీయ వస్తుప్రదర్శనశాల. ఇది విద్యార్థులకు&nbsp;<BR>ఎంతో విజ్ఞానదాయకమైన సంస్థ. ప్రస్తుతం కానరాని ప్రాచీనమైన నానావిధ&nbsp;<BR>జాతులకు చెందిన జంతువుల కంకాళాలను యిక్కడ పోగుచేసి, భద్రపరిచారు.&nbsp;<BR>చిత్ర విభాగంలో డచ్‌ చిత్రకారుల తైలవర్ణ చిత్రాలు అధికంగా వున్నాయి. డచ్‌&nbsp;<BR>చిత్రకళలో వ్యంగ్యలక్షణం లేదు. దాన్లో స్వాభావికమైన వస్తువుల రూపాలు,&nbsp;<BR>జంతువుల ప్రతిరూపాలు చిత్రితాలై వుంటాయి. ఒక చిత్రకారుడు చేపలతో&nbsp;<BR>నిండిన ఒక బుట్టను, ఒక మాంసంముద్దను, ఒక నీటి కూజాను చిత్రించ&nbsp;<BR>టానికి కొన్ని సంవత్సరాలు శ్రమించి వుండొచ్చును. ఆ చేపలు, మాంసం, నీళ్లు&nbsp;<BR>- ఎంతో ఆశ్చర్యాన్ని కలిగిస్తాయి. ఈ డచ్‌ చిత్రకళలో స్త్రీ చిత్రాలు చూడటానికి&nbsp;<BR>వస్తాదుల్లా కనిపిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">వియన్నాలో జర్మన్‌ పాండిత్యం, ప్రతిభ వున్నాయనుకోండి. కాని టర్కీ&nbsp;<BR>క్రమంగా శిథిలమవటానికి దారితీసిన కారణ సామగ్రికూడా యిక్కడ</FONT></p>
<hr class="puTa_virupu">
<table><tr><td><a class=puTa_lanke href=puTa1948.html>p1948</a></td><td>p1949</td><td><a class=puTa_lanke href=puTa1950.html>p1950</a></td></tr></table>
</div></body></html>
