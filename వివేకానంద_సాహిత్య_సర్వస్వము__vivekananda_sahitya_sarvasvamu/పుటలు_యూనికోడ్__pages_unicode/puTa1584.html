<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1583.html>p1583</a></td><td>p1584</td><td><a class=puTa_lanke href=puTa1585.html>p1585</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - తృతీయ భాగం</FONT></p>
<p><FONT FACE="SHREE900, SHREE, sans-serif" SIZE="3">355</FONT></p>
<p><FONT FACE="SHREE900, SHREE, sans-serif" SIZE="3">నేను గుర్తించడం చాలాకష్టం. కాని పరిశోధనలవల్ల, సవితర్క విచారంవల్లా, నా&nbsp;<BR>బలం నాకు తెలుస్తూంది; నేను దాన్ని గుర్తిస్తున్నాను. మనకు ఈ ప్రపంచంలో&nbsp;<BR>లభించిన జ్ఞానమంతా, ఎక్కడనుండి వచ్చింది? అది మనలోనే వుంది. మనకు&nbsp;<BR>వెలిగా జ్ఞానమెక్కడుంది? మనం లేకుండా జ్ఞానం కొంచెంకూడ లేదు. జ్ఞానం&nbsp;<BR>జడపదార్థంలో లేదు. అది మనిషిలో ఎప్పుడూ వుంది. జ్ఞానాన్ని ఎవ్వరూ సృష్టిం-&nbsp;<BR>చలేరు; నరుడు దానిని తన లోపలినుండే పొందుతున్నాడు. అది వానిలో నిద్రి-&nbsp;<BR>స్తోంది. ఎన్ని ఎకరాల నేలనో ఆవరించే ఒక గొప్ప మర్రిచెట్టు, అంతా&nbsp;<BR>నలుసంత విత్తనంలో ఇమిడి వుంది. దాని మహాశక్తి అంతా అందులో అణిగి&nbsp;<BR>వుంది. మహామేధాసంపద అంతా అత్యల్ప జీవకణంలో ముడుచుకొని నిద్రిస్తూం-&nbsp;<BR>టుందని మనకు తెలుసు కదా? అనంతశక్తి ఎందుకుండరాదు? అదలా వుందని&nbsp;<BR>మనకు తెలుసు. ఈ మాట విరోధాభాసంగా కనపడవచ్చు; కాని అది&nbsp;<BR>నిజమే; మనలో ప్రతివాడూ చిన్న జీవకణంనుండి వచ్చాడు; మన శక్తులన్నీ&nbsp;<BR>అందులో చుట్టచుట్టుకొని నిద్రిస్తూన్నాయి. మనం తినే ఆహారం ద్వారా అవి&nbsp;<BR>వస్తున్నాయని, మీరనలేరు. అన్నాన్ని తెచ్చి, కొండంత ఎత్తు గుట్టలు వేసి&nbsp;<BR>చూడండి. దానిలోనుండి ఏమి శక్తి వస్తుంది? ఆ శక్తి జీవకణంలో సుప్త&nbsp;<BR>రూపంలో వుండింది. అట్లే అనంతశక్తి నరుని ఆత్మలో వుంది. దాన్ని అతడు&nbsp;<BR>తెలిసికొని వుండొచ్చు; లేకపోవచ్చు. దాన్ని గుర్తించడమే అది ప్రకాశానికి రావడం.&nbsp;<BR>ఈ అనంతశక్తి మెల్లమెల్లగా మేలుకొంటోంది. నెమ్మది నెమ్మదిగా తన బలాన్ని&nbsp;<BR>గ్రహిస్తోంది. నిద్రమత్తును వదులుతోంది. ఆ గ్రహించడం ఎక్కువైన కొద్దీ, క్రమ-&nbsp;<BR>క్రమంగా బంధనాలు తెగిపోతాయి. గొలుసులు తెగి తునక తునకలవుతున్నాయి.&nbsp;<BR>తన అనంతబలాన్ని, తన విజ్ఞానాన్ని పూర్ణంగా తెలిసికొని&nbsp;<BR>ఈ అనంతశక్తి కార్యారంభ ప్రసక్తమయ్యే దినం తప్పక రాగలదు. ఆ శుభలగ్నం&nbsp;<BR>తొందరగా వచ్చేలా మనమందరం తోడ్పడుదాం గాక!</FONT></p>

<hr class="puTa_virupu">
<table><tr><td><a class=puTa_lanke href=puTa1583.html>p1583</a></td><td>p1584</td><td><a class=puTa_lanke href=puTa1585.html>p1585</a></td></tr></table>
</div></body></html>
