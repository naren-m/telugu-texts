<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2340.html>p2340</a></td><td>p2341</td><td><a class=puTa_lanke href=puTa2342.html>p2342</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 9 2</FONT></p>
<p><FONT FACE="SHREE900, SHREE, sans-serif" SIZE="3">వానికి చెప్పండి. మన మతంయొక్క ప్రాథమిక సూత్రాలలో అది ఒకటి.</FONT></p>
<p><FONT FACE="SHREE900, SHREE, sans-serif" SIZE="3">సరే, మంచిదే. ఇప్పుడు ఈ మనస్సు, బుద్ధి, చిత్తం, అహంకారం మొద-&nbsp;<BR>లైనవాటి అర్థమేమో ఆలోచిద్దాం. మొట్టమొదట చిత్తాన్నిగూర్చి ఆలోచిద్దాం.&nbsp;<BR>అది మానసిక పదార్థం. ‘మహత్తు’లో ఒక భాగం. అది మనస్సుయొక్క వికారా&nbsp;<BR>లన్నిటికీ వర్తించే సామాన్యనామం. వసంతకాలంలో ఒకనాటి సాయంకాలం&nbsp;<BR>ప్రశాంతంగా అలలేమీలేక ప్రసన్నంగావుండే ఒక సరస్సులో, ఒకడు ఒకరాతిని&nbsp;<BR>విసిరివేశాడనుకోండి. అప్పుడేమి జరుగుతుంది? మొట్టమొదట ఆ నీటికి దెబ్బ&nbsp;<BR>తగలడమనే క్రియ జరుగుతుంది. తర్వాత అక్కడ నీరు పైకిలేచి, ఆ రాతి వెంట&nbsp;<BR>ఒక ప్రతిక్రియను కల్పిస్తుంది. ఈ ప్రతిక్రియ ఒక తరంగరూపం ధరిస్తుంది.&nbsp;<BR>మొట్టమొదట ఆ నీరు కొద్దిగా స్పందించి, వెంటనే తరంగరూపమైన ఒక ప్రతి-&nbsp;<BR>క్రియను వెనక్కి పంపుతుంది. చిత్తమును ఈ చెరువుతో పోల్చుదాం. ఈ బాహ్య-&nbsp;<BR>వస్తువులు దానిలో వేయబడే రాళ్ల వంటివి. ఈ ఇంద్రియాలద్వారా చిత్తం ఈ&nbsp;<BR>బాహ్యవస్తువులలో ఒకదానితో, సంపర్కాన్ని పొందగానే, ఒక స్పందన కలుగు-&nbsp;<BR>తుంది. ఆ స్పందనకే, మనస్సని పేరు. దానికి విస్పష్టమైన రూపమేర్పడలేదు.&nbsp;<BR>ఈ బాహ్యవస్తు సంపర్కాన్ని లోపలికి తీసికొనిపోవడానికి ఇంద్రియాలు&nbsp;<BR>అవసరమవుతాయి. మనస్సు ఏర్పడగానే, ఒక ప్రతిక్రియ కలుగుతుంది. దాన్ని&nbsp;<BR>నిశ్చయంచేసే సత్తనుబుద్ధి అని అంటారు. ఈ బుద్ధితోపాటు ‘అహం’ అనే&nbsp;<BR>భావం, బాహ్యవస్తువుయొక్క భావం, తళుక్కుమంటుంది. నా చేతిమీద ఒక&nbsp;<BR>దోమ వ్రాలిందనుకోండి. ఆ స్పర్శానుభవం చిత్తమునకు చేర్చబడుతుంది.&nbsp;<BR>అప్పుడు చిత్తం కొంచెం స్పందిస్తుంది. ఈ స్పందననే ఆధ్యాత్మికశాస్త్రంలో&nbsp;<BR>‘‘మనస్సు’’ అంటారు. ఆ తర్వాత ఒక ప్రతిక్రియ ఏర్పడుతుంది. తక్షణమే,&nbsp;<BR>నా చేతిమీద ఒక దోమవుంది. దాన్ని త్రోలాలి అనే భావం కలుగుతుంది. ఈ&nbsp;<BR>విధంగా ఆ చెరువులో రాళ్లు పడుతూంటాయి. కానీ, మామూలు చెరువు&nbsp;<BR>విషయంలో దానికి కలిగే ప్రతిదెబ్బ, బాహ్యప్రపంచంనుండే వచ్చి తగులుతుంది.&nbsp;<BR>మనస్సనే చెరువు సందర్భంలో, ఈ దెబ్బలు, బాహ్య ప్రపంచంనుండి కానీ,&nbsp;<BR>ఆంతర ప్రపంచంనుండి కానీ రావచ్చు. ఈ వరుస అంతటినీ కలిపి ‘అంతఃక-&nbsp;<BR>రణ’ మంటారు.</FONT></p>
<p><FONT FACE="SHREE900, SHREE, sans-serif" SIZE="3">దీంతోపాటు, ఇకముందు అద్వైతసిద్ధాంతాన్ని గ్రహించటంలో మనకు&nbsp;<BR>సహాయపడే ఇంకొక విషయాన్నికూడ మనం తెలిసికోవాలి. మీరంతా ముత్యా-&nbsp;<BR>లను చూచివుంటారు. చాలామందికి ఆ ముత్యాలు ఎలా ఏర్పడ్డాయో తెలిసి-&nbsp;<BR>వుంటుంది. ముత్యపుచేప చిప్పలోకి, ఒక ఇసుకరేణువు ప్రవేశిస్తుంది. అంతట,&nbsp;<BR>అక్కడ దురద పుడుతుంది. ఆ ముత్యపుచేపయొక్క శరీరంలో ఆ ‘దురద’</FONT></p>
<hr class="puTa_virupu">
<table><tr><td><a class=puTa_lanke href=puTa2340.html>p2340</a></td><td>p2341</td><td><a class=puTa_lanke href=puTa2342.html>p2342</a></td></tr></table>
</div></body></html>
