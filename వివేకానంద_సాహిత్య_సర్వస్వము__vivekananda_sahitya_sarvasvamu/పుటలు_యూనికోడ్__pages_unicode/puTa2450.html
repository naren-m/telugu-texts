<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2449.html>p2449</a></td><td>p2450</td><td><a class=puTa_lanke href=puTa2451.html>p2451</a></td></tr></table>

<p><FONT FACE="SHREE900, SHREE, sans-serif" SIZE="3">మాక్స్‌ముల్లర్‌ వంటి వేదాంతి, హైందవ మతతత్త్వ సాహిత్యవేత్త, మహా&nbsp;<BR>పండితుడు, యీ మాసపత్రికలో శ్రీరామకృష్ణుల జీవితాన్ని గురించి భక్తి&nbsp;<BR>పూర్వకంగా పాశ్చాత్యులకోసం వ్రాసిన తర్వాత పూర్వం దుష్ప్రచారం చేసిన&nbsp;<BR>వారికి ఆగ్రహావేశాలు ఎక్కువవటంలో ఆశ్చర్యంలేదు.</FONT></p>
<p><FONT FACE="SHREE900, SHREE, sans-serif" SIZE="3">హైందవ దేవతలను గురించి క్రైస్తవ మతప్రచారకులు అపసవ్యంగా&nbsp;<BR>చిత్రిస్తూ, అలాటి దేవతల నారాధిస్తూన్న జాతిలో పుణ్యపురుషులు పుట్టటానికి&nbsp;<BR>వీలేలేదని నిరూపించటానికి ప్రయత్నిస్తున్నారు. కాని, వారి ప్రయత్నాలు మహా-&nbsp;<BR>ప్రవాహంలో గడ్డిపరకలా కొట్టుకొనిపోయాయి. మరి శ్రీరామకృష్ణుల తేజో-&nbsp;<BR>పుంజం పరివ్యాప్తం కాకుండా అరికట్టాలని చూసిన మన స్వదేశస్థులు కొంద&nbsp;<BR>రున్నారు. వారూ ఆశాభంగం చెందక తప్పలేదు. దైవశక్తి ముందు మానవ&nbsp;<BR>సంకల్పం ఎంత?</FONT></p>
<p><FONT FACE="SHREE900, SHREE, sans-serif" SIZE="3">సరే, దాని ఫలితంగా యీ ముదుసలి మహాపండితుని తలపైన యీ&nbsp;<BR>మిషనరీలు, అస్మదేశస్థులూ రాళ్లవాన ప్రారంభించారు. కాని అనేక యుద్ధాల్లో&nbsp;<BR>ఆరితేరిన ఆ వృద్ధుడు వీరికి జంకి వెన్నుచూపేవాడు కాడు. సునాయాసంగా&nbsp;<BR>వీరిని ముట్టుబెట్టాడు. మరికొందరు అసమర్థ విమర్శకుల నోళ్లు కట్టెయ్యడానికి&nbsp;<BR>‘శ్రీరామకృష్ణులు: ఆయన జీవితం - బోధనలు’ అనే పేరుతో శ్రీరామకృష్ణుల&nbsp;<BR>జీవితం, బోధనలను సమగ్రంగా పుస్తకరూపంలో ప్రచురించాడు. ఈ పుస్తకాన్ని&nbsp;<BR>చదివిన వారికి శ్రీరామకృష్ణుల, వారి ఆధ్యాత్మిక భావాల గురించి ఎక్కువగా&nbsp;<BR>తెలుస్తుందని ఆయన అభిప్రాయం. ఆయన యిలా వ్రాశాడు : ‘‘ఈ మహా-&nbsp;<BR>త్ముడు యిటీవల భారతదేశంలోను, అమెరికాలోను ఎంతో ప్రసిద్ధి చెందాడు.&nbsp;<BR>ఈ రెండు దేశాల్లో యీ మహాత్ముని సందేశాలను ఈయన శిష్యులు ప్రచారం-&nbsp;<BR>చేస్తూ, ఆయన సిద్ధాంతాలను అనుసరించే వారిని - క్రైస్తవులతో సహా -&nbsp;<BR>అనేకులను రూపొందిస్తున్నారు.’’ ‘‘ఇది మీకు చాలా ఆశ్చర్యంగా వుండొచ్చును.&nbsp;<BR>కొందరు దాన్ని నమ్మనూపోవచ్చును. కాని ప్రతివ్యక్తి హృదయంలోను, ఆధ్యా-&nbsp;<BR>త్మిక విషయాలను తెలుసుకోవాలనే కొంత ఆవేదన, తహతహ వుంటుంది. ఈ&nbsp;<BR>ఆవేదన, యీ తహతహ ఒక పెద్ద ఆకలి లాంటిది. ఈ ఆకలిని తీర్చుకోక&nbsp;<BR>తప్పదు. ఇప్పుడు శ్రీరామకృష్ణుల శిష్యులు ప్రచారం చేసిన ఆధ్యాత్మిక బోధనలను&nbsp;<BR>ఆకొన్నవారికి అమృతం మాదిరి సరాసరి లభించింది. అందుచేత యిది వారికి&nbsp;<BR>అమృతప్రాయమైంది.’’ శ్రీరామకృష్ణుల మతంలో చేరిన వారింతమంది అని చెప్పే-&nbsp;<BR>మాటల్లో కొంత అతిశయోక్తి వుంటే వుండొచ్చును. కాని అంత&nbsp;<BR>ప్రాచీనమైన యీ వేదాంతమతం యీ అధునాతన కాలంలోనూ యింత</FONT></p>
<hr class="puTa_virupu">
<table><tr><td><a class=puTa_lanke href=puTa2449.html>p2449</a></td><td>p2450</td><td><a class=puTa_lanke href=puTa2451.html>p2451</a></td></tr></table>
</div></body></html>
