<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3372.html>p3372</a></td><td>p3373</td><td><a class=puTa_lanke href=puTa3374.html>p3374</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>ˇ ˝</FONT></p>
<p><FONT FACE="SHREE900, SHREE, sans-serif" SIZE="3">చెప్పబడిన విధంగా సృష్టి, ఆత్మ శాశ్వతాలని, భగవంతుడంటే పరిపూర్ణుడని,&nbsp;<BR>పరాత్పరుడని నమ్మితీర్తారు. వారి మతాచార్యులలో విద్యాధికులైనవారు&nbsp;<BR>యిప్పుడే, బైబిలును ఈ ధోరణిలో వ్యాఖ్యానిస్తున్నారు. పాశ్చాత్యులకు అధికమో-&nbsp;<BR>తాదులో ఆధ్యాత్మికమైన నాగరికత అవసరమై ఉందని నా నిశ్చితాభిప్రాయం.</FONT></p>
<p><FONT FACE="SHREE900, SHREE, sans-serif" SIZE="3">పేదల దుఃస్థితే భారతదేశంలోని అన్ని అనర్థాలకు మూలకారణం. పశ్చిమ&nbsp;<BR>దేశాలలోని పేదలు రాక్షసులు. వారితో పోలిస్తే మనవారు దేవతలు. అందుచేత&nbsp;<BR>మన పేదలను ఉద్ధరించటం అంత కష్టసాధ్యమైన పనికాదు. పేదలకు విద్యను&nbsp;<BR>గరపటం, కోల్పోయిన వ్యక్తిత్వాన్ని వారికి కలుగచేయటం - ఇదే మనం వారికి&nbsp;<BR>చేయవలసిన సేవ. మన ప్రజలు, మన ప్రభువులు చేయవలసిన మహత్కార్య-&nbsp;<BR>మిది. ఇంతవరకు ఈ విషయంలో ఎవ్వరూ కలుగచేసుకోలేదు. మతాచార్యుల&nbsp;<BR>నిరంకుశ అధికారం వల్లగాని, విదేశీయులవల్ల ఓడిపోవటంవల్లగాని వందల సంవ-&nbsp;<BR>త్సరాలనుండి జనసామాన్యం అణగదొక్కబడి అధఃపతితమైపోయింది. చివరకు&nbsp;<BR>భారతదేశంలోని ప్రజలు తాము మానవులమనే విషయాన్నే మరచిపోయారు.&nbsp;<BR>మనం వారికి ఆశయాలను అందివ్వాలి. తమ చుట్టుపక్కల ప్రపంచంలో ఏం&nbsp;<BR>జరుగుతోందో వారి కన్నులు విప్పి చూపాలి. అప్పుడు స్వయంగా వారు తమ&nbsp;<BR>విముక్తిని వారు సాధించుకొంటారు. ఏ దేశంగాని, ఏ వ్యక్తిగాని, ఏ స్త్రీగాని తమ&nbsp;<BR>ముక్తిని తామే సంపాదించుకోవాలి. వారికి ఆశయాలనివ్వాలి. వారికి కావలసిన&nbsp;<BR>సహాయం అదే. మిగిలింది దానంతట అదే జరుగుతుంది. రసాయనిక పదార్థా-&nbsp;<BR>లను ఒకచోట చేర్చటమే మన పని. ప్రకృతి నియమాల ననుసరించి స్ఫటికీ-&nbsp;<BR>కరణం జరుగుతుంది. ఆశయాలను వారి మెదడులోకి ఎక్కించటమే మన విధి.&nbsp;<BR>మిగిలినదంతా వారు చేసికొంటారు. ప్రస్తుతం భారతదేశంలో చేయవలసిన కార్య&nbsp;<BR>మిది. ఈ భావమే ఎంతో కాలంనుండి నా మనస్సులో ఉంది. దాన్ని భారత-&nbsp;<BR>దేశంలో సాధించలేకపోయాను. ఆ ఉద్దేశంతోనే నే నీ దేశానికి వచ్చాను. పేదలకు&nbsp;<BR>విద్య నేర్పటంలో ఒక గొప్పచిక్కుంది. అది ఇది: రాజాగారు ప్రతి గ్రామంలోను&nbsp;<BR>ఒక ఉచిత పాఠశాల నెలకొల్పుతారని భావిద్దాం. ఐనా ప్రయోజనంలేదు.&nbsp;<BR>హిందూదేశంలో పేదరికం ఎంతగా పెరిగిపోయిందంటే, పేద బాలురు బడికి&nbsp;<BR>వెళ్లటంకంటే, తమ తల్లిదండ్రులకు సహాయపడటానికి పొలానికి వెళ్ళటమే&nbsp;<BR>మంచిదని తలుస్తారు. పొలానికి వెళ్ళకపోతే, బడికిపోడానికి మారుగా ఏదో&nbsp;<BR>జీవనోపాధి చూసుకొంటారు. కొండ మహమ్మదుగారి దగ్గరకు రాకపోతే మహ-&nbsp;<BR>మ్మదుగారే కొండ దగ్గరకు వెళ్ళాలి. పేదబాలుడు విద్య వద్దకు (పాఠశాలకు)&nbsp;<BR>రాకపోతే, విద్యే పేదబాలుని వద్దకు వెళ్ళాలి. ఏకాగ్రచిత్తులు, సర్వసంగపరి&nbsp;<BR>త్యాగులు, గ్రామ గ్రామానికి వెళ్ళి మతబోధ చేసే సన్యాసులు మనదేశంలో&nbsp;<BR>వేలకొద్దీ ఉన్నారు. వారిలో కొంతమందిని లౌకిక విషయాలు బోధించటానికి</FONT></p>
<hr class="puTa_virupu">
<table><tr><td><a class=puTa_lanke href=puTa3372.html>p3372</a></td><td>p3373</td><td><a class=puTa_lanke href=puTa3374.html>p3374</a></td></tr></table>
</div></body></html>
