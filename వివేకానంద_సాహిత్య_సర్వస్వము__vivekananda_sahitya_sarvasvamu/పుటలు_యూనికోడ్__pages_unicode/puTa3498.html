<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3497.html>p3497</a></td><td>p3498</td><td><a class=puTa_lanke href=puTa3499.html>p3499</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>˝ </FONT></p>
<p><FONT FACE="SHREE900, SHREE, sans-serif" SIZE="3">హించు. దాన్ని ప్రజలవద్దకు పంపి, వారిని చందాదారులుగా చేర్పించు. భయ-&nbsp;<BR>పడవద్దు. అల్పహృదయులనుండి నువ్వు ఏం ఆశిస్తావు? లోకంలో ఏదీ వారివల్ల&nbsp;<BR>జరగదు! సముద్రాన్ని దాటాలంటే నీకు వజ్రసంకల్పం వుండాలి. కొండలను&nbsp;<BR>చీల్చుకొనిపోయే శక్తి కావాలి. నేను వచ్చే శీతాకాలంలో వస్తున్నాను. మనం&nbsp;<BR>లోకాన్ని ప్రజ్జ్వలింప చేద్దాం. ఇష్టంవచ్చినవారిని మనతో చేరనిద్దాం. వారు ధన్యా-&nbsp;<BR>త్ములు. రానివారు ఎప్పటికీ వెనకే వుంటారు. వారినలాగే వుండనివ్వు. నడుం&nbsp;<BR>బిగించి సిద్ధంగావుండు. దేన్నిగురించి లెక్కించకు! నీ జిహ్వాగ్రంలోను, నీ కరాల&nbsp;<BR>లోను సరస్వతీదేవి వసిస్తుంది. అనంత శక్తియుతుడైన భగవంతుడు నీ హృద-&nbsp;<BR>యాన్ని అధిష్ఠిస్తాడు. ప్రపంచానికి దిగ్భ్రాంతి కలిగించే పనులను నువ్వు చెయ్య-&nbsp;<BR>నున్నావు. మనలోమాట. నాయనా, నీ పేరును కొంచెం కుదించుకోరాదా? ఎంత&nbsp;<BR>పెద్ద పొడవైనపేరు. ఆ ఒక్కపేరు చాలు ఒక పుస్తకాన్ని నింపటానికి! మంచిది.&nbsp;<BR>భగవన్నామం మృత్యుహరమని వినివున్నావు. ఆ నామం ‘హరి’ కాదుసుమా,&nbsp;<BR>అని యిలాంటి గంభీరం, శ్రావ్యం ఐన నామాలు: ‘అఖభగ నరక వినాశన’ (అఖా-&nbsp;<BR>సుర, భగాసుర, నరకాసురులను వినాశమొనర్చేవాడు). ‘త్రిపురమదభంజన’&nbsp;<BR>(త్రిపురాసురుని మదం అణచినవాడు)... మొదలైనవి. ఆ నామాలు, పరివార&nbsp;<BR>సైతంగా యముణ్ణి తరిమివేస్తాయి. నీ పేరు కొంచెం చిన్నదిగా చేస్తే బాగుండదా?&nbsp;<BR>కాని సమయం అతిక్రమించినదని భయపడుతున్నాను. ఈపాటికే అది విదేశాల్లో&nbsp;<BR>పాకిపోయింది. ఐనా జగన్మోహనమైన మృత్యువిదారకమైన పేరు ధరించావు!</FONT><FONT FACE="TimesNewRoman, Times, serif" SIZE="2"><sup> &nbsp;<BR></sup></FONT><FONT FACE="SHREE900, SHREE, sans-serif" SIZE="3">నామాట నమ్ము.</FONT></p>
<p><FONT FACE="SHREE900, SHREE, sans-serif" SIZE="3">ప్రేమయుతుడైన,</FONT></p>
<p><FONT FACE="SHREE900, SHREE, sans-serif" SIZE="3">మీ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="SHREE900, SHREE, sans-serif" SIZE="3">మలిమాట: బెంగాల్‌ను మాత్రమేకాక భారతదేశం యావత్తును కదలించి&nbsp;<BR>వెయ్యి. వివిధ ప్రాంతాల్లో కేంద్రాలను స్థాపించు. భాగవతం అందింది. చాల&nbsp;<BR>చక్కని ప్రచురణ. కాని యిక్కడివారికి సంస్కృతాభ్యాసంలో ఆసక్తిలేదు కాబట్టి&nbsp;<BR>ప్రతులు ఎక్కువ అమ్ముడుపోవు. ఇంగ్లండులో కొంత అవకాశం వుండొచ్చు.&nbsp;<BR>సంస్కృతాధ్యయనంలో ఆసక్తి వున్నవారు అక్కడ చాలమంది వున్నారు. ఆ&nbsp;<BR>సంపాదకునకు నా ధన్యవాదాలు తెలుపు. ఆయన చేసిన మంచిప్రయత్నం పూర్తి&nbsp;<BR>సాఫల్యాన్ని పొందుతుందని ఆశిస్తున్నాను. ఆ పుస్తక అమ్మకాలకు ప్రయత్నిస్తాను.&nbsp;<BR>ఆయన పంపిన ప్రచురణా వివరాలు కొన్నిచోట్లకు పంపాను. పెసరపప్పు, కంది-</FONT></p>
<p><FONT FACE="TimesNewRoman, Times, serif" SIZE="3"><sup>  </sup></FONT><FONT FACE="SHREE900, SHREE, sans-serif" SIZE="3">ఈ జాబు త్రిగుణాతీతస్వామికి వ్రాయబడింది. ఆయన పూర్తిపేరు త్రిగుణా&nbsp;<BR>తీతానందస్వామి. ఆ పేరును గురించి స్వామీజీ యిక్కడ పరిహాసం చేశారు.</FONT></p>
<hr class="puTa_virupu">
<table><tr><td><a class=puTa_lanke href=puTa3497.html>p3497</a></td><td>p3498</td><td><a class=puTa_lanke href=puTa3499.html>p3499</a></td></tr></table>
</div></body></html>
