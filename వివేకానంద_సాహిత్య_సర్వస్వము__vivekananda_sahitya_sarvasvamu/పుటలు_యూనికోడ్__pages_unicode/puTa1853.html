<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1852.html>p1852</a></td><td>p1853</td><td><a class=puTa_lanke href=puTa1854.html>p1854</a></td></tr></table>
<p><FONT FACE="SHREE900, SHREE, sans-serif" SIZE="3">248 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">వున్నాయి. మానవ పరిశ్రమవల్లా, వ్యవసాయంవల్లా, సహజస్థితి నాటి ఫలాలు&nbsp;<BR>పెద్దవై రుచికరాలయ్యాయి. అడవిగడ్డి క్రమమైన వరి అయింది. ప్రకృతి సహజ&nbsp;<BR>గతిచేతనే ఎన్నో మార్పులు కలుగుతున్న వనటం నిస్సంశయం. కాలంలోను,&nbsp;<BR>పరిసరాల్లోను కలిగే మార్పులవల్ల, యితర కారణాలవల్ల, ప్రకృతిలో కొత్త జాతి&nbsp;<BR>చెట్లు, మొక్కలు, పక్షులు, మృగాలు ఎల్లప్పుడూ సృష్టించబడుతుంటాయి. ఇలా&nbsp;<BR>మానవజాతి సృష్టించబడటానికి పూర్వం చెట్లను, మొక్కలను, యితర జంతు-&nbsp;<BR>వులను కొంచెం కొంచెంగా, నెమ్మది నెమ్మదిగా, ప్రకృతి మార్చసాగింది; కాని&nbsp;<BR>మానవుడు లోకంలో ప్రవేశించాక, అతడు మార్పులను అతిత్వరగా&nbsp;<BR>చెయ్యసాగాడు - ఒక దేశపు జంతుజాతులను, ఉద్భిజ్జజాతులను మరో దేశంలో&nbsp;<BR>ప్రవేశపెట్టి, భిన్నజాతి కలయికతో, అంట్లుతొక్కటంచేతా, అనేక విధాలైన&nbsp;<BR>కొత్త జాతి మొక్కల, జంతువుల ఉత్పత్తికి అతడు కారకుడయ్యాడు.</FONT></p>
<p><FONT FACE="SHREE900, SHREE, sans-serif" SIZE="3">ఆదిమదశలో వివాహాలు లేవు. కాని కాలక్రమంలో వైవాహిక సంబంధాలు&nbsp;<BR>మొదలయ్యాయి. ప్రథమంలో అన్ని జాతుల్లో, వివాహ సంబంధం తల్లిమీద&nbsp;<BR>ఆధారపడి వుండేది. తండ్రి విషయంలో అంత సుస్థిరత వుండేదికాదు. పిల్లల&nbsp;<BR>పేర్లు తల్లినిబట్టే పెట్టేవారు. పిల్లలను పెంచవలసినవారు స్త్రీలు కాబట్టి ద్రవ్య-&nbsp;<BR>మంతా వారిచేతుల్లోనే వుండేది. కాలక్రమంలో ద్రవ్యం - స్త్రీజన సమేతంగా -&nbsp;<BR>పురుషుల వశమయింది. పురుషు డిలా అనేవాడు: ‘‘ఈ ద్రవ్యమంతా, యీ&nbsp;<BR>ధాన్యమంతా నాది. నేను వీటిని పొలంలో పండించో, దోచో, యితర విధాల్లోనో&nbsp;<BR>సంపాదించాను. ఎవరైనా నా హక్కును ఒప్పుకోక వివాదమాడి, అందులో భాగం&nbsp;<BR>కోరితే, వాడితో యుద్ధం చేస్తాను.’’ ఆధునిక వైవాహికాచారానికి యిదే మూలం.&nbsp;<BR>పురుషునికి బానిసలు, గృహోపకరణాలు ఎలా స్వంతమైన ఆస్తిగా వున్నాయో&nbsp;<BR>స్త్రీలుకూడా అలాగే ఆస్తిగా ఏర్పడ్డారు. ఒక తెగకు చెందిన పురుషులు&nbsp;<BR>మరో తెగ స్త్రీలను పెళ్లాడటం ప్రాచీనాచారం; అదికూడా స్త్రీలను బలాత్కారంగా&nbsp;<BR>లాక్కొనివెళ్లే. కాలక్రమంలో పెళ్లికుమార్తెను బలాత్కారంగా లాక్కొనివెళ్లే&nbsp;<BR>వాడుక పోయి, యిరుపక్షాలవారి సమ్మతంతో వివాహాలు జరగటం ప్రారంభ&nbsp;<BR>మయ్యాయి. కాని మారిపోయిన ఆచారాలన్నిటికి కొద్దిపాటి జాడలు నిలిచి&nbsp;<BR>వుంటాయి. ఇప్పటికీ ప్రతి దేశంలోనూ అలాటి సమయాల్లో పెళ్లికొడుకుపై&nbsp;<BR>దౌర్జన్యంగా పడినట్లు అభినయించటం వాడుకలో వుంది. వంగదేశంలోను,&nbsp;<BR>యూరప్‌లోను, పెళ్లికొడుకుమీద పిడికిళ్లతో బియ్యాన్ని విసిరి చల్లుతారు.&nbsp;<BR>ఉత్తర హిందూస్థానంలో పెళ్లికుమార్తె పక్షంవారు పెళ్లికొడుకు పక్షంవారిని దుర్భా-&nbsp;<BR>షలాడి నిందిస్తారు.</FONT></p>
<hr class="puTa_virupu">
<table><tr><td><a class=puTa_lanke href=puTa1852.html>p1852</a></td><td>p1853</td><td><a class=puTa_lanke href=puTa1854.html>p1854</a></td></tr></table>
</div></body></html>
