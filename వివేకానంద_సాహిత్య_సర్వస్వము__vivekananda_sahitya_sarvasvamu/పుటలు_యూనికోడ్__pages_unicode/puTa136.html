<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa135.html>p135</a></td><td>p136</td><td><a class=puTa_lanke href=puTa137.html>p137</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగం</FONT></p>

<p><FONT FACE="SHREE900, SHREE, sans-serif" SIZE="3">స్ఫోటం తానొక ప్రత్యేక శబ్దంమాత్రం కాదు. అంటె ఒక శబ్దాన్ని వేరొకదాని-&nbsp;<BR>నుంచి వేరుపరచే విశేషాల నన్నిటిని తొలగించినప్పుడు ఏది మిగులుతుందో&nbsp;<BR>అదే స్ఫోటం; అందుచేత యీ స్ఫోటం నాదబ్రహ్మమని చెప్పబడుతోంది.&nbsp;<BR>ఇప్పుడు అనిర్దేశ్యమైన యీ స్ఫోటాన్ని నిర్దేశింప చూసే ప్రతి శబ్దమూ యిక&nbsp;<BR>అది స్ఫోటం కాకుండేటంత  ప్రత్యేకతను కలిగిస్తూండటంతో, ఏ శబ్దం దానిని&nbsp;<BR>అత్యంత సూక్ష్మంగా ప్రత్యేకిస్తుందో, అంతేగాక తోడ్తోడనే దాని తత్త్వాన్ని&nbsp;<BR>సాధ్యమైనంత వరకు చక్కగా వెల్లడిస్తుందో అదే దాని నిజమైన సంజ్ఞ; అదే&nbsp;<BR>ఓంకారం - మరొకటి కాదు - ఎందుకంటె అ, ఉ, మ్‌ అనే అక్షరాలను చేర్చి&nbsp;<BR>ఉచ్చరించేటప్పుడు ఏర్పడే ఓంకారం సమస్త శబ్దాలకూ సామాన్యమైన సంజ్ఞగా&nbsp;<BR>ఒప్పుతుంది. అక్షరాలన్నిటిలో అకారం ఎంతో తక్కువైన ప్రత్యేకతగల శబ్దం;&nbsp;<BR>ఇందుచేతనే ‘‘అక్షరాణాం అకారోఽస్మి’’</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> అని శ్రీకృష్ణుడు గీతలలో తెలిపి&nbsp;<BR>వున్నాడు. అంతేగాక ఉచ్చరింపతగిన శబ్దాలు అన్నీ జిహ్వామూలంనుంచి పెదవుల&nbsp;<BR>వరకుగల తావుననే జనిస్తున్నవి. కంఠస్థానంలో జనించే శబ్దమే అకారం, పెదవుల-&nbsp;<BR>వద్ద బయల్వెడలే శబ్దం మకారం; అంతేగాక జిహ్వామూలంలో ఆరంభమై&nbsp;<BR>పెదవులవద్ద అంతమయే వరకు ధ్వనించే శబ్దవ్యాప్తిని సరిగా ఉకారం వెల్లడిస్తుంది.&nbsp;<BR>తగురీతిన ఉచ్చరిస్తే యీ ఓంకారం శబ్దోచ్చారణ ప్రక్రియను అంతా తెలుపు-&nbsp;<BR>తుంది; ఈ కార్యం ఏ యితర శబ్దానికీ సాధ్యంకాదు; కాబట్టి యిది స్ఫోటానికి&nbsp;<BR>అత్యంత యోగ్యమైన సంజ్ఞ. స్ఫోటమే ఓంకారానికి నిజమైన అర్థం. అంతేగాక&nbsp;<BR>శబ్దం అది తెలిపే వస్తువునుంచి సదా అవిభాజ్యమై వుండటంతో ఓంకారమూ&nbsp;<BR>స్ఫోటమూ ఒక్కటే. అంతేగాక స్ఫోటం యీ దృశ్య ప్రపంచపు సూక్ష్మారూపమే&nbsp;<BR>కాబట్టి యిది భగవంతుడికి అత్యంత సన్నిహితం. అంతేగాక తత్త్వజ్ఞానం మొదట&nbsp;<BR>స్ఫోటరూపంలో వ్యక్తమవుతూండటంతో యీ ఓంకారం నిజానికి పరమేశ్వర&nbsp;<BR>చిహ్నమైవుంది. అంతేగాక అద్వితీయం, అఖండ సచ్చిదానంద&nbsp;<BR>మయమూ ఐన బ్రహ్మాన్ని అపరిపూర్ణులైన మానవులు తమ ప్రత్యేక దృక్పథాలకు&nbsp;<BR>అనుగుణంగా మాత్రమే గ్రహించగలిగి వుండటంచేతా, బ్రహ్మాన్ని ప్రత్యేకగుణ&nbsp;<BR>విశిష్టంగా భావిస్తూండటంచేతా, బ్రహ్మశరీరమైన యీ విశ్వాన్ని గురించే&nbsp;<BR>యిలాగే తమ చిత్రానుగుణంగా భావించవలసివున్నారు.</FONT><FONT FACE="SHREE900, SHREE, sans-serif" SIZE="2"><sup>2&nbsp;<BR></sup></FONT><FONT FACE="SHREE900, SHREE, sans-serif" SIZE="3">భక్తుడి మనస్సు దాని తత్త్వాలు తిప్పిన వంకకు తిరుగుతూంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఫలితం ఏమిటంటె, ఒక్క భగవంతుడే వివిధ నామరూపాలతో వివిధ గుణాలతో</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">భగవద్గీత, 10-38</FONT></p>
<p><FONT FACE="SHREE900, SHREE, sans-serif" SIZE="2">2. </FONT><FONT FACE="SHREE900, SHREE, sans-serif" SIZE="3">బ్రహ్మాన్ని గురించి కాని, విశ్వాన్ని గురించి కాని యథారూపంలో భావించటం&nbsp;<BR>దుర్లభమని భావం.</FONT></p>
<hr class="puTa_virupu">
<table><tr><td><a class=puTa_lanke href=puTa135.html>p135</a></td><td>p136</td><td><a class=puTa_lanke href=puTa137.html>p137</a></td></tr></table>
</div></body></html>
