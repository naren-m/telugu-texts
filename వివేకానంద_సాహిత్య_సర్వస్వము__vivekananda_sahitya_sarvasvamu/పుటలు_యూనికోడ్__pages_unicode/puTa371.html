<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa370.html>p370</a></td><td>p371</td><td><a class=puTa_lanke href=puTa372.html>p372</a></td></tr></table>


<p><FONT FACE="SHREE900, SHREE, sans-serif" SIZE="3">గాంచటం మానగానే సంసారం మనకు నివర్తిల్లుతుంది, యీ భ్రాంతిని తొల-&nbsp;<BR>గించటమే సంసారోద్దేశ్యం. లోపం వుందని భావించటమే లోపాన్ని సృజిస్తోంది.&nbsp;<BR>బలాన్ని పరిపూర్ణతను గురించి భావించటమే లోపాన్ని సరిపెట్టగలదు. నువ్వు&nbsp;<BR>ఎలాటి సత్కార్యం చేసినా దాన్లో ఏదో కొంతదోషం యిమిడే వుంటుంది;&nbsp;<BR>కాబట్టి స్వలాభాన్ని గణించక సర్వకార్యాలు నిర్వర్తించు. సర్వకర్మఫలాలను భగ-&nbsp;<BR>వంతుడికి సమర్పించు, అప్పుడు పుణ్యపాపాలేవీ నిన్ను బాధించలేవు.</FONT></p>
<p><FONT FACE="SHREE900, SHREE, sans-serif" SIZE="3">ఆధ్యాత్మిక ధర్మమంటె కర్మాచరణ కాదు, ఐనా సక్రమమైన కర్మాచరణ&nbsp;<BR>మోక్షసాధనం. నిజానికి జాలి అనేదంతా తమస్సు; ఎందుకంటె ఎవరిని చూసి&nbsp;<BR>నువ్వు జాలిపడటం? భగవంతుణ్ణి చూసి జాలిపడగలవా? భగవంతుడు తప్ప&nbsp;<BR>ఏమైనా వుందా? నీ వికాసానికి తోడ్పడటానికై ప్రపంచమనే నైతిక వ్యాయామ-&nbsp;<BR>శాలను నీకు ఒసగివున్నందుకై భగవంతుడికి అభివందనాలు సమర్పించు. అంతే-&nbsp;<BR>గాని ప్రపంచానికి నువ్వు సాయపడగలవని ఎన్నడూ భావించకు. నిన్ను శపించే-&nbsp;<BR>వాడిపట్ల కృతజ్ఞుడవై వుండు. ఎందుకంటె శాపం అనేది ఎలాటిదో, చూపే&nbsp;<BR>అద్దాన్నేగాక, ఆత్మనిగ్రహం అవలంబించే అవకాశాన్ని ఆతడు నీ కిస్తున్నాడు.&nbsp;<BR>కాబట్టి ఆతణ్ణి ఆశీర్వదించు, సంతోషపడు. సాధన చేయనిదే శక్తి వెలువడ&nbsp;<BR>జాలదు; అద్దం లేనిదే మనలను మనం చూసుకోలేం.</FONT></p>
<p><FONT FACE="SHREE900, SHREE, sans-serif" SIZE="3">అపవిత్ర కార్యం ఎంత చెడ్డదో అపవిత్ర యోచనా అంతే చెడ్డది. సంయమం&nbsp;<BR>మహోన్నత ఫలప్రదం. కామోపభోగశక్తిని ఆధ్యాత్మికశక్తిగా మార్చు; కాని నీ మగ-&nbsp;<BR>తనాన్ని కోల్పోకు. కోల్పోటం శక్తిని పారవేసుకోవటమే. నీలో ఎంత పటువుగా&nbsp;<BR>మగటిమి వుంటుందో ఘనకార్యాలను సాధించటానికి అంతగా ఉపయోగపడు-&nbsp;<BR>తుంది. శక్తివంతమైన జలప్రవాహమే కదా గనుల తవ్వకానికి ఉపయోగపడేది.</FONT></p>
<p><FONT FACE="SHREE900, SHREE, sans-serif" SIZE="3">భగవంతుడు వున్నాడనీ, ఆతణ్ణి ఇహంలోనే, యిప్పుడే చూడగలమనీ&nbsp;<BR>తెలుసుకోవటమే మనకు కావలసింది. ‘‘ఇహాన్ని గురించి జాగ్రత్తవహించు,&nbsp;<BR>పరాన్ని గురించి భగవంతుడు జాగ్రత్త వహిస్తాడులే’’ అని ఒక షికాగో పండితుడు&nbsp;<BR>పలుకుతున్నాడు. ఏం అర్థంలేని ప్రలాపం! ఇహాన్ని గురించి మనం జాగ్రత్త&nbsp;<BR>పడగలిగితే పరాన్ని గురించి జాగ్రత్తపడేట్టి ధర్మరాజైన దేవు డెందుకు!</FONT></p>
<p><FONT FACE="SHREE902-Italic, SHREE, sans-serif" SIZE="3">శుక్రవారం, జూలై 26</FONT></p>
<BR>
<p><FONT FACE="SHREE900-Italic, SHREE, sans-serif" SIZE="3">(బృహదారణ్యకోపనిషత్తు)</FONT></p>
<p><FONT FACE="SHREE900, SHREE, sans-serif" SIZE="3">ఆత్మద్వారా ఆత్మకోసం సర్వాన్ని ప్రేమించు. ‘‘ఆత్మ మూలంగానే సర్వం&nbsp;<BR>మనం తెలుసుకొంటున్నాం’’ అని యాజ్ఞవల్క్యుడు తన భార్య ఐన మైత్రేయికి&nbsp;<BR>తెల్పాడు. ఆత్మ ఎన్నటికీ జ్ఞేయం కాజాలదు. జ్ఞాత ఎలా జ్ఞేయం కాగలదు?&nbsp;<BR>ఎవడు తాను ఆత్మనని గ్రహిస్తాడో ఆతడు తనకు తానే శాస్త. సృష్టీ సృష్టికర్తా</FONT></p>
<hr class="puTa_virupu">
<table><tr><td><a class=puTa_lanke href=puTa370.html>p370</a></td><td>p371</td><td><a class=puTa_lanke href=puTa372.html>p372</a></td></tr></table>
</div></body></html>
