<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3014.html>p3014</a></td><td>p3015</td><td><a class=puTa_lanke href=puTa3016.html>p3016</a></td></tr></table>

<p><FONT FACE="SHREE900, SHREE, sans-serif" SIZE="3">వచ్చు. వాళ్ళేది చేసినా ఎక్కువ పట్టుదలతో చేస్తారు. భోజనంలో వాళ్ళు ఎక్కువ&nbsp;<BR>నూనె పదార్థాలు, కొవ్వుపదార్థాలు తీసుకుంటారు. అదంత మంచిదికాదు.&nbsp;<BR>నూనె పదార్థాలు, కొవ్వు పదార్థాలెక్కువ తీసుకోవటం వల్ల శరీరం బలిసి&nbsp;<BR>పోతుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: వాళ్ల ఆధ్యాత్మిక బుద్ధి ఎలావున్నట్లు మీ కనిపించింది?&nbsp;<BR>స్వామీజీ: ఆధ్యాత్మిక భావాల్లో ఆ ప్రజలు పూర్వాచారపరాయణులుగా&nbsp;<BR>కనబడ్డారు. మత విషయంలో విశాలదృష్టి కలిగించుకోవాలనే ప్రయత్నంలో&nbsp;<BR>మూర్ఖభావాలు కలవాళ్లుగా తయారైనారు. నేను ఢాకాలో మోహినీబాబుగారి&nbsp;<BR>యింట్లో ఉన్నప్పుడు ఒక యువకుడు ఒక ఫోటో తెచ్చి ‘‘స్వామీ! ఇది ఎవరు&nbsp;<BR>చెప్పండి? ఆయన అవతారపురుషుడు కదా?’’ అని అడిగాడు. నాకేమీ తెలియ-&nbsp;<BR>దని, నెమ్మదిగా ఎన్నోసార్లు చెప్పాను. ఎన్నిమార్లు చెప్పినా ఆ యువకుడు నన్ను&nbsp;<BR>విడువడే! చివరకిలా చెప్పక తప్పిందికాదు. ‘‘నాయనా! యిప్పటినుంచి కొంచెం&nbsp;<BR>పౌష్ఠికాహారం తీసుకో, అప్పుడు నీ బుద్ధి వికసిస్తుంది. పౌష్ఠికాహార లోపంవల్ల&nbsp;<BR>నీ మెదడు మొద్దుబారిపోయింది.’’ ఈ మాటలకు ఆ యువకునికి కోపం వచ్చి-&nbsp;<BR>వుండవచ్చు. కాని నేనేం చేసేది? యువకులతో నే నీవిధంగా మాట్లాడకపోతే&nbsp;<BR>వాళ్లు క్రమంగా పిచ్చివాళ్లైపోతారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఇటీవల మా తూర్పుబెంగాలులో ఎందరో అవతారపురుషులు&nbsp;<BR>పుట్టుకొచ్చారు?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ప్రజలు తమ గురువును ‘అవతారం’ అనవచ్చు. వారికి యిష్టం-&nbsp;<BR>వచ్చిన భావం ఉండవచ్చు. కాని అవతారాలు ఎప్పుడుబడితే అప్పుడు, ఎక్కడ-&nbsp;<BR>బడితే అక్కడ ఉద్భవించవు. ఒక్క ఢాకాలోనే ముగ్గురు నలుగురు అవతార&nbsp;<BR>పురుషులు ఉన్నారని విన్నాను.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఆ ప్రాంతం స్త్రీలు మీకెలా కన్పించారు?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: స్త్రీలు అన్నిచోట్ల దాదాపు ఒకటిగానే ఉంటారు. ఢాకాలో వైష్ణవ&nbsp;<BR>మతం చాలా ప్రబలంగా వున్నట్లు కనిపించింది. మోహినీబాబుగారి భార్య చాలా&nbsp;<BR>తెలివికలదిగా కన్పించింది. ఎంతో శ్రద్ధతో వంటచేసి నాకు పంపేది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మీరు నాగమహాశయుని యింటికి వెళ్ళారని విన్నాను.&nbsp;<BR>స్వామీజీ: అవును, అంతదూరంపోయి, అంత మహానుభావుడైన నాగ&nbsp;<BR>మహాశయుని జన్మస్థానం దర్శించకుండా వస్తానా? ఆయన భార్య స్వహస్తంతో&nbsp;<BR>ఎన్నో పదార్థాలు చేసి నాకు వడ్డించింది. ఇల్లు శాంతిధామంలాగా మనోహరంగా&nbsp;<BR>వుంది. ఆ గ్రామపు చెరువులో నేను చాలాసేపు ఈదుతూ స్నానం చేశాను. ఆ&nbsp;<BR>తర్వాత గాఢమైన నిద్రపట్టి మధ్యాహ్నం రెండున్నర గంటలకు లేచాను. నా</FONT></p>
<hr class="puTa_virupu">
<table><tr><td><a class=puTa_lanke href=puTa3014.html>p3014</a></td><td>p3015</td><td><a class=puTa_lanke href=puTa3016.html>p3016</a></td></tr></table>
</div></body></html>
