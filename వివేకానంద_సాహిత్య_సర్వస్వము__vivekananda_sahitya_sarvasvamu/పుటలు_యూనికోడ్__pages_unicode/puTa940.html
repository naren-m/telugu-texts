<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa939.html>p939</a></td><td>p940</td><td><a class=puTa_lanke href=puTa941.html>p941</a></td></tr></table>
<p><FONT FACE="SHREE900, SHREE, sans-serif" SIZE="3">116 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆనందస్వరూపుడు; అస్తిత్వానికి పట్టుకొమ్మ. సచ్చిదానందాలు పురుషుని&nbsp;<BR>స్వరూప లక్షణాలు కానీ, గుణాలు కావు. పరమాత్మగా - పరమపురుషునిగా,&nbsp;<BR>పరంజ్యోతిగా వెలిగే పురుషుని స్వరూపమే కానీ అవి అతని గుణాలు కావు. అతని&nbsp;<BR>వద్దకు వెళ్లి, ‘‘నువ్వు పందివి కావు’’ అని చెప్పగానే, ఘుర్రుమని కరవబోయేంతగా&nbsp;<BR>ఇంద్రుడు పతనం చెందాడని తెలుస్తున్నది.</FONT></p>
<p><FONT FACE="SHREE900, SHREE, sans-serif" SIZE="3">ఈ మాయలో - ఈ స్వప్నప్రపంచంలో భ్రమించే మనస్థితి కూడా ఇంతే.&nbsp;<BR>దురంత సంతాపాలతో దుఃఖమయమైన ఈ ప్రపంచంలో కొన్ని బంగారు బంతులు&nbsp;<BR>దొర్లుతూ ఉంటే, లోకం వాటి వెంటపడి వాటిని కైవసం చేసుకోవాలను&nbsp;<BR>కుంటుంది. నువ్వు ప్రకృతి శాసనాలకు ఎప్పుడూ బద్ధుడవు కావు. ప్రకృతి నీ&nbsp;<BR>కెప్పుడు కూడా బంధనం కల్పించలేదు. యోగులు నీకు చేసే ఉపదేశం యిదే. దాన్ని&nbsp;<BR>గ్రహించటానికి సావధానుడవు కా. ప్రకృతితో సంయోగం పొందటంవల్ల -&nbsp;<BR>మనసుతో, సంసారంతో తాదాత్మ్యం పొందటం వల్ల, పురుషుడు తాను దీనుడనని,&nbsp;<BR>పరమ నికృష్టుడనని భావించుకొంటున్నాడు. స్వానుభవమే సంసార తరుణో&nbsp;<BR>పాయం - అని యోగులు చాటుతున్నారు. శీఘ్రంగా మన మీ అనుభవాన్ని పొందాలి.&nbsp;<BR>మనంతట మనమే ఈ వలలో చిక్కుకున్నాం. దీన్ని తప్పించుకుని మనం&nbsp;<BR>బయటపడాలి. కాబట్టి భార్యాభర్తల స్వల్పానురాగాన్ని - స్నేహితుల సంకుచిత&nbsp;<BR>ప్రేమను పొందుతూ ప్రపంచానుభవాన్ని సంపాదించండి. స్వస్వ&nbsp;<BR>రూపాన్ని మరవకుంటే, సమస్తబంధాలు తొలగిపోతాయి. ఐహిక జీవితం&nbsp;<BR>క్షణభంగురం అనీ, సంసారాన్నుండి తరించాలనీ, గుర్తించండి. స్వానుభవమే -&nbsp;<BR>సుఖదుఃఖానుభవమే మనకు పరమ గురువు. ఐహిక జీవితం తాత్కాలిక అనుభవం&nbsp;<BR>మాత్రమే అని గ్రహించండి. ఎవరి ముందు ఈ చరాచర ప్రపంచమంతా&nbsp;<BR>సముద్రంలో నీటిబొట్టులా అత్యల్పంగా కనిపిస్తుందో, ఆ పరమపురుషుని&nbsp;<BR>పొందుటే, సమస్త అనుభవాలవల్ల మనకు కలిగే పరమ ప్రయోజనం. ఎన్ని&nbsp;<BR>అనుభవాలు పొందినా, పొందవలసి ఉన్నా, పరమావధిని మాత్రం మరచిపోవద్దు&nbsp;<BR>సుమా!</FONT></p>
<p><FONT FACE="SHREE902, SHREE, sans-serif" SIZE="3">19. విశేషావిశేే అంగమాచ్రిాలింగాని గుణపత్వాణష.</FONT></p>
<p><FONT FACE="SHREE900, SHREE, sans-serif" SIZE="3">గుణాల స్థితులు నిర్దేశితాలు - అనిర్దేశితాలు - కేవల సూచితాలు - అసూ</FONT></p>
<BR>
<p><FONT FACE="SHREE900, SHREE, sans-serif" SIZE="3">చితాలు అని నాలుగు విధాలు.&nbsp;<BR>యోగదర్శనం పూర్తిగా సాంఖ్యదర్శనంపై ఆధారపడియుంది - అని</FONT></p>
<BR>
<p><FONT FACE="SHREE900, SHREE, sans-serif" SIZE="3">చెప్పుకున్నాం కదా! ఇక్కడ మళ్లీ సాంఖ్యుల సృష్టిక్రమాన్ని జ్ఞాపకం చేసుకుందాం.&nbsp;<BR>సాంఖ్యుల ననుసరించి, నిమిత్తకారణం - ఉపాదాన కారణం కూడా ప్రకృతే.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa939.html>p939</a></td><td>p940</td><td><a class=puTa_lanke href=puTa941.html>p941</a></td></tr></table>
</div></body></html>
