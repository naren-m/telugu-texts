<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa574.html>p574</a></td><td>p575</td><td><a class=puTa_lanke href=puTa576.html>p576</a></td></tr></table>
<p><FONT FACE="SHREE902, SHREE, sans-serif" SIZE="4">మత స్వత్వాలు</FONT></p>
<BR>
<p><FONT FACE="SHREE902, SHREE, sans-serif" SIZE="3">(జనవరి 5, ఆదివారం)</FONT></p>
<p><FONT FACE="SHREE900, SHREE, sans-serif" SIZE="3">మనోహరమైన సూర్యోదయాన్ని చిన్నప్పుడు చూసినప్పుడు మీరు&nbsp;<BR>తన్మయులై వుండివుంటారు. ఆ ఆనందపారవశ్యం యిప్పటికీ మీలో చాల&nbsp;<BR>మందికి జ్ఞాపకం వుండేవుంటుంది. జీవితంలో ఎప్పుడో ఒకప్పుడు మీ రంతా&nbsp;<BR>సుందరమైన సూర్యాస్తమయ దృశ్యాన్ని చూసి - కనీసం ఊహలోనైనా దానికి&nbsp;<BR>అవతల ఏముందో తెలుసుకోవడానికి ప్రయత్నించీ వుంటారు. విశ్వమంతటికీ&nbsp;<BR>పునాదిగా వున్నదదే. - ప్రత్యక్షానికి ఆవలనుండి ప్రభవించటం, ప్రత్యక్షాన్ని దాటి&nbsp;<BR>అవతలకు నిష్క్రమించటం; సమస్త జగత్తు అజ్ఞాతమైన దాన్నుండి వస్తూ&nbsp;<BR>అజ్ఞాతమైన దానిలో ప్రవేశిస్తూంది; అంధకారంలోనుండి పసిబిడ్డగా పాకి&nbsp;<BR>వస్తూంది; తిరిగి వృద్ధునిగా అంధకారంలోకి పాకిపోతోంది.</FONT></p>
<p><FONT FACE="SHREE900, SHREE, sans-serif" SIZE="3">మన జగత్తు: - ఇంద్రియగోచరమైన జగత్తు. హేతుజ్ఞానగ్రాహ్యమైన&nbsp;<BR>జగత్తు, బుద్ధిగ్రాహ్యమైన జగత్తు యిరువైపుల అపరిమితం, అజ్ఞాతం, ఒకే&nbsp;<BR>అజ్ఞేయమైన దానిచే బద్ధమై వుంది. అన్వేషణకు రంగం యిది; జిజ్ఞాసకు రంగం&nbsp;<BR>యిది; యథార్థ సంఘటనలు జరుగుతూన్న చోటిది. ఇందులోనుండే లోకానికి&nbsp;<BR>మతమనే కాంతి ప్రసరిస్తూన్నది. మతం ప్రధానంగా అతీంద్రియ భూమికకు&nbsp;<BR>చెందింది; ఇంద్రియబద్ధమైన భూమికకు చెందింది కాదు. అది తర్కానికి&nbsp;<BR>అతీతమైనది; బుద్ధిగ్రహ్యమైనది కాదు. అదొక అనుభూతి; సాక్షాత్కారం;&nbsp;<BR>అజ్ఞేయం, అజ్ఞాతం ఐవున్నదానిలో మునిగి అజ్ఞేయాన్ని జ్ఞేయంకంటె&nbsp;<BR>ఎక్కువగా తెలియచేస్తుంటుంది. నిజాని కది ‘తెలిసికోడానికి’ సాధ్యం కానిది.&nbsp;<BR>మానవుడి మనస్సులో యీ అన్వేషణ మానవజాతి ఉద్భవించినప్పటినుండి&nbsp;<BR>సాగుతోందనే నా నమ్మకం. ఈ జిజ్ఞాస విశ్వానికి ఆవలున్న దానికోసమే. అన్వే-&nbsp;<BR>షణ తప్ప, ప్రపంచ చరిత్రలో ఏ దశలోగాని తార్కికశక్తి, బుద్ధివికాసం సాధ్యమై&nbsp;<BR>వుండవు. మనస్సనే మన చిన్నప్రపంచంలో భావతరంగం ఒకటి లేస్తుంది. అది&nbsp;<BR>ఎందులోనుండి ప్రభవిస్తూందో, అదృశ్యమయ్యేటప్పు డది ఎక్కడకు పోతోందో&nbsp;<BR>మనకు తెలీదు. బ్రహ్మాండం, పిండాండం ఒకే దారిలో, ఒకే దిశలో సాగుతూ&nbsp;<BR>ఒకే స్థితిలో కంపిస్తున్నట్లున్నాయి.</FONT></p>
<p><FONT FACE="SHREE900, SHREE, sans-serif" SIZE="3">మతాలు బైటనుండిగాక లోపలనుండే ఉద్భవిస్తాయనే హైందవ సిద్ధాం-&nbsp;<BR>తాన్ని మీకు తెలుపడానికి ప్రయత్నిస్తాను. మత విచారం మనుష్య ప్రకృతిలోనే&nbsp;<BR>అంతర్నిహితమై వుందని నా నమ్మకం. మనస్సును, దేహాన్ని విడిచినప్పుడే గాని,</FONT></p>
<p><FONT FACE="TimesNewRoman, Times, serif" SIZE="2">1 6 0</FONT></p>
<hr class="puTa_virupu">
<table><tr><td><a class=puTa_lanke href=puTa574.html>p574</a></td><td>p575</td><td><a class=puTa_lanke href=puTa576.html>p576</a></td></tr></table>
</div></body></html>
