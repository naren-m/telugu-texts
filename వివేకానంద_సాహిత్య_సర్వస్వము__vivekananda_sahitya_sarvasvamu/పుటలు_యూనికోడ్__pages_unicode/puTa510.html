<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa509.html>p509</a></td><td>p510</td><td><a class=puTa_lanke href=puTa511.html>p511</a></td></tr></table>
<p><FONT FACE="SHREE902, SHREE, sans-serif" SIZE="4">కర్మ ఉపాసనే</FONT></p>
<BR>
<p><FONT FACE="SHREE900, SHREE, sans-serif" SIZE="3">పరమోత్కృష్ట స్థితిలోని మానవుడు పనిచెయ్యలేడు; అతణ్ణి బంధించేది&nbsp;<BR>ఏదీలేదు. అతడికి మమత్వం లేదు, అవిద్యలేదు. అయస్కాంతపు కొండ దరికి&nbsp;<BR>ఒక ఓడ వెళ్లిందట. అప్పుడు ఓడలోని ఇనుపచువ్వలు, గడియలు బైటికిరాగా&nbsp;<BR>ఓడ ముక్కలు ముక్కలైంది. అవిద్య ఉన్నప్పుడే పోరాటం జనిస్తుంది. నిజానికి&nbsp;<BR>మనమంతా నాస్తికులమే. నిజమైన ఆస్తికులు పనిచెయ్యలేరు. కాస్త అటూ&nbsp;<BR>యిటూగా మనమంతా నాస్తికులమే. మనం దేవుణ్ణి చూడలేదు, దేవునిలో మనకు&nbsp;<BR>విశ్వాసం లేదు. అతడు దే-వు-డు తప్ప మరేమీ కాదు. అతడు మనకు సమీ-&nbsp;<BR>పంలో వున్నాడని ఒక్కొక్క క్షణంలో అనుకొంటాం. కాని, తిరిగి మామూలు&nbsp;<BR>ధోరణిలో పడిపోతాం. అతడి సాక్షాత్కారం కలిగిన తరువాత ఎవరెవరికోసం&nbsp;<BR>పోరాడుతారు? దేవుడి కెవరు సాయం చేయగలుగుతారు? ‘విశ్వమందిర నిర్మా-&nbsp;<BR>తకు కట్టడాన్ని గురించి బోధిస్తామా?’ అని మా భాషలో ఒక సామెత వుంది.&nbsp;<BR>కాబట్టి పరమోత్కృష్ట స్థితిలోని వారు పనిచెయ్యరు. ఈసారి ప్రపంచాన్ని&nbsp;<BR>గురించి ‘ఇది చేయాలి, అది చేయాలి’ అనే అర్థరహిత ప్రలాపాలను విన్నప్పుడు&nbsp;<BR>యీ విషయం జ్ఞాపకం పెట్టుకోండి. అలాటి తలంపులు రానీయవద్దు; అలాటి&nbsp;<BR>తలంపులు గలవారు బహుస్వార్థపరులు. మీరు చేసే పని అంతా మీ కోసమే, మీ&nbsp;<BR>ప్రయోజనం కోసమే. దేవుడు మీ సహాయంకోసం, నా సహాయంకోసం&nbsp;<BR>ఎదురుచూడడానికి అతడు గోతిలో పడిపోలేదు. వైద్యశాలనుగాని మరి దేనినీ&nbsp;<BR>అతనికోసం నెలకొల్ప నక్కరలేదు. మనం పనిచెయ్యడానికి అతడు అనుమతి-&nbsp;<BR>స్తాడు. ఈ వ్యాయామశాలలో మన కండరాలకు వ్యాయామం కలిగించడానికి&nbsp;<BR>అతడు అనుమతిస్తాడు. అది అతడికి తోడ్పడటం కాదు. మీకు మీరు సహాయ&nbsp;<BR>పడటమే. మీ సహాయంలేక ఒక్కచీమ ఐనా చస్తుందనుకున్నారా? పరమఘోర&nbsp;<BR>మైన అపచారం! లోకానికి మీ అవసరం ఏమీ లేదు. ప్రపంచం సాగిపోతూనే&nbsp;<BR>వుంటుంది. మీ రా సముద్రంలోని బిందువులు మాత్రమే. అతడు లేక ఆకు&nbsp;<BR>కదలదు. గాలి వీచదు. మన మతనికోసం - అతడికి సహాయపడటంకాదు -&nbsp;<BR>పనిచేయడానికి అవకాశం లభించినందుకు ధన్యులం. ‘సహాయపడటం’ అనే&nbsp;<BR>మాటను మీ మనస్సులలోనుండి తీసిపారెయ్యండి. మీరు సహాయపడలేరు. సహా-&nbsp;<BR>యపడు అనేమాట దైవదూషణ. అతడి కృపవలననే మీ రిక్కడ వున్నారు. మీ</FONT></p>
<p><FONT FACE="TimesNewRoman, Times, serif" SIZE="2">9 5</FONT></p>
<hr class="puTa_virupu">
<table><tr><td><a class=puTa_lanke href=puTa509.html>p509</a></td><td>p510</td><td><a class=puTa_lanke href=puTa511.html>p511</a></td></tr></table>
</div></body></html>
