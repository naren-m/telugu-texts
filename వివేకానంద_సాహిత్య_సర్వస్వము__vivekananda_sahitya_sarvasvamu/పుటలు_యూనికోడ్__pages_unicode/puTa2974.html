<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2973.html>p2973</a></td><td>p2974</td><td><a class=puTa_lanke href=puTa2975.html>p2975</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">145</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును, హింస చేయవద్దనికూడా విధించబడింది. వేదాలలో&nbsp;<BR>‘‘మా హింస్యాత్‌ సర్వభూతాని’’ ఏ ప్రాణిని హింసించ వద్దు అని ఉన్నది.&nbsp;<BR>ఇక మనుస్మృతిలో ‘‘నివృత్తిస్తు మహాఫలాః’’ వాంఛలను విసర్జించటం వల్ల మహా-&nbsp;<BR>ఫలం చేకూరుతుంది అని వున్నది. వ్యక్తిగత సామర్థ్యాన్ని బట్టి, అధికార తార-&nbsp;<BR>తమ్యాన్ని బట్టి కొందరికి హింసాధర్మం, కొందరికి అహింసాధర్మం విధించ&nbsp;<BR>బడింది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఈ రోజుల్లో ధార్మిక జీవితం ప్రారంభించగానే మత్స్య&nbsp;<BR>మాంసాలు విసర్జించటం ఒక మర్యాద లక్షణమై పోయింది. కొంతమంది&nbsp;<BR>విషయంలో వ్యభిచారం చేయటంవంటి మహాపరాధాల కంటే యీ మత్స్య-&nbsp;<BR>మాంస భక్షణం మహాపాపకృత్యమై పోయింది. ఇటువంటి అభిప్రాయాలు&nbsp;<BR>కలగటాన్ని గూర్చి మీరేమంటారు?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అటువంటి భావాలు, మన సంఘానికి దేశానికి వినాశాన్ని&nbsp;<BR>కల్గించుతున్నాయని నీకంత స్పష్టంగా కన్పించుతున్నప్పుడు అవి ఎందుకు&nbsp;<BR>వచ్చినాయని తెలుసుకోవటంవల్ల ప్రయోజనమేముంది? చూడు, మీ తూర్పు-&nbsp;<BR>బెంగాలు వాళ్లు చేపలు, మాంసం, తాబేళ్లు యథేచ్ఛగా తింటారు. కాని వాళ్లు&nbsp;<BR>ఈ పశ్చిమ బెంగాలు వారికంటే ఎంతో ఆరోగ్యవంతులుగా ఉన్నారు. తూర్పు-&nbsp;<BR>బెంగాలులోని ధనవంతులుకూడా రాత్రిపూట, లూచీలు (పూరీలు)గాని,&nbsp;<BR>చపాతీలుగాని తినరు. అయినా మావలె వారికి పైత్యవ్యాధులు, అజీర్ణవ్యాధులు&nbsp;<BR>ఉండవు. తూర్పుబెంగాలులోని పల్లె ప్రాంతాల ప్రజలకుకూడా అజీర్ణమంటే&nbsp;<BR>ఏమిటో తెలియదని విన్నాను.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీజీ! ఆ మాట పూర్తిగా నిజమే! అజీర్ణం అంటే ఏమిటో&nbsp;<BR>మా ప్రాంతంలో తెలియదు. ఈ ప్రాంతాలకు వచ్చిన తర్వాత మొదటిసారి&nbsp;<BR>దాన్నిగూర్చి విన్నాను. మేము ఉదయంపూట, రాత్రిపూట అన్నంతోపాటు&nbsp;<BR>చేపలు తింటాము.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఏమంటారో అని భయపడకుండా, నీవు తినగలిగినంత&nbsp;<BR>(చేపలు, మాంసం) తిను. శాకాహారం తింటూ అజీర్ణవ్యాధితో బాధపడే&nbsp;<BR>‘బాబాల’తో దేశం నిండిపోయింది. అది సత్వగుణ లక్షణం కాదు. గాఢతమో-&nbsp;<BR>లక్షణం. మృత్యుచ్ఛాయ. ముఖంలో తేజస్సు, హృదయంలో అప్రతిహతమైన&nbsp;<BR>ఉత్సాహం, అఖండమైన కార్యతత్పరత - ఈ లక్షణాలు సత్వగుణంనుండి&nbsp;<BR>కల్గుతాయి. సోమరితనం, మాంద్యం, అధికమైన వ్యామోహం, నిద్ర అనేది&nbsp;<BR>తమోగుణ లక్షణాలు.</FONT></p>
<hr class="puTa_virupu">
<table><tr><td><a class=puTa_lanke href=puTa2973.html>p2973</a></td><td>p2974</td><td><a class=puTa_lanke href=puTa2975.html>p2975</a></td></tr></table>
</div></body></html>
