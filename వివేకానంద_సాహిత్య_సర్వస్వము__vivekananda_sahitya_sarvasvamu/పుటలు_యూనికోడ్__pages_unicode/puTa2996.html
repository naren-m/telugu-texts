<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2995.html>p2995</a></td><td>p2996</td><td><a class=puTa_lanke href=puTa2997.html>p2997</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">167</FONT></p>
<p><FONT FACE="SHREE900, SHREE, sans-serif" SIZE="3">మాకు, ఈ బ్రహ్మచారులకు శ్రీరామకృష్ణునిగూర్చి కొంచెం చెప్పండి.</FONT></p>
<p><FONT FACE="SHREE900, SHREE, sans-serif" SIZE="3">నాగమహాశయ: (గౌరవంతో) మీరేమంటున్నారు? మహాశయా! నేనేమి&nbsp;<BR>చెప్పేది? నేను మీ దర్శనార్థమై వచ్చాను. మీరు ధీరులు. శ్రీరామకృష్ణ&nbsp;<BR>దివ్యలీలలో మీరు, సహాయకులు. ప్రజలిప్పుడు ఆయన సందేశాన్ని బోధలను&nbsp;<BR>గ్రహించగలరు. జయ రామకృష్ణ!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: శ్రీరామకృష్ణుని యథార్థంగా గ్రహించగలిగింది, అర్థం చేసుకో-&nbsp;<BR>గలిగింది మీరే, మేము వ్యర్థమైన దిమ్మరులం.</FONT></p>
<p><FONT FACE="SHREE900, SHREE, sans-serif" SIZE="3">నాగమహాశయ: ఏమంటున్నారు మహాశయా! మీరు శ్రీరామకృష్ణుని&nbsp;<BR>ప్రతిరూపం. ఒకే నాణానికి బొమ్మ, బొరుసు. కళ్లున్న వాళ్లు దీన్ని తప్పక&nbsp;<BR>దర్శిస్తారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఈ మఠాలను, ఆశ్రమాలను స్థాపించటం మొదలైనవి సక్రమ-&nbsp;<BR>మైన మార్గంలో ఉన్నట్టేనా?</FONT></p>
<p><FONT FACE="SHREE900, SHREE, sans-serif" SIZE="3">నాగమహాశయ: నేను అల్పుణ్ణి. నాకేమి అర్థమౌతుంది? మీరేమి చేసినా&nbsp;<BR>లోకానికి సంక్షేమం కలిగిస్తుందని నాకు రూఢిగా తెలుసు.</FONT></p>
<p><FONT FACE="SHREE900, SHREE, sans-serif" SIZE="3">గౌరవం వల్ల ఎందరో బ్రహ్మచారులు నాగమహాశయునికి పాదాభివందనం&nbsp;<BR>చేయటానికి ప్రారంభించారు. అది నాగమహాశయునికి ఆందోళన కలిగించింది.&nbsp;<BR>స్వామీజీ అందరినీ ఉద్దేశించి అన్నారు. ‘‘నాగమహాశయునకు బాధకలిగేట్లు&nbsp;<BR>చేయవద్దు. ఆయనకు యిబ్బందిగా వుంది.’’ ఈ మాటలు విని అందరు మాని-&nbsp;<BR>వేశారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మీరు వచ్చి మఠంలో ఉండండి... ఇక్కడి పిల్లలకు ఆదర్శ&nbsp;<BR>వంతంగా వుంటారు.</FONT></p>
<p><FONT FACE="SHREE900, SHREE, sans-serif" SIZE="3">నాగమహాశయ: ఆ విషయాన్ని గూర్చి శ్రీరామకృష్ణుని ఒకసారి అడిగాను.&nbsp;<BR>ఆయన యిలా సమాధానం చెప్పారు. ‘‘నీ విప్పుడున్నట్లు గృహస్థుగానే&nbsp;<BR>వుండు.’’ అందువల్ల గృహస్థ జీవితమే గడుపుతున్నాను. అప్పుడప్పుడు మీ&nbsp;<BR>అందరిని దర్శించి ధన్యుడనైనట్లు భావిస్తుంటాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నేను మీ దగ్గరకు ఒకసారి రావాలనుకుంటున్నాను.</FONT></p>
<p><FONT FACE="SHREE900, SHREE, sans-serif" SIZE="3">నాగమహాశయ: (ఆనందంతో ఉన్మత్తుడై) అటువంటి రోజు వస్తుందా?</FONT></p>
<p><FONT FACE="SHREE900, SHREE, sans-serif" SIZE="3">మీ రాకవల్ల మా ప్రదేశం వారణాసిలాగా పవిత్రమై పోతుంది. ఆ మహద్భాగ్యం&nbsp;<BR>నాకు కలుగుతుందా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నాకు ఆ కోరిక ఉన్నది. ఇక నన్ను అక్కడికి తీసుకుపోయే&nbsp;<BR>భారం ‘అమ్మ’ మీద ఉంది.</FONT></p>
<p><FONT FACE="SHREE900, SHREE, sans-serif" SIZE="3">నాగమహాశయ: మిమ్మెవరు సంపూర్ణంగా అర్థం చేసుకోగలరు? అంతర్దృష్టి</FONT></p>
<hr class="puTa_virupu">
<table><tr><td><a class=puTa_lanke href=puTa2995.html>p2995</a></td><td>p2996</td><td><a class=puTa_lanke href=puTa2997.html>p2997</a></td></tr></table>
</div></body></html>
