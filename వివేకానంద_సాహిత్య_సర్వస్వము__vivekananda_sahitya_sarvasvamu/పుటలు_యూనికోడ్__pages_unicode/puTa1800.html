<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1799.html>p1799</a></td><td>p1800</td><td><a class=puTa_lanke href=puTa1801.html>p1801</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">195</FONT></p>
<p><FONT FACE="SHREE900, SHREE, sans-serif" SIZE="3">అంతేగాక ప్రతిదేశంలో ఆచరించబడేది నిజానికి ఒకే మార్గం - అంటే&nbsp;<BR>కొంతమంది బలవంతులు ఎలా చెప్తారో అలాగే జరగటం. తక్కినవారంతా ‘గొర్రె-&nbsp;<BR>దాటు’గా ఆ మార్గాన్ని అనుసరిస్తారు. అంతే. మీ పార్లమెంటును, మీ సెనెట్‌ను,&nbsp;<BR>మీ ఓటును, మెజారిటీని, మీ బ్యాలెట్‌ను నేను చూశాను. మిత్రమా, అన్ని&nbsp;<BR>ప్రాంతాల్లోను జరిగేది ఒక విధంగానే, ప్రతి దేశంలోను ప్రబలు&nbsp;<BR>లైనవారు తమకు యిచ్ఛవచ్చినట్లు సమాజాన్ని నడిపిస్తున్నారు. ఇతరులను గొర్రె-&nbsp;<BR>మందలకు పోల్చవచ్చును. హిందూదేశంలో యీ ప్రజలెవరు అనేదే యిప్పటి&nbsp;<BR>ప్రశ్న - వారు ఋషులు, ఆచార్యులు, అవతారపురుషులు. మన సంఘాన్ని&nbsp;<BR>నడిపించేది వీరే; అవసరమైనప్పుడు మన సాంఘిక నియమాలను, సాంఘికాచా-&nbsp;<BR>రాలను మార్చేదీ వారే; వారి మాటలను మనం నోరెత్తక విని, వారి ఆజ్ఞను&nbsp;<BR>శిరసావహిస్తాం. మన పద్ధతిలో వున్న విశేషం యిది; ఇతర దేశాలలో మాదిరి&nbsp;<BR>‘మెజారిటీ’, ‘ఓటు’, ‘బ్యాలెట్‌’, మొదలైన వాటితో అనావశ్యకమైన ఆర్భాటం,&nbsp;<BR>గందరగోళం, తత్సంబంధాలైన పోరాటాలు మన దేశంలో వుండవు. అంతే.</FONT></p>
<p><FONT FACE="SHREE900, SHREE, sans-serif" SIZE="3">ఓటు, బ్యాలట్‌ మొదలైన వాటివల్ల పాశ్చాత్య దేశాల్లో సామాన్యునికి&nbsp;<BR>లభించేటంత లౌకిక విషయజ్ఞానం మనకు లభించదనటం నిజమే; కాని రాజ్య-&nbsp;<BR>వ్యవహార నిర్వహణమనే పేరుతో ఇతరులను దోచుకొని, ప్రజాసామాన్య జీవిత&nbsp;<BR>రక్తాన్నే తాగి, బలిసి కొవ్విన వర్గంవారు యూరప్‌లో మాదిరి మన దేశంలో&nbsp;<BR>లేరు. ఈ రాజ్యతంత్రజ్ఞుల వ్యవహార నిర్వహణ రంగానికి వెనుక కానవచ్చే ఘోర-&nbsp;<BR>దృశ్యాన్ని - అలాటి సమయాల్లో అభ్యసించబడే ఆ లంచగొండితనపు&nbsp;<BR>ఉన్మత్తావేశ నృత్యాలు, ఆ పట్టపగటి యింటి దోపిళ్లు, మానవులు చేసే ఆశా-&nbsp;<BR>పిశాచ తాండవాలు - మిత్రమా, నువ్వెన్నడైనా చూడటం తటస్థిస్తే, మానవుణ్ణి&nbsp;<BR>గురించి నిరాశాగ్రస్తుడ వవుతావు! ‘‘పాలు అమ్మటంకోసం యింటింటికి వెళ్లి&nbsp;<BR>విచారించాలి, కాని కల్లుదుకాణం మనుషులతో కిక్కిరిసి వుంటుంది. సౌశీల్యభూ-&nbsp;<BR>షిత స్త్రీకి మానాన్ని కాపాడుకొనేపాటి వస్త్రమైనా దొరకదు, కాని బజారుకెక్కిన&nbsp;<BR>స్త్రీ మోయలేనన్ని సొమ్ములు ధరించి కులుకుతుంది.’’</FONT><FONT FACE="SHREE900, SHREE, sans-serif" SIZE="2"><sup>4 </sup></FONT><FONT FACE="SHREE900, SHREE, sans-serif" SIZE="3">ధనవంతులు దేశ పరి-&nbsp;<BR>పాలనాన్ని తమ చేతిలో వుంచుకొని, ప్రజల్లోని సారాన్నంతా పీల్చిపిప్పిచేసి, పరా-&nbsp;<BR>యిదేశాల్లో యుద్ధం చేసి చావటానికి వారిని సైనికులుగా పంపుతున్నారు.&nbsp;<BR>విజయం దక్కితే, రణాంగణంలో ఆ ప్రజలు తమ రక్తాని ధారపోసి సంపాదించిన&nbsp;<BR>ధనంతో బొక్కసాలు నింపుకొనే మార్గం యిది. ఇక ఆ వశవర్తులైన ప్రజల&nbsp;<BR>విషయం ఏమిటి? రక్తాన్ని సమర్పించటమే వారి పని! ఇదే రాజ్యతంత్రం!&nbsp;<BR>మిత్రమా, ఆశ్చర్యపడొద్దు, ఆ వ్యూహంలో చిక్కుకొని మైమరవొద్దు.</FONT></p>
<hr class="puTa_virupu">
<table><tr><td><a class=puTa_lanke href=puTa1799.html>p1799</a></td><td>p1800</td><td><a class=puTa_lanke href=puTa1801.html>p1801</a></td></tr></table>
</div></body></html>
