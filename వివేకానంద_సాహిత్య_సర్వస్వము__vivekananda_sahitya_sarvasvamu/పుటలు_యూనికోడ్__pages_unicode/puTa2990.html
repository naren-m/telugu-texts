<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2989.html>p2989</a></td><td>p2990</td><td><a class=puTa_lanke href=puTa2991.html>p2991</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">161</FONT></p>
<p><FONT FACE="SHREE900, SHREE, sans-serif" SIZE="3">‘లౌకికులైన సాధువులు చెప్పే భావార్థం వాక్కును అనుసరిస్తుంది.&nbsp;<BR>ఆద్యులైన ఋషులు పల్కే మాటల్ని అర్థం వెంబడిస్తుంది’ అని చెప్పి భవభూతి&nbsp;<BR>శ్లోకం నీకు తెలుసుకదా! వృత్తులన్నీ అణగిపోయి మనస్సు ఆత్మలో లీనమై&nbsp;<BR>పోయినప్పుడు ‘ఇహా ముత్ర ఫలభోగ విరాగం’ (ఈ లోకంలోను పరలోకం-&nbsp;<BR>లోను ఉండే భోగాల మీద విరక్తి) కలుగుతుంది. మనస్సులో కోర్కెల్ని గూర్చిన&nbsp;<BR>సంకల్ప వికాల్పాలుండవు. కాని అతీంద్రియ స్థితినుండి మళ్లీ మనస్సు ‘నేను,&nbsp;<BR>నాది’ అనే లోకానికి దిగినప్పుడు, పూర్వకర్మ ప్రాబల్యం వల్లగాని, పూర్వ&nbsp;<BR>సంస్కారాల వల్లగాని, శారీరక ధర్మాలు యిదివరకు మాదిరిగానే&nbsp;<BR>సాగిపోతుంటాయి. అప్పుడు మనస్సు సహజంగానే అతీంద్రియ స్థితి లేదా సమా-&nbsp;<BR>ధిస్థితిలోనే ఉంటుంది. భోజనం మొదలైన దేహధర్మాలు, దేహంయొక్క కేవల&nbsp;<BR>అవసరాన్నిబట్టి జరిగిపోతుంటాయి. శరీరస్మృతి చాలా తగ్గివుంటుంది. ఈ&nbsp;<BR>అతీంద్రియ స్థితి పొందిన తర్వాత ఏ పనిచేసినా అది ఎలాంటి దోషం లేకుండా&nbsp;<BR>వుంటుంది. అది మానవ కల్యాణాన్ని జగద్ధితాన్ని కలిగిస్తుంది. కారణం, అతని&nbsp;<BR>మనస్సు స్వార్థంతోగాని, లేక స్వంత లాభనష్టాలతోకాని&nbsp;<BR>కలుషితం కాకుండా ఉంటుంది. ఎల్లప్పుడూ, ఆ అతీంద్రియ సమాధి స్థితిలో&nbsp;<BR>వుంటూనే సృష్టిచేశాడు. కాబట్టి, ఈ లోకంలో అసంపూర్ణమైనదేదీ ఉండదు.&nbsp;<BR>అందువల్లనే, నిష్కామంగా ఆత్మజ్ఞాని ఆచరించే కర్మలెప్పుడూ అసంపూర్ణంగా&nbsp;<BR>అంటే దోషంతోకూడి వుండవని నేను చెప్పాను. అవి మానవకల్యాణాన్ని,&nbsp;<BR>లోకహితాన్ని కల్గిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! కర్మ, జ్ఞానాలు రెండూ పరస్పర విరుద్ధాలనీ&nbsp;<BR>బ్రహ్మజ్ఞానంలో కర్మకు ఏమాత్రం చోటుండదని - కర్మవల్ల బ్రహ్మసాక్షా-&nbsp;<BR>త్కారం కల్గదని - మీరిప్పుడే గదా చెప్పారు. అటువంటప్పుడు, మీరే అప్పు-&nbsp;<BR>డప్పుడు ఎక్కువగా రజస్సును రగుల్కొల్పే మాటలు ఎందుకు మాట్లాడు-&nbsp;<BR>తారు? మొన్న నాకు యిలా చెప్పారు ‘కర్మ, కర్మ, కర్మ - మరో మార్గం లేదు.’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ప్రపంచమంతా తిరిగి చూచిన తర్వాత యితర దేశ ప్రజలతో&nbsp;<BR>పోలిస్తే ఈ దేశ ప్రజలు గాఢతమస్సులో మునిగి వున్నట్లు నా కన్పించింది.&nbsp;<BR>బాహ్యంలో సత్వగుణం కన్పిస్తుంది. కాని ఆంతరంలో కేవలం రాయిరప్పల్లాగ&nbsp;<BR>జడత్వ స్థితిలో వున్నారు. అటువంటి వారివల్ల లోకంలో ఏం పని జరుగు-&nbsp;<BR>తుంది? ఎంతకాలం, యిలాంటి జడులు, సోమరులు, యింద్రియలోలులు ఈ&nbsp;<BR>లోకంలో బ్రతికి బట్టకడతారు? మొదట పాశ్చాత్య దేశాలలో పర్యటించి&nbsp;<BR>చూడు! తర్వాత నా మాటలు ఖండించు. పాశ్చాత్య ప్రజల జీవితాల్లో ఏమి&nbsp;<BR>సాహసం! ఏమి కర్మపరత్వం, ఏమి ఉత్సాహం, ఏమి రజస్సు పరవళ్లు</FONT></p>
<hr class="puTa_virupu">
<table><tr><td><a class=puTa_lanke href=puTa2989.html>p2989</a></td><td>p2990</td><td><a class=puTa_lanke href=puTa2991.html>p2991</a></td></tr></table>
</div></body></html>
