<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa208.html>p208</a></td><td>p209</td><td><a class=puTa_lanke href=puTa210.html>p210</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">వరణం అదృశ్యమవుతుంది. అతడిలోని సత్యనారాయణుడు సాక్షాత్కరిస్తాడు.&nbsp;<BR>భక్తిశ్రద్ధలతో, నిస్తులప్రేమతో సత్యాన్ని చేరేవారిని ఉద్దేశించి సత్యనారాయణుడే&nbsp;<BR>మహిమోపేత భాషణాల నుచ్చరిస్తాడు. ‘‘మీ చరణాలనుంచి పాదరక్షలను తొల-&nbsp;<BR>గించండి; ఎందుకంటె మీరు నిలబడ్డ చోటు పవిత్రస్థలం.’’ ఏ చోట భగవ-&nbsp;<BR>న్నామం ఉచ్చరింపబడుతుందో ఆ చోటు పవిత్రస్థానమవుతుంది. ఆ నామాన్ని&nbsp;<BR>ఉచ్చరించే వ్యక్తికి ఎంత పవిత్రత చేకూరుతుందో యోచించండి. ఆధ్యాత్మిక&nbsp;<BR>సత్యాలు ఏ మహనీయుడినుంచి వ్యక్తమవుతవో, ఆ మహాత్ముణ్ణి మనం అలాటి&nbsp;<BR>భక్తిశ్రద్ధలతో సమీపించాలి. ఈ స్ఫూర్తితో మనం ఉపదేశం పొందాలి. ఇలాటి&nbsp;<BR>మహిమాపేతులైన ఆచార్యుల సంఖ్య లోకంలో ఎంతో తక్కువ అనటం నిజమే.&nbsp;<BR>కాని లోకంలో బొత్తిగా వారు లేరనటం నిజం&nbsp;<BR>కాదు. ఏ ముహూర్తంలో భూమ్మీద వీరు బొత్తిగా లేకుండా పోతారో, ఆ&nbsp;<BR>ముహూర్తంలో లోకం ఉనికి వుండదు, భయంకర నరకమై మరుగైపోతుంది.&nbsp;<BR>ఈ ఆచార్యులు మానవ జీవనంలో కుసుమించే సుందర ప్రసూనాలు. వారి&nbsp;<BR>వల్ల లోకం గురుగుణగంధబంధురమై చలిస్తూంటుంది. వారినుంచి వ్యక్తమయ్యే&nbsp;<BR>శక్తితో సామాజిక బంధాలు సడలక, బలవత్తరాలై వుంటవి.</FONT></p>
<p><FONT FACE="SHREE900, SHREE, sans-serif" SIZE="3">ఈ ఆచార్యులనుకూడ మించిన మరొక శ్రేణి గురువులున్నారు. వీరు&nbsp;<BR>ప్రపంచపు క్రీస్తులు. గురువులకు పరమగురువులైన వీరు మానవరూపాల్లో గోచ-&nbsp;<BR>రించే ఈశ్వరప్రతినిధులు; మహోత్కృష్టస్థానాలను అలంకరించిన మహాత్ములు.&nbsp;<BR>కేవలం స్పర్శతో, ఆశీస్సుతో వీరు ఆధ్యాత్మికశక్తిని ప్రసారం చేయగలరు. వీరి&nbsp;<BR>సంస్పర్శవల్ల, కేవల ఇచ్ఛాశక్తితో ఎంతో నికృష్టులై, పతితులైనవారు సైతం తృటిలో&nbsp;<BR>యోగులు కాగలుగుతారు. ఇలాటి అద్భుతక్రియలను వీరెలా నిర్వహిస్తారో మీరు&nbsp;<BR>చదివి వుండలేదా? నేను యింతకుముందు చెప్పిన ఆచార్యులవంటివారు కారు&nbsp;<BR>వీరు. ఆచార్యులందరికీ ఆచార్యులు వీరు. వీరు దైవీవ్యక్తీకరణలు - ఈశ్వర&nbsp;<BR>ప్రభావ సాక్షాత్కారులు. వీరి మూలంగా మాత్రమే భగవంతుణ్ణి వీక్షించగలం.&nbsp;<BR>వీరు మనకు పరమపూజ్యులు. వీరినే మనం ఆరాధించి తీరాలి.</FONT></p>
<p><FONT FACE="SHREE900, SHREE, sans-serif" SIZE="3">తనూభవుడిలో వ్యక్తమైన విధానగాని ఈశ్వరుణ్ణి ఎవరూ కాంచలేరు.&nbsp;<BR>మనం భగవంతుణ్ణి చూడలేం. దేవుణ్ణి చూడ ప్రయత్నిస్తే, భయానక వ్యంగ్య-&nbsp;<BR>చిత్రాన్నొకదాన్ని సృష్టించి ‘‘ఇతడే ఈశ్వరు’’ డంటాం. మనం మానవులమై&nbsp;<BR>వున్నంతకాలం, మానవాతీతుడిగా దేవుణ్ణి ఊహించలేం. మానవప్రకృతిని అతిక్ర&nbsp;<BR>మించి, ఈశ్వరుడి స్వస్వరూపాన్ని గుర్తించే కాలం వచ్చితీరుతుంది; కాని మనం&nbsp;<BR>మనుష్యులమై వున్నంతకాలం మనిషిలోనే మనం ఈశ్వరుణ్ణి ఆరాధించాలి. మనం&nbsp;<BR>ఏం మాట్లాడినా మాట్లాడవచ్చు; ఎలాటి ప్రయత్నం చేసినా చేయవచ్చు. మనం</FONT></p>
<hr class="puTa_virupu">
<table><tr><td><a class=puTa_lanke href=puTa208.html>p208</a></td><td>p209</td><td><a class=puTa_lanke href=puTa210.html>p210</a></td></tr></table>
</div></body></html>
