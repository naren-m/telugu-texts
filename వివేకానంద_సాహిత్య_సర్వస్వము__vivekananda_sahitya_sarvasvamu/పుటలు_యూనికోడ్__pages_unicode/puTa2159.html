<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2158.html>p2158</a></td><td>p2159</td><td><a class=puTa_lanke href=puTa2160.html>p2160</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 1 0</FONT></p>
<p><FONT FACE="SHREE900, SHREE, sans-serif" SIZE="3">వ్యతిరేకమైన నిర్మూలన పద్ధతిని, అవలంబించి వుంటే, వారు కూడ లోక&nbsp;<BR>వంచకులైపోయేవారే. వారి మతంలోని ప్రధాన సిద్ధాంతం పరిణామం, మార్పు;&nbsp;<BR>ఆవశ్యకము, సహకారము అయిన భిన్నభిన్న అవస్థలను, అవస్థాంతరాలను&nbsp;<BR>పొందుతూ, మార్పుచెందుతూ, జీవుడు క్రమంగా పరమావధిని చేరవలసి వున్నా-&nbsp;<BR>డనిగదా ఆ సిద్ధాంతం? కాబట్టి వారిపై దోషారోపణ ఎవరు చేస్తారు?</FONT></p>
<p><FONT FACE="SHREE900, SHREE, sans-serif" SIZE="3">‘విగ్రహారాధన దోషం’ అని చెప్పడం, ఈ రోజులలో అలవాటైపోయింది.&nbsp;<BR>ప్రతివాడు, ఆలోచనలేకుండా, ఆ మాటలను ఒప్పుకొంటున్నాడు. నేనూ ఒక-&nbsp;<BR>ప్పుడు అలాగే భావించాను. అందుకు ప్రాయశ్చిత్తంగా, విగ్రహారాధన మూలంగా,&nbsp;<BR>సర్వమూ సాధించిన ఒక మహాపురుషుని పాదాలను నేను సేవించవలసి వచ్చింది.&nbsp;<BR>వారే శ్రీరామకృష్ణ పరమహంసగారు. విగ్రహారాధన మూలంగా, అలాటి రామకృష్ణ&nbsp;<BR>పరమహంసలు సిద్ధించి వుండగా, మీకిపుడు కావలసింది, ఈ సంస్కర్తల సిద్ధాం-&nbsp;<BR>తాలా? లేక పవిత్రమైన విగ్రహాలా? మీ సమాధానం తెలియగోరు&nbsp;<BR>తున్నాను. విగ్రహారాధన మూలంగా రామకృష్ణ పరమహంసలను చేయగలిగితే&nbsp;<BR>మీరు ఇంకా వేలకొలదీ విగ్రహాలను స్వీకరించండి. భగవంతుడు మీ యత్నాలను&nbsp;<BR>సత్వరం సఫలం చేయుగాక! మీకు సాధ్యమైన ఏ విధానం చేతనైనా సరే, అటు-&nbsp;<BR>వంటి మహాపురుషుల్ని సృష్టించండి. ఐనా, విగ్రహారాధన దోషమంటున్నారు.&nbsp;<BR>ఎందువల్ల? ఎందువల్లో ఎవరికి తెలీదు! కొన్ని శతాబ్దాలకు పూర్వం&nbsp;<BR>యూదియా జాతీయుడొకడు, విగ్రహారాధనను ఖండించాడట! అంటే తన&nbsp;<BR>ఆరాధ్య విగ్రహాన్ని తప్ప, తక్కిన వారి విగ్రహాలన్నిటినీ దూష్యములన్నాడట!&nbsp;<BR>దేవునికి ఒక మనోహరరూపాన్నిగానీ, చక్కని చిహ్నాన్నిగానీ కల్పించటం, మహా-&nbsp;<BR>దోషమని అతడన్నాడు. ఒక పెట్టె ఆకారంగా తయారుచేసి, దానిపైని రెండు&nbsp;<BR>ప్రక్కల ఇద్దరు దేవదూతలు కూర్చున్నట్లో, వానిపై ఒక మబ్బు తేలియాడుతు-&nbsp;<BR>న్నట్లో, చిత్రరూపకల్పన చేసి చూపితే, అది పవిత్రమైన వానిలో పవిత్ర మవు-&nbsp;<BR>తుందట! దేవుడు పావురంరూపంలో వస్తే పవిత్రం. కాని ఆ దేవుడే గోరూ-&nbsp;<BR>పంలో వస్తే ఊహూ... పనికిరాదు. అది మూర్ఖమతమని దాన్ని ఖండించవల-&nbsp;<BR>సిందే! ప్రపంచమిలా నడుస్తోంది. కాబట్టే ‘‘మర్త్యులమైన మనం ఎలాటి మూర్ఖు-&nbsp;<BR>లమో?’’ అని ఒక కవివరు డన్నాడు. ఎదుటివాని కళ్లతో ఏ విషయాన్నైనా&nbsp;<BR>చూడగలగడం మహాదుర్లభం. అదే మానవ జాతికి దాపురించిన అనర్థం. అదే&nbsp;<BR>ద్వేషాలకు, అసూయలకు, వాదులాటలకు, పోరాటాలకు, మూలకారణం!&nbsp;<BR>ఎన్నడూ మద్రాసు వదలి బయటికి అడుగుపెట్టని మీరు - మీసాలు వచ్చిన పాప-&nbsp;<BR>లలాంటి మీరు - నిలబడి ఈ ముప్ఫైకోట్ల జనులకు వేలకొలది పూర్వ సంప్ర-&nbsp;<BR>దాయాలతో వెలసిన ప్రజాసందోహానికి శాసనకర్తలు కాగోరుతున్నారా? మీకు</FONT></p>
<hr class="puTa_virupu">
<table><tr><td><a class=puTa_lanke href=puTa2158.html>p2158</a></td><td>p2159</td><td><a class=puTa_lanke href=puTa2160.html>p2160</a></td></tr></table>
</div></body></html>
