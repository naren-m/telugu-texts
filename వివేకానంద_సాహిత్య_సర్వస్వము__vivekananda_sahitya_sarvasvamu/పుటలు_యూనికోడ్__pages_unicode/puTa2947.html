<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2946.html>p2946</a></td><td>p2947</td><td><a class=puTa_lanke href=puTa2948.html>p2948</a></td></tr></table>

<p><FONT FACE="SHREE900, SHREE, sans-serif" SIZE="3">సన్యాసం యివ్వటానికి అంగీకరిస్తేనే, వారికి మఠంలో సన్యాసదీక్ష యిచ్చి&nbsp;<BR>సన్యాస జీవితాన్ని గడపటానికి అనుమతిస్తారు. ఈ నియమాన్ని ఉల్లంఘించి,&nbsp;<BR>బ్రహ్మచర్యంలో విశేష అర్హత ఉన్నవారికి మఠాధ్యక్షులు సన్యాసం యివ్వవచ్చు.&nbsp;<BR>కాని, సామాన్య బ్రహ్మచారులు, నేనిప్పుడు చెప్పినట్లు క్రమంగా సన్యాసానికి&nbsp;<BR>అర్హత సంపాదించాలి. ఇటువంటి ఆలోచనలన్నీ నా మనస్సులో ఉన్నాయి.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! మఠంలో ఆ విధంగా మూడు విభాగాలు&nbsp;<BR>స్థాపించటంలో మీ ఉద్దేశ్యమేమిటి?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నన్ను అర్థం చేసుకోలేదా? అన్నిటికంటె మొదటిది అన్నదానం,&nbsp;<BR>తర్వాత విద్యాదానం, ఆ తర్వాత అన్నిటికంటే ఉత్తమోత్తమమైంది జ్ఞానదానం.&nbsp;<BR>ఈ మఠంలో మనం యీ మూడు ఆదర్శాలను సమన్వయం చేయాలి. నిరం-&nbsp;<BR>తరం అన్నదానం చేయటమనే అభ్యాసం యిప్పించడంవల్ల బ్రహ్మచారులకు పర-&nbsp;<BR>హితార్థమై సేవచేసే భావం ఆచరణలోకి వస్తుంది. జీవా&nbsp;<BR>రాధనే శివారాధన అనే భావం వారి మనస్సులో గాఢంగా నాటుకుంటుంది. ఇది&nbsp;<BR>క్రమంగా వారి మనస్సులను పునీతంచేసి సాత్విక భావవికాసానికి దారితీస్తుంది.&nbsp;<BR>ఈ విధంగా సత్వగుణాన్ని ఆర్జించిన బ్రహ్మచారులు బ్రహ్మజ్ఞానం పొందటానికి&nbsp;<BR>అర్హులై సన్యాసదీక్ష తీసుకోటానికి తగినవాళ్లవుతారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! జ్ఞానదానమే ఉత్తమోత్తమమైనదైతే, అన్నదాన&nbsp;<BR>శాఖను, విద్యాదానశాఖను ఎందుకు ప్రారంభించాలి?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఇప్పటికికూడా యీ విషయం అర్థం కాలేదా? విను, అన్నానికి&nbsp;<BR>కరువుగా వున్న ఈ రోజుల్లో యితరులను నిష్కామంగా సేవించటానికి,&nbsp;<BR>బిచ్చమెత్తైనా లేక మరేవిధంగానైనా నాలుగుముద్దల అన్నం సంపాదించి బీదలకు,&nbsp;<BR>బాధితులకు యిస్తే అది నీకూ, లోకానికీ మేలు చేయటమే కాకుండా, ఈ&nbsp;<BR>సత్కార్యం నెరవేర్చినందుకు అందరి సానుభూతికూడా లభిస్తుంది. ఐహికులైన&nbsp;<BR>ప్రజలు, కామినీ కాంచనబద్ధులైనవారు, ఈ సేవాకార్యం చేసినందువల్ల నీయందు&nbsp;<BR>నమ్మకం కలిగి నీకు సహాయం చేయటానికి ముందుకు వస్తారు. అయాచితంగా&nbsp;<BR>అన్నదానం చేసినందువల్ల విద్యాదానం, జ్ఞానదానం చేసినదానికంటే వేయిరెట్లుగా&nbsp;<BR>నీవు ప్రజల్ని ఆకర్షింపగలుగుతావు. ఈ పనివల్ల కలిగేటంత ప్రజల సానుభూతి&nbsp;<BR>యింకేపనివల్ల నీకు కలగదు. నిజంగా యిది సత్కార్యం. మనుష్యులే కాకుండా&nbsp;<BR>ఈ పని తలపెట్టినవారికి భగవంతుడుకూడా సహకరిస్తాడు. ఈ విధంగా మను-&nbsp;<BR>ష్యులు ఆకర్షింపబడినప్పుడు, వారిలో నీవు విద్యాకాంక్షను, పారమార్థికతను రేకె-&nbsp;<BR>త్తించగలవు. అందువల్ల దానాలన్నింటిలో అన్నదానమే గొప్పది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! అన్నసత్రాలు నెలకొల్పటానికి మొదట మనకు స్థలం</FONT></p>
<hr class="puTa_virupu">
<table><tr><td><a class=puTa_lanke href=puTa2946.html>p2946</a></td><td>p2947</td><td><a class=puTa_lanke href=puTa2948.html>p2948</a></td></tr></table>
</div></body></html>
