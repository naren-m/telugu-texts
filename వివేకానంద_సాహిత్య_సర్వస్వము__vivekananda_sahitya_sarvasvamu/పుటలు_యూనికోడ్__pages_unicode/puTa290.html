<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa289.html>p289</a></td><td>p290</td><td><a class=puTa_lanke href=puTa291.html>p291</a></td></tr></table>


<p><FONT FACE="SHREE900, SHREE, sans-serif" SIZE="3">బహుశ యిదంతా పూజించేవారికి నైతికంగా హీనస్థితి కలిగించేటట్లుగా కనిపి-&nbsp;<BR>స్తుంది. అది అలా చేస్తుంది. కాని దానివల్లకూడ గొప్పభక్తులు వర్ధిల్లారు. ఏ&nbsp;<BR>మానవసంస్థకూడ దోషానికి అతీతం కాదు. బిచ్చగాళ్లు వున్నారని మీ రేమీ తాక-&nbsp;<BR>కుండా వుంటారా? దొంగలున్నారని మీ వద్ద ఏమీ వుంచుకోకుండా వుంటారా?&nbsp;<BR>‘‘ఓ ప్రియుడా! నీ అధరాల ఒక్క చుంబనం, ఒక్కసారి చవిచూడగానే నన్ను&nbsp;<BR>ఉన్మత్తురాలిని చేసింది’’ అని దేవుణ్ణి ఉద్దేశించి పలికిన భక్తురాలు లేదా?</FONT></p>
<p><FONT FACE="SHREE900, SHREE, sans-serif" SIZE="3">ఈ భావన ఫలితం ఏమంటె, ఎవ్వరూ, ఏదైనా ఒక శాఖకు చెందివుండ-&nbsp;<BR>లేరు. కర్మకాండను సహించలేరు. భారతదేశంలో మతం స్వాతంత్య్రంలో పర్య-&nbsp;<BR>వసిస్తుంది. కాని యిదీ ప్రేమకోసమే త్యజించబడుతుంది. అంతా ప్రేమే!</FONT></p>
<p><FONT FACE="SHREE900, SHREE, sans-serif" SIZE="3">చిట్టచివరకు కలిగేది భేదభావనలేని ప్రేమ, అదే ఆత్మ. పారసీక గీతం&nbsp;<BR>ఒకటి వుంది. ఒక ప్రేమికుడు తన ప్రియురాలి ఇంటికి వచ్చి తలుపు తట్టటం&nbsp;<BR>గురించి అది తెలుపుతుంది. ‘‘నువ్వెవరు?’’ అని ఆమె అడిగింది. ‘‘నేను&nbsp;<BR>ఫలానా వాణ్ణి. నీ ప్రియుణ్ణి’’ అని అతడు బదులిచ్చాడు. ‘‘పో, అలాటి వ్యక్తిని&nbsp;<BR>ఎవరిని నేను ఎరుగను’’ అందామె. కాని నాలుగవసారి ఆమె అడిగినప్పుడు&nbsp;<BR>అతడు, ‘‘ప్రేయసీ! నేను నువ్వే. కాబట్టి తలుపు తెరువు’’ అన్నాడు. అప్పుడు&nbsp;<BR>తలుపు తెరచుకొంది.</FONT></p>
<p><FONT FACE="SHREE900, SHREE, sans-serif" SIZE="3">ప్రేమను వర్ణిస్తూ, తరుణియొక్క భాషను వాడుతూ ఒక గొప్ప భక్తుడు&nbsp;<BR>యిలా చెప్పాడు: ‘‘నాలుగుకళ్లు కలిసాయి. రెండు ఆత్మలలో మార్పులు కలి-&nbsp;<BR>గాయి. ఇక యిప్పుడతడు పురుషుడో నేను స్త్రీనో, లేక నేను పురుషుడనో అతడు&nbsp;<BR>స్త్రీయో చెప్పలేకున్నాను. ఆత్మలు రెండున్నవి. ఇంతమాత్రం నాకు జ్ఞాపకం&nbsp;<BR>వుంది. ప్రేమ కలిగింది. అపు డొక్కటే వుండినది.’’</FONT></p>
<p><FONT FACE="SHREE900, SHREE, sans-serif" SIZE="3">మహోన్నతమైన ప్రేమలో ఆత్మయొక్క సంయోగమే వుంది. అన్యమైన&nbsp;<BR>ప్రేమ త్వరగా మారిపోతుంది. ఆత్మే శాశ్వతంగా నిలిచివుంటుంది. అది&nbsp;<BR>వర్ధిల్లుతుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రేమ ఆదర్శాన్ని గాంచుతుంది. ఇది త్రిభుజంయొక్క మూడవ కోణం.&nbsp;<BR>ఈశ్వరుడు ఆదికారణం; స్రష్ట, పిత. ప్రేమ పర్యవసానం. తన కొడుకు గూని-&nbsp;<BR>వాడని తల్లి విచారపడుతుంది. కాని కొద్దిరోజు లామె అతణ్ణి పెంచి, ప్రేమిస్తుంది.&nbsp;<BR>అతడు చాలా అందమైనవాడని అప్పుడామె తలుస్తుంది. ప్రేమికుడు&nbsp;<BR>ఇథియోపియా స్త్రీ మాదిరివున్న యువతిలో హెలన్‌  సౌందర్యాన్ని చూస్తాడు.&nbsp;<BR>ఏం జరుగుతుందో మనం సాధారణంగా తెలుసుకోలేం. ఇథియోపియా&nbsp;<BR>స్త్రీ కేవలం సూచన మాత్రమే. కాని అతడు చూసేది హెలెన్‌నే. ముత్యపు&nbsp;<BR>గుల్ల ఇసుకను ముత్యంగా మార్చినట్లు అతడి ఆదర్శం ఆ సూచనమీదపడి</FONT></p>
<hr class="puTa_virupu">
<table><tr><td><a class=puTa_lanke href=puTa289.html>p289</a></td><td>p290</td><td><a class=puTa_lanke href=puTa291.html>p291</a></td></tr></table>
</div></body></html>
