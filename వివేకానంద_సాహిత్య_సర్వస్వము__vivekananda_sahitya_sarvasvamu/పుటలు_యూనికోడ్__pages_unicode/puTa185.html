<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa184.html>p184</a></td><td>p185</td><td><a class=puTa_lanke href=puTa186.html>p186</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">ఆచరణకు పూనుకొంటాం. ఇలాటి చేతవల్ల తలమీదికి కుంపటి నెక్కించు-&nbsp;<BR>కొంటాం. ‘‘దూ!దూ!’ అంటూ అనర్థాన్ని ఆహ్వానిస్తాం. మేలైన వస్తువును&nbsp;<BR>కీడైనదని ఎంచుతాం. క్షణమాత్రం ఏదైనా మన శరీరంలోని స్నాయువుకు గిలి-&nbsp;<BR>గింతలు పెడితే, దానివల్ల మనకు విశేషాభ్యుదయం చేకూరుతుందని ఆశ&nbsp;<BR>పడతాం. తక్షణమే మక్కువతో దాన్ని అక్కున చేర్చుకొంటాం. తొట్రుపడక&nbsp;<BR>ఆ అంశంలో గుభాలున దూకుతాం. తీవ్రాఘాతం పైబడ్డప్పుడు ‘హతవిధీ’&nbsp;<BR>అంటూ అంగలారుస్తాం. అరిష్టపు పిడికిట చిక్కిన తరువాత దురపిల్లితే ప్రయో-&nbsp;<BR>జనం ఏమిటి? ప్రతిరోజూ మనం యీ భ్రమలో పడిపోతూంటాం. ఆ జన్మం&nbsp;<BR>యీ ప్రమాదంలో పడుతూనేవుంటాం. దేనిపట్లా అనురక్తి చూపక, ఈర్ష్యకు-&nbsp;<BR>గాని, భ్రమకుగాని లోనుకాక ఇంద్రియాలు లోకంలో కర్తవ్యాన్ని నిర్వహిస్తూం-&nbsp;<BR>టవో, ఈ కర్తవ్యం లేక నిర్దుష్ట సంకల్ప సముదాయం నిర్మలాహార మవుతుంది.&nbsp;<BR>ఇది శంకర భగవానుల వ్యాఖ్యానం. నిర్మలోదకాన్ని గ్రహించినప్పుడు, అనురక్తి-&nbsp;<BR>చేత, ఈర్ష్యచేత, భ్రమచేత, అపోహచేత, విషాక్తాలు కాని విషయాలను&nbsp;<BR>స్వీకరించి, వాటిని మననం చేసినప్పుడు మనస్సు నిర్మలమై పునీతమై అలరారు-&nbsp;<BR>తుంది. నిరంతరం ఈశ్వరధ్యానానికీ, ఈశ్వర సంస్మరణానికీ అది అప్పుడు&nbsp;<BR>అర్హత కలిగివుంటుంది.</FONT></p>
<p><FONT FACE="SHREE900, SHREE, sans-serif" SIZE="3">శ్రీ శంకరుల వ్యాఖ్యానమే ఉత్కృష్టమైనదని ఎవరైనా తెలుపటం సహజమే.&nbsp;<BR>కాని శ్రీరామానుజస్వామి వ్యాఖ్యానాన్ని నిరాదరణదృష్టితో త్రోసివేయకూడదు.&nbsp;<BR>ఆహారంపై సాదర లక్ష్యాన్ని సారించినప్పుడే శేషించిన జీవితాంశాలు సక్రమంగా&nbsp;<BR>నిర్వహించబడతవి. మనస్సు నియంత్రణకారి అని, శాసనకర్త అని తెలుపటం&nbsp;<BR>వాస్తవమే; చిత్తానికి అధికారం వుండటం నిర్వివాదాంశం. కాని మనలో&nbsp;<BR>ఇంద్రియాలకు లొంగనివారి సంఖ్య అత్యల్పం. విషయవస్తువులు మనపై అధి-&nbsp;<BR>కారాన్ని విజృంభింపచేస్తవి. ఇది సాగినంతకాలం విషయవస్తుగత సహకారం&nbsp;<BR>మనకు ఆవశ్యకమై వుంటుంది. మనకు సత్తువ కలిగినప్పుడు మనకు యిష్టం-&nbsp;<BR>వచ్చిన పదార్థాలను మనం భుజించవచ్చు; వలసిన పానీయాన్ని తాగవచ్చు. ఆహార-&nbsp;<BR>పానీయాలను గురించి జాగరూకులమై వుండటంలో మనం శ్రీరామానుజ-&nbsp;<BR>స్వామి హితవును శిరసావహించాలి. తోడ్తోడనే మానసిక ఆహార విషయంలో-&nbsp;<BR>కూడ మనం జాగ్రత్తపడాలి. స్థూలదృష్టికి తోచే ఆహారాన్ని గురించి జాగ్రత్త&nbsp;<BR>పడటం కష్టం కాదు. మానసిక కర్తవ్యంకూడ తోడ్తోడనే జరుగాలి. ఇలాచేస్తే,&nbsp;<BR>క్రమక్రమంగా మన ఆత్మశక్తి బలవత్తరమౌతూంటుంది. ఇలా అయ్యేకొద్దీ&nbsp;<BR>శారీరక వ్యక్తిత్వం - ‘అహం’ యొక్క సత్తువ తగ్గుతుంది. దీని దృఢఘోష క్షీణిం-&nbsp;<BR>చాక ఆహారంవల్ల చెరుపు కలుగదు. పరమాశయంవైపు లక్ష్యం నిలిపి, దాన్ని</FONT></p>
<hr class="puTa_virupu">
<table><tr><td><a class=puTa_lanke href=puTa184.html>p184</a></td><td>p185</td><td><a class=puTa_lanke href=puTa186.html>p186</a></td></tr></table>
</div></body></html>
