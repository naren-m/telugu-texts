<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1184.html>p1184</a></td><td>p1185</td><td><a class=puTa_lanke href=puTa1186.html>p1186</a></td></tr></table>
<p><FONT FACE="SHREE900, SHREE, sans-serif" SIZE="3">361</FONT></p>
<BR>
<p><FONT FACE="SHREE900, SHREE, sans-serif" SIZE="3">విదేశాలు, స్వదేశ విషయాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">ఫాదరీల ఆజ్ఞలో ఉంటారు. ఫాదరీలు - వీరు కలిసినందువల్ల భూలోకం&nbsp;<BR>నరకప్రాయమై, మతం గందరగోళ మవుతుంది. ఇలాంటివారిని తప్పిస్తే, మిగతా&nbsp;<BR>అమెరికను లంతా ఎంతో మంచివారు. వారికి నాయందు ఎంతో ప్రేమ. వారియందు&nbsp;<BR>నాకు కూడా ఎంతో ప్రేమ. వారిలో ఒకడిననే నేను తలచాను.’’</FONT></p>
<p><FONT FACE="SHREE900, SHREE, sans-serif" SIZE="3">‘‘విశ్వమత మహాసభా ఫలితం గూర్చి మీ అభిప్రాయం ఏమిటీ?’’</FONT></p>
<p><FONT FACE="SHREE900, SHREE, sans-serif" SIZE="3">‘‘విశ్వమత మహాసభ, ప్రపంచం ఎదుట క్రైస్తవేతరుల హీనత్వాన్ని&nbsp;<BR>చూపటానికి ఉద్దేశించిన ఆటగా నాకు కనిపించింది. కాని క్రైస్తవేతరులదే&nbsp;<BR>పైచేయియై, అది పూర్తిగా క్రైస్తవులను వేళాకోళం చేసే ఆటగా పరిణమించింది.&nbsp;<BR>దీన్ని ఏర్పాటు చేయించిన రోమను కాథలిక్కులు మరల ప్యారీస్‌లో ఇలాంటి&nbsp;<BR>సమావేశాన్ని ఏర్పాటు చేయించే ప్రస్తావన రాగా, దాన్ని గట్టిగా ప్రతిఘటి&nbsp;<BR>స్తున్నారు. దీన్నిబట్టి చూస్తే, క్రైస్తవుల దృష్టిలో ఈ విశ్వమత మహాసభ ఒక భాగమే.&nbsp;<BR>భారతదేశానికి, భారతీయ విజ్ఞానానికి ఈ చికాగో సమావేశం ఒక గొప్పవిజయం.&nbsp;<BR>ప్రపంచాన్ని ముంచెత్తుతున్న వేదాంత తరంగాలు యింకా పోటెక్కడానికి ఇది&nbsp;<BR>ఉపకరించింది. స్వమత దురభిమానులైన క్రైస్తవ మతాచార్యులు, చర్చీస్త్రీలు తప్ప&nbsp;<BR>ఇతర అమెరికా వారంతా విశ్వమత మహాసభా ఫలితానికి ఎంతో&nbsp;<BR>సంతోషిస్తున్నారు.’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఇంగ్లాండ్‌లో మీ ప్రచారానికి ఏమాత్రం అవకాశముంది స్వామీ?’’&nbsp;<BR>‘‘చాలా అవకాశముంది. కొన్ని సంవత్సరాల్లో చాలామంది ఆంగ్లేయులు</FONT></p>
<BR>
<p><FONT FACE="SHREE900, SHREE, sans-serif" SIZE="3">వేదాంతులౌతారు. అమెరికాలో కన్నా ఇంగ్లాండ్‌లోనే దీని కెక్కువ అవకాశముంది.&nbsp;<BR>అమెరికావారు ప్రతిదానికీ ఎంతో ఆడంబరం చేస్తారు. ఆంగ్లేయులు అలా చేయరు.&nbsp;<BR>క్రైస్తవులు కూడా వేదాంతాన్ని అర్థం చేసుకోకుండా తమ న్యూటెస్ట్‌మెంటును అర్థం&nbsp;<BR>చేసుకోలేరు. వేదాంతం సకలమతాలకు వివరణం. వేదాంతం లేకుంటే ఏ మతం&nbsp;<BR>అయినా మూఢవిశ్వాసమే. అది చేరిన ప్రతిదీకూడా మతమే అవుతుంది.’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఆంగ్లేయుల స్వభావంలో మీరు కనుగొన్న ప్రత్యేక గుణ మేమిటీ?’’&nbsp;<BR>‘‘ఆంగ్లేయుడు తా నేదైనా నమ్మితే, వెంటనే కార్యాచరణలోకి దిగుతాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">కార్యచరణలో ఆంగ్లేయునికి ప్రచండశక్తి ఉంది. మగవారు గానీ, మగువలు గానీ -&nbsp;<BR>ఆంగ్లేయులను మించినవారు ఈ ప్రపంచంలోనే లేరు. వారిలో నా విశ్వాసానికి ఇదే&nbsp;<BR>కారణం. జాన్‌బుల్‌ దొరగారి (ఆంగ్లేయుని) బుర్ర ఒకరకమైన మట్టిముద్ద.&nbsp;<BR>అతనితో వ్యవహారం కొంచెం కష్టం. అతని తల కెక్కేంతవరకూ ఏ విషయాన్నైనా&nbsp;<BR>నెడుతూనే ఉండాలి. అయితే అది ఒకమా రతని బుద్ధిలో ప్రవేశిస్తే మాత్రం, ఇక&nbsp;<BR>అక్కడినుండి అది వెళ్లిపోదు. ఇంగ్లాండ్‌లో క్రైస్తవమత ప్రచారకుడు గానీ, మరెవరు&nbsp;<BR>గానీ నన్నాక్షేపించినవారు, నన్ను గూర్చి దుష్ప్రచారం చేసినవారు ఎవరూ లేరు.</FONT></p>
<hr class="puTa_virupu">
<table><tr><td><a class=puTa_lanke href=puTa1184.html>p1184</a></td><td>p1185</td><td><a class=puTa_lanke href=puTa1186.html>p1186</a></td></tr></table>
</div></body></html>
