<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1508.html>p1508</a></td><td>p1509</td><td><a class=puTa_lanke href=puTa1510.html>p1510</a></td></tr></table>
<p><FONT FACE="SHREE900, SHREE, sans-serif" SIZE="3">280 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE902, SHREE, sans-serif" SIZE="4">ఒకటే ఎన్నో రకాలుగా కనిపిస్తుంది</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">న్యూయార్క్‌లో 1896 వ సంవ్సరంలో చేసిన ఉపన్యాసం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">వివిధ యోగాలన్నిటిలో వైరాగ్యం అత్యంత ముఖ్యమైనది. కర్మి, తన కృషి&nbsp;<BR>ఫలితాలను పరిత్యజిస్తాడు. భక్తుడు, సర్వ శక్తిమంతం, విశ్వవ్యాప్తం అయిన ప్రేమ-&nbsp;<BR>కోసం అల్ప ప్రేమలన్నిటిని విసర్జిస్తాడు. యోగి తన అనుభవాలన్నిటిని వదలు-&nbsp;<BR>తాడు. ఎందుకంటే ప్రకృతి అంతా ఆత్మానుభవం కోసమే ఉన్నదైనా, చివరికది&nbsp;<BR>తాను ప్రకృతిలోని వాడు కాడని, ప్రకృతికి నిత్య భిన్నుడనే జ్ఞానం కలిగిస్తుందని&nbsp;<BR>అతని సిద్ధాంతం. జ్ఞాని సర్వం త్యజిస్తాడు. అతని సిద్ధాంతం ప్రకారం ప్రకృతి&nbsp;<BR>ఎప్పుడూ లేదు, పూర్వమూ లేదు, ప్రస్తుతమూ లేదు; భవిష్యత్తులో వుండ-&nbsp;<BR>బోదు. ఈ ఉదాత్త విషయాలలో, ‘‘వీని ఉపయోగమేమి?’’ అని ప్రశ్నించడం&nbsp;<BR>తగదు. అది చాలా అసంగతం. ఒకవేళ ఈ ప్రశ్న వేసినా, మనకేం తెలుస్తోంది?&nbsp;<BR>సౌఖ్య ప్రాప్తే జీవిత లక్ష్యమనే వాదం ప్రకారం, ఎవనికేది ఎక్కువ సౌభాగ్యాన్ని&nbsp;<BR>కల్గిస్తుందో అదే అతని కెక్కువ ఉపయోగకరం. అంతటి గొప్పసౌఖ్యం కలిగింప&nbsp;<BR>జాలని, అతని భౌతిక పరిస్థితులను చక్కబరచలేని ఈ ఉదాత్త విషయాలు&nbsp;<BR>అతనికి అంత ఉపయోగకరం కావు. మానవకోటికి సౌఖ్యాన్ని సాధించడమొకటే&nbsp;<BR>సకల విజ్ఞానశాస్త్రాల లక్ష్యం. ఎక్కువ సుఖాన్నిచ్చే దాన్ని మానవుడు స్వీకరించి,&nbsp;<BR>తక్కువ సుఖాన్నిచ్చేదాన్ని పరిత్యజిస్తాడు. సౌఖ్యమనేది దేహంలోనో, మనస్సు-&nbsp;<BR>లోనో, ఆత్మలోనో, ఏ విధంగా వుంటుందో మనం గుర్తించాం కదా?&nbsp;<BR>జంతువులకు, జంతుస్థాయికి దగ్గరగావున్న నీచమానవులకు, సౌఖ్యమంతా&nbsp;<BR>దేహగతమే. ఆకలితోవున్న కుక్కకు, తోడేలుకు తినడంలో వున్న ప్రీతి, ఏ&nbsp;<BR>మానవునికీ కలుగజాలదు. కాబట్టి కుక్కకు, తోడేలుకు సౌఖ్యమంతా&nbsp;<BR>దేహగతమే. ఉన్నతస్థాయికి చెందిన సౌఖ్యం మానవులలో కనిపిస్తుంది. అది&nbsp;<BR>మానసికం; జ్ఞాని అనుభవించే సౌఖ్యం అన్నిటికంటె పైమెట్టుది. అది&nbsp;<BR>ఆధ్యాత్మికం. తత్త్వజ్ఞానికి, ఆత్మజ్ఞానం మహోన్నత ప్రయోజనం. ఎందుకంటే&nbsp;<BR>అది అతనికి మహోన్నత సౌఖ్యాన్నిస్తుంది. అతనికి ఇంద్రియ పరితృప్తిగాని,&nbsp;<BR>భౌతిక వస్తువులుకాని మహోన్నత ప్రయోజనకరం కాజాలవు. ఎందుకంటే&nbsp;<BR>అతనికి జ్ఞానంలో కలిగే సుఖం వానిలో కలుగదు. ఇంతకు మనకు తెలిసినంత&nbsp;<BR>వరకు, జ్ఞానమే ఏకైక గమ్యం, మహోన్నత సౌఖ్యమూ. అజ్ఞానంలో పనిచేసే&nbsp;<BR>వాళ్లంతా, ఒక విధంగా, దేవతలకై బరువు మోసే పశుతుల్యులు. ఇక్కడ</FONT></p>
<hr class="puTa_virupu">
<table><tr><td><a class=puTa_lanke href=puTa1508.html>p1508</a></td><td>p1509</td><td><a class=puTa_lanke href=puTa1510.html>p1510</a></td></tr></table>
</div></body></html>
