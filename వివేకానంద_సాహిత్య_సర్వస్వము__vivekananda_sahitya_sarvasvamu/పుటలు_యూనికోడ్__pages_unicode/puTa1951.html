<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1950.html>p1950</a></td><td>p1951</td><td><a class=puTa_lanke href=puTa1952.html>p1952</a></td></tr></table>
<p><FONT FACE="SHREE900, SHREE, sans-serif" SIZE="3">346 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">విధానం అవలంబించి ప్రతి విషయంలోను అలాగే వుండి క్రమంగా యంత్రాల-&nbsp;<BR>మాదిరి మారిపోయి తమ పూర్వీకులు నడచిన మార్గంలోనే నడిచిపోయారు.&nbsp;<BR>దానివల్ల కలిగే ఫలితం వారు కృశించి వినష్టమవటమే గదా!</FONT></p>
<p><FONT FACE="SHREE900, SHREE, sans-serif" SIZE="3">అక్టోబర్‌ 28వ తేదీ రాత్రి 9 గంటలకు మళ్లీ మేం ఓరియంటల్‌ ఎక్స్‌ప్రెస్‌&nbsp;<BR>ఎక్కాం. 30వ తేదీ కాన్‌స్టాంట్‌నోపిల్‌లో దిగాం. రెండు రాత్రులు ఒక పగలు&nbsp;<BR>హంగేరీ, సెర్బియా, బల్గేరియాలగుండా రైలు పయనించింది. హంగేరీ ప్రజలు&nbsp;<BR>ఆస్ట్రియా చక్రవర్తిచే పరిపాలింపబడుతున్నారు. ఆస్ట్రియా చక్రవర్తికి హంగేరీ&nbsp;<BR>రాజని పేరుంది. హంగేరీ ప్రజలు, టర్కీ ప్రజలు ఒకే జాతివారు. టిబెట్‌&nbsp;<BR>ప్రజలకు, వీరికి ఎంతో పోలికలున్నాయి. హంగేరీ ప్రజలు కాస్పియన్‌ సము&nbsp;<BR>ద్రానికి ఉత్తరం వైపుగా ఐరోపాలో వ్యాపించారు. టర్కీ ప్రజలు ఆసియామైనర్‌,&nbsp;<BR>పర్ష్యా సరిహద్దులగుండా ఐరోపాలో ప్రవేశించారు. హంగేరీ ప్రజలు క్రైస్తవులు,&nbsp;<BR>టర్కీవారు మహమ్మదీయులు. కాని తార్తారు రక్తానికి ప్రధాన లక్షణమైన&nbsp;<BR>వీరత్వం వారిలోను వీరిలోను సమానంగానే కనిపిస్తుంది. హంగేరీ ప్రజలు&nbsp;<BR>ఆస్ట్రియానుండి విడిపోవటానికి ఎన్నో పోరాటాలు చేశారు. ఇప్పుడు వాళ్లు&nbsp;<BR>నామమాత్రంగానే ఆస్ట్రియా కింద వున్నారు. ఆస్ట్రియా చక్రవర్తి హంగేరీకి&nbsp;<BR>నామకారాజు. వారి ముఖ్యపట్టణం బుడాపెష్టు ఎంతో పరిశుభ్రమైన, సొగసైన&nbsp;<BR>నగరం. హంగేరీ ప్రజలు విలాసవంతులు. సంగీతమంటె చెవికోసుకొంటారు.&nbsp;<BR>పారిస్‌ అంతటా హంగేరీ వాద్యబృందాలున్నాయి.</FONT></p>
<p><FONT FACE="SHREE900, SHREE, sans-serif" SIZE="3">సెర్బియా, బల్గేరియా మొదలైన ప్రాంతాలన్నీ టర్కీలోని మండలాలు.&nbsp;<BR>రష్యా, టర్కీలకు మధ్య జరిగిన యుద్ధాల్లో యీ మండలాలు స్వతంత్రా&nbsp;<BR>లైనాయి. కాని టర్కీ సుల్తానే వారి ప్రభువు. సెర్బియా, బల్గేరియాలు విదేశ&nbsp;<BR>విధానాల్లో స్వతంత్రాలు కావు. ఐరోపాలో మూడు నాగరిక జాతులున్నాయి. ఇవి&nbsp;<BR>ఫ్రెంచ్‌, జర్మన్‌, ఇంగ్లీషు జాతులు. తక్కినవి మన మాదిరి అధోగతిలో&nbsp;<BR>వున్నాయి. వాటిలో అనేక జాతులు ఆసియాలోకూడా మనకు కనిపించనంత&nbsp;<BR>అనాగరిక జాతులు. సెర్బియా, బల్గేరియా లంతటా మట్టి యిళ్లు, చిరిగిన&nbsp;<BR>పేలికలను కట్టుకొన్న మనుషులు, పెంటకుప్పలు మనకు అగపడతాయి.&nbsp;<BR>‘‘ఇదేంరా? తిరిగి భారతదేశానికి వచ్చామా ఏం?’’ అనుకొన్నాం. ఐతే వారంతా&nbsp;<BR>క్రైస్తవులు. కాబట్టి వారికి అసంఖ్యాకమైన పందులు వుండి తీరాలి.</FONT></p>
<p><FONT FACE="SHREE900, SHREE, sans-serif" SIZE="3">ఒక పంది రెండు వందలమంది అడవిజాతి మనుషులు చేసేటంత&nbsp;<BR>ఛండాలం చేస్తుంది. ఈ సెర్బ్‌లు, బల్గేరియన్లు మట్టికప్పులున్న యిళ్లలో&nbsp;<BR>నివసిస్తారు. పేలికలైన వస్త్రాలు ధరిస్తారు. వీరిచుట్టూ దిక్కుమాలిన పందు&nbsp;<BR>లుంటాయి. అనేక యుద్ధాలు చేసి ఎంతో రక్తపాతమైన తరువాత టర్కీ దాస్యం-</FONT></p>
<hr class="puTa_virupu">
<table><tr><td><a class=puTa_lanke href=puTa1950.html>p1950</a></td><td>p1951</td><td><a class=puTa_lanke href=puTa1952.html>p1952</a></td></tr></table>
</div></body></html>
