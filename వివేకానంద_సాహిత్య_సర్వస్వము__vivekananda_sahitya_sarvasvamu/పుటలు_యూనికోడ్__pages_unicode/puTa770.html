<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa769.html>p769</a></td><td>p770</td><td><a class=puTa_lanke href=puTa771.html>p771</a></td></tr></table>
<p><FONT FACE="SHREE902, SHREE, sans-serif" SIZE="4">ఈశ్వరుడు : సగుణుడు, నిర్గుణుడు</FONT></p>
<BR>
<p><FONT FACE="SHREE900, SHREE, sans-serif" SIZE="3">సగుణుడైన భగవంతుడు నిర్గుణుడైన పురుషుడికంటె వేరుకాడనీ, ఒకే&nbsp;<BR>సమయంలో ఈశ్వరుడు సగుణుడు, నిర్గుణుడు అనీ నా అభిప్రాయం. మనం&nbsp;<BR>గుణయుక్తులమైన నిర్గుణజీవులం. ఈ మాటను మీరు సంపూర్ణార్థంలో ఉప-&nbsp;<BR>యోగిస్తే మనం నిర్గుణులం. కాని దాన్ని సాపేక్షార్థంలో వాడితే సగుణులం.&nbsp;<BR>మీలో ప్రతి ఒక్కరూ విశ్వపురుషుడు, ప్రతి ఒక్కరూ సర్వవ్యాపి. మొదట మీ&nbsp;<BR>కిది దిగ్భ్రమ కలిగించవచ్చును. కాని మీ ముందు నేను నిలబడి వుండటం ఎంత&nbsp;<BR>సత్యమో యిదీ అంత సత్యమే. ఆత్మ సర్వవ్యాపి కాక ఎలా వుండగలదు? దానికి&nbsp;<BR>పొడవుగాని, వెడల్పుగాని, సాంద్రతగాని యితర స్థూలమైన లక్షణాలేవీ లేవు. మన&nbsp;<BR>మంతా ఆత్మలమైతే మనం ఆకాశంచే పరిమితులం కాజాలం. ఆకాశం ఆకాశానికే&nbsp;<BR>హద్దు. వస్తువు వస్తువుకే. మనం యీ దేహానికే హద్దు ఐతే మనం స్థూలమైన&nbsp;<BR>దేదో ఒక వస్తువై వుంటాం. అప్పుడు దేహం, ఆత్మ, సమస్తమూ స్థూలద్రవ్యాలే&nbsp;<BR>అవుతవి; అప్పుడు ‘దేహంలోవున్న’, ‘ఆత్మనావరిస్తూన్న’ అనే పదాలు సౌలభ్యం-&nbsp;<BR>కోసం వాడే మాటలే అవుతవి. అంతకుమించి వాటికి అర్థంలేదు. ఆత్మకు నే&nbsp;<BR>నిచ్చిన నిర్వచనం మీలో అనేకులకు జ్ఞాపకం వుండివుంటుంది. ప్రతి ఆత్మ-&nbsp;<BR>కేంద్రం ఒక బిందువులోవుండి కైవారం (పరిధి) ఎక్కడాలేని వలయం. శరీరమే&nbsp;<BR>ఆత్మకు కేంద్రం; అక్కడే క్రియ వ్యక్తమౌతుంది. మీరు సర్వవ్యాపులు. కాని మీరు&nbsp;<BR>కేవలం ఒక స్థానంలో కేంద్రీకృతులైనట్లు భావిస్తున్నారు. తనను తాను ప్రకటిం-&nbsp;<BR>చుకోటానికి ఆ బిందువు స్థూలద్రవ్యంయొక్క అణువులను గైకొని దానినొక&nbsp;<BR>యంత్రంగా ఏర్పరచింది. దేనిద్వారా ఆత్మ తనను తాను వ్యక్తం చేస్తుందో అది&nbsp;<BR>దేహ మనబడుతుంది. కాబట్టి నువ్వు అన్నిచోట్లా వున్నావు. ఒక శరీరం లేక&nbsp;<BR>యంత్రం పనిచెయ్యకుంటే కేంద్రమైన నువ్వు ముందుకెళ్లి స్థూలమో లేక&nbsp;<BR>సూక్ష్మాలైన పదార్థరేణువులను గైకొని తిరిగి వాటిద్వారా పనిచేస్తావు. ఇదే మాన-&nbsp;<BR>వుడు. ఇక ఈశ్వరుడంటే ఏమిటి? పరిధి ఎక్కడాలేక కేంద్రం అన్నిచోట్లావున్న&nbsp;<BR>వలయం. ఆ వలయంలోని ప్రతిబిందువు సజీవమై, జ్ఞానవంతమై, సక్రియమై&nbsp;<BR>సమానంగా పనిచేస్తుంది. పరిమితులమైన మనకు ఒకే ఒక బిందువు జ్ఞానవంత&nbsp;<BR>మైంది; అదే ముందుకు వెనక్కు కదులుతుంటుంది. విశ్వంయొక్క ఉనికితో&nbsp;<BR>పోలిస్తే దేహంయొక్క ఉనికి కోటిరెట్లు తక్కువైంది. అలాగే ఈశ్వరుడితో&nbsp;<BR>పోలిస్తే విశ్వమంతా శూన్యం. ఈశ్వరుడు మాట్లాడుతున్నాడన్నప్పుడు, అతడు&nbsp;<BR>తన విశ్వంద్వారా మాట్లాడుతున్నాడని అర్థం. దేశకాలాలకు అతీతుడని అతణ్ణి</FONT></p>
<p><FONT FACE="TimesNewRoman, Times, serif" SIZE="2">3 5 5</FONT></p>
<hr class="puTa_virupu">
<table><tr><td><a class=puTa_lanke href=puTa769.html>p769</a></td><td>p770</td><td><a class=puTa_lanke href=puTa771.html>p771</a></td></tr></table>
</div></body></html>
