<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2917.html>p2917</a></td><td>p2918</td><td><a class=puTa_lanke href=puTa2919.html>p2919</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">89</FONT></p>
<p><FONT FACE="SHREE900, SHREE, sans-serif" SIZE="3">లేదు’’ అని చెప్పి స్వామీజీ మళ్లీ మౌనం వహించారు. ఎంత సేపటికీ స్వామీజీ&nbsp;<BR>మాట్లాడకపోవటం చూచి, శిష్యుడు కొంచెం కలవరపడి స్వామీజీ పాదాలు తాకి&nbsp;<BR>అన్నాడు. ‘‘మీరు అమరనాథంలో దర్శించిన&nbsp;<BR>విషయాలు కొంచెం నాకు చెప్పరా?’’ శిష్యుడు పాదాలు స్పృశించటంతో,&nbsp;<BR>స్వామీజీ గంభీరవైఖరి కొంచెం మారింది. దృష్టి కొంచెం బాహ్యానికి మళ్లిన-&nbsp;<BR>ట్లుంది. ఆయన అన్నారు. ‘‘అమరనాథం దర్శించినప్పటి నుండి శివుడు, ఇరవై&nbsp;<BR>నాల్గు గంటలు నా శిరస్సుపైనే ఆసీనుడైనట్లు క్రిందికి దిగనట్లు నా&nbsp;<BR>కనిపిస్తున్నది.’’ శిష్యుడు నోట మాటరాక ఆశ్చర్యంతో విన్నాడు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అమరనాథంలోను, క్షీరభవాని ఆలయంలోను గొప్ప నియమ&nbsp;<BR>నిష్ఠలు పాటించాను. ఇప్పుడు పోయి పొగ త్రాగటానికి పొగాకు సిద్ధం చేయి.&nbsp;<BR>అన్ని విషయాలు నీకు చెబుతాను.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు ఆనందభరితుడై వారి ఆజ్ఞను పాటించాడు. స్వామీజీ నెమ్మదిగా&nbsp;<BR>పొగపీలుస్తూ చెప్పటం ప్రారంభించారు. ‘‘అమరనాథ్‌ పోయే దారిలో కొండపై&nbsp;<BR>నిటారుగా ఎక్కాను. యాత్రీకులు సాధారణంగా ఆ మార్గంలో ప్రయాణం&nbsp;<BR>చేయరు. కాని, ఆ దారిలోనే పోవాలనే పట్టుదల నాలో కలిగి అలా చేశాను. ఆ&nbsp;<BR>ఎక్కటంవల్ల కలిగిన శ్రమ నా దేహంపై కన్పించింది. అక్కడ ఎముకలు కొరు-&nbsp;<BR>క్కుతినే చలి వుంది. సూదులతో గుచ్చినట్లు అన్పిస్తుంది.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అమరనాథ లింగాన్ని దర్శించేటప్పుడు దిగంబరంగా పోవటం&nbsp;<BR>ఆచారమని విన్నాను. నిజమేనా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును, నేను కౌపీనం మాత్రం ధరించి, ఒంటినిండా విభూతి&nbsp;<BR>పూసుకొని గుహలో ప్రవేశించాను. నాకప్పుడు చలిగాని వేడిగాని అన్పించలేదు.&nbsp;<BR>కాని బయటకి రాగానే చలితో శరీరం గడ్డకట్టుకు పోయింది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మీరు పవిత్ర పావురాలను చూచారా? ఆ చలిలో ఏ ప్రాణికోటి&nbsp;<BR>కన్పించదని, కాని అప్పుడప్పుడు అక్కడికి ఎక్కడినుండో పావురాల గుంపు&nbsp;<BR>వస్తుందని విన్నాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును, నేను మూడు, నాల్గు తెల్లని పావురాలను చూచాను.&nbsp;<BR>అవి ఆ గుహలో నివసిస్తాయో లేక ఆ ప్రాంతంలోని కొండలలో ఉంటాయో&nbsp;<BR>నేను విచారించలేదు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! దేవాలయ గుహలోనుండి బయటకు రాగానే,&nbsp;<BR>పావురాళ్లు కన్పించటం నిజంగా శివదర్శన భాగ్యం కల్గినట్లని ప్రజలు చెప్పడం&nbsp;<BR>విన్నాను.</FONT></p>
<hr class="puTa_virupu">
<table><tr><td><a class=puTa_lanke href=puTa2917.html>p2917</a></td><td>p2918</td><td><a class=puTa_lanke href=puTa2919.html>p2919</a></td></tr></table>
</div></body></html>
