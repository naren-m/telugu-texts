<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3037.html>p3037</a></td><td>p3038</td><td><a class=puTa_lanke href=puTa3039.html>p3039</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">209</FONT></p>
<p><FONT FACE="SHREE900, SHREE, sans-serif" SIZE="3">సున్నితభావాలను రేకెత్తించే సంగీతం యిప్పుడు కొంతకాలం ఆపివేయాలి.&nbsp;<BR>‘ఖేయాల్‌’ ‘టప్పా’ మొదలైన లలిత స్వరాలను కొంతకాలం ఆపివేసి, ప్రజలు&nbsp;<BR>‘‘ధ్రుపద’’ సంగీతాన్ని వినేట్లు అలవాటు చేయాలి. గంభీరమైన వేదబుక్కుల&nbsp;<BR>మేఘగర్జనతో దేశానికి ప్రాణంపోయాలి. ప్రతి విషయంలోను వీరోచితమైన&nbsp;<BR>పురుషత్వాన్ని పునరుజ్జీవింపజేయాలి. అటువంటి ఆదర్శంతో మీ శీలాన్ని&nbsp;<BR>నిర్మించుకోగలిగితే తర్వాత వేయిమంది మిమ్మల్ని అనుకరిస్తారు. కాని ఆదర్శం-&nbsp;<BR>నుండి ఒక అంగుళమైనా తొలగిపోకుండా జాగ్రత్త తీసుకో, అధైర్యపడవద్దు.&nbsp;<BR>ఆహార వ్యవహారాల్లోగాని, దుస్తుల విషయంలోగాని, నిద్రించటంలోగాని,&nbsp;<BR>ఆటల్లోగాని, పాటల్లోగాని, భోగంలోగాని, రోగంలోగాని ఎల్లప్పుడు ఉత్తమమైన&nbsp;<BR>నైతికబలాన్ని ప్రదర్శించు. అప్పుడే దివ్యజనని మహాశక్తి అనుగ్రహం లభిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! ఒక్కొక్కసారి నాకు నిరుత్సాహం కలుగుతుంది.&nbsp;<BR>ఎందుకో నాకు తెలియటం లేదు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అలా నిరుత్సాహం కలిగినప్పుడు ఈ విధంగా తలచుకో! ‘‘నే&nbsp;<BR>నెవరి శిష్యుణ్ణి? అలాంటివారి సాహచర్యంలో ఉన్న నాకిలాంటి మనోదౌర్బల్యం,&nbsp;<BR>హృదయదౌర్బల్యం కలగడమా?’’ అలాంటి మానసిక హృదయ దౌర్బల్యాన్ని&nbsp;<BR>అణగద్రొక్కి యీ విధంగా చెబుతూ లేచి నిలబడు. ‘‘నేను ధీరుణ్ణి. మేధా&nbsp;<BR>వంతుణ్ణి. నేను బ్రహ్మజ్ఞానిని. ప్రజ్ఞావంతుణ్ణి. కామినీకాంచనాలను జయించిన&nbsp;<BR>శ్రీరామకృష్ణుని జీవితసహచరుడైన ఫలానావారి శిష్యుణ్ణి’’ అనే విషయం జ్ఞాపక&nbsp;<BR>ముంచుకొని నీ గొప్పతనాన్ని పూర్తిగా గుర్తుంచుకో. ఇది గొప్ప ఫలితాన్నిస్తుంది.&nbsp;<BR>ఇటువంటి భావన లేనివాడిలో బ్రహ్మం జాగృతం కాదు. నీవు రామప్రసాదు&nbsp;<BR>పాట వినలేదా? ‘‘దివ్యజనని ఏ లోకానికి పాలకురాలో ఆ లోకంలో జీవిస్తున్న&nbsp;<BR>నేను ఎవరిని చూచి భయపడాలి?’’ ఎల్లప్పుడూ అలాంటి స్వాతిశయం నీ&nbsp;<BR>మనస్సులో మేల్కొని వుండనీ, అప్పుడు మనోదౌర్బల్యం, హృదయదౌర్బల్యం&nbsp;<BR>నీదరి చేరలేవు. నీ మనస్సునెప్పుడూ దౌర్బల్యానికి వశం కానీయవద్దు. మహా-&nbsp;<BR>వీరుడైన హనుమంతుని జ్ఞప్తికి తెచ్చుకో! దివ్యజననిని గుర్తుంచుకో! బలహీనత,&nbsp;<BR>పిఱికితనం తక్షణమే పూర్తిగా మటుమాయమౌతాయి.</FONT></p>
<p><FONT FACE="SHREE900, SHREE, sans-serif" SIZE="3">ఈ విధంగా చెబుతూ స్వామీజీ క్రింది అంతస్తుకు వచ్చి తాను మామూ-&nbsp;<BR>లుగా కూర్చుండే ప్రాంగణంలో ఉన్న మంచం మీద కూర్చున్నారు. అక్కడ&nbsp;<BR>సమావిష్టులై వున్న బ్రహ్మచారుల్ని, సన్యాసుల్ని ఉద్దేశించి యిలా అన్నారు.&nbsp;<BR>‘‘ఇదిగో బ్రహ్మ మిక్కడ ప్రత్యక్షరూపంలో ఉంది. దీన్ని అశ్రద్ధ చేసి యితర&nbsp;<BR>విషయాల మీద మనస్సుంచే వాళ్లు తుచ్ఛులు! ఆహా! అరచేతిలో వున్న</FONT></p>
<hr class="puTa_virupu">
<table><tr><td><a class=puTa_lanke href=puTa3037.html>p3037</a></td><td>p3038</td><td><a class=puTa_lanke href=puTa3039.html>p3039</a></td></tr></table>
</div></body></html>
