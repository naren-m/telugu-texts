<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2254.html>p2254</a></td><td>p2255</td><td><a class=puTa_lanke href=puTa2256.html>p2256</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 0 6</FONT></p>
<p><FONT FACE="SHREE902, SHREE, sans-serif" SIZE="3">పరిత్రాణాయ సాధూనాం వినాశాయ చ దుష్కృతామ్‌।&nbsp;<BR>ధర్మసంస్థాపనార్థాయ సంభవామి యుగయుగ।।</FONT></p>
<p><FONT FACE="SHREE900, SHREE, sans-serif" SIZE="3">-‘‘అధర్మానికి వృద్ధి, ధర్మానికి నాశం, ఎప్పుడెప్పుడు కలుగుతుందో,&nbsp;<BR>అప్పుడప్పుడు నేను అవతరిస్తూంటాను. సాధువులను రక్షించడానికి, దుష్టులను&nbsp;<BR>శిక్షించడానికి, ధర్మాన్ని తిరిగి స్థాపించడానికి, ప్రతియుగంలో నేను పుడుతూ-&nbsp;<BR>వుంటాను.’’-</FONT></p>
<p><FONT FACE="SHREE900, SHREE, sans-serif" SIZE="3">దీంతోపాటు మీరు ఇంకో విషయాన్ని గ్రహించాల్సి వుంది. అలాటి&nbsp;<BR>విషయమొకటి నేడు మన కళ్ల ఎదుట కనిపిస్తోంది. ఆధ్యాత్మిక సాగరాన మహా-&nbsp;<BR>తరంగ మొకటి బయలువెడలి రావటానికి పూర్వం, సుఖంలో అంతటా చిన్న-&nbsp;<BR>చిన్న సుడులు కనిపిస్తూంటాయి. అలాటి వానిలో ఒకటి లేచి మొదట ఎవరికీ&nbsp;<BR>తెలియరాక, ఎవరికి కన్పించక, ఎవరి ఊహకు చిక్కకుండానే విజృంభించి&nbsp;<BR>తక్కిన చిన్న చిన్న సుడులనన్నిటినీ మ్రింగేసి తనలో జీర్ణం చేసికొందేమో&nbsp;<BR>అన్నట్లు పెరిగి పెద్దదై, మహాతరంగ రూపందాల్చి, ఎవరికీ ఆపడానికి సాధ్యం-&nbsp;<BR>కానంతటి మహాశక్తితో సంఘంపై పడుతుంది. అలాటిది మన కళ్ల ఎదుట&nbsp;<BR>జరుగుతోంది. కళ్లుంటే మీ కది కనిపిస్తుంది. మీ హృదయం వికసించివుంటే&nbsp;<BR>దాన్ని స్వీకరిస్తారు. మీరు సత్యాన్వేషులైతే మీ కది దొరుకుతుంది. సూర్యోద-&nbsp;<BR>యపు జాడలను చూడజాలని వాడు గుడ్డివాడే; నిజంగా కళ్లులేని వాడే. ఓహో,&nbsp;<BR>మీ రెన్నడూ విని అయినా వుండని ఒక దూరపు పల్లెలో ఒక బీదబ్రాహ్మణ&nbsp;<BR>కుటుంబంలో జన్మించిన ఈ బాలుడు, అనేక శతాబ్దాలనుండి, ‘మూర్ఖపు&nbsp;<BR>పూజలను’ ఖండిస్తూ ప్రేలుతున్న విదేశాలలో ఈనాడు యథార్థంగా అర్చనలను&nbsp;<BR>పొందుతున్నాడు. అది ఎవరి శక్తి? అది మీదా? నాదా? అది శ్రీరామకృష్ణ పర-&nbsp;<BR>మహంస రూపంలో అవతరించిన దివ్యశక్తి తప్ప మరొకటి కాదు. ఎందుకంటే,&nbsp;<BR>మీరూ, నేను, మహాఋషులు, ప్రవక్తలు, ఇంతేల, అవతారాలు సైతం, చివరికి&nbsp;<BR>ఈ బ్రహ్మాండమంతాకూడ ఘనీభూతమై మానవరూపం దాల్చిన ఆ మహాశక్తి&nbsp;<BR>అంశమూర్తులే! ఇక్కడ నేడొక మహాశక్తి అభివ్యక్తమవుతోంది. దాని ప్రారంభకా-&nbsp;<BR>ర్యాలను మాత్రమే మనం చూడగలుగుతున్నాం. ఈ తరం గడిచిపోకముందే ఆ&nbsp;<BR>శక్తి విచిత్ర కార్యాలను ఇతోధికంగా మీరు చూడగల్గుతారు. భారతదేశంలో సదా&nbsp;<BR>పనిచేస్తూ వుండవలసిన ఆ చైతన్యశక్తిని మనం మరిచిపోతూ వస్తున్న&nbsp;<BR>కారణంగా, భారతదేశాన్ని ఉద్ధరించడానికై ఈ సమయంలో ఆ మహాశక్తి&nbsp;<BR>అవతరించింది.</FONT></p>
<p><FONT FACE="SHREE900, SHREE, sans-serif" SIZE="3">ప్రతిజాతికి, దాని ప్రత్యేక లక్షణమైన ఒక కార్యవిధానం వుంటుంది.&nbsp;<BR>కొందరు రాజ్యతంత్రం ద్వారాను, కొందరు సంఘసంస్కరణల ద్వారాను,</FONT></p>
<hr class="puTa_virupu">
<table><tr><td><a class=puTa_lanke href=puTa2254.html>p2254</a></td><td>p2255</td><td><a class=puTa_lanke href=puTa2256.html>p2256</a></td></tr></table>
</div></body></html>
