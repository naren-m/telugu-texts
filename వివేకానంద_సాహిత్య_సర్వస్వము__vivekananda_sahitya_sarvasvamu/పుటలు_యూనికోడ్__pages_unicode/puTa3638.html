<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3637.html>p3637</a></td><td>p3638</td><td><a class=puTa_lanke href=puTa3639.html>p3639</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 1</FONT></p>
<p><FONT FACE="SHREE900, SHREE, sans-serif" SIZE="3">అక్కణ్ణుండి ఒక ‘పురుషుడు’ వెంటరాగా బ్రహ్మలోకాన్ని చేరుతుంది. (తర్వాత&nbsp;<BR>నిర్యాణం పొందుతుందని అద్వైతి చెబుతున్నాడు.)</FONT></p>
<p><FONT FACE="SHREE900, SHREE, sans-serif" SIZE="3">అద్వైత సిద్ధాంత ప్రకారం జీవాత్మకు జననం లేదు. మరణం లేదు. విశ్వం-&nbsp;<BR>లోని యీ మండలం లేక పొరలన్నీ ప్రాణ, ఆకాశ సంజనితాలైన వివిధ రూపాలు.&nbsp;<BR>అంటే అన్నింటికంటె కిందిది, ఘనీభూతమైనది (దట్టమైనది) సూర్యమం-&nbsp;<BR>డలం. ఈ సూర్యమండలం దృశ్యమానమైన యీ విశ్వంతో కూడివుంది. ఈ&nbsp;<BR>విశ్వంలో ‘ప్రాణం’ భౌతిక శక్తిరూపంలోను, ఆకాశం స్పర్శ&nbsp;<BR>రూపమైన పదార్థంగాను గోచరిస్తుంది. తర్వాతి మండలం చంద్రమండలమని&nbsp;<BR>చెప్పబడుతుంది. ఇది సూర్యమండలంతో పరివృతమై వుంటుంది. ఇక్కడ&nbsp;<BR>‘చంద్ర’ అంటే మనకు కనబడే చంద్రుడు కానేకాదు. అది దేవతల నివాసస్థానం.&nbsp;<BR>అంటే దాన్లో ‘ప్రాణం’ మానసిక శక్తులుగాను, ఆకాశం తన్మాత్రలు (శబ్ద, స్పర్శ&nbsp;<BR>యిత్యాదులు)గాను గోచరిస్తుంది. ఈ మండలానికి ఆవల విద్యుత్‌మండలం&nbsp;<BR>వుంది. అంటే ఆ మండలంలో ఆకాశంనుండి ప్రాణాన్ని వేరుచెయ్యలేం. విద్యుత్‌&nbsp;<BR>అనేది ‘శక్తా’ లేక ‘పదార్థమా’ అని చెప్పటానికి సాధ్యంకాదు. తర్వాత వున్నది&nbsp;<BR>బ్రహ్మలోకం. అక్కడ ప్రాణం లేదు, ఆకాశం లేదు. ఉన్నవి రెండూ చిత్తంలో</FONT></p>
<p><FONT FACE="TimesNewRoman, Times, serif" SIZE="2">(mind  stuff)</FONT><FONT FACE="SHREE900, SHREE, sans-serif" SIZE="3"> అంటే ఆద్యాశక్తిలో లీనమైపోయాయి. అంతేగాక యిక్కడ -&nbsp;<BR>ప్రాణం, ఆకాశం లేకపోవటంవల్ల - జీవుడు ‘సమష్టి’ లేక పరిపూర్ణమైన మహత్తు&nbsp;<BR>లేక మనస్సుపై ధ్యానిస్తాడు. ఇది పురుషుడుగా గోచరిస్తుంది. ఐనా అది యింకా&nbsp;<BR>‘కేవలం’ </FONT><FONT FACE="TimesNewRoman, Times, serif" SIZE="2">(absolute) </FONT><FONT FACE="SHREE900, SHREE, sans-serif" SIZE="3">కాలేదు. కారణ మేమంటే అక్కడ యింకా నానాత్వముంది.&nbsp;<BR>ఇక్కణ్ణుండి చిట్టచివరకు జీవుడు ‘ఏకత్వం’ పొందుతాడు. అదే చివరి దశ.&nbsp;<BR>అద్వైత సిద్ధాంతం యీ దృశ్యాలన్నీ జీవుడిముందు క్రమవరుసలో కనిపిస్తాయనీ,&nbsp;<BR>జీవుడికి గమనాగమనాలు (రావటం, పోవటం) అనేవి లేవనీ, అదేవిధంగా ప్రకృతి&nbsp;<BR>కన్పించటంకూడ సృష్టింపబడిందనీ తెల్పుతుంది. సృష్టి, లయంకూడ ఒకదాని&nbsp;<BR>తర్వాత మరొకటి జరగాలి. ఒకటి వెనక్కుపోవటం, మరొకటి ముందుకు&nbsp;<BR>రావటం అని అర్థం.</FONT></p>
<p><FONT FACE="SHREE900, SHREE, sans-serif" SIZE="3">ప్రతివానికీ తన స్వంత విశ్వాన్నే చూడగలిగి వుండటంవల్ల, బంధంతో&nbsp;<BR>అతనికి విశ్వం సృష్టి అవుతుంది. మోక్షంతో అంతరిస్తుంది. బంధంలో వున్నవా-&nbsp;<BR>రికి మాత్రం విశ్వం నిలబడే వుంటుంది. ఈ విశ్వం నామరూపాలతో కూడి-&nbsp;<BR>వుంది. రూపనామాలతో కూడివున్నంతవరకే తరంగం, సముద్రంలో తరంగంగా&nbsp;<BR>వుంటుంది. అల అణగిపోతే వుండేది ఒక్క సముద్రం మాత్రమే. కాని ఆ నామ-&nbsp;<BR>రూపాలు తక్షణమే నశించిపోతున్నాయి. నామరూపాలతో నిర్మితమైన ‘అల’</FONT></p>
<hr class="puTa_virupu">
<table><tr><td><a class=puTa_lanke href=puTa3637.html>p3637</a></td><td>p3638</td><td><a class=puTa_lanke href=puTa3639.html>p3639</a></td></tr></table>
</div></body></html>
