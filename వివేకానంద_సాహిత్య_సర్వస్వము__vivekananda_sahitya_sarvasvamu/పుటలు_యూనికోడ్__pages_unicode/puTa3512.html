<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3511.html>p3511</a></td><td>p3512</td><td><a class=puTa_lanke href=puTa3513.html>p3513</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup>˙</FONT></p>
<p><FONT FACE="SHREE900, SHREE, sans-serif" SIZE="3">నేను ప్రస్తుతం ‘లాన్డ్స్‌బెర్గ్‌’ వద్ద 54, డబ్ల్యు, 33 వ వీథిలో ఉంటున్నాను.&nbsp;<BR>అతడు ధీరుడు. ఉదారుడు. భగవంతుడు అతణ్ణి అనుగ్రహించుగాక. అప్పు&nbsp;<BR>డప్పుడు నిద్రించటానికి ‘గెరెన్‌సే’ల యింటికి పోతాను.</FONT></p>
<p><FONT FACE="SHREE900, SHREE, sans-serif" SIZE="3">మీరందరిని భగవంతుడు సదా అనుగ్రహించు గాక! ఈ ప్రపంచాన్ని&nbsp;<BR>ఈ పెద్ద మోసంనుండి ఆయన మిమ్మల్ని త్వరగా విముక్తులను చేస్తాడుగాక!&nbsp;<BR>ప్రపంచమనే ఈ వృద్ధమాంత్రికుడు మిమ్మల్నెప్పుడు మంత్రబద్ధులను చేయ&nbsp;<BR>కుండుగాక! శంకరుడు మీకు సాయమొనర్చుగాక! ఉమాదేవి నీకోసం సత్య&nbsp;<BR>ద్వారాన్ని తెరిచి, మీ భ్రాంతుల నన్నింటిని తొలగించుగాక.</FONT></p>
<p><FONT FACE="SHREE900, SHREE, sans-serif" SIZE="3">సదా ప్రేమ, ఆశీర్వాదాలతో,</FONT></p>
<p><FONT FACE="SHREE900, SHREE, sans-serif" SIZE="3">మీ,&nbsp;<BR>వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>  </sup>˙ ^</FONT></p>
<BR>
<p><FONT FACE="SHREE902, SHREE, sans-serif" SIZE="3">(వైకుంఠనాథ్‌ సన్యాల్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">54, డబ్ల్యు, 33 వ వీథి,</FONT></p>
<p><FONT FACE="SHREE900, SHREE, sans-serif" SIZE="3">న్యూయార్క్‌,&nbsp;<BR>ఫిబ్రవరి 9, 1895.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన సన్యాల్‌,</FONT></p>
<p><FONT FACE="SHREE900, SHREE, sans-serif" SIZE="3">పరమహంసదేవులు నా గురువు. ఆయన గొప్పతనాన్ని గురించి నేనేమి తల-&nbsp;<BR>చినా, ప్రపంచంకూడ నా మాదిరే ఎందుకు భావించాలి? విషయాన్ని నువ్వు&nbsp;<BR>మరింతగా నొక్కితే, సర్వం పాడుచేసినవాడవవుతావు. బెంగాల్‌కు తప్ప, ఇతరత్రా&nbsp;<BR>గురువును దైవంగా ఆరాధించే ఆచారంలేదు; అక్కడివారు ఆ ఆశయాన్ని ఇంకా&nbsp;<BR>అంగీకరించటానికి సిద్ధంగా లేరు... ‘నేను వారికి చెందినవాణ్ణి’ అని, నా పేరుతో&nbsp;<BR>తమను ముడిపెట్టుకొని సంతోషించేవారు అనేకులున్నారు. కాని నేను వారి&nbsp;<BR>నేమైనా చెయ్యమంటే, వారు కంటికి కనపడరు. ఈ లోకమంతా అంత స్వార్థ&nbsp;<BR>పూరితం!</FONT></p>
<p><FONT FACE="SHREE900, SHREE, sans-serif" SIZE="3">అమ్మకు కొంత స్థలం కొనుగోలుచెయ్యగలిగితే, నేను ఋణవిముక్తుణ్ణి&nbsp;<BR>అయినట్లుగా భావిస్తాను. ఇక ఏ యితరాన్ని లక్ష్యపెట్టను.</FONT></p>
<p><FONT FACE="SHREE900, SHREE, sans-serif" SIZE="3">ఈ తీవ్రమైన చలికాలంలో కొండల మీదుగాను, మంచు బండలమీదు-&nbsp;<BR>గాను అర్ధరాత్రులు ప్రయాణంచేసి కొంత ధనం పోగుచేశాను. అమ్మకు ఒక&nbsp;<BR>స్థలాన్ని సేకరించగలిగితే నాకు మనశ్శాంతి వుంటుంది.</FONT></p>
<hr class="puTa_virupu">
<table><tr><td><a class=puTa_lanke href=puTa3511.html>p3511</a></td><td>p3512</td><td><a class=puTa_lanke href=puTa3513.html>p3513</a></td></tr></table>
</div></body></html>
