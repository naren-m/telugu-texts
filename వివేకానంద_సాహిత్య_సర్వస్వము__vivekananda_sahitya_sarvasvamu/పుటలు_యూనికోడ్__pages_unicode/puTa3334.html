<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3333.html>p3333</a></td><td>p3334</td><td><a class=puTa_lanke href=puTa3335.html>p3335</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">లోపల వెచ్చగా వుండటమే. ఆవిరి గొట్టాలద్వారా గదులు, మెట్లు వెచ్చగా ఉంచు-&nbsp;<BR>తారు. కళలలో, సామగ్రిలో, భోగానుభవంలో వీరిది ముందంజ. ధనసంపాద-&nbsp;<BR>నలో అగ్రగణ్యులు, ఖర్చు చేయటంలోనూ వీరిదే అగ్రతాంబూలం. కూలివానికి&nbsp;<BR>రోజుకు ఆరు రూపాయలు వస్తాయి. పనివారికికూడా అలా యివ్వవలసిందే!&nbsp;<BR>మూడు రూపాయలు యివ్వనిదే బండి దొరకదు. ఒక సిగరెట్‌ నాలుగు అణాలు!&nbsp;<BR>మంచి బూట్లజత ఖరీదు యిరవైనాలుగు రూపాయలు. సూటు (పంట్లం,&nbsp;<BR>కోటు) ఖరీదు అయిదువందల రూపాయలు. వారు ఈ చేత్తో సంపాదించి ఆ&nbsp;<BR>చేత్తో ఖర్చు చేస్తారు. ఒక ఉపన్యాసానికి రెండువందలనుండి మూడు వేల వరకు&nbsp;<BR>లభిస్తుంది. నా ఉపన్యాసపు ధర ఐదు వందలదాకా పెరిగింది. ఇప్పుడు నా&nbsp;<BR>అదృష్టం ఉచ్ఛస్థితిలో ఉంది. నేనంటే వారికి ఇష్టం. నా ఉపన్యాసం వినటానికి&nbsp;<BR>వేలమంది వస్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">భగవద్విలాసంవల్ల మజుందార్‌ను ఇక్కడ కలిసాను. ప్రారంభంలో ఎంతో&nbsp;<BR>అన్యోన్యంగా ఉన్నాడు. కాని షికాగో ప్రజలు తండోపతండాలుగా నా దగ్గరకు&nbsp;<BR>రాగానే ఆయన మనస్సులో కుళ్ళు బయలుదేరింది. ఇక్కడి క్రైస్తవ మతా&nbsp;<BR>చార్యులు నన్ను అణగదొక్కటానికి విశ్వప్రయత్నాలు చేశారు. కాని గురుదేవుడు&nbsp;<BR>నా అండగా ఉంటే ఎవరేమి చేయగలరు? ఈ అమెరికా జాతి మొత్తం నన్ను&nbsp;<BR>ప్రేమిస్తూంది, గౌరవిస్తూంది; నా ఖర్చులు భరిస్తూంది; నన్ను గురుతుల్యునిగా&nbsp;<BR>ఆరాధిస్తూంది. కాబట్టి అక్కడ ఉన్న మీ మతాచార్యులు నన్ను ఏమీ చేయలేరు.&nbsp;<BR>పైగా ఈ దేశస్థులు విద్యాధికులు, ‘‘మేము విధవా వివాహాలు చేస్తాం; విగ్రహారాధన&nbsp;<BR>చేయం’’ అని చెప్పే మాటలు యిక యిక్కడ చెల్లవు. వారికి కావలసింది తత్వ-&nbsp;<BR>జ్ఞానంగాని, ఊకదంపుడు ఉపన్యాసాలు కావు. ధర్మపాల ఒక మంచి బాలుడు.&nbsp;<BR>పాండిత్యం లేకపోయినా, నమ్రత గలవాడు. అతనికి ఇక్కడ మంచిపేరుంది.</FONT></p>
<p><FONT FACE="SHREE900, SHREE, sans-serif" SIZE="3">సోదరా! నా కళ్ళు తెరుచుకొన్నాయి.....</FONT></p>
<p>&nbsp;<BR><FONT FACE="SHREE900, SHREE, sans-serif" SIZE="3">‘‘మేనిఘ్నంతి నిరర్థకం పరహితం తేకేన జానీమహే!’’</FONT></p>
<p><FONT FACE="SHREE900, SHREE, sans-serif" SIZE="3">‘నిష్కారణంగా పరుల హితాన్ని భంగ పరిచేవారిని ఏమనాలో తెలియటం-&nbsp;<BR>లేదు’ (భర్తృహరి) సోదరా! మనం దేన్నైనా వదలవచ్చునుగాని, ఆ శాపగ్రస్తమైన&nbsp;<BR>అసూయను వర్జింపలేం...పరులను దూషించటం, యితరుల ఉన్నతిని చూచి&nbsp;<BR>లోలోన కుమిలిపోవటం - యిదే మన జాతి చేసిన మహాపరాధం. ‘‘నా ఘనతే&nbsp;<BR>ఘనత, ఇతరు లెవ్వరు నా మెట్టును అందుకో కూడదు!’’</FONT></p>
<p><FONT FACE="SHREE900, SHREE, sans-serif" SIZE="3">ఈ దేశ స్త్రీలవంటి స్త్రీలు జగత్తులో మరెక్కడా లేరు. ఎంత పవిత్రులు,&nbsp;<BR>ఎంత స్వతంత్రులు, స్వావలంబులు, ఎంత ఉదార హృదయలు! ఈ దేశానికి&nbsp;<BR>ప్రాణం, ఆత్మ స్త్రీలే. సమస్త విజ్ఞానం, సంస్కృతి వీరిలో కేంద్రీకృతమై ఉంది.</FONT></p>
<hr class="puTa_virupu">
<table><tr><td><a class=puTa_lanke href=puTa3333.html>p3333</a></td><td>p3334</td><td><a class=puTa_lanke href=puTa3335.html>p3335</a></td></tr></table>
</div></body></html>
