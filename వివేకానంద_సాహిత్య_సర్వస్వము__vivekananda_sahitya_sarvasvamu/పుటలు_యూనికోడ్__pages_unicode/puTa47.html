<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa46.html>p46</a></td><td>p47</td><td><a class=puTa_lanke href=puTa48.html>p48</a></td></tr></table>

<p><FONT FACE="SHREE900, SHREE, sans-serif" SIZE="3">నియమ నిక్షేపమని అభిప్రాయం. గురుత్వాకర్షణ నియమం (లా ఆఫ్‌ గ్రావి&nbsp;<BR>టేషన్‌), అది కనుగొనబడటానికి ముందూ వుండినట్లే, అంతేగాక మానవాళి&nbsp;<BR>అంతా దాన్ని మరచినా ఆ నియమం వుండేరీతినే, ఆధ్యాత్మిక ప్రపంచాన్ని పరి-&nbsp;<BR>పాలించే నియమాలూ శాశ్వతంగా వుంటాయి. ఒక జీవికీ మరొక జీవికీ, జీవా-&nbsp;<BR>త్మకూ పరమాత్మకూ వున్న నైతిక, ధార్మిక, ఆధ్యాత్మిక సంబంధబాంధవ్యాలు&nbsp;<BR>లోకంచే కనుగొనబడటానికి పూర్వమూ వున్నవే, మనం వాటిని మరచినా అవి&nbsp;<BR>నిలిచే వుంటాయి.</FONT></p>
<p><FONT FACE="SHREE900, SHREE, sans-serif" SIZE="3">ఈ తత్త్వాలను కనుగొన్నవారు ఋషులనబడతారు. వారిని మేం పరి&nbsp;<BR>పూర్ణులనే భావంలో పూజిస్తారు. వారిలో ఉత్తమోత్తము లనదగ్గవారిలో కొందరు&nbsp;<BR>స్త్రీలని యీ సభాసదులకు తెలుపటం నాకు ఆనందదాయకం.</FONT></p>
<p><FONT FACE="SHREE900, SHREE, sans-serif" SIZE="3">ఈ నియమాలకు అంతమనేది లేదని భావించినా ఆది అనేదొకటి వుండి-&nbsp;<BR>వుండాలని మీరనవచ్చు. సృష్టి ఆద్యంతరహితమని వేదాలు మనకు బోధిస్తున్నవి.&nbsp;<BR>విశ్వశక్తి మొత్తంమీద ఎప్పుడూ ఒక్కటే అని భౌతికశాస్త్రం నిరూపించినదట.&nbsp;<BR>ఐతే, ఏదీలేని సమయం ఒకటి వుండివుంటే, వ్యక్తమౌతూన్న యీ శక్తి అంతా&nbsp;<BR>ఎక్కడవుంది? భగవంతుడిలో అవ్యక్తంగా - గర్భితంగా - వుందని కొందరం-&nbsp;<BR>టారు. ఈ పక్షంలో భగవంతు డొకప్పుడు నిశ్చలుడుగాను మరొకప్పుడు చలన&nbsp;<BR>సహితుడుగాను వుంటాడని, అంటె సవికారుడని భావించవలసి వస్తుంది.&nbsp;<BR>మార్పుచెందే ప్రతివస్తువూ మిశ్రపదార్థం. ప్రతి మిశ్రపదార్థమూ నాశమనే&nbsp;<BR>మార్పును పొందకతప్పదు. కాబట్టి భగవంతుడూ నశిస్తాడనాలి. కాని అది అసం-&nbsp;<BR>గతం. కాబట్టి సృష్టిలేని సమయం ఎన్నడూ లేదని తేలుతోంది.</FONT></p>
<p><FONT FACE="SHREE900, SHREE, sans-serif" SIZE="3">దీన్నే ఒక ఉపమానంతో చెబితే, సృష్టీ సృష్టికర్తా ఒండొంటి సరసనపోయే&nbsp;<BR>ఆద్యంతాలులేని రెండు సమాంతరరేఖ లనవచ్చు. విలయావస్థనుంచి ఎవరి శక్తిచే&nbsp;<BR>అసంఖ్యాకాలైన బ్రహ్మాండాలు వెలువడుతూ, కొంతకాలం సాగుతూ, మళ్లా&nbsp;<BR>విలయం పొందుతున్నవో, అలాటి నిరంతర కార్యదక్షుడైన విధాతే భగవంతుడు.&nbsp;<BR>‘‘ఈ సూర్యుణ్ణి, యీ చంద్రుణ్ణి పూర్వకల్పాల్లో మాదిరే విధాత సృజించి&nbsp;<BR>వున్నాడు.’’</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> బ్రాహ్మణ బాలుడు ప్రతిరోజు యీ మంత్రాన్ని వల్లిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ నిలబడ్డ నేను కళ్లుమూసుకొని, ‘‘నేను’’, ‘‘నేను’’, ‘‘నేను’’ -&nbsp;<BR>అని నా అస్థిత్వాన్ని గురించి భావించ ప్రయత్నిస్తే నాకు తోచే భావం ఏమిటి?&nbsp;<BR>శరీరభావం. ఐనట్లయితే నేను కేవలం భౌతికపదార్థ సంయోగాన్నేనా? ‘‘కాను’’&nbsp;<BR>అని వేదాలు ఘోషిస్తూన్నాయి. నేను శరీరంలో అధివసించివున్న ఆత్మను.</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">‘‘సూర్యాచంద్రసౌ ధాతా యథాపూర్వ మకల్పయత్‌.’’</FONT></p>
<p><FONT FACE="Times-Roman, Times, serif" SIZE="2">— </FONT><FONT FACE="SHREE900-Italic, SHREE, sans-serif" SIZE="3">నారాయణోపనిషత్తు,</FONT><FONT FACE="SHREE900, SHREE, sans-serif" SIZE="3"> 1.1.14</FONT></p>
<p><FONT FACE="Times-Roman, Times, serif" SIZE="1">S4</FONT></p>
<hr class="puTa_virupu">
<table><tr><td><a class=puTa_lanke href=puTa46.html>p46</a></td><td>p47</td><td><a class=puTa_lanke href=puTa48.html>p48</a></td></tr></table>
</div></body></html>
