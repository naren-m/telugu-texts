<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1593.html>p1593</a></td><td>p1594</td><td><a class=puTa_lanke href=puTa1595.html>p1595</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - చతుర్థ భాగం</FONT></p>
<p><FONT FACE="SHREE900, SHREE, sans-serif" SIZE="3">365</FONT></p>
<p><FONT FACE="SHREE900, SHREE, sans-serif" SIZE="3">మీ ఇష్టం వచ్చినంత కాలం, మీరు మనుషులుగా వుంటారు. ఎవరూ ఆటంక&nbsp;<BR>పరచలేరు. మీరు దేవతలు కావాలనుకుంటే దేవత లవుతారు. అదే నియమం.&nbsp;<BR>కానీ దేవతలుగాకూడ ఉండనిష్టపడని వారు కొందరుండవచ్చు. వారి సంకల్పం&nbsp;<BR>మహాఘోరమనడానికి, మీకేం అధికారముంది? మీకు నూరు రూపాయలు&nbsp;<BR>నష్టమైతే మీరు దద్దరిల్లిపోవచ్చు. కానీ ప్రపంచంలో తమకు గల సర్వస్వమూ&nbsp;<BR>పోయినా, ముఖంకూడ చిట్లింపని వాళ్లుండవచ్చు. అలాంటి వాళ్లు ఇంతకు&nbsp;<BR>ముందెంతోమంది వున్నారు. ఇప్పుడూ వున్నారు. మీ కొలతనుబట్టి వాళ్లని&nbsp;<BR>విమర్శించడానికి ఎందుకు సాహసిస్తారు? మీరు మీ సంకుచిత భావాలనే&nbsp;<BR>పట్టుకొని వ్రేలాడండి. ఈ తుచ్ఛ ప్రాపంచిక భావాలే మీకు అత్యుత్తమ&nbsp;<BR>ఆదర్శాలుగా కనిపించవచ్చు. వానినే మీరు నిరాఘాటంగా సేవించవచ్చు. మీరు&nbsp;<BR>కోరుకొన్న స్థితే మీకు ప్రాప్తిస్తూ వుంటుంది. కానీ ఇతరులున్నారు. వారు బ్రహ్మ-&nbsp;<BR>విదులు. వా రీ లౌకిక బంధాలకు లోబడటానికి ఇష్టపడరు. వీనితో, వారికి పని&nbsp;<BR>ముగిసింది. వీనికి అతీతంగా పోవాలని వారి కోరిక! ఎన్నెన్ని సౌఖ్యాలున్నా, ఈ&nbsp;<BR>ప్రపంచం వారికి మురికిగుంటగా అనిపిస్తుంది. మీ భావాలతో వాళ్లను మీరు&nbsp;<BR>బంధించాలని ఎందుకు ప్రయత్నిస్తారు? మీరిలాంటి స్వభావాన్ని విడిచిపెట్టి&nbsp;<BR>తీరాలి. ప్రతివానినీ, వాని మార్గంలో నడవనివ్వండి.</FONT></p>
<p><FONT FACE="SHREE900, SHREE, sans-serif" SIZE="3">దక్షిణ సముద్ర ద్వీపాల దగ్గర, తుఫానులో చిక్కుకున్న కొన్ని ఓడలను&nbsp;<BR>గూర్చి, ఒకకథ నొకసారి చదివాను! ‘ఇలస్ట్రేటెడ్‌ లండన్‌ న్యూస్‌’ పత్రికలో,&nbsp;<BR>దాన్ని సూచించే బొమ్మ ఒకటి వుంది. ఆ ఓడలన్నీ నాశనమయ్యాయి.&nbsp;<BR>ఒక్క ఆంగ్లేయ నౌక మాత్రం, గండం తప్పించుకొని సాగిపోతూ వుండింది.&nbsp;<BR>అందులోని వాళ్లను చూచి, మునిగిపోతున్న ఓడలపై నిలిచినవాళ్లు ప్రోత్సాహ&nbsp;<BR>నినాదాలు చేస్తున్నట్లు బొమ్మలో చూపబడింది</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3">. వాళ్లలాగా మీరూ&nbsp;<BR>ధైర్యవంతులై, ఉదారబుద్ధులై వర్తించండి. పైనున్న వారిని, మీరున్న చోటికి పడ-&nbsp;<BR>లాగాలని చూడకండి. మన సంకుచిత వ్యష్టిభావం పోతే, లోకంలోని నీతి&nbsp;<BR>నశిస్తుంది. మానవజాతికి అనర్థం మూడుతుంది - అనే వెర్రి ఊహ ఒకటుంది.&nbsp;<BR>ఇంతకాలమూ విశ్వమానవ జాతికోసం ప్రతివాడూ ప్రాణార్పణ చేస్తున్నాడా&nbsp;<BR>ఏమి? అలా అయితే లోకం ధన్యమే. ప్రతి దేశంలో మానవజాతికి ఉపకారం&nbsp;<BR>చేయబూనినవాళ్లు రెండువందల మంది స్త్రీ పురుష శ్రేష్ఠులు ఉంటే, అయిదు&nbsp;<BR>రోజులలో సత్యయుగోదయం కాగలదు! విశ్వమానవ జాతికై మనం ఎంతవరకు&nbsp;<BR>ప్రాణార్పణ చేస్తున్నామో, మనకు తెలీదా? ఇదంతా వాగాడంబరం తప్ప మరేమీ&nbsp;<BR>కాదు. సంకుచితమైన తమ వ్యష్టిత్వాన్ని గూర్చి ఎన్నడూ తలపోయని జనులే&nbsp;<BR>లోకోద్ధారకులై వెలశారనీ, తమ్ముగూర్చి ఎంత ఎక్కువ ఆలోచిస్తారో,</FONT></p>
<hr class="puTa_virupu">
<table><tr><td><a class=puTa_lanke href=puTa1593.html>p1593</a></td><td>p1594</td><td><a class=puTa_lanke href=puTa1595.html>p1595</a></td></tr></table>
</div></body></html>
