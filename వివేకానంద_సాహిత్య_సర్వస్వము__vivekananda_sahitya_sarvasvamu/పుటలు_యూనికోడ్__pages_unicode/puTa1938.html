<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1937.html>p1937</a></td><td>p1938</td><td><a class=puTa_lanke href=puTa1939.html>p1939</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">333</FONT></p>
<p><FONT FACE="SHREE900, SHREE, sans-serif" SIZE="3">వస్తుంది.</FONT></p>
<p><FONT FACE="SHREE900, SHREE, sans-serif" SIZE="3">జూల్స్‌ బోయీస్‌ ప్రసిద్ధ గ్రంథకర్త. అతడు ముఖ్యంగా వివిధ మతాల్లోని,&nbsp;<BR>వాటి మూఢాచారాల్లోని చారిత్రిక సత్యాలను కనుగొనటంలో ప్రవీణుడు.&nbsp;<BR>పిశాచారాధన, మంత్రశాస్త్రం, గారడి, మరణించిన వారి జీవులతో సంభా&nbsp;<BR>షించటం - మొదలైన మధ్యయుగపు పాశ్చాత్య దేశాల్లోని కర్మకాండలను&nbsp;<BR>గురించిన చారిత్రికాంశాల నతడు ఒక పెద్ద గ్రంథంగా రచించాడు. ఇది చాల ప్రసి-&nbsp;<BR>ద్ధమైన గ్రంథం. అతడు గొప్ప కవి. విక్టర్‌హ్యూగో, లామర్టైన్‌ మొదలైన ఫ్రెంచ్‌&nbsp;<BR>కవులలో, గెథె, షిల్లర్‌ మొదలైన జర్మన్‌ కవులలో పాకిన భారతీయ వేదాంత&nbsp;<BR>సిద్ధాంతాలకు అతడు ప్రచారకుడు. పాశ్చాత్య కవిత్వంమీద, తత్త్వ&nbsp;<BR>శాస్త్రాలమీద భారతీయ వేదాంత ప్రభావం ఎంతోవుంది. ప్రతి గొప్పకవీ వేదాంతే.&nbsp;<BR>తత్త్వశాస్త్రంమీద ఏ గ్రంథం రచించబడినా ఏదోరకంగా దాన్లో మన వేదాంత&nbsp;<BR>సిద్ధాంతాలు చొరబడవలసిందే. వారిలో కొందరు భారతీయ వేదాంతానికి తాము&nbsp;<BR>ఋణపడినట్లు చెప్పుకోరు. పైగా కేవలం స్వీయప్రతిభతోనే ఆయా సిద్ధాం&nbsp;<BR>తాలను ప్రతిపాదించామని చెప్పుకొంటారు. హెర్బర్ట్‌ స్పెన్సర్‌ మొదలైనవారు యీ&nbsp;<BR>కోవకు చెందుతారు. కాని అధిక సంఖ్యాకులు బహిరంగంగా తాము&nbsp;<BR>ఋణపడినట్లు ఒప్పుకొంటారు. ఇవి - టెలిగ్రాఫ్‌, రైలుబళ్లు, వార్తాపత్రికలు&nbsp;<BR>వచ్చిన రోజు లయ్యాయి! ఒప్పుకోక ఏంచేస్తారు? జూల్స్‌ బోయీస్‌ చాల పెద్ద-&nbsp;<BR>మనిషి. అడకువ గలవాడు. బాగా డబ్బున్నవాడు కాడు. పారిస్‌లో పాపం నాకు&nbsp;<BR>ఎంతో స్నేహంతో ఆతిథ్యమిచ్చాడు. ఇప్పుడు మాతో ప్రయాణం చేస్తున్నాడు.</FONT></p>
<p><FONT FACE="SHREE900, SHREE, sans-serif" SIZE="3">కాన్‌స్టాంట్‌నోపిల్‌ దాకా మాతో మరిద్దరు స్నేహితులు వచ్చారు.&nbsp;<BR>పేరీ హైసింథీ, ఆయన భార్య. ‘పేరీ’ అంటే ‘ఫాద’రని అర్థం. అంటే సన్న్యాసి.&nbsp;<BR>అతడు రోమన్‌ కాథలిక్‌ చర్చ్‌కి చెందినవాడు. అతడి పాండిత్యం, అతని వాగ్మిత,&nbsp;<BR>అతని తపోదీక్ష అతనికి ఫ్రాన్స్‌లోను, కాథలిక్‌ మత సంప్రదాయంలోను గొప్ప&nbsp;<BR>మర్యాద కలగటానికి కారణాలైనవి. విక్టర్‌ హ్యూగో ఫ్రాన్స్‌లో ఎంతో గొప్ప కవి.&nbsp;<BR>అతడు యిద్దరి ఫ్రెంచ్‌ భాషా శైలిని మెచ్చుకొన్నాడు. ఆ యిద్దరిలో ఒకడు&nbsp;<BR>హైసింథీ. పేరీ హైసింథీ నలభై ఏళ్ల వయస్సులో ఒక అమెరికన్‌ స్త్రీని ప్రేమించి&nbsp;<BR>వివాహం చేసుకొన్నాడు. దీనివల్ల గొప్పఅల్లరి పుట్టింది. కాథలిక్‌ మతంనుండి&nbsp;<BR>అతడు బహిష్కృతు డయ్యాడు. పేరీ హైసింథీ వెంటనే సన్న్యాసి వేషాన్ని&nbsp;<BR>విసర్జించి ‘బురఖా’కు బదులు ‘కోటు, హేటు, బూటు’ ధరించాడు.&nbsp;<BR>గృహస్థుడై ‘మిస్టర్‌ లాయిసన్‌’ అని పేరు పెట్టుకొన్నాడు. నేనుమాత్రం అతణ్ణి&nbsp;<BR>పూర్వంపేరుతోనే పిలుస్తాను. ఇది చాలకాలంనాటి కథ. యావత్తు ఐరోపా&nbsp;<BR>ఖండంలో ప్రతివారి నోటా యిదే కథ. ఈ ఉదంతంతో ఐరోపాఖండం ప్రతి</FONT></p>
<hr class="puTa_virupu">
<table><tr><td><a class=puTa_lanke href=puTa1937.html>p1937</a></td><td>p1938</td><td><a class=puTa_lanke href=puTa1939.html>p1939</a></td></tr></table>
</div></body></html>
