<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1745.html>p1745</a></td><td>p1746</td><td><a class=puTa_lanke href=puTa1747.html>p1747</a></td></tr></table>
<p><FONT FACE="SHREE900, SHREE, sans-serif" SIZE="3">‘‘క్రీస్తు కనుకరణం’’</FONT></p>
<p><FONT FACE="SHREE900, SHREE, sans-serif" SIZE="3">141</FONT></p>
<p><FONT FACE="SHREE900, SHREE, sans-serif" SIZE="3">అక్షరక్షరం నేను సరిగ్గా అనువదించటానికి ప్రయత్నించాను. ఆ ప్రయ-&nbsp;<BR>త్నంలో ఎంతదాకా కృతార్థుడనయ్యానో చెప్పలేను. బైబిల్‌కు సూచనలున్న&nbsp;<BR>చోట్లలో క్రింద ‘హంసపాదులు’ పెట్టి చూపించాను.</FONT></p>
<p><FONT FACE="SHREE902, SHREE, sans-serif" SIZE="3">తన జ్ఞానాన్ని గూర్చి హీనభావం అలవర్చుకోవటం</FONT></p>
<p><FONT FACE="SHREE900, SHREE, sans-serif" SIZE="3">1. మానవులంతా సహజంగానే జ్ఞానాన్ని పొందగోరతారు; కాని, దేవుడంటే భయం&nbsp;<BR>కలుగచెయ్యని జ్ఞానం శుష్కజ్ఞానం.</FONT></p>
<p><FONT FACE="SHREE900, SHREE, sans-serif" SIZE="3">నక్షత్రగతి విధులతోకూడిన ఖగోళశాస్త్ర పాఠంలో మునిగి, తన పాండిత్యానికే పొంగి-&nbsp;<BR>పోయి తన శ్రేయస్సుని నిర్లక్ష్యంచేసే పండితుడికన్నా దేవుణ్ణి సేవించే పేదరైతు ఎన్నో&nbsp;<BR>రెట్లు గొప్పవాడు.</FONT></p>
<p><FONT FACE="SHREE900, SHREE, sans-serif" SIZE="3">తనను గురించి చక్కగా తెలుసుకొన్నవాడు తనను తాను అతిహీనుడుగా చూసు&nbsp;<BR>కొంటాడు; అంతేకాదు పరుల పొగడ్తలకు పొంగిపోడు.</FONT></p>
<p><FONT FACE="SHREE900, SHREE, sans-serif" SIZE="3">ప్రపంచంలోని సమస్త జ్ఞానం నాకు కలిగినా నాలో నిస్వార్థ సహానుభూతి లేకపోతే&nbsp;<BR>దేవుని దృష్టిలో నాకు కలిగే లాభం శూన్యం. ఎందుకంటె దేవుడు నా చేతల ద్వారానే నన్ను&nbsp;<BR>నిర్ణయిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">2. అమిత జ్ఞాన తహతహను విడిచిపెట్టు. ఎందుకంటె దానివల్ల అత్యంత లాభం,&nbsp;<BR>చిత్తవిక్షేపమూ కలుగుతాయి.</FONT></p>
<p><FONT FACE="SHREE900, SHREE, sans-serif" SIZE="3">పరులదృష్టిలో పెద్ద పండితుడు ప్రాజ్ఞుడు, బుద్ధిమంతుడు అనిపించుకోవటానికి&nbsp;<BR>పండితులు తహతహలాడతారు. వేటి జ్ఞానం ఆత్మశ్రేయస్సుకు అనుకూలించదో అలాంటి&nbsp;<BR>విషయా లీ లోకంలో చాలవున్నాయి. కాబట్టి తన ఆత్మకు శ్రేయస్సును చేకూర్చే విష&nbsp;<BR>యాలను నిర్లక్ష్యం చేసి, యితర విషయాల్లో జోక్యం చేసుకొనేవాడు మూర్ఖుడు.</FONT></p>
<p><FONT FACE="SHREE900, SHREE, sans-serif" SIZE="3">ఎక్కువ మాటలతో ఆత్మకు శాంతి దొరకదు. సరైన జీవితంవల్లే మనస్సుకు శాంతి&nbsp;<BR>లభిస్తుంది. పవిత్ర హృదయం భగవంతుడిమీది నమ్మికను అధికరిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">3. నీ జ్ఞానం ఎంత ఎక్కువవుతుందో అర్థం చేసుకొనేశక్తి నాలో ఎంత ఎక్కు&nbsp;<BR>వవుతుందో నీ జీవితం దానికి తగ్గట్టుగానే అంత పవిత్రంగా వుండాలి. లేదంటే అంత&nbsp;<BR>కఠినంగానే నువ్వు విచారించబడతావు. కాబట్టి ఏదో ఒక విద్యలో నీకింత ప్రావీణ్యం వుందని&nbsp;<BR>నీలో నువ్వు పరమసంతుష్టుడవై గర్వించవద్దు. పైగా ఆ విద్యే నీకు భయకారణమౌతుంది.</FONT></p>
<p><FONT FACE="SHREE900, SHREE, sans-serif" SIZE="3">ఎన్నో విషయాలు నీకు తెలుసునని, నువ్వర్థం చేసుకోగలవని గర్వించకు. నీకు&nbsp;<BR>తెలిసినవాటికంటె తెలియని విషయాలే అత్యధికం. మహాజ్ఞానివని విర్రవీగకు. కాగా నీ&nbsp;<BR>అజ్ఞానాన్ని అంగీకరించు. మహాపండితుడవని అభిమానం పెట్టుకోవద్దు. శాస్త్రాలలో&nbsp;<BR>పాండిత్యం, నీకంటె ఎన్నో రెట్లధికం. ప్రావీణ్యంగల వారెంతోమంది వున్నారనేది నీకు&nbsp;<BR>కనిపించటంలేదా? శ్రేయోకాంక్షుడవై దేన్నిగాని నేర్వటానికి, తెలుసుకోవటానికి నీకు కోరిక&nbsp;<BR>వుంటే అజ్ఞాతుడవుగా వుండాలనీ, యితరుల కళ్లలో గౌరవహీనుడిగా వుండాలని కోరుకో.</FONT></p>
<hr class="puTa_virupu">
<table><tr><td><a class=puTa_lanke href=puTa1745.html>p1745</a></td><td>p1746</td><td><a class=puTa_lanke href=puTa1747.html>p1747</a></td></tr></table>
</div></body></html>
