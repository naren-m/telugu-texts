<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3897.html>p3897</a></td><td>p3898</td><td><a class=puTa_lanke href=puTa3899.html>p3899</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">2 7 1</FONT></p>
<p><FONT FACE="TimesNewRoman, Times, serif" SIZE="3">5 0 0</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి క్రిస్టిన్‌కు)</FONT><FONT FACE="TimesNewRoman, Times, serif" SIZE="2"><sup>*</sup></FONT></p>
<BR>
<p><FONT FACE="TimesNewRoman, Times, serif" SIZE="2">C/</FONT><FONT FACE="TimesNewRoman, Times, serif" SIZE="3">o </FONT><FONT FACE="SHREE900, SHREE, sans-serif" SIZE="3">ఎఫ్‌. లెగ్గెట్ట్‌,&nbsp;<BR>రిడ్జిలీమేనర్‌,</FONT></p>
<p><FONT FACE="SHREE900, SHREE, sans-serif" SIZE="3">స్టోన్‌రిడ్జి అల్ట్సర్‌, కం. న్యూయార్క్‌,</FONT></p>
<p><FONT FACE="SHREE900, SHREE, sans-serif" SIZE="3">నవంబర్‌ 1, 1899.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియ క్రిష్టినా,</FONT></p>
<p><FONT FACE="SHREE900, SHREE, sans-serif" SIZE="3">నీ గీత ఉత్తరం నాకు దిగులు కల్గించింది. నీ మనస్సు విషాదంతో కూడి-&nbsp;<BR>నట్లుంది. దిగులు పడవద్దు. ఏదీ ఎల్లకాలం ఉండదు. ఏమైనా జీవితం శాశ్వతం&nbsp;<BR>కాదు. దానికి నే నెంతో ధన్యవాదాలు తెలుపుతున్నాను. లోకంలోని ఉత్తములకు,&nbsp;<BR>ధీరులకు బాధ సహజం. ప్రపంచం ఇక్కడే, ఇప్పుడే సరిపోయేవరకు యుగ&nbsp;<BR>యుగాలుగా శ్రేష్ఠులు బాధలకు గురై తీరవలసిందే. మహాఐతే అది స్వప్నాలను&nbsp;<BR>భగ్నం చేయటానికి శిక్షణ నిస్తుంది. నేను మంచిగా ఉన్న సమయాల్లో నా&nbsp;<BR>బాధలకు నేను ఆనందిస్తాను. ఇక్కడ ఎవరో ఒకరు బాధపడవలసిందే - ఆ బాధ-&nbsp;<BR>పడేది నేనైతే సంతోషిస్తాను. ప్రకృతిలోని త్యాగం చేసేవారిలో నే నొకడనైతే ఆనం-&nbsp;<BR>దిస్తాను.</FONT></p>
<p><FONT FACE="SHREE900, SHREE, sans-serif" SIZE="3">నీ ఉత్తరం నిన్ననే వచ్చింది. నీ ఉత్తరం అందటానికి పూర్వమే నేను&nbsp;<BR>రాశాను. నీకు విశ్రాంతి, మంచి విశ్రాంతి లేనట్లు కన్పిస్తోంది. ఆరోగ్య కేంద్రానికి&nbsp;<BR>వెళ్లటానికి నేను లక్ష్యపెట్టను. ఆహార విషయాన్ని గూర్చిన పూర్తి సమాచారం,&nbsp;<BR>సూచనలు, ఖరీదు అన్నీ సంపాదించు. తర్వాత ఒకటి రెండు నెలలు సెలవుపెట్టి,&nbsp;<BR>శాంతంగా వుండి, డెట్రాయిట్‌లోకాని, న్యూయార్క్‌లోగాని, లేక నీకు సరిపడే&nbsp;<BR>యే యితర ప్రదేశంలోగాని విశ్రాంతి తీసుకో. నీకు యిష్టమైతే నేనుకూడా నీతో&nbsp;<BR>కలుస్తాను. నువ్వు నాకు జర్మన్‌ పాఠాలు చెప్పు. చెప్పవా? నీ జీవితానికి సరిపడే&nbsp;<BR>డబ్బు విషయం, ఖర్చుల విషయం, మిగిలినదంతా నాకు వదలి&nbsp;<BR>వెయ్యి. అంతవరకు నేను సులభంగా చేస్తాను. నేను ఏమాత్రం శ్రమపడకుండా&nbsp;<BR>ఆ విధంగా చెయ్యగలను. నువ్వు యిదివరకు సెలవుకాలంలో </FONT><FONT FACE="TimesNewRoman, Times, serif" SIZE="2">(vacation)</FONT></p>
<p><FONT FACE="SHREE900, SHREE, sans-serif" SIZE="3">ఉన్నావుగాని, స్వంతంగా సెలవు పెట్టలేదు. అంతేకాదా? నేను చెప్పినదాన్ని&nbsp;<BR>ఆలోచించి విశ్రాంతి పొందటానికి సాధ్యమైనంతవరకు ప్రయత్నించు. ఇప్పుడు</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">ఈ ఉత్తరంలో కొంతభాగం సాహిత్య సర్వస్వంలో ప్రచురితమైంది. మార్గాట్‌&nbsp;<BR>(సోదరి నివేదితకు) అని తప్పుగా రాయబడింది. ఆ సమయంలో నివేదిత స్వామీజీతోపాటు&nbsp;<BR>రిడ్జిలీలోనే ఉంటూ ఉంది. పాఠకుల సౌకర్యంకోసం ఈ ఉత్తరం పూర్తిపాఠం యిక్కడ యివ్వ-&nbsp;<BR>బడింది.</FONT></p>
<hr class="puTa_virupu">
<table><tr><td><a class=puTa_lanke href=puTa3897.html>p3897</a></td><td>p3898</td><td><a class=puTa_lanke href=puTa3899.html>p3899</a></td></tr></table>
</div></body></html>
