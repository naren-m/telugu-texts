<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2454.html>p2454</a></td><td>p2455</td><td><a class=puTa_lanke href=puTa2456.html>p2456</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీరామకృష్ణులు : ఆయన జీవితం - బోధనలు</FONT></p>
<p><FONT FACE="TimesNewRoman, Times, serif" SIZE="2"><sup>19</sup></FONT></p>
<p><FONT FACE="SHREE900, SHREE, sans-serif" SIZE="3">తెలియనివారం. ఏదో యింత తిండైనా దొరుకుతుందని యీ బైరాగి బురఖా&nbsp;<BR>తగిలించుకొని, ఊరూ పేరూలేని సన్న్యాసులమై తిరుగుతున్నాం. మీరో మహా-&nbsp;<BR>భాగ్యశాలురు. పలుకుబడి వున్నవారు. సమర్థులు. ఆభిజాత్యం వున్నవారు.&nbsp;<BR>విజ్ఞానం పాండిత్యం వున్నవారు. మీ రెందుకు విజృంభించరు? మీ రెందుకు&nbsp;<BR>నాయకత్వం వహించకూడదు? మాకు దారి చూపండి. లోకోద్ధరణానికై పరి-&nbsp;<BR>పూర్ణత్యాగం చేసి ఉదాహరణభూతులు కండి. మేం తప్పకుండా చేతులు&nbsp;<BR>కట్టుకొని దాసుల మాదిరి మిమ్మల్ని అనుసరిస్తాం.’’</FONT></p>
<p><FONT FACE="SHREE900, SHREE, sans-serif" SIZE="3">దాస్యంలో మగ్గుతూన్న జాతికి సహజగుణాలైన నిష్కారణ వైరం, ఈర్ష్యా-&nbsp;<BR>ద్వేషాలు మొదలైన దుర్గుణాలు మరికొందరు శ్రీరామకృష్ణుల కీర్తిప్రతిష్ఠల విష-&nbsp;<BR>యంలో చూపిస్తున్నారు. వారికి మేం చెప్పే దిది: ‘‘ప్రియమిత్రులారా! మీ&nbsp;<BR>ప్రయత్నం కేవలం వ్యర్థం. ఎందుకంటె ప్రస్తుతం యీ విశ్వమంతా ఆవరించిన&nbsp;<BR>అనంతమైన యీ రామకృష్ణమత మహాతరంగం ఏదో వ్యక్తిగతమైన పేరు, కీర్తి,&nbsp;<BR>ధనం మొదలైన వాటికోసం మేం చేసిన ప్రయత్న ఫలితమైతే మీ రెవరూ ప్రయ-&nbsp;<BR>త్నించకుండానే యిదంతా నశించిపోతుంది. అది ప్రకృతి సిద్ధమైన ధర్మం.&nbsp;<BR>స్వలాభానికై చేసిన ధర్మంవల్ల చిరస్థాయి ఐన ఫలితం కలుగదు. ఇది యీ&nbsp;<BR>రామకృష్ణమత మహాతరంగం. ఈ తరంగం మీద దివ్యకాంతితో భాసిస్తూ దివ్య-&nbsp;<BR>మూర్తిగా శ్రీరామకృష్ణులు నిలబడి వున్నారు. ఇది మా స్వార్థచింతతో చేసిన&nbsp;<BR>ప్రయత్న ఫలితమైతే యీ తరంగం కూలిపోతుంది. మళ్లీ లేవనే లేవదు. అలాకాక&nbsp;<BR>యీ మహాప్రవాహం విశ్వజనని అనుగ్రహంతో, దివ్యశక్తితో ఒక మహా&nbsp;<BR>పురుషుని హృద్గతమైన నిస్వార్థ ప్రేమప్రవాహమే ఐతే ఓ శక్తిహీనులారా! ఆ విశ్వ-&nbsp;<BR>జనని, ఆ మహేశ్వరి ఇచ్ఛాశక్తిని అడ్డగించటానికి మీకేం శక్తి వుంది?’’</FONT></p>

<hr class="puTa_virupu">
<table><tr><td><a class=puTa_lanke href=puTa2454.html>p2454</a></td><td>p2455</td><td><a class=puTa_lanke href=puTa2456.html>p2456</a></td></tr></table>
</div></body></html>
