<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1183.html>p1183</a></td><td>p1184</td><td><a class=puTa_lanke href=puTa1185.html>p1185</a></td></tr></table>
<p><FONT FACE="SHREE900, SHREE, sans-serif" SIZE="3">360 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">త్యాగం చేయటానికి సిద్ధపడతారు. ఎంతో సహృదయత గల ప్రజలు రాగలిగితే,&nbsp;<BR>భారతదేశం కూడా అన్నిరకాల గొప్పది అవుతుంది. మనుషులే దేశం; భూమిలో&nbsp;<BR>ఏముందీ? జపానువారి సాంఘిక నీతిని, రాజకీయ నీతిని అనుసరిస్తే, మీరుకూడా&nbsp;<BR>వాళ్లంతటి గొప్పవారు అవుతారు. జపానువారు తమ దేశంకోసం తమ సర్వస్వాన్ని&nbsp;<BR>కూడా త్యాగం చేయటానికి సిద్ధమౌతారు. అందుకే వారు గొప్పవారయ్యారు. కాని&nbsp;<BR>మీరు కారు; కాలేరు కూడా. మీ త్యాగమంతా మీ మీ కుటుంబాలకు, ఆస్తిపాస్తులకు&nbsp;<BR>మాత్రమే సుమా!’’</FONT></p>
<p><FONT FACE="SHREE900, SHREE, sans-serif" SIZE="3">‘‘భారతదేశం జపాన్‌లా అవాలనా మీ ఆశయం?’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఎంతమాత్రం కాదు. భారతదేశం భారతదేశంగానే ఉండాలి. జపాన్‌లా</FONT></p>
<BR>
<p><FONT FACE="SHREE900, SHREE, sans-serif" SIZE="3">కాదు. ఆ మాటకు వస్తే ఏ దేశంలా కూడా మనదేశం ఎలా ఔతుందీ? సంగీతంలో&nbsp;<BR>ప్రధాన స్వరంలా, ప్రతిదేశానికి హృదయభూతమైన విషయం ఒకటి ఉంటుంది.&nbsp;<BR>దాన్నిబట్టే తక్కినవన్నీ జరుగుతాయి. ప్రతిదేశానికీ ఒక ప్రధాన విషయం&nbsp;<BR>ఉంటుంది; మిగిలినదంతా అప్రధానం. భారతదేశానికి ప్రధానవిషయం ఆస్తి&nbsp;<BR>కత. సంఘసంస్కారాదులన్నీ అప్రధానాలు. కాబట్టి భారతదేశం జపాన్‌లా&nbsp;<BR>కాజాలదు. హృదయం వికసిస్తే, భావప్రవాహం వెలువడుతుందంటారు. భారత&nbsp;<BR>దేశ హృదయం వికసించాలి. అప్పుడు ఆధ్యాత్మిక ప్రవాహం వెలువడుతుంది. మనం&nbsp;<BR>జపాన్‌వారి లాంటివారం కాము. మనం హిందువులం. భారతదేశ వాతావరణమే&nbsp;<BR>ఉపశాంతిని చేకూరుస్తుంది. ఇక్కడ నేను విరామం లేకుండా పని చేస్తున్నాను. ఈ&nbsp;<BR>పనులమధ్య నాకు విశ్రాంతి చేకూరుతోంది. మనదేశంలో ఆధ్యాత్మిక కృషిచేతనే&nbsp;<BR>విశ్రాంతి ఏర్పడుతుంది. మీ కార్యమంతా ఈ దేశంలో ఐహికప్రాయమయిందో,&nbsp;<BR>మీరు అతిమూత్రరోగంతో చస్తారు.’’</FONT></p>
<p><FONT FACE="SHREE900, SHREE, sans-serif" SIZE="3">‘‘జపాన్‌ గూర్చి ఈమాత్రం చాలు. ఇక అమెరికాలో మీ తొలి అనుభవా లెట్టివి&nbsp;<BR>స్వామీ?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘మొదటినుండీ చివరిదాకా అంతా చక్కగా గడిచింది. అక్కడి మత&nbsp;<BR>ప్రచారకులు, చర్చీ స్త్రీలు తప్ప మిగతావారంతా అతిథిసేవాపరాయణులు -&nbsp;<BR>కరుణాళువులు - ఉదారులు - మంచివారు.’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘ఈ చర్చీ స్త్రీలు ఎవరు స్వామీ?’’</FONT></p>
<p><FONT FACE="SHREE900, SHREE, sans-serif" SIZE="3">‘‘స్త్రీ భర్తను సంపాదించుకొనటానికి తీవ్రంగా ప్రయత్నించేటప్పుడు</FONT></p>
<BR>
<p><FONT FACE="SHREE900, SHREE, sans-serif" SIZE="3">సముద్రతీరంలో అన్ని విలాస ప్రదేశాలకు వెళ్లి, పురుషుని వశం చేసుకోవటానికి&nbsp;<BR>అన్ని ఉపాయాలను ప్రయోగిస్తుంది. ఈ ప్రయత్నాలు వ్యర్థమైతే, ఆమె అమెరికా&nbsp;<BR>వారనే ‘వృద్ధకన్య’ యై వారి చర్చ్‌లో చేరుతుంది. వారిలో కొంతమందికి ‘గుడినిష్ఠ’&nbsp;<BR>ఎక్కువవుతుంది. ఈ చర్చీ స్త్రీలకు మత దురభిమానం చాలాతీవ్రం. వారు అక్కడి</FONT></p>
<hr class="puTa_virupu">
<table><tr><td><a class=puTa_lanke href=puTa1183.html>p1183</a></td><td>p1184</td><td><a class=puTa_lanke href=puTa1185.html>p1185</a></td></tr></table>
</div></body></html>
