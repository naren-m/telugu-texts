<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa323.html>p323</a></td><td>p324</td><td><a class=puTa_lanke href=puTa325.html>p325</a></td></tr></table>

<p><FONT FACE="SHREE900, SHREE, sans-serif" SIZE="3">మనకు కావలసివున్నవి. ఆదర్శవాదులు (ఐడియలిస్ట్స్‌) కాని, భౌతికవాదులు&nbsp;<BR>(మెటీరియలిస్ట్స్‌) గాని చెప్పేది సరికాదు; మనకు భావమూ గ్రాహ్యమే, భావాన్ని&nbsp;<BR>తెల్పే శబ్దమూ గ్రాహ్యమే.</FONT></p>
<p><FONT FACE="SHREE900, SHREE, sans-serif" SIZE="3">అద్దంలో మన ముఖ ప్రతిబింబాన్నే మనం చూడగలం; ఇలాగే జ్ఞాన-&nbsp;<BR>మంతా ప్రతిబింబాన్ని గురించినదే. ఎవ్వడూ తన ఆత్మనుగాని బ్రహ్మాన్నిగాని&nbsp;<BR>ఎన్నడూ తెలిసికోలేడు, ఐనా మనమే ఆ ఆత్మ, మనమే ఆ బ్రహ్మం.</FONT></p>
<p><FONT FACE="SHREE900, SHREE, sans-serif" SIZE="3">నీకు నిర్వాణం ‘నువ్వు’ నశించినప్పుడే, సంకుచితాహంకారం నశించి&nbsp;<BR>నప్పుడే అనటం. బుద్ధుడి సూక్తి : ‘నువ్వు’ నశించినప్పుడే నీకు ఉత్తమత్వం,&nbsp;<BR>నీకు సత్యత్వం.</FONT></p>
<p><FONT FACE="SHREE900, SHREE, sans-serif" SIZE="3">దివ్యమైన అంతర్జోతి అనేకుల్లో మరుగుపడివుంది. ఇది ఇనుపపేటికలో&nbsp;<BR>వుంచబడిన దీపం మాదిరివుంది; దాన్లోనుంచి దీపకాంతి కించిత్తూ బయటకు&nbsp;<BR>ప్రసరింపజాలదు. విశుద్ధతద్వారా నిస్వార్థత ద్వారా ఆ ఆవరణం అద్దం మాదిరి&nbsp;<BR>పారదర్శకం అయ్యేవరకు దాని సాంద్రతను క్రమంగా మనం క్షీణింపచేయ&nbsp;<BR>వచ్చును. శ్రీరామకృష్ణులు ఇనుపపేటికనుంచి గాజుపేటికగా మార్పుచెందిన వ్యక్తి;&nbsp;<BR>దానిగుండా లోని జ్యోతిని మనం చూడగలం. మన మందరం గాజు పేటికలం&nbsp;<BR>కాబోయే దారిలోవున్నాం - యింకా సమున్నత పరావర్తన సాధనాలంకూడ కాబో-&nbsp;<BR>తున్నాం. ‘పేటిక’ వున్నంతవరకు మనం భౌతికసాధనాలగుండా భావించవలసిన&nbsp;<BR>వారమే. సహనంలేని వ్యక్తి ఎన్నడూ విజయం పొందలేడు.</FONT></p>

<p><FONT FACE="SHREE900, SHREE, sans-serif" SIZE="3">మహాయోగులు పరమతత్త్వానికి ప్రత్యక్ష నిదర్శనాల వంటివారు. కాని&nbsp;<BR>శిష్యులు గురువునే తత్త్వంగా ఎంచి, ఆతడిలోని పరమతత్త్వాన్ని మరచిపో&nbsp;<BR>తూంటారు.</FONT></p>
<p><FONT FACE="SHREE900, SHREE, sans-serif" SIZE="3">సాకారబ్రహ్మాన్ని గురించి బుద్ధుడి సంతత ఖండనమే విగ్రహారాధనకు&nbsp;<BR>ప్రాతిపదిక ఐంది. వైదికయుగంలోని జనానికి విగ్రహాలు లేవు, ఎందుకంటె&nbsp;<BR>వారు దేవుణ్ణి సర్వత్రా దర్శించారు కాబట్టి; కాని భగవంతుడు సృష్టికర్తా&nbsp;<BR>మిత్రుడూ అనే భావం వినష్టమవటంతో, విగ్రహాలు ఉత్పన్నాలైనాయి. బుద్ధుడే&nbsp;<BR>ఒక విగ్రహమయ్యాడు - జీససూ అంతే. దారుపాషాణాలు మొదలుకొని జీససు&nbsp;<BR>బుద్ధుల వరకు విగ్రహశ్రేణి తీరివుంది, మనకు విగ్రహాలేమో వుండవలసినవే.</FONT></p>

<p><FONT FACE="SHREE900, SHREE, sans-serif" SIZE="3">బలాత్కారంగా సంస్కరించ ప్రయత్నించినప్పుడల్లా సంస్కారమే వెనుక&nbsp;<BR>బడిపోతుంటుంది. ‘‘నువ్వు మంచివాడవే, కాని యింకా మంచివాడవవు’’ అని&nbsp;<BR>చెప్పు; కాని ఎవ్వరిని ‘‘నువ్వు దుర్మార్గుడవు’’ అనబోకు.</FONT></p>
<p><FONT FACE="SHREE900, SHREE, sans-serif" SIZE="3">మతాచార్యబ్రువులు ప్రతి దేశంలోను హానికారులే. ఎందుకంటె వారొక</FONT></p>
<p><FONT FACE="Times-Roman, Times, serif" SIZE="1">S21</FONT></p>
<hr class="puTa_virupu">
<table><tr><td><a class=puTa_lanke href=puTa323.html>p323</a></td><td>p324</td><td><a class=puTa_lanke href=puTa325.html>p325</a></td></tr></table>
</div></body></html>
