<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3814.html>p3814</a></td><td>p3815</td><td><a class=puTa_lanke href=puTa3816.html>p3816</a></td></tr></table>

<p><FONT FACE="TimesNewRoman, Times, serif" SIZE="2">1 8 8</FONT></p>
<p><FONT FACE="SHREE900, SHREE, sans-serif" SIZE="3">నే నింతవరకు ఒక వీరునిగా ఉన్నాను. నా ఉద్యమం మెరుపు వేగంతో,&nbsp;<BR>వజ్రంలా దృఢంగా ఉండాలని కోరుతున్నాను. ఆ విధంగానే నేను మరణిస్తాను.&nbsp;<BR>కాబట్టి దయచేసి నాకోసం నా పనిని నెరవేర్చు. ఇక్కడ జయమా పరాజయమా&nbsp;<BR>అనే ప్రసక్తిలేదు. యుద్ధంలో నే నెన్నడూ వెనుదిరుగలేదు. ఇప్పుడు ఆ విధంగా&nbsp;<BR>చేస్తానా? ప్రతి పనిలోను జయాపజయాలున్నాయి. ఐతే, పిరికివాడు మరణా-&nbsp;<BR>నంతరం క్రిమిగాగాని, కీటకంగాగాని జన్మిస్తాడని నమ్ముతున్నాను. అనేక లక్షల&nbsp;<BR>సంవత్సరాల తపస్సు తర్వాతకూడ పిరికిపందకు ముక్తిలేదు. మంచిది. నేను క్రిమి-&nbsp;<BR>కీటకంగా జన్మిస్తానా? ... నా దృష్టిలో ఈ లోకం కేవలం ఒక క్రీడే. అది&nbsp;<BR>ఎప్పుడూ ఆ విధంగానే ఉంటుంది. దీనికి సంబంధించిన, మానావమానాలను,&nbsp;<BR>లాభనష్టాలను తలపోస్తూ ఆరు దీర్ఘమాసాలు ఒకడు గడపాలా? ... నేను కార్య-&nbsp;<BR>శీలుణ్ణి. సలహాపై సలహా యివ్వబడుతోంది. ఇతడు యిది చెబుతున్నాడు.&nbsp;<BR>అతడు అది చెబుతున్నాడు. మళ్లా అతడు భయపెడుతున్నాడు. ఇతడు బెదరి-&nbsp;<BR>స్తున్నాడు! నా దృష్టిలో ఈ జీవితం, అంత దీర్ఘకాలం జాగ్రత్తతో, భయ&nbsp;<BR>భక్తులతో బతకవలసినంత మధురమైందికాదు. ధనం, ప్రాణం, మిత్రులు, బంధు-&nbsp;<BR>వులు, మానవులయొక్క ప్రేమ, నామీది ప్రేమ - యివన్నీ ఉండాలని ముందు-&nbsp;<BR>గానే నిశ్చయించుకొని, ఎవరైనా పనిలో ప్రవేశింపగోరితే, అతడు అంత భయ-&nbsp;<BR>భ్రాంతుడైతే, అప్పుడు అతనికి సంప్రాప్తమయ్యేది - గురుదేవుడు చెప్పినట్లు&nbsp;<BR>‘‘కాకి తాను చాల తెలివిగలదాన ననుకొంటుంది. కాని అది దినమంతా తినేది&nbsp;<BR>మురికి పదార్థాలనే’’ అనేదే! ధనం, సంపద, మఠాలు, సంస్థలు, ప్రచారాలు, ఉప-&nbsp;<BR>న్యాసాలు - వీటన్నింటి వెనుకవున్న ప్రయోజన మేమిటి? జీవిత&nbsp;<BR>మంతటిలో ఉన్న ప్రయోజనం ఒక్కటే - అదే విద్య. కాకుంటే, స్త్రీ పురుషుల&nbsp;<BR>భూమి, సంపదల ప్రయోజన మేమిటి? కాబట్టి ధన నష్టానికికాని, మరే యితర&nbsp;<BR>నష్టానికిగాని నేను బాధపడను. బాధపడనేపడను. పోరు జరిపేటప్పుడు, నడుం&nbsp;<BR>బిగించి పోరాడతాను. నా కంతమాత్రం పూర్తిగా తెలుసు. అంతేకాక ‘‘లెక్క&nbsp;<BR>చేయవద్దు. నిర్భయుడవుగా వుండు. ఓ వీరుడా! నేను నీ వెంటవున్నాను!’’ అని&nbsp;<BR>చెప్పే ఆ మానవుని, ఆ ధీరుని, ఆ దేవుని నేను అర్థం చేసుకొంటాను. ఆ మానవ&nbsp;<BR>- మాధవునకు, నా శతసహస్ర ప్రణామాలు. అలాటివారి సాన్నిధ్యం లోకాన్ని&nbsp;<BR>పునీతం గావిస్తుంది. వారు లోకోద్ధారకులు. అంతేగాక ‘‘ఓయ్‌! ముందుకు&nbsp;<BR>పోవద్దు, ఇక్కడ యీ ప్రమాదముంది. అక్కడ ఆ ప్రమాదముంది’’ అని&nbsp;<BR>ఎప్పుడు విలపించే - ఆ అజీర్ణరోగులు - ఎప్పుడు భయంతో వణకిపోతుంటారు.&nbsp;<BR>కాని దివ్యజనని అనుగ్రహంవల్ల నా మనస్సు దృఢమై</FONT></p>
<hr class="puTa_virupu">
<table><tr><td><a class=puTa_lanke href=puTa3814.html>p3814</a></td><td>p3815</td><td><a class=puTa_lanke href=puTa3816.html>p3816</a></td></tr></table>
</div></body></html>
