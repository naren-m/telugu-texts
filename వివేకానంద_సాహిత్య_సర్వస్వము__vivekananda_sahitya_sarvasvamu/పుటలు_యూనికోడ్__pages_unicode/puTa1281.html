<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1280.html>p1280</a></td><td>p1281</td><td><a class=puTa_lanke href=puTa1282.html>p1282</a></td></tr></table>
<p><FONT FACE="SHREE900, SHREE, sans-serif" SIZE="3">52 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">సాంఘికాచారాన్ని పాటించి దాన్ని అనుసరించాలి. ఆ పిదప దాని సత్యాన్ని&nbsp;<BR>గూర్చి మీ ఇష్టమొచ్చినట్లు విచారించుకోవచ్చు. హిందూదేశంలో ఎవ్వడైన&nbsp;<BR>మరొక కులం వారింట భోజనం చేస్తే, సంఘమంతా వానిపైన బడి, వాని&nbsp;<BR>నణచివేస్తుంది. వస్త్రధారణ విషయంలోకూడ, తన పూర్వీకుల రీతిని అనుస-&nbsp;<BR>రింపని వాని గతికూడ అట్లే. మొదటి రైలుబండిని చూడటానికి మరో&nbsp;<BR>గ్రామానికి వెళ్లినవాడొకణ్ణి వెలివేశారట. కాని మత విషయంలో మాత్రం, ఎట్టి&nbsp;<BR>నిర్బంధం లేదు. నాస్తికులు, అనాత్మవాదులు (మెటీరియలిస్ట్స్‌), బౌద్ధులు ప్రక్క-&nbsp;<BR>ప్రక్కనే నివసిస్తారు. వివిధ మతాలవారు, వివిధాశయాలవారు, క్రొత్తక్రొత్త మార్గా-&nbsp;<BR>న్నిబట్టే ఊహలు - అభావ్యములైనవికూడ కలవాళ్లు ఇరుగు పొరుగుల్లో&nbsp;<BR>ఉంటారు. అన్ని మతాల ప్రచారకులు, తమ తమ మతాలను బోధించి&nbsp;<BR>అనుచరులను సంపాదించుకొంటారు. దేవాలయ ద్వారాల దగ్గరే అనాత్మవాదులు&nbsp;<BR>నిలుచుండి, తమ అభిప్రాయాల్ని వెల్లడిస్తూంటారు. ఎవ్వరూ వారి&nbsp;<BR>తెరువుపోరు.</FONT></p>
<p><FONT FACE="SHREE900, SHREE, sans-serif" SIZE="3">బుద్ధుడు మిక్కిలి వృద్ధుడై మరణించాడు. ఆయన జీవితాన్ని ఆసక్తితో&nbsp;<BR>చదివిన నా మిత్రుడొక అమెరికా దేశస్థుడు, భౌతికశాస్త్రవేత్త వున్నాడు. అతనికి&nbsp;<BR>బుద్ధుని మరణరీతి రుచించలేదు. సిలువ మ్రానిమీద కదా అట్టివారు మరణిం-&nbsp;<BR>చాలి? ఎంత వెర్రి భావం? హత్యచేయబడటమే గుర్తా గొప్పతనానికి? ఇట్టి&nbsp;<BR>తలపులు హిందూదేశంలో ఎన్నడూ లేవు. మహాపురుషుడగు బుద్ధుడు&nbsp;<BR>హిందువుల దేవతలను, జగదీశ్వరునికూడ నిందిస్తూ దేశమంతటా పర్యటిం-&nbsp;<BR>చాడు. కాని పండుముదుసలి అయ్యేవరకు - ఎన్నభై యేళ్లు బ్రతికాడు. దేశంలో&nbsp;<BR>సగభాగాన్ని తన మతంవైపుకి త్రిప్పుకున్నాడు.</FONT></p>
<p><FONT FACE="SHREE900, SHREE, sans-serif" SIZE="3">ఇక చార్వాకమతం. ఆ మతస్థులు ఈ 19వ శతాబ్దంలో అయితే&nbsp;<BR>బహిరంగంగా బోధించలేకపోయేవారు. అంత అసభ్యరూపంగా, అంత ఘోర&nbsp;<BR>రీతిలో వారు అనాత్మవాదాన్ని బోధించారు. మతమంతా అసంబద్ధ ప్రలాపమనీ,&nbsp;<BR>అది మతాచార్యుల కుతంత్ర ఫలితమనీ, మూఢులు, వంచకులు, రాక్షసులు,&nbsp;<BR>వేదాలను కల్పించిరనీ, భగవంతుని ఉనికి, నిత్యమైన ఆత్మ ఉనికి, కల్ల అనీ వారు&nbsp;<BR>ప్రతి పట్టణానికి వెళ్లి, ప్రతి దేవాలయం దగ్గర, నిరాఘాటంగా బోధింపగల్గారు.&nbsp;<BR>ఆత్మ అనేదొకటి ఉంటే, మరణానంతరం అది ఆలుబిడ్డల పట్ల మమతవల్ల&nbsp;<BR>ఎందుకు తిరిగిరాదు? ఆత్మ అనేది వుంటే, దానికి మరణానంతరంకూడ&nbsp;<BR>మమకారం నిలిచివుండాలనీ, అది మంచి వస్త్రాలను, చక్కటి భోజనాన్ని&nbsp;<BR>కోరుతూ వుంటుందని వారి తలంపు! ఇట్టి బోధలు చేస్తున్నా ఈ చార్వాకుల&nbsp;<BR>జోలికి ఎవ్వరూ పోలేదు.</FONT></p>
<hr class="puTa_virupu">
<table><tr><td><a class=puTa_lanke href=puTa1280.html>p1280</a></td><td>p1281</td><td><a class=puTa_lanke href=puTa1282.html>p1282</a></td></tr></table>
</div></body></html>
