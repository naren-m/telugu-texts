<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2861.html>p2861</a></td><td>p2862</td><td><a class=puTa_lanke href=puTa2863.html>p2863</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">33</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును. ఎన్నోసార్లు చెప్పారు. మాకందరికీ చెప్పారు. ఒకరోజు&nbsp;<BR>ఆయన కాశీపూరు ఉద్యానవనంలో వున్నప్పుడు, ఆయన శరీరం యింక&nbsp;<BR>శాశ్వతంగా కనుమరుగైపోతుందేమో అన్న సంశయం కలిగినప్పుడు, ఆయన&nbsp;<BR>ప్రక్కన నిలబడి నాలో నేను యిలా అనుకొన్నాను. ‘‘మంచిది. ఇప్పుడైనా మీరు&nbsp;<BR>భగవంతుణ్ణని ప్రకటించుకొన్నట్లయితే, మీరు సాక్షాత్‌ భగవంతులని నేను&nbsp;<BR>విశ్వసిస్తాను.’’ ఇది వారి నిర్యాణానికి రెండు రోజుల ముందు జరిగింది.&nbsp;<BR>వెంటనే ఆయన నా వైపు చూస్తూ, అకస్మాత్తుగా యిలా చెప్పారు. ‘‘ఎవరు&nbsp;<BR>రాముడో, ఎవరు కృష్ణుడో, వారే యిప్పుడు శ్రీరామకృష్ణుడుగా యీ శరీరంలో&nbsp;<BR>ఉన్నాడు. అది కేవలం నీ వేదాంత దృష్టిలో లేదు!’’</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> ఈ మాట విని నేను&nbsp;<BR>నిశ్చేష్టితుణ్ణయ్యాను. మాకుకూడా, యింకా పూర్ణవిశ్వాసం కలగలేదు. మా&nbsp;<BR>ప్రభువుయొక్క శ్రీముఖంనుండి మాటిమాటికి విన్న తర్వాతకూడా, మా మన-&nbsp;<BR>స్సులు యిప్పటికికూడా, అప్పుడప్పుడు సంశయంతోను, నిరాశతోను&nbsp;<BR>కలచివేయబడుతున్నాయి. అందువల్ల, యితరులకు ఆ విశ్వాసం వెంటనే కలుగ&nbsp;<BR>లేదంటే ఆశ్చర్యమేముంది? మనలాగా శరీరం ధరించినవాడు అవతారమని చెప్ప-&nbsp;<BR>గలగటంగాని, విశ్వసించటంగాని నిజంగా, చాలా కష్టమైన విషయమే! మనం&nbsp;<BR>ఆయనను ‘పూర్ణపురుషుడు’ అనిగాని, ‘బ్రహ్మజ్ఞాని’ అనిగాని - అంతవరకు&nbsp;<BR>అనవచ్చు. మంచిది. నీవు ఆయనను ‘సాధువు’ అనిగాని, ‘మహాయోగి’ అని-&nbsp;<BR>గాని లేక మరేమైనా అనిగాని, ఏవిధంగా ఆయనను నీవు తలచినా ఫరవాలేదు&nbsp;<BR>కాని, శ్రీరామకృష్ణునివంటి ‘పరిపూర్ణ పురుషుడు’ ఈ లోకంలో యింతవరకు&nbsp;<BR>ఉద్భవించలేదు అని నేను ఘంటాపథంగా చెబుతున్నాను. అంధకారబంధురమైన&nbsp;<BR>ఈ లోకంలో ఈ మహాపురుషుడు జ్యోతి స్తంభంలాగా ఈ యుగంలో&nbsp;<BR>ప్రకాశిస్తున్నాడు. ఆయన జ్ఞానప్రకాశం వల్లనే, మానవు డీ రోజు సంసార&nbsp;<BR>సాగరాన్ని తరిస్తున్నాడు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కాని స్వామీ! కన్నులారా చూచి, లేదా చెవులారా విన్న తర్వాతనే&nbsp;<BR>గాని నిజమైన నమ్మకం కలగదు. మధురబాబు</FONT><FONT FACE="SHREE900, SHREE, sans-serif" SIZE="3"> శ్రీ రామకృష్ణుని గూర్చి అనేక&nbsp;<BR>విషయాలు దర్శించాడని విన్నాను. ఆ విధంగా ఆయన యందతనికి అద్భుత-&nbsp;<BR>మైన నమ్మకం కలిగింది.</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">బ్రహ్మజ్ఞాని, ఎవరితోనైనా (ఉదాహరణకు మనువు మొదలైన వారితో) తన&nbsp;<BR>ఐక్యతను ప్రకటించవచ్చు. (బ్రహ్మసూత్రం: 1-1-30)</FONT></p>
<p><FONT FACE="SHREE900, SHREE, sans-serif" SIZE="3">దక్షిణేశ్వర దేశాలయాన్ని నిర్మింపజేసిన రాణి రాసమణి అల్లుడు మధురానాథ&nbsp;<BR>విశ్వాస్‌.</FONT></p>
<hr class="puTa_virupu">
<table><tr><td><a class=puTa_lanke href=puTa2861.html>p2861</a></td><td>p2862</td><td><a class=puTa_lanke href=puTa2863.html>p2863</a></td></tr></table>
</div></body></html>
