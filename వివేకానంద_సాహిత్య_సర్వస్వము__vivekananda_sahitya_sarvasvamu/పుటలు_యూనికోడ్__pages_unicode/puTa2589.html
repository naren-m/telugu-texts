<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2588.html>p2588</a></td><td>p2589</td><td><a class=puTa_lanke href=puTa2590.html>p2590</a></td></tr></table>
<p><FONT FACE="SHREE900, SHREE, sans-serif" SIZE="3">భగవద్గీత విశిష్టత</FONT></p>
<p><FONT FACE="Bookman-Light, Bookman, serif" SIZE="2">153</FONT></p>
<p><FONT FACE="SHREE902, SHREE, sans-serif" SIZE="3">క్లైబ్యం మా స్మ గమః పార్థ నైతత్‌ త్వ య్యుపపద్యతే।&nbsp;<BR>క్షుద్రం హృదయదౌర్బల్యం త్యక్త్వోత్తిష్ఠ పరంతప।।</FONT></p>
<p><FONT FACE="SHREE900-Italic, SHREE, sans-serif" SIZE="3">సంజయుడిలా అన్నాడు:</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘అలా దయావిష్టుడూ, నీరు నిండటంచేత కలగిన నేత్రాలు కలవాడూ,&nbsp;<BR>విషాదాన్ని పొందుతున్న వాడూ ఐన అర్జునుడితో మధుసూదనుడు యిలా&nbsp;<BR>పలికాడు.’’&nbsp;<BR></FONT><FONT FACE="SHREE900-Italic, SHREE, sans-serif" SIZE="3">భగవానుడిలా పలికాడు:</FONT></p>
<p><FONT FACE="SHREE900, SHREE, sans-serif" SIZE="3">‘‘ఈ సంకట సమయంలో యీ మోహం నీ కెక్కడనుండి దాపురించిం-&nbsp;<BR>దోయి? అర్జునా, యిలాటి మోహాన్ని పొందేవారు అనార్యులు; ఇది అప్రతిష్ఠా-&nbsp;<BR>కరం; స్వర్గప్రాప్తికి ప్రతిబంధకం.’’</FONT></p>
<p><FONT FACE="SHREE900, SHREE, sans-serif" SIZE="3">‘‘పార్థా, పిరికితనాన్ని పొందవద్దు. ఇది నీకు తగదోయి. తుచ్ఛమైన యీ&nbsp;<BR>హృదయదౌర్బల్యాన్ని విడిచి ఓ పరంతపా, లెమ్ము.’’</FONT></p>
<p><FONT FACE="SHREE900, SHREE, sans-serif" SIZE="3">‘తం తథా కృపయావిష్టమ్‌’ అనటంతో ప్రారంభమైన శ్లోకాల్లో ఎంత&nbsp;<BR>సుందరంగా, ఎంతటి కవిత్వపు సొబగుతో అర్జునుడి వాస్తవ పరిస్థితి వర్ణించ&nbsp;<BR>బడింది. అప్పుడు శ్రీకృష్ణుడు అర్జునుడికి ‘‘క్లైబ్యం మా స్మ గమః పార్థ’’&nbsp;<BR>మొదలైన మాటలచే హితం ఉపదేశిస్తాడు. అతడు అర్జునుణ్ణి పోరాడమని పురి-&nbsp;<BR>కొల్పుతున్నాడే ఎందుకు? ఎందుకంటే శుద్ధసత్త్వగుణ ప్రాధాన్యం తలమునుకలై,&nbsp;<BR>అందులోనుండి పుట్టింది కాదు అర్జునుడి యుద్ధవిరక్తి. అతడికి యీ వైము-&nbsp;<BR>ఖ్యాన్ని కలిగించినదంతా తమోగుణమే. సంపద కలుగనీ, ఆపద రానీ, సకల&nbsp;<BR>జీవిత పరిస్థితుల్లోను సమాన ప్రశాంతత కలిగి వుండటం సత్త్వగుణవంతుడి&nbsp;<BR>స్వభావం. అర్జునుడు భయపడ్డాడు. కృపావిష్టుడైనాడు. అతడు యుద్ధభూమికి&nbsp;<BR>వచ్చింది పోరాడ్డానికే కాని మరొకందుకు కాదు. పోరాడదామనే సహజ ప్రవృత్తి,&nbsp;<BR>యిష్టమూ అతడికి వున్నాయనటానికి, అతడు యుద్ధభూమికి రావటమే&nbsp;<BR>ప్రమాణం. మన జీవితాల్లోకూడ అలాటి సందర్భాలు తరచు కలుగుతాయి.&nbsp;<BR>అనేకులు తాము సాత్విక స్వభావులమని అనుకొంటారు. యథార్థానికి వారు&nbsp;<BR>తామసికులేగాని మరెవరూ కారు. అనేకులు అశుచి మార్గాల్లో జీవిస్తూ తాము&nbsp;<BR>పరమహంసలమనుకొంటారు? ఎందువల్ల? పరమహంసలు జడులుగానో, పిచ్చి-&nbsp;<BR>వారుగానో, అశుద్ధాత్ములుగానో వుంటారని శాస్త్రాల్లో చెప్పబడింది. పరమ&nbsp;<BR>హంసలు శిశువులతో పోల్చబడ్డారు. ఇక్కడ సామ్యం పాక్షికం. పరమహంసా పసి-&nbsp;<BR>బిడ్డా ఒక్కరు కారు, అభిన్నులు కారు. కాని వారు విపరీత పరాకాష్ఠలు (ఎక్‌స్ట్రీమ్‌&nbsp;<BR>పోల్స్‌) కాబట్టి ఒక్క విధంగానే వున్నట్టు కనబడతారు. ఒకరు జ్ఞానాతీతులు,</FONT></p>
<hr class="puTa_virupu">
<table><tr><td><a class=puTa_lanke href=puTa2588.html>p2588</a></td><td>p2589</td><td><a class=puTa_lanke href=puTa2590.html>p2590</a></td></tr></table>
</div></body></html>
