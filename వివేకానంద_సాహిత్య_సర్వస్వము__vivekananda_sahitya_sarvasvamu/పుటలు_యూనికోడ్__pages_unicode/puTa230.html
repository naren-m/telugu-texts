<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa229.html>p229</a></td><td>p230</td><td><a class=puTa_lanke href=puTa231.html>p231</a></td></tr></table>


<p><FONT FACE="SHREE900, SHREE, sans-serif" SIZE="3">నట్లు, మీ శరీరాలు మీ భావాలనుంచి వ్యక్తమైనట్లు, యీ విశ్వం మీ మనస్సు&nbsp;<BR>నుంచి వ్యక్తమైనదని తలచటం సహజమే కదా. సమస్త విశ్వం యీ రీతి పరికల్పన&nbsp;<BR>ననుసరించి నిర్మించబడిన దన్నప్పుడు, ఒక అణువు ఎలా నిర్మించబడినదో&nbsp;<BR>విదితమైతే, సమస్త విశ్వం ఎలా నిర్మించబడిందో మీరు గ్రహించగలరు. అంతేగాక&nbsp;<BR>మనస్సు ఒకే వస్తువుయొక్క స్థూల సూక్ష్మ వ్యక్తీకరణాలు. ఈ రెండింటికి అవి-&nbsp;<BR>నాభావసంబంధం వుండటంతో దేహం శిథిలమైపోయిన వేళ, మనస్సు&nbsp;<BR>కూడ శిథిల మవుతుందని స్పష్టమవుతోంది. ఒక వ్యక్తి మెదడులో అలజడి&nbsp;<BR>జనిస్తే, ఆతడి ఊహలో సైతం అలజడి జనించి తీరాలి. కారణం: అవి రెండూ&nbsp;<BR>ఒక్కటే! ఒకే వస్తువుయొక్క స్థూల సూక్ష్మరూపాలే! పదార్థం, మనస్సు అనే&nbsp;<BR>రెండు విషయాలున్నాయి కదా. సమున్నత ఒకే వాయువు వాయుపథంలో చాల&nbsp;<BR>దట్టం, అత్యంత పలుచని అనే రెండు సమరస్తరాలు కలిగినట్లు, శరీరం&nbsp;<BR>కూడ ఒక్కటై స్థూల సూక్ష్మస్తరబంధురమై వెలస్తుంది. దేహం వేళ్లమీది&nbsp;<BR>గోళ్ల సముదాయం వంటిది. గోళ్లను తీసివేసినప్పటికి అవి ఏ తీరులో&nbsp;<BR>మళ్లా పెరుగుతవో అదే తీరుగా మన సూక్ష్మభావాలనుంచి ఒకటి తరువాత&nbsp;<BR>యింకొకటిగా శరీరాలు పెరుగుతవి. ఒక వస్తువు  సూక్ష్మమయ్యేకొద్దీ అది స్థిర-&nbsp;<BR>మైవుంటుంది; ఈ విషయం అనవరతం మనం విలోకిస్తున్నాం. స్థూలమయ్యే-&nbsp;<BR>కొద్దీ దాని స్థిరత్వం కుంటుపడుతూంటుంది. ఒకటైన భావశక్తి వ్యక్తీకరణంలో&nbsp;<BR>రూపం స్థూలమైన వ్యక్తీకరణమనీ, నామం సూక్ష్మమైన వ్యక్తీకరణమనీ మనం&nbsp;<BR>గ్రహిద్దాంగాక. కాని యీ మూడు ఒక్కటే. ఇందులో ఏకత్వం వుంది, త్రిత్వం&nbsp;<BR>వుంది. ఏకైక వస్తువు యొక్క మూడు రీతుల వ్యక్తీకరణ క్రమం యిది. ఒకటి&nbsp;<BR>సూక్ష్మమైనది, రెండవది కొంత స్థూలమైనది. మూడవది మరింత స్థూల&nbsp;<BR>మైనది. ఒకదానితో తక్కిన రెండూ కలిసే వుంటవి. భావం ఎందులో వుందో,&nbsp;<BR>నామం అందులో వుంది; రూపమూ వుంది.</FONT></p>
<p><FONT FACE="SHREE900, SHREE, sans-serif" SIZE="3">దేహం ఏ పరికల్పన ననుసరించి, ఏ పద్ధతినిబట్టి నిర్మితమైనదో, దాని&nbsp;<BR>నిర్మాణంలో సైతం నామరూపభావాలు వున్నవని సహజంగా గ్రహించగలం.&nbsp;<BR>విశ్వంలోని సూక్ష్మతమభాగం ‘భావం’. అది దాన్లోని ప్రేరణశక్తి. మన శరీరం-&nbsp;<BR>లోని భావశక్తిని ఆత్మ అంటారు. విశ్వంలోని భావశక్తిని ఈశ్వరుడంటాం.&nbsp;<BR>తరువాత గణనీయమైనది నామం; తదనంతరం పేర్కోబడేది రూపం. దీన్ని&nbsp;<BR>మనం చూస్తాం; స్పర్శతో ఎరుగుతాం. దృష్టాంతానికి మీలో ఒకరిని&nbsp;<BR>పేర్కొంటాం. ఈ విశ్వంలో యితడు ఒక చిన్నవిశ్వం; ఒక ప్రత్యేకరూపం&nbsp;<BR>గల శరీరం. దానికొక పేరువుంది; జాన్‌ అనండి లేక జేన్‌ అనండి. ఆ పేరు&nbsp;<BR>వెనుక భావం వుంది. ఇదేవిధంగా విశ్వం వుంది. దీనికొక పేరువుంది. ఇది అన్ని</FONT></p>
<hr class="puTa_virupu">
<table><tr><td><a class=puTa_lanke href=puTa229.html>p229</a></td><td>p230</td><td><a class=puTa_lanke href=puTa231.html>p231</a></td></tr></table>
</div></body></html>
