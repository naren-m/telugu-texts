<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1772.html>p1772</a></td><td>p1773</td><td><a class=puTa_lanke href=puTa1774.html>p1774</a></td></tr></table>
<p><FONT FACE="SHREE900, SHREE, sans-serif" SIZE="3">168 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">పోయాయి. అతని అపరావిద్యా ఆ పరావిద్యను సమీపించటానికి ఉపకరించిం-&nbsp;<BR>దనటం నిశ్చయం. సత్యమైన విద్య అంటే యిదే. ‘‘విద్యా దదాతి వినయం’’&nbsp;<BR>(విద్య వినయాన్ని యిస్తుంది) దివ్యజ్యోతిని దర్శింపచెయ్యని చదువువల్ల&nbsp;<BR>ప్రయోజనం ఏమిటి?</FONT></p>
<p><FONT FACE="SHREE900, SHREE, sans-serif" SIZE="3">భారతదేశమంటే అతనికెంత భక్తి! నా మాతృభూమి పట్ల నా కలాటి&nbsp;<BR>భక్తిలో శతాంశం వున్నా చాలు. అసాధారణమైన ప్రజ్ఞతో, నిరంతరం బుద్ధితో పరి-&nbsp;<BR>శ్రమిస్తూ ఏభై ఏళ్లకు పైగా - యింకెక్కువో - అతడు హిందువు మాదిరి తాత్త్విక&nbsp;<BR>విచారంలో గడిపాడు. అనంతమైన సంస్కృత సాహిత్యారణ్యంలో&nbsp;<BR>తీక్ష్ణమైన దివ్యజ్యోతి వెలుగునీడలను గూర్చి తీవ్రాభిలాషతో, పరమానందంతో&nbsp;<BR>ఆ విశ్వాత్మలో లీనమై తనను ఉపరివీథుల కెత్తేంతవరకూ ఆగక అతడు అన్వేషణ&nbsp;<BR>సాగించాడు.</FONT></p>
<p><FONT FACE="SHREE900, SHREE, sans-serif" SIZE="3">ఆయన తత్త్వవేత్తలలో తత్త్వవేత్త. ఏ వేదాంతం, మతం సమస్త మానవ-&nbsp;<BR>కోటిని తరింపచెయ్యగలదో, ఏది సమస్త మతాలకీ అతీతమో ఆ వేదాంతం&nbsp;<BR>యొక్క నిజమైన తత్త్వాన్ని వివేచించి గ్రహించగలిగిన మహనీయు డాయన. ఇక&nbsp;<BR>రామకృష్ణ పరమహంస ఎవరు? వేదాంతోక్తమైన మహద్విషయాన్ని అనుభవ&nbsp;<BR>పూర్వకంగా చూపించిన వ్యక్తి. ప్రాచీన పవిత్ర భారతదేశమే అతడు, దాని ప్రతి-&nbsp;<BR>మూర్తి. భవిష్యద్భారతానికి వెలుగుపుంత. సకల లోకాలకు దివ్యజ్యోతి&nbsp;<BR>ర్వాహకుడు. ‘‘రత్నాల విలువ రత్నవ్యాపారికే తెలుసు’’ ననటం ఒక నానుడి.&nbsp;<BR>హైందవ తాత్త్వికాకాశంలో మెరసిన ప్రతి నక్షత్రం వెదజల్లే కాంతిపుంజాన్ని&nbsp;<BR>హైందవునికంటె ముందుగా యీ పాశ్చాత్యమహర్షి దర్శించి ఆనందించి&nbsp;<BR>అభినందించటంలో ఆశ్చర్యం ఏముంది?</FONT></p>
<p><FONT FACE="SHREE900, SHREE, sans-serif" SIZE="3">‘‘మీరు మా దేశానికి ఎప్పుడు వస్తారు? తమ ప్రాచీనుల చింతనాలను&nbsp;<BR>వెలుగుకు తెచ్చిన మీకు అక్కడ ప్రతి హృదయమూ నీరాజనం&nbsp;<BR>పడుతుం’’దన్నాను ఆయన్ను ఉద్దేశించి. ఆ వృద్ధమహర్షి వదనం ఒక్కసారి&nbsp;<BR>విప్పారింది. ఆ కళ్లలో ఒక బాష్పకణం తళుక్కున మెరిసింది. మృదువుగా తల-&nbsp;<BR>పంకించాక ఆ హృదయస్పందనం వాగ్రూపం ధరించింది. ‘‘అప్పుడు నేను తిరిగి&nbsp;<BR>రావటం వుండదు. నన్నక్కడే దహనం చెయ్యాలి.’’ తరువాతి ప్రశ్నల పరం-&nbsp;<BR>పరవల్ల నిభృత మానవ హృదయస్థ పవిత్రస్థానాల్లో అనధికారంగా ప్రవేశించిన&nbsp;<BR>ట్లవుతుంది. ఆ హృదయాంతరాళంలోని నిగూఢ రహస్యాలు ఎవడి కెరుక?&nbsp;<BR>జన్మజన్మాంతరాలలో ఆతని కీ భారతదేశంతో ఏం సంబంధముందో ఎవరికి&nbsp;<BR>తెలుసు? కాని కవికుల గురువు వాక్కు యిలా ధ్వనిస్తోంది:</FONT></p>
<hr class="puTa_virupu">
<table><tr><td><a class=puTa_lanke href=puTa1772.html>p1772</a></td><td>p1773</td><td><a class=puTa_lanke href=puTa1774.html>p1774</a></td></tr></table>
</div></body></html>
