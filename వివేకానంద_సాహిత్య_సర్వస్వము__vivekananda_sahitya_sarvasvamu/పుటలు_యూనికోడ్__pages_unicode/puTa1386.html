<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1385.html>p1385</a></td><td>p1386</td><td><a class=puTa_lanke href=puTa1387.html>p1387</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వతత్త్వ దర్పణం</FONT></p>
<p><FONT FACE="SHREE900, SHREE, sans-serif" SIZE="3">157</FONT></p>
<p><FONT FACE="SHREE900, SHREE, sans-serif" SIZE="3">ఎంతటివో ఆయనకు తెలుసు. ఆ దేవదేవుని, దండనాధికారిగా, పారితోషిక&nbsp;<BR>దాతగా చేసి నేరం ఆయనపై తోయడం మూర్ఖత్వం. ఆయన దండనలు విధించే&nbsp;<BR>వాడు కాడు. బహుమతుల్ని ఇచ్చేవాడూ కాడు. ఆ సర్వేశ్వరుని కృప వెల్లివిరసి&nbsp;<BR>అనంతంగా, దశదిశల ప్రవహిస్తూ సకల జీవులకు, సమస్త ప్రదేశాలలోను,&nbsp;<BR>సర్వకాల సర్వావస్థలలోను, వంకర మార్గంలేక, ఆశాభంగం కావింపక సులభంగా&nbsp;<BR>లభిస్తుంది. దాన్ని వినియోగించుకొనే విధానం మనపై ఆధారపడి వుంది. తోడి&nbsp;<BR>మానవులనుకాని, భగవంతునిగాని, బ్రహ్మాండంలో మరెవ్వరినిగాని నిందించ&nbsp;<BR>బోకుడు. మీకేదైనా దుఃఖం కలిగినప్పుడు, మిమ్మల్ని మీరే నిందించుకోండి. ఉత్త-&nbsp;<BR>మమైన మార్గాన్ని అవలంబించడానికి ప్రయత్నించండి.</FONT></p>
<p><FONT FACE="SHREE900, SHREE, sans-serif" SIZE="3">మన సమస్యా పరిష్కారానికి ఇదొక్కటే త్రోవ. ఇతరుల నిందించే వారి&nbsp;<BR>సంఖ్య దినదినానికి పెరిగిపోతోంది కదా? బుద్ధిహీనులై వారు దుఃఖంతో బాధ-&nbsp;<BR>పడుతున్నారు. తమ పొరపాట్ల వల్లే దుర్గతి పాలయి, వీరు ఇతరులను నిందిస్తారే!&nbsp;<BR>ఇట్టి వారి దశ బాగుపడజాలదు. అందువల్ల ఏలాటి లాభం చేకూరబోదు. తమ&nbsp;<BR>దోషాలను ఇతరుల నెత్తిపై త్రోసి, పరులను నిందించే ప్రయత్నం వీరిని మరింత&nbsp;<BR>బలహీనుల్ని చేస్తుంది సుమండీ! కాబట్టి మీ లోపాలకై, ఎవరినిగాని నిందించ-&nbsp;<BR>కండి. మీ కాళ్ల మీద మీరే నిలువబడి మీ బాధ్యతనంతా, మీరే వహించండి.&nbsp;<BR>‘‘నేను అనుభవించే దుఃఖం నా కర్మఫలం. అందువల్ల ఇది, నా చేతనే నివారించ&nbsp;<BR>బడగలదని ఋజువవుతోంది -’’ అనండి. నేను సృష్టించిన దాన్ని నేను నాశనం&nbsp;<BR>చేయగలుగుతాను. ఇతరులు సృష్టించిన దాన్ని నే నెన్నడు, నాశనం చేయజాలను.&nbsp;<BR>కాబట్టి మనం సదా ధైర్యాన్ని బలాన్ని పూని నిలబడాలి. బాధ్యతనంతా మీ మీద&nbsp;<BR>పెట్టుకొని, మీ గతికి మీరే కర్తలని అంగీకరించండి. మీకు కావలసిన బలం,&nbsp;<BR>సహాయం మీలోనే ఉన్నది సుమండీ! కాబట్టి మీ భవితవ్యాన్ని, మీరే నిర్మించు-&nbsp;<BR>కోండి. ‘‘గతాన్ని గతం పూడ్చిపెట్టుగాక.’’ అంతులేని భవిష్యత్తుంది. మీ ప్రతి-&nbsp;<BR>వాక్కును ప్రతి సంకల్పమును, ప్రతి చేష్టకూడ, మీకు సంచిత ఫలాన్ని&nbsp;<BR>చేకూరుస్తూ వుంటుంది. చెడ్డ తలపులు, చెడ్డ పనులు పెద్దపులులలాగా,&nbsp;<BR>పైకి దుముకుతాయని మరువకండి. గొప్ప ఉత్సాహానికీ అవకాశం వుంది.&nbsp;<BR>సత్సంకల్పాలు, సత్కార్యాలు, నూర్ల కొలదీ, వేల కొద్దీ దేవతాగణాల మహిమతో&nbsp;<BR>మిమ్మల్ని సదా రక్షించగలవను దృఢవిశ్వాసం కలిగి ప్రవర్తింతురు గాక!</FONT></p>

<hr class="puTa_virupu">
<table><tr><td><a class=puTa_lanke href=puTa1385.html>p1385</a></td><td>p1386</td><td><a class=puTa_lanke href=puTa1387.html>p1387</a></td></tr></table>
</div></body></html>
