<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa63.html>p63</a></td><td>p64</td><td><a class=puTa_lanke href=puTa65.html>p65</a></td></tr></table>


<p><FONT FACE="SHREE900, SHREE, sans-serif" SIZE="3">తాత్త్వికవిషయంలో బుద్ధదేవుడి శిష్యులు వేదా లనే సుస్థిరపర్వతాలను&nbsp;<BR>ఢీకొని వాటిని కదలించలేకపోవటం అలావుంచి, స్త్రీ కానివ్వండి, పురుషుడు&nbsp;<BR>కానివ్వండి ప్రతివ్యక్తీ ఎంతో ఆశతో ఆశ్రయించుకొనివుండే భగవంతుడనే శాశ్వత&nbsp;<BR>మైన ఆలంబనాన్ని సమాజంలోనుంచి లాగివేశారు. ఫలితం ఏమిటి? బౌద్ధ-&nbsp;<BR>మతం భారతదేశంలో స్వాభావికమైన వినాశం పొందాల్సివచ్చింది. బౌద్ధమత&nbsp;<BR>జన్మస్థానమైన భారతదేశంలో నేడు బౌద్ధుడనిపించుకొనే వాడొక్కడూ లేడు.</FONT></p>
<p><FONT FACE="SHREE900, SHREE, sans-serif" SIZE="3">కాని బ్రాహ్మణ మతానికి కొంత నష్టం వాటిల్లింది: ఆ సంస్కరణ&nbsp;<BR>దీక్షా, ప్రతిజీవిపట్ల ప్రసరించే ఆ అద్భుత దానదయాధర్మాలూ, గ్రీకుదేశ&nbsp;<BR>చరిత్రకారు డొకడిచే ‘హిందువు అసత్యమాడటంకాని, హైందవస్త్రీ వ్యభి&nbsp;<BR>చారిణియై వుండటంగాని భారతదేశంలో నేను కనీవినీ ఎరుగను’ అనిపించు&nbsp;<BR>కోనేటంత ఘనతను హైందవ సమాజానికి ఒనగూర్చి, జనసామాన్యంలో బౌద్ధ-&nbsp;<BR>మతం వెలుగొందచేసిన ఆ అద్భుత పరివర్తన ప్రభావం - యివన్నీ బ్రాహ్మణ-&nbsp;<BR>మతంలో కొరవడ్డాయి.</FONT></p>
<p><FONT FACE="SHREE900, SHREE, sans-serif" SIZE="3">హిందూమతం లేనిదే బౌద్ధమతమూ, బౌద్ధమతం లేనిదే హిందూ&nbsp;<BR>మతమూ చైతన్యవంతాలై వుండలేవు. కాబట్టి బ్రాహ్మణుల ధీశక్తీ వేదాంత&nbsp;<BR>విజ్ఞానమూ లేనిదే బౌద్ధులు నిలబడలేరనీ, బౌద్ధుల ఔదార్యమూ సర్వభూత-&nbsp;<BR>ప్రేమా లేనిదే బ్రాహ్మణులు నిలబడలేరనీ పరస్పరవియోగం మన కెలా చాటు-&nbsp;<BR>తోందో గమనించండి. బ్రాహ్మణులకూ బౌద్ధులకూ పరస్పరం ఏర్పడ్డ యీ&nbsp;<BR>ఎడబాటే భారతదేశ పతనానికి కారణం. భారతదేశం ముఫైకోట్ల బిచ్చగాళ్లతో&nbsp;<BR>కూడుకొనివుండటానికీ వెయ్యేళ్లుగా విదేశీయ విజేతలకు దాస్యం చేస్తూండ&nbsp;<BR>టానికీ యిదే కారణం. కాబట్టి ఆ గురువరేణ్యుడి (బుద్ధుడి) ఔదార్యంతో,&nbsp;<BR>అద్భుతమైన లోకహితాచరణ స్ఫూర్తి శక్తిసామర్థ్యాలతో బ్రాహ్మణుడి అఖండ&nbsp;<BR>ధీశక్తిని మేళవిద్దాంగాక.</FONT></p>
<p><FONT FACE="SHREE902, SHREE, sans-serif" SIZE="3">తుది సమావేశ ప్రసంగం</FONT></p>
<BR>
<p><FONT FACE="SHREE902-Italic, SHREE, sans-serif" SIZE="3">1893వ సం।। సెప్టెంబర్‌ 27వ తేదీ</FONT></p>
<p><FONT FACE="SHREE900, SHREE, sans-serif" SIZE="3">విశ్వమత మహాసభ చరితార్థత పొందింది. ఈ బృహత్సమావేశాన్ని&nbsp;<BR>వాస్తవం చేయటానికై పరిశ్రమించినవారికి ఆ దయామయుడైన భగవంతుడు&nbsp;<BR>తోడ్పడి వారి నిస్వార్థ పరిశ్రమను సఫలీకృతం గావించాడు.</FONT></p>
<p><FONT FACE="SHREE900, SHREE, sans-serif" SIZE="3">తమ సత్యనిరతిచేత, ఔదార్యంచేత యీ దివ్యసంఘటనను ముందు&nbsp;<BR>సమాలోచించి తదనంతరం దీన్ని కార్యరూపంలో పెట్టిన మహనీయులకు నా&nbsp;<BR>అభివందనాలు. ఈ సభావేదికనుంచి వెల్లివిరిసిన ఉదార భావాలకు నా అభివంద</FONT></p>
<hr class="puTa_virupu">
<table><tr><td><a class=puTa_lanke href=puTa63.html>p63</a></td><td>p64</td><td><a class=puTa_lanke href=puTa65.html>p65</a></td></tr></table>
</div></body></html>
