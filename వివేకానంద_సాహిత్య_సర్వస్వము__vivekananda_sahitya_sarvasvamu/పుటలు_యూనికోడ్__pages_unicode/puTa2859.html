<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2858.html>p2858</a></td><td>p2859</td><td><a class=puTa_lanke href=puTa2860.html>p2860</a></td></tr></table>

<p><FONT FACE="SHREE900, SHREE, sans-serif" SIZE="3">పాశ్చాత్య ప్రజలు ఎక్కువ విద్యావంతులు. ఒకరిని చూచి ఒకరు ఈర్ష్య&nbsp;<BR>చెందటం మనలోకంటే వారిలో చాలా తక్కువ. గుణగణాలను చూచి గౌరవిం-&nbsp;<BR>చడం వారు నేర్చుకున్నారు. ఉదాహరణకు నా విషయమే తీసుకోండి. అక్కడ&nbsp;<BR>నేనొక అనామకుణ్ణి. కాని, వారు నన్నెంత గౌరవమర్యాదలతో గౌరవించారో&nbsp;<BR>చూడండి. కాలక్రమంగా విద్యా వ్యాప్తి చెంది, మనదేశంలోని సామాన్య ప్రజలు&nbsp;<BR>మరింత ఉదారంగాను, సానుభూతితోను ఉంటారో, ఎప్పుడు వారి ఆలోచనలు&nbsp;<BR>వికాసం చెంది వర్గం లేదా పార్టీ అనే పరిధుల్ని దాటిపోతాయో, అప్పుడు&nbsp;<BR>సంఘాన్ని ప్రజాస్వామ్య పద్ధతుల్లో నడపటం సాధ్యపడుతుంది. ఈ కారణం-&nbsp;<BR>వల్ల యీ సంఘానికి ఒక నిరంకుశాధికారి ఉండటం అవసరం. ప్రతివారు&nbsp;<BR>అతని ఆజ్ఞానుసారం నడచుకోవాలి. కొంతకాలమైన తర్వాత మనం సామాన్య&nbsp;<BR>ఓటింగ్‌ విధానాన్ని అనుసరించి సంఘాన్ని నడుపవచ్చు.</FONT></p>
<p><FONT FACE="SHREE900, SHREE, sans-serif" SIZE="3">‘‘ఎవరి పేరు మీద మనం సన్యాస జీవితం స్వీకరించామో, ఎవరిని జీవి-&nbsp;<BR>తాదర్శంగా చేసుకొని, మీరందరు మీమీ స్థానాలలో గృహస్థ జీవితంలో పరిశ్ర-&nbsp;<BR>మిస్తున్నారో, ఎవరి నిర్యాణమైన యిరవై సంవత్సరాలలోనే ఆయన పావన&nbsp;<BR>నామం, అద్భుతమైన జీవితం ప్రాక్పశ్చిమ దేశాలలో అద్భుతంగా చొచ్చుకొని&nbsp;<BR>పోయిందో, ఆయన పేరు మీదనే యీ సంస్థను వెలయనీయండి. మేము&nbsp;<BR>ఆ ప్రభువుయొక్క సేవకులం. మీరందరు యీ ఉద్యమానికి సహాయ సహకా-&nbsp;<BR>రాలు అందించండి.’’</FONT></p>
<p><FONT FACE="SHREE900, SHREE, sans-serif" SIZE="3">శ్రీ గిరీశచంద్ర ఘోషు, అక్కడ చేరిన తదితర గృహస్థ శిష్యులు ఈ&nbsp;<BR>ప్రతిపాదనను ఆమోదించిన తర్వాత, రామకృష్ణ సంఘ భవిష్యత్‌ కార్యక్రమ చర్చ&nbsp;<BR>ప్రారంభించారు. సంఘానికి ‘రామకృష్ణ మిషన్‌’ అని పేరు పెట్టబడింది.</FONT></p>
<p><FONT FACE="SHREE900, SHREE, sans-serif" SIZE="3">ఈ మిషనుకు స్వామీజీ తానే సాధారణ (సర్వ) అధ్యక్షుడైనారు. ఇతర&nbsp;<BR>కార్యకర్తలుకూడా ఎన్నుకోబడ్డారు. ప్రతి ఆదివారం సాయంత్రం నాలుగు&nbsp;<BR>గంటలకు బలరాంబాబుగారి యింట్లో సంఘ సమావేశాలు ఏర్పాటు&nbsp;<BR>చేయాలని నియమంగా పెట్టుకున్నారు. వీలున్నప్పుడల్లా స్వామీజీ ఆ సమావే-&nbsp;<BR>శాలకు హాజరు అవుతున్నారని చెప్పనక్కరలేదు.</FONT></p>
<p><FONT FACE="SHREE900, SHREE, sans-serif" SIZE="3">సభ ముగిసి సభ్యులందరు వెళ్లిపోయిన తర్వాత స్వామీజీ యోగానందస్వా-&nbsp;<BR>మిని ఉద్దేశించి యిలా చెప్పారు. ‘‘ఈ విధంగా యిప్పుడు పని ప్రారంభమైంది.&nbsp;<BR>శ్రీరామకృష్ణుని దయవల్ల అది ఎంతవరకు జయప్రదమగునో చూద్దాం!’’</FONT></p>
<p><FONT FACE="SHREE900, SHREE, sans-serif" SIZE="3">స్వామి యోగానంద: పాశ్చాత్యుల విధానాలను అనుసరించి నీవు&nbsp;<BR>యీ పనులు చేస్తున్నావు. శ్రీరామకృష్ణులు మనకు అటువంటి ఆజ్ఞలేమైనా యిచ్చి-&nbsp;<BR>నారా?</FONT></p>
<hr class="puTa_virupu">
<table><tr><td><a class=puTa_lanke href=puTa2858.html>p2858</a></td><td>p2859</td><td><a class=puTa_lanke href=puTa2860.html>p2860</a></td></tr></table>
</div></body></html>
