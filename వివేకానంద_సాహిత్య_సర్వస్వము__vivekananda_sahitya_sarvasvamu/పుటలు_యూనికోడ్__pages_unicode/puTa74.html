<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa73.html>p73</a></td><td>p74</td><td><a class=puTa_lanke href=puTa75.html>p75</a></td></tr></table>


<p><FONT FACE="SHREE900, SHREE, sans-serif" SIZE="3">క్యాథలిక్‌ క్రైస్తవులు. కాని వారిని ప్రెస్బిటేరియన్‌ క్రైస్తవులుగా మార్చాలట! అందు&nbsp;<BR>నిమిత్తం ఈ రక్తపాత మహాపాతకాన్ని తమదేశస్థులు ఒడిగట్టుకోవాలట! ఎంతో-&nbsp;<BR>ఘోరం! ఇత డాదేశంలోని మహావిజ్ఞులలో, అత్యుత్తమ బోధకులలో ఒకడు.&nbsp;<BR>అలాటి వ్యక్తి యిలాటి దుర్బోధలు చేయటానికి సిగ్గుపడటంలేదు! సభ్యులు ఆ&nbsp;<BR>ప్రసంగాన్ని కరతాళధ్వానాలతో ఆమోదిస్తున్నారు! ప్రపంచం ఎంతటి దుస్థితికి&nbsp;<BR>దిగజారింది! ఇదా నాగరికత? పులులూ, నరమాంసభక్షకులూ, రాక్షసులూ,&nbsp;<BR>పురాతనయుగాల ఆటవికజనం రక్తపిపాసతో గావించిన క్రూరకార్యాలకు వీరి&nbsp;<BR>చర్యలు తీసిపోవు! ఈ ఘాతుకకార్యాలే నూతన సిద్ధాంతాలతో, కొత్త పేర్లను&nbsp;<BR>దాల్చి బయలుదేరాయి. పూర్వం ఒక్కొక సంప్రదాయం అవలంబించేవారు.&nbsp;<BR>అన్యసంప్రదాయావలంబులను ముక్కలు ముక్కలుగా ఖండించటమూ, సజీ-&nbsp;<BR>వంగా తగులబెట్టమూ జరిగివుండటం చరిత్ర తెలుపుతోంది. ఆ క్రౌర్యమే, ఆ&nbsp;<BR>ఘాతక స్వభావమే కొత్తరూపంలో ప్రస్తుతం బయలుదేరింది. మనలోని ఆ&nbsp;<BR>వ్యాఘ్రస్వభావం మాత్రం చావలేదు. కేవలం అది నిదురిస్తోంది. అవకాశం వచ్చి-&nbsp;<BR>నప్పుడది తిరిగి వెనుకటి క్రౌర్యరూపాలను దాలుస్తుంది. ఖడ్గప్రయోగాలు, అగ్ని-&nbsp;<BR>ప్రయోగాలు, హత్యలు: వీటితో పోటీపడే ఘోరకార్యాలే యీనాడు జరుగు&nbsp;<BR>తున్నాయి. పరమతద్వేషం, సాంఘికదౌర్జన్యం, వర్ణభేదం, జాతిబహిష్కారం&nbsp;<BR>ఎన్నో ప్రయోగింపబడుతున్నాయి. ప్రతివ్యక్తీ తమ మాదిరే ఆలోచించాలని కదా&nbsp;<BR>వీరిలా ఘోరకార్యాలు చేయటం! అంతేగాక అందరి ఆలోచనలు ఒకే తీరులో&nbsp;<BR>ఎందుకువుండాలో నాకు తోచటంలేదు. నేనే వివేకవంతుడనైతే, భిన్నాలైన భావ-&nbsp;<BR>పరంపరలున్నందుకు సంతోషపడాలి. సమాధిలోని పీనుగుల మాదిరి మన&nbsp;<BR>మందరం నివసించటం నా అభిమతంకాదు. మానవోచిత జీవనం గడిపేవారుండే&nbsp;<BR>ప్రపంచంలో బతుకాలనే నేను కోరుకొంటాను. బుద్ధిమంతులకు భేదాభి&nbsp;<BR>ప్రాయాలు వుండక తప్పదు. అభిప్రాయభేదాలే ఆలోచనాగతి వుందనటానికి నిద-&nbsp;<BR>ర్శనం. నేను యోచనాపరుడనే ఐతే భావభేదాలున్న జిజ్ఞాసాపరులుండే చోటనే&nbsp;<BR>నివసించ యిష్టపడతాను.</FONT></p>
<p><FONT FACE="SHREE900, SHREE, sans-serif" SIZE="3">అలా ఐతే, భిన్నభిన్నాలైన యీ భావనలన్నీ ఎలా సత్యాలు కాగలవని మీరు&nbsp;<BR>ప్రశ్నించవచ్చు. ఒక విషయం సత్యమైతే దానికి విరుద్ధంగావుండే విషయం&nbsp;<BR>అసత్యం కావాలికదా, పరస్పర భిన్నాభిప్రాయాలు ఏకకాలంలో ఎలా సత్యాలు&nbsp;<BR>కాగలవనవచ్చును. దీనికి సమాధానం చెబుతాను. కాని ముందుగా మిమ్మల్ని నే&nbsp;<BR>నొక ప్రశ్న అడుగుతాను. ప్రపంచంలో వేర్వేరు మతాలన్నీ నిజానికి పరస్పర&nbsp;<BR>విరుద్ధాలుగా వున్నవా? గొప్పభావాల బాహ్యరూపాలను గురించి నే నడగటం-&nbsp;<BR>లేదు. ఆయా మతాలవారు ఉపయోగించే కట్టడాలు, భాషలు, పుస్తకాలు, కర్మ-</FONT></p>
<hr class="puTa_virupu">
<table><tr><td><a class=puTa_lanke href=puTa73.html>p73</a></td><td>p74</td><td><a class=puTa_lanke href=puTa75.html>p75</a></td></tr></table>
</div></body></html>
