<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1028.html>p1028</a></td><td>p1029</td><td><a class=puTa_lanke href=puTa1030.html>p1030</a></td></tr></table>
<p><FONT FACE="SHREE900, SHREE, sans-serif" SIZE="3">మనశ్శక్తులు</FONT></p>
<BR>
<p><FONT FACE="SHREE900, SHREE, sans-serif" SIZE="3">205</FONT></p>
<BR>
<p><FONT FACE="SHREE900, SHREE, sans-serif" SIZE="3">సహజంగా పెరిగే కాలంకన్నా, తక్కువ కాలంలో మనం వాటిని పెరిగేలా చేస్తున్నాం.&nbsp;<BR>కృత్రిమపద్ధతుల్లో ఆ పెరుగుదలను అభివృద్ధి చేస్తున్నాం. అలాగే మనిషి విషయంలో&nbsp;<BR>కూడా అభివృద్ధిని ఎందుకు త్వరితం చేయకూడదూ? మనం జాతి విషయకంగా&nbsp;<BR>దీన్ని త్వరితం చేయగలం. ఇతర దేశాలకు ఉపాధ్యాయులను మనం ఎందుకు&nbsp;<BR>పంపుతున్నాం? జాతి అభివృద్ధికి. మరి వ్యక్తి అభివృద్ధికి మనం దోహదం&nbsp;<BR>చేయలేమా? చేయగలం. ఈ త్వరితగతికి ఒక అవధి ఉందనగలమా? ఒకవ్యక్తి తన&nbsp;<BR>జీవితకాలంలో ఎంత అభివృద్ధి చెందునో మనం చెప్పలేం. ఒక వ్యక్తి ఇంతవరకే&nbsp;<BR>అభివృద్ధి సాధించునని చెప్పటానికి కారణమేమైనా ఉందా? పరిస్థితులు సక్రమంగా&nbsp;<BR>ఉంటే, ఆశ్చర్యకరమైన అభివృద్ధి సాధింపవచ్చు. కాబట్టి పరిపూర్ణత్వాన్ని&nbsp;<BR>పొందేవరకూ ఈ అభివృద్ధికి ఒక హద్దంటూ లేదు. సారాంశంగా తేలిందేమిటీ? ఈ&nbsp;<BR>జాతిలో పుట్టిన మనిషి, ఇప్పటినుండి కోట్లకొద్ది సంవత్సరాల్లో సాధించగల&nbsp;<BR>పూర్ణత్వాన్ని ఇప్పుడే, ఇక్కడే సాధింపవచ్చు. యోగులు చెప్పేదిదే.&nbsp;<BR>అవతారపురుషులు - ఆచార్యపురుషులు అలాంటి పూర్ణత్వాన్ని తమ జీవితాల్లో -&nbsp;<BR>అంటే ఒకే జన్మలో సాధించారు. ఇలాంటి మహాత్ములు సర్వకాల సర్వావస్థల్లో&nbsp;<BR>ప్రపంచమంతటా జన్మిస్తూనే ఉన్నారు. మొత్తం జీవితమంతా గడిపి మనుష్యజాతి&nbsp;<BR>సాధించిన పరిపూర్ణత్వాన్ని ఈ జన్మలోనే సాధించిన మహాపురుషుడు ఒకరు&nbsp;<BR>నిన్నమొన్ననే ఉండేవాడు. ఈ అభ్యుదయ సాధన - ఈ అభివృద్ధిని త్వరితం&nbsp;<BR>చేయటం కూడా, కొన్ని సిద్ధాంతాల కనువదించటానికి - కొన్నిసూత్రాలలోకి&nbsp;<BR>ఒదిగింపచేయటానికి వీలైనది. ఈ సిద్ధాంతాలను - ఈ సూత్రాలను మనం చదివి, ఆ&nbsp;<BR>రహస్యాలను అవగతం చేసుకుని, మనం వాటిని సాధన చేస్తే, మనంకూడా అలాంటి&nbsp;<BR>అభ్యుదయాన్ని తప్పకుండా పొందుతాం కదా! అలా మన జీవితంలో ఇలాంటి&nbsp;<BR>సాధన చేయటం ఎంతో ఉత్తమదశ. యోగశాస్త్రానికి (అంటే మనసును - దాని శక్తుల&nbsp;<BR>గురించిన వివేకం) పరమప్రయోజనం ఈ పరిపూర్ణత్వమే. కొంతమందికి ధనం&nbsp;<BR>సహాయం చేయటం, కొన్ని వస్తువులను వితరణం చేయటం, నిత్యజీవితంలో&nbsp;<BR>సుఖంగా ఎలా ఉండాలో చెప్పటం - ఇవన్నీ కేవలం వివరాలు మాత్రమే. ఈ&nbsp;<BR>యోగశాస్త్రప్రయోజనం మనిషి త్వరగా పరిపూర్ణతను సాధించేలా చేయటం.&nbsp;<BR>అంతే తప్ప ఈ భౌతిక జగత్తు చేతిలో అతణ్ణొక ఆటబొమ్మ చేసి, యుగాల తరబడి&nbsp;<BR>సముద్రంలో అలలపై ఊగులాడుతూ, ప్రయాణం చేసే సంగడికొయ్యగా&nbsp;<BR>చేయటం కాదు. ఈ యోగశాస్త్రం నిన్ను బలవంతుని చేసి, నీ అభివృద్ధిని ప్రకృతి&nbsp;<BR>చేతుల్లో నుండి నీ చేతుల్లోకి తెచ్చిపెట్టి - నిన్ను దివ్యునిగా చేస్తుంది. అది గొప్పభావం.</FONT></p>
<p><FONT FACE="SHREE900, SHREE, sans-serif" SIZE="3">మనిషి విజ్ఞానం - అధికారం - సుఖం పెరుగుతున్నాయి. జాతి మొత్తంమీద&nbsp;<BR>మనం నిరంతరం అభివృద్ధి చెందుతున్నాం. ఇది యథార్థం. కాని ఇది జాతి</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1028.html>p1028</a></td><td>p1029</td><td><a class=puTa_lanke href=puTa1030.html>p1030</a></td></tr></table>
</div></body></html>
