<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2378.html>p2378</a></td><td>p2379</td><td><a class=puTa_lanke href=puTa2380.html>p2380</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 3 0</FONT></p>
<p><FONT FACE="SHREE900, SHREE, sans-serif" SIZE="3">తాలనే సాధించాయి. ఆంగ్లేయుల ‘వ్యాప్తి’, ‘అభ్యుదయం’, ‘ఆత్మవ్యక్తీకరణం’&nbsp;<BR>అనే భావాలు నేడు మనపై ఎక్కువగా పనిచేస్తున్నాయి. ఈ సందర్భంలో మనం&nbsp;<BR>ఒక్క విషయాన్ని జ్ఞప్తిపెట్టుకోవాలి. పాశ్చాత్యుల నాగరికత అంతటికీ గ్రీకు&nbsp;<BR>నాగరికతే ఆధారం. ఆ గ్రీకుల మహానాగరికత ప్రముఖ లక్షణం ‘వ్యక్తీకరణం’.&nbsp;<BR>భారతదేశంలో మనం ఆలోచనాపరులం. దురదృష్టవశాత్తు, ఒక్కొక్కప్పుడు,&nbsp;<BR>మన ఈ ఆలోచన చాలాతీవ్రమై, దాన్ని వ్యక్తీకరించే శక్తే శూన్యమైపోతుంది. ఇలా&nbsp;<BR>క్రమంగా లోకం ఎదుట, మన వ్యక్తీకరణశక్తి అదృశ్యమైపోయింది. తత్ఫలిత-&nbsp;<BR>మేమో తెలుసా? మనకున్న ప్రతిదాన్నీ దాచుకోవడానికే ప్రయత్నిస్తూవచ్చాం.&nbsp;<BR>వ్యక్తులతో ప్రారంభమైన ఈ దాపరికం చివరికి జాతీయలక్షణంగా పరిణమిం-&nbsp;<BR>చింది. తత్ఫలితంగా నేడు మనమొక మృతజాతిగా పరిగణించబడుతున్నాం. వ్యక్తీ-&nbsp;<BR>కరణశక్తిలేక ఏ జాతిగానీ జీవించడమెలా? వ్యాప్తి, వ్యక్తీకరణం అనేవి, పాశ్చాత్య&nbsp;<BR>నాగరికతకు వెన్నెముక వంటివి. ఇప్పుడు ఆంగ్లోసాక్సన్‌ జాతి మనదేశంలో&nbsp;<BR>భారతజాతి స్వయం వ్యక్తమయ్యేలా చేస్తోంది. భారతదేశంలో ఇంతకాలం&nbsp;<BR>గుప్తమైవున్న అపారనిధులను ప్రపంచం ఎదుటికి తేవడానికై ప్రయత్నిస్తోంది.&nbsp;<BR>ఇందు కవసరమైన సాధన సంపత్తినికూడ ఆ జాతే, మన హిందూదేశానికొక&nbsp;<BR>భవిష్యత్తును సృష్టించింది. మన ప్రాచీనుల భావరాశి ఇప్పుడెక్కడ వ్యాపించి&nbsp;<BR>వుందో సులభంగానే దృగ్గోచరమవుతోంది. నిజానికి మన పూర్వులు సత్యాన్ని,&nbsp;<BR>ముక్తినిగూర్చిన తమ సందేశాలను దిగంతవ్యాప్తం చేసినపుడు, వారి కే సౌకర్యా-&nbsp;<BR>లుండేవి? బుద్ధభగవానుడు ఉదాత్తమైన తన విశ్వమానవ సౌభ్రాత్ర సిద్ధాంతాన్ని&nbsp;<BR>ఎలా బోధించగలిగాడు? ఆనాడుకూడ మనదేశంలో నిజమైన ఆనందాన్ని పొంద-&nbsp;<BR>డానికి చాలా మార్గాలుండేవి; మనం మన భావాలను వ్యాప్తిచేయడానికి అనేక&nbsp;<BR>సౌకర్యాలుకూడ ఉండేవి. ఇప్పుడు మనకు ఆంగ్లోసాక్స్‌న్‌ జాతితోకూడ&nbsp;<BR>సంబంధం ఏర్పడింది. నేడు మన సందేశాలను లోకమంతా వింటున్నది. విన-&nbsp;<BR>డమే కాదు. విని స్పందిస్తోంది. ఇంగ్లండుదేశం తన మహామేధావులను కొందరిని&nbsp;<BR>మన కర్తవ్యనిర్వహణలో సాయపడటానికై అప్పుడే పంపింది. ఇప్పుడు, ఈ&nbsp;<BR>వేదికపై ఆసీనురాలై వున్న నా మిత్రురాలు, మిస్‌ ముల్లర్‌ను గూర్చి మీరంతా&nbsp;<BR>వినేవుంటారు. మీలో కొందరికి ఆమె అపరిచితురాలు కూడానేమో? ఆంగ్ల&nbsp;<BR>దేశంలో ఒక సత్కుటుంబంలో జన్మించి, విద్యావతియైన ఈమె, మన జాతి-&nbsp;<BR>పైవున్న అభిమానంవల్ల మనదేశాన్ని తన స్వగృహంగా, సంసారంగా చేసికొని, తన&nbsp;<BR>జీవిత సర్వస్వాన్ని మనకోసం ధారపోస్తోంది. ఈ విధంగానే భారతదేశ శ్రేయ-&nbsp;<BR>స్సుకు, భారతజాతి పునరుజ్జీవనానికి తన యావజ్జీవితాన్ని అంకితం చేసిన&nbsp;<BR>మరొక ఉత్తమ ఆంగ్ల వనితనుగూర్చి నేను మీకు చెప్పనఖ్కర్లేదనుకుంటాను.</FONT></p>
<hr class="puTa_virupu">
<table><tr><td><a class=puTa_lanke href=puTa2378.html>p2378</a></td><td>p2379</td><td><a class=puTa_lanke href=puTa2380.html>p2380</a></td></tr></table>
</div></body></html>
