<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1520.html>p1520</a></td><td>p1521</td><td><a class=puTa_lanke href=puTa1522.html>p1522</a></td></tr></table>
<p><FONT FACE="SHREE900, SHREE, sans-serif" SIZE="3">292 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">తెలిసికొంటున్నాం. ఏ సాధనం ద్వారా మనం అతడిని తెలిసికోగలం? ఏ&nbsp;<BR>సాధనమూ లేదు. ఎందుకంటే, అతడే సాధనం.</FONT></p>
<p><FONT FACE="SHREE900, SHREE, sans-serif" SIZE="3">ఉన్నదంతా అఖండమైన ఒక్క అనంత వస్తువే అన్న విషయం ఇంతవరకు&nbsp;<BR>స్పష్టమయింది. ఎందులో మరి, విభజనం వుండదో, భాగాలు లేవో అదే&nbsp;<BR>నిజమైన వ్యక్తిత్వం. ఈ అల్పభావాలన్నీ చాలానీచం. భ్రాంతిజన్యం. అయినా&nbsp;<BR>ప్రతి వ్యక్తిత్వపు కణంలో, ప్రతి వ్యక్తిత్వపు విస్ఫులింగంద్వారా ఆ అనంత వస్తువే&nbsp;<BR>ప్రకాశిస్తున్నది. ప్రతివస్తువు ఆత్మ దాల్చిన రూపమే. దాన్ని పొందడమెలా?&nbsp;<BR>యాజ్ఞవల్క్యుడు ప్రవచించినట్లు, మీరుకూడ మొదట ప్రతిపాదన చేయండి:&nbsp;<BR>‘‘ఈ ఆత్మ శ్రోతవ్యం’’ అని అతడు చెప్పాడు. తర్వాత అతడు దాన్ని గూర్చి&nbsp;<BR>తర్కించాడు. దేనిమూలంగా మనకు సమస్తజ్ఞానం కలుగుతుందో, దాన్ని ఎలా&nbsp;<BR>సాక్షాత్కరింప జేసికోవాలన్నది అతడు కడపట ప్రదర్శించినది. అటుతర్వాత&nbsp;<BR>దాన్నిగూర్చి, నిదిధ్యాసనం చేయాలి. పిండాండానికి, బ్రహ్మాండానికి గల&nbsp;<BR>అంతరం ప్రస్తావించి, ఆ రెంటి గతులు ఎలా ప్రత్యేకమార్గాలలో సాగుతున్నాయో&nbsp;<BR>అదంతా ఎంత అందంగా వుందో అతడు వివరిస్తాడు. ‘‘ఈ పృథివి సర్వ&nbsp;<BR>ప్రాణులకు మధువు. ఈ పృథివికి సర్వప్రాణులును మధువు. ఈ సర్వమూ,&nbsp;<BR>తేజోమయం, ఆనందమయం అయిన ఆత్మకు మూర్తీభావాలే.’’ సమస్తా-&nbsp;<BR>నందం, మిక్కిలి అధమమైన ఆనందం సైతం పరమాత్ముని ప్రతిఫలనమే. ఏదేది&nbsp;<BR>మేలైనదో, అదంతా అతని ప్రతిఫలనమే. ప్రతిబింబం అస్పష్టంగా వున్నపుడు&nbsp;<BR>దానిని కీడు అని అంటాం. ఇద్దరు దేవుళ్లు లేరు. అతని వ్యక్తీభావం మందంగా&nbsp;<BR>వున్నప్పుడు దానిని అంధకారమని, పాపమని అంటాం. వ్యక్తీభావం ఎక్కువయి-&nbsp;<BR>నప్పుడు, దానిని వెలుగు అంటాం. అంతే. మంచిచెడ్డలు తరతమ భేదాలే;&nbsp;<BR>ఎక్కువగా వ్యక్తంకావడం, తక్కువగా వ్యక్తంకావడం. మన జీవితాలనే ఉదాహర-&nbsp;<BR>ణంగా తీసుకోండి. నిజంగా మంచివి కానివి, మన శైశవంలో మనం ‘‘మంచివి’’&nbsp;<BR>అనుకున్నవీ అయిన విషయాలు ఎన్ని లేవు? అభిప్రాయాలు ఎలా మారిపో&nbsp;<BR>తున్నాయి? అభిప్రాయం ఎలా అభివృద్ధి చెందుతుందో చూడండి. ఒకప్పుడెంతో&nbsp;<BR>మంచిదని మనం భావించిన దాన్ని ఇప్పుడంత మంచిదిగా మనం భావించడం&nbsp;<BR>లేదు. కాబట్టి మంచిచెడ్డ లన్నవి, కేవలం అంధవిశ్వాసాలే. అవి నిజంగా లేవు.&nbsp;<BR>ఉన్నది తరతమ భేదమే. అదంతా ఆత్మకు మరుగే. ప్రతి వస్తువులోను ఆత్మ&nbsp;<BR>మరుగుపడి వుంది; తెర మిక్కిలి దట్టంగా ఉన్నప్పుడు మనం దాన్ని పాపమం-&nbsp;<BR>టున్నాం. అది చాలా పలచగా వున్నప్పుడు, దాన్ని పుణ్యమంటున్నాం. మరుగు&nbsp;<BR>పూర్తిగా తొలగినప్పుడు అది సర్వోత్కృష్టం. కాబట్టి సృష్టిలోని ప్రతి వస్తువును&nbsp;<BR>ఆ ఆశయంతోనే ధ్యానం చేయాలి. అది సర్వోత్కృష్టం కావడం చేత, సంపూ-</FONT></p>
<hr class="puTa_virupu">
<table><tr><td><a class=puTa_lanke href=puTa1520.html>p1520</a></td><td>p1521</td><td><a class=puTa_lanke href=puTa1522.html>p1522</a></td></tr></table>
</div></body></html>
