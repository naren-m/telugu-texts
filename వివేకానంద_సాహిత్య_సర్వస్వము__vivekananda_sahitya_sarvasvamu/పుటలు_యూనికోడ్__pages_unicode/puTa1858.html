<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1857.html>p1857</a></td><td>p1858</td><td><a class=puTa_lanke href=puTa1859.html>p1859</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">253</FONT></p>
<p><FONT FACE="SHREE900, SHREE, sans-serif" SIZE="3">నాలుగు చెరుగులా చెదరిపోయాయి. వారితోకూడా వారి కొత్త మతం - క్రైస్తవ&nbsp;<BR>మతం - కూడా యూరప్‌ అన్నిప్రాంతాల్లో వ్యాపించింది. ఈ వివిధ జాతులు,&nbsp;<BR>వారి మతాలు, భావాలు, యీ వివిధాసుర జనానీకాలు, నిరంతర కలహ సంగ్రా-&nbsp;<BR>మాగ్నిచే తప్తమై, మహామయ మూసలో కరిగి ఒకటి కాసాగింది. ఆ మిశ్రమ&nbsp;<BR>ఫలంగా ఆధునిక యూరోపియన్‌ జాతి ఉద్భవించింది.</FONT></p>
<p><FONT FACE="SHREE900, SHREE, sans-serif" SIZE="3">ఇలా ఒక అనాగరిక - బహు అనాగరిక - యూరోపియన్‌ జాతి -&nbsp;<BR>హిందువుల నీలిమం మొదలు ఔత్తరాహుల క్షీరధవళ వర్ణం వరకు సూక్ష్మ&nbsp;<BR>భేదాలతో అనేక వర్ణాలవారు - నల్లనివి, గోధుమ రంగువి, ఎర్రనివి ఐన&nbsp;<BR>వెండ్రుకలతోను, నల్లనివి, బూడిదరంగువి, నీలవర్ణంవి ఐన కళ్లతోను,&nbsp;<BR>హిందువుల చక్కని రూపురేఖలున్న ముఖాన్ని, ముక్కును, కళ్లను, లేక చైనావారి&nbsp;<BR>చదునుముఖాన్ని కలిగి ఏర్పడింది. కొంతకాలందాకా వారొకరితో ఒకరు&nbsp;<BR>యుద్ధాలు చేస్తూండిరి; ఔత్తరాహులు సముద్ర దొంగలుగా జీవిస్తూ, తమకంటె&nbsp;<BR>నాగరికులైన జాతులను హింసించి, చంపుతూ వచ్చారు. ఈలోపు క్రైస్తవ&nbsp;<BR>మతాధ్యక్షు లిద్దరూ - ఇటలీలోని ‘‘పోపు’’ (ఫ్రాన్స్‌, ఇటలీల ఉచ్చారణలో&nbsp;<BR>పాప్‌), కాన్ట్సాంటినోపిల్‌లోని ‘‘పేట్రియార్క్‌’’ ఉపాయ సహాయంతో ప్రవేశించి&nbsp;<BR>యీ మృగప్రాయులైన మూకలమీద, వారి రాజు రాణులమీద, ప్రజలమీద తమ&nbsp;<BR>అధికారాన్ని చలాయించ నారంభించారు.</FONT></p>
<p><FONT FACE="SHREE900, SHREE, sans-serif" SIZE="3">మరోవైపు అరేబియా ఎడారుల్లో మహమ్మదీయ మతం ఆవిర్భవించింది.&nbsp;<BR>అనాగరికులైన అరబ్బులు, ఒక సిద్ధపురుషవరేణ్యుని బోధలచే ఉద్దీపితులై,&nbsp;<BR>దుర్వార బలవీర్యాలతో లోకంమీద హఠాత్తుగా విరుచుకుపడ్డారు. మహా&nbsp;<BR>వేగవంతమైన ఆ వాహిని అప్రతిహతశక్తితో తూర్పునుండి, పడమరనుండి&nbsp;<BR>యూరప్‌లో ప్రవేశించింది. ఆ ఉప్పెనతోపాటు హిందూదేశ, ప్రాచీన గ్రీసుదేశ&nbsp;<BR>విద్యాసంస్కృతులు యూరప్‌ ఖండంలో ప్రవేశించాయి.</FONT></p>
<p><FONT FACE="SHREE900, SHREE, sans-serif" SIZE="3">మధ్య ఆసియాలోని ‘సేల్‌జుక్‌’ తార్తారులనే పేరుగల ఒక అసురజాతి,&nbsp;<BR>మహమ్మదీయ మతాన్ని అవలంబించి ఆసియా మైనరును, - ఆసియాలోని&nbsp;<BR>యితర దేశాలను జయించింది. అరబ్బులు హిందూదేశాన్ని వశపరచుకోవ&nbsp;<BR>టానికి ఎన్నోసార్లు ప్రయత్నించి విఫలులైనారు. లోకాన్నంతా మింగేసిన&nbsp;<BR>మహమ్మదీయ తీవ్రకల్లోలం హిందూదేశం ముందు వెనక్కు తగ్గవలసి వచ్చింది.&nbsp;<BR>సింధురాష్ట్రాన్ని వారొకసారి వశపరచుకో చూశారు. కాని అది సాధ్యపడలేదు;&nbsp;<BR>తిరిగి వా రా ప్రయత్నం చెయ్యలేదు.</FONT></p>
<p><FONT FACE="SHREE900, SHREE, sans-serif" SIZE="3">కాని కొన్ని శతాబ్దాలు గడిచాక టర్క్‌లు, యితర తార్తారు జాతులు, బౌద్ధ-&nbsp;<BR>మతంనుండి మహమ్మదీయ మతంలో చేరాక, హిందువులను, పర్షి</FONT></p>
<hr class="puTa_virupu">
<table><tr><td><a class=puTa_lanke href=puTa1857.html>p1857</a></td><td>p1858</td><td><a class=puTa_lanke href=puTa1859.html>p1859</a></td></tr></table>
</div></body></html>
