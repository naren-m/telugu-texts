<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1054.html>p1054</a></td><td>p1055</td><td><a class=puTa_lanke href=puTa1056.html>p1056</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ఆరు పాఠాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">231</FONT></p>
<BR>
<p><FONT FACE="SHREE900, SHREE, sans-serif" SIZE="3">సంపాదించాం. ఈ శరీర సంపాదన శ్రమలో, వీటిని మనం ఎందుకు&nbsp;<BR>సంపాదించామో, ఆ మహత్తర ప్రయోజనాన్ని మరిచాం. ఆ ప్రయోజనం మోక్షం;&nbsp;<BR>పరిపూర్ణత్వాన్ని సంపాదించటం. శరీరాన్ని వృద్ధిచేయటమే మన ప్రయత్నా&nbsp;<BR>లన్నింటి ప్రయోజనమని మనం అనుకొంటున్నాం. అదే మాయ. మనం ఈ&nbsp;<BR>భ్రాంతిని వదిలి, మన ప్రధాన లక్ష్యాన్ని గుర్తుతెచ్చుకొని, మనం ఈ శరీరం కాదని,&nbsp;<BR>ఇది మనకు సాధనమే తప్ప సాధ్యం కాదని గ్రహించాలి. శరీరం భృత్యుని             వంటిదే&nbsp;<BR>సుమా!</FONT></p>
<p><FONT FACE="SHREE900, SHREE, sans-serif" SIZE="3">మనసును శరీరాన్నుండి బయటికి లాగి మనం శరీరంకన్నా వేరని&nbsp;<BR>దర్శించటం నేర్చుకోవాలి. మనం ఈ శరీరానికి జ్ఞానం - చైతన్యం సంక్రమింపచేసి,&nbsp;<BR>ఇది ప్రాణవంతమైందని, యథార్థమని భావించటం మొదలుపెడతాం. చాలాకాలం&nbsp;<BR>ఈ తొడుగును ధరించటం వల్ల, ఈ తొడుగు మనం కాదన్న సంగతిని&nbsp;<BR>మరిచిపోయాం. మనం కోరినప్పుడెల్లా ఈ శరీరాన్ని దూరంగా నెట్టి ఇది మనకు&nbsp;<BR>సాధనమని, ఒక సేవకుడని, మనం కోరినప్పుడెల్లా చూడటానికి యోగం కావాలి.&nbsp;<BR>యోగసాధనంలో తొలిలక్ష్యం మనశ్శక్తులను నిరోధించటం. రెండవలక్ష్యం వాటిని&nbsp;<BR>మరేవిషయమందైనా లగ్నం చేయటం.</FONT></p>
<p><FONT FACE="SHREE900, SHREE, sans-serif" SIZE="3">ఎక్కువగా మాట్లాడేవాడు యోగి కాలేడు.</FONT></p>
<BR>
<p><FONT FACE="SHREE902, SHREE, sans-serif" SIZE="3">పాoతం - 2</FONT></p>
<BR>
<p><FONT FACE="SHREE900, SHREE, sans-serif" SIZE="3">యోగానికి అష్టాంగాలున్నాయి; యమం - నియమం - ప్రాణాయామం -&nbsp;<BR>ప్రత్యాహారం - ధారణం - ధ్యానం - సమాధులు.</FONT></p>
<BR>
<p><FONT FACE="SHREE900, SHREE, sans-serif" SIZE="3">1. </FONT><FONT FACE="SHREE900-Italic, SHREE, sans-serif" SIZE="3">యమం</FONT><FONT FACE="SHREE900, SHREE, sans-serif" SIZE="3">:- ఇది చాలా ముఖ్యమైంది. జీవితాంతం దీన్ని పాటించాల్సి&nbsp;<BR>ఉంటుంది. ఇది ఐదు భాగాలు. అహింస - అస్తేయం - శౌచం - సత్యం - అపరిగ్రహం.&nbsp;<BR>త్రికరణశుద్ధిగా వీటిని పాటించుటయే యమం.</FONT></p>
<BR>
<p><FONT FACE="SHREE900, SHREE, sans-serif" SIZE="3">2. </FONT><FONT FACE="SHREE900-Italic, SHREE, sans-serif" SIZE="3">నియమం</FONT><FONT FACE="SHREE900, SHREE, sans-serif" SIZE="3">:- ఇది శారీరకం. స్నాన అన్నపానాలకు సంబంధించింది.</FONT></p>
<BR>
<p><FONT FACE="SHREE900, SHREE, sans-serif" SIZE="3">3. </FONT><FONT FACE="SHREE900-Italic, SHREE, sans-serif" SIZE="3">ఆసనం</FONT><FONT FACE="SHREE900, SHREE, sans-serif" SIZE="3">:- పిరుదులు - భుజాలు - తల నిటారుగా నిలిపి వెన్నుబద్ద వంగకుండా&nbsp;<BR>కూర్చోవటం.</FONT></p>
<BR>
<p><FONT FACE="SHREE900, SHREE, sans-serif" SIZE="3">4. </FONT><FONT FACE="SHREE900-Italic, SHREE, sans-serif" SIZE="3">ప్రాణాయామం</FONT><FONT FACE="SHREE900, SHREE, sans-serif" SIZE="3">:- వాయు నిరోధం. దీనివల్ల ప్రాణశక్తి నిరుద్ధమౌతుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">5. </FONT><FONT FACE="SHREE900-Italic, SHREE, sans-serif" SIZE="3">ప్రత్యాహారం</FONT><FONT FACE="SHREE900, SHREE, sans-serif" SIZE="3">:- మనసును, బయటికి వెళ్లకుండా నిరోధించి, దాన్ని&nbsp;<BR>అంతర్గతంలోకి వెళ్లేలా చేయటం. ధ్యేయాన్ని మాత్రమే మనసులో మరల మరల&nbsp;<BR>అనుసంధానం చేయటం.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1054.html>p1054</a></td><td>p1055</td><td><a class=puTa_lanke href=puTa1056.html>p1056</a></td></tr></table>
</div></body></html>
