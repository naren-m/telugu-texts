<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2755.html>p2755</a></td><td>p2756</td><td><a class=puTa_lanke href=puTa2757.html>p2757</a></td></tr></table>

<p><FONT FACE="SHREE900, SHREE, sans-serif" SIZE="3">సరిగాను వుంది; ప్రపంచంలోకల్లా ఎంతో పురాతనమూ యుక్తియుక్తమూ ఐన&nbsp;<BR>వాదం యిది! ఎక్కడెక్కడున్న తత్త్వవాదాలూ, యుక్తియుక్తాశయాలు ఎంతో&nbsp;<BR>కొంత కపిల మహర్షికి ఋణపడి వున్నాయి. పైథాగరసు దాన్ని భారతీయుల-&nbsp;<BR>నుండి నేర్చుకొని గ్రీకులకు నేర్పాడు. తరువాత ప్లేటో దాన్ని జాడగా గ్రహిం-&nbsp;<BR>చాడు; తరువాత గ్నాస్టిక్కులు దాన్ని అలెగ్జాండ్రియాకు కొనిపోయారు. అలెగ్జాం-&nbsp;<BR>డ్రియానుండి అది యూరప్‌కు అందింది. మనస్తత్త్వ విషయంలోగాని, తత్త్వ-&nbsp;<BR>విషయంలోగాని ఎక్కడ ఏ ఉద్యమం జరిగినా దాని కంతకూ మహాజనకుడు&nbsp;<BR>యితడే, యీ కపిలుడే. ఇంతదాకా అతడి మనస్తత్వశాస్త్రం అద్భుతంగా వుందని&nbsp;<BR>గుర్తించాం; కాని, పోనుపోను కొన్ని అంశాల్లో మన అభిప్రాయాలు అతని&nbsp;<BR>అభిప్రాయాలనుండి వ్యతిరేకించక తప్పదు. కపిలుని వాదపద్ధతి అంతా క్రమ&nbsp;<BR>పరిణామం (ఇవల్యూషన్‌) అనే ప్రధానసూత్రం మీదే ఆధారపడి వుందనటం&nbsp;<BR>స్పష్టం. ఒక వస్తువునుండి మరొక వస్తువు రూపొందుతుందనటం అతడి ప్రతి-&nbsp;<BR>పాదన. ‘‘కార్యం కారణానికి రూపాంతరం’’ అనే అతడు కార్యకారణ సంబం-&nbsp;<BR>ధాన్ని నిర్వచిస్తాడు. మనకు కనబడుతూన్నంతవరకు సమస్తవిశ్వం పరిణామాన్ని&nbsp;<BR>పురోగతిని పొందుతూంది. మనం మట్టిని చూస్తున్నాం; మరో రూపంలో దాన్నే&nbsp;<BR>కుండ అంటాం. మట్టి కారణం. కుండ కార్యం. ఇంతకుమించి కార్యకారణ&nbsp;<BR>నియతిని గురించి మన మేమీ తెలిసికోలేం. ఈ విశ్వమంతా ప్రకృతి అనే మూల-&nbsp;<BR>ద్రవ్యంనుండి రూపొందింది. ఇలా యీ ప్రపంచం ప్రధానంగా, దీని కారణం-&nbsp;<BR>కంటె భిన్నమై వుండటానికి వీలులేదు. కపిలుని వాదం ప్రకారం అభిన్నంగావున్న&nbsp;<BR>ప్రకృతినుండి సంకల్పంవరకూవున్న పరిణామాల్లో ఏదీ ‘అనుభవించేది’ కాదు,&nbsp;<BR>‘ప్రకాశపరచేది’ కాదు. ‘అనుభవించేది’ ‘ప్రకాశపరచేది’ అనేవి కపిలుడు వాడిన&nbsp;<BR>మాటలే. మట్టిముద్ద మాదిరి మనస్సుకూడ ఒక ముద్ద. మనస్సుకు సొంత&nbsp;<BR>వెలుగులేదు; కాని అది తర్కించటం మనకు తెలుసు. అందుచేత దాని వెనుక&nbsp;<BR>మరొకటి వుండాలి. దాని వెలుగే మహత్తునుండి, చైతన్యంనుండి వాటి అనంత&nbsp;<BR>రూపాంతరాలద్వారా చొచ్చుకొని వస్తూంది. దాన్నే కపిలుడు పురుషుడన్నాడు.&nbsp;<BR>ఆత్మ అని వేదాంతి అనేది అదే. కపిలుని సిద్ధాంతం ప్రకారం పురుషుడు అసం-&nbsp;<BR>కీర్ణత్వం; కొన్నింటి కలయిక కాదు; అతడు భౌతికపదార్థం కాదు. భౌతికం&nbsp;<BR>కానిది అత డొక్కడే. ఈ వివిధ పరిణామాలు భౌతికాలే. నా ముందొక నల్లబల్ల&nbsp;<BR>వున్నదనుకోండి. మొదట బాహ్యోపకరణాలు దాని అనుభూతిని ఇంద్రి&nbsp;<BR>యాలకు నాడీకేంద్రాలకు కొనిపోతాయి. అక్కడనుండి అది మనస్సును చేరి&nbsp;<BR>దానిమీద ముద్రిత మవుతుంది. మనస్సు దాన్ని బుద్ధికి అందచేస్తుంది. కాని బుద్ధి&nbsp;<BR>ఏమీ చెయ్యలేదు; వెనుకవున్న పురుషుని వద్దనుండి క్రియ వస్తుంది. ఇవన్నీ పురు-</FONT></p>
<hr class="puTa_virupu">
<table><tr><td><a class=puTa_lanke href=puTa2755.html>p2755</a></td><td>p2756</td><td><a class=puTa_lanke href=puTa2757.html>p2757</a></td></tr></table>
</div></body></html>
