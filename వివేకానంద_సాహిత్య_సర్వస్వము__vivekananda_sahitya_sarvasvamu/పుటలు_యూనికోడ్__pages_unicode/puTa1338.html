<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1337.html>p1337</a></td><td>p1338</td><td><a class=puTa_lanke href=puTa1339.html>p1339</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - నానాత్వంలో ఏకత్వం</FONT></p>
<p><FONT FACE="SHREE900, SHREE, sans-serif" SIZE="3">109</FONT></p>
<p><FONT FACE="SHREE902, SHREE, sans-serif" SIZE="4">నాన్వాంలో ఏక్వం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">3-11-1896 నాడు లండన్‌లో ఉపన్యసింΔంది</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">‘‘స్వయంభువు (బ్రహ్మ) ఇంద్రియాలను బహిర్గతములయ్యేలా చేశాడు.&nbsp;<BR>కాన, మానవుడు బాహ్యలోకాన్ని చూస్తాడు కానీ, అంతరాత్మను చూడడు.&nbsp;<BR>అమృతత్వాన్ని (మోక్షాన్ని) అభిలషించని ధీరుడొకడు, అంతర్ముఖుడై (తన&nbsp;<BR>చూపును లోనికి త్రిప్పి) ప్రత్యగాత్మను (తనలోని ఆత్మను) దర్శించాడు.’’&nbsp;<BR>వేదాలలో మొదట కనిపించేది బాహ్యవస్తు విచారమే అని ఇప్పటికే తెలిపి&nbsp;<BR>వున్నాను. ‘వస్తువుయొక్క తత్త్వం (సత్యం) బాహ్యలోకంలో (బహిరవ&nbsp;<BR>లోకమున) కానరాదు. అందుకు అంతరవలోకనం (ఆత్మ విచారం) ఆవశ్యకం’&nbsp;<BR>అనే నూతన భావం తర్వాత గోచరించింది. ఆత్మను సూచించుటకు ఇక్కడ&nbsp;<BR>ఉపయోగించబడిన శబ్దం మిక్కిలి భావపూరితమైనది. ‘‘లోపలికి వెళ్లినవాడు;&nbsp;<BR>మనలోగల అగాధ సత్యం; హృదయ కేంద్రం; బహిర్గతమైన అన్నిటికి ఉత్పత్తి&nbsp;<BR>స్థానమనదగిన మూలగర్భం; మనోబుద్ధులు, ఇంద్రియాలు మున్నగునవన్నీ దేని-&nbsp;<BR>నుండి వెడలిన కిరణాల వంటివో, ఆ మధ్యగత సూర్య మండలం;’’ ‘‘అల్ప-&nbsp;<BR>బుద్ధులు, మూఢులు, బాహ్య కామముల ననుసరిస్తూ మిక్కిలి వ్యాప్తిగల మృత్యు&nbsp;<BR>పాశంలో చిక్కుపడిపోతారు.’’ ఇందు, ఆ పైభావమే అనిత్య వస్తు&nbsp;<BR>మయమైన, ఈ బాహ్యాలోకంలో నిత్యుని చూడటం, కన్గొనడం, అసంభవం&nbsp;<BR>- అనుభావమే - స్పష్టపరుపబడింది. నిత్యమైన పదార్థమందే నిత్యునికోసం&nbsp;<BR>అన్వేషించాలి. మనకున్న నిత్యపదార్థం మనలో వుండే ఆత్మ ఒక్కటే. శరీరం,&nbsp;<BR>మనస్సు, భావాలు, మన చుట్టూ కనిపించే ప్రపంచం - అవన్నీ అనిత్యాలే. ఈ&nbsp;<BR>అన్నిటికీ స్వామి; హృదయాంతరాళంలో ఉండే, నిత్య జాగరూకుడు;&nbsp;<BR>సర్వసాక్షి; మానవుని ఆత్మ అయిన అతడొక్కడే నిత్యుడు. కాబట్టి ఈ అఖిల&nbsp;<BR>విశ్వానికీ, కారణభూతుడైన ఆ నిత్యునన్వేషించే వారక్కడికే పోవాలి. అక్కడ&nbsp;<BR>కానీ అతడు కనిపించడు. ‘‘ఇక్కడ వున్నదే అక్కడా వుంది. నానాత్వాన్ని&nbsp;<BR>చూసేవాడు మాటిమాటికి మృత్యువు వాత పడుతుంటాడు.’’ ఆదిమకాలంలో&nbsp;<BR>జనులు స్వర్గానికి వెళ్లాలనుకునేవారని మనకు తెలుసు. తాము నివసిస్తూన్న&nbsp;<BR>జగత్తు వారికి అసంతృప్తికరంగా తోచింది. అందువల్ల ‘‘మరణానంతరం&nbsp;<BR>శోకరహితం, హర్షమయం అయిన చోటకే వెళ్తాం’’ - అని వారు భావించడం&nbsp;<BR>సహజమే కదా? ఇట్టి స్థలాలనేకం కల్పించుకొని వారు వానికి స్వర్గములని పేరు</FONT></p>
<hr class="puTa_virupu">
<table><tr><td><a class=puTa_lanke href=puTa1337.html>p1337</a></td><td>p1338</td><td><a class=puTa_lanke href=puTa1339.html>p1339</a></td></tr></table>
</div></body></html>
