<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2835.html>p2835</a></td><td>p2836</td><td><a class=puTa_lanke href=puTa2837.html>p2837</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">7</FONT></p>
<p><FONT FACE="SHREE900, SHREE, sans-serif" SIZE="3">తికి తీసుకొచ్చిందో చూస్తున్నారా? మనుష్యులుగా పుట్టినవారికి సాటి మను-&nbsp;<BR>ష్యుల మీద సానుభూతి లేదు. అటువంటివాళ్లను మానవులనవచ్చా?’’ ఈ&nbsp;<BR>మాటలు చెబుతున్నప్పుడు స్వామివారి శరీరం బాధతోనూ, దుఃఖంతోను&nbsp;<BR>కంపించిపోతున్నట్లు కన్పించింది.</FONT></p>
<p><FONT FACE="SHREE900, SHREE, sans-serif" SIZE="3">ఆ తర్వాత స్వామీజీ శిష్యునితో ‘‘నన్ను మరొకసారి కలుసుకో’’&nbsp;<BR>అన్నారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! మీరెక్కడ వుంటారు? ఏదో సంపన్నుని యింట్లో&nbsp;<BR>వుంటారేమో! వాళ్లు నన్ను రానిస్తారా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ప్రస్తుతం నేను ఆలంబజారు మఠంలోగాని, కాశీపూరులోని&nbsp;<BR>గోపాల్‌లాల్‌ శీలు ఆరామగృహంలోగాని వుంటాను. ఎక్కడికైనా నీవు రావచ్చు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మీతో ఏకాంతంగా మాట్లాడాలనుకుంటున్నాను.&nbsp;<BR>స్వామీజీ: అయితే సరే, ఒక రాత్రిపూట రా. తీరిగ్గా వేదాంతం</FONT></p>
<p><FONT FACE="SHREE900, SHREE, sans-serif" SIZE="3">మాట్లాడుకుందాం.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! మీతో కొంతమంది ఐరోపియను, అమెరికన్లు&nbsp;<BR>వచ్చారని విన్నాను. నా వేషం, నా మాటలు వాళ్లకు బాధకల్గించుతాయేమో!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఎందుకు? వాళ్లూ మనుష్యులే! అంతేకాకుండా వారికి వేదాంత&nbsp;<BR>మతంలో భక్తి వుంది. నీతో మాట్లాడటానికి వాళ్లు సంతోషపడతారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! వేదాంతం అభ్యసించేవారికి కొన్ని ప్రత్యేక అర్హతలు&nbsp;<BR>విధింపబడి వున్నవి కదా! ఈ లక్షణాలు మీ పాశ్చాత్య శిష్యులకు ఎలా కలుగు-&nbsp;<BR>తాయి? వేదాంతం అభ్యసించాలనుకొనేవాడికి మొదట కొంచెం వేదంతో&nbsp;<BR>పరిచయం, జిజ్ఞాస, శాస్త్ర విహితమైన ప్రవర్తన, నిత్యనైమిత్తిక కర్మలపట్ల శ్రద్ధా,&nbsp;<BR>భక్తి, విశ్వాసమూ, ఆహార వ్యవహారాల్లో నియమ నిష్ఠలూ, సాధనచతుష్టయం&nbsp;<BR>సాధించాలనే తపన - యివన్నీ ఉన్నవాడికే వేదాంతాన్ని ఉపదేశించాలని శాస్త్రాలు&nbsp;<BR>చెబుతున్నాయి కదా! ఇలా విమర్శించి చూస్తే మీ పాశ్చాత్య శిష్యులు అబ్రాహ్మ-&nbsp;<BR>ణులు, ఆహార విషయంలోను, వేషధారణలోను వాళ్లు నియమబద్ధులు కారు.&nbsp;<BR>ఇలాంటివారు వేదాంత సిద్ధాంతాన్ని ఎలా అవగాహన చేసుకుంటారు?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నీవు వాళ్లతో మాట్లాడేటప్పుడే తక్షణమే నీకే తెలుస్తుంది,&nbsp;<BR>వాళ్లు వేదాంతాన్ని అర్థం చేసుకున్నారో లేదో.</FONT></p>
<p><FONT FACE="SHREE900, SHREE, sans-serif" SIZE="3">సంప్రదాయ సిద్ధమైన హిందూమతం విధించే బాహ్యాచారాల్లో శిష్యునికి&nbsp;<BR>గాఢ భక్తివిశ్వాసాలున్నాయని స్వామీజీకి యిప్పుడు తెలిసింది. తర్వాత శ్రీరామ-&nbsp;<BR>కృష్ణ భక్తసమూహం చుట్టుముట్టగా స్వామీజీ బాగ్బజారులోని శ్రీ బలరాంబోస్‌</FONT></p>
<hr class="puTa_virupu">
<table><tr><td><a class=puTa_lanke href=puTa2835.html>p2835</a></td><td>p2836</td><td><a class=puTa_lanke href=puTa2837.html>p2837</a></td></tr></table>
</div></body></html>
