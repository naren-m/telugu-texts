<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3863.html>p3863</a></td><td>p3864</td><td><a class=puTa_lanke href=puTa3865.html>p3865</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">2 3 7</FONT></p>
<p><FONT FACE="SHREE900, SHREE, sans-serif" SIZE="3">(అ) స్త్రీ పునర్వివాహం కింది వర్ణాలలో (శూద్రుల్లో) జరుగుతూంది.&nbsp;<BR>(ఆ) అగ్రవర్ణాల్లో పురుషులకంటె స్త్రీల సంఖ్య ఎక్కువ.&nbsp;<BR>ఇలాంటి పరిస్థితుల్లో ప్రతి బాలికకూ తప్పకుండా వివాహం చేయా-&nbsp;<BR>లంటే, ఒక బాలికకు ఒక భర్త దొరకటమే దుర్లభం. ఆ పరిస్థితుల్లో ఒక్కపిల్లకు&nbsp;<BR>యిద్దరు, ముగ్గురిని సంపాదించటం ఎలా? అందువల్ల సంఘం ఈ ఇద్దరిలో&nbsp;<BR>ఒకరికి ప్రతికూలం చేసింది. అలా ఒప్పుకోకపోతే కొందరు స్త్రీలకు భర్తలు దొర-&nbsp;<BR>కకుండా పోతారు. ఇక స్త్రీలకంటె, పురుషుల సంఖ్య ఎక్కువగా ఉన్న వర్ణాల్లో&nbsp;<BR>(జాతులలో) ఈ బాధ లేనందున, వాటిలో స్త్రీలకు పునర్వివాహాలు జరుగు-&nbsp;<BR>తున్నాయి. పాశ్చాత్య దేశాల్లోకూడ కన్యలకు, భర్తలు దొరకటం నానాటికీ కష్ట-&nbsp;<BR>సాధ్యమైపోతోంది.</FONT></p>
<p><FONT FACE="SHREE900, SHREE, sans-serif" SIZE="3">వర్ణవ్యవస్థ, ఇతర సాంఘిక వ్యవస్థల విషయాలుకూడ యీ విధంగా&nbsp;<BR>ఏర్పడినవే.</FONT></p>
<p><FONT FACE="SHREE900, SHREE, sans-serif" SIZE="3">అందువల్ల ఏ సాంఘికాచారాన్నైనా మార్పుచేయాలంటే, మొట్టమొదట&nbsp;<BR>అది ఎంతవరకు అవసరమో, కనుగొనాలి. అలా కనుగొన్న తర్వాత ఆ ఆవశ్య-&nbsp;<BR>కతను తీరిస్తే, ఆ ఆచారం దానంత అదే అంతరించిపోతుంది. అంతేకాని ఊరక&nbsp;<BR>ఖండన మండనాలు చేసి ప్రయోజనంలేదు.</FONT></p>
<p><FONT FACE="SHREE900, SHREE, sans-serif" SIZE="3">2. ఇప్పుడు యింకొక ప్రశ్న తల ఎత్తుతోంది. సాంఘిక నియమాలు ప్రజా-&nbsp;<BR>భ్యుదయంకోసం ఏర్పరుపబడ్డాయా, లేక యీ నియమాలకోసమే సంఘం&nbsp;<BR>ఏర్పడిందా? అనేకులు సాంఘిక నియమాలు ప్రజాభ్యుదయం కోసమే ఏర్పడిన&nbsp;<BR>వని చెబుతారు. మరికొందరు ఈ నియమాలకోసం సంఘం ఏర్పడిందని చెప్ప-&nbsp;<BR>టానికి అవకాశముంది. కొందరు మనుషులు యితరులకంటె బలవంతులై మెల్ల-&nbsp;<BR>మెల్లగా తమకు వశవర్తులను చేసికొంటూ, శక్తిచేతనో, యుక్తిచేతనో స్వప్రయో-&nbsp;<BR>జనాలను సాధించుకొంటుంటారు. ఇదే సత్యం. న్యాయం ఐతే, అజ్ఞానులకు&nbsp;<BR>స్వాతంత్య్రం యివ్వటం అపాయకరం అని చెప్పటంలో అర్థమేముంది? అంతే-&nbsp;<BR>గాక స్వాతంత్య్రం అంటే ఏమిటి?</FONT></p>
<p><FONT FACE="SHREE900, SHREE, sans-serif" SIZE="3">స్వాతంత్య్రం అంటే ఇతరుల ధనం మొదలైనవాటిని నువ్వుగాని, నేనుగాని&nbsp;<BR>స్వార్థానికై తీసుకొని అనుభవించటానికి ఏ విధమైన ఆటంకం ఉండకూడదని&nbsp;<BR>కాదు. కాని యితరులకు ఏ విధమైన అపకారం, హాని కల్గించకుండా మన శరీ-&nbsp;<BR>రాన్ని, బుద్ధిని, మన సంపదను ఉపయోగించుకోటానికి మనకు సహజమైన అధి-&nbsp;<BR>కారముంది. అంతేకాక, ధనాన్ని, విద్యను, జ్ఞానాన్ని పొందటానికి సంఘంలో</FONT></p>
<hr class="puTa_virupu">
<table><tr><td><a class=puTa_lanke href=puTa3863.html>p3863</a></td><td>p3864</td><td><a class=puTa_lanke href=puTa3865.html>p3865</a></td></tr></table>
</div></body></html>
