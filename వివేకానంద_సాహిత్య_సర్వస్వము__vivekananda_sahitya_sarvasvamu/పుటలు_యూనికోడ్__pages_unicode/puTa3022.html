<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3021.html>p3021</a></td><td>p3022</td><td><a class=puTa_lanke href=puTa3023.html>p3023</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">193</FONT></p>
<p><FONT FACE="SHREE900, SHREE, sans-serif" SIZE="3">కొత్తల్లో స్టార్‌ థియేటర్‌లో చెప్పిన ఉపన్యాసంలో మీరు తంత్రాలను తీవ్రంగా&nbsp;<BR>విమర్శించారు. తంత్రాలలో బోధించినట్లు స్త్రీల ఆరాధనను యిప్పుడు మీరు&nbsp;<BR>సమర్థించటంతో, మీ మాటలను మీరు ఖండించుకొంటున్నారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నేను నిరసించింది ప్రస్తుతం దిగజారిపోయిన స్థితిలోవున్న&nbsp;<BR>తాంత్రిక వామాచారాన్నే, తంత్రాలలోని మాతృ ఆరాధననుగాని, తుదకు&nbsp;<BR>యథార్థమైన వామాచారాన్నిగాని నిరసించలేదు. దివ్యభావంతో స్త్రీలను ఆరా&nbsp;<BR>ధించటమే తంత్రాల సారాంశం. బౌద్ధమతం క్షీణగతి పట్టినప్పుడు వామాచారం&nbsp;<BR>చాలా చెడిపోయింది. ఇప్పుడు కన్పిస్తున్నది ఆ చెడిపోయిన రూపమే. ఇప్పుడు-&nbsp;<BR>కూడ హిందూదేశంలో ఉన్న తాంత్రిక వాఙ్మయం ఆ భావాల ప్రభావానికి&nbsp;<BR>లోనైంది. ఆ ఘోరదురాచారాలను మాత్రమే నేను నిరసించాను. ఇప్పుడుకూడ&nbsp;<BR>నిరసిస్తున్నాను. దివ్యజననికి ప్రత్యక్ష ప్రతిరూపాలైన స్త్రీలను ఆరాధించటం నేను&nbsp;<BR>ఎన్నడూ కాదనలేదు. స్త్రీల బాహ్యరూపాలు యింద్రియాలకు ఆకర్షణ కల్గించి&nbsp;<BR>పురుషులను పిచ్చివారిని చేశాయి. కాని జ్ఞానం, భక్తి వివేక వైరాగ్యాలైన వారి&nbsp;<BR>ఆంతరరూపాలు మానవుడు దర్శిస్తే అతడు సర్వజ్ఞుడు, అమోఘ సంకల్పుడు&nbsp;<BR>బ్రహ్మజ్ఞాని అవుతాడు. ‘‘సైషా ప్రసన్నా వరదా నృణాం భవతి ముక్తయే’’&nbsp;<BR>(చండీస్తవం 1-57) ఆమె ప్రసన్నురాలై అనుగ్రహిస్తే ముక్తి నిస్తుంది. ఆరాధన&nbsp;<BR>చేత, ప్రణుతిచేత దేవిని ప్రసన్నురాలిని చేసుకోకుండా ఆమె పట్టునుండి&nbsp;<BR>తప్పించుకోవటానికి బ్రహ్మకు, విష్ణువుకుకూడా తరంకాదు. వారిలోవున్న&nbsp;<BR>బ్రహ్మాన్ని అభివ్యక్తం చేయటానికి ఈ గృహదేవతలైన స్త్రీలను ఆరాధించటానికి&nbsp;<BR>స్త్రీల మఠాన్ని నేను స్థాపిస్తాను.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అది మంచి ఉద్దేశ్యమే కావచ్చు. కాని, ఆ మఠంలో ఉండ&nbsp;<BR>టానికి స్త్రీలను ఎక్కడనుంచి సంపాదిస్తారు? సంఘంలో యిప్పుడు ఉన్న కఠిన&nbsp;<BR>నియమాలతో, యింట్లోవున్న స్త్రీలను మీ మఠంలో చేరటానికి అనుమతించేది&nbsp;<BR>ఎవరు?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అలా ఎందుకు జరుగుతుంది? ఇప్పుడుకూడ శ్రీరామకృష్ణుని&nbsp;<BR>స్త్రీ శిష్యురాండ్రు ఉన్నారు. వాళ్ల సహాయంతో యీ మఠాన్ని స్థాపిస్తాను.&nbsp;<BR>మాతృదేవి (శ్రీ శారదాదేవి) వాళ్ళకు కేంద్రస్థానంగా ఉంటుంది. శ్రీరామకృష్ణుని&nbsp;<BR>భక్తుల భార్యలు, కుమార్తెలు ఆ మఠంలో ఉండే మొదటివాళ్లు. అటువంటి&nbsp;<BR>మఠంయొక్క ఉపయోగాన్ని వాళ్లు సులభంగా గ్రహించగలరు. ఆ తర్వాత&nbsp;<BR>వాళ్లను ఉదాహరణగా తీసుకొని ఎందరో గృహస్థులు ఈ మహత్కార్యానికి&nbsp;<BR>తోడ్పడుతారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఈ ఉద్యమంలో శ్రీరామకృష్ణ భక్తులు తప్పకుండా చేరుతారు.</FONT></p>
<hr class="puTa_virupu">
<table><tr><td><a class=puTa_lanke href=puTa3021.html>p3021</a></td><td>p3022</td><td><a class=puTa_lanke href=puTa3023.html>p3023</a></td></tr></table>
</div></body></html>
