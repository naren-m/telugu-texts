<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1270.html>p1270</a></td><td>p1271</td><td><a class=puTa_lanke href=puTa1272.html>p1272</a></td></tr></table>
<p><FONT FACE="SHREE900, SHREE, sans-serif" SIZE="3">42 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">మనోభావాలు, ఆదర్శాలు, ఇవన్నీ మన జీవితంలోని భాగాలే. పరిపూర్ణత్వం -&nbsp;<BR>అనే మహోన్నతాదర్శాన్ని సాధించడంకోసం చేసే పోరాటం జీవితంలో ఒక&nbsp;<BR>అత్యంత ప్రధానభాగం కాదా? ‘‘దృశ్య ప్రపంచ జీవితంలోనే సుఖించండి’’ అని&nbsp;<BR>అజ్ఞేయవాదుల బోధ. కాని, జీవిత శబ్దానికి ముఖ్యార్థం ఆదర్శ సాధనమే. పరి-&nbsp;<BR>పూర్ణత్వం దిశకు సాగడమే జీవితసారం. కాబట్టి మనం అజ్ఞేయవాదులమై, దృశ్య-&nbsp;<BR>ప్రపంచంతోనే తృప్తినందజాలం. అజ్ఞేయవాదికి, జీవితం అంటే - ఉన్నదాంతోనే&nbsp;<BR>తృప్తిపడటం. ‘‘ఆదర్శాన్ని చేరడం అసాధ్యం కాబట్టి, దానికై చేసే అన్వేషణం&nbsp;<BR>పరిత్యజించాలి’’ అని అతని సుస్థిరాభిప్రాయం. ఈ ప్రకృతికే, ఈ ప్రపంచానికే&nbsp;<BR>‘మాయ’ అని పేరు. మతాలన్నీ మాయను దాటే ప్రయత్నాలనే చెప్పొచ్చు.&nbsp;<BR>ప్రాథమిక దశలోనివి, పరిపక్వ దశలోనివి, నిగూఢ తాత్త్వికవాదమయం&nbsp;<BR>అయినవి, పురాణరూపాలైనవి, ప్రతిమల ప్రతీకల మూలానకానీ, - దేవతల -&nbsp;<BR>రాక్షసుల - దేవదూతల - జ్ఞానసిద్ధుల - ఋషుల - మహాపురుషుల - మత-&nbsp;<BR>ప్రవక్తల కథల మూలానకాని, బోధలు చేసేటటువంటివి - ఈ అన్ని&nbsp;<BR>మతాలకూ లక్ష్యమొక్కటే, ఈ ప్రకృతి కల్పించే పరిమితుల్ని దాటడమే. ముక్తిని&nbsp;<BR>సాధించడమే. తాను బద్ధుడై ఉన్నాడని, ఆ స్థితిని దాటితేకానీ, తన అభీష్టం&nbsp;<BR>తీరదని, ప్రతి మనిషికి ఎట్లో తెలిసిపోతుంది. అలా ఎందుకు తెలిసేదీ అతనికి&nbsp;<BR>తెలియవచ్చు, తెలియకనూపోవచ్చు. కానీ ప్రపంచ జ్ఞానం కలిగేటప్పుడే,&nbsp;<BR>వానియందీ జ్ఞానం ఉదయిస్తుంది. ‘‘తాను బంధంలో వున్నాడు. ఈ బంధం-&nbsp;<BR>నుండి విడివడి యెచ్చటికో, - ఈ శరీరానికి అందని చోటికి ఎగిరిపోవాలని తన-&nbsp;<BR>లోవున్న ఏదోశక్తి కల్పిస్తోంది. ఈ బంధంచేత అది ఆగి ఉంది’’ అనే తలంపు,&nbsp;<BR>అతనికి ఆ క్షణంలోనే ఉదయిస్తుంది. అత్యంత ప్రాథమిక దశలోకూడ తమ&nbsp;<BR>మిత్రుల ఇళ్ల దగ్గర తిరుగుతూ, మద్యాన్ని, జంతుబలుల్ని అపేక్షిస్తూన్న క్రూర,&nbsp;<BR>ఘాతుక, ప్రేత, పిశాచాదుల నారాధించు మతాలలోకూడ ఈ బంధవిమోచనేచ్ఛ&nbsp;<BR>కనిపిస్తోంది. దేవతల నారాధించువారికి, వారిలో కనిపించే ముఖ్య విశేషం, వారికి&nbsp;<BR>గల స్వేచ్ఛాధిక్యమే. వారి గమనానికి గోడలు, మూసిన తలుపులు, అడ్డురాజా-&nbsp;<BR>లవని వాని నమ్మకం. ఈ స్వేచ్ఛాధిక్యం క్రమక్రమంగా అతిశయించి, చివరకు&nbsp;<BR>ప్రకృతి (మాయా) బద్ధుడు కాని, సగుణేశ్వరాదర్శంగా పరిణ&nbsp;<BR>మిస్తుంది. నా మనోనేత్రం ఎదుట, పూర్వ దృశ్యమొకటి, ఇప్పుడు జరిగినట్లు&nbsp;<BR>కనిపిస్తోంది. అరణ్య మధ్యములలో ఉండిన, పూర్వకాలపు ఋష్యాశ్రమాలలో&nbsp;<BR>ఈ సమస్యయే చర్చింపబడుతోంది. వయోవృద్ధులైన మహనీయులు సైతం,&nbsp;<BR>దీనిని పరిష్కరింపజాలక సతమత మవుతున్నారు. అప్పుడొక ఆశ్రమంలో&nbsp;<BR>ఒక యువకుడు ఆ వృద్ధ తాపసుల మధ్య నిలిచి ఇలా అన్నాడు: ‘‘అమృత&nbsp;<BR>పుత్రులారా! వినండి! దివ్యధామవాసులారా! వినండి! నేను మార్గాన్ని</FONT></p>
<hr class="puTa_virupu">
<table><tr><td><a class=puTa_lanke href=puTa1270.html>p1270</a></td><td>p1271</td><td><a class=puTa_lanke href=puTa1272.html>p1272</a></td></tr></table>
</div></body></html>
