<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2686.html>p2686</a></td><td>p2687</td><td><a class=puTa_lanke href=puTa2688.html>p2688</a></td></tr></table>
<p><FONT FACE="SHREE900, SHREE, sans-serif" SIZE="3">నవ్యభారత సమస్య - దాని పరిష్కారం</FONT></p>
<p><FONT FACE="Bookman-Light, Bookman, serif" SIZE="2">251</FONT></p>
<p><FONT FACE="SHREE900, SHREE, sans-serif" SIZE="3">ఈ కపట సత్త్వవాదం దేశాన్ని మెల్లగా అజ్ఞానాంధకారంలో, తమస్సము-&nbsp;<BR>ద్రంలో ముంచివేస్తున్న సంగతి నీకు కనబడటం లేదా? ఎక్కడ అతి మందబు-&nbsp;<BR>ద్ధులు తమ మూర్ఖత్వాన్ని ‘శారీరక మానసిక వ్యాపారాలను అతిక్రమించిన పర-&nbsp;<BR>జ్ఞానంలోని బూటకమైన కోరిక’ అనే ముసుగుతో కప్పివేస్తారో, ఎక్కడ&nbsp;<BR>జీవితకాలమంతా తనను విడిచిపోని సోమరితనంలోనే పుట్టిపెరిగినవాడు, తన&nbsp;<BR>కర్మాచరణ సమర్థతను, ‘త్యాగం’ అనే ఒక దుప్పటితో మూసిపెట్టాలను&nbsp;<BR>కొంటాడో, ఎక్కడ నరరూపరాక్షసులు తమ క్రూరతకు, తపస్సు అనే వేషాన్ని&nbsp;<BR>తగిల్చి ‘ఇది ఆత్మాన్వేషణలో అంగమని అంటారో ఎక్కడ ప్రతివ్యక్తీ తన అస-&nbsp;<BR>మర్థతను గుర్తించుకోలేక, తప్పు పూర్తిగా యితరులదే’ అంటుంటాడో, ఎక్కడ&nbsp;<BR>కొన్ని గ్రంథాలను వల్లించటం మాత్రమే జ్ఞానమో, ఇతరుల భావాలను తాము&nbsp;<BR>నెమరువేయటమే ప్రతిభో, పూర్వుల నామసంకీర్తనమే అత్యధిక వైభవమో -&nbsp;<BR>అలాటి దేశం నానాటికి కేవలం తమస్సులో మునిగిపోతూందనటానికి వేరొక&nbsp;<BR>రుజువు కావాలా?</FONT></p>
<p><FONT FACE="SHREE900, SHREE, sans-serif" SIZE="3">కాబట్టి సత్త్వం (పరిపూర్ణస్వచ్ఛత) మనకు సుదూరంలో వుంది. ఆ&nbsp;<BR>విశుద్ధపరమహంస స్థాయికి, యిప్పుడు అర్హులు కాక, ముందెప్పుడో అర్హులం&nbsp;<BR>కావాలని కోరేవారికి, యిప్పుడు రజస్సును (గాఢమైన చురుకుతనాన్ని) అల&nbsp;<BR>వరచుకోటమే ఎంతో లాభదాయకం. రజస్సుద్వారా ముందుకు వెళ్లనిదే, మాన-&nbsp;<BR>వుడు పరిపూర్ణ సాత్త్వికస్థాయి నందుకోలేడు. ముందుగా భోగ (సుఖానుభవ)&nbsp;<BR>మందలి పిపాసను తీర్చుకోనివాడు, యోగం (సాయుజ్యం) నొంద ఎలా ఆశి-&nbsp;<BR>స్తాడు? భోగాకర్షణల్లో వైరాగ్యంలేనిచోట, త్యాగం ఎలా వస్తుంది?</FONT></p>
<p><FONT FACE="SHREE900, SHREE, sans-serif" SIZE="3">అంతేకాదు. రజోగుణం తాటాకుల మంటలాంటిది, యిప్పుడే లేచి,&nbsp;<BR>యిప్పుడే అణగిపోయేది. (సత్త్వం నిత్యం యించుమించు ఒకజోడు.) సత్త్వం&nbsp;<BR>సామాన్యంగా నిత్యమే. సత్త్వగుణ ప్రధానమైన దేశం అమరం అనదగింది. రజో-&nbsp;<BR>గుణ ప్రధానమైన దేశం శీఘ్రంగా నశిస్తుంది. దీనికి చరిత్రే సాక్ష్యం.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో రజోగుణం యించుమించుగా లేనేలేదు. పాశ్చాత్య దేశాల్లో&nbsp;<BR>సత్త్వగుణం లేదు. కాబట్టి పాశ్చాత్య ప్రపంచపు యథార్థజీవితం భారతదేశంనుండి&nbsp;<BR>అక్కడికి పారే సత్త్వ (పరాత్పరపరత్వ) ప్రవాహంపై ఆధారపడి వుంటుందనటం&nbsp;<BR>నిజం. అలాగే మనమూ, ప్రతికూల ప్రవాహమైన రజస్సుచేత తమస్సును అణచి&nbsp;<BR>వుంచివెయ్యనిదే, ఐహికమైన ఏ మేలుగాని, శ్రేయస్సుగాని - (యీ జీవితంలో)&nbsp;<BR>మరల పొందలేమనటం సత్యం. అనంతర జీవితానికి సంబంధించిన మన&nbsp;<BR>ఉదాత్తాశయాలను లక్ష్యాలను సాధించుకొనే మార్గంలో, మనం గొప్ప అంతరా-&nbsp;<BR>యాలను అనేకం ఎదుర్కోవలసి వుంటుందనటమూ - సత్యమే.</FONT></p>
<hr class="puTa_virupu">
<table><tr><td><a class=puTa_lanke href=puTa2686.html>p2686</a></td><td>p2687</td><td><a class=puTa_lanke href=puTa2688.html>p2688</a></td></tr></table>
</div></body></html>
