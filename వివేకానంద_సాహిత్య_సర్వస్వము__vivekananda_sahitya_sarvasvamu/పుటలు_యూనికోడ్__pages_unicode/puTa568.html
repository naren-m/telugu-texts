<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa567.html>p567</a></td><td>p568</td><td><a class=puTa_lanke href=puTa569.html>p569</a></td></tr></table>
<p><FONT FACE="SHREE900, SHREE, sans-serif" SIZE="3">మతం : దాని పద్ధతులు, ప్రయోజనం </FONT><FONT FACE="TimesNewRoman, Times, serif" SIZE="2">1 5 3</FONT></p>
<p><FONT FACE="SHREE900, SHREE, sans-serif" SIZE="3">శాస్త్రం పూర్ణత్వం పొందినదని అర్థం. అటు తరువాత మనం చెయ్యవలసిన-&nbsp;<BR>దంతా - ఆ వస్తువుతో యితర వస్తువులను చేర్చి కొత్తకొత్త మిశ్రమాలు చేసి&nbsp;<BR>వాటిని మన జీవితావసరాలకు వినియోగించటమే. మత విషయంలోకూడా&nbsp;<BR>అంతే. మహత్తరమైన మతసూత్రాలు, వాటి ప్రయోగానికి అవకాశం, మతప్రణా&nbsp;<BR>ళిక - ఇవన్నీ యుగాలకు ముందే కనుగొనబడ్డాయి. అప్పుడు మానవుడు వేదాల&nbsp;<BR>తుదిపలుకులు గ్రహించాడట. ‘‘నే నతడే’’ - అన్నవే ఆ తుదిపలుకులు. ఒకే&nbsp;<BR>ఒకడు వున్నాడు. అతడిలో యీ భౌతిక, మానసిక, ప్రపంచం సర్వం ఏకమౌ-&nbsp;<BR>తూంది. అతడే దేవుడు, అతడే బ్రహ్మం, అతడే అల్లా, అతడే జిహోవా. మరే&nbsp;<BR>పేరుతో వ్యవహరించినా అతడే. అతణ్ణి అతిక్రమించి మనం పోలేం. ఈ మహత్తర&nbsp;<BR>సత్యం మన కిదివరకే సూచించబడింది. ఆ సత్యాన్ని అనుభవించటం, దానిని&nbsp;<BR>జీవితంలోని వివిధ ప్రకరణలకు అన్వయించటం మన కర్తవ్యం. ప్రతి మానవుడు&nbsp;<BR>ప్రవక్త కావడానికి మన మిప్పుడే కృషి ప్రారంభించాలి. మన ముందున్నది&nbsp;<BR>మహత్తరకార్యం.</FONT></p>
<p><FONT FACE="SHREE900, SHREE, sans-serif" SIZE="3">ప్రాచీనకాలంలో ప్రవక్తను గురించి సరిగా అవగాహన చేసుకోలేదు. కాక&nbsp;<BR>తాళీయంగా, ఇచ్ఛామాత్రంగా లేక గొప్ప ప్రజ్ఞతో దివ్యజ్ఞానం కలిగేదని భావించే&nbsp;<BR>వారు. ఈ కాలంలో అలాటి దివ్యజ్ఞానం ప్రతి జీవునికి ఎలాటివాడికైనా, ఎక్క-&nbsp;<BR>డున్నవాడికైనా సరే, జన్మహక్కని నిరూపించడానికి సంసిద్ధంగా వున్నాం. ఈ&nbsp;<BR>విశ్వంలో కాకతాళీయ మనేది లేదనికూడా చూపగలం. కాకతాళీయంగా, ఆకస్మి&nbsp;<BR>కంగా ఎవరో దేన్నో పొందారని భావించబడేవారు పూర్వజన్మలనుండి నెమ్మది-&nbsp;<BR>నెమ్మదిగా, అవ్యక్తంగా యుగయుగాలుగా ఆ దివ్యజ్ఞానం కోసం కృషిచేస్తూ&nbsp;<BR>వచ్చారని గ్రహించవచ్చు. వారు పొందింది అలాటి కృషిఫలితమే. కాబట్టి మనకు&nbsp;<BR>మనం వేసుకోవలసిన ప్రశ్న యిది: ‘‘మనం ప్రవక్తలం కావాలనుకొంటు-&nbsp;<BR>న్నామా?’’ కాగోరే పక్షంలో కాగలం.</FONT></p>
<p><FONT FACE="SHREE900, SHREE, sans-serif" SIZE="3">ప్రవక్తలను శిక్షితులను చెయ్యటమే మన ముందున్న మహత్తరకార్యం.&nbsp;<BR>తెలిసో, తెలియకో గొప్ప మత విధానాలన్నీ నా దివ్యలక్ష్యాన్ని సాధింప చెయ్య-&nbsp;<BR>డానికే సహాయపడుతున్నాయి. వాటిలో కొన్ని ఒక్క విషయంలో భేదిస్తున్నాయి.&nbsp;<BR>ఆత్మసాక్షాత్కారం యీ జన్మలో కలుగదు, మరణానంతరం మరొక లోకంలో&nbsp;<BR>సాక్షాత్కారం కలుగుతుంది. అంతవరకు ఆధ్యాత్మిక సత్యాలను నమ్మాలి.&nbsp;<BR>అలాంటి మాటలు చెప్పేవారిని వేదాంతం యీ విధంగా ప్రశ్నిస్తుంది: ‘‘అలా&nbsp;<BR>ఐతే అసలు ఆత్మ అనేది వుందని మీ కెలా తెలుసు?’’ తెలియని, తెలియరాని&nbsp;<BR>విషయాలను యీషణ్మాత్రంగా నీ జీవితంలోనే దర్శించిన అసాధారణ వ్యక్తులు&nbsp;<BR>కొందరున్నారనే సమాధానం వారు చెప్పక తప్పదు.</FONT></p>
<hr class="puTa_virupu">
<table><tr><td><a class=puTa_lanke href=puTa567.html>p567</a></td><td>p568</td><td><a class=puTa_lanke href=puTa569.html>p569</a></td></tr></table>
</div></body></html>
