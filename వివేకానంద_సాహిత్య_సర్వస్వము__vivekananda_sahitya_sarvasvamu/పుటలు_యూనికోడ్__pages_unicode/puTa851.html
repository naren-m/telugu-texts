<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa850.html>p850</a></td><td>p851</td><td><a class=puTa_lanke href=puTa852.html>p852</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ప్రాణం</FONT></p>
<BR>
<p><FONT FACE="SHREE900, SHREE, sans-serif" SIZE="3">27</FONT></p>
<BR>
<p><FONT FACE="SHREE900, SHREE, sans-serif" SIZE="3">అనుకోవటమే తప్ప నీ శరీరం - నా శరీరం అంటూ ప్రత్యేకంగా ఏదీ లేదు. ఒకే&nbsp;<BR>బ్రహ్మాండ పదార్థరాశిలో, ఒక బిందువును చంద్రు డంటున్నాం; అలాగే&nbsp;<BR>సూర్యుడని, భూమి అని, మనిషని, చెట్టని, పుట్టని ఇతర బిందువుల్ని&nbsp;<BR>పేర్కొంటున్నాం. పదార్థరాశి శాశ్వతంగా ఏకత్వ - భిన్నత్త్వాల్ని పొందుతోంది.&nbsp;<BR>ఇలాంటి దశలో ‘స్థిర పదార్థం’ అన్నది ఏదీ ఉండే అవకాశం లేదు. ప్రతీది వికారం&nbsp;<BR>చెందుతోంది. మనసు కూడా. ఆకాశమే పదార్థమై ఉంది. ప్రాణం ఎంతో సూక్ష్మంగా&nbsp;<BR>చలిస్తున్నప్పుడు, చాలా అల్పస్పందనం కలుగుతుంది; అలాంటి స్పందన స్థితిలో&nbsp;<BR>ఆకాశం మనసుగా మారుతుంది. ఆ స్థితిలో కూడా ఆకాశం అవిభాజ్యంగానే&nbsp;<BR>ఉంటుంది. మీరీ సూక్ష్మ స్పందన స్థితిని పొందగలిగితే, బ్రహ్మాండమంతా&nbsp;<BR>సూక్ష్మస్పందనలతో ఉన్నట్లు మీకు తెలుస్తుంది. కొన్ని మూలికల ప్రభావంతో&nbsp;<BR>కూడా జాగ్రత్తులోనే మన మీ అవస్థకు వెళ్లవచ్చు. సర్‌ హంఫ్రీడేవీ అనే శాస్త్రవేత్త&nbsp;<BR>లాఫింగ్‌ గ్యాస్‌ అనే నవ్వు పుట్టించే వాయువును కనిపెట్టాడు; ఒకమారు దానిగూర్చి&nbsp;<BR>ఉపన్యాసం చేస్తూ, దాన్ని ఎక్కువగా పీల్చివేశాడు. దానితో అతను కొంతసేపు అలాగే&nbsp;<BR>స్తంభీభూతుడై నిలచిపోయాడు. దాని ప్రభావం నశించిన తర్వాత స్పృహలోకి&nbsp;<BR>వచ్చాడు. ఆ స్థితిలో తనకు జగత్తంతా భావాలతో నిండి ఉన్నట్లు తోచిందని&nbsp;<BR>చెప్పాడు. ఈ విషయం మీలో చాలామందికి తెలిసే ఉంటుంది. అతని కా స్థితి&nbsp;<BR>ఉన్నంతవరకూ, స్థూలస్పందనాలు ఆగిపోయి, భావాలనే సూక్ష్మస్పందనలే అతనికి&nbsp;<BR>అనుభూతమయ్యాయని కూడ మనం చెప్పవచ్చు. తనచుట్టూ ఉన్న&nbsp;<BR>సూక్ష్మస్పందనలనే అతను చూడగల్గాడు; అతని కంతా భావనామయంగానే&nbsp;<BR>కనిపించింది. ఈ ప్రపంచ మంతాకూడా అతనికి ఒక భావనాసముద్రంగా తోచింది.&nbsp;<BR>ఆ సముద్రంలో తానేకాదు, సాటివారంతా, అన్నీకూడా భావాలనే చిన్న - చిన్న&nbsp;<BR>సుడిగుండాలైపోయారు.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి భావనాప్రపంచంలో కూడా మనకంతా ఏకత్త్వమే. ‘ఆత్మ’ స్థితికి&nbsp;<BR>వెళ్లితే, ‘ఆత్మ ఎప్పటికీ ఒక్కటే’ - అని అప్పుడు తెలుస్తుంది. స్థూల - సూక్ష్మావస్థల్లో&nbsp;<BR>పదార్థరాశికి కలిగే చలనాల, స్పందనల కవతల ఒకే తత్త్వముంది. వ్యక్తమౌతున్న&nbsp;<BR>చలనంలో కూడా ఏకత్త్వమే ఉంది. కాబట్టి ఈ సత్యాలను మనం మిథ్యలని&nbsp;<BR>చెప్పలేము. విశ్వశక్తుల నన్నింటినీ సమీకరించి చూస్తే, వాటి ఫలితం ఎప్పుడూ&nbsp;<BR>ఒకేవిధంగా ఉంటుందని నేటి శాస్త్రవేత్తలు నిరూపించి వున్నారు. విశ్వశక్తి అంతా&nbsp;<BR>రెండవస్థల్లో వుంటుందని వారు ధృవపరిచారు. అవ్యక్తమూలశక్తి, సామ్యావస్థను&nbsp;<BR>పొందుతుంది; తిరిగి రకరకాల శక్తులుగా వ్యక్తమవుతుంది; చివరికి మళ్లీ&nbsp;<BR>అవ్యక్తస్థితిలోకి వెళుతుంది. మళ్లీ వ్యక్తస్థితిలోకి వస్తుంది. ఇలా ఎప్పుడూ సంకోచ -&nbsp;<BR>వ్యాకోచాలకు లోనవుతూ ఉంటుంది. ఈ ప్రాణశక్తిని వశం చేసుకోవటమే,</FONT></p>
<hr class="puTa_virupu">
<table><tr><td><a class=puTa_lanke href=puTa850.html>p850</a></td><td>p851</td><td><a class=puTa_lanke href=puTa852.html>p852</a></td></tr></table>
</div></body></html>
