<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1698.html>p1698</a></td><td>p1699</td><td><a class=puTa_lanke href=puTa1700.html>p1700</a></td></tr></table>
<p><FONT FACE="SHREE900, SHREE, sans-serif" SIZE="3">94 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">వేదాలలో కర్మకాండకు యజ్ఞానుష్ఠానం ముఖ్యమవటం ఎంత నిజమో,&nbsp;<BR>జ్ఞానకాండకు బ్రహ్మచర్యం ముఖ్యమవటం అంత నిజమే.</FONT></p>
<p><FONT FACE="SHREE900, SHREE, sans-serif" SIZE="3">ప్రాణుల నెత్తురు చిందించే యజ్ఞకర్తలు ఉపనిషత్ప్రవక్తలుగా ఎందుకు&nbsp;<BR>వుండరాదు? ఎందుకు?</FONT></p>
<p><FONT FACE="SHREE900, SHREE, sans-serif" SIZE="3">వివాహితుడైన ఋషి ఒకవైపు వున్నాడు, అతని క్రతువులు అర్థంలేనివని,&nbsp;<BR>విపరీతాలని, దారుణాలని, అతడి నీతిజ్ఞత అస్పష్టమని చెప్పిన పక్షంలో,&nbsp;<BR>చెప్పవలసింది చాలతక్కువే మనం చెప్పినట్లు గ్రహించాలి. బ్రహ్మచర్యనిష్ఠులైన&nbsp;<BR>సన్న్యాసులు మరోవైపు వున్నారు. వారికి మానవానుభవాలు లేవు. కాని, నీతికి,&nbsp;<BR>ఆధ్యాత్మికతకు ప్రభవస్థానాల ద్వారాలను తెరచినవారు వారు. ఆ ద్వారాలగుండా&nbsp;<BR>వెలువడ్డ ప్రవాహాన్ని జినులు, బుద్ధులు, శంకర రామానుజ కబీరు చైతన్యుల వర-&nbsp;<BR>కువున్న సన్న్యాసులూ తనివితీరా గ్రోలి, అద్భుతాధ్యాత్మిక సాంఘిక&nbsp;<BR>సంస్కారాలను ప్రవర్తింపచేసే శక్తిని గాంచారు. వారి సందేశాన్ని ఎరువు తీసుకొన్న&nbsp;<BR>వారిలో పాశ్చాత్యులు మూడవ లేక నాల్గవతరంవారో అవుతారు. పాశ్చాత్యుల-&nbsp;<BR>నుండి ప్రతిఫలించిన మన సన్న్యాసుల సందేశమే సన్న్యాసులనే విమర్శించేటంత&nbsp;<BR>శక్తిని మన సంఘసంస్కర్తల కిస్తోంది.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో ప్రస్తుతం మన సంఘసంస్కర్తలకు వచ్చేజీతాలతో,&nbsp;<BR>వారికుండే సౌకర్యాలతో పోల్చిచూస్తే, భిక్షుకులకు లభించే జీతం, సౌకర్యాలు&nbsp;<BR>ఏపాటివి? నిశ్శబ్దంగా, నిస్స్వార్థ ప్రేమతో సన్న్యాసి సల్పే సేవతో పోల్చిచూస్తే&nbsp;<BR>సంఘసంస్కర్త సాధించే దేపాటిది?</FONT></p>
<p><FONT FACE="SHREE900, SHREE, sans-serif" SIZE="3">కాని తమ గొప్పతనాన్ని తామే చాటుకొనే యీ కాలం పద్ధతిని పాపం&nbsp;<BR>సన్న్యాసులు నేర్చుకోలేదు.</FONT></p>
<p><FONT FACE="SHREE900, SHREE, sans-serif" SIZE="3">ఐహిక జీవితం కల అని, కల్ల అని హిందువు ఉగ్గుపాలతో నేర్చాడు. ఈ&nbsp;<BR>విషయంలో అతడు, పాశ్చాత్యుడు ఏకాభిప్రాయులే. కాని పాశ్చాత్యున కింతకంటె&nbsp;<BR>ఏమీ తెలియదు. అతడి నిర్ణయం చార్వాకుని నిర్ణయమే. చావటానికి ముందే&nbsp;<BR>దొరికినంత గుంజుకోవాలని వారంటారు. ‘‘ఈ లోకం దుఃఖగర్తం. కాబట్టి&nbsp;<BR>మనకు దక్కే సంతోషలవాలను యావచ్ఛక్తి ననుసరించి అనుభవిద్దాం.’’ మరి&nbsp;<BR>హిందువుకంటె భగవంతుడు, ఆత్మా మాత్రమే సత్యాలు. ఇవి యీ లోకానికంటె&nbsp;<BR>యింతింతనరానంత ఎక్కువ నిజాలు. కాబట్టి దేవుడికోసం, ఆత్మకోసం యీ&nbsp;<BR>లోకాన్ని విడనాడటానికి హిందువు ఎల్లప్పుడూ సంసిద్ధుడే.</FONT></p>
<p><FONT FACE="SHREE900, SHREE, sans-serif" SIZE="3">తన మోక్షంకోసం, లోకహితంకోసం సర్వం పరిత్యాగం చెయ్యాలనే సహ-&nbsp;<BR>జోద్రేకం భారతదేశ మహిళల్లోను, మహాజనంలోను వుంది. దాన్ని అణచటానికి&nbsp;<BR>ఆంగ్లీకృతులైన మన సోదరు లుద్యమిస్తున్నారు. దేశప్రజల మనసుల్లో అలాటి</FONT></p>
<hr class="puTa_virupu">
<table><tr><td><a class=puTa_lanke href=puTa1698.html>p1698</a></td><td>p1699</td><td><a class=puTa_lanke href=puTa1700.html>p1700</a></td></tr></table>
</div></body></html>
