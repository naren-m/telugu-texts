<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1904.html>p1904</a></td><td>p1905</td><td><a class=puTa_lanke href=puTa1906.html>p1906</a></td></tr></table>
<p><FONT FACE="SHREE900, SHREE, sans-serif" SIZE="3">300 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">బౌద్ధుల ప్రధాన యాత్రాస్థలం ‘దలాద మాలిగవ’ లేక దంత దేవాలయం.&nbsp;<BR>ఇది కాండీలో వుంది. ఈ దేవాలయంలో బుద్ధుని దంతం పదిలపరచబడి వుంది.&nbsp;<BR>ఈ దంతం మొదట్లో పూరీ జగన్నాథ దేవాలయంలో వుండేదట. తరువాత అనేక&nbsp;<BR>చేతులుమారి సింహళం చేరింది. ఇక్కడకూడా యీ దంతాన్ని గురించి అనేక&nbsp;<BR>తగాదాలు బయల్దేరాయని సింహళీయులు చెప్పారు. ఇప్పు డీ దంతం భద్రంగా&nbsp;<BR>వుంది. సింహళీయులు అనేక చారిత్రక లిఖితాలను భద్రపరిచారు; అవి మన కాక-&nbsp;<BR>మ్మకథల వంటివి మాత్రం కావు. ప్రాచీన మాగధి భాషలో రచించిన బౌద్ధమత&nbsp;<BR>గ్రంథాలనుకూడా చక్కగా పదిలపరిచారు. బౌద్ధమతం సింహళంనుండి బర్మా,&nbsp;<BR>సయాం మొదలైన దేశాలకు వ్యాపించింది. సింహళ బౌద్ధులు వారి మత&nbsp;<BR>గ్రంథాల్లో ఉదహరించబడ్డ శాక్యముని నొక్కణ్ణి మాత్రమే ఒప్పుకొని అతని బోధ-&nbsp;<BR>నలను అనుసరించటానికి ప్రయత్నిస్తారు. నేపాల్‌, సిక్కిం, భూటాన్‌, లడఖ్‌,&nbsp;<BR>చైనా, జపాన్‌ దేశాల్లో మాదిరి వారు శివుణ్ణి ఆరాధించరు. తారాదేవి&nbsp;<BR>మొదలైన దేవతలనుగాని, మంత్రాలనుగాని వారెరుగరు. కాని వారికి భూతావేశం&nbsp;<BR>మొదలైన వాటిల్లో నమ్మకముంది. బౌద్ధులు రెండు తెగలక్రింద చీలిపోయారు.&nbsp;<BR>ఒకటి ఉత్తరాది తెగ, రెండవది దక్షిణాది తెగ. ఉత్తరాదివారు మహాయానులమని&nbsp;<BR>చెప్పుకొంటారు. దక్షిణాది తెగలో సింహళీయులు, బర్మాదేశీయులు, సయాం&nbsp;<BR>దేశస్థులు వున్నారు. వీరంతా హీనయానులు. మహాయానులు బుద్ధుణ్ణి నామమా-&nbsp;<BR>త్రంగా ఆరాధిస్తారు. వారు నిజంగా ఆరాధించేది తారాదేవి, అవలోకి&nbsp;<BR>తేశ్వరులను. జపాన్‌, చైనా, కొరియా దేశస్థులు అవలోకితేశ్వరుని ‘నాన్‌ఇన్‌’&nbsp;<BR>అంటారు. మహాయాన మతంలో మంత్రతంత్రాలున్నాయి. టిబెట్టు దేశస్థులు&nbsp;<BR>నిజమైన శివుని భూతాలు. వారంతా హిందూ దేవతలను ఆరాధిస్తారు,&nbsp;<BR>డమరుకాన్ని వాయిస్తారు. కపాలాన్ని భద్రపరుస్తారు. మరణించిన సన్న్యాసుల&nbsp;<BR>బొమికలతో చేసిన బూరల నూదుతారు. మద్య మాంసాలు సేవిస్తారు,&nbsp;<BR>దయ్యాలను, భూతాలను ప్రయోగిస్తారు; మంత్రాలను ఉచ్చరించి రోగాలను&nbsp;<BR>నయంచేస్తారు. చైనా, జపాన్‌ దేశాల్లో దేవాలయ గోడలమీద పెద్ద గిల్టుగల&nbsp;<BR>ఏకాక్షరాలను నేను చూశాను. ఇది వంగ భాషాక్షరాలకు చాలదగ్గరి పోలికలో&nbsp;<BR>వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">అలసింగ కొలంబోనుండి మద్రాసుకు తిరిగి వెళ్లిపోయాడు. మేం మళ్లా&nbsp;<BR>ఓడనెక్కాం. కుమారస్వామి తోటలో కొన్ని నిమ్మకాయలు, నల్ల కొబ్బరి&nbsp;<BR>కాయలు, రెండు పానకపు సీసాలు మొదలైనవి మిత్రులు మాకు బహూక&nbsp;<BR>రించారు.</FONT></p>
<hr class="puTa_virupu">
<table><tr><td><a class=puTa_lanke href=puTa1904.html>p1904</a></td><td>p1905</td><td><a class=puTa_lanke href=puTa1906.html>p1906</a></td></tr></table>
</div></body></html>
