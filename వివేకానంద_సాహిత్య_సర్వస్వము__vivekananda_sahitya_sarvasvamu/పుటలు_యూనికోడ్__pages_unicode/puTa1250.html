<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1249.html>p1249</a></td><td>p1250</td><td><a class=puTa_lanke href=puTa1251.html>p1251</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మానవుని యథార్థరూపం</FONT></p>
<p><FONT FACE="SHREE900, SHREE, sans-serif" SIZE="3">21</FONT></p>
<p><FONT FACE="SHREE900, SHREE, sans-serif" SIZE="3">అణువులు ఎప్పుడూ మారుతూనే ఉంటాయి. కొన్ని నిమిషాలపాటైనా ఒకే&nbsp;<BR>శరీరం ఎవ్వరికీ ఉండదు. కాని, మనం దాన్ని ఒక్క శరీరంగానే భావిస్తాం.&nbsp;<BR>మనస్సు విషయంకూడ ఇట్టిదే. ఒక క్షణంలో సౌఖ్యం, మరుక్షణంలో అసౌఖ్యం.&nbsp;<BR>ఒక క్షణంలో బలం. మరుక్షణంలో దౌర్బల్యం. ఈవిధంగా అది నిరంతర వికా-&nbsp;<BR>రాలకు లోనయ్యే సుడిగుండం వంటిది. అటువంటిది ఆత్మ ఎలా అవుతుంది?&nbsp;<BR>ఆత్మ అనంతం కదా? అనిత్య వస్తువులోనే మార్పు ఉండగలదు. అనంతవస్తు-&nbsp;<BR>వులో మార్పు కలిగిందనటం, అసంబద్ధ ప్రలాపం. పరిమిత&nbsp;<BR>శరీరులం కనుక, మనం మరో స్థలానికి పోగలం. జగత్తులోని ప్రతి అణువు, క్షణ-&nbsp;<BR>క్షణం అలా కదలుతూనే ఉంది. కాని, జగత్తునంతా సమష్టిగా (ఒక్క మొత్తంగా)&nbsp;<BR>భావిస్తే అది కదలజాలదు. మారజాలదు. చలనమంటే సంబంధభావం. మరొక&nbsp;<BR>వస్తువుంటేకదా దగ్గరకు రావడంకాని, దూరమవడంకాని జరుగు&nbsp;<BR>తుంది? జగత్తులోని ప్రతిఅణువు మరొక అణువుకు దూరంగానో, దగ్గరగానో&nbsp;<BR>చలింపగలదు. కాని జగత్తునంతా సమష్టిగా భావించినప్పుడు, అది దేనికి దగ్గరవు&nbsp;<BR>తుంది? దేనికి దూరమవుతుంది? అది తప్ప వేరే వస్తువేదీ లేదుకదా? కాబట్టి&nbsp;<BR>అనంతం, ఏకం అయిన ఈ పదార్థం మార్పులు లేనిది, అచలం పరిపూర్ణం.&nbsp;<BR>పారమార్థిక మానవు డనడంలోని భావమిదే. అనగా మన యథార్థతత్త్వం,&nbsp;<BR>అఖండ వస్తువులో వుందికాని, ఖండ వస్తువులో లేదు. మనం నిరంతర&nbsp;<BR>పరిణామం చెందే, స్వల్ప పరిమిత జీవులమనేభావం ఎంత పురాతనమైనా, ఎంత&nbsp;<BR>సుఖప్రదమైనా అది భ్రాంతిజనితమే. ‘‘నీవు విశ్వాత్మకుడవు, సర్వగతుడవు’’&nbsp;<BR>అని చెబితే, మానవుడు భయపడతాడు. కాని నిజానికి ప్రతి వస్తువు మూలంగా&nbsp;<BR>పనిచేసేది నీవే; ప్రతి కాలితో నడిచేది నీవే. ప్రతి పెదవితో మాట్లాడునది నీవే.&nbsp;<BR>ప్రతి హృదయంలో కష్టసుఖాదు లనుభవించేది నీవే.</FONT></p>
<p><FONT FACE="SHREE900, SHREE, sans-serif" SIZE="3">ఈ సత్యాన్ని తెలిపితే మనుషులు భయపడతారు. తమ వ్యక్తిత్వం ఏంకా-&nbsp;<BR>వాలని వారు మాటిమాటికి ఆతృతతో ప్రశ్నిస్తారు. కాని వ్యక్తిత్వమంటే ఏమి?&nbsp;<BR>నాకు దాన్ని చూడాలని ఉంది. చంటిబిడ్డడికి మీసాలుండవు. ఆ బిడ్డడు పెద్ద-&nbsp;<BR>యిన తర్వాత గడ్డం మీసాలు ఏర్పడతాయి. వ్యక్తిత్వం, శరీర సంబంధమైనదైతే,&nbsp;<BR>అప్పుడది నశిస్తుంది కదా? అట్లే నాకొక చెయ్యిపోయినా, కన్నుపోయినా, నా&nbsp;<BR>వ్యక్తిత్వం నశిస్తుంది. త్రాగుబోతు, తన త్రాగుడును మానరాదు. మానితే వాని&nbsp;<BR>వ్యక్తిత్వం నశిస్తుంది. దొంగ మంచివాడు కారాదు. అయితే వాడి వ్యక్తిత్వం&nbsp;<BR>నశిస్తుంది. ఇంతెందుకు? ఈ వ్యక్తిత్వ నష్టభీతివల్ల, ఎవ్వరూ తమ అలవాట్లను&nbsp;<BR>మార్చుకోరాదు. నిజానికి వ్యక్తిత్వమనేది పరిపూర్ణతలో తప్ప ఇంకెక్కడా లేదు.&nbsp;<BR>తక్కిన దశల్లో, అన్ని చోట్ల, అన్ని వేళల్లో మార్పుతేలేక ఈ వ్యక్తిత్వం</FONT></p>
<hr class="puTa_virupu">
<table><tr><td><a class=puTa_lanke href=puTa1249.html>p1249</a></td><td>p1250</td><td><a class=puTa_lanke href=puTa1251.html>p1251</a></td></tr></table>
</div></body></html>
