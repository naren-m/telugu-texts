<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa390.html>p390</a></td><td>p391</td><td><a class=puTa_lanke href=puTa392.html>p392</a></td></tr></table>


<p><FONT FACE="SHREE900, SHREE, sans-serif" SIZE="3">లతో యిద్దరికి సంతర్పణ చేయటంకాని స్వప్న సంభవాలు; దీన్లో ఏదీ యథా-&nbsp;<BR>ర్థంకాదు. వీటికి పరస్పర ప్రభావంలేదు. శోభస్కరమే శోభస్కరాన్ని&nbsp;<BR>కొనియాడగలుగుతుంది; భగవంతుడే భగవంతుణ్ణి గ్రహిస్తాడు. కలే కలగనే&nbsp;<BR>వాడు; దానికి మరో ఆధారంలేదు. కలా కలగనేవాడూ భిన్నవస్తువులు కావు.&nbsp;<BR>‘‘సోఽహం, సోఽహం’’ అనేదే గానంలోని పల్లవి. తక్కిన చరణాలన్నీ దీనికి&nbsp;<BR>రూపాంతరాలే, అసలు ఇతివృత్తంమీద ప్రభావం చూపలేవు. మనమే సజీవ&nbsp;<BR>గ్రంథాలం. మనం ఆడిన మాటలే గ్రంథాలు. ప్రతి వస్తువు సజీవదైవం, సజీవ&nbsp;<BR>క్రైస్తు; దాన్ని అలాటిదాన్నిగా పరికించు. మానవుడే సజీవకావ్యం. మానవుణ్ణే&nbsp;<BR>పఠించు. సకల బైబిలులను క్రైస్తులను బుద్ధులను వెలుగొందచేసే జ్యోతి మనమే.&nbsp;<BR>అది లేనిదే యివన్నీ మనకు మృతప్రాయాలు - సజీవాలు కావు.</FONT></p>
<p><FONT FACE="SHREE900, SHREE, sans-serif" SIZE="3">నీమీదే నువ్వు ఆధారపడు.</FONT></p>
<p><FONT FACE="SHREE900, SHREE, sans-serif" SIZE="3">మృతకళేబరం దేనికీ కోపించదు; శరీరాలను చంపుకొందాంగాక, దేహమే</FONT></p>
<p><FONT FACE="SHREE900, SHREE, sans-serif" SIZE="3">ఆత్మ అనే తలంపును మానుకొందాంగాక.</FONT></p>
<p><FONT FACE="SHREE902-Italic, SHREE, sans-serif" SIZE="3">శనివారం, ఆగస్ట్‌ 3</FONT></p>
<BR>
<p><FONT FACE="SHREE900, SHREE, sans-serif" SIZE="3">జీవన్ముక్తిని పొందవలసినవారు ఒక్క జీవితకాలంలోనే వేల సంవత్సరాలు&nbsp;<BR>జీవించాలి. వారు తమ కాలావధులకు అతీతులైవుండాలి. కాని జనసామాన్యానికి&nbsp;<BR>సాధ్యమైనది పాకటం మాత్రమే. ఈ తీరులో మనకు బుద్ధులు క్రైస్తులు&nbsp;<BR>లభిస్తారు.</FONT></p>

<p><FONT FACE="SHREE900, SHREE, sans-serif" SIZE="3">ఒకప్పుడొక రాణి వుండేది. ఆమె పేరు మదాలస. ఆమె తన పిల్లలందరూ&nbsp;<BR>జీవన్ముక్తులు కావాలనుకొని అందునిమిత్తం స్వయంగా శ్రద్ధ వహించింది. ఊయె-&nbsp;<BR>లలో పడుకోబెట్టి వారిని ఊపుతూ ‘‘తత్త్వమసి, తత్త్వమసి’’ (నువ్వే బ్రహ్మానివి,&nbsp;<BR>నువ్వే బ్రహ్మానివి) అని ఆమె జోలపాడేది. వారిలో ముగ్గురు సన్న్యాసులైనారు.&nbsp;<BR>నాలుగవవాడు చక్రవర్తి కావటానికి తగిన శిక్షణ పొందటానికై మరోచోటుకు&nbsp;<BR>కొనిపోబడ్డాడు. అతడు ఇల్లు విడిచి వెళ్లేటప్పుడు ఆ తల్లి అతడికొక చీటీనిచ్చి&nbsp;<BR>దాన్ని ఆతడికి ప్రాయంవచ్చాక చదువమని చెప్పింది. దానిమీద యిలా రాయ-&nbsp;<BR>బడివుంది: ‘‘బ్రహ్మమే సత్యం, తక్కినదంతా మిథ్య. ఆత్మ చంపదు, చావదు.&nbsp;<BR>ఒంటరిగా జీవించు, లేదా సాధుసంగంలో మసలుకో.’’ యువరాజైన ఆ&nbsp;<BR>రాకుమారుడు దాన్ని చదువుకోగానే ఆతడూ సంసారాన్ని త్యజించి సన్న్యాసి&nbsp;<BR>ఐనాడు.</FONT></p>
<p><FONT FACE="SHREE900, SHREE, sans-serif" SIZE="3">త్యజించు, సంసారాన్ని త్యజించు. వంటయింట్లోకి జొరబడి ఒక మాంస-&nbsp;<BR>పుముక్కను తింటూ, యింతలో ఎవరైనా వచ్చి తమను తరిమిగొడతారో అనే</FONT></p>
<hr class="puTa_virupu">
<table><tr><td><a class=puTa_lanke href=puTa390.html>p390</a></td><td>p391</td><td><a class=puTa_lanke href=puTa392.html>p392</a></td></tr></table>
</div></body></html>
