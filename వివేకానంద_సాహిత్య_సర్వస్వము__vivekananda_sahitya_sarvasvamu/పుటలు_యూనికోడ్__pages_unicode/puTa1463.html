<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1462.html>p1462</a></td><td>p1463</td><td><a class=puTa_lanke href=puTa1464.html>p1464</a></td></tr></table>
<p><FONT FACE="SHREE900, SHREE, sans-serif" SIZE="3">234 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">అతిక్రమించడం వల్లే అతడు పరమాత్మ దర్శనాన్ని చేయగలడు. తన స్వరూప&nbsp;<BR>జ్ఞానాన్ని పొందగలడు.</FONT></p>
<p><FONT FACE="SHREE900, SHREE, sans-serif" SIZE="3">జ్ఞానమంటే ఇంద్రియాల వల్ల పుట్టిన జ్ఞానం కాదు. మనం బ్రహ్మాన్ని&nbsp;<BR>తెలిసికోలేము. కాని బ్రహ్మం అవుతాం. అంటే బ్రహ్మంలో మనమొక భాగం&nbsp;<BR>కాము, అంశం కాము. సంపూర్ణంగా బ్రహ్మములమే. అనంతాన్ని భాగించటం&nbsp;<BR>అసాధ్యం. ఈ కన్పించే భేదమంతా, బాహ్య విలసనం మాత్రమే, దేశ కాల&nbsp;<BR>పరిధులలో కనిపిస్తున్న ప్రతిబింబం మాత్రమే. కొన్ని వేల మంచు బిందువులలో&nbsp;<BR>సూర్యుడు ప్రతిబింబించి బహుధా భాసించినా ఉన్నదొక్కటే సూర్యుడనీ, ఆ&nbsp;<BR>బహుత్వం ఆభాసమనీ, మనకు తెలుసు కదా? అందువల్ల జ్ఞానదృష్టిలో యీ&nbsp;<BR>భేద దర్శనం వుండదు. ఏకత్వ దర్శనమే వుంటుంది. జ్ఞానదశలో జ్ఞాత (తెలిసి&nbsp;<BR>కొనేవాడు) లేడు. జ్ఞేయం (తెలుసుకోబడేది) లేదు. జ్ఞానం లేదు. అంటే ఈ&nbsp;<BR>త్రిపుటి వుండదు. నేను, నీవు, వాడే - అనే భేదం లేదు. అది కేవలత్వం,&nbsp;<BR>ఏకత్వం. సర్వదా మనం ఈ బ్రహ్మపదార్థమే. ఒకప్పుడు ముక్తుడంటే, ఎప్పుడూ&nbsp;<BR>ముక్తుడన్నమాటే. మనుష్యుని కార్యకారణ భావం బంధించి వుంచలేదు. సుఖ-&nbsp;<BR>దుఃఖాలు మనుష్యునికి సహజాలు కావు. సూర్యుని మబ్బులావరించినట్లు ఇవి,&nbsp;<BR>తాత్కాలికంగా వాని నావరిస్తాయి. ఆ మబ్బులు తొలగిపోయిన తర్వాత&nbsp;<BR>సూర్యుడు కనిపిస్తాడు. ఈ మబ్బుల వల్ల అతడు పొందిన మార్పులేదు. అత-&nbsp;<BR>డెప్పుడూ, అట్లే మార్పులేక వెల్గుతున్నాడు. మనుష్యుడూ అంతే. అతడు జన్మిం-&nbsp;<BR>చలేదు. మరణించడు. అతడు దేశ కాల బంధితుడై లేడు. ఈ దేశ&nbsp;<BR>కాలాలన్నవి వట్టి మనోవిలసనాలు. అవి సత్యాలని భ్రాంతిపడి, వాని మరుగున&nbsp;<BR>వున్న ఆత్మపదార్థాన్ని మనం దర్శించలేకున్నాం. కాలమనేది మన ఆలోచనా&nbsp;<BR>పద్ధతిలోని ఒక అంశం. కాని మనది మాత్రం నిరంతరమైన శాశ్వతమైన&nbsp;<BR>వర్తమానం. మంచి చెడుగులన్నవి మనకు సంబంధించినంత మాత్రం భాసించేవి&nbsp;<BR>కాని యథార్థాలు కావు. ఒకదాన్ని వదలి ఇంకొకటి లేదు. ఒకదానిని వదిలి&nbsp;<BR>వేరొకటి వుండలేదు. అట్టివి అర్థవంతాలు కావు. ఈ ద్వంద్వాలను మనం&nbsp;<BR>దర్శించునంత వరకు, ఈశ్వరుడు మనకంటే వేరని భావిస్తున్నంత వరకు, మనం&nbsp;<BR>ఈ పుణ్య పాపాలను భావించక తప్పదు. కేవలం అధిష్ఠానభూతమైన&nbsp;<BR>పరమాత్మభావాన్ని మనం పట్టుకోగల్గినంతనే, ఈశ్వరునితో ఏకత్వమును దర్శిం-&nbsp;<BR>పగల్గిన తర్వాతనే ఈ ఇంద్రియభ్రాంతి నశిస్తుంది. ఈ నిరంతర కామజ్వరాన్ని&nbsp;<BR>వదిలించుకొన్నప్పుడు అనంతమైన, దుఃఖ కారకమైన, ఈ ఆశాపాశాన్ని తెగగో-&nbsp;<BR>సినప్పుడు, మన మీ లాభాలాభాలను, మేలుకీడులను అతిక్రమించి, వాని బారి-&nbsp;<BR>నుండి తప్పించుకోగల్గుతాం. నేయి పోసే కొలది అగ్ని మండుతుంది కాని తగ్గదు.</FONT></p>
<hr class="puTa_virupu">
<table><tr><td><a class=puTa_lanke href=puTa1462.html>p1462</a></td><td>p1463</td><td><a class=puTa_lanke href=puTa1464.html>p1464</a></td></tr></table>
</div></body></html>
