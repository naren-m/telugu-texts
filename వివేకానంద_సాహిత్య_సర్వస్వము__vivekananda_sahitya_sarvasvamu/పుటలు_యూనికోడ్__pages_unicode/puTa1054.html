<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1053.html>p1053</a></td><td>p1054</td><td><a class=puTa_lanke href=puTa1055.html>p1055</a></td></tr></table>
<p><FONT FACE="SHREE900, SHREE, sans-serif" SIZE="3">230 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">అంతా పరమార్థాన్ని గ్రహించగలరు. భగవంతుడు సత్యమైతే, మనకు&nbsp;<BR>ఈశ్వరానుభూతి కలిగితీరాలి; ఆత్మానుభూతిని మనం పొందితీరాలి.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆత్మానుభూతిని పొందటానికి ఒక్కటే మార్గం. అది తాను శరీరం కాదని&nbsp;<BR>తెలుసుకోవటం.</FONT></p>
<BR>
<p><FONT FACE="SHREE900, SHREE, sans-serif" SIZE="3">యోగులు ఇంద్రియాలను రెండు భాగాలు చేశారు: జ్ఞానేంద్రియాలు -&nbsp;<BR>కర్మేంద్రియాలు. అంతఃకరణం అంతరింద్రియం. అది నాలుగు భాగాలు: 1.&nbsp;<BR>మనసు, 2. బుద్ధి, 3. చిత్తం, 4. అహంకారం.</FONT></p>
<BR>
<p><FONT FACE="SHREE900-Italic, SHREE, sans-serif" SIZE="3">సంకల్ప వికల్పాత్మకం మనసు:</FONT><FONT FACE="SHREE900, SHREE, sans-serif" SIZE="3"> ఇది ఆలోచనాత్మకం. దీన్ని సరిగ్గా&nbsp;<BR>నిగ్రహించకుంటే, ఈ శక్తి వ్యర్థమవుతుంది. అదుపులోకి తెచ్చుకుంటే ఇది&nbsp;<BR>గొప్పశక్తిగా పరిణమిస్తుంది.</FONT></p>
<BR>
<p><FONT FACE="SHREE900-Italic, SHREE, sans-serif" SIZE="3">బుది</FONT><FONT FACE="SHREE900, SHREE, sans-serif" SIZE="3">్ధ:- ఇది నిశ్చయాత్మకం.</FONT></p>
<p><FONT FACE="SHREE900-Italic, SHREE, sans-serif" SIZE="3">అహంకార</FONT><FONT FACE="SHREE900, SHREE, sans-serif" SIZE="3">ం:- ఇది గర్వాత్మకం. కర్తృత్వ - భోక్తృత్వరూపం.</FONT></p>
<p><FONT FACE="SHREE900, SHREE, sans-serif" SIZE="3">చిత్తం యితర వృత్తుల్లోకి మారకుండా అవి కారణంగా ఉంచటానికి ఏర్పడిన&nbsp;<BR>శాస్త్రం యోగం. అంటే చిత్తవృత్తి నిరోధక సాధనం. తరంగాలతో కూడిన&nbsp;<BR>సముద్రంలో పడిన చంద్రబింబంలా, చంచల మనసులో ఆత్మ స్పష్టంగా&nbsp;<BR>ప్రతిబింబించదు. సముద్రంలో తరంగాలు ఆగిపోయినప్పుడు చంద్రబింబం&nbsp;<BR>స్పష్టంగా ప్రతిఫలిస్తుంది; అలాగే చిత్తం నిరుద్ధమై - శాంతమైనప్పుడు, చిత్తంలో&nbsp;<BR>ప్రతిబింబించి, దర్శనయోగ్యమౌతుంది.</FONT></p>
<p><FONT FACE="SHREE900, SHREE, sans-serif" SIZE="3">మనసు శరీరం వంటిది కాదు. కాని అదికూడా సూక్ష్మభూతాలవల్ల&nbsp;<BR>ఏర్పడిందే. మనసు చిరకాలం శరీరంలో బద్ధమై ఉండదు. మనం అప్పుడప్పుడు ఈ&nbsp;<BR>శరీరం నుండి పైకి లేవటంవల్ల, ఈ విషయం ఋజువవుతుంది. ఇంద్రియాలను&nbsp;<BR>నిరోధించటం వల్ల మనసును మన యిష్టం వచ్చినప్పుడెల్లా శరీరాన్నుండి&nbsp;<BR>వేరుచేయటం నేర్చుకొంటాం.</FONT></p>
<p><FONT FACE="SHREE900, SHREE, sans-serif" SIZE="3">ఇంద్రియ నిగ్రహం అలవాటైన తర్వాత, విషయాలను నిగ్రహించాలి. మన&nbsp;<BR>కనుభవంలో నున్న ప్రపంచమంతా, వైషయికమైనదే. ఉత్తమస్థితికి చేరినందుకు&nbsp;<BR>నిదర్శనం ఒక్కటే; అదే స్వతంత్రం. నువ్వు యింద్రియాలకు దాసుడవు కాకుండా,&nbsp;<BR>వాటిని నిగ్రహింపగలిగితే, అప్పుడు నువ్వు ఆధ్యాత్మిక జీవితంలో అడుగుపెట్టినట్లు&nbsp;<BR>భావించుకో! ఇంద్రియాకర్షణానికి లోనైనవారు వట్టి ప్రాకృతులు; ఇంద్రియాలకు&nbsp;<BR>బానిసలు.</FONT></p>
<p><FONT FACE="SHREE900, SHREE, sans-serif" SIZE="3">చిత్తవృత్తులను నిర్మూలనం చేసి, చిత్తాన్ని ప్రశాంతంగా చేస్తే, మనం&nbsp;<BR>జన్మరాహిత్యం పొందినట్లే. కోట్లకొద్ది సంవత్సరాలు శ్రమించి మనం ఈ శరీరాలను</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1053.html>p1053</a></td><td>p1054</td><td><a class=puTa_lanke href=puTa1055.html>p1055</a></td></tr></table>
</div></body></html>
