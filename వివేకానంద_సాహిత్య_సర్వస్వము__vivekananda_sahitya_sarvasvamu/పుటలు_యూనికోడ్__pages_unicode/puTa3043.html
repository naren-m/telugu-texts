<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3042.html>p3042</a></td><td>p3043</td><td><a class=puTa_lanke href=puTa3044.html>p3044</a></td></tr></table>

<p><FONT FACE="SHREE900, SHREE, sans-serif" SIZE="3">ప్రయత్నించాడు. కాలంతోపాటు మారిన పరిస్థితుల్లో ఆయన చేసిన నియ-&nbsp;<BR>మాలు ఎంతోకాలం నిలవలేకపోయినాయి. నిలువగలిగింది జ్ఞానకాండ&nbsp;<BR>మాత్రమే. వేదయుగంలోకూడా క్రియాకలాపాలు క్రమంగా మారిపోయినాయి.&nbsp;<BR>కాని, ఉపనిషత్తులలోని తాత్త్వికభాగం మాత్రం చెక్కుచెదరకుండా నేటివరకు&nbsp;<BR>నిలిచేవుంది. అయితే ఎందరో వ్యాఖ్యాతలు బయలుదేరారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: రఘునందనస్మృతితో మీరేం చేస్తారు?&nbsp;<BR>స్వామీజీ: ఈసారి దుర్గాపూజను చేయాలని నాకు కోరిక కలిగింది.</FONT></p>
<p><FONT FACE="SHREE900, SHREE, sans-serif" SIZE="3">డబ్బు సమకూరితే ‘మహామాయ’ను ఆరాధిస్తాను. కాబట్టి, పూజావిధానాలను&nbsp;<BR>చదవాలని ఉంది. వచ్చే ఆదివారం నీవు మఠానికి వచ్చేటప్పుడు ఆ పుస్తకప్రతిని&nbsp;<BR>తీసుకురావాలి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: సరేనండి.</FONT></p>
<p><FONT FACE="SHREE900, SHREE, sans-serif" SIZE="3">మరుసటి ఆదివారం శిష్యుడు ఆ పుస్తకప్రతిని ఒకదాన్ని తెచ్చాడు. దాన్ని&nbsp;<BR>చూచి స్వామీజీ ఎంతో తృప్తి చెందారు. దీని తర్వాత వారం రోజులకు శిష్యుణ్ణి&nbsp;<BR>కలిసి స్వామీజీ అన్నారు. ‘‘నీవు నాకు బహూకరించిన రఘునందన స్మృతిని&nbsp;<BR>పూర్తి చేశాను. వీలుంటే దివ్యజనని పూజామహోత్సవాన్ని జరుపుతాను.’’</FONT></p>



<p><FONT FACE="SHREE900, SHREE, sans-serif" SIZE="3">సకాలంలో దుర్గాపూజామహోత్సవం ఎంతో వైభవంగా జరిగిపోయింది.&nbsp;<BR>తర్వాత కొద్దిరోజులకు కాళీఘట్టంలోని ‘కాళీమాత’ ఎదుట స్వామీజీ&nbsp;<BR>ఒక హోమం చేశారు. ఆ విషయాన్ని గూర్చి చెబుతూ శిష్యునితో యిలా&nbsp;<BR>అన్నారు.</FONT></p>
<p><FONT FACE="SHREE900, SHREE, sans-serif" SIZE="3">‘‘కాళీఘాటువారి ఉదారభావాన్ని చూచి నేనెంతో ఆనందించాను. నేను&nbsp;<BR>పాశ్చాత్య దేశాలకు వెళ్లివచ్చానని తెలిసికూడా, దేవాలయ అధికారులు నేను&nbsp;<BR>దేవాలయంలో ప్రవేశించటానికి అభ్యంతరపెట్టలేదు. దానికి మారుగా వారు&nbsp;<BR>నన్ను సాదరంతో గర్భాలయంలోకి తీసుకొనిపోయి, నాకు సంతృప్తి కలిగేట్లుగా&nbsp;<BR>‘అమ్మను’ ఆరాధించటానికి సహాయం చేశారు.’’</FONT></p>
<p><FONT FACE="SHREE902, SHREE, sans-serif" SIZE="3">నలభైయవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">వివేకానందస్వామి దర్శించిన శ్రీరామకృష్ణుల ఆఖరి జన్మదినోత్సవం - జరుపవలసిన&nbsp;<BR>పద్ధతిని గూర్చి స్వామి అభిప్రాయం - గురువు ఎంతవరకు తోడ్పడగలడు? - కృప అనగా&nbsp;<BR>ఏమి? - స్వామీజీకి కలిగిన శ్రీరామకృష్ణ దర్శనం.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: బేలూరు మఠం.</FONT></p>
<p><FONT FACE="SHREE902-Italic, SHREE, sans-serif" SIZE="3">కాలం: క్రీ.శ. 1902 వ సంవత్సరం</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<hr class="puTa_virupu">
<table><tr><td><a class=puTa_lanke href=puTa3042.html>p3042</a></td><td>p3043</td><td><a class=puTa_lanke href=puTa3044.html>p3044</a></td></tr></table>
</div></body></html>
