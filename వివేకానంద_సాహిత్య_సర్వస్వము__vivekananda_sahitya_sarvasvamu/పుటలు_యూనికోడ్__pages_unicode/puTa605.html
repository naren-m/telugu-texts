<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa604.html>p604</a></td><td>p605</td><td><a class=puTa_lanke href=puTa606.html>p606</a></td></tr></table>

<p><FONT FACE="TimesNewRoman, Times, serif" SIZE="2">1 9 0</FONT></p>
<p><FONT FACE="SHREE900, SHREE, sans-serif" SIZE="3">మానవుడు, పిల్లి, కుక్క, మొక్క, చెట్టు - ఇవి ప్రాణకోటిని గురించిన మరింత&nbsp;<BR>విస్తృతమైన సాధారణభావంలోని భాగాలు. సకల ప్రాణులు, సమస్త వస్తువులు అస్తి-&nbsp;<BR>త్వాన్ని గురించిన భావంలోని భాగాలు. మనమంతా అందులోని వాళ్లమే. ప్రత్యే-&nbsp;<BR>కమైన దాన్ని విస్తృతమైన దానితో పోల్చి ఆ తరగతికి చెందిన మరికొన్నిం టిని&nbsp;<BR>కనుగొనటమే యీ వివరణకు అర్థం. అనేక తరగతులకు చెందిన అలాటి సాధా-&nbsp;<BR>రణ భావాలనేకం మనస్సులో నిల్వవున్నాయి. పిట్టగూళ్లవంటివి అనేకం దాన్లో&nbsp;<BR>వున్నాయి. వీటిలో వివిధ భాగాలు వర్గీకృతమౌతుంటాయి. మనం కొత్తవస్తువును&nbsp;<BR>చూసినప్పుడు వెంటనే దాని తరగతి భావాలున్న యీ గూడు ఏదో మనస్సు&nbsp;<BR>వెదకుతుంది. దాన్ని గుర్తించాక కొత్తవస్తువును అందులో చేరుస్తాం. అప్పుడు&nbsp;<BR>మనకు సంతృప్తి కలుగుతుంది; మన కా కొత్తవస్తువు తెలిసిన దవుతుంది. జ్ఞానం&nbsp;<BR>కలగటమంటే యిదేగాని మరేమీ కాదు. కొత్త వస్తువును చేర్చదగే తరగతివున్న&nbsp;<BR>గూడు కనబడనిపక్షంలో మనకు అసంతృప్తి కలుగుతుంది. మరోవిధంగా&nbsp;<BR>వర్గవిభాగం చేసి, దాని నేదో ఒక గూటిలో చేర్చేవరకు మనం వేచి&nbsp;<BR>వుండాలి. ఆ వర్గంకూడా అంతకు ముందు మనస్సులో వుందే. కాబట్టి నే&nbsp;<BR>నింతకుముందు సూచించినట్లు జ్ఞానమనేది కొంచెం యించుమించుగా వర్గీ&nbsp;<BR>కరణమే. మరో విషయం: జ్ఞానాన్ని గురించిన మరోవాదం ప్రకారం ఒక&nbsp;<BR>వస్తువును గురించిన జ్ఞానం ఆ వస్తువు లోపలినుండే బైటికి రావలసిందేగాని,&nbsp;<BR>బైటనుండి లోపలకు చొరవలసింది కాదు. పైకి విసిరిన రాయి కిందపడితే దాని-&nbsp;<BR>నేదో భూతం కిందికి యీడ్చుకొని వచ్చిందనే నమ్మకం పూర్వం వుండేది.&nbsp;<BR>జనులు స్వాభావికమైన యీ సంఘటన లెన్నింటినో అప్రాకృత జీవులకు ఆరో-&nbsp;<BR>పించారు. భూతం రాయిని నేలమీదకు యీడ్చిందనే వివరణ వస్తుతత్త్వాన్ని&nbsp;<BR>పురస్కరించుకొని చేసిన వివరణ కాదు: అది బైటనుండి వచ్చింది; గురు&nbsp;<BR>త్వాకర్షణ శక్తిని గురించి చెప్పిన రెండవ వ్యాఖ్యానం రాయి తత్త్వానికి సంబంధిం-&nbsp;<BR>చింది. ఇది లోపలినుండి వస్తూన్న వివరణ. ఈ పద్ధతి ఆధునిక భావ&nbsp;<BR>వైఖరిలో అంతా కానవస్తుంది. ఒక్కమాటలో చెప్పాలంటే, వస్తుపరిజ్ఞానం ఆ&nbsp;<BR>వస్తువుల తత్త్వంనుండే పొందటమే విజ్ఞానం (సైన్స్‌). విశ్వంలో జరుగుతూన్న&nbsp;<BR>కార్యకలాపాలకు అర్థం చెప్పడానికి వాటి బైట ఎక్కడో ఏవో జీవులతో ముడి&nbsp;<BR>పెట్ట నవసరం లేదు. రసాయన శాస్త్రజ్ఞుడు వస్తుధర్మాలను గురించి చెప్పడానికి&nbsp;<BR>రాక్షసులు, భూతాలు అక్కర్లేదు. పదార్థ విజ్ఞానవేత్తకుగాని, మరే విజ్ఞానికిగాని&nbsp;<BR>తనకు తెలిసిన విషయాలను తెలియచెయ్యటంలో అలాటి జీవుల ప్రసక్తే రాదు.&nbsp;<BR>విజ్ఞాన (సైన్స్‌) లక్షణాలలో ఒకటైన దీన్నే నేను మతానికి అన్వయిస్తాను. ఈ&nbsp;<BR>అన్వయానికి మతాలు సరిపడక ముక్కలైపోతున్నాయి. ప్రతి విజ్ఞానశాస్త్రం వస్తు-</FONT></p>
<hr class="puTa_virupu">
<table><tr><td><a class=puTa_lanke href=puTa604.html>p604</a></td><td>p605</td><td><a class=puTa_lanke href=puTa606.html>p606</a></td></tr></table>
</div></body></html>
