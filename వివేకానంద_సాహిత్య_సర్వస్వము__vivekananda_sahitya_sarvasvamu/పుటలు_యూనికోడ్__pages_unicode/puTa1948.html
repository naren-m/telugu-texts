<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1947.html>p1947</a></td><td>p1948</td><td><a class=puTa_lanke href=puTa1949.html>p1949</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">343</FONT></p>
<p><FONT FACE="SHREE900, SHREE, sans-serif" SIZE="3">అనే నాటకాన్ని ప్రదర్శించి ఎంతో ప్రజాదరణ పొందింది.</FONT></p>
<p><FONT FACE="SHREE900, SHREE, sans-serif" SIZE="3">ఈ ‘యువ గరుత్మంతుడు’ నెపోలియన్‌ ఏకైక పుత్రుడు. ఇతడు, తన&nbsp;<BR>మాతామహుని యింట్లో, వియన్నాలో నిర్బంధితుడయ్యాడు. ఆస్ట్రియా&nbsp;<BR>చక్రవర్తి మంత్రి మేచవిల్లియన్‌ మెటర్నిక్‌ నెపోలియన్‌ వీరగాధ లా పిల్లవాడికి&nbsp;<BR>తెలియరాకుండా ఎంతో జాగ్రత్త తీసుకొన్నాడు. కాని కొద్దిమంది నెపోలియన్‌&nbsp;<BR>పక్షపాతులు మారువేషాల్లో ఆ పిల్లవాడికి సేవకులుగా ‘స్కాన్‌బ్రన్‌’ రాజ&nbsp;<BR>భవనంలో ప్రవేశించారు. ఈ పిల్లవాడిని ఎలాగైనా ఫ్రాన్స్‌కు తీసుకెళ్లి, ఐరోపాలోని&nbsp;<BR>ప్రభువులందరూ చేరి తిరిగి ఫ్రాన్స్‌ సింహాసనాన్ని ఎక్కించిన బోర్బన్‌ వంశస్థుణ్ణి&nbsp;<BR>సింహాసనభ్రష్టుణ్ణిచేసి, యీ పిల్లవాణ్ణి ఆ సింహాసనం ఎక్కించి నెపోలియన్‌ రాజ-&nbsp;<BR>వంశాన్ని అధికారంలోకి తీసుకురావాలని వారి ఉద్దేశం. ఈ పిల్లవాడు వీర&nbsp;<BR>పుత్రుడు. కాబట్టి అతడిలో నిగూఢమైవున్న వీరభావాలు, తండ్రి వీరగాధలను&nbsp;<BR>విన్నప్పుడు మేల్కొన్నాయి. ఒకరోజు యీ కుర్రవాడు ‘స్కాన్‌బ్రన్‌’ రాజ&nbsp;<BR>భవనంనుండి తక్కిన కుట్రదారులతో కలిసి పారిపోయాడు. కాని మెటర్నిక్‌&nbsp;<BR>బుద్ధికౌశల్యంతో యీ సంగతిని కనిపెట్టి, పిల్లవాడు చెయ్యిదాటిపోకుండా&nbsp;<BR>చూసుకొన్నాడు. ఈ పిల్లవాడు తిరిగి ‘స్కాన్‌బ్రన్‌’ రాజభవనానికి కొనిరాబడి</FONT></p>
<p><FONT FACE="SHREE900, SHREE, sans-serif" SIZE="3">ఖైదు చెయ్యబడ్డాడు. ఈ యువ గరుత్మంతుడు రెక్కలు తెగిన పక్షై, భగ్నాశుడై&nbsp;<BR>మరణించాడు. ఇది ఆ నాటకంలోని కథ.</FONT></p>
<p><FONT FACE="SHREE900, SHREE, sans-serif" SIZE="3">ఈ ‘స్కాన్‌బ్రన్‌’ రాజభవనం సామాన్యమైనదే. కాని యిందులోని గదులు&nbsp;<BR>వైభవంగా అలంకరించబడ్డాయి. ఈ గదుల్లో ఒకదాంట్లో చైనీయుల పనితనం&nbsp;<BR>కనిపిస్తుంది. మరొకదాన్లో హైందవకళ, యింకొకదాన్లో మరో దేశపు కళ ఒప్పారు&nbsp;<BR>తుంటాయి. ఈ రాజప్రాసాద ఆవరణలోని ఉద్యానవనం ఎంతో రమ్యంగా&nbsp;<BR>వుంటుంది. ప్రస్తుతం యీ రాజభవనాన్ని చూడవచ్చే జనం నెపోలియన్‌&nbsp;<BR>కుమారు డే గదిలో వుండేవాడో, ఏ గదిలో చదువుకొనేవాడో, ఎక్కడ&nbsp;<BR>మరణించాడో మొదలైన వివరాలు తెలుసుకోవాలని ఆతురపడతారు. అనేకమంది&nbsp;<BR>ఫ్రెంచ్‌వారు ‘‘ఏ గదిలో యువ గరుత్మంతు డుండేవాడు? ఏ మంచంమీద పడు-&nbsp;<BR>కొనేవాడు?’’ మొదలైన ప్రశ్నా పరంపరలను అనాలోచితంగా భవన రక్షకుణ్ణి&nbsp;<BR>అడుగుతుంటారు. ఇవి ఎలాంటి చొప్పదంటు ప్రశ్నలో చూడండి. ఆస్ట్రియన్లకు&nbsp;<BR>ఆ పిల్లవాడు నెపోలియన్‌ కుమారుడని మాత్రమే తెలుసు. ఆ సంబంధం ఆ&nbsp;<BR>రాజవంశపు ఆడపిల్లను బలవంతంగా వివాహం చేసుకోవటంతో కలిగిందాయె.&nbsp;<BR>వారి హృదయాల్లో ద్వేషభావం యింకా పోలేదు. ఆ పిల్లవాడు చక్రవర్తికి మను-&nbsp;<BR>మడు, ఏ నివాసం లేనివాడు. అందుచేత అతనికి నిలువనీడ యివ్వక తప్పదు.&nbsp;<BR>కాని వారతణ్ణి ‘రోమ్‌ రాజ’ని పిలువలేరు. అతడు ఆస్ట్రియా చక్రవర్తి మనుమడు</FONT></p>
<hr class="puTa_virupu">
<table><tr><td><a class=puTa_lanke href=puTa1947.html>p1947</a></td><td>p1948</td><td><a class=puTa_lanke href=puTa1949.html>p1949</a></td></tr></table>
</div></body></html>
