<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa257.html>p257</a></td><td>p258</td><td><a class=puTa_lanke href=puTa259.html>p259</a></td></tr></table>


<p><FONT FACE="SHREE900, SHREE, sans-serif" SIZE="3">నాకు తినటానికి చాలినన్ని పండ్లను యిస్తున్నాయి; ఈ సుందర నిర్మల&nbsp;<BR>సెలయేళ్లు నాకు కావలసిన నీటిని ఒసగుతున్నాయి; నే నీ గుహలలో నిద్రిస్తాను.&nbsp;<BR>నువ్వు చక్రవర్తివి కావచ్చుగాని నీ కానుకలు నా కెందుకు?’’ అని అతడు&nbsp;<BR>పలికాడు. ‘‘కేవలం నన్ను పునీతుణ్ణి చేయటానికి, నన్ను సంతోషపెట్టటానికి&nbsp;<BR>నాతోపాటు నగరానికి విచ్చేసి, ఏదో ఒక కానుకను స్వీకరించండి’’ అంటూ రాజు&nbsp;<BR>పరిపరి విధాల బతిమాలుకొన్నాడు. చివరికి ఆ జ్ఞాని మహారాజు వెంట&nbsp;<BR>పోవటానికి సమ్మతించాడు. అతడు రాజప్రాసాదానికి పిలుచుకొని పోబడ్డాడు.&nbsp;<BR>అక్కడ బంగారం, నగలు, చంద్రకాంత శిలలు, అనేక మహాద్భుత వస్తువులు&nbsp;<BR>వున్నాయి. ఐశ్వర్యం, ప్రభావం సర్వత్రా ప్రత్యక్షమవుతోంది. మహారాజు తాను&nbsp;<BR>ప్రార్థనచేసి వచ్చేవరకు ఒక నిమిషం జ్ఞానిని వేచివుండమని, తానొక మూలకు&nbsp;<BR>వెళ్లి, ‘‘ప్రభూ, నాకు ఇతోధికంగా ఐశ్వర్యం యివ్వు, ఇంతకంటె ఎక్కువ&nbsp;<BR>సంతానం యివ్వు, ఇంకా అధికంగా రాజ్యం యివ్వు’’ అంటూ ప్రార్థన&nbsp;<BR>చేయసాగాడు. ఇంతలో జ్ఞాని లేచిపోసాగాడు. జ్ఞాని పోతూండటం చూసి&nbsp;<BR>మహారాజు అతణ్ణి వెంబడించి, ‘‘నిలువండి స్వామీ, నా కానుకను స్వీకరించలేదే,&nbsp;<BR>పోతున్నా రేమిటి?’’ అన్నాడు. జ్ఞాని రాజు వైపు తిరిగి, ‘‘ఓయీ బిచ్చగాడా,&nbsp;<BR>నేను బిచ్చగాళ్లను యాచించను. నువ్వు ఏం యివ్వగలవు? నువ్వే యింతసేపు&nbsp;<BR>యాచిస్తున్నావే’’ అన్నాడు. ప్రేమ భాష యిది కాదు. ఇది యిమ్మని,&nbsp;<BR>అది యిమ్మని నువ్వు దేవుణ్ణి యాచిస్తే ప్రేమకూ వ్యాపారానికీ వ్యత్యాసం&nbsp;<BR>ఏమిటి? బేరమాడకపోవటమే ప్రేమకు మొదటి లక్షణం. ప్రేమ సర్వదా&nbsp;<BR>యిచ్చేదే కాని పుచ్చుకొనేది కాదు. ఈశ్వర పుత్రుడు యిలా అంటాడు:&nbsp;<BR>‘‘దేవుడు కోరితే నా సర్వస్వం అతడికి యిచ్చి వేస్తాను. నేను మాత్రం అతణ్ణి&nbsp;<BR>ఏమీ కోరను. ఈ విశ్వంలో ఏదీ నా కక్కర్లేదు. అతణ్ణి ప్రేమించటం నా కిష్టం.&nbsp;<BR>కాబట్టే ప్రేమిస్తాను. ప్రేమకు ప్రతిఫలంగా నే నేమీ ఆశించను. దేవుడు సర్వ&nbsp;<BR>శక్తియుతుడా కాదా అనేది గమనార్హం కాదు. శక్తిని యివ్వమని కాని, శక్తిని&nbsp;<BR>చూపమని కాని దేవుణ్ణి నేను అడగను. అతడు ప్రేమనాథుడైన దేవుడు. నా కది&nbsp;<BR>చాలు. వేరే ప్రశ్నలు నేను అడగబోను.’’</FONT></p>
<p><FONT FACE="SHREE900, SHREE, sans-serif" SIZE="3">నిర్భయత్వం ప్రేమ రెండవ లక్షణం. దేవుడు మేఘాలకు ఆవల కూర్చుని,&nbsp;<BR>ఒక చేత్తో బహుమతు లిస్తూ, మరొక చేత్తో శిక్షలు విధించేవాడని భావిస్తూన్నం-&nbsp;<BR>తకాలం ప్రేమకు అవకాశం లేదు. నువ్వు భయపెట్టి ప్రేమింప చేయగలవా? గొర్రె-&nbsp;<BR>పిల్ల సింహాన్ని ప్రేమిస్తుందా? ఎలుక పిల్లిని ప్రేమిస్తుందా? బానిస తన యజ-&nbsp;<BR>మానిని ప్రేమిస్తాడా? బానిసలు ఒక్కోసారి ప్రేమను అభినయిస్తారు. కాని అది&nbsp;<BR>ప్రేమ అవుతుందా? ఎప్పుడుగాని భయంతో ప్రేమను అభినయిస్తారు. కాని అది</FONT></p>
<hr class="puTa_virupu">
<table><tr><td><a class=puTa_lanke href=puTa257.html>p257</a></td><td>p258</td><td><a class=puTa_lanke href=puTa259.html>p259</a></td></tr></table>
</div></body></html>
