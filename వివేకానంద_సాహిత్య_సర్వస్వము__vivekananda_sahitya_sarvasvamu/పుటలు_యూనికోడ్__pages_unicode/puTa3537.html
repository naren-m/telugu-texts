<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3536.html>p3536</a></td><td>p3537</td><td><a class=puTa_lanke href=puTa3538.html>p3538</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">ప్రచురించబడింది - కుమారి థర్స్‌బీ దాన్ని నీకు పంపుతుంది. భారతదేశంలో&nbsp;<BR>అమెరికన్‌ ప్రజలకు ధన్యవాదాలు తెలుపుతూ నన్ను అభినందించటానికి&nbsp;<BR>ఏర్పాటుచేసిన బహిరంగ సభాధ్యక్షుని నుండి నిన్ననే నాకు మరొక లేఖ&nbsp;<BR>వచ్చింది... ఆ పెద్దమనిషి మద్రాసు పౌరుల్లో ప్రముఖుడు, సుప్రీంకోర్టు న్యాయా-&nbsp;<BR>ధిపతి. భారతదేశంలో అది అత్యున్నతమైన పదవి.</FONT></p>
<p><FONT FACE="SHREE900, SHREE, sans-serif" SIZE="3">న్యూయార్క్‌లోని ‘మాట్‌’ స్మారకభవన పైఅంతస్థులోని హాల్లో నేను&nbsp;<BR>రెండు బహిరంగ సమావేశాల్లో ప్రసంగించబోతున్నాను. మొదటి ప్రసంగం&nbsp;<BR>రాబోయే సోమవారం - విషయం మత వైజ్ఞానికత (సైన్స్‌ ఆఫ్‌ రిలిజియన్‌)&nbsp;<BR>రెండవది యోగ సారాంశం (రేషనేల్‌ ఆఫ్‌ యోగ) అనే విషయంమీద...</FONT></p>
<p><FONT FACE="SHREE900, SHREE, sans-serif" SIZE="3">‘భారతదేశపు ఆర్థికస్థితి’ అనే పుస్తకాన్ని కుమారి హామ్లిన్‌ మీకు&nbsp;<BR>పంపిందా? మీ సోదరుడు దాన్ని చదివి, ఆంగ్లేయ పరిపాలనా ఫలితమంటే&nbsp;<BR>ఏమిటో, స్వయంగా ఆయన తెలుసుకోవాలని నా ఆకాంక్ష.</FONT></p>
<p><FONT FACE="SHREE900, SHREE, sans-serif" SIZE="3">సదా కృతజ్ఞతతో,</FONT></p>
<p><FONT FACE="SHREE900, SHREE, sans-serif" SIZE="3">మీ కుమారుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>   </sup>^</FONT></p>
<BR>
<p><FONT FACE="SHREE902, SHREE, sans-serif" SIZE="3">(అలసింగ పెరుమాళ్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">న్యూయార్క్‌,</FONT></p>
<p><FONT FACE="SHREE900, SHREE, sans-serif" SIZE="3">మే 14, 1895.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన అలసింగా,</FONT></p>
<p><FONT FACE="SHREE900, SHREE, sans-serif" SIZE="3">ప్రస్తుతం న్యూయార్క్‌లో నాకు ఒక పట్టు దొరికింది. నేను ఈ దేశాన్ని&nbsp;<BR>వదలిపోయాక పని సాగించే శాశ్వత వర్గాన్ని ఏర్పరచగలనని భావిస్తున్నాను.&nbsp;<BR>నాయనా, ఈ వార్తాపత్రికలలోని ప్రశంసలన్నీ నిరర్థకాలు. తెలిసిందా? నేను వెళ్లే-&nbsp;<BR>టప్పటికి, నా వెనుక ఒక శాశ్వతమైన ఫలితాన్ని వదలిపెట్టి వెళ్లాలి. భగవదను-&nbsp;<BR>గ్రహంతో అలాంటిది ఒకటి త్వరలోనే ఏర్పడబోతోంది... లోకంలోని సమస్త&nbsp;<BR>సంపదలకంటె ‘మానవులు’ అత్యంత విలువైనవారు.</FONT></p>
<p><FONT FACE="SHREE900, SHREE, sans-serif" SIZE="3">నన్ను గురించి నువ్వు ఆందోళన చెందవద్దు. పరమేశ్వరుడు నన్ను సదా&nbsp;<BR>రక్షిస్తూనేవున్నాడు. నే నీ దేశానికి రావటం, నేను పడ్డ శ్రమ వ్యర్థంకారాదు.</FONT></p>
<p><FONT FACE="SHREE900, SHREE, sans-serif" SIZE="3">భగవంతుడు కరుణామయుడు. నన్ను హింసించటానికి ప్రయత్నించేవారు&nbsp;<BR>ఎందరోవున్నా, చివరివరకు నాకు సహాయం చేసేవారుకూడ ఎందరో వున్నారు.</FONT></p>
<hr class="puTa_virupu">
<table><tr><td><a class=puTa_lanke href=puTa3536.html>p3536</a></td><td>p3537</td><td><a class=puTa_lanke href=puTa3538.html>p3538</a></td></tr></table>
</div></body></html>
