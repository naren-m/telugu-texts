<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1486.html>p1486</a></td><td>p1487</td><td><a class=puTa_lanke href=puTa1488.html>p1488</a></td></tr></table>
<p><FONT FACE="SHREE900, SHREE, sans-serif" SIZE="3">258 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">చుంచెలుకల మధ్యకు పోవలసిందే. ఈ వెలుతురు నాకు దుస్సహంగా వుంది’’&nbsp;<BR>అని ఆక్రందించాడు. అందువల్ల అతడు ‘‘నన్ను చెరసాలలోకైనా పంపేయండి&nbsp;<BR>లేదా చంపేయండి -’’ అని మొరపెట్టుకున్నాడు. అతనిని కారాగారానికి తిరిగి&nbsp;<BR>పంపేశారు. మానవులందరి పరిస్థితి సరిగా ఇదే విధంగావుంది. నానావిధ&nbsp;<BR>దుఃఖాల వెంట పడుతూంటాం. వానినుండి బయటపడటానికి ఇష్టపడం.&nbsp;<BR>అనుదినం మనం సుఖంవెంట పరుగెత్తుతూ వుంటాం. అది మనకు లభించక&nbsp;<BR>ముందే, అదృశ్యమై పోతుంది. అది మన వ్రేళ్ల సందునుండి జారిపోతుంది. కాని&nbsp;<BR>వెర్రి వ్యసనములను మనం విడిచిపెట్టం. విడువక ముందుకే పరుగెత్తుతాం, మనం&nbsp;<BR>అంధులం, మూర్ఖులం కాబట్టి.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో నువ్వులనుండి నూనెతీసే గానుగులను త్రిప్పడానికి ఎడ్లను&nbsp;<BR>కడతారు. ఎద్దు మెడపై కాడి వుంటుంది. కాడినుండి ముందుకు పొడుచుకొని&nbsp;<BR>వచ్చినట్లుగా ఒక కొయ్య తునక వుంటుంది. దానిపై కొంత గడ్డి వ్రేలాడ&nbsp;<BR>కడతారు. ఎద్దు కళ్లకు కట్టిన గంతవల్ల ఎద్దు ముందుకే చూడగలదు. గడ్డి&nbsp;<BR>నందుకోవడానికి అది మెడను ముందుకు చాస్తుంది. చాచినప్పుడు ఆ కొయ్య&nbsp;<BR>తునకను ముందుకు తోసినట్లవుతుంది. ఇట్టి ప్రయత్నాన్ని అది మళ్లీ మళ్లీ&nbsp;<BR>చేస్తూంటుంది. కొయ్య తునకకు త్రోపుడు కల్గుతూనే వుంటుంది. అది గడ్డిని&nbsp;<BR>అందుకోలేదు కాని, అందుకొనే ఆశతో చుట్టు తిరుగుతూ వుంటుంది. అలా&nbsp;<BR>తిరగడం వల్ల గానుగ ఆడి నూనె వస్తుంది. అట్లే మీరు, నేను ప్రకృతికి, ధనానికి,&nbsp;<BR>సంపదకు, భార్యలకు, పుత్రులకు, బానిసలుగా పుట్టాం. ఈ గడ్డి చుట్టను, ఈ&nbsp;<BR>వట్టి భ్రాంతులను సదా వెంటాడుతున్నాం. మనం తిరిగే చుట్లే మనమెత్తే&nbsp;<BR>అసంఖ్యాకమైన జన్మలు. మనం కోరేవేమో మనకు లభించవు. వలపే ఈ పెద్ద&nbsp;<BR>కల. ప్రేమించడం, ప్రేమించబడటం మన అందరి లక్ష్యం. మనకు కావలసినది&nbsp;<BR>సుఖం. ఎప్పుడుగాని, దుఃఖం కలుగకుండటం. కాని సుఖం వంకకు మనం పోయే-&nbsp;<BR>కొలది, అది మనకు దూరమైపోతుంది. ప్రపంచ గతి ఈ విధంగా వుంది.&nbsp;<BR>సంఘంకూడ ఇట్లే సాగిపోతోంది. గుడ్డివాళ్లం, బానిసలం అయిన మనం,&nbsp;<BR>తెలిసికోలేక శ్రమపడవలసి వుంది. మీ జీవితాలను పరిశీలించుకోండి. అందులో&nbsp;<BR>సుఖమెంత నిండుసున్నో గమనించండి. లోకప్రవృత్తి అనే ఈ అడవిబాతు&nbsp;<BR>వేటలో నిజానికి మీకు కలిగిన లాభమెంత శూన్యమో గుర్తించండి.</FONT></p>
<p><FONT FACE="SHREE900, SHREE, sans-serif" SIZE="3">సోలను, క్రోసస్‌ల కథ మీకు జ్ఞాపకముందా? ఆసియా మైనరు చాలా&nbsp;<BR>సుఖప్రదమైన ప్రదేశమని రాజు ఆ మహర్షితో అన్నాడు. ‘‘అందరికంటె&nbsp;<BR>ఎక్కువగా సుఖపడుతున్నవాడు ఎవడు? మిక్కిలి సుఖపడుతున్నవాడు ఎవడూ&nbsp;<BR>నాకు కన్పించలేదే? -’’ అని రుషి అన్నాడు. ‘‘అది అర్థంలేని మాట.</FONT></p>
<hr class="puTa_virupu">
<table><tr><td><a class=puTa_lanke href=puTa1486.html>p1486</a></td><td>p1487</td><td><a class=puTa_lanke href=puTa1488.html>p1488</a></td></tr></table>
</div></body></html>
