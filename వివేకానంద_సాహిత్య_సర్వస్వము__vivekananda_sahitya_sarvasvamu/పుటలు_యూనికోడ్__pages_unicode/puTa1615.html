<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1614.html>p1614</a></td><td>p1615</td><td><a class=puTa_lanke href=puTa1616.html>p1616</a></td></tr></table>
<p><FONT FACE="SHREE900, SHREE, sans-serif" SIZE="3">10 శ్రీ వివేకానంద సాహిత్య సర్వస్వం - సంపు. 5</FONT></p>
<p><FONT FACE="SHREE900, SHREE, sans-serif" SIZE="3">ఉన్న వస్తువులతో సాధ్యమైన దానినే అతడు నిర్మించాడు. కాబట్టి నమూనా&nbsp;<BR>సిద్ధాంతం నిరూపించే దేవుడు, శిల్పి లాంటివాడు మాత్రమే; పరిమితుడైన ఒక&nbsp;<BR>విశ్వనిర్మాతే. అతడు వస్తుసామగ్రికి బద్ధుడు; అత డెంతమాత్రమూ స్వతం-&nbsp;<BR>త్రుడు కాడు. ఇంతమాత్రం వారిదివరకే తెలుసుకొనే వున్నారు. ఆ భావంతో&nbsp;<BR>అనేకులు సంతృప్తి చెందలేదు. ఇతర దేశాల్లో యిదే జరిగింది. కాని మానవుడి&nbsp;<BR>మనస్సు అంతటితో ఆగలేదు; జిజ్ఞాసువులైన ప్రతిభావంతులు ముందుకు సాగి-&nbsp;<BR>పోదలచారు. వెనుక పడివున్నవారు వీరి నదిమిపెట్టి, ముందుకు సాగనివ్వలేదు.&nbsp;<BR>అదృష్టవశాత్తు హైందవ ఋషులు అంతసులభంగా లొంగిపోయే వారు కారు;&nbsp;<BR>వారికి జవాబు లభించే తీరాలి. ఈ దశలో వారు బాహ్యాన్ని విడిచి, అంత&nbsp;<BR>ర్ముఖులు కాసాగారు. వారికి మొదట్లో తోచిన ఆలోచన యిది: బాహ్య&nbsp;<BR>ప్రపంచాన్ని చూసే కళ్లతో, ఇంద్రియాలతో కాదు మత విజ్ఞానాన్ని తెలుసుకో-&nbsp;<BR>వలసింది; కొరత ఎక్కడవుందో తెలుసుకోవటం మొదటి విషయం. ఆ కొరత&nbsp;<BR>శారీరకం, నైతికంకూడా అని మనం ముందుముందు గ్రహిస్తాం. ‘‘నీకు సృష్టి&nbsp;<BR>కారణం తెలీదు’’ అని ఒక ఋషి అన్నాడు. ‘‘నీకూ నాకూ కొండంత అంతరం&nbsp;<BR>వుంది. ఎందువల్ల? ఇంద్రియగోచరమైన వస్తువులను గురించి నువ్వు ముచ్చటి-&nbsp;<BR>స్తున్నావు. ఇంద్రియగోచర వస్తువులతోను, మత కర్మకలాపాలతోను తృప్తిపడ్డావు.&nbsp;<BR>నే నతీతుడైన పురుషుణ్ణి దర్శించాను.’’</FONT></p>
<p><FONT FACE="SHREE900, SHREE, sans-serif" SIZE="3">మీకు నేను వివరిస్తూన్న ఆధ్యాత్మిక భావాల అభివృద్ధితోపాటు మరో&nbsp;<BR>విషయంకూడా పెంపొందుతూందని మీకు సూచిస్తున్నాను. అది మన ప్రస్తుత&nbsp;<BR>విషయానికి సంబంధించినది కాకపోవటంచేత దాన్ని గురించి సవిస్తరంగా చెప్ప-&nbsp;<BR>టంలేదు. అది కర్మకలాపాల పెంపును గురించిన సంగతి. ఒకవంక ఆధ్యాత్మిక&nbsp;<BR>భావాల అభివృద్ధితోపాటు మరోవంక కర్మకలాపాల భావాలూ వృద్ధిచెందాయి.&nbsp;<BR>ఆధ్యాత్మిక భావాలకంటె ఎన్నోరెట్లు అధికంగా యీ కర్మకలాపాలు పెంపొం-&nbsp;<BR>దాయి. పూర్వపు మూఢవిశ్వాసాలు యీపాటికి విస్తృతమైన కర్మకలాపాల&nbsp;<BR>రూపం దాల్చాయి. ఇవి పెరిగి పెద్దవై చివరికి హైందవ జీవితాన్ని దాదాపు చంపే-&nbsp;<BR>సాయి. కర్మకాండ యిప్పటికీ వుండనే వుంది. అది మా జీవితంలోని అన్ని&nbsp;<BR>రంగాలలోను ప్రవేశించి, మమ్మల్ని ఆజన్మ బానిసలుగా చేసింది. మొదటినుండి&nbsp;<BR>కర్మకలాపాల పెంపుకు తీవ్రమైన ప్రాతికూల్యం చూపబడుతూనే వుంది. కర్మ-&nbsp;<BR>కలాపాలకు ఆక్షేపణ చూపడానికి యిదే కారణం. కర్మకలాపాలలో ఆసక్తి,&nbsp;<BR>నియమిత వేళల నిర్ణీతవస్త్రధారణ, నిర్దిష్ట పద్ధతిలో భుజించటం - యిలాంటి&nbsp;<BR>మత ప్రదర్శనాలు, వేషాలు, బాహ్యమతమే. ఎందుకంటె మీ రింద్రియాలతో&nbsp;<BR>సంతృప్తి పొందుతున్నారేగాని వాటిని ధిక్కరించి ముందుకు పోదలచుకోలేదు.</FONT></p>
<hr class="puTa_virupu">
<table><tr><td><a class=puTa_lanke href=puTa1614.html>p1614</a></td><td>p1615</td><td><a class=puTa_lanke href=puTa1616.html>p1616</a></td></tr></table>
</div></body></html>
