<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2134.html>p2134</a></td><td>p2135</td><td><a class=puTa_lanke href=puTa2136.html>p2136</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">8 6</FONT></p>
<p><FONT FACE="SHREE900, SHREE, sans-serif" SIZE="3">ప్రకటించండి; మీలో వున్న బ్రహ్మమును ప్రకాశింపచేయండి! వానిని నిర్లక్ష్యం&nbsp;<BR>చేయకండి! మితిమీరిన సోమరితనం, మితిమీరిన దౌర్బల్యం మితిమీరిన&nbsp;<BR>మోహజాలం శనిదేవతలాగా మన నెత్తిపైకెక్కి చిందులు తొక్కుతున్నాయి.&nbsp;<BR>ఓహో! నవభారత పుత్రులారా! మీ సమ్మోహం వదలండి. దానికి కావలసిన&nbsp;<BR>మార్గం మీ శాస్త్రాల్లోనే వుంది. మీ సత్య స్వరూపాన్ని మీరు తెలుసుకోండి. ప్రతి-&nbsp;<BR>వానికి వాని స్వస్వరూపం బోధించండి! నిద్రలోపడివున్న జీవుని ఎలుగెత్తి పిల-&nbsp;<BR>వండి! ఓహో! అతడెలా మేల్కొంటాడో, మీరే చూడగలరు. ఆ సుప్తజీవి&nbsp;<BR>మేల్కొని స్వస్వరూపజ్ఞానంతో కార్యపరుడైనపుడు అతనికి శక్తి వస్తుంది.&nbsp;<BR>తేజస్సు వస్తుంది; శుభం కల్గుతుంది. పవిత్రత కలుగుతుంది. ఉత్కృష్టమైనదంతా&nbsp;<BR>అతన్ని వరిస్తుంది. ఆహా! గీతలో నాకు చాలా ప్రియమైన శ్లోకాలు&nbsp;<BR>రెండున్నాయి.</FONT></p>
<p><FONT FACE="SHREE900, SHREE, sans-serif" SIZE="3">అవి శ్రీకృష్ణ భగవానుని ప్రబోధానికి సారమై, ముఖ్య పర్వవసానమైనట్లు&nbsp;<BR>నాకు స్పష్టంగా గోచరిస్తున్నాయి.</FONT></p>
<p><FONT FACE="SHREE902, SHREE, sans-serif" SIZE="3">శ్లో।। సమం సΔ్వషు భూతేషు తిష్ఠంతం పరవుశ్వరం।</FONT></p>
<p><FONT FACE="SHREE902, SHREE, sans-serif" SIZE="3">వినశ్యత్స్వవినశ్యంతం యః పశ్యతి స పశ్యతి।।&nbsp;<BR>శ్లో।। సమం పశ్యù హి సర్వత్ర సమవస్థిత మీశ్వరం!</FONT></p>
<p><FONT FACE="SHREE902, SHREE, sans-serif" SIZE="3">న హిన స్త్యాత్మనాఽత్మానం తతో యాతి పరాంగతిం।।</FONT></p>
<p><FONT FACE="SHREE900, SHREE, sans-serif" SIZE="3">(</FONT><FONT FACE="TimesNewRoman, Times, serif" SIZE="2">XIII</FONT><FONT FACE="SHREE900, SHREE, sans-serif" SIZE="3">-27-28)</FONT></p>
<p><FONT FACE="SHREE900, SHREE, sans-serif" SIZE="3">అంటే సకల ప్రాణులలో సమంగా నివసించే పరమేశ్వరుని, అశాశ్వత&nbsp;<BR>పదార్థాల్లోవున్న శాశ్వత బ్రహ్మాన్ని చూచేవాడే నిజమైన ‘‘తెలిసినవాడు.’’&nbsp;<BR>సర్వత్రా సమభావంతోవుండే పరమేశ్వరుని చూచేవాడు ఆత్మను ఆత్మతో&nbsp;<BR>హింసించడు కాబట్టి అతడు పరమగతిని, అంటే మోక్షాన్ని పొందుతున్నాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ విధంగా చూస్తే ఇక్కడేకాక దేశదేశాంతరాలలో సైతం ధార్మిక పునరు&nbsp;<BR>జ్జీవనోద్యమం సాగించే అవకాశం వేదాంతానికి వుందని స్పష్టమవుతోంది. పర&nbsp;<BR>మేశ్వరుడు అంతటా సమంగా వ్యాపించివున్నాడు. నేడు ఈ అద్భుతభావాన్ని&nbsp;<BR>మానవజాతిని ఉద్ధరించడానికై ఇక్కడా, ఇతర దేశాల్లోను ప్రచారం కావించ&nbsp;<BR>వలసివుంది. మన శాస్త్రాలు చెప్పినట్లు ఎక్కడెక్కడ కీడువుందో, ఎక్కడెక్కడ&nbsp;<BR>జ్ఞానం కొరవడిందో, ఎక్కడెక్కడ అజ్ఞానం ప్రబలిందో అదంతా భేదభావాన్ని&nbsp;<BR>అనుసరించి కలుగుతోందనీ, ఎక్కడెక్కడ మేలువుందో అదంతా సమత్వం-&nbsp;<BR>లోను, సర్వప్రాణుల ఏకత్వంలోను అభిన్నత్వంలోను వున్న విశ్వాసంవల్ల&nbsp;<BR>చేకూరుతోందనీ అనుభవపూర్వకంగా నేను తెలిసికొన్నాను. ఇదే వేదాంతం</FONT></p>
<hr class="puTa_virupu">
<table><tr><td><a class=puTa_lanke href=puTa2134.html>p2134</a></td><td>p2135</td><td><a class=puTa_lanke href=puTa2136.html>p2136</a></td></tr></table>
</div></body></html>
