<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1504.html>p1504</a></td><td>p1505</td><td><a class=puTa_lanke href=puTa1506.html>p1506</a></td></tr></table>
<p><FONT FACE="SHREE900, SHREE, sans-serif" SIZE="3">276 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">రెంటికీ అన్వయమైన తర్కమొక్కటే. దేవుని గూర్చిన ఆశయంలో, అసత్యాన్ని&nbsp;<BR>గుర్తింప గలవాడు, తన దేహాన్ని తన మనస్సును గూర్చిన ఆశయంలోకూడ దాన్నే&nbsp;<BR>గుర్తించాలి! దేవుడు లేకపోయినప్పుడు దేహం, మనస్సుకూడ లేవు. అదీ, ఇదీ&nbsp;<BR>పోయిన తర్వాత ఏది పారమార్థిక సత్త అవుతుందో అది నిత్యంగా నిలుస్తుంది.&nbsp;<BR>‘‘అక్కడకు చూపు ప్రసరింపజాలదు. వాక్కు పోలేదు. మనస్సుకూడ చేర&nbsp;<BR>జాలదు. దానిని మనం దర్శించలేం. తెలిసికొననూ లేము. మాటలు, మనస్సు,&nbsp;<BR>జ్ఞానము, ధీశక్తి అందుకోగలిగినంత మేర ఈ మాయలోనే, బంధంలోనే&nbsp;<BR>ఉన్నదనడం మనకిప్పు డర్థమైంది. దీని కావలనే సత్యముంది. దానిని భావంగాని,&nbsp;<BR>మనస్సుకాని మాటగాని అందుకోజాలదు.</FONT></p>
<p><FONT FACE="SHREE900, SHREE, sans-serif" SIZE="3">బుద్ధితో యోచించినంత వరకు ఇదంతా చక్కగానే వుంది. ఇక ఆచరణ&nbsp;<BR>విషయముంది. నిజానికి ఆచరణే సాధన. ఈ ఐక్యాన్ని సాక్షాత్కరింప జేసికోవ&nbsp;<BR>డానికి సాధన లేవేని అవసరమా? నిశ్చయంగా అవసరం. నీవు బ్రహ్మ&nbsp;<BR>మవుతావనడం కాదు, నీ విప్పుడూ బ్రహ్మమే. దేవుడిగా, పరిపూర్ణుడివిగా,&nbsp;<BR>నీవు కాబోతున్నావనడం కాదు. నీ విప్పుడూ పరిపూర్ణుడివే. ఎప్పుడైనా,&nbsp;<BR>పరిపూర్ణుడివి కావనుకొంటే, అది భ్రమ! నీవు శ్రీమాన్‌......... అని కానీ,</FONT></p>
<p>&nbsp;<BR><FONT FACE="SHREE900, SHREE, sans-serif" SIZE="3">శ్రీమతి ......... అని కాని అనుకొనేలా చేసే భ్రమను పోగొట్టడం మరొక భ్రమ-</FONT></p>
<p>&nbsp;<BR><FONT FACE="SHREE900, SHREE, sans-serif" SIZE="3">చేతనే సాధ్యమవుతుంది. ఆ మరొక భ్రమే సాధన. అగ్నిని అగ్ని దహిస్తుంది.&nbsp;<BR>ఒక భ్రమను తొలగించడానికి నీవు మరొక భ్రమను ప్రయోగించవచ్చు. ఒక&nbsp;<BR>మబ్బు వచ్చి మరొక మబ్బును త్రోసివేస్తుంది. చివరికి రెండు మబ్బులూ&nbsp;<BR>పోతాయి. అయితే ఈ సాధన లెందుకు? ముక్తి, ఇక మీద మనకు కలుగవలసింది&nbsp;<BR>కాదనీ, సర్వదా ఇప్పటికే మనకున్నదనీ, నిరంతరం జ్ఞప్తియందుంచుకోవాలి!&nbsp;<BR>బద్ధులమనే ప్రతి తలపూ భ్రమే. మనం సుఖంగా వున్నామనో, కష్టపడు&nbsp;<BR>తున్నామనో అనుకొనే ప్రతి తలంపు ఒక మహాభ్రాంతియే; మరొక భ్రమకూడ&nbsp;<BR>కలుగుతుంది. - ‘‘మనం ముక్తులం కావడానికి సాధన చేయవలసి వుం’’దని&nbsp;<BR>‘‘ఉపాసన చేయవలసి వుం’’దని ‘‘శ్రమపడి సాధన చేయవలసి వుం’’దని. ఈ&nbsp;<BR>రెండవ భ్రమ మొదటి భ్రమను పోగొట్టును. తరువాత రెండూ పోతాయి.</FONT></p>
<p><FONT FACE="SHREE900, SHREE, sans-serif" SIZE="3">నక్క మిక్కిలి అపవిత్ర జంతువని మహమ్మదీయులు, హిందువులు&nbsp;<BR>భావిస్తారు. అట్లే కుక్క ఆహారపదార్థా న్నేకొంచెం ముట్టుకున్నా దాన్నంతా&nbsp;<BR>పారేయవలసిందే. దానిని మనుష్యుడెవ్వడు తినరాదు. ఒకానొక మహమ్మ&nbsp;<BR>దీయుని ఇంట్లో ఒక నక్క చొరబడి బల్లమీద వున్న ఆహారంలోనుండి కొంచెం&nbsp;<BR>తీసికొని తిని పారిపోయింది. అతడు నిరుపేద. తనకై చాలా చక్కని భోజనం</FONT></p>
<hr class="puTa_virupu">
<table><tr><td><a class=puTa_lanke href=puTa1504.html>p1504</a></td><td>p1505</td><td><a class=puTa_lanke href=puTa1506.html>p1506</a></td></tr></table>
</div></body></html>
