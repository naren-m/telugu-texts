<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2351.html>p2351</a></td><td>p2352</td><td><a class=puTa_lanke href=puTa2353.html>p2353</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - వేదాంతం </FONT><FONT FACE="TimesNewRoman, Times, serif" SIZE="2">3 0 3</FONT></p>
<BR>
<p><FONT FACE="SHREE900, SHREE, sans-serif" SIZE="3">రుజువు చేయడానికి వీలులేదని మొదటనే మనం తెలిసికొన్నాం. ఈనాడు&nbsp;<BR>అలాటి మాటను పసివాడైనా నమ్ముతాడా? కుమ్మరి కుండలు చేస్తున్నాడు.&nbsp;<BR>అలాగే బ్రహ్మదేవుడు ప్రపంచాన్ని సృష్టిచేస్తున్నాడు, అని చెప్పడమా? అలాగైతే&nbsp;<BR>మీ ఊరి కుమ్మరికూడ ఒక దేవుడే. అతడు తలగాని, చేతులుగాని లేకుండా పని-&nbsp;<BR>చేస్తాడని ఎవడైనా చెబితే, వానిని పిచ్చాసుపత్రికి పంపొచ్చు. ఇక ఈ జగత్తునకు&nbsp;<BR>సృష్టికర్త అనే, నీ సగుణబ్రహ్మ నీ మొరలను, నీవు బ్రతికివుండగా ఎన్నడైనా విని,&nbsp;<BR>సహాయంచేశాడా? ఇది, ఆధునికశాస్త్రం చేసే మరొక ఆక్షేపణ. నీకు లభించే&nbsp;<BR>సహాయమంతా, నీ స్వంత ప్రయత్నంవల్లే లభించగలదనీ, ఇలా మొరపెట్టు&nbsp;<BR>కోవడంవల్ల, నీవు వ్యర్థం చేసికొనే శక్తిని, అలా దేవురిస్తూ, మొరపెట్టుకోవడం-&nbsp;<BR>కన్నా గొప్పగా వినియోగించుకోగలవనీ వారు రుజువు చేస్తారు. అంతేకాక, సగుణ&nbsp;<BR>దైవతం కలడనే నమ్మకంతోపాటు, అధికారపీడనం, అర్చకుల వ్యాపారం,&nbsp;<BR>బయలుదేరుతాయని మనకు తెలుసు. అధికార పీడనం, పూజారుల ప్రభ, ఈ&nbsp;<BR>విశ్వాసం వున్నచోట్లంతా ప్రబలుతూనే వున్నాయి. ఈ భ్రాంతిని నెత్తిమీద మొట్టి&nbsp;<BR>అణిచివేస్తేతప్ప ఈ పీడ తొలగదని బౌద్ధులు గట్టిగా వాదిస్తున్నారు. ఒక అలౌకిక&nbsp;<BR>పురుషుని ఎదుట, నరుడు వణుకుతూ నిలుచుండవలసిందే, అని&nbsp;<BR>తలచేంతకాలం, పాపం ఈ నరులు ఎవరో ఒక పురోహితుని బ్రతిమాలుకొని,&nbsp;<BR>తమకు అండగా నిలిచి, భగవంతుని అనుగ్రహం సంపాదించిపెట్టుమని కోరుకొం-&nbsp;<BR>టూనే వుండాలి. అంతకాలం, నరులు తమ ఎదుట గడగడలాడుతూండవల-&nbsp;<BR>సిందే అనీ, తమకు గొప్ప అధికారాలు, అర్హతలు వున్నాయనీ ఈ పూజారులు&nbsp;<BR>చెప్పుకొంటూనే వుంటారు. మీరు బ్రాహ్మణుని దూరంగా నెట్టివేయవచ్చు.&nbsp;<BR>కానీ, నా మాటను నమ్మండి. అలా చేసేవారు, తామే ఆ బ్రాహ్మణుని స్థానం&nbsp;<BR>ఆక్రమించి ఇంకా ఎక్కువ పీడాకరు లవుతారు. ఏలంటారా? బ్రాహ్మణునిలో&nbsp;<BR>కొంత ఉదార స్వభావముంది. కాని హఠాత్తుగా గణ్యతలోకి వచ్చిన ఈ మను-&nbsp;<BR>ష్యులు అత్యధికంగా పీడించేవారుగా వుంటారనడం నిజం. ఒక దరిద్రునికి హఠా-&nbsp;<BR>త్తుగా ధనం చేజిక్కితే, ప్రపంచాన్నంతా గడ్డిపరకలాగా చూడసాగుతాడు. కాబట్టి,&nbsp;<BR>సగుణదైవతంలో, మనకు విశ్వాసమున్నంతకాలం, ఈ పూజారులూ వుండి&nbsp;<BR>తీరుతారు. ఇక సంఘంలో ఉదాత్తమైన నీతి వుండటం అసంభవం. పూజారి-&nbsp;<BR>వృత్తి, పీడనం, ఒకదా న్నంటిపెట్టుకొని ఒకటి ఉండి తీరుతుంది.&nbsp;<BR>అలాగైతే ఈ వృత్తి ఎందుకేర్పడింది? ఎందుకంటే పూర్వం కొందరు బలాఢ్యులు&nbsp;<BR>ప్రజలను తమ చేతిక్రిందికి తీసికొని ‘‘మేము చెప్పినట్లు మీరు వినండి.&nbsp;<BR>లేదా, మిమ్మల్ని నాశనం చేస్తాం-’’ అని భయపెట్టారు. ఇదే జరిగిన కథ.&nbsp;<BR>‘‘మహత్‌ భయం వజ్ర ముద్యతమ్‌’’ - తనకు లోబడని ప్రతివానిపై పిడుగులాగా</FONT></p>
<hr class="puTa_virupu">
<table><tr><td><a class=puTa_lanke href=puTa2351.html>p2351</a></td><td>p2352</td><td><a class=puTa_lanke href=puTa2353.html>p2353</a></td></tr></table>
</div></body></html>
