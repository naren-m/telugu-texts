<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3850.html>p3850</a></td><td>p3851</td><td><a class=puTa_lanke href=puTa3852.html>p3852</a></td></tr></table>

<p><FONT FACE="TimesNewRoman, Times, serif" SIZE="2">2 2 4</FONT></p>
<p><FONT FACE="SHREE900, SHREE, sans-serif" SIZE="3">విశ్వాసం లేదని భావిస్తున్నావు ... నాకున్న గొప్ప ఆందోళన యిది. ఉద్యమం&nbsp;<BR>ఏదో విధంగా ప్రారంభమైంది. కాని మనం ఇక్కడ లేకపోయినా అది సాగిపోవాలి;&nbsp;<BR>అభివృద్ధి చెందాలి. అలాటి ఆలోచనలు అహోరాత్రాలు నన్ను బాధిస్తున్నాయి.&nbsp;<BR>శాస్త్రజ్ఞానం ఎంత ఉన్నా, ఆ పనిని చేపడితేగాని, ఏమీ తెలియబడదు. నేను&nbsp;<BR>మాటిమాటికి, ఎన్నికలని, లెక్కలని, సంప్రతింపులని రాస్తున్నాను. ఎందుకంటె&nbsp;<BR>ప్రతివారూ బాధ్యత వహించటానికి సిద్ధంగా వుండటానికే. ఒకరు మరణిస్తే&nbsp;<BR>మరొకడు - ఒకడే ఎందుకు, అవసరమైతే పది మంది - ఆ పనిని చేపట్టటానికి&nbsp;<BR>సిద్ధంగా ఉండాలి. రెండవ విషయం: ఒక వ్యక్తి ఉత్సాహం ఒక విషయంలో రేకె-&nbsp;<BR>త్తిస్తే, అతడు హృదయపూర్వకంగా ఆ పని నిర్వహించడు. ఉద్యమమంలోను,&nbsp;<BR>ఆస్తిలోను ప్రతివారికి భాగముందని, నిర్వహణలో ప్రతివారికి తమ అభిప్రాయం&nbsp;<BR>చెప్పటానికి హక్కుందని, అందరికి తెలిసేట్లు చేయాలి. ఇంకా సమయ&nbsp;<BR>ముండగానే, దీన్ని నిర్వర్తించాలి. ఒకరి తర్వాత మరొకరి చొప్పున ప్రతివారికి&nbsp;<BR>బాధ్యతాయుతమైన ఒక పదవి నివ్వు. కాని అవసరమైతే, నువ్వు దాన్ని అదుపులో&nbsp;<BR>పెట్టుకొనేట్లు జాగ్రత్తతో కనిపెట్టి ఉండు. ఆ విధంగానే, మానవులు పనిలో&nbsp;<BR>తర్ఫీదు చేయబడతారు. ఎవరు బతికివున్నా, ఎవరు చనిపోయినా, దానంతట&nbsp;<BR>అది సాగిపోయే ఒక యంత్రాంగాన్ని రూపొందించు. భారతీయులమైన మనం&nbsp;<BR>ఒక గొప్పలోపంతో బాధపడుతున్నాం. ఏమంటే మనం ఒక సుస్థిరమైన సంస్థను&nbsp;<BR>నిర్మించలేం. కారణ మేమంటే అధికారాన్ని మనం యితరులతో పంచుకోం.&nbsp;<BR>అంతేగాక మనం పోయాక ఏమవుతుందో మనం ఆలోచించం.</FONT></p>
<p><FONT FACE="SHREE900, SHREE, sans-serif" SIZE="3">ప్లేగువ్యాధిని గూర్చి నీకు యిదివరకే సర్వం రాశాను. ప్రతివార్డ్‌లోను ఆసు-&nbsp;<BR>పత్రులు పెట్టిన తర్వాత, డబ్బు వృధాగా ఖర్చుచేయటం భావ్యంకాదని, శ్రీమతి&nbsp;<BR>‘బుల్‌’, కుమారి ‘ముల్లర్‌’ తదితరులు అభిప్రాయపడుతున్నారు. ‘నర్సులు’&nbsp;<BR>మొదలైనవారిలా మన సేవలను మనం అందిద్దాం. మేళగానికి ధనమిచ్చేవారు,&nbsp;<BR>అతడు ఏ రాగం పాడాలో వారే శాసిస్తారు.</FONT></p>
<p><FONT FACE="SHREE900, SHREE, sans-serif" SIZE="3">కాశ్మీర్‌ మహారాజు మనకు ఒక స్థలం యివ్వటానికి అంగీకరించాడు. నేను&nbsp;<BR>ఆ చోటునుకూడ చూసి వచ్చాను. భగవంతుని అనుగ్రహంతో, కొద్దిరోజుల్లోనే&nbsp;<BR>విషయం తీర్మానమౌతుంది. ఇప్పుడే, నే నిక్కడనుండి పోయేలోపునే, ఇక్కడ&nbsp;<BR>ఒక చిన్నయిల్లు నిర్మించాలని ఆశిస్తున్నాను. నేను వెళ్ళినప్పుడు దాన్ని న్యాయ-&nbsp;<BR>మూర్తి ముఖర్జీ నిర్వహణ కింద వదలి వెళతాను. శీతాకాలం యిక్కడ గడప-&nbsp;<BR>టానికి, మరొకరితోకూడ నువ్విక్కడి కెందుకు రావు? నీ ఆరోగ్యం పెంపొందు&nbsp;<BR>తుంది. మరొక అవసరంకూడ తీరుతుంది. అచ్చు యంత్రానికై నేను కేటా</FONT></p>
<hr class="puTa_virupu">
<table><tr><td><a class=puTa_lanke href=puTa3850.html>p3850</a></td><td>p3851</td><td><a class=puTa_lanke href=puTa3852.html>p3852</a></td></tr></table>
</div></body></html>
