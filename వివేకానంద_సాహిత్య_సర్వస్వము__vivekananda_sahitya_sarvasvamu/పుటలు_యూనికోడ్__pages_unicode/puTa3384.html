<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3383.html>p3383</a></td><td>p3384</td><td><a class=puTa_lanke href=puTa3385.html>p3385</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>˙ </FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>   </sup>˝</FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీమతి జార్జి డబ్ల్యు. హేల్‌కి)</FONT></p>
<BR>
<p><FONT FACE="TimesNewRoman, Times, serif" SIZE="2">&amp; </FONT><FONT FACE="TimesNewRoman, Times, serif" SIZE="1">2</FONT><FONT FACE="TimesNewRoman, Times, serif" SIZE="2">  </FONT><FONT FACE="SHREE900, SHREE, sans-serif" SIZE="3">డా. ఇ. గెరెన్సే,</FONT></p>
<p><FONT FACE="SHREE900, SHREE, sans-serif" SIZE="3">ఫిష్‌కిల్‌ లాండింగ్‌,</FONT></p>
<p><FONT FACE="SHREE900, SHREE, sans-serif" SIZE="3">న్యూయార్క్‌,</FONT></p>
<p><FONT FACE="SHREE900, SHREE, sans-serif" SIZE="3">జూలై 1894.</FONT></p>
<p><FONT FACE="SHREE900, SHREE, sans-serif" SIZE="3">అమ్మా,</FONT></p>
<p><FONT FACE="SHREE900, SHREE, sans-serif" SIZE="3">నేను నిన్న ఇక్కడికి వచ్చాను. కొన్ని రోజులు యిక్కడ ఉంటాను. నువ్వు&nbsp;<BR>న్యూయార్క్‌కు వ్రాసిన ఉత్తరం అందింది. కాని ‘ఇంటీరియర్‌’ పత్రిక చేర&nbsp;<BR>నందుకు నేను సంతోషిస్తున్నాను. కారణమేమంటే నేను పరిపూర్ణుడనుగాను.&nbsp;<BR>‘ప్రెసిబిటేరియన్‌’ మతాచార్యులకు, ముఖ్యంగా ‘ఇంటీరియర్‌’ పత్రికకు నా&nbsp;<BR>పట్లగల ‘నిస్వార్థప్రేమ’ నాకు తెలిసివున్నందున ‘మధురమైన ఈ క్రైస్తవ&nbsp;<BR>పెద్దమనుషుల’ను గూర్చి నాలో దురభిప్రాయాలు కలుగకుండటానికై, నేను&nbsp;<BR>దూరంగా ఉండదలచాను. కోపం అది ‘ధార్మికమైన ఆగ్రహమైన’ మహాపాపమని&nbsp;<BR>మా మతం బోధిస్తోంది. ప్రతివారూ, వారి వారి మతాల్ని అనుసరించాలి. ‘ధర్మ-&nbsp;<BR>మైన కోపానికి’ ‘మామూలు కోపానికి’, ‘ధర్మమైన హత్యకు’ ‘మామూలు&nbsp;<BR>హత్యకు’, ‘ధర్మమైన వ్యక్తిత్వ దూషణకు’ ‘మామూలు దూషణకు’, - వీటి&nbsp;<BR>మధ్యవున్న తారతమ్యమేమో నామటుకు నేను అర్థం చేసికోలేకున్నాను. ఆ&nbsp;<BR>‘పవిత్రమైన’ నైతిక భేదం మా దేశంలోని నీతిశాస్త్రంలో ప్రవేశింపకుండుగాక!&nbsp;<BR>హాస్యానికేంగాని, అమ్మా! వీరి మోసం, వీరి కపటం, స్వార్థం, పేరుప్రతిష్ఠలకై&nbsp;<BR>ప్రాకులాటలు చూశాక వీళ్ళు వేస్తున్న గంతులను నేను లెక్కచేయను. వీరిని&nbsp;<BR>ప్రరేపించిన ఆశయాలు యివేనని నాకు తెలియదు.</FONT></p>
<p><FONT FACE="SHREE900, SHREE, sans-serif" SIZE="3">ఇక ఫొటోగ్రాఫుల విషయంలో పిల్లలు మొదట కొన్ని ప్రతులు తెచ్చారు.&nbsp;<BR>రెండవసారి మీరు కొన్నిప్రతులు తెచ్చారు. కాని వారు మనకు 50 ప్రతులు&nbsp;<BR>యివ్వాలని తెలుసు. నాకంటె ఇసబెల్‌ సోదరికి ఈ విషయం బాగాతెలుసు.</FONT></p>
<p><FONT FACE="SHREE900, SHREE, sans-serif" SIZE="3">మీకూ, తండ్రి (ఫాదర్‌) పోప్‌గారికి నా హృదయపూర్వకమైన ప్రేమ,&nbsp;<BR>నమస్కారాలు. సెలవు.</FONT></p>
<p><FONT FACE="SHREE900, SHREE, sans-serif" SIZE="3">మీ</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> వేడి నీకు ఎలా ఉంది? నేను బాగానే వేడిని భరించగలుగు</FONT></p>
<hr class="puTa_virupu">
<table><tr><td><a class=puTa_lanke href=puTa3383.html>p3383</a></td><td>p3384</td><td><a class=puTa_lanke href=puTa3385.html>p3385</a></td></tr></table>
</div></body></html>
