<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1914.html>p1914</a></td><td>p1915</td><td><a class=puTa_lanke href=puTa1916.html>p1916</a></td></tr></table>
<p><FONT FACE="SHREE900, SHREE, sans-serif" SIZE="3">310 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">బిగించాలంటే సూయజ్‌రేవులోని పనివారు ఓడను ముట్టుకోవలసి వుంటుంది.&nbsp;<BR>అప్పుడు ఓడలోని వారికి పది రోజులు వెలి తప్పదు. అందువల్ల ఓడ రాత్రి బైలు-&nbsp;<BR>దేరకూడదు. కాబట్టి మేం సూయజ్‌ రేవులో 24 గంటలు వుండాలి. ఈ&nbsp;<BR>సూయజ్‌ రేవు స్వతస్సిద్ధమైన, సహజమైన రేవు. దీనికి మూడు వైపుల మూడు&nbsp;<BR>ఇసుకతిప్పలు, గుట్టలు వున్నాయి. దీన్లో నీరు చాలలోతు. ఈ నీళ్లలో&nbsp;<BR>అసంఖ్యాకమైన చేపలు, సొరచేపలు యీదుతుంటాయి. ఇక్కడా, ఆస్ట్రేలియా-&nbsp;<BR>లోని సిడ్నీ రేవులోను వున్నంత సమృద్ధిగా సొరచేపలు ప్రపంచంలో మరెక్కడా&nbsp;<BR>కనిపించవు. ఏ రకమైన సందు దొరికినా అవి మనుషులను మింగివెయ్యటానికి&nbsp;<BR>సిద్ధంగా వుంటాయి. ఎవరూ నీళ్లలోకి దిగటానికి సాహసం చెయ్యరు.&nbsp;<BR>మనుషులుకూడా పాములు, సొరచేపలు కనిపిస్తే, వాటిని చంపటానికి సందు&nbsp;<BR>దొరికితే విడిచిపెట్టరు.</FONT></p>
<p><FONT FACE="SHREE900, SHREE, sans-serif" SIZE="3">మరునాడు ఉదయం భోజనానికి ముందే పెద్ద పెద్ద సొరచేపలు మా ఓడ&nbsp;<BR>వెనుక ఈదుతున్నట్లు మాకు తెలిసింది. నేను బతికున్న సొరచేపను ఎన్నడూ&nbsp;<BR>చూడలేదు. పూర్వం నేను వచ్చినప్పుడు మా ఓడ సూయజ్‌లో కొంచెం&nbsp;<BR>సేపే ఆగింది. అదికూడా పట్టణం దగ్గరగా ఆగింది. అందుచేత సొరచేపను&nbsp;<BR>చూసే అవకాశం నా కప్పుడు లేకపోయింది. సరే, యీ సొరచేపలను గురించి&nbsp;<BR>వినగానే మే మక్కడకు పరిగెత్తాం. రెండవ తరగతి ఓడకు వెనుక భాగంలో&nbsp;<BR>వుంది. ఓడ డెక్‌ మీద పురుషులు, స్త్రీలు, పిల్లలు గుమికూడి కటకటాలపైన&nbsp;<BR>చేతులానించి ఆ చేపలను చూస్తున్నారు. కాని మేం అక్కడకు వెళ్లగానే సొరచేపలు&nbsp;<BR>కొంచెం దూరానికి వెళ్లాయి. అందువల్ల మా ఉత్సాహం మందగించింది. కాని&nbsp;<BR>మేం లకుముకి పిట్ట ముక్కువంటి తలలుగల ఒక రకమైన చేపలను నీటిలో&nbsp;<BR>ఈదుతుండగా చూస్తున్నాం. అంతేగాక ఎంతో చిన్న చేప జాతులుకూడా&nbsp;<BR>ఎక్కువగా వున్నాయి. అప్పుడప్పుడు చాల పెద్ద చేపలు బాణం దూసుకొని&nbsp;<BR>పోయేట్లు అక్కడక్కడ దూకుతున్నాయి. నేను అవి చిన్న సొరచేపలేమో&nbsp;<BR>అనుకున్నాను. కాని తరువాత లేదని తేలింది. ఆ చేప పేరు ‘బోనిటో’. ఇంతకు&nbsp;<BR>పూర్వం దాన్ని గురించి చదివాను. ఈ చేపలు మాల్దీవులనుండి పెద్ద పడవల&nbsp;<BR>మీద ఎండుచేపలుగా వంగదేశానికి ఎగుమతయ్యేవనికూడా చదివినట్లు నాకు&nbsp;<BR>గుర్తు. ఈ చేప మాంసం ఎర్రగా, రుచికరంగా వుంటుందనికూడా చదివాను.&nbsp;<BR>ఇప్పుడు దాని వేగం, శక్తి చూసి ఎంతో ఆనందించాను. అంత పెద్ద చేప నీళ్లలో&nbsp;<BR>బాణంలా దూసుకుపోయింది. అందులో యీ సముద్రం నీళ్లు అద్దంలా&nbsp;<BR>నిర్మలంగా వున్నాయి. దీన్లో దాని శారీరక చలనాలన్నీ స్పష్టంగా చూడొచ్చును.&nbsp;<BR>మేం యీ బొనీటో చేప పరుగులను, ఆ చిన్నచేపల చంక్రమణాలను యిరవై</FONT></p>
<hr class="puTa_virupu">
<table><tr><td><a class=puTa_lanke href=puTa1914.html>p1914</a></td><td>p1915</td><td><a class=puTa_lanke href=puTa1916.html>p1916</a></td></tr></table>
</div></body></html>
