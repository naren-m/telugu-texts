<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1713.html>p1713</a></td><td>p1714</td><td><a class=puTa_lanke href=puTa1715.html>p1715</a></td></tr></table>
<p><FONT FACE="SHREE900, SHREE, sans-serif" SIZE="3">జగద్గురువులు</FONT></p>
<p><FONT FACE="SHREE900, SHREE, sans-serif" SIZE="3">109</FONT></p>
<p><FONT FACE="SHREE900, SHREE, sans-serif" SIZE="3">గురించి, ఆ విషయాన్ని గురించి ముచ్చటించటం చాల మంచిదే; కాని&nbsp;<BR>మానవరూపులైన యీ దేవుళ్లు అన్ని జాతులకు నిజంగా పూజ్యులు.&nbsp;<BR>మానవుడు మానవుడిగా వున్నంతకాలం వీరు ఉపాసింపబడ్డారు, ఉపాసింప&nbsp;<BR>బడతారు. సత్యాన్ని గురించి మన విశ్వాసం అందే వుంది; మన ఆశ అందే&nbsp;<BR>వుంది. కేవలం మార్మిక సిద్ధాంతంవల్ల కలిగే ప్రయోజనం ఏమిటీ?</FONT></p>
<p><FONT FACE="SHREE900, SHREE, sans-serif" SIZE="3">ప్రవక్త లందరినీ ఉపాసించటం నా జీవితంలో నాకు సాధ్యమైంది. అంతే-&nbsp;<BR>కాదు. ఇక అవతరించబోయే వారందరినీ ఉపాసించటానికికూడా నేను సిద్ధంగా&nbsp;<BR>వున్నాను. ఇదే నేను మీకు చెప్పదలచిన ముఖ్యవిషయం. బిడ్డ ఏ దుస్తులు&nbsp;<BR>ధరించినా తల్లి గుర్తిస్తుంది; ఎవరైనా గుర్తించలేకపోతే, నిశ్చయంగా ఆమె ఆ బిడ్డ&nbsp;<BR>తల్లి కాదని చెప్పవచ్చును. ఎవరో ఫలానా ప్రవక్తలోనే సత్యాన్ని, దివ్యత్వాన్ని,&nbsp;<BR>భగవంతుణ్ణి తెలుసుకోగలమని మీలో ఎవరైనా అంటే, నిజంగా వీరిలోకూడా&nbsp;<BR>మీరు దివ్యత్వాన్ని తెలుసుకోలేదని నేనర్థం చేసుకోవలసి వుంటుంది; ఏవో కొన్ని-&nbsp;<BR>మాటలు మింగి ఏదో ఫలానా మతశాఖను అంటిపెట్టుకొన్నారని భావిస్తాను.&nbsp;<BR>రాజకీయ విషయాలలో ఒకానొక అభిప్రాయంతో ఏకీభవించటం వంటిదది;&nbsp;<BR>ఐతే అలాంటిది మతం కాదు. సమీపంలో తియ్యని మంచినీరు వున్నప్పటికీ&nbsp;<BR>దాన్ని విడిచిపెట్టి ఉప్పునీళ్లను వాడుకొనే అవివేకులు కొంద రీ లోకంలో&nbsp;<BR>వున్నారు. దీనికి కారణం ఏమిటని అడిగితే ఆ ఉప్పునీళ్ల బావిని తమ తండ్రి&nbsp;<BR>తవ్వించాడని జవాబిస్తారు. నా స్వల్పజీవితంలో నేను గ్రహించిన జ్ఞానం యిది&nbsp;<BR>- మతానికి ఆరోపించే అపార్థానికి బాధ్యత మతం కాదు. దాని తప్పేమీ లేదు.&nbsp;<BR>ఏ మతమూ మానవుల్ని హింసించలేదు. ఏ మతమూ మాంత్రికులను నిండు&nbsp;<BR>ప్రాణాలతో కాల్చి చంపలేదు. ఎన్నడూ ఏ మతమూ యిలాటి పని చెయ్యలేదు.&nbsp;<BR>ఐతే ప్రజలను యిలాటి పనులకు ప్రోత్సహించే దేది? రాజకీయాలేగాని మతం&nbsp;<BR>కాదు. అలాటి రాజకీయాలు మతం పేరు పెట్టుకుంటే ఆ దోషం ఎవరిది?</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ఏ వ్యక్తీ ‘‘నా ప్రవక్త మాత్రమే నిజమైన ప్రవక్త’’ అనే పక్షంలో&nbsp;<BR>ఆ మాట నిజంకాదు. అతడికి మతం తూర్పు పడమరలే తెలియదని&nbsp;<BR>గ్రహించాలి. మతమంటే ప్రసంగం కాదు, సిద్ధాంతం కాదు, బుద్ధిగతమైన&nbsp;<BR>ఆమోదం కాదు. అది హృదయాంతరాళంలో పొందే అనుభూతి; అది&nbsp;<BR>భగవంతుణ్ణి స్పృశించటం; అనుభవించటం; నే నాత్మనని విశ్వాత్మతోను,&nbsp;<BR>దాని ఉత్కృష్ట విభూతులతోను నాకు సన్నిహిత సంబంధమున్న ఆత్మనని అను-&nbsp;<BR>భూతిని పొందటం. నువ్వు లోకాలకు జనకుడైన భగవంతుడి గృహంలో ప్రవేశిస్తే&nbsp;<BR>ఆయన బిడ్డలను చూసి గుర్తించకపోవటం ఎలా సంభవం? నువ్వు వారిని&nbsp;<BR>గుర్తించలేని పక్షంలో ఆ తండ్రి గృహంలో నువ్వు ప్రవేశించలేదని గ్రహించాలి.</FONT></p>
<hr class="puTa_virupu">
<table><tr><td><a class=puTa_lanke href=puTa1713.html>p1713</a></td><td>p1714</td><td><a class=puTa_lanke href=puTa1715.html>p1715</a></td></tr></table>
</div></body></html>
