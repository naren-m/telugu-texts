<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2733.html>p2733</a></td><td>p2734</td><td><a class=puTa_lanke href=puTa2735.html>p2735</a></td></tr></table>

<p><FONT FACE="SHREE900, SHREE, sans-serif" SIZE="3">కోటమే జీవిత లక్ష్యం. ఈ విషయాలను క్రైస్తవులు హిందువులనుండి నేర్చుకో-&nbsp;<BR>వచ్చును; హిందువులు క్రైస్తవులనుండి తెలుసుకోవచ్చును. లోకంలో జ్ఞానాభి&nbsp;<BR>వృద్ధికి ఒక్కొక్కరు ఒక్కోవిధంగా తోడ్పడ్డారు.</FONT></p>
<p><FONT FACE="SHREE900, SHREE, sans-serif" SIZE="3">యథార్థమైన మతం అన్వయపూర్వకమైనది, విధాయక రూపమైనదేగాని,&nbsp;<BR>వ్యతిరేకపూర్వకమైనది, నిషేధరూపమైనది కాదని మీ పిల్లలకు నచ్చచెప్పండి.&nbsp;<BR>అది కేవలం దుష్కార్యాలు చెయ్యకపోవటంలోనే లేదు; సత్కార్యాలు అకుంఠిత&nbsp;<BR>దీక్షతో చేస్తూండటంలో వుంది. నిజమైన మతం వ్యక్తుల బోధనలవల్లా,&nbsp;<BR>పుస్తకాలు చదవటంవల్లా లభించదు. అది పరిశుద్ధమైన వీరోచిత కార్యనిర్వహణ&nbsp;<BR>ఫలితమైన ఆత్మావబోధం. లోకంలోకి వచ్చిన ప్రతిశిశువు తన గతజన్మలలో నిల్వ-&nbsp;<BR>చేసుకొన్న అనుభవాన్ని వెంట తెచ్చుకొంటుంది; ఆ అనుభవముద్ర దేహమానస&nbsp;<BR>నిర్మాణాల్లో కానవస్తుంది. మన అందరిలోను బలీయంగావున్న స్వాతంత్య్ర భావా-&nbsp;<BR>న్నిబట్టి మనలో దేహం, మనస్సు కాక మరొకటికూడ వుందని తెలుస్తోంది.&nbsp;<BR>లోనున్న ఆత్మ స్వతంత్రమైంది. అదే మనలో స్వాతంత్య్ర పిపాసను కలిగిస్తుంది.&nbsp;<BR>మనం స్వతంత్రులం కానిపక్షంలో లోకాన్ని ఎలా ఉద్ధరించగలం? మానవాత్మ&nbsp;<BR>సాగిస్తూన్న కృషి ఫలితమే మానవాభ్యుదయమని మనం విశ్వసిస్తాం. లోకం వున్న-&nbsp;<BR>తీరు, యిప్పటి మన స్థితి - ఇవి ఆత్మ స్వాతంత్య్రంవల్ల కలిగిన ఫలాలే.</FONT></p>
<p><FONT FACE="SHREE900, SHREE, sans-serif" SIZE="3">మేం ఏకేశ్వరునిలో విశ్వాసం వున్నవారం. అతడు మన అందరికి&nbsp;<BR>జనకుడు. అతడు సర్వవ్యాపి, సర్వశక్తుడు; అతడు తన బిడ్డలను అపారప్రేమతో&nbsp;<BR>నడిపించి, కాపాడుతున్నాడు. క్రైస్తవుల మాదిరే మేమూ ఈశ్వరుడు సగుణుడని&nbsp;<BR>నమ్ముతాం. మరో అడుగు ముందుకు పోతాంకూడ; మే మతడే అని విశ్వసిస్తాం!&nbsp;<BR>అతని వ్యక్తిత్వం మనలో ఆవిష్కారమౌతోంది. దేవుడు మనలో వున్నాడు. మనం&nbsp;<BR>దేవుడిలో వున్నాం. సకల మతాల్లోనూ సత్యం బీజప్రాయంగా వుందని మేం&nbsp;<BR>నమ్ముతాం. వాటన్నిటికి హిందువు ప్రణమిల్లుతాడు; ఎందుకంటె లోకంలో&nbsp;<BR>సత్యం సంకలనంలోనే వుందిగాని వ్యవకలనంలో లేదు. విభిన్న మతాలనే బహు-&nbsp;<BR>సుందర సుమాలతో కూర్చిన గుచ్ఛాన్ని మేం దేవుడికి సమర్పింప అభిలషిస్తాం.&nbsp;<BR>ఏదో ప్రతిఫలాపేక్షతో కాక మనం దేవుని ప్రేమానుభవ కాంక్షతోనే ప్రేమించాలి.&nbsp;<BR>మన విధిని విధినిర్వహణాభిలాషతోనే నిర్వర్తించాలి. కాని ప్రతిఫలాపేక్షతో&nbsp;<BR>చెయ్యరాదు. అందమైన వస్తువును సౌందర్యానుభవ కాంక్షతోనే ఆరాధించాలి;&nbsp;<BR>ప్రతిఫలాపేక్షతో ఆరాధించరాదు. ఆ విధంగా మన నిర్మల హృదయంతో&nbsp;<BR>భగవంతుణ్ణి దర్శిస్తాం. యజ్ఞయాగాలు, మోకరింపులు, సణుగుడులు, గొణ&nbsp;<BR>గొణలు మతం కాదు. సాహసోపేతాలైన సుందర వీరోచిత సత్కార్యాలను&nbsp;<BR>నిర్వహించటానికి మనలో స్ఫూర్తి కలిగించి, భగవానుని పరిపూర్ణత్వాన్ని</FONT></p>
<hr class="puTa_virupu">
<table><tr><td><a class=puTa_lanke href=puTa2733.html>p2733</a></td><td>p2734</td><td><a class=puTa_lanke href=puTa2735.html>p2735</a></td></tr></table>
</div></body></html>
