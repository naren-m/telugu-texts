<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3621.html>p3621</a></td><td>p3622</td><td><a class=puTa_lanke href=puTa3623.html>p3623</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup>˙</FONT></p>
<p><FONT FACE="SHREE900, SHREE, sans-serif" SIZE="3">నేను పనికిరానివాడనైతే, నన్ను ప్రేమించేవారు మరోచోట వుంటారు. పైశాచిక-&nbsp;<BR>మైన యీ బాల్యవివాహమనే దురాచారాన్ని మట్టుపెట్టటానికి నా శాయశక్తులా&nbsp;<BR>ప్రయత్నిస్తాను. దానివల్ల మీ మీద ఏ నేరం మోపబడదు. మీరు భయపడితే&nbsp;<BR>దూరంగా తొలగిపోండి. పసిబిడ్డలకు భర్తలను కట్టబెట్టేవారితో నా కేవిధమైన&nbsp;<BR>సంబంధం లేదని చెప్పటానికి, నేను విచారిస్తున్నాను. నిజంగా విచారిస్తున్నాను.&nbsp;<BR>భగవంతుడు నన్ను రక్షించుగాక! నాకు దానితో ఎప్పుడూ సంబంధంలేదు.&nbsp;<BR>సంబంధం వుండబోదు. మహేంద్రబాబు విషయాన్ని ఆలోచించు! ఇంతకంటె&nbsp;<BR>హేయమైన, దారుణమైన విషయం మరొకటి వుంటుందా? పసిపిల్లకు భర్తను&nbsp;<BR>కూర్చేవాణ్ణి నేను చంపటానికైనా వెనుదియ్యను. ఈ విషయంలో యిది నా&nbsp;<BR>లక్ష్యం. ధీరులై సాహసోపేతులై, ఉత్సాహపూరితులైనవారి సహాయం నాకు&nbsp;<BR>కావాలి. లేకపోతే నేను ఒంటరిగానే పనిచేస్తాను. ఎవరు నా వెంటవస్తారా, ఎవరు&nbsp;<BR>రారా అని నేను ఖాతరు చెయ్యను. సన్న్యాల్‌ సంసారకూపంలో పడిపోయాడు.&nbsp;<BR>నాయనా జాగ్రత్త! నీకు యీ సలహా యివ్వటం నా ధర్మంగా భావించాను. మీ&nbsp;<BR>రందరూ గొప్పవారు - నా మాటలు మీ కేం లక్ష్యం. కాని మీరు విస్పష్టంగా&nbsp;<BR>తిలకించి, బాగా తెలుసుకొని, యిప్పటికంటె ఎక్కువగా యితరుల ఆలోచనలను&nbsp;<BR>అవగాహన చేసికొనే తరుణం ఆసన్నమౌతుందని ఆశిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఇక సెలవు! ఇక మిమ్మల్ని బాధించను. మీ అందరికి శుభాలు కలుగుగాక!&nbsp;<BR>కొన్ని సమయాల్లో మీకు నేను కొంత సేవ చేసినందుకు మీరు ఆ విధంగా భావిస్తే&nbsp;<BR>- సంతోషపడుతున్నాను. గురుదేవుడు ఆదేశించిన విధి నిర్వహణంలో నా శక్తి-&nbsp;<BR>వంచనలేక - చెడుగానైనా మంచిగానైనా - ప్రయత్నం చేశానని సంతో&nbsp;<BR>షిస్తున్నాను. కాబట్టి యిక సెలవు! కాని అతడిపై నా కెలాటి కోపంలేదనీ, నాకు&nbsp;<BR>అమితదుఃఖం కలిగిందని సన్న్యాల్‌తో చెప్పు. డబ్బుకాదు ప్రధానమైంది. కాని ఒక&nbsp;<BR>ఆదర్శాన్ని ఉల్లంఘించటం నాకు బాధ కలిగించింది. నా పట్ల అతడు చేసిన&nbsp;<BR>మోసమే నాకు వ్యధ కలిగించింది. అతడికి, మీకు చివరగా సెలవు చెబుతున్నాను.&nbsp;<BR>నా జీవితంలో ఒక అధ్యాయం ముగిసింది. తక్కిన అధ్యాయాలు తగిన సమ-&nbsp;<BR>యంలో తెరచుకొంటాయిగాక! నేను వాటికి సంసిద్ధంగానే వున్నాను. నన్ను&nbsp;<BR>గురించి మీ రెంతమాత్రం కలవరపడొద్దు. ఏ మానవమాత్రుడినుండి, ఏ దేశం-&nbsp;<BR>నుండి నాకు సహాయం అవసరంలేదు. కాబట్టి యిక సెలవు! భగవంతుడు మీ&nbsp;<BR>అందరిని సదా ఆశీర్వదించుగాక!</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3621.html>p3621</a></td><td>p3622</td><td><a class=puTa_lanke href=puTa3623.html>p3623</a></td></tr></table>
</div></body></html>
