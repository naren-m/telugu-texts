<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1719.html>p1719</a></td><td>p1720</td><td><a class=puTa_lanke href=puTa1721.html>p1721</a></td></tr></table>
<p><FONT FACE="SHREE900, SHREE, sans-serif" SIZE="3">జగద్గురువులు</FONT></p>
<p><FONT FACE="SHREE900, SHREE, sans-serif" SIZE="3">115</FONT></p>
<p><FONT FACE="SHREE900, SHREE, sans-serif" SIZE="3">పూర్ణత్వం పొందినవాడు.’’</FONT></p>
<p><FONT FACE="SHREE900, SHREE, sans-serif" SIZE="3">ఈ ఉపదేశ ఫలితంగా లోకంలోని కర్మలన్నీ పవిత్రీకృతాలౌతాయి. ఏ&nbsp;<BR>పనినిగాని నీచమైన దనటానికి మనకు అధికారం లేదు; సింహాసనాన్ని అలంక-&nbsp;<BR>రించిన చక్రవర్తి ధర్మం ఎంతటి గొప్పదో, ప్రతి వ్యక్తి విధీ అంతటి గొప్పదే.</FONT></p>
<p><FONT FACE="SHREE900, SHREE, sans-serif" SIZE="3">బుద్ధుని సందేశాన్ని వినండి. అద్భుత సందేశమది. మన హృదయంలో&nbsp;<BR>దీనికి స్థానం వుంది. ‘‘స్వార్థచింతను, నీలో స్వార్థచింతను పురికొల్పే సమస్తాన్నీ&nbsp;<BR>సమూలంగా తొలగించు. భార్య, బిడ్డ, సంసారం వద్దు. లౌకిక వాసనలకు&nbsp;<BR>వశపడవద్దు; సంపూర్ణంగా నిస్స్వార్థాన్ని అలవరచుకో,’’ అని బుద్ధుని ప్రబోధం.&nbsp;<BR>లౌకిక వాసనలకు వశుడయ్యేవాడు, తాను స్వార్థచింతన లేనివాడనని భావిస్తాడు.&nbsp;<BR>కాని, భార్య ముఖారవిందాన్ని చూడగానే, అతడు స్వార్థపరుడౌతాడు. తల్లి,&nbsp;<BR>తాను పరిపూర్ణంగా స్వార్థాన్ని అతిక్రమించానని భావిస్తుంది. బిడ్డను చూడగానే&nbsp;<BR>ఆమెలో స్వార్థచింతన ప్రవేశిస్తుంది. ప్రతి విషయంలోను యిదే తంతు. స్వార్థ-&nbsp;<BR>చింతనలు మొలకెత్తగానే, స్వార్థంతోకూడిన కార్యాన్ని నిర్వహించగానే మానవుడు&nbsp;<BR>పూర్తిగా భ్రష్ఠుడౌతాడు. అతడు పశువవుతాడు; బానిస అవుతాడు; తోడిమాన-&nbsp;<BR>వులను మరచిపోతాడు. ‘‘ముందు నువ్వు, తరువాత నేను’’ అని చచ్చినా అనడు.&nbsp;<BR>‘‘ముందు నేను, తక్కిన వారంతా తరువాత. ఎవరి తిప్పలు వారిని పడనివ్వండి’’&nbsp;<BR>అంటాడు.</FONT></p>
<p><FONT FACE="SHREE900, SHREE, sans-serif" SIZE="3">మనలో శ్రీకృష్ణుడి సందేశానికి స్థానముంది. అతని సందేశాన్ని మన్నించక&nbsp;<BR>అడుగు ముందుకు వెయ్యలేం. కృష్ణుని ఉపదేశాన్ని పాటించకుండా మనం ఏ&nbsp;<BR>బాధ్యతనూ, ప్రశాంతతతో, ఆనందంతో, సుఖంగా, మనలోని ధర్మప్రవృత్తికి&nbsp;<BR>అనుగుణంగా నిర్వహించలేం. ‘‘మీరు చేసే పనిలో లోపం ఏదైనా వున్నా భయ-&nbsp;<BR>పడవద్దు. దోష కలుషితంకాని పని ఏదీ వుండదు.’’ ‘‘దాన్ని ఈశ్వరుడికి&nbsp;<BR>విడిచిపెట్టండి. ఫలితాని కెదురుచూడొద్దు.’’</FONT></p>
<p><FONT FACE="SHREE900, SHREE, sans-serif" SIZE="3">మరో సందేశానిక్కూడా మన హృదయంలో చోటుంది; కాలం గడిచి&nbsp;<BR>పోతోంది; ఈ ప్రపంచం పరిమితం. సర్వం దుఃఖమయం. నిద్రావస్థలోని స్త్రీ&nbsp;<BR>పురుషుల్లారా, సుఖభోజనం, చక్కని దుస్తులు, భోగాలతో అమరిన గృహాలున్న&nbsp;<BR>మీరెన్నడైనా క్షుద్బాధతో మరణిస్తున్న లక్షలాది ప్రజల విషయం గురించి ఆలోచి&nbsp;<BR>స్తున్నారా? ఇదంతా దుఃఖం, దుఃఖం, దుఃఖమనే యథార్థాన్ని గుర్తించండి. శిశువు&nbsp;<BR>ఉచ్చరించే తొలిపలుకును గమనించండి; జన్మించగానే ఏడుస్తుంది. అది&nbsp;<BR>యథార్థం - శిశువు ఏడుస్తుంది. ఏడవటానికి తగిన స్థలమే యిది! దివ్యదూత&nbsp;<BR>సందేశాన్ని శిరసావహించ దలచిన మనం స్వప్రయోజనపరులం కారాదు.</FONT></p>
<p><FONT FACE="SHREE900, SHREE, sans-serif" SIZE="3">మరోదూత, నాజరెత్‌ ప్రవక్త ఏమన్నాడో చూడండి. ‘‘సంసిద్ధులవండి.</FONT></p>
<hr class="puTa_virupu">
<table><tr><td><a class=puTa_lanke href=puTa1719.html>p1719</a></td><td>p1720</td><td><a class=puTa_lanke href=puTa1721.html>p1721</a></td></tr></table>
</div></body></html>
