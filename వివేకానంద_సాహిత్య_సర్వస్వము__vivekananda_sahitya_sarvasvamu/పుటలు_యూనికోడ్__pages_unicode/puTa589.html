<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa588.html>p588</a></td><td>p589</td><td><a class=puTa_lanke href=puTa590.html>p590</a></td></tr></table>
<p><FONT FACE="SHREE902, SHREE, sans-serif" SIZE="4">మతానుష్ఠానం</FONT></p>
<BR>
<p><FONT FACE="SHREE902, SHREE, sans-serif" SIZE="3">(కాలిఫోర్నియాలోని ఆలమెడ వద్ద 1900 వ సం. ఏప్రెల్‌ 18 వ తేదీన&nbsp;<BR>చేసిన ఉపన్యాసం)</FONT></p>
<p><FONT FACE="SHREE900, SHREE, sans-serif" SIZE="3">మనం అనేక పుస్తకాలు, మతగ్రంథాలు చదువుతూంటాం. చిన్నతనం-&nbsp;<BR>నుండి మనం అనేక భావాలు గ్రహిస్తున్నాం. తరచుగా వాటిని మార్చుకొం-&nbsp;<BR>టుంటాం. మతాన్ని గురించిన సిద్ధాంత భాగమంటే ఏమో మనకు తెలుసు. అను-&nbsp;<BR>ష్ఠాన మతమంటే ఏమిటో మనకు తెలుసనే మనం అనుకొంటుంటాం.&nbsp;<BR>అనుష్ఠానమతాన్ని గురించి నా అభిప్రాయం మీ కిప్పుడు నివేదించబోతున్నాను.</FONT></p>
<p><FONT FACE="SHREE900, SHREE, sans-serif" SIZE="3">అనుష్ఠాన మతాన్ని గురించిన మాటలు మన చుట్టూ వినబడుతూనే&nbsp;<BR>వున్నాయి. ఈ విషయమై మనం చూస్తూన్నదంతా విమర్శనాత్మకంగా పరిశీలిస్తే&nbsp;<BR>దాని సారాంశంగా మనకొక్కభావం తోస్తుంది - తోడి జీవులకు ఉపకారం&nbsp;<BR>చెయ్యటమే. ఐతే మతమంటే యింతమాత్రమేనా? అనుదినం మన మీ దేశంలో&nbsp;<BR>అనుష్ఠాన క్రైస్తవాన్ని గురించి వింటున్నాం - ఒక మనిషి తోడిమానవులకు కొంత&nbsp;<BR>మేలు చేసినట్లు చెప్పుకొంటుంటారు. మత మంటే యింతేనా?</FONT></p>
<p><FONT FACE="SHREE900, SHREE, sans-serif" SIZE="3">జీవిత గమ్య మేమిటి? ఈ ప్రపంచమేనా మన జీవితగమ్యం? ఇంతకు-&nbsp;<BR>మించి మరేమీ లేదా? మనం యిప్పు డెలా వున్నామో అలా వుండవలసిందేనా?&nbsp;<BR>ఇంతకంటే యింకేమీ కాదా? మానవు డంటే ఎలాంటి ఘర్షణా లేకుండా&nbsp;<BR>సుఖంగా సాగిపోయే యంత్రం వంటివాడా? అతడు నే డనుభవిస్తున్న సకల&nbsp;<BR>దుఃఖాలు అలాగే వుండవలసినవేనా? ఇంతకంటే ఎక్కువగా అతడి కేమీ అక్కర&nbsp;<BR>లేదా?...</FONT></p>
<p><FONT FACE="SHREE900, SHREE, sans-serif" SIZE="3">ఎక్కువ మతాల గమ్యం ప్రాపంచిక సుఖాలే. వ్యాధి, అస్వస్థత, దారిద్య్రం,&nbsp;<BR>ఏ విధమైన దుఃఖంలేని యుగంకోసం అత్యధిక సంఖ్యాక ప్రజలు కలలు కంటు-&nbsp;<BR>న్నారు. అందరూ ఎప్పుడు సుఖంగా వుండాలి. దీన్నిబట్టి అనుష్ఠాన మతమంటే&nbsp;<BR>వీథులు శుభ్రం చెయ్యటం, వాటిని అందంగా తీర్చిదిద్దటం అని అర్థమౌతోంది.&nbsp;<BR>దీనితో అందరూ ఎలా సంతోషిస్తున్నారో మనం చూస్తున్నాం.</FONT></p>
<p><FONT FACE="SHREE900, SHREE, sans-serif" SIZE="3">సుఖానుభవమే జీవిత లక్ష్యమా? ఐతే మానవు డవటమే గొప్ప తప్పిద-&nbsp;<BR>మౌతుంది. కుక్కకంటే, పిల్లికంటే ఆహారం తినడంలో మానవు డేమి అధిక&nbsp;<BR>సుఖాన్ని అనుభవించగలడు? పశుశాలకు వెళ్లు. అక్కడ అడవి మృగాలు ఎము-&nbsp;<BR>కలకు అంటుకొన్న మాంసాన్ని ఎలా కొరికి తింటున్నాయో గమనించు.&nbsp;<BR>ఓ మనిషీ నువ్వూ పశువుగా మారు!... మానవజన్మ ఎత్తటం ఎంతటి తప్పు;</FONT></p>
<p><FONT FACE="TimesNewRoman, Times, serif" SIZE="2">1 7 4</FONT></p>
<hr class="puTa_virupu">
<table><tr><td><a class=puTa_lanke href=puTa588.html>p588</a></td><td>p589</td><td><a class=puTa_lanke href=puTa590.html>p590</a></td></tr></table>
</div></body></html>
