<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3928.html>p3928</a></td><td>p3929</td><td><a class=puTa_lanke href=puTa3930.html>p3930</a></td></tr></table>

<p><FONT FACE="TimesNewRoman, Times, serif" SIZE="2">3 0 2</FONT></p>
<p><FONT FACE="SHREE900, SHREE, sans-serif" SIZE="3">దేశంలోని కొందరికైనా, త్యాగంగా భావించి కర్మతో సంతృప్తిపడటం సులభమే.&nbsp;<BR>మనందరం బలిపశువులమే! - ప్రతివారు వారి వారి విధానంలో ఇష్టపడేవారు,&nbsp;<BR>ఎక్కువ బాధనుండి తప్పించుకొంటారు. ప్రతిఘటించేవారు లొంగదీయబడి&nbsp;<BR>మరింత బాధ నొందుతారు. బలికి ఇష్టపడేవాణ్ణిగా ఉండటానికి నేను నిర్ణయించు&nbsp;<BR>కొన్నాను. శాన్‌ఫ్రాన్సిస్కోనుండి నేను తూర్పువైపుకు పోతాను. నీకు యిష్టమైతే,&nbsp;<BR>నిన్ను డెట్రాయిట్‌లో కలుస్తాను. అది మార్చ్‌లో గాని, తర్వాత గాని జరుగు-&nbsp;<BR>తుంది. నేను అంతకన్న ముందు తూర్పుకు పోతానని తలచవద్దు. మార్చ్‌కూడా&nbsp;<BR>చాల చలిగా ఉంటుంది కదా?</FONT></p>
<p><FONT FACE="SHREE900, SHREE, sans-serif" SIZE="3">నేను ‘బ్లాడ్‌గెట్‌’</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> అనే స్త్రీతో షికాగోలో వుంటున్నాను. నిష్కపటమే&nbsp;<BR>ఆమె. ఆమెకు ఎనిమిది గదులున్న ఒక యిల్లు, వంట యిల్లు వున్నాయి. ఇక్కడ&nbsp;<BR>జీవితం చాల సామాన్యం. ఎక్కువకాలం నా వంట నేనే చేసుకొంటున్నాను. ఆ&nbsp;<BR>విషయం గందరగోళం చేస్తాను. నా విషయంలో పరిస్థితులు అతి సామాన్యమని&nbsp;<BR>పాపం ‘బ్లాడ్‌గెట్‌’ కొన్నిసార్లు భయపడుతుంది! మేం భారతదేశంలో ఏ విధంగా&nbsp;<BR>జీవిస్తామో ఆమెకు తెలిస్తే చాలు. నాకు ఒక కోటి రూపాయలు లభించినా నేను&nbsp;<BR>అదే పద్ధతిలో ఉండాలి. లేకుంటే నా జాతికి నేను మేలు చేయలేను. సన్యాసుల&nbsp;<BR>మైన మేం గృహస్థులకంటె తక్కువస్థాయిలో జీవించాలి.</FONT></p>
<p><FONT FACE="SHREE900, SHREE, sans-serif" SIZE="3">‘మార్గాట్‌’ ఏం చేస్తోంది? ఆమెను అక్కడ యిష్టపడుతున్నారా? నీ&nbsp;<BR>విషయం, మార్గాట్‌ విషయం, శ్రీమతి ఫంకె విషయం తదితర మిత్రులందరి&nbsp;<BR>గురించీ రాయి.</FONT></p>
<p><FONT FACE="SHREE900, SHREE, sans-serif" SIZE="3">ఈ సంవత్సరం డెట్రాయిట్‌లో చాల చల్లగా ఉంది. నాకు చలి యిష్టం&nbsp;<BR>- నాకు అది ఎక్కువ సాయపడుతుంది. ఉత్తరదిశలోని భయంకరమైన వేడిగా&nbsp;<BR>ఉంచే విధానం నాకు సరిపడదు. అది నా తల దిమ్మెత్తిస్తుంది. నీకు చెప్పటానికి&nbsp;<BR>నాకు సమాచారమేమీ లేదు. నేను సుఖపడటానికి జన్మించలేదు - యిప్పుడు&nbsp;<BR>దాన్ని కోరటంలేదు. పనిచేయటానికే నేను జన్మించాను. రాలిపోయేవరకు పని-&nbsp;<BR>చేస్తూనే ఉంటాను. ఇప్పుడు నాకు తృప్తిగా ఉంది. అంతే. నా స్నేహితులను&nbsp;<BR>చూసినా చూడకున్నా ఫరవాలేదు. నేను తృప్తి చెందాను. శరణు జొచ్చాను. నేను&nbsp;<BR>ఎప్పుడూ అనేట్లు ‘‘దివ్యజననికి బాగా తెలుసు.’’ సోదరీమణులు ఎలా&nbsp;<BR>వున్నారు? నీకు కొంత సాయపడుతున్నారా? డబ్బు ఏమైనా దాస్తున్నావా? బోస్టన్‌&nbsp;<BR>పోటానికి నీకు ఎంత నష్టం కలిగింది. అన్ని విషయాలు రాయి.</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">శ్రీమతి బ్లాడ్‌గెట్‌ 1893 లో విశ్వమత మహాసభలో స్వామీజీ ఉపన్యాసం వింది.&nbsp;<BR>ఆయన వ్యక్తిత్వంచే ప్రభావితురాలై నిలువెత్తు ఆయన చిత్రపటం తన లాస్‌ ఏంజలీస్‌&nbsp;<BR>గృహంలో వుంచుకొంది. విశ్వమత మహాసభ దినాల్లో స్వామీజీ గావించిన కోలాహలాన్ని&nbsp;<BR>ఆమె కళ్లారా గాంచింది.</FONT></p>
<hr class="puTa_virupu">
<table><tr><td><a class=puTa_lanke href=puTa3928.html>p3928</a></td><td>p3929</td><td><a class=puTa_lanke href=puTa3930.html>p3930</a></td></tr></table>
</div></body></html>
