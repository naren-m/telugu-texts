<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2189.html>p2189</a></td><td>p2190</td><td><a class=puTa_lanke href=puTa2191.html>p2191</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - భారతీయ సిద్ధపురుషులు</FONT></p>
<BR>
<p><FONT FACE="TimesNewRoman, Times, serif" SIZE="2">1 4 1</FONT></p>
<p><FONT FACE="SHREE900, SHREE, sans-serif" SIZE="3">వారెటువంటివారో ఎప్పుడు పుట్టారో, ఈ మొదలైన విషయాలను&nbsp;<BR>గూర్చి మనకు తెలిసింది చాలాకొద్ది. ఐనా వారి ఉత్తమభావాలు, వారు కని&nbsp;<BR>పెట్టిన రహస్యాలు, వేదాల్లో సురక్షితంగా కాపాడబడివున్నాయి. స్మృతులలో,&nbsp;<BR>దీనికి మారుగా, వ్యక్తుల విషయాలే ఎక్కువ ప్రధానంగా కనిపిస్తున్నాయి.&nbsp;<BR>లోకాన్నే ఉర్రూతలూగించగల పురుషసింహులు, అద్భుతావహులు, మహామహి&nbsp;<BR>మాఢ్యులు, సర్వజనాకర్షకులు చాలామంది మొట్టమొదటిసారిగా, మన యెదుట&nbsp;<BR>నిలబడ్డారా అన్నట్లు సాక్షాత్కరిస్తారు. కొన్ని సందర్భాల్లో వారి బోధల&nbsp;<BR>కంటె, వారి స్వరూపాలే మహత్తరంగా కన్పిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">మనం గ్రహించవలసిన విచిత్ర విషయమింకొకటి ఉంది. మన మతం&nbsp;<BR>నిర్గుణమైన సగుణ బ్రహ్మమును బోధిస్తోంది. నిర్గుణ ధర్మాలను ఎన్నింటినో&nbsp;<BR>బోధిస్తూ, అనేకుల మూర్తిమత్త్వాలనుకూడ చేరుస్తుంది. కానీ, మన మతానికి&nbsp;<BR>మూలాధారాలైన శ్రుతులలో పూర్తిగా నిర్గుణతత్త్వమే ఉంది. గొప్ప అవతారాలు,&nbsp;<BR>దైవం ధరించే మానవస్వరూపాలు, ప్రవక్తలు, మొదలైన వైయక్తికభావాలన్నీ&nbsp;<BR>స్మృతులలోను, పురాణాలలోను గోచరిస్తూంటాయి. మన మత మొక్కటితప్ప,&nbsp;<BR>ప్రపంచంలోని ఇతర మతాలన్నీ పురుషరూపుడైన ఒకానొక మతకర్త జీవితంపై&nbsp;<BR>ఆధారపడి ఉన్నాయి. క్రైస్తవమతం ఏసుక్రీస్తు మీద, మహమ్మదీయమతం మహ-&nbsp;<BR>మ్మదు మీద, బౌద్ధమతం బుద్ధుని మీద, జైనమతం జినుల మీద, - ఇలాగే ఇతర&nbsp;<BR>మతాలు ఇతరులపైన ఆధారపడి నిర్మాణమై ఉన్నాయి. ఈ మతాలన్నీ తమతమ&nbsp;<BR>మహాపురుషులను గురించిన చారిత్రాత్మకమైన నిదర్శనాల విషయమై గొప్పపోరా-&nbsp;<BR>టాలు జరిపి ఉంటాయని మనం ఊహించవచ్చు. ఈ మహాపురుషుల జీవితాలను&nbsp;<BR>గురించిన చారిత్రక నిదర్శనాల బలం ఎప్పుడైనా సడలిపోతే, వారి మత భవన-&nbsp;<BR>మంతా నేలకూలి, విచ్ఛిన్నమైపోతుంది. మన కీ దురవస్థ తప్పింది. ఎందుకంటే,&nbsp;<BR>మన మతం మానవులపైకాక ధర్మసిద్ధాంతాలపై ఆధారపడి ఉంది. మీరు మీ మత-&nbsp;<BR>ధర్మాలకు లోబడి వర్తించడం, ఎవరో ఒక ఋషి కానీ అవతార&nbsp;<BR>పురుషుడుకానీ ఆ ధర్మాలను చెప్పాడని కాదు. వ్యక్తులపై ఉండే ప్రామాణ్య బుద్ధి-&nbsp;<BR>వల్ల మనం ధర్మాన్ని ఆచరించడంలేదు. వేదాల ప్రామాణ్యం కృష్ణునివల్ల రావడం&nbsp;<BR>లేదు. కృష్ణునికే వేదాలు పరమప్రమాణ మవుతున్నాయి. వేదాలను బోధించే&nbsp;<BR>వారిలో ఆయన ఉత్తమోత్తముడు కావడం వల్లనే, ఆయనకు పూజ్యత కలిగింది.&nbsp;<BR>ఇతర అవతారాల సంగతీ అలాంటిదే! మన ఋషులందరి విషయమూ అంతే!&nbsp;<BR>మానవుడు పరిపూర్ణుడు కావడానికీ, మోక్షం పొందడానికీ కావలసినదంతా&nbsp;<BR>వేదాల్లో ఉండటమే మన ప్రాథమిక సిద్ధాంతం. అంతకు మించిన నూతన&nbsp;<BR>ప్రమాణాన్ని దేన్నిగానీ నీవు కనిపెట్టజాలవు. సమస్త జ్ఞానానికీ పరమావధి</FONT></p>
<hr class="puTa_virupu">
<table><tr><td><a class=puTa_lanke href=puTa2189.html>p2189</a></td><td>p2190</td><td><a class=puTa_lanke href=puTa2191.html>p2191</a></td></tr></table>
</div></body></html>
