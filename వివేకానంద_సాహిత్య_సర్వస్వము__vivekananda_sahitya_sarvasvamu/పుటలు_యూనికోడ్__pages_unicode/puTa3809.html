<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3808.html>p3808</a></td><td>p3809</td><td><a class=puTa_lanke href=puTa3810.html>p3810</a></td></tr></table>

<p><FONT FACE="TimesNewRoman, Times, serif" SIZE="2">1 8 2</FONT></p>
<p><FONT FACE="SHREE900, SHREE, sans-serif" SIZE="3">శ్రేయస్సును గురించిన విషయం నా హృదయంలో ఎల్లప్పుడూ ఉంటుందని&nbsp;<BR>నువ్వు నిశ్చయంగా గ్రహించు.</FONT></p>
<p><FONT FACE="SHREE900, SHREE, sans-serif" SIZE="3">విశ్వసనీయుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">4 1 5</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి నివేదితకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">శ్రీనగర్‌ (కాశ్మీర్‌),</FONT></p>
<p><FONT FACE="SHREE900, SHREE, sans-serif" SIZE="3">అక్టోబర్‌ 1, 1897.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన మార్గాట్‌,&nbsp;<BR>ఇతరులు నడిపిస్తే కొందరు చాల చక్కగా పనిచేస్తారు. కాని ప్రతివాడూ</FONT></p>
<p><FONT FACE="SHREE900, SHREE, sans-serif" SIZE="3">నాయకుడుగా పుట్టటంలేదు. గొప్పనాయకు డెవరంటే ‘‘పసిబిడ్డ నడిపినట్లు నడి-&nbsp;<BR>పేవాడు.’’ పసిబిడ్డ ప్రతివారిమీద ఆధారపడినట్లు కనిపిస్తుంది. కాని ఆ బిడ్డ&nbsp;<BR>ఆ యింటికి రాజు (వంటిది). అధమపక్షం, నా ఆలోచనా ప్రకారమైనా అదే&nbsp;<BR>రహస్యం ... అనేకులకు సానుభూతి ఉంది. కాని ఏ కొద్దిమంది మాత్రమే దాన్ని&nbsp;<BR>ప్రకటించగలరు. ఇతరులపట్ల ప్రేమ, వారిలోని మంచిని గ్రహించటం, వారిపట్ల&nbsp;<BR>సానుభూతిని ప్రకటించగల శక్తే. ఒకానొకణ్ణి తన ఆశయాన్ని, యితరులకంటె&nbsp;<BR>ఎంతో చక్కగా వ్యాప్తిచేయటంలో సమర్థుణ్ణి గావిస్తూంటుంది.</FONT></p>
<p><FONT FACE="SHREE900, SHREE, sans-serif" SIZE="3">కాశ్మీర్‌ను గూర్చి నీకు వర్ణించటానికి ప్రయత్నించను. ఈ భూతల&nbsp;<BR>స్వర్గాన్ని తప్ప యే యితర దేశాన్నైనా వదలిపెట్టటానికి యింత విచారపడలేదని&nbsp;<BR>చెబితే చాలు. అక్కడ ఒక కేంద్రాన్ని స్థాపించటానికి, కాశ్మీర్‌ రాజాను ప్రోత్స-&nbsp;<BR>హించటానికి నా యావచ్ఛక్తిని వినియోగించ ప్రయత్నిస్తూన్నాను. ఇక్కడ చేయ-&nbsp;<BR>వలసింది ఎంతో ఉంది. పరిస్థితులుకూడ ఆశాజనకంగానే ఉన్నాయి...</FONT></p>
<p><FONT FACE="SHREE900, SHREE, sans-serif" SIZE="3">కాని గొప్ప చిక్కు ఇది: తమ సర్వప్రేమను నాపట్ల చూపిస్తున్న వ్యక్తులను&nbsp;<BR>చూస్తున్నాను. కాని దానికి ప్రతిఫలంగా నా యావత్ప్రేమను ఏ ఒక్కనికీ నేను&nbsp;<BR>యివ్వకూడదు. ఆ విధంగా చేసిననాడు ఉద్యమం పూర్తిగా ధ్వంసమైపోతుంది.&nbsp;<BR>కాని ఆ విధమైన ప్రతిఫలాన్ని కోరేవారు ఉన్నారు. వారికి, వ్యక్తిగతమైన దృష్టిని&nbsp;<BR>అతిక్రమించే ఉదారబుద్ధి లేదు. ఉద్యమ నిర్వహణకై సాధ్యమైనంత ఎక్కువమంది&nbsp;<BR>పట్ల మనస్ఫూర్తి ప్రేమ చూపటం అత్యావశ్యకం ... కాని నా ప్రేమమాత్రం ఒక&nbsp;<BR>వ్యక్తికి పరిమితమై ఉండరాదు. లేకుంటే, అసూయ, ద్వేషం,&nbsp;<BR>వివాదాలు చెలరేగి, సర్వాన్ని వినాశమొనరిస్తుంది. నాయకుడైనవాడు వ్యక్తిగతమైన&nbsp;<BR>దృష్టికి అతీతుడై ఉండాలి. ఇది నీకు బోధపడినదనుకొంటాను. మానవుడు</FONT></p>
<hr class="puTa_virupu">
<table><tr><td><a class=puTa_lanke href=puTa3808.html>p3808</a></td><td>p3809</td><td><a class=puTa_lanke href=puTa3810.html>p3810</a></td></tr></table>
</div></body></html>
