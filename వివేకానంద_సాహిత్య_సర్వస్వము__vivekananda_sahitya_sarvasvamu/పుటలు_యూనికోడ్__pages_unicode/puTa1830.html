<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1829.html>p1829</a></td><td>p1830</td><td><a class=puTa_lanke href=puTa1831.html>p1831</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">225</FONT></p>
<p><FONT FACE="SHREE900, SHREE, sans-serif" SIZE="3">శాకాహారులుకూడా కొంచెం నీరుల్లి, వెల్లుల్లులను తినటానికి యిష్టపడతారు;&nbsp;<BR>దాక్షిణాత్య బ్రాహ్మణుడికి అవి వంటలో వుండితీరాలి. కాని హిందూశాస్త్రాలు&nbsp;<BR>వాటినికూడా నిషేధించాయి; ఒక కులానికి (బ్రాహ్మణులకు) వెల్లుల్లి, నీరుల్లి,&nbsp;<BR>పెంపుడు కోళ్లను, పెంపుడు పందులను తినటం పాపం. వాటిని తినేవారు&nbsp;<BR>కులభ్రష్టు లవుతారు. కాబట్టి సదాచారనిష్ఠులైన హిందువులు నీరుల్లి, వెల్లుల్లులను&nbsp;<BR>విసర్జించి, వాటికి బదులు ఆ రెండిటికంటె గాఢమైన దుర్వాసనగల&nbsp;<BR>ఇంగువను వాడుకోసాగారు! హిమాలయ ప్రాంత బ్రాహ్మణులు వెల్లుల్లి వంటి&nbsp;<BR>వాసనేవున్న ఒక రకమైన ఎండుగడ్డిని వాడుకోసాగారు! అందులో ఏం దోషం&nbsp;<BR>వుంది? శాస్త్రాలు వాటిని గురించి ఏమీ చెప్పలేదుగదా!</FONT></p>
<p><FONT FACE="SHREE900, SHREE, sans-serif" SIZE="3">కొన్ని ఆహార పదార్థాలను అనుమతించి, కొన్నిటిని నిషేధించటం అన్ని&nbsp;<BR>మతాల్లోను వుంది. క్రైస్తవమతంలో మాత్రం అలాటివి లేవు. జైనులు, బౌద్ధులు&nbsp;<BR>చేపలను, మాంసాన్ని తిననే తినరు. జైనులిదిగాక, బంగాళాదుంపలు, ముల్లంగి&nbsp;<BR>మొదలైన దుంపలను - భూమికింద పెరిగేవాటిని - కూడా తినరు. వాటికై&nbsp;<BR>తవ్వేటప్పుడు పురుగులేమైనా చస్తాయేమోనని వారి భయం. రాత్రి సమయంలో&nbsp;<BR>కూడా వారు భోజనం చెయ్యరు. చీకటిలో కీటకమేదైనా తమ నోట్లోకి పోతుం-&nbsp;<BR>దేమోనని వారు భయపడతారు. పొలుసులులేని చేపలను, పంది మాంసాన్ని,&nbsp;<BR>చీలని డెక్కలున్న నెమరు వెయ్యని జంతువులను యూదులు తినరు. అంతేగాక&nbsp;<BR>చేపలుగాని, మాంసంగాని పచనం చేస్తూన్నప్పుడు, ఆ వంటగదిలోకి పాలు, పాల-&nbsp;<BR>పదార్థమేదైనా తీసుకొని రాబడితే అక్కడ వండిన అన్ని పదార్థాలను పారేస్తారు.&nbsp;<BR>ఈ కారణంగా ఆచారనిష్ఠులైన యూదులు యితర జాతులు వండిన ఆహారాన్ని&nbsp;<BR>తినరు. భగవంతుడికి నివేదింపబడని జంతుమాంసాన్నికూడా యూదులు -&nbsp;<BR>హిందువుల మాదిరి తినరు. వంగదేశంలోను, పంజాబ్‌లోను దేవికి నివేదించ-&nbsp;<BR>బడిన మాంసానికి ‘మహాప్రసాద’మనే నామాంతరం వుంది. మహాప్రసాదమై&nbsp;<BR>వుంటేగాని, అంటే భగవన్నివేదితమైతేగాని యూదులు మాంసం తినరు. కాబట్టి&nbsp;<BR>వారూ హిందువుల మాదిరి, అన్ని దుకాణాలలోను మాంసాన్ని కొనకూడదు.&nbsp;<BR>యూదులలా మహమ్మదీయులూ అనేక నియమాలను పాటిస్తారు. కాని&nbsp;<BR>యూదులలా వారు ‘అతి’కి పోరు; వారూ మాంసంతోగాని, చేపలతోగాని పాలు&nbsp;<BR>పుచ్చుకోరు. కాని వంటగదిలో అవి ఒకేసారి వున్నా, ఒకదాని నొకటి తాకినా&nbsp;<BR>అంతగా ఆక్షేపించరు. హిందువులకు, యూదులకు భోజన విషయంలో చాల-&nbsp;<BR>పోలికలున్నాయి. కాని హిందువుల్లా యూదులు అడవి పందులను తినరు.&nbsp;<BR>పంజాబ్‌లో హిందూ మహమ్మదీయ కలహాలు అతితీవ్రంగా చెలరేగుతుండటం&nbsp;<BR>వల్ల, మహమ్మదీయులకు నిషేధంగా వుండే పనులన్నింటిని హిందువులు చేస్తారు.</FONT></p>
<hr class="puTa_virupu">
<table><tr><td><a class=puTa_lanke href=puTa1829.html>p1829</a></td><td>p1830</td><td><a class=puTa_lanke href=puTa1831.html>p1831</a></td></tr></table>
</div></body></html>
