<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1737.html>p1737</a></td><td>p1738</td><td><a class=puTa_lanke href=puTa1739.html>p1739</a></td></tr></table>
<p><FONT FACE="SHREE900, SHREE, sans-serif" SIZE="3">క్రీస్తుదూత</FONT></p>
<p><FONT FACE="SHREE900, SHREE, sans-serif" SIZE="3">133</FONT></p>
<p><FONT FACE="SHREE900, SHREE, sans-serif" SIZE="3">ఆశయాన్ని కిందికి లాగకుండా మనకు సాధ్యమైనంత ఉన్నతంగా విధిని&nbsp;<BR>నిర్వర్తించాలి. ఇదే పరమాశయం. స్వార్థచింత, యాజమాన్య ప్రవృత్తి, నేను,&nbsp;<BR>నాది అనే భావం పోయాక ఆత్మార్పణ చేశాక, అహంకారం నశించాక - అతడిలో&nbsp;<BR>అప్పుడు మిగిలేది దేవుడే; అతడిలో అహంకారం పోయింది, నిర్మూలనమైంది,&nbsp;<BR>కరిగిపోయింది. ఆదర్శప్రాయుడైన మానవు డతడు. మన మా స్థితికి యింకా&nbsp;<BR>రాలేదు. ఐనా మన మా ఆదర్శాన్ని ఉపాసిద్దాం. నిదానంగా ఆ ఆశయాన్ని అందు-&nbsp;<BR>కోవటానికి సాధనచేద్దాం. సాధనలో తప్పటడుగులు పడితే పడొచ్చును. రేపే&nbsp;<BR>కావచ్చును, లేదా వెయ్యి సంవత్సరాల పిదప కావచ్చును. మనం ఆశయసిద్ధి పొందే&nbsp;<BR>తీరాలి. అది మన లక్ష్యమేగాక లక్ష్యసిద్ధికై అవలంబించే సాధన&nbsp;<BR>కూడా. నిస్స్వార్థత్వం, సంపూర్ణమైన నిస్స్వార్థత్వం మోక్షమే; లోపలే మానవు&nbsp;<BR>డంతరించి ఈశ్వరు డొక్కడే మిగులుతాడు.</FONT></p>
<p><FONT FACE="SHREE900, SHREE, sans-serif" SIZE="3">మరో విషయం. జగద్గురువు లందరు నిస్స్వార్థులే. నాజరెత్‌ ప్రవక్త జీసస్‌&nbsp;<BR>ధర్మబోధ చేస్తూండగా ఒకరతని వద్దకొచ్చి ‘‘మీరు చేసే బోధ మనోహరంగా&nbsp;<BR>వుంది. పరిపూర్ణత్వం పొందటానికి మార్గం అదేనని నేను విశ్వసిస్తున్నాను. నే&nbsp;<BR>నా మార్గాన్ని అనుసరించటానికి సంసిద్ధంగా వున్నాను; ఐతే మీ రొక్కరు&nbsp;<BR>మాత్రమే ఈశ్వరుని తనూభవులని భావించి, మిమ్మారాధించలేను?’’ అన్నా-&nbsp;<BR>డనుకోండి. అందుకు జీసస్‌ ఏం సమాధానం చెబుతాడు? ‘‘మంచిది సోదరా!&nbsp;<BR>ఈ ఆదర్శాన్ని గ్రహించి నీకు తోచిన పద్ధతిని అనుసరించు. నా బోధకు నువ్వు&nbsp;<BR>నన్ను శ్లాఘిస్తావా లేదా అనే సంగతి నా కనవసరం. నేను దుకాణదారుణ్ణి కాను.&nbsp;<BR>మతం నా వ్యాపారం కాదు. ఎవ్వరూ సత్యం మీద తమ ముద్రను వెయ్యలేరు.&nbsp;<BR>సత్యం దేవుడే. ముందుకు సాగిపో’’ అని అతడంటాడు. కాని, యీ రోజుల్లో&nbsp;<BR>అతని శిష్యులు చెబుతూంది యిది: ‘‘అతని బోధలు నువ్వు ఆచరించినా సరే&nbsp;<BR>ఆచరించకపోయినా సరే. ఆ ప్రవక్తను పూజిస్తావా? పూజిస్తే నువ్వు రక్షించ&nbsp;<BR>బడతావు. పూజించకపోతే నీకు మోక్షంలేదు.’’ ఈ రీతిలో జీసస్‌ బోధ అంతా&nbsp;<BR>కళంకితమైంది. వ్యక్తి ప్రాధాన్యత కోసమే వారు శ్రమిస్తున్నారు, పోరాడుతున్నారు.&nbsp;<BR>ఇలాటి విభేదం కలిగించటంవల్ల ఎవరిని తాము కీర్తించాలనుకొంటున్నారో వారికే&nbsp;<BR>ఒకవిధంగా అవమానం కలిగిస్తున్నారనే సంగతిని వారు గుర్తించటం లేదు.&nbsp;<BR>అలాటి ఆలోచనకు అతడెంత లజ్జపడి బాధపడతాడో! తనను సంస్మరించే&nbsp;<BR>వాడు ఒక్కడైనా లోకంలో వున్నా, లేకున్నా అతనికేం లక్ష్యం? తాను లోకానికి&nbsp;<BR>అందచెయ్యాల్సిన సందేశం ఒకటుంది. దాన్నతడు అందించాడు. అతడికి&nbsp;<BR>యిరవైవేల జీవితాలున్నా వాటి నన్నింటిని ఆతడొక్క నిరుపేదకోసం వ్యయ&nbsp;<BR>పరుస్తాడు. లక్షలమంది సుమేరియన్ల నిమిత్తం లక్ష పర్యాయాలతడు చిత్రహింస</FONT></p>
<hr class="puTa_virupu">
<table><tr><td><a class=puTa_lanke href=puTa1737.html>p1737</a></td><td>p1738</td><td><a class=puTa_lanke href=puTa1739.html>p1739</a></td></tr></table>
</div></body></html>
