<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2332.html>p2332</a></td><td>p2333</td><td><a class=puTa_lanke href=puTa2334.html>p2334</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 8 4</FONT></p>
<p><FONT FACE="SHREE900, SHREE, sans-serif" SIZE="3">ప్రకృతిలో జరిగిన అన్వేషణ. అతిగంభీర జీవన సమస్యలకు జడప్రపంచం&nbsp;<BR>నుండి పరిష్కారాన్ని తెలిసికొనగోరే ప్రయత్నమిది. ‘‘యస్యైతే, హిమవంతో&nbsp;<BR>మహిత్వా’’ (దాని మహిమను హిమాలయాలు ప్రకటిస్తున్నాయి.) అనే వర్ణనలో&nbsp;<BR>ఉదాతత్తమైన భావమే వుంది. అయినా భారతీయునికి అది, అంత ఉదాత్త&nbsp;<BR>మైనదిగా తోచలేదు. కాబట్టి భారతీయుని మనస్సు అంతర్ముఖం కావలసి&nbsp;<BR>వచ్చింది. ఆ అన్వేషణ, బాహ్యంనుండి ఆంతర్యానికి, జడపదార్థంనుండి, మన-&nbsp;<BR>స్సుకు, తిరిగి, పూర్తిగా వేరొక త్రోవత్రొక్కింది. ‘‘నరుడు మరణిస్తున్నాడు&nbsp;<BR>కదా? వాడేమవుతున్నాడు?’’ అనే విచారణ బయలుదేరింది. ‘‘అస్తీత్యేకే నాయ&nbsp;<BR>మస్తీతి చైకే’’ (కొందరు అతడున్నాడంటున్నారు. ఇతరులు అతడు ఉండ&nbsp;<BR>డంటున్నారు. ఓ యమరాజా! ఇందేది సత్యం?) అనే విచారణ సాగింది. పూర్వ-&nbsp;<BR>విచారణకు పూర్తిగా భిన్నమైన విధానం మనకిక్కడ గోచరిస్తోంది. బాహ్య&nbsp;<BR>ప్రపంచంనుండి పొందదగిన దాన్నంతా, భారతీయుని బుద్ధి సంపాదించింది;&nbsp;<BR>అతడు దానితో తృప్తిపొందలేదు. అతడు ఇంకా వెదకాలనుకొని తన ఆత్మలోనికే&nbsp;<BR>మునుగజూచాడు. అప్పుడు చివరి పరిష్కారం లభించింది.</FONT></p>
<p><FONT FACE="SHREE900, SHREE, sans-serif" SIZE="3">వేదాలలోని, ఈ భాగానికి ఉపనిషత్తులు లేక వేదాంతం, లేక ఆరణ్యకాలు,&nbsp;<BR>లేక రహస్యం అని పేరు. ఇక్కడ మతం ఒక్కసారిగా సమస్త బాహ్యప్రమాణాలను&nbsp;<BR>వదలివేసింది. ఇక్కడ స్థూలపదార్థ సంబంధమైన భాష పూర్తిగా పరిత్యజించ-&nbsp;<BR>బడి, ఆత్మసంబంధమైన సూక్ష్మాతిసూక్ష్మ భాషలో, ఆధ్యాత్మిక విషయాలు వివ-&nbsp;<BR>రించబడ్డాయి. ఏ విధమైన స్థూలభావం, ఇంక దానిని అంటిరావడం లేదు.&nbsp;<BR>ప్రపంచ సంబంధమైన ఎలాటి రాజీ ప్రయత్నాలు, అందులో లేవు. మానవ&nbsp;<BR>కోటి దర్శించిన వాటిలోకంతా, అత్యుత్తమమైన సత్యాలను, సాటిలేని, ధైర్య&nbsp;<BR>సాహసాలతో ప్రకటించిన మహాఋషుల అత్యద్భుత భావనాపటిమ ఉపనిషత్తు-&nbsp;<BR>లలో ప్రకాశిస్తోంది. సోదరులారా! దీన్ని మీకు తెలుపగోరుతున్నాను. వేదాల ఈ&nbsp;<BR>జ్ఞానకాండ సైతం, మహాసముద్రంలాగా వుంది. దానిలో లవవేశం తెలిసికోవ&nbsp;<BR>డానికైనా అనేక జన్మలు పడుతుంది. ఉపనిషత్తులు వేదాలకు శిరస్సుగాను,&nbsp;<BR>భుజాలు శిరోభూషణంగాను ప్రకాశిస్తున్నాయని శ్రీరామానుజాచార్యులవారు&nbsp;<BR>చేసిన వర్ణన సముచితమైన దనడం తథ్యం. ఉపనిషత్తులు నిశ్చయంగా, ఆధునిక&nbsp;<BR>భారతదేశానికి బైబిల్‌ లాంటివి. హిందువులకు వేదాలలోని కర్మకాండ అంటే&nbsp;<BR>అత్యంత గౌరవం. అయినా, యుగాంతరాలనుండి ‘శ్రుతి’ అంటే, ఉపనిషత్తు-&nbsp;<BR>లనీ, ఉపనిషత్తులు మాత్రమే అనీ భావించబడుతోంది. మన మహాతత్త్వవేత్త&nbsp;<BR>లందరూ - వ్యాసులవారుకానీ, పతంజలి మహర్షికానీ, గౌతముడుకానీ, చివరికి&nbsp;<BR>సమస్తతత్త్వశాస్త్రాలకు మూలపురుషుడైన కపిల మునీంద్రుడు కానీ - తాము</FONT></p>
<hr class="puTa_virupu">
<table><tr><td><a class=puTa_lanke href=puTa2332.html>p2332</a></td><td>p2333</td><td><a class=puTa_lanke href=puTa2334.html>p2334</a></td></tr></table>
</div></body></html>
