<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1635.html>p1635</a></td><td>p1636</td><td><a class=puTa_lanke href=puTa1637.html>p1637</a></td></tr></table>
<p><FONT FACE="SHREE900, SHREE, sans-serif" SIZE="3">వేదాంతం : నాగరికత</FONT></p>
<p><FONT FACE="SHREE900, SHREE, sans-serif" SIZE="3">31</FONT></p>
<p><FONT FACE="SHREE900, SHREE, sans-serif" SIZE="3">దెసకు పయనిస్తూన్న ఒకడు అడుగడుగునా ఆ సూర్యబింబాన్ని ఫోటో తీస్తాడు.&nbsp;<BR>మొదటి ఫోటోకు రెండో ఫోటోకు ఎంత వ్యత్యాసముంటుంది? మొదటిదానికి&nbsp;<BR>మూడోదానికి యింకెంత వ్యత్యాసముంటుంది? సూర్యుణ్ణి చేరుకున్నాక తీసిన&nbsp;<BR>చివరి ఫోటోకు, మొదటిఫోటోకు మరెంత వ్యతాసముంటుంది? పరస్పరం&nbsp;<BR>ఎంతో వ్యత్యాసాలుగావున్నా అవన్నీ యథార్థాలే. స్థల, కాల పరిస్థితుల మార్పు&nbsp;<BR>వాటిలో పరస్పరం అంత వ్యత్యాసాలు కనబరచినవి. ఈ రహస్యాన్ని గుర్తించటం&nbsp;<BR>వల్లే హిందువులు నికృష్టమతంనుండి ఉత్కృష్టమతం దాకా సకలమతాలలోని విశ్వ-&nbsp;<BR>జీవన సత్యాన్ని దర్శించ గలిగారు; పరాయి మతస్థులను ఎన్నడూ హింసించని-&nbsp;<BR>వారు వీరొక్కరే అవటానికి కారణం యిదే. మహమ్మదీయులు విస్మరించి నిరా-&nbsp;<BR>దరించిన ఒక ‘మహమ్మదీయ సిద్ధపురుషాలయం’లో యిప్పుడు హిందు&nbsp;<BR>వులు పూజిస్తున్నారు. ఇలా పరమత సహనోత్సాహాన్ని సూచించే నిదర్శనాలు&nbsp;<BR>అనేకం చూపవచ్చును.</FONT></p>
<p><FONT FACE="SHREE900, SHREE, sans-serif" SIZE="3">సమస్త మానవకోటి ఆశించే పరమలక్ష్యాన్ని - ఐక్యాన్ని - దర్శించేదాకా&nbsp;<BR>ప్రాచ్యుల మనస్సుకు సంతృప్తి కలుగదు. సూక్ష్మాణువులోనో, అణువులోనో&nbsp;<BR>ఐక్యాన్ని కనుక్కోవటానికి పాశ్చాత్యశాస్త్రజ్ఞుడు ప్రయత్నిస్తాడు. ఐక్యాన్ని కను&nbsp;<BR>గొన్నాక కనిపెట్టవలసింది మరొకటి అతడికి వుండదు. అదేవిధంగా ఆత్మైకాన్ని&nbsp;<BR>మనం దర్శించాక పైకి యికపోలేం. అప్పుడు మనకు ఇంద్రియగోచరమైన జగత్తు&nbsp;<BR>లోని ప్రతివస్తువూ ఆ ఏకైక తత్వావిష్కారమే అని తేటతెల్లమవుతుంది. మరో&nbsp;<BR>విషయం: పొడవు వెడల్పులేని అణువులు కొన్ని కలవటంతో పొడవు, వెడల్పు,&nbsp;<BR>వ్యాప్తి కలుగుతున్నాయని వైజ్ఞానికుడు భావించటంతో అత డనివార్యంగా&nbsp;<BR>వేదాంతసత్యాన్ని గుర్తించవలసిన వాడౌతున్నాడు. ఒక అణువు మరో అణువుమీద&nbsp;<BR>చర్య జరిపేటప్పుడు ఏదో ఒకదాని ద్వారా పనిచెయ్యాలి. దేని ద్వారా? మరో&nbsp;<BR>అణువుద్వారానే. అది నిజమే ఐతే యీ రెండణువులు మూడవ అణువు&nbsp;<BR>మీద ఎలా పనిచేస్తాయోనన్న ప్రశ్న, జవాబులేనిదై మిగిలిపోతుంది. దీనిలోని&nbsp;<BR>అసంగత్వం స్పష్టమే. ఈ ఆభాసవిరోధం సమస్త భౌతిక విజ్ఞానానికి అవసరమైన&nbsp;<BR>ప్రమేయంలోనూ కానవస్తుంది. చుక్కకు స్థూలత్వం లేదు; దానిలో భాగాలు&nbsp;<BR>లేవు. రేఖకు పొడవున్నదిగాని వెడల్పు లేదు. ఇవి చూపుకు, ఊహకు అందనివి.&nbsp;<BR>ఎందుకు? ఇంద్రియ ప్రపంచానివి కావు కాబట్టి. ఇవి వేదాంతాశయాలు. కాబట్టి&nbsp;<BR>దృశ్యమానమైన సర్వానికి ఆకృతి కల్పించేది మనస్సే అని రూఢి అవుతోంది.&nbsp;<BR>నేను కుర్చీని చూస్తున్నప్పుడు, నా కంటికి కనబడుతోంది బాహ్యంగావున్న&nbsp;<BR>నిజమైన కుర్చీ. బాహ్యంగావున్న దేనితోనో చేరిన నా మానసిక ప్రతిబింబాన్నే&nbsp;<BR>నేను చూస్తున్నాను. అందుచేత చిట్టచివరికి ఐహికపరుడుగా వేదాంతాన్ని&nbsp;<BR>ఆశ్రయించాల్సి వస్తుంది.</FONT></p>
<hr class="puTa_virupu">
<table><tr><td><a class=puTa_lanke href=puTa1635.html>p1635</a></td><td>p1636</td><td><a class=puTa_lanke href=puTa1637.html>p1637</a></td></tr></table>
</div></body></html>
