<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3789.html>p3789</a></td><td>p3790</td><td><a class=puTa_lanke href=puTa3791.html>p3791</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 6 3</FONT></p>
<p><FONT FACE="SHREE900, SHREE, sans-serif" SIZE="3">హీనంగా ఉన్నాను. దానివల్ల దానికి తోడైన యితర కారణాలవల్ల జూబిలీ సమ-&nbsp;<BR>యంలో అనుకొన్న నా ప్రయాణం వాయిదా పడింది.</FONT></p>
<p><FONT FACE="SHREE900, SHREE, sans-serif" SIZE="3">అత్యంతప్రీతిపాత్రులైన, నా మంచి మిత్రులను మరోమారు కలుసుకోలేక&nbsp;<BR>పోయినందుకు మొదట చాల విచారించాను. కాని కర్మ తప్పించుకోటానికి వీలు-&nbsp;<BR>లేదు. హిమాలయాలతోనే నేను తృప్తి చెందివున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఆలోచించి చూస్తే యిది విచారకరమైన విషయంగదా. ఎందుకంటె,&nbsp;<BR>ఐహిక సౌందర్యంకంటే ప్రకాశమానమైన సజీవ మానవ ముఖ సౌందర్యం ఎంతో&nbsp;<BR>ఆనందదాయకం కదా.</FONT></p>
<p><FONT FACE="SHREE900, SHREE, sans-serif" SIZE="3">ఆత్మ విశ్వసానికి జ్యోతికదా?</FONT></p>
<p><FONT FACE="SHREE900, SHREE, sans-serif" SIZE="3">లండన్‌లో పని, అనేక కారణాలవల్ల చప్పబడింది. వాటిలో అత్యంత&nbsp;<BR>ముఖ్యకారణం ఆర్థికలోటు. నేను అక్కడ ఉన్నప్పుడు పని సాగిపోటానికి సరిపడ&nbsp;<BR>డబ్బు ఏదో విధంగా వచ్చేది. ఇప్పుడు ప్రతివారు చెయ్యి ముడుచుకున్నారు. నేను&nbsp;<BR>తిరిగివచ్చి సాధ్యమైనంతవరకు పనికి ప్రాణం పొయ్యాలి.</FONT></p>
<p><FONT FACE="SHREE900, SHREE, sans-serif" SIZE="3">నేను ఎక్కువగా గుర్రపు స్వారీ, వ్యాయామం చేస్తూన్నా డాక్టర్‌ సలహా&nbsp;<BR>మేరకు వెన్నలేని పాలను ఎక్కువగా తాగుతున్నాను. దాని ఫలితంగా వెనుకకన్న,&nbsp;<BR>ముందుకు బలుస్తున్నాను! నే నెల్లప్పుడు ముందంజ వేసేవాణ్ణే ... కాని ప్రస్తుతం&nbsp;<BR>ఎక్కువ ప్రాముఖ్యంగా ఉండదలచలేదు. కాబట్టి పాలు తాగటం మానేశాను.</FONT></p>
<p><FONT FACE="SHREE900, SHREE, sans-serif" SIZE="3">కరకరమని ఆకలి వేస్తూంటే నువ్వు హాయిగా భుజిస్తున్నందుకు నాకు&nbsp;<BR>సంతోషం.</FONT></p>
<p><FONT FACE="SHREE900, SHREE, sans-serif" SIZE="3">వింబుల్డన్‌కు చెందిన కుమారి మార్గరెట్‌ నోబెల్‌ను నువ్వు ఎరుగుదువా?&nbsp;<BR>నాకోసం ఆమె కష్టపడి పనిచేస్తోంది. వీలైతే ఆమెతో ఉత్తర ప్రత్యుత్తరాలు జరుపు.&nbsp;<BR>అక్కడ నా కెంతో సహాయం చేయగలవు. ఆమె చిరునామా, బ్రాంట్‌ ఉడ్‌,&nbsp;<BR>వారే పుల్‌ రోడ్డు, వింబుల్డన్‌.</FONT></p>
<p><FONT FACE="SHREE900, SHREE, sans-serif" SIZE="3">ఐతే, నువ్వు నా చిట్టిస్నేహితురాలు ‘కుమారి ఆర్చర్డ్‌న్‌’ చూసి, యిష్ట-&nbsp;<BR>పడినా వన్నమాట. మంచిది. ఆమె విషయంలో నాకు ఎక్కువ ఆశలున్నాయి.&nbsp;<BR>నేను వృద్ధుడనై, జీవిత కార్యక్రమాలనుండి విరమించి, నీవంటి, కుమారి&nbsp;<BR>‘ఆర్చర్డ్‌’వంటి ప్రియతములైన యువమిత్రుల పేర్లు లోకంలో మార్మోగు-&nbsp;<BR>తూంటే విని జీవించటం ఎంత బాగుంటుందో కదా!</FONT></p>
<p><FONT FACE="SHREE900, SHREE, sans-serif" SIZE="3">మరోమాట: నా వయస్సు త్వరగా మళ్ళిపోతున్నందుకు సంతోషంగా&nbsp;<BR>ఉంది. తల వెంట్రుకలు తెల్లబడుతున్నాయి. ‘‘బంగారు దారాల మధ్యనుండి&nbsp;<BR>(అంటె నల్లని వెంట్రుకలనుండి) వెండి దారాలు’’ (తెల్లనివని నా ఉద్దేశ్యం) -&nbsp;<BR>త్వరగా వస్తున్నాయి.</FONT></p>
<hr class="puTa_virupu">
<table><tr><td><a class=puTa_lanke href=puTa3789.html>p3789</a></td><td>p3790</td><td><a class=puTa_lanke href=puTa3791.html>p3791</a></td></tr></table>
</div></body></html>
