<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3809.html>p3809</a></td><td>p3810</td><td><a class=puTa_lanke href=puTa3811.html>p3811</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 8 3</FONT></p>
<p><FONT FACE="SHREE900, SHREE, sans-serif" SIZE="3">ఇతరుల భక్తిశ్రద్ధలను తన స్వప్రయోజనానికై వాడుకొంటూ, తన తెలివికి తానే&nbsp;<BR>సంతోషిస్తూ, అవివేకియై ఉండాలని నా ఉద్దేశంకాదు. తీవ్రమైన వ్యక్తిగతప్రేమ&nbsp;<BR>కలిగి ఉండి, ఆ ప్రేమ, బుద్ధుడు చెప్పిట్లు (బహుజన సుఖాయ, బహు&nbsp;<BR>జన హితాయ) అనేకుల హితానికీ, అనేకుల సుఖానికీ అవసరమైనప్పుడు,&nbsp;<BR>(స్వహస్తాలతో) తన హృదయాన్నే పెకలించి వేసుకోగలిగే శక్తి కలిగివుండటం.&nbsp;<BR>ఇదే నా ఉద్దేశం. ప్రేమ పిచ్చి ఉండాలి. కాని దానిలో బంధం ఉండకూడదు.&nbsp;<BR>ప్రేమ ప్రభావంవల్ల జడపదార్థం చైతన్యంగా మారుతుంది. అదే మన వేదాంత-&nbsp;<BR>సారం. ఉన్నది ఒక్కటే (అద్వితీయమే) అజ్ఞానులు దాన్ని జడపదార్థంగా చూస్తు-&nbsp;<BR>న్నారు. విజ్ఞానులు ఆత్మగా ప్రదర్శిస్తున్నారు. క్రమక్రమంగా జడమైనదాన్ని చేత-&nbsp;<BR>నమైనదాన్నిగా దర్శించటమే విజ్ఞాన వికాసంయొక్క చరిత్ర. అజ్ఞాని ఆత్మను&nbsp;<BR>వ్యక్తిగా చూస్తున్నాడు. జ్ఞాని వ్యక్తిలో ఆత్మను దర్శిస్తున్నాడు. సుఖ&nbsp;<BR>దుఃఖాల మూలాన, రాగద్వేషాల మూలాన మనం నేర్చుకొంటున్న గుణ&nbsp;<BR>పాఠం ఇదే...</FONT></p>
<p><FONT FACE="SHREE900, SHREE, sans-serif" SIZE="3">సదా ప్రేమలోను, సత్యంలోను,</FONT></p>
<p><FONT FACE="SHREE900, SHREE, sans-serif" SIZE="3">భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">4 1 6</FONT></p>
<BR>
<p><FONT FACE="SHREE902, SHREE, sans-serif" SIZE="3">(త్రిగుణాతీతానందస్వామికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">ముర్రే,</FONT></p>
<p><FONT FACE="SHREE900, SHREE, sans-serif" SIZE="3">అక్టోబర్‌ 10, 1897.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన శారదా,</FONT></p>
<p><FONT FACE="SHREE900, SHREE, sans-serif" SIZE="3">నీ ఆరోగ్యం బాగాలేదని నీ ఉత్తరంవల్ల తెలిసి విచారపడుతున్నాను.&nbsp;<BR>అనామకుని, పలుకుబడి గలవాణ్ణిగా చేయగలిగితే, నిన్ను తెలివిగలవాడంటాను.&nbsp;<BR>భవిష్యత్తులో అక్కడ పనికి ఆస్కారం లేదు. ఢాకాకు కాకుండా, నువ్వు మరేదో&nbsp;<BR>ఒకచోటికి పోతే శ్రేయస్కరంగా ఉండేది. ఐనా, పని నవంబర్‌లో ముగిస్తుం&nbsp;<BR>దనటం సంతోషకరమైన విషయం. నీ ఆరోగ్యం బాగా దెబ్బతింటే, నువ్వు తిరిగి&nbsp;<BR>వచ్చెయ్యి. మధ్యపరగణాల్లో పనికి ఎక్కువ అవకాశముంది. క్షామం లేకపోయి-&nbsp;<BR>నప్పటికీ, మన దేశంలో పేదరికంతో పీడింపబడే ప్రజలకు కొరతలేదు. ఎక్క-&nbsp;<BR>డైనాసరే, పురోభివృద్ధికై కన్ను ఉంచి, ప్రదేశాన్ని వెతుక్కొంటే, నువ్వు ఎక్కువ&nbsp;<BR>పని చేయగలవనటం నిశ్చయం. ఐనా విచారపడవద్దు. చేసిన పనికి నాశనంలేదు;&nbsp;<BR>లేనేలేదు. ఆ ప్రదేశంలోనే భవిష్యత్కాలంలో బంగారు పంటలు పండవచ్చు.</FONT></p>
<hr class="puTa_virupu">
<table><tr><td><a class=puTa_lanke href=puTa3809.html>p3809</a></td><td>p3810</td><td><a class=puTa_lanke href=puTa3811.html>p3811</a></td></tr></table>
</div></body></html>
