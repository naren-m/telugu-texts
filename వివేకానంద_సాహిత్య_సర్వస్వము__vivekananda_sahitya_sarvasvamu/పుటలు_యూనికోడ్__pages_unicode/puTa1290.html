<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1289.html>p1289</a></td><td>p1290</td><td><a class=puTa_lanke href=puTa1291.html>p1291</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మాయ, ముక్తి</FONT></p>
<p><FONT FACE="SHREE900, SHREE, sans-serif" SIZE="3">61</FONT></p>
<p><FONT FACE="SHREE900, SHREE, sans-serif" SIZE="3">ఆ మహాక్లిష్ట సమయంలో - ఈ వాణి వినిపిస్తుంది. దీన్నే ఆస్తిక ధర్మవాణి&nbsp;<BR>అంటారు.</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు తేలిన విషయమిది. ఒక పక్షంవారు, ‘‘ఇదంతా అర్థరహితం,&nbsp;<BR>మాయ’’ అంటారు. కాని ఆ వెంటనే, ‘‘ఈ మాయకు ఆవల విముక్తి&nbsp;<BR>మార్గముంది’’ అనే మిక్కిలి ధైర్యోత్సాహమూలమైన సందేశం ఇస్తారు. రెండవ&nbsp;<BR>పక్షంవారు ‘‘బ్రదుకనేర్చిన బుద్ధిమంతులు’’ ‘‘ఆస్తిక ధర్మం (రిలిజన్‌),&nbsp;<BR>ఆధ్యాత్మిక చింతనం, ఇట్టివన్నీ అసంబద్ధ ప్రలాపాలు. వానితో మీ తలలు&nbsp;<BR>బ్రద్దలుకొట్టుకోకండి. ఈ ప్రపంచంలో ఎన్నో లోపాలున్నాయి నిజమే. కాని&nbsp;<BR>అందే నివసించి, దానివల్ల లభించే సుఖమంతా అనుభవిస్తూ వుండండి’’ అని&nbsp;<BR>వీరు బోధిస్తారు. దీనికి అర్థమేమంటే ‘‘కపటంగా మోసంగా బొంకులతో&nbsp;<BR>జీవించండి. బాధనంతా ఎలాగో కప్పివేయండి. అంతా నశించి, అంతా&nbsp;<BR>అతుకులమయమే అయ్యేవరకు మీ జీవితానికి అతుకులు వేసికొంటూ పొండి.&nbsp;<BR>ఇదే బ్రదుకనేర్చిన విధం.’’ ఈ మార్గంతో తృప్తిపొందేవారు ఆస్తికధర్మం వంక&nbsp;<BR>ఎప్పటికిని కన్నెత్తి చూడరు. ఈ ప్రపంచ స్థితిపట్ల, మన జీవితాల పట్ల,&nbsp;<BR>గాఢమగు అసంతృప్తి; ఈ అతుకుల బ్రతుకుపట్ల మిక్కుటమైన ద్వేషం. మోసం-&nbsp;<BR>పట్ల, బొంకులపట్ల అధికమైన అసహ్యం; ఇవి కలిగినప్పుడే ఆస్తికధర్మ జీవనం&nbsp;<BR>ఆరంభమవుతుంది. బోధివృక్షం క్రింద తపస్సు చేసినపుడు, బుద్ధభగవానునికి&nbsp;<BR>ఒకసారి మనోనిశ్చయం సడలి, పూర్వజీవితం వంకకు బుద్ధి తిరిగింది.&nbsp;<BR>సత్యాన్వేషణం చాలించి ప్రపంచవృత్తి నవలంబించి, కపటజీవనం చేస్తూ,&nbsp;<BR>వస్తువులను అసత్య నామాలతో పేర్కొంటూ, కల్లలతో యితరులను మోసం&nbsp;<BR>చేస్తూ, తాను మోసపోతూ వుండడమేకదా సామాన్య ప్రపంచ జీవన వైఖరి. అట్టి&nbsp;<BR>బ్రతుకు తుచ్ఛమని ఆయనకు తోచింది. కాని గత్యంతరం స్ఫురించలేదు.&nbsp;<BR>అప్పు డా పురుషసింహం తన మనోదౌర్బల్యాన్ని జయించి, ‘‘అజ్ఞానకూపంలో&nbsp;<BR>కూలి, వ్యర్థంగా జీవించడంకంటే మరణించడం మేలు; ఓటమి నొంది&nbsp;<BR>బ్రదుకుటకన్న యుద్ధభూమిలో చావడం మేలు’’ అని అన్నాడు. ఇలా చెప్పగల్గిన&nbsp;<BR>ధీరుడే ఆస్తికధర్మ జీవనం అవలంబింపగలడు. ఇట్టి బుద్ధే, ఆస్తికధర్మ జీవనానికి&nbsp;<BR>ఆధారం. ఈ నిశ్చయం పూనినవాడు, సత్యమార్గాన్ని - భగవత్‌ సాక్షాత్కార&nbsp;<BR>మార్గాన్ని పట్టినట్లే. ఈ మార్గాన్ని అవలంబించడానికి ప్రథమప్రేరణ, ఈ దృఢ-&nbsp;<BR>నిశ్చయంనుండే బయలువెడలుతుంది. ‘‘ఆటంకాల నన్నిటిని పడగొట్టి,&nbsp;<BR>గమ్యానికి తోవ కల్పించుకొంటాను. సత్యాన్ని తెలుసుకొంటాను. ఆ యత్నంలో&nbsp;<BR>ప్రాణాలనైనా కోల్పోతాను.’’ ఈ ప్రపంచ జీవనం నిస్సారం. ఇప్పటికే ఇది&nbsp;<BR>కొంత నశించింది. దిన దిన నాశమొందుతోంది. నేడు ఆశావాదియై ముద్దు</FONT></p>
<hr class="puTa_virupu">
<table><tr><td><a class=puTa_lanke href=puTa1289.html>p1289</a></td><td>p1290</td><td><a class=puTa_lanke href=puTa1291.html>p1291</a></td></tr></table>
</div></body></html>
