<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2661.html>p2661</a></td><td>p2662</td><td><a class=puTa_lanke href=puTa2663.html>p2663</a></td></tr></table>

<p><FONT FACE="SHREE900, SHREE, sans-serif" SIZE="3">వారిలో వుంది. సంఖ్యలో యితర జాతులను మించివున్నంత మాత్రాన లాభం&nbsp;<BR>ఏమిటి? పదిమంది ఏకమై లక్షమంది బలాన్ని సంపాదించే సంీº÷ుభావం&nbsp;<BR>శూద్రులకింకా సుదూరంలో వుంది; కాబట్టి ప్రకృతి నియమానుసారం వారు&nbsp;<BR>పరాధీనులై వున్నారు.</FONT></p>
<p><FONT FACE="SHREE900, SHREE, sans-serif" SIZE="3">ఐనా ఆశ లేకపోలేదు. కాలప్రభావంచేత బ్రాహ్మణులూ యితర అగ్రవర్ణాల&nbsp;<BR>వారూ శూద్రస్థితికి కొనిరాబడుతూంటే, శూద్రులు ఉన్నతిస్థితికి కొనిపోబడు-&nbsp;<BR>తున్నారు. ఒకప్పుడు శూద్రులతో నిండివుండి, రోమ్‌కు ఊడిగం చేస్తూండిన&nbsp;<BR>యూరపుఖండం ప్రస్తుతం క్షాత్రవీర్యంతో నిండివుంది. మహాబలీయమైన చైనా&nbsp;<BR>అతిత్వరలోనే నిమ్నస్థితికి దిగజారుతూంటే, అల్పమైన జపాన్‌ మన కళ్లముందే&nbsp;<BR>‘తారాజువ్వ’ మాదిరి లేచి, నిమ్నత్వాన్ని దులిపివేసి, క్రమంగా ఉన్నతజాతుల&nbsp;<BR>అధికారాలను పొందుతూంది. ఆధునిక గ్రీసు, ఇటలీలు క్షాత్రాన్ని పొందటం,&nbsp;<BR>టర్కీ, స్పెయిను మొదలైన దేశాలు క్షీణిస్తూండటం గమనార్హం.</FONT></p>
<p><FONT FACE="SHREE900, SHREE, sans-serif" SIZE="3">ఐనా శూద్రత్వంతోనే శూద్రులు ప్రాముఖ్యం పొందే ఒకానొక సమయం&nbsp;<BR>రాగలదు; అంటే వైశ్యగుణాలను, క్షత్రియగుణాలను అలవరచుకొని శూద్రు లెలా&nbsp;<BR>నేడు బలవీర్యవికాసాల నొందుతున్నారో, అలాగాక, సహజాతాలైన&nbsp;<BR>శూద్రగుణకర్మములతోనే ప్రతిదేశంలోను శూద్రులు అఖండాధిపత్యం పొందే&nbsp;<BR>సమయం రాగలదు. ఈ నూతన ప్రభావోదయదీప్తి పాశ్చాత్య ప్రపంచంలో&nbsp;<BR>అప్పుడే మెల్లమెల్లగా కానవస్తోంది. ధీమంతు లందరూ యీ నూతన&nbsp;<BR>సంఘటనం చివరికెలా పరిణమిస్తుందా అని తెల్లబోతున్నారు. సామ్యవాదం</FONT></p>
<p><FONT FACE="TimesNewRoman, Times, serif" SIZE="2">(Socialism)</FONT><FONT FACE="SHREE900, SHREE, sans-serif" SIZE="3">, అరాజకవాదం </FONT><FONT FACE="TimesNewRoman, Times, serif" SIZE="2">(Anarchism)</FONT><FONT FACE="SHREE900, SHREE, sans-serif" SIZE="3">, శూన్యవాదం </FONT><FONT FACE="TimesNewRoman, Times, serif" SIZE="2">(Nihilism)</FONT><FONT FACE="SHREE900, SHREE, sans-serif" SIZE="3"> ఆదిగా-&nbsp;<BR>గల వ్యవస్థలు</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> రాబోయే సాంఘిక విప్లవానికి పురోగాములైవున్న పతాకాలు. యుగ-&nbsp;<BR>యుగాంతరాలనుండి సాగుతూన్న రాక్షస పరిపీడనకు ఫలితంగా శూద్రులు అగ్ర-&nbsp;<BR>వర్ణాలవారి పాదాలను కుక్కలమాదిరి నాకుతూ దాసులై వుండటంగాని, క్రూర-&nbsp;<BR>మృగప్రాయులై వుండటంగాని సంభవిస్తోంది. అంతేగాక చిరకాలంగా వారి ఆశలు,&nbsp;<BR>ఆశయాలు నిష్ఫలాలవుతున్నాయి. కాబట్టి దృఢసంకల్పం, కార్యదీక్ష వారిలో&nbsp;<BR>మృగ్యాలై వుండటం ఆశ్చర్యం కాబోదు.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్యదేశాల్లో విద్య వ్యాప్తిగాంచివున్నా శూద్రజాతి ప్రాబల్యం పొంద&nbsp;<BR>టానికి ఒక గొప్ప ప్రతిబంధకం వుంది. అక్కడ జాతి గుణగతం. ప్రాచీన</FONT></p>
<p><FONT FACE="TimesNewRoman, Times, serif" SIZE="3"><sup>*</sup></FONT></p>
<hr class="puTa_virupu">
<table><tr><td><a class=puTa_lanke href=puTa2661.html>p2661</a></td><td>p2662</td><td><a class=puTa_lanke href=puTa2663.html>p2663</a></td></tr></table>
</div></body></html>
