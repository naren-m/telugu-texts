<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa573.html>p573</a></td><td>p574</td><td><a class=puTa_lanke href=puTa575.html>p575</a></td></tr></table>
<p><FONT FACE="SHREE900, SHREE, sans-serif" SIZE="3">మతం : దాని పద్ధతులు, ప్రయోజనం </FONT><FONT FACE="TimesNewRoman, Times, serif" SIZE="2">1 5 9</FONT></p>
<p><FONT FACE="SHREE900, SHREE, sans-serif" SIZE="3">ఎంచుకోవచ్చును గదా! మత ప్రపంచంలోనూ యిదే రీతి. ప్రపంచంలో యిన్ని&nbsp;<BR>మతాలుండటం జగదీశ్వరుని కృప; ప్రతివ్యక్తికి ఒక మత మేర్పడే వరకు వీటి&nbsp;<BR>సంఖ్య వృద్ధిపొందుతూంటుంది!</FONT></p>
<p><FONT FACE="SHREE900, SHREE, sans-serif" SIZE="3">వేదాంతం యీ విషయాన్ని గ్రహించే ఒకే ఒక ధర్మాన్ని బోధించి, దాని&nbsp;<BR>ఆచరణకు విభిన్న మార్గాలను గుర్తించింది. నువ్వు క్రైస్తవుడవైనా, బౌద్ధుడవైనా,&nbsp;<BR>యూదుడవైనా, హిందువుడవైనా - వ్యతిరేకంగా ఒక్కమాట చెప్పదు. నువ్వు&nbsp;<BR>ఏ పురాణాన్ని నమ్మినా, నాజ్‌రెత్‌ ప్రవక్తను పూజించినా, మక్కా పైగంబరును&nbsp;<BR>మన్నించినా, భారతీయ ఋషులను గౌరవించినా, మరే మహాత్ముని శిరసావ&nbsp;<BR>హించినా, నువ్వే ప్రవక్తవైనా - వేదాంతానికి అభ్యంతరం లేదు. ప్రతి మతానికి&nbsp;<BR>ప్రాతిపదిక ఐన సత్యాన్ని అది ఉద్ఘాటిస్తుంది. సకల ప్రవక్తలు, ఋషులు, ద్రష్టలు,&nbsp;<BR>ఆ సత్యానికి ఉదాహరణలు, ప్రకటనాలు. మీకు కావలసి నందరి&nbsp;<BR>ప్రవక్తల సంఖ్యను వృద్ధిచెయ్యండి; వేదాంతానికి ఎలాంటి ఆక్షేపణా లేదు.&nbsp;<BR>సత్యాన్ని అది ప్రతిపాదించి, సాధన విధానాన్ని నీకు వదలివేసింది. మీ కిష్టమైన&nbsp;<BR>మార్గాన్ని అవలంబించండి. మీ కిష్టమైన ప్రవక్త ననుసరించండి. మీ ప్రకృతికి&nbsp;<BR>అనుగుణమైన మార్గాన్ని అనుసరించండి; అప్పుడు మీ ప్రగతి తథ్యం.</FONT></p>

<BR>
<hr class="puTa_virupu">
<table><tr><td><a class=puTa_lanke href=puTa573.html>p573</a></td><td>p574</td><td><a class=puTa_lanke href=puTa575.html>p575</a></td></tr></table>
</div></body></html>
