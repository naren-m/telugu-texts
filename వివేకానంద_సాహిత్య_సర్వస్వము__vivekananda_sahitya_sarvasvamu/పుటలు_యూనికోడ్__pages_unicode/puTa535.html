<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa534.html>p534</a></td><td>p535</td><td><a class=puTa_lanke href=puTa536.html>p536</a></td></tr></table>

<p><FONT FACE="TimesNewRoman, Times, serif" SIZE="2">1 2 0</FONT></p>
<p><FONT FACE="SHREE900, SHREE, sans-serif" SIZE="3">వుంటుంది. ఒక వస్తువు వున్నదా లేదా అనడానికి దాని జ్ఞాపకం మనకుందా లేదా&nbsp;<BR>అనడమే ప్రమాణమైతే ఇప్పుడు మనకు జ్ఞాపకంలేని మన జీవిత విషయాలన్నీ&nbsp;<BR>లేవనే చెప్పవలసి వుంటుంది. మైకం కలిగినందువల్లగాని, మరెందువలనో గాని&nbsp;<BR>ఫలానావ్యక్తికి తన స్మృతి తప్పివుంటే అతడు లేడనే తీర్మానం చెయ్యవలసి&nbsp;<BR>వస్తుంది.</FONT></p>
<p><FONT FACE="SHREE900, SHREE, sans-serif" SIZE="3">పూర్వజన్మ వుందని నిర్ణయించడానికి హిందూ తత్త్వవేత్తలు కర్మాచరణ-&nbsp;<BR>స్థాయిలో చూపిన ఆధారాలలో ముఖ్యమైన వివి:</FONT></p>
<p><FONT FACE="SHREE900, SHREE, sans-serif" SIZE="3">మొదటిది: ప్రపంచంలోని హెచ్చుతగ్గులను సమర్థించడానికి వేరే మార్గ&nbsp;<BR>మేముంది? ధర్మమూర్తీ, దయామయుడూ ఐన దేవుడి రాజ్యంలో పుట్టిన శిశు-&nbsp;<BR>వొకటి యిక్కడ వుంది. తాను సాధుశీలు డవడానికి తన మానవజన్మను చరి-&nbsp;<BR>తార్థం చేసుకోడానికి పరిస్థితులన్నీ యీ బిడ్డకు అనుకూలంగా వున్నాయి. ఈ&nbsp;<BR>పట్టణంలోనే యీ శిశువు జన్మించిన ముహూర్తంలోనే పుట్టిన మరొక శిశు-&nbsp;<BR>వుంది. ఆ శిశువు సజ్జను డవడానికి పరిస్థితులన్నీ ప్రతికూలంగానే వున్నాయి.&nbsp;<BR>కొందరు బిడ్డలు కష్టాల ననుభవించడానికే పుట్టినట్లుగా తోస్తుంది. జీవితకాల-&nbsp;<BR>మంతా వాళ్లు కష్టాలపాలు కావలసి వుండవచ్చును. దీనిలో వారి దోషమేమీ కన-&nbsp;<BR>బడదు. ఇలా ఎందుకుండాలి? దీనికి కారణమేమిటి? ఇదెవరి అజ్ఞానానికి&nbsp;<BR>ఫలితం? అది శిశువు దోషం కాకపోతే, తల్లిదండ్రుల కర్మఫలంగా శిశు వెందుకు&nbsp;<BR>బాధలుపడాలి?</FONT></p>
<p><FONT FACE="SHREE900, SHREE, sans-serif" SIZE="3">ఇక్క డనుభవించే కష్టాలకు తగినంత పరిహారంగా ఇక ముందెప్పుడో&nbsp;<BR>సుఖం లభిస్తుందనీ, ‘‘నిగూఢ రహస్యా’’ లనీ పేర్కొనడం కంటే తమకు&nbsp;<BR>తెలియదని ఒప్పుకోవడమే ఎంతో మేలు. ఏ పాపం ఎరుగనప్పుడు మనలను&nbsp;<BR>హింసకు గురిచేయటం న్యాయవిరుద్ధం లేదా బొత్తిగా నీతివిరుద్ధం. ఇంతేకాక&nbsp;<BR>భవిష్యత్తులో మనకు పరిహారం లభిస్తుందన్న వాదంకూడా నిరాధారమైనదే.</FONT></p>
<p><FONT FACE="SHREE900, SHREE, sans-serif" SIZE="3">దీనులుగా పుట్టిన వాళ్లలో ఉన్నత జీవితాన్ని సాధించుకోవడానికి శ్రమ&nbsp;<BR>పడుతున్న వాళ్లు ఎందరు లేరు? తమను అణచిపెట్టివున్న ప్రతికూల పరిస్థితు-&nbsp;<BR>లకు వశులై నివశిస్తూన్న వాళ్లు మరెందరు లేరు? చెడుపరిస్థితులలో పుట్టడం&nbsp;<BR>వలన మరింత చెడి, మరింత దుర్మార్గులుగా పెరుగుతున్నవాళ్లు - వారి దుర్మా-&nbsp;<BR>ర్గానికి - భవిష్యత్తులో సత్కారం జరగాలా? అలా ఐతే మానవు డిక్కడ ఎంత&nbsp;<BR>దుర్మార్గుడుగా జీవిస్తే ముందు ముందతనికి అంత లాభం వుంటుందన్నమాట!</FONT></p>
<p><FONT FACE="SHREE900, SHREE, sans-serif" SIZE="3">జీవాత్మ మహిమను, స్వాతంత్య్రాన్ని రుజువు చేయడానికి, ఇహలోకంలోని&nbsp;<BR>హెచ్చుతగ్గులను, భయాలను సమర్ధించడానికి ఒక్కటే మార్గం. వాటి బాధ్యతను&nbsp;<BR>వాటికి సరైన కారణ మేదో దానికి అంటగట్టాలి. మనం బుద్ధిపూర్వకంగా చేసిన</FONT></p>
<hr class="puTa_virupu">
<table><tr><td><a class=puTa_lanke href=puTa534.html>p534</a></td><td>p535</td><td><a class=puTa_lanke href=puTa536.html>p536</a></td></tr></table>
</div></body></html>
