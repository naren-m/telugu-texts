<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2141.html>p2141</a></td><td>p2142</td><td><a class=puTa_lanke href=puTa2143.html>p2143</a></td></tr></table>
<p><FONT FACE="SHREE902, SHREE, sans-serif" SIZE="3">మద్రాసులో సమర్పించబడిన స్వాగతపత్రానికి,</FONT></p>
<BR>
<p><FONT FACE="SHREE902, SHREE, sans-serif" SIZE="3">శ్రీస్వాములవా రిచ్చిన ప్రత్యుత్తరం</FONT></p>
<BR>
<p><FONT FACE="SHREE900, SHREE, sans-serif" SIZE="3">శ్రీశ్రీశ్రీ వివేకానందస్వాములవారు మద్రాసు చేరినప్పుడు శ్రీవారి కొక&nbsp;<BR>స్వాగతపత్రం మద్రాసు సన్మానసంఘంవారు సమర్పించారు. అది ఇలా వుంది.</FONT></p>
<p><FONT FACE="SHREE900, SHREE, sans-serif" SIZE="3">పూజనీయులైన ఓ స్వామీ!</FONT></p>
<p><FONT FACE="SHREE900, SHREE, sans-serif" SIZE="3">శ్రీవారు పాశ్చాత్య ప్రపంచంలో మతప్రచారం సాగించి, తిరిగి వచ్చే ఈ సమ-&nbsp;<BR>యాన మద్రాస్‌లోని మన హిందూమతస్థుల తరఫున తమకు మేము హృదయ-&nbsp;<BR>పూర్వక స్వాగతాన్ని సమర్పిస్తున్నాం. ఈ స్వాగతపత్రంలో శ్రీవారి సమక్షానికి&nbsp;<BR>మేము రావడంలో మా ఉద్దేశం కేవలం ఔపచారిక కార్యకలాపాన్ని జరపడానికి&nbsp;<BR>మాత్రమే కాదు. భారతదేశంయొక్క అతిఉత్కృష్ట మతాదర్శాలను ప్రచారం&nbsp;<BR>చేయడంద్వారా, శ్రీవారు చేసిన లోకోపకారాన్ని గురించి మా హృదయాలలో&nbsp;<BR>నిండివున్న భక్తిని సమర్పించడానికీ, మా కృతజ్ఞతను తెలియజేయడానికీ వచ్చాం.</FONT></p>
<p><FONT FACE="SHREE900, SHREE, sans-serif" SIZE="3">అఖిల మతమహాసభ షికాగో నగరంలో ఏర్పాటైన సమయంలో పూజ&nbsp;<BR>నీయమైన మన ప్రాచీనమతాన్ని అమెరికా జాతివారికీ, వారి ద్వారా విశాల&nbsp;<BR>పాశ్చాత్య ప్రపంచాని కంతటికీ అర్హమార్గాన ప్రకటనం చేసే నిమిత్తం ఎవరు ప్రాతి-&nbsp;<BR>నిధ్యం వహిస్తారా? అని మన దేశీయులలో కొందరికి సహజంగా ఆందోళన&nbsp;<BR>కలిగింది. అదృష్టవశాత్తు మేము మిమ్మల్ని కలుసుకోవడం అవసరం వచ్చినపుడు&nbsp;<BR>ధర్మసంస్థాపనలో సాయపడవలసిన పురుషుడు ప్రత్యక్షమవుతాడని, నానాజాతి&nbsp;<BR>చరిత్రలలో తరచుగా రుజువయిన సత్యాన్ని మరొకసారి అనుభవానికి తెచ్చు&nbsp;<BR>కోవడమూ తటస్థించింది. అఖిలమత మహాసభలో హిందూమత ప్రబోధాన్ని&nbsp;<BR>చేయడానికి మీరు ఒప్పుకొన్నపుడు, మీ సామర్థ్యాన్ని తెలిసిన కారణాన ఆ గొప్ప-&nbsp;<BR>దైన అఖిలమత మహాసభలో తన ప్రతినిధివల్ల హిందూమతం అతిసమర్థంగా&nbsp;<BR>ప్రతిపాదించబడుతుందని మాలో చాలామంది అభిప్రాయపడ్డారు. హిందూమత&nbsp;<BR>సిద్ధాంతాలను మీరు ప్రకటించిన విధం సుస్పష్టం, నిర్దుష్టం, ప్రామాణికమై ఆ&nbsp;<BR>మత మహాసభలో వున్నవారికి చక్కగా నచ్చడమేకాక, మన హైందవ తత్త్వశాస్త్ర&nbsp;<BR>సముద్రంనుండి అమృత జీవరసం, ప్రేమరసాలను మాటిమాటికి చేకొనవచ్చు-&nbsp;<BR>నని పరదేశంలోని స్త్రీ పురుషులు ఎందరో గ్రహించేలా చేసింది. తత్ఫలితంగా&nbsp;<BR>ఈ భూమండలంలో ఇదివర కెన్నడైనా సంభవించిన దానికంటె విశాలతరం, పరి-&nbsp;<BR>పూర్ణం, పవిత్రం అయిన మానవ పరిణామం ఏర్పడగలదు. ఆ ప్రపంచ</FONT></p>
<p><FONT FACE="TimesNewRoman, Times, serif" SIZE="2">9 3</FONT></p>
<hr class="puTa_virupu">
<table><tr><td><a class=puTa_lanke href=puTa2141.html>p2141</a></td><td>p2142</td><td><a class=puTa_lanke href=puTa2143.html>p2143</a></td></tr></table>
</div></body></html>
