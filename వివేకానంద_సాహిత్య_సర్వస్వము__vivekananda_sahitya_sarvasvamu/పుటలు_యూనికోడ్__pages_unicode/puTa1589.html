<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1588.html>p1588</a></td><td>p1589</td><td><a class=puTa_lanke href=puTa1590.html>p1590</a></td></tr></table>
<p><FONT FACE="SHREE900, SHREE, sans-serif" SIZE="3">360 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">మైనపుడు ఆత్మ నిలిచి వుంటుంది. ద్వైత స్థితే లేదు. (అంటే రెండూ&nbsp;<BR>వుండడం జరగదు)</FONT></p>
<p><FONT FACE="SHREE900, SHREE, sans-serif" SIZE="3">‘‘పదార్థం, గుణాలూ ఎన్నో రూపాలతో కనిపించే ఒక్క వస్తువే’’ అని&nbsp;<BR>బోధించే ఈ వాదం, ‘ఆత్మ ఒకటి శరీరం వేరొకటి -’ అనే వాదాన్ని ఖండించే&nbsp;<BR>బౌద్ధుల వాదానికి సరిపోతుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ నిర్వికార భావం సమష్టిని గూర్చి మాత్రమే ఒప్పుకుంటుందనీ,&nbsp;<BR>భాగాలను ఒప్పదనీ, ఇప్పటికే తెలుసుకొన్నాం. భాగం అనే భావనే వికారం&nbsp;<BR>(మార్పు), చలనం అనే భావనల వల్ల ఏర్పడుతోంది. పరిమితమైన ప్రతిదీ&nbsp;<BR>మార్పుతో కూడివుంటుంది. కాబట్టే దాన్ని మనం గ్రహించగలం; తెలిసికోగలం.&nbsp;<BR>కాని సమష్టి తప్ప వేరేదీ వుండజాలదు కదా? కాబట్టి, దేని సంబంధంవల్ల&nbsp;<BR>అది మార్పును పొందగలదు? అందువల్ల సమష్టి (పరిపూర్ణం) నిర్వికారమై&nbsp;<BR>వుండి తీరాలి. పూర్తిగా, వికార రహితమైన వస్తువుగాని, తనకంటె తక్కువగా&nbsp;<BR>మార్పును పొందే వస్తువుగాని ఉంటే తప్ప, మార్పు అనే భావమే అసంభవం&nbsp;<BR>కదా?</FONT></p>
<p><FONT FACE="SHREE900, SHREE, sans-serif" SIZE="3">వేదాంత సిద్ధాంతానుసారంగా ఆత్మ, సర్వవ్యాప్తం, నిర్వికారం, శాశ్వతం&nbsp;<BR>అనే భావాన్ని, సాధ్యమైనంత వరకు రుజువు చేయవచ్చు. వ్యష్టిని గూర్చి మాత్రమే&nbsp;<BR>చిక్కు కలుగుతోంది. మనల్ని గట్టిగా పట్టుకొని పీడిస్తూ, తప్పించుకో సాధ్యం-&nbsp;<BR>కానట్టి, ఈ ప్రాచీన ద్వైతమత విశ్వాసాలు - పరిమితం, స్వల్పం అయిన, వేర్వేరు&nbsp;<BR>ఆత్మలున్నాయని బోధించేవి - వీని విషయమేమి చేయగలం?</FONT></p>
<p><FONT FACE="SHREE900, SHREE, sans-serif" SIZE="3">సమష్టి భావదృక్పథంనుండి మనం శాశ్వతులమని గ్రహించాం; కాని ఆ&nbsp;<BR>సమష్టిలోని భాగాలుగాకూడ మనం శాశ్వతత్త్వాన్నే కోరుకోవడంలో చిక్కు&nbsp;<BR>లేర్పడుతున్నాయి. మనం అనంతులమనీ, అదే మన యథార్థ వ్యక్తిత్వమనీ&nbsp;<BR>గ్రహించాం; కాని సంకుచితములైన ఈ ప్రత్యగాత్మలనుకూడ, వ్యక్తిత్వంలో నిలిపి&nbsp;<BR>ఉంచుకొనే వాంఛ మనలో వుంది. ఈ సంకుచితాత్మలు, వ్యష్టి స్వభావం కలవే&nbsp;<BR>కానీ, అవి ఎప్పుడూ వృద్ధి పొందుతున్నాయి అని మన సామాన్యానుభవం&nbsp;<BR>తెలిపినప్పుడు వీని విషయం ఏమవుతుంది? అవన్నీ మునుపటివే గానీ,&nbsp;<BR>మునుపటివి కావు, నిన్నటి ‘‘నేను’’ నేటి ‘‘నేనే’’ కాని కొంత మార్పు వుంది.&nbsp;<BR>ఈ మార్పులన్నిటి మధ్య, నిర్వికారమైనది మరొకటి వుంది అనే అద్వైత&nbsp;<BR>భావాన్ని విడిచి ఆధునికమైన పరిణామ సిద్ధాంతాన్ని చేపడితే ఈ ‘‘నేను’’&nbsp;<BR>అన్నది, సదా వికారాన్ని పొందుతూ, వికాసాన్ని పొందే వస్తువు అని గ్రహిస్తాం.</FONT></p>
<p><FONT FACE="SHREE900, SHREE, sans-serif" SIZE="3">సూక్ష్మజీవకణం ఒకటి పరిణామాన్ని పొంది పొంది, మనిషి రూపాన్ని&nbsp;<BR>పొందితే - ఆ జీవకణమే ఈ మనిషి; కాని అది ఎంతో వికాసాన్ని పొందింది,</FONT></p>
<hr class="puTa_virupu">
<table><tr><td><a class=puTa_lanke href=puTa1588.html>p1588</a></td><td>p1589</td><td><a class=puTa_lanke href=puTa1590.html>p1590</a></td></tr></table>
</div></body></html>
