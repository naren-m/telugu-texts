<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2683.html>p2683</a></td><td>p2684</td><td><a class=puTa_lanke href=puTa2685.html>p2685</a></td></tr></table>

<p><FONT FACE="SHREE900, SHREE, sans-serif" SIZE="3">మునుపుగాని, ఇప్పుడు నేటివరకుగాని - సాంఘిక యుద్ధ రాజకీయ శిల్పాది&nbsp;<BR>ఐహికశాస్త్రాల్లో ఏమైనా ముందంజ వుంటే, ప్రాచీన గ్రీకుదేశపు ఛాయ అక్కడ&nbsp;<BR>వుందన్నమాట. ప్రాచీనకాలపు సంగతి అలా వుంచండి. ఇప్పుడుకూడ వంగ&nbsp;<BR>దేశస్థులమైన మేం యాభై ఏళ్లుగా యవన గురువుల అడుగుజాడలను అనుస-&nbsp;<BR>రిస్తున్నాం. యూరపియను సారస్వతంద్వారా వారి వెలుగు మాకు అందుతూ,&nbsp;<BR>మా ఇళ్లను ప్రకాశపరుస్తోంది. దానిచే మేం గర్విస్తున్నాం. జ్ఞానాన్ని అధిగ&nbsp;<BR>మించినట్లు భావించుకొంటున్నాం.</FONT></p>
<p><FONT FACE="SHREE900, SHREE, sans-serif" SIZE="3">ప్రస్తుత యూరపు అంతా, ప్రతి విషయంలోను, ప్రాచీనగ్రీకు దేశానికి&nbsp;<BR>శిష్యప్రాయమైనది, దాని సంపదకు అది వారసురాలు. కాబట్టే ఇంగ్లండులో ఒక&nbsp;<BR>వివేకి ‘‘ప్రకృతి స్పష్టించని దాన్నంతా గ్రీకుల ప్రతిభ సృష్టించింది’’ అన్నాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ ఆర్యజాతి, యవనజాతి (భారతదేశం, గ్రీసు) అనే రెండు మహా-&nbsp;<BR>నదులు. దూరదూరంగావున్న వేర్వేరు కొండలలో జన్మిస్తున్నాయి. రెంటికి కల-&nbsp;<BR>యిక ఎప్పుడైనా కలుగుతుంటుంది. కలిగినప్పుడు మానవసమాజంలో అత్యు-&nbsp;<BR>న్నతమైన వైజ్ఞానిక తరంగమో లేస్తుంది. నాగరికతావ్యాప్తిని గొప్పగా విస్తృతించి,&nbsp;<BR>విశ్వమానవ సౌభ్రాతృత్వాన్ని దృఢపరుస్తుంది.</FONT></p>
<p><FONT FACE="SHREE900, SHREE, sans-serif" SIZE="3">అత్యంత ప్రాచీనకాలంలో ఒకప్పుడు, భారతీయ వేదాంతానికి గ్రీకు తేజా-&nbsp;<BR>నికి ఏర్పడ్డ సంధానంచే పారసీక, రోమన్‌ మొదలైన గొప్పదేశాలు బైలుదేరాయి.&nbsp;<BR>మహావీరుడైన అలెగ్జాండరు దండయాత్రానంతరం, యీ రెండు గొప్ప జల&nbsp;<BR>పాతాలకు సంఘట్టనం కలిగింది. అప్పుడు క్రైస్తవమతం మొదలైన ఆధ్యాత్మిక&nbsp;<BR>తరంగాలు లేచి, ప్రపంచంలో సగభాగాన్ని ముంచివేశాయి. మరొకసారి రెండూ&nbsp;<BR>కలసికొన్నప్పుడు అరేబియాకు సుస్థితి, అభివృద్ధి ఫలించాయి. ఆధునిక యూర-&nbsp;<BR>పియను నాగరికతకు పునాదు లేర్పడ్డాయి. మనకాలంలో యీ రెండు మహా&nbsp;<BR>శక్తులూ మరల అనుసంధానం పొందే సమయం ఆసన్నమైనట్లుంది. ఈసారి&nbsp;<BR>కలుసుకొనే కేంద్రం భారతదేశమే.</FONT></p>
<p><FONT FACE="SHREE900, SHREE, sans-serif" SIZE="3">భారతదేశ వాతావరణం ప్రశాంతతకు ఎంతో అనుకూలమైంది; యవనుని&nbsp;<BR>స్వభావం ఏమంటే, నిరంతర తేజోప్రకటనం. భారతీయునిది గాఢధ్యాన&nbsp;<BR>స్వభావం. యవనునికి చతురంగా కార్యాలను నిర్వర్తించటంలో దుర్నివారమైన&nbsp;<BR>ఉత్సాహం స్వభావసిద్ధం. భారతీయుడు త్యాగి, యవనుడు భోగి. భారతీయుడి&nbsp;<BR>తేజోప్రసారం పూర్తిగా లోపలివైపుకు, యవనుడి తేజోప్రసారం బైటికి. భార-&nbsp;<BR>తీయుడి పాండిత్యమంతా ఆత్మను, కర్తను గురించిన జ్ఞానమే. యవనుని&nbsp;<BR>పాండిత్యం ఆత్మేతరమైన జగత్తును (అనిత్య సృష్టిని) గురించిన జ్ఞానమే. ఆత్మ-&nbsp;<BR>విముక్తి భారతీయుడికి ప్రీతి, రాజకీయ స్వేచ్ఛ యవనునికి ప్రీతి. భారతీయుడు</FONT></p>
<hr class="puTa_virupu">
<table><tr><td><a class=puTa_lanke href=puTa2683.html>p2683</a></td><td>p2684</td><td><a class=puTa_lanke href=puTa2685.html>p2685</a></td></tr></table>
</div></body></html>
