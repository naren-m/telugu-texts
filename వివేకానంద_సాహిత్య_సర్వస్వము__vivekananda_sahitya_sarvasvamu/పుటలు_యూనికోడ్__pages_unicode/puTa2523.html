<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2522.html>p2522</a></td><td>p2523</td><td><a class=puTa_lanke href=puTa2524.html>p2524</a></td></tr></table>
<p><FONT FACE="SHREE900, SHREE, sans-serif" SIZE="3">మహాభారతం</FONT></p>
<p><FONT FACE="TimesNewRoman, Times, serif" SIZE="2">87</FONT></p>
<p><FONT FACE="SHREE900, SHREE, sans-serif" SIZE="3">మనుమడైన పరీక్షిత్తును సింహాసనంమీద ఆసీనుని చేసి హిమాలయాలకు&nbsp;<BR>మహాప్రస్థానం బైలుదేరారు. ఇదొక విచిత్ర సన్న్యాసం. సన్న్యసించటం ప్రాచీనకా-&nbsp;<BR>లంలో రాజుల ఆచారం. ప్రాచీన భారతదేశంలో మానవులు వార్ధక్యంలో సర్వ-&nbsp;<BR>పరిత్యాగం చేసేవారు. రాజులూ అంతే. ఇక బతకాలని ఆశలేని మానవుడు అన్న-&nbsp;<BR>పానాలను మానుకొని హిమాలయాలవైపు కాలినడకన శరీర పతన పర్యంతం&nbsp;<BR>నడిచిపోతూనే వుంటాడు. దేవుణ్ణి ధ్యానిస్తూ, శరీరం నిలబడలేని దయేంత&nbsp;<BR>వరకూ అతడు సాగిపోతూనే వుంటాడు.</FONT></p>
<p><FONT FACE="SHREE900, SHREE, sans-serif" SIZE="3">అప్పుడు దేవతలు, ఋషులు వచ్చి ధర్మరాజుతో ‘‘ఇక నువ్వు బైలుదేరి&nbsp;<BR>స్వర్గానికి చేరుకోవలసింది’’ అని చెప్పారు. స్వర్గానికి పోగోరేవాడు అత్యున్నతాలైన&nbsp;<BR>హిమవచ్ఛికరాలను దాటాలి. హిమాలయాలకు అవతల మేరుపర్వతం వుంది.&nbsp;<BR>మేరు పర్వత శిఖరంమీద స్వర్గం వుంది. మానవశరీరంతో అక్కడకు వెళ్లినవారు&nbsp;<BR>లేరు. దేవతలు అక్కడుంటారు. యుధిష్ఠిరుణ్ణి దేవతలు అక్కడకు రమ్మన్నారు.</FONT></p>
<p><FONT FACE="SHREE900, SHREE, sans-serif" SIZE="3">సోదరు లైదుగురు భార్యతో సహా వల్కలాలను ధరించి బైలుదేరారు.&nbsp;<BR>దారిలో ఒక కుక్క వారి వెంటే రాసాగింది. వారు ముందుకు పోతూనే వున్నారు.&nbsp;<BR>బాగా అలసిపోయినా వారు ఉత్తర దిక్కుకేసే పోసాగారు. పోగాపోగా బ్రహ్మాండమైన&nbsp;<BR>మేరుపర్వతం వారి దృష్టికి కనిపించింది. మౌనంగా మంచులోపడి వారు నడి-&nbsp;<BR>చారు. హఠాత్తుగా రాణి విగతజీవియై పడిపోయింది. అది చూసి భీముడు&nbsp;<BR>ముందు పోతూన్న యుధిష్ఠిరుడితో ‘‘ప్రభూ! చూడండి రాణి మరణిం&nbsp;<BR>చింది’’ అన్నాడు. రాజు కన్నీరుకార్చాడే కాని వెనక్కు తిరిగి చూడలేదు.&nbsp;<BR>‘‘కృష్ణుణ్ణి కలుసుకోబోతున్న మనకు వెనక్కు తిరగటానికి వ్యవధి లేదు,&nbsp;<BR>ముందుకు సాగండి’’ అన్నాడు. మరికొంతసేపటికి భీముడు తిరిగి ‘‘చూడండి&nbsp;<BR>మన తమ్ముడు సహదేవుడు పడిపోయాడు’’ అన్నాడు. రాజు కళ్లు చెమర్చినాయే&nbsp;<BR>కాని అతడు ఆగలేదు. ‘‘ముందుకు నడవండి’’ అని కేకవేశాడు.</FONT></p>
<p><FONT FACE="SHREE900, SHREE, sans-serif" SIZE="3">ఆ చలిలో, మంచులో ఒకరి తరువాత ఒకరుగా నలుగురు సోదరులు&nbsp;<BR>మరణించి నేలకూలారు. కాని రాజు చలించక ఏకాకిగా ముందుకు పోతూనే&nbsp;<BR>వున్నాడు. వెనక్కు తిరిగి చూస్తే విశ్వాసంవున్న ఆ కుక్క వెంటవస్తూనే వుంది.&nbsp;<BR>మంచులో చలిలో కొండలమీదుగా లోయలమీదుగా పయనిస్తూ రాజూ, కుక్కా&nbsp;<BR>చివరికి మేరుపర్వతాన్ని చేరుకొన్నారు. అక్కడ వారికి సుర సంగీతం విన&nbsp;<BR>వచ్చింది. ఆ ధార్మికుడైన రాజుమీద దేవతలు దివ్యపుష్పవర్షాన్ని కురిపించారు.&nbsp;<BR>అప్పు డొక దివ్యరథం అక్కడ దిగింది. ‘‘ఈ రథాన్ని అధిరోహించు.&nbsp;<BR>మానవుల్లో ఉత్తమోత్తముడవు నువ్వే. సశరీర స్వర్గప్రాప్తి నీ వొక్కడికే’’</FONT></p>
<hr class="puTa_virupu">
<table><tr><td><a class=puTa_lanke href=puTa2522.html>p2522</a></td><td>p2523</td><td><a class=puTa_lanke href=puTa2524.html>p2524</a></td></tr></table>
</div></body></html>
