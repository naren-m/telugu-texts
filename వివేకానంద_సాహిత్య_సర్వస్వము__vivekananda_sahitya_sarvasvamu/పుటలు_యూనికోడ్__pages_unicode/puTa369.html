<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa368.html>p368</a></td><td>p369</td><td><a class=puTa_lanke href=puTa370.html>p370</a></td></tr></table>


<p><FONT FACE="SHREE900, SHREE, sans-serif" SIZE="3">భ్రాంతి భ్రాంతిని నశింపచేస్తోంది. హేతువాదం పరస్పరవిరుద్ధంమీద ఆధారపడి&nbsp;<BR>వుండటంతో చుట్టిచుట్టి తిరుగుతోంది, ఇది తనను తానే నశింపచేసుకోవాలి,&nbsp;<BR>ఇంద్రియజన్యజ్ఞానం ఆనుమానిక జ్ఞానం. ఐనా సమస్తమైన ఆనుమానిక&nbsp;<BR>జ్ఞానమూ ఇంద్రియజన్య జ్ఞానంనుంచే వెలువడుతోంది.</FONT></p>
<p><FONT FACE="SHREE900, SHREE, sans-serif" SIZE="3">బ్రహ్మతేజాన్ని ప్రతిఫలింపచేస్తూ అవిద్య గోచరిస్తోంది; కాని స్వయంగా&nbsp;<BR>అది సున్న. సూర్యకాంతి తనమీద పడితేనేగాని మేఘం మనకు గోచరించదు.</FONT></p>
<p><FONT FACE="SHREE900, SHREE, sans-serif" SIZE="3">నలుగురు ప్రయాణికులు ఒక ఎత్తైన గోడవద్దకు వచ్చారు. మొదటివాడు&nbsp;<BR>కష్టపడి గోడ చివరికెక్కి, వెనుకకు చూడకుండా ఆవలికి దూకేశాడు. రెండవ-&nbsp;<BR>వ్యక్తి గోడమీదకు ఎగబ్రాకి, చూసి ‘‘ఆహా!’’ అని సాధువాదం పలుకుతూ&nbsp;<BR>అదృశ్యుడయ్యాడు. మూడవవ్యక్తి గోడ చివరికెక్కి తన సహచరులున్న చోటును&nbsp;<BR>చూసి, పట్టరాని ఆనందంతో నవ్వుతూ, వారిని అనుగమించాడు. కాని నాలుగవ&nbsp;<BR>యాత్రీకుడు తన సహచరుల ఉదంతాన్ని లోకానికి తెలుపటానికై తిరిగి&nbsp;<BR>వచ్చాడు. మాయాకుడ్యాన్ని దాటిన మహనీయుల వద్దనుంచి వెలువడే నవ్వు&nbsp;<BR>మాయాతీతమైన తత్త్వం ఒకటి వుందని మనకు సూచిస్తోంది.</FONT></p>

<p><FONT FACE="SHREE900, SHREE, sans-serif" SIZE="3">బ్రహ్మంనుంచి మనం విడివడి, బ్రహ్మానికి కొన్నిగుణాలను ఆరోపించ-&nbsp;<BR>టంతో ఈశ్వరతత్త్వం ఏర్పడుతోంది. మనస్సు మూలంగా మనకు గోచరించే&nbsp;<BR>విశ్వయాథార్థ్యమే యీ ఈశ్వరుడు. మూఢవిశ్వాసుల మనస్సులద్వారా గోచ-&nbsp;<BR>రించే సాంసారిక దుఃఖమే వ్యక్తి అనే పిశాచం.</FONT></p>
<p><FONT FACE="SHREE902-Italic, SHREE, sans-serif" SIZE="3">గురువారం, జూలై 25</FONT></p>
<BR>
<p><FONT FACE="SHREE900-Italic, SHREE, sans-serif" SIZE="3">(పాతంజల యోగసూత్రాలు)</FONT></p>
<p><FONT FACE="SHREE900, SHREE, sans-serif" SIZE="3">‘కర్తకూ కార్యతకూ అనుమోదకుడికీ సుకృత దుష్కృతాలవల్ల’ కలిగే&nbsp;<BR>ఫలం దాదాపు సమానమే.</FONT></p>
<p><FONT FACE="SHREE900, SHREE, sans-serif" SIZE="3">పరిపూర్ణబ్రహ్మచర్యం మనకు బుద్ధిబలాన్ని ఆధ్యాత్మికబలాన్ని అత్యధి-&nbsp;<BR>కంగా ఒసగుతుంది. బ్రహ్మచారి మనస్సుచేత వాక్కుచేత శరీరంచేత వ్యభిచ&nbsp;<BR>రించని శీలవిశుద్ధి కలిగివుండాలి. శరీరాభిమానాన్ని విడనాడు; సాధ్యమైనంత&nbsp;<BR>వరకు శరీరాన్ని గురించిన స్ఫురణను వదలించుకో.</FONT></p>
<p><FONT FACE="SHREE900, SHREE, sans-serif" SIZE="3">ఆసనం స్థిరంగాను సుఖంగాను వుండాలి.</FONT></p>
<p><FONT FACE="SHREE900, SHREE, sans-serif" SIZE="3">నిరంతరాభ్యాసంతో - మనస్సును అనంత వస్తువుతో ఐక్యమొందించ-&nbsp;<BR>టంతో - ఆసనసిద్ధి కలుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఒక్క అవలంబాన్నే మనస్సు ఎడతెగక నిలిపివుంచటం ధ్యానం.</FONT></p>
<hr class="puTa_virupu">
<table><tr><td><a class=puTa_lanke href=puTa368.html>p368</a></td><td>p369</td><td><a class=puTa_lanke href=puTa370.html>p370</a></td></tr></table>
</div></body></html>
