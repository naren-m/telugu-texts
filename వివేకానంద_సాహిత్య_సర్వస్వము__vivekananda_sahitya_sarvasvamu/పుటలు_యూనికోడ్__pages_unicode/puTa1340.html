<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1339.html>p1339</a></td><td>p1340</td><td><a class=puTa_lanke href=puTa1341.html>p1341</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - నానాత్వంలో ఏకత్వం</FONT></p>
<p><FONT FACE="SHREE900, SHREE, sans-serif" SIZE="3">111</FONT></p>
<p><FONT FACE="SHREE900, SHREE, sans-serif" SIZE="3">భిన్నములూ కావు. ఒకే పదార్థం యొక్క రెండు రూపాలవి. మేలు కీళ్లనేవి&nbsp;<BR>పరస్పర సంబంధంలేక, శాశ్వతంగా నిలిచి వుండే రెండు ప్రత్యేక వస్తువులనెడి&nbsp;<BR>భావం, ఏమాత్రమూ ఆదరింపదగింది కాదు. ఒకే వస్తువుయొక్క భిన్న&nbsp;<BR>రూపాలవి. ఆ వస్తువే ఒకసారి మేలుగాను, ఒకసారి కీడుగాను కన్పిస్తుంది. మేలు&nbsp;<BR>కీళ్లకు ‘‘ప్రకార’’ (జాతి) భేదం లేదు. ‘‘పరిమాణ’’ భేదం మాత్రం ఉంది.&nbsp;<BR>తీవ్రతా పరిమాణమందే ఆ భేదం. సుఖ దుఃఖానుభూతులను కలిగించే దొకే&nbsp;<BR>నరాల కూడలి కదా? ఆ నరాలు చెడిపోతే, ఏ అనుభూతీ కలుగజాలదు.&nbsp;<BR>సుఖానుభూతి కాజాలకపోతే దుఃఖానుభూతి కాజాలదు. అవి రెండూ&nbsp;<BR>భిన్నములు కాకపోవడమే ఇందుకు కారణాలు. ఒకసారి సుఖం కలిగించే వస్తువే&nbsp;<BR>ఇంకొకసారి దుఃఖం కలిగిస్తుంది. ఒకరికి సుఖం కలిగించే వస్తువే మరొకరికి&nbsp;<BR>దుఃఖం కలిగిస్తుంది. మానవునికి సుఖమిచ్చే జంతుమాంసం, ఆ జంతువుకు&nbsp;<BR>అపార బాధ కలిగించటం వల్లేకదా లభించింది? అన్నివిధాలా సుఖమే కలిగించే&nbsp;<BR>వస్తువేదీ లేదు. ఒకనికి సంతుష్టి కలిగిస్తే ఇంకొకనికి అసంతృప్తి. ఇట్లే దీని నడక.&nbsp;<BR>కాబట్టి లోకంలో ఇలాంటి ద్వంద్వాలు కలవను భావమే నిరాకరింపబడుతోంది.&nbsp;<BR>దాని ఫలమేమి? లోకంలోని క్రీడంతా నిర్మూలమైపోయి మంచిమాత్రమే మిగిలే&nbsp;<BR>కాలమెన్నటికీ రాజాలదని ఇంతకు ముందరి ఉపన్యాసాలలో చెప్పాను. మీలో&nbsp;<BR>కొందరికి ఆ మాట అసంతృప్తికరంగానూ, భయం కలిగించేదిగానూ తోచి&nbsp;<BR>వుండవచ్చు కాని నేనేమి చేయగలను? అది పొరపాటైతే ఒప్పుకోవడానికి నేను&nbsp;<BR>సంసిద్ధుణ్ణే. కాని అది పొరపాటని సకారణంగా తెలిసేంతవరకు పొరపాటు అని&nbsp;<BR>నాకు స్పష్టమయ్యే వరకు దాన్ని నేను మార్చుకొనజాలను.</FONT></p>
<p><FONT FACE="SHREE900, SHREE, sans-serif" SIZE="3">‘‘పరిణామక్రమంలో ఈ లోకంలో కల చెడుగంతా నశిస్తూ రాగా, కొన్ని&nbsp;<BR>కోట్ల సంవత్సరాలకది పూర్తిగా నశించి, మంచి మాత్రం మిగిలే కాలం వచ్చి తీరు-&nbsp;<BR>తుంది కదా?’’ అని ఆక్షేపకులు వాదించవచ్చు. ఈ వాదం నిర్దుష్టంగా,&nbsp;<BR>బలిష్ఠంగా కనిపిస్తుంది. ఇది సత్యమైతే నేనూ ఎంతో సంతోషిస్తాను. కాని ఇందొక&nbsp;<BR>పొరపాటుంది. ‘‘లోకంలోని మంచి చెడుల పరిమాణం సుస్థిరంగా స్థాపింపబడి&nbsp;<BR>ఉంది’’ అనే అపోహపై ఈ వాదం ఆధారపడి ఉంది. ఒక స్థిరమైన పరిమాణంగల&nbsp;<BR>(నూరు అనుకుందాం) మంచి ఉందనీ, చెడు దినదినక్షయాన్ని పొంది మంచి-&nbsp;<BR>మాత్రం మిగులుతుందనీ, ఇందు ఊహించబడుతోంది. ఈ ఊహకు ఏమైనా&nbsp;<BR>ఆధారం వుందా? ‘‘చెడు, దినదినాభివృద్ధి నొందుతోంది. మంచికూడ అభివృద్ధి&nbsp;<BR>పొందుతోంది’’ అని కదా ప్రపంచ చరిత్ర తెలుపుతోంది. ప్రాథమిక దశలో వున్న&nbsp;<BR>మానవుని తీసికొందాం. వానిది అడవిలో నివాసం. వాని సుఖానుభవశక్తి స్వల్పం.&nbsp;<BR>వ్యధానుభవశక్తీ స్వల్పమే. ఈ వ్యధ (దుఃఖం) అంతా ఇంద్రియ</FONT></p>
<hr class="puTa_virupu">
<table><tr><td><a class=puTa_lanke href=puTa1339.html>p1339</a></td><td>p1340</td><td><a class=puTa_lanke href=puTa1341.html>p1341</a></td></tr></table>
</div></body></html>
