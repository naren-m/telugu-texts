<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1202.html>p1202</a></td><td>p1203</td><td><a class=puTa_lanke href=puTa1204.html>p1204</a></td></tr></table>
<p><FONT FACE="SHREE900, SHREE, sans-serif" SIZE="3">భారతీయ మహిళల భూతభవిష్యద్వర్తమానాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">379</FONT></p>
<BR>
<p><FONT FACE="SHREE900, SHREE, sans-serif" SIZE="3">కలిసిమెలసి జీవించే పద్ధతిని మొదటగా ఏర్పరిచింది బుద్ధుడే. ఆ సంఘంలో&nbsp;<BR>స్త్రీలకు పురుషులకన్నా తక్కువ స్థానం యివ్వక అతనికి తప్పలేదు. మఠా&nbsp;<BR>ధ్యక్షురాళ్లు ఎంత గొప్పవారైనా ముఖ్యమైన పనేది చేసేందుకు వారికి వీల్లేదు. ఆ&nbsp;<BR>ఏర్పాటు తాత్కాలికంగా బౌద్ధమతానికి సంీº÷ుభావాన్ని చేకూర్చిందిగానీ దాని&nbsp;<BR>ఫలితాలు మాత్రం శోచనీయంగా మారాయి.’’</FONT></p>
<p><FONT FACE="SHREE900, SHREE, sans-serif" SIZE="3">‘‘సన్యాసం వేదసమ్మతమే కదా?’’</FONT></p>
<p><FONT FACE="SHREE900, SHREE, sans-serif" SIZE="3">‘‘సన్యాసం వేదసమ్మతమే. అయితే దాన్ని అవలంబించే స్త్రీ పురుషుల&nbsp;<BR>మధ్య హెచ్చుతగ్గు లుండటం వేదసమ్మతం మాత్రం కాదు. జనకమహారాజు&nbsp;<BR>సభలో యాజ్ఞవల్క్యుని ప్రశ్న లడిగిన వృత్తాంతం మీకు తెలుసా? అతణ్ణి&nbsp;<BR>ప్రశ్నించిన వారిలో ప్రధాన మహిళ వాచక్నవి, వాదిని, బాలిక. ఆ కాలంలో ఆమెను&nbsp;<BR>‘బ్రహ్మవాదిని’ అని పేర్కొన్నారు. ఆమె - మేటి విలుకాని చేతిలో ఉండే&nbsp;<BR>రెండు తళ - తళామెరిసే వాడి బాణాల్లా నా ప్రశ్న లున్నాయి - అని చెప్పింది. ఆమె&nbsp;<BR>స్త్రీత్వం గూర్చి అసలు ఎవరూ చర్చించలేదు. మన ప్రాచీనారణ్యక విద్యా&nbsp;<BR>పరిషత్తుల్లో బాల - బాలికలకున్న సమానత్వంకన్నా సమగ్రమైంది వేరొకటి&nbsp;<BR>ఉందా? మన సంస్కృత నాటకాలను చూడండి; శకుంతల కథ తెలుసు కదా!&nbsp;<BR>ఆపై టెన్నిసన్‌ రాసిన ‘ప్రిన్సెస్‌’ లో మనం నేర్చుకోదగ్గ విషయమేదైనా ఉందేమో&nbsp;<BR>చూడండి.’’</FONT></p>
<p><FONT FACE="SHREE900, SHREE, sans-serif" SIZE="3">‘‘మన ప్రాచీన వైభవాన్ని తెలుపటంలో మీ పద్ధతి ఆశ్చర్యకరంగా ఉంది&nbsp;<BR>స్వామీ!’’</FONT></p>
<BR>
<p><FONT FACE="SHREE900, SHREE, sans-serif" SIZE="3">స్వామి నెమ్మదిగా ఇలా చెప్పారు:</FONT></p>
<p><FONT FACE="SHREE900, SHREE, sans-serif" SIZE="3">‘‘ప్రపంచంలో రెండు వైపులనూ పరిశీలించినవాణ్ణి అవటంవల్ల కావచ్చు!</FONT></p>
<BR>
<p><FONT FACE="SHREE900, SHREE, sans-serif" SIZE="3">సీతను కన్న జాతి మనది. అది స్వప్నసృష్టి అయినాసరే. మనజాతికి స్త్రీల&nbsp;<BR>యెడ ఉన్న ఆదరం సాటిలేనిది. పాశ్చాత్య స్త్రీలకు చట్టాల ద్వారా అనివార్యాలైన&nbsp;<BR>బరువు లెన్నో ఉన్నాయి. అలాంటి వాటిని మన స్త్రీలు ఎరుగనే ఎరుగరు. లోపాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">- మినహాయింపులు మనలో నిజంగానే ఉన్నాయి. అలాంటివి వారికి కూడా&nbsp;<BR>ఉన్నాయి. ప్రేమ, మార్దవం, ఋజుత్వం - అనేవాటిని చూపాలనే ప్రపంచంలో&nbsp;<BR>అందరి సామాన్య ప్రయత్నం. దేశాచారాలు దాదాపు ఆ భావాలను వ్యక్తం చేసే&nbsp;<BR>సాధనాలు మాత్రమే - అన్న విషయాన్ని మనం ఎప్పుడూ జ్ఞాపకం ఉంచుకోవాలి.&nbsp;<BR>ఇక కుటుంబాల్లో సుగుణాలను పెంపొందించే విషయంలో భారతీయుల&nbsp;<BR>పద్ధతులు తక్కినవారి పద్ధతులకన్నా మిన్న అని చెప్పటానికి నే నేమీ జంకను.’’</FONT></p>
<p><FONT FACE="SHREE900, SHREE, sans-serif" SIZE="3">‘‘మరైతే మన మహిళలకు సమస్యలు లేవంటారా?’’</FONT></p>
<p><FONT FACE="SHREE900, SHREE, sans-serif" SIZE="3">‘‘లేకేం! చాలా ఉన్నాయి; తీవ్రసమస్య లున్నాయి. కాని విద్య అనే</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1202.html>p1202</a></td><td>p1203</td><td><a class=puTa_lanke href=puTa1204.html>p1204</a></td></tr></table>
</div></body></html>
