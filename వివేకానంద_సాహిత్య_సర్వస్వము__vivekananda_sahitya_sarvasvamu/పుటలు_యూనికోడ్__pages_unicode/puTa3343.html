<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3342.html>p3342</a></td><td>p3343</td><td><a class=puTa_lanke href=puTa3344.html>p3344</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>˝</FONT></p>
<p><FONT FACE="SHREE900, SHREE, sans-serif" SIZE="3">తున్నారు. వారు తప్పకుండా మిమ్మల్ని చూడటానికి వస్తారు. మీకు వారు ప్రీతి-&nbsp;<BR>పాత్రులు కాగలరని నమ్మకం.</FONT></p>
<p><FONT FACE="SHREE900, SHREE, sans-serif" SIZE="3">ఇంతే సంగతులు. గౌరవం, ప్రేమ, విధేయతలతో</FONT></p>
<p><FONT FACE="SHREE900, SHREE, sans-serif" SIZE="3">మీ పుత్రుడు</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">˝ ˇ</FONT></p>
<BR>
<p><FONT FACE="SHREE902, SHREE, sans-serif" SIZE="3">(అలసింగ పెరుమాళ్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">న్యూయార్క్‌,</FONT></p>
<p><FONT FACE="SHREE900, SHREE, sans-serif" SIZE="3">ఏప్రిల్‌ 9, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియ అలసింగా,</FONT></p>
<p><FONT FACE="SHREE900, SHREE, sans-serif" SIZE="3">నువ్వు క్రిందటిసారి వ్రాసిన ఉత్తరం కొద్దిరోజుల క్రితమే అందింది.&nbsp;<BR>ఇక్కడ నేను చాలా కార్యనిమగ్నుడనై ఉన్నాను. ప్రతిరోజు చాలా ఉత్తరాలు వ్రాయ-&nbsp;<BR>వలసి వస్తోంది. కాబట్టి నేను త్వరగా జవాబు వ్రాయటంలేదని అనుకోవద్దు. ఐనా&nbsp;<BR>యిక్కడ ఏం జరుగుతోందో నీకు తెలుపటానికి శాయశక్తులా ప్రయత్నిస్తాను.&nbsp;<BR>విశ్వమత మహాసభను గురించిన పుస్తకాలు ఒకటి నీకు పంపమని వ్రాస్తాను. కాని&nbsp;<BR>ఈపాటికి నే నిచ్చిన రెండు చిన్న ప్రసంగాల ప్రతులు నీకు అందివుండవచ్చు.</FONT></p>
<p><FONT FACE="SHREE900, SHREE, sans-serif" SIZE="3">నా కార్యరంగం భారతదేశం అవటంవల్ల నన్ను అక్కడికి రమ్మని సెక్రటరీ&nbsp;<BR>సాహెబ్‌ వ్రాసాడు. ఆ విషయంలో ఏమాత్రం సందేహంలేదు. భారతదేశమంతా&nbsp;<BR>కాంతిపుంజాలు వెదజల్లే ఒక జ్యోతిని మనం వెలిగించవలసి ఉంది. కాబట్టి&nbsp;<BR>తొందరపడకుందాం; భగవదనుగ్రహంవల్ల అంతా సమకూరుతుంది. అమెరి-&nbsp;<BR>కాలో ఉన్న మహాపట్నా లన్నిటిలోను నేను ప్రసంగించాను. ఇక్కడ అవుతున్న&nbsp;<BR>విపరీతమైన ఖర్చుల నన్నిటిని భరించినా, నా తిరుగు ప్రయాణ ఛార్జీలు నా వద్ద&nbsp;<BR>మిగులుతాయి. నా కిక్కడ అనేకమంది స్నేహితులున్నారు. వారిలో చాలామందికి&nbsp;<BR>యిక్కడ ఎక్కువ పలుకుబడి ఉంది. కాని ఛాందసులైన మతాధికారులు నాకు&nbsp;<BR>వ్యతిరేకంగా ఉన్నారు. ప్రత్యక్షంగా నాతో తంటాలుపడలేక, వారు నాకు అంత-&nbsp;<BR>రాయాలు కల్గిస్తూ, దూషిస్తూ నన్ను అపఖ్యాతిపాలు చేయాలనుకొంటు&nbsp;<BR>న్నారు. మన మజుందారు వారికి లోనైనాడు. అసూయతో అతనికి పిచ్చిఎత్తింది.&nbsp;<BR>నే నొక మోసగాణ్ణని, వంచకుణ్ణని వారికి ఎక్కించాడు. నేను తప్పుదార్లు&nbsp;<BR>తొక్కుతూ అమెరికాలో పాపిష్టి జీవితాన్ని గడుపుతున్నానని కలకత్తాలో ప్రచారం&nbsp;<BR>చేస్తున్నాడు. భగవంతు డతణ్ణి దీవించుగాక! సోదరా! విఘ్నాలు లేకుండా ఏ&nbsp;<BR>మంచిపని సాధించలేం. చివరి వరకు ఎవరు నిలువగలరో వారే జయిస్తారు...</FONT></p>
<hr class="puTa_virupu">
<table><tr><td><a class=puTa_lanke href=puTa3342.html>p3342</a></td><td>p3343</td><td><a class=puTa_lanke href=puTa3344.html>p3344</a></td></tr></table>
</div></body></html>
