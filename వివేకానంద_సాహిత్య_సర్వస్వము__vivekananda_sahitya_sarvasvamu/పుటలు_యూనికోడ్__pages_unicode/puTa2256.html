<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2255.html>p2255</a></td><td>p2256</td><td><a class=puTa_lanke href=puTa2257.html>p2257</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - దానం </FONT><FONT FACE="TimesNewRoman, Times, serif" SIZE="2">2 0 7</FONT></p>
<p><FONT FACE="SHREE900, SHREE, sans-serif" SIZE="3">మరికొందరు వేరే విధానాలతోను పనిచేస్తారు. మనమో మతాన్ని మాత్రమే&nbsp;<BR>ఆధారం చేసికొని కదలగలం. ఆంగ్లేయుడు రాజనీతి ద్వారానే మతధర్మాన్ని&nbsp;<BR>సైతం గ్రహించగల్గుతాడు. అమెరికా దేశీయుడు సంఘసంస్కరణ ద్వారా మత-&nbsp;<BR>ధర్మాన్ని సైతం తెలిసికోగల్గుతాడు. కాని హిందువయితే, రాజనీతిని సైతం మతం&nbsp;<BR>ద్వారా గ్రహించగల్గుతాడు. సంఘధర్మం సైతం మతం ద్వారా రావలసివుం-&nbsp;<BR>టుంది. ఎందుకంటే, అది వాని గానానికి పల్లవి. వాని జాతీయ జీవిత&nbsp;<BR>గానంలో తక్కినవన్నీ రాగభేదాలుగా వుంటాయి. దానికిప్పుడు ఆపద వాటిల్లింది.&nbsp;<BR>మన జాతీయ జీవితంలోని ఈ పల్లవిని మార్చబోతున్నట్లు కనబడుతోంది.&nbsp;<BR>మన శరీరానికి ఆధారమైన వెన్నెముకను మార్చాలనుకొంటున్నట్లున్నాం. ఆధ్యా-&nbsp;<BR>త్మిక దండం తొలగించి, దాని స్థానంలో రాజకీయమైన బ్రహ్మదండం నిలప&nbsp;<BR>డానికి ప్రయత్నిస్తున్నాం. అందులో మనం కృతకృత్యులమైతే దాని మూలాన&nbsp;<BR>మనకు వినాశమే చేకూరి వుండేది. కానీ అలా కాలేదు. కాబట్టే ఈ దివ్యశక్తి అవ-&nbsp;<BR>తరించింది. ఈ మహాపురుషుని మీరెలాంటి దృష్టితో గ్రహింపచూచినా నేను&nbsp;<BR>లక్ష్యపెట్టను. మీరు ఆయనపట్ల ఎంతటి గౌరవాన్ని చూపుతారో అనే విషయం&nbsp;<BR>లెక్కలోనిది కాదు. భారతదేశంలో అనేక శతాబ్దాల తర్వాత నేడు, ఈ మహా-&nbsp;<BR>ద్భుత దివ్యశక్తి అవతరించి వచ్చిందని నేను యథార్థంగా, ముఖాముఖిని ప్రతిజ్ఞ&nbsp;<BR>చేసి చెబుతున్నాను. హిందువులు కావడం చేత మీరాశక్తిని పరిశీలించి తెలిసికొని&nbsp;<BR>భారతదేశ క్షేమంకోసం, పునరుద్ధరణకోసం, దాని మూలంగా అఖిలమానవ-&nbsp;<BR>కోటి శుభం కోసం ఏమి జరుగుతుందో తెలుసుకోవడం మీ విధి. ఓహో!&nbsp;<BR>ప్రపంచంలోని ఏ దేశంలోగాని, విశ్వమతభావాలను గూర్చి, విశ్వమానవ&nbsp;<BR>సౌభ్రాత్రం గూర్చి, వాదోపవాదాలు జరగడానికి చాలాముందుగానే, ఇక్కడ, ఈ&nbsp;<BR>నగర సమీపంలో తన జీవితమంతా ఒక నానామత మహాసభగా, ఈ మహా&nbsp;<BR>పురుషుడు గడిపాడు సుమండీ!</FONT></p>
<p><FONT FACE="SHREE900, SHREE, sans-serif" SIZE="3">మన శాస్త్రాలలో చెప్పబడిన పరమోత్తమ గమ్యం నిర్గుణ పరబ్రహ్మం. ఆ&nbsp;<BR>నిర్గుణ పరబ్రహ్మ దర్శనాన్ని పొందగలిగే ఉత్తమార్హత మనలో ప్రతివానికీ, భగవ&nbsp;<BR>దనుగ్రహంవల్ల లభించాలని నేను ఆశిస్తున్నాను. కానీ, అది అసంభవం కావడం&nbsp;<BR>చేత మానవజాతిలో అత్యధిక సంఖ్యాకులకు సగుణ దైవతం అత్యవసరంగా&nbsp;<BR>ఉంది. తన జీవితంలో పరమాదర్శాలను కూర్చుకొని, ఒక ధ్వజంకింద చేరనిదే,&nbsp;<BR>ఏ జాతీ ఏర్పడజాలదు; ఘనత నొందలేదు; ఎంతమాత్రమూ కార్యసాధనం&nbsp;<BR>చేసికోజాలదు. రాజకీయాదర్శాలు కానీ, రాజకీయాదర్శాలకు ప్రతినిధులై&nbsp;<BR>నిలిచే మహాపురుషులుకానీ, చివరికి, సాంఘికాదర్శాలుకానీ, వాణిజ్యాదర్శాలు-&nbsp;<BR>కానీ, భారతదేశంలో ప్రబలం కాజాలవు. ఆధ్యాత్మికాదర్శాలు మన ఎదుట</FONT></p>
<hr class="puTa_virupu">
<table><tr><td><a class=puTa_lanke href=puTa2255.html>p2255</a></td><td>p2256</td><td><a class=puTa_lanke href=puTa2257.html>p2257</a></td></tr></table>
</div></body></html>
