<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3026.html>p3026</a></td><td>p3027</td><td><a class=puTa_lanke href=puTa3028.html>p3028</a></td></tr></table>

<p><FONT FACE="SHREE900, SHREE, sans-serif" SIZE="3">తప్పదు. ‘‘సర్వారంభాహి దోషేణ ధూమే నాగ్నిరివావృతాః’’ నిప్పును పొగకప్పి-&nbsp;<BR>నట్లు అన్ని కార్యాలను దోషాలు ఆవరించి వుంటాయి. (గీత</FONT><FONT FACE="SHREE900, SHREE, sans-serif" SIZE="2"></FONT><FONT FACE="TimesNewRoman, Times, serif" SIZE="2"> XVIII </FONT><FONT FACE="TimesNewRoman, Times, serif" SIZE="2">- </FONT><FONT FACE="SHREE900, SHREE, sans-serif" SIZE="3">-48)&nbsp;<BR>నిప్పు పొగచేత, పొనుగుపడి వుండటం సహజమేకదా? అందువల్ల నీవు పని&nbsp;<BR>చేయకుండా కూర్చుంటావా? నీకు చేతనైనంతవరకు నీవు సత్కర్మలు ఆచ&nbsp;<BR>రిస్తూనే వుండాలి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: సత్కర్మ అంటే ఏమిటి?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: బ్రహ్మసాక్షాత్కారానికి ఉపయోగపడేదంతా సత్కర్మ. ఆత్మ&nbsp;<BR>సాక్షాత్కారానికి ఉపయోగపడే ఏ కర్మనైనా ప్రత్యక్షంగా కాకపోయినా, పరోక్షంగా&nbsp;<BR>నైనా చేయవచ్చు. ఋషులు నిర్దేశించిన మార్గాన్ని అనుసరిస్తే ఆత్మజ్ఞానం&nbsp;<BR>సులభంగా లభిస్తుంది. కాకపోతే, శాస్త్రకారులు నిషిద్ధకర్మలని నిర్దేశించిన కర్మలు&nbsp;<BR>ఆచరిస్తే బంధమే ప్రాప్తిస్తుంది. ఈ మోహబంధం ఎన్నోజన్మలకుకూడ&nbsp;<BR>మాయంకాదు. కాని అన్నియుగాల్లోను, అన్నికాలాల్లోను జీవులకు చివరికి ముక్తి&nbsp;<BR>లభించి తీరుతుంది. జీవుని యథార్థతత్త్వం ఆత్మయే కాబట్టి తన&nbsp;<BR>యథార్థతత్త్వాన్ని అంటే స్వభావాన్ని ఎవరైనా వదలిపెట్టగలరా? వేయి సంవత్స-&nbsp;<BR>రాలు యుద్ధం చేసియైనా, నీ నీడను నీనుండి పారద్రోలగలవా? నీడ ఎల్లప్పుడూ&nbsp;<BR>నీతోనే వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే స్వామీ! శంకరుని ప్రకారం కర్మ, జ్ఞానానికి విరుద్ధం.&nbsp;<BR>జ్ఞానం, కర్మయొక్క కలయికను ఆయన ఎన్నో విధాల ఖండించాడు. కాబట్టి,&nbsp;<BR>జ్ఞానప్రాప్తికి కర్మ ఎలా ఉపయోగపడుతుంది?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: శ్రీశంకరులు ఆ విధంగా చెప్పి, మళ్లీ జ్ఞానప్రాప్తికి కర్మ&nbsp;<BR>పరోక్షంగా సహకరిస్తుందని, చిత్తశుద్ధికి అది సాధనమని వివరించాడు. కాని పర-&nbsp;<BR>మజ్ఞానంలో ఏ విధమైన కర్మస్పర్శ ఉండదనే ఆయన సిద్ధాంతాన్ని ఆక్షేపించను.&nbsp;<BR>మనుష్యునిలో ఎంతవరకు తాను కర్మను చేస్తున్నాననే కర్తృత్వజ్ఞానం&nbsp;<BR>ఉంటుందో, కర్తనని, కర్మఫలమని అనుకుంటూ వుంటాడో అంతవరకు ఏదో&nbsp;<BR>పనిచేయకుండా ఉండలేడు. కర్మ అనేది మానవ స్వభావంలోనే యిమిడివుంది.&nbsp;<BR>కాబట్టి, ఆత్మజ్ఞానం పొందటానికి ఉపయోగపడే పనులను నీవెందుకు&nbsp;<BR>చేయవు? కేవల స్థితినుండి చూస్తే కర్మ అనేది అజ్ఞానంవల్ల కలిగిందే అనేమాట&nbsp;<BR>నిజమేకాని, వ్యావహారిక జ్ఞానస్థితినుండి చూస్తే కర్మకు గొప్ప ప్రయోజన-&nbsp;<BR>ముంది. నీకు ఆత్మసాక్షాత్కారం కలిగినప్పుడు కర్మచేయటం, చేయకపోవటం&nbsp;<BR>అనేది నీ ఆధీనంలోనే ఉంటుంది. ఆ స్థితిలో నీవు చేసే కర్మంతా సత్కర్మే;&nbsp;<BR>జీవులకు లోకానికి శ్రేయస్సు చేకూర్చేదే. బ్రహ్మసాక్షాత్కారమైన తర్వాత నీవు&nbsp;<BR>పీల్చే శ్వాసకూడ జీవునికి శ్రేయస్సు చేకూరుస్తుంది. అప్పుడు నీవు బుద్ధి</FONT></p>
<hr class="puTa_virupu">
<table><tr><td><a class=puTa_lanke href=puTa3026.html>p3026</a></td><td>p3027</td><td><a class=puTa_lanke href=puTa3028.html>p3028</a></td></tr></table>
</div></body></html>
