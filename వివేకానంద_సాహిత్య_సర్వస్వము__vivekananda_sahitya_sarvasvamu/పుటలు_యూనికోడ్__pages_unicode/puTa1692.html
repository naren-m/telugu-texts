<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1691.html>p1691</a></td><td>p1692</td><td><a class=puTa_lanke href=puTa1693.html>p1693</a></td></tr></table>
<p><FONT FACE="SHREE900, SHREE, sans-serif" SIZE="3">భవిష్యన్మతం వేదాంతమా?</FONT></p>
<p><FONT FACE="SHREE900, SHREE, sans-serif" SIZE="3">87</FONT></p>
<p><FONT FACE="SHREE900, SHREE, sans-serif" SIZE="3">సిద్ధాంతాన్ని బోధించగలను. కాని, మీలో ఎంతమంది శ్రద్ధతో అంగీకరిస్తారు?&nbsp;<BR>కాని, సత్యమంతా యిందులో వుంది. నేను మీకు సత్యాన్ని చెప్పితీరాలి.</FONT></p>
<p><FONT FACE="SHREE900, SHREE, sans-serif" SIZE="3">ఈ విషయానికి మరో పక్షం వుంది. స్వచ్ఛం, అతిప్రశస్తం ఐన&nbsp;<BR>సత్యాన్నంతా గబుక్కున సాక్షాత్కరించుకోలేరు. కాబట్టి జనాన్ని ప్రార్థనల ద్వారా,&nbsp;<BR>వాడుకలోని తదితర సాధనానుష్ఠానాల మూలంగా క్రమక్రమంగా ముందుకు తీసు-&nbsp;<BR>కెళ్లాలని ప్రతివాడూ చెబుతాడు. ఇది సరైన పద్ధతో కాదో&nbsp;<BR>నేను నిశ్చయంగా చెప్పలేను. భారతదేశంలో నేను రెండు పద్ధతుల్లోను&nbsp;<BR>కృషి చేస్తాను.</FONT></p>
<p><FONT FACE="SHREE900, SHREE, sans-serif" SIZE="3">కలకత్తాలో దేవుని పేరిట, వేదాల పేరిట, బైబిల్‌ పేరిట, క్రీస్తు పేరిట,&nbsp;<BR>బుద్ధుని పేరిట విగ్రహాలు, ఆలయాలు వున్నాయి. ఆ పద్ధతిలోనూ ప్రయత్నం&nbsp;<BR>సాగనీ. హిమాలయాలమీద ఒకచోటు నిర్ణయించాను. అక్కడ వినిర్మల సత్యం-&nbsp;<BR>తప్ప వేరేదీ ప్రవేశించలేదని నా దృఢనిశ్చయం. నేడు మీకు నేను ప్రసంగించిన&nbsp;<BR>పద్ధతిని అక్కడ ప్రయోగించాలని నా కోరిక. ఆ స్థానాన్ని చూసుకొంటూ ఒక&nbsp;<BR>ఆంగ్లేయుడు, ఒక ఆంగ్ల స్త్రీ వున్నారు. సత్యాన్వేషులకు శిక్షణ యివ్వటం,&nbsp;<BR>బాలురను భయం, మూఢవిశ్వాసాలు లేనివారిగా పెంచి పెద్దచెయ్యటం అక్కడి&nbsp;<BR>లక్ష్యం. క్రైస్తులు, బుద్ధులు, శివులు, విష్ణువులు - వీ రెవరిని గురించీ వారు విన-&nbsp;<BR>కూడదు. ప్రారంభంనుండి తమ కాళ్లమీద తాము నిలబడటం వారు&nbsp;<BR>నేర్చుకొంటారు. శైశవం నుండి దేవు డాత్మస్వరూపుడని, అతణ్ణి ఆధ్యాత్మికంగా&nbsp;<BR>పారమార్థికంగా ఉపాసించాలని నేర్చుకొంటారు. ప్రతిజీవుని ఆత్మ స్వరూపునిగా&nbsp;<BR>పరిగణించాలి. ఇది లక్ష్యం. ఈ ప్రయోగం ఎంతవరకు జయప్రదమౌతుందో&nbsp;<BR>చెప్పలేను. నేడు నా కిష్టమైన విషయాన్ని నేను బోధిస్తున్నాను. ద్వైతభావాన్ని&nbsp;<BR>పురస్కరించుకొని ఏర్పడ్డ మూఢవిశ్వాసాలేవీ లేని వాతావరణంలోనే నేను పెరిగి&nbsp;<BR>వుంటే బాగుండేదని నా కోరిక.</FONT></p>
<p><FONT FACE="SHREE900, SHREE, sans-serif" SIZE="3">ద్వైతవిధానంలో కొంత మంచి వుందని నేను తరుచు అంగీకరిస్తాను: దుర్బ-&nbsp;<BR>లురైన అనేకులకు అది ఉపకరిస్తుంది. ధ్రువనక్షత్రాన్ని చూపెట్టమని మిమ్మల్నొ-&nbsp;<BR>కడు కోరితే, మొదట దానికి దగ్గరగా వున్న కాంతివంతమైన నక్షత్రాన్ని చూపు-&nbsp;<BR>తారు. తరువాత కాంతి తక్కువగా నున్న నక్షత్రాన్ని, పిమ్మట యింకా తక్కువ&nbsp;<BR>కాంతిగల నక్షత్రాన్ని, అనంతరం ధ్రువతారను చూపుతారు. ఈ క్రమంలో దాన్ని&nbsp;<BR>చూడటం అతనికి సులభమౌతుంది. వివిధ సాధనలు,&nbsp;<BR>శిక్షణలు, బైబిల్‌లు, దేవుళ్లు ఆస్తికతకు ప్రారంభరూపాలు, మతంలో&nbsp;<BR>శిశుపాఠాలు.</FONT></p>
<hr class="puTa_virupu">
<table><tr><td><a class=puTa_lanke href=puTa1691.html>p1691</a></td><td>p1692</td><td><a class=puTa_lanke href=puTa1693.html>p1693</a></td></tr></table>
</div></body></html>
