<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3742.html>p3742</a></td><td>p3743</td><td><a class=puTa_lanke href=puTa3744.html>p3744</a></td></tr></table>

<p><FONT FACE="TimesNewRoman, Times, serif" SIZE="2">1 1 6</FONT></p>
<p><FONT FACE="SHREE900, SHREE, sans-serif" SIZE="3">దాని నిమిత్తంగా యూరప్‌లోను, అమెరికాలోను మన మతం బోధింపబడాలి.&nbsp;<BR>ఆధునిక విజ్ఞానశాస్త్రం క్రైస్తవం మొదలైన మతాలను పునాదులతోసహా కూల్చే-&nbsp;<BR>సింది. అన్నిటికంటె ఎక్కువగా భోగలాలసత, ధార్మిక భావాన్నే అంతంచెయ్య-&nbsp;<BR>బోతోంది. యూరప్‌, అమెరికా దేశాలు ఆతురతతో కళ్లు విప్పి భారతదేశంవైపు&nbsp;<BR>ఎదురు చూస్తున్నాయి. మానవప్రేమ చూపించటానికి యిదే సమయం. శత్రు-&nbsp;<BR>దుర్గాలను ఆక్రమించటానికి యిదే అదను.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్యదేశాల్లో స్త్రీలదే ఆధిక్యత. ప్రతిభ, అధికారం అంతా వారి&nbsp;<BR>అధీనాలే. ధీరులు, ప్రతిభావంతులు, వేదాంతంలో నిష్ణాతులు ఐన మీవంటి&nbsp;<BR>స్త్రీలు ఇంగ్లండ్‌ వెళ్లి బోధిస్తే, భారతదేశ మతధర్మాన్ని ఆశ్రయించి, ప్రతి సంవ-&nbsp;<BR>త్సరం నూర్లమంది స్త్రీ పురుషులు ధర్మాత్ములవుతారు. మన దేశంనుండి వెళ్లిన&nbsp;<BR>ఏకైక మహిళ రమాబాయి. ఆమెకున్న ఆంగ్లభాషా పరిజ్ఞానం, పాశ్చాత్య భౌతిక&nbsp;<BR>శాస్త్ర కళ పరిమితం. కాని ఆమె అందరిని ఆశ్చర్యచకితులను చేసింది. మీలాంటి&nbsp;<BR>వారెవరైనా వెళితే ఇంగ్లండ్‌ ఉర్రూతలూగుతుంది. ఇక అమెరికా సంగతి చెప్పాలా?&nbsp;<BR>భారత ఋషిసత్తముల నోటినుండి వెలువడ్డ ధర్మం,&nbsp;<BR>భారతీయ స్త్రీ, భారతీయ వేషంలోనే వెళ్లి ప్రచారం చేస్తే పాశ్చాత్యప్రపంచాన్ని&nbsp;<BR>ముంచెత్తే ఒక మహోత్తుంగమైన ధార్మిక తరంగం బైలుదేరుతుంది. ఇది నాకు&nbsp;<BR>కనిపిస్తూన్న దివ్యదృశ్యం. మైత్రేయి, ఖానా, లీలావతి, సావిత్రి, ఉభయభారతు-&nbsp;<BR>లకు జన్మనిచ్చిన యీ దేశంలో యీ విధంగా సాహసించే స్త్రీయే కరువైందా?&nbsp;<BR>భగవంతుడికే ఎరుక? మనం ఇంగ్లండ్‌ను జయిస్తాం. ఆధ్యాత్మికశక్తి మూలంగా&nbsp;<BR>మనం ఇంగ్లండ్‌ను ఆక్రమిస్తాం. ‘న్యాన్యఃపన్థా విద్యతేయనాయ’ మరోమార్గం-&nbsp;<BR>లేదు. సంఘాలద్వారా, సభలద్వారా ముక్తి ఎన్నటికైనా సాధ్యమౌతుందా? మన&nbsp;<BR>ఆధ్యాత్మికశక్తితో మనను జయించినవారిని మనం దేవతలనుగా చెయ్యాలి. నే నొక&nbsp;<BR>బికారిని, పరివ్రాజక సన్యాసిని, నిస్సహాయుణ్ణి, ఏకాకిని; నే నేం చెయ్యగలను?&nbsp;<BR>మీకు శక్తివుంది, సంపదవుంది, బుద్ధివుంది; పాండిత్యం వుంది. ఈ అవకాశాన్ని&nbsp;<BR>నువ్వు జారవిడుస్తావా? ఇంగ్లండ్‌, ఐరోపా, అమెరికాల దిగ్విజయం, ప్రస్తుతం&nbsp;<BR>మనకిది మహాతంత్రం కావాలి, దీన్లోనే దేశక్షేమం యిమిడివుంది. వికాసమే జీవిత&nbsp;<BR>లక్షణం. మన ఆధ్యాత్మిక ఆదర్శంతో మనం లోకమంతా వ్యాప్తి చెందాలి.&nbsp;<BR>అయ్యో! ఈ శరీరం దుర్బలం. పైపెచ్చు బెంగాలీ శరీరం. దీనికి తోడు శ్రమ-&nbsp;<BR>ఫలితంగా దీనినొక ప్రబలవ్యాధి దాపురించింది. ఐనా ఆశవుంది.</FONT></p>
<p><FONT FACE="SHREE902, SHREE, sans-serif" SIZE="3">శ్లో।। ఉత్స త్స్యతేఽస్తి మమ కోఽపి సమానధర్మాః!</FONT></p>
<p><FONT FACE="SHREE902, SHREE, sans-serif" SIZE="3">కౌలోహ్యయం నిరవధిర్విపులాచ పృథ్వీ।।</FONT></p>
<hr class="puTa_virupu">
<table><tr><td><a class=puTa_lanke href=puTa3742.html>p3742</a></td><td>p3743</td><td><a class=puTa_lanke href=puTa3744.html>p3744</a></td></tr></table>
</div></body></html>
