<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3528.html>p3528</a></td><td>p3529</td><td><a class=puTa_lanke href=puTa3530.html>p3530</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>Ȉ</FONT></p>
<p><FONT FACE="SHREE900, SHREE, sans-serif" SIZE="3">చేసుకొన్నాను. నా విద్యార్థినులలో ఒకరైన కుమారి డచర్‌కు&nbsp;<BR>అక్కడ ఒక కుటీరం వుంది. మేము కొంతమంది అక్కడి కెళ్లి విశ్రాంతి తీసు-&nbsp;<BR>కొంటాం, ఏకాంతంలో ప్రశాంతంగా వుంటాం. నా తరగతులకు వచ్చేవారిలో-&nbsp;<BR>నుండి కొందరు ‘యోగులను’ తీర్చిదిద్దాలని సంకల్పిస్తున్నాను. గ్రీనేకర్‌ దానికి&nbsp;<BR>అనువైన ప్రదేశం కాదు. ఇక ఈ రెండవ స్థలం (సహస్ర ద్వీపవనం) అందు-&nbsp;<BR>బాటులో వుండదు. అందువల్ల కేవలం కుతూహలపరులు అక్కడకురారు.</FONT></p>
<p><FONT FACE="SHREE900, SHREE, sans-serif" SIZE="3">‘జ్ఞానయోగ’ తరగతులకు హాజరైన 130 మంది పేర్లను కుమారి హామ్లిన్‌&nbsp;<BR>రాసి వుంచినందుకు సంతోషం. వారేకాక, బుధవారంనాడు యోగ తరగతులకు&nbsp;<BR>హాజరయ్యేవారు 50 మంది, సోమవారం తరగతులకు వచ్చే 50 మందికూడ&nbsp;<BR>వున్నారు. శ్రీ లాండ్స్‌బర్గ్‌ వద్ద అన్నిపేర్లు వున్నాయి. పేర్లు వున్నా లేకపోయినా&nbsp;<BR>వారంతా హాజరౌతారు. వారు రాకపోతే యితరులు వస్తారు. పని ఆ ప్రకారమే&nbsp;<BR>జరిగిపోతుంది. భగవంతునకు జయం!</FONT></p>
<p><FONT FACE="SHREE900, SHREE, sans-serif" SIZE="3">పేర్లు రాసుకొని, వారికి నోటీసులు పంపటం నిస్సందేహంగా పెద్దపనే. ఆ&nbsp;<BR>పనిని నిర్వహిస్తూన్నందుకు వా రిద్దరికి నా ధన్యవాదాలు. కాని యిది నా సోమ-&nbsp;<BR>రితనమేనని గ్రహించాను. ఇతరులమీద ఆధారపడటం అన్యాయం. సోమరి&nbsp;<BR>తనం ఫలితం ఎల్లప్పుడూ పాపమే. కాబట్టి యికముందు ఆ పనిని నేనే&nbsp;<BR>నిర్వర్తిస్తాను.</FONT></p>
<p><FONT FACE="SHREE900, SHREE, sans-serif" SIZE="3">కుమారి హామ్లిన్‌ చెప్పే ‘సరైనవారి’ని ఎవరినైనా నేను సంతోషంగా చేర్చుకో&nbsp;<BR>టానికి సిద్ధం. కాని దురదృష్టవశాత్తు అలాటివారు ఒక్కరూ నావద్దకు రాలేదు.&nbsp;<BR>‘సరికానివారిలో’ నుండే ‘సరైన’వారిని రూపుదిద్దటం ఉపాధ్యాయుడి (గురువు)&nbsp;<BR>కర్తవ్యం. నాకు గొప్ప ఉత్సాహాన్ని, ప్రోత్సాహాన్ని యిచ్చి, న్యూయార్క్‌లో ‘సరైన&nbsp;<BR>వారికి’ నన్ను పరిచయం చేసినందుకు కుమారి హామ్లిన్‌కి నే నెంతో కృతజ్ఞుణ్ణి.&nbsp;<BR>ఈ పనుల్లో ఆమె నాకెంతో సాయపడింది. ఐనా చిన్నచిన్న నా పనులను నేనే&nbsp;<BR>సొంతంగా చేసుకోవటం మేలనుకొంటున్నాను.</FONT></p>
<p><FONT FACE="SHREE900, SHREE, sans-serif" SIZE="3">కుమారి హామ్లిన్‌ను గురించి నీకు అంత మంచి అభిప్రాయం వున్నందుకు&nbsp;<BR>నాకెంతో సంతోషం. ఆమెకు కొంత సాయం కావలసివుంది. కాబట్టి నువ్వు&nbsp;<BR>సహాయపడతావని విని సంతోషిస్తున్నాను. కాని, తల్లీ శ్రీరామకృష్ణుని అనుగ్ర-&nbsp;<BR>హంతో నేను ఎవరి ముఖంచూసినా, అతడు ఇలాటివాడని, అతని గుణగణాలు&nbsp;<BR>యిలాటివని సహజంగా నా ‘అంతఃప్రబోధం’ అమోఘంగా తెల్పుతుంటుంది.&nbsp;<BR>దాని ఫలితం యిది. నా విషయాల్లో నువ్వు ఏంచేసినా చేయవచ్చు. చిరాకుకూడ&nbsp;<BR>పడను. కుమారి ఫార్మర్‌ సలహాను సంతోషంతో పాటిస్తాను. ఈ ప్రేతాల వెనుక&nbsp;<BR>ఒక అమోఘమైన ప్రేమహృదయం వుంది. కాని ఆ హృదయం కొనియాడదగ్గ</FONT></p>
<hr class="puTa_virupu">
<table><tr><td><a class=puTa_lanke href=puTa3528.html>p3528</a></td><td>p3529</td><td><a class=puTa_lanke href=puTa3530.html>p3530</a></td></tr></table>
</div></body></html>
