<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3394.html>p3394</a></td><td>p3395</td><td><a class=puTa_lanke href=puTa3396.html>p3396</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>˝ </FONT></p>
<p><FONT FACE="SHREE900, SHREE, sans-serif" SIZE="3">‘‘ఓ మధురమూర్తీ, ఎందరో నీకు ఎన్నో సమర్పిస్తారు. నేను పేదవాణ్ణి.&nbsp;<BR>కాని నాకు శరీరముంది, మనస్సుంది, ఆత్మ ఉంది. వాటన్నిటిని నీ కర్పిస్తు-&nbsp;<BR>న్నాను. ఓ జగత్పతీ! వాటిని నువ్వు స్వీకరించు. తృణీకరించవద్దు.’’ నా తను-&nbsp;<BR>వును, ఆత్మను అర్పణం చేశాను. ఒక విషయం. ఇక్కడివారి హృదయాలలో&nbsp;<BR>ఆర్ద్రత (కరుణ) లేదు. ప్రపంచంలో అధిక సంఖ్యాకులు ఈ తెగకు చెందినవారే.&nbsp;<BR>మధురమూర్తియైన మాధవుణ్ణి వారు ఎరుగరు. వీరు బుద్ధి ప్రతిభావంతులుగా&nbsp;<BR>నైన ఉంటారు లేదా, నమ్మక వైద్యం, మంత్ర వైద్యం మొదలైనవాటి వెంటబడే-&nbsp;<BR>వారుగా వుంటారు. ఈ దేశంలోవలె ‘ప్రేమ, బ్రతుకు, స్వేచ్ఛ’ అనేవాటిని గూర్చి&nbsp;<BR>ఈ దేశంలో విన్నంత నేను ఎక్కడా వినలేదు; కాని వాటినిగూర్చి అంతతక్కువగా&nbsp;<BR>అర్థం చేసికొన్నది మరొకటి లేదు. ఇక్కడ భగవంతుడంటే ఒక భయంకరుడు,&nbsp;<BR>లేదా రోగ నివారకుడు. లేదా తరంగ స్వరూపి. భగవంతుడా వీరి ననుగ్రహించు.&nbsp;<BR>ఇక వీరు చిలుకలవలె, ప్రేమ, అని అహర్నిశలు కూస్తూంటారు.</FONT></p>
<p><FONT FACE="SHREE900, SHREE, sans-serif" SIZE="3">మీకు సుస్వప్నాలు, సదాశయాలు కలుగుగాక! మీరు మంచివారు. ఉదా-&nbsp;<BR>రులు. ఇక్కడివారివలె ఆత్మను ప్రాపంచికమైన దానిగా చేయక, అంటే ఆధ్యాత్మి&nbsp;<BR>కతను ప్రాపంచికస్థితికి దిగజార్చక ప్రాపంచికతను ఆధ్యాత్మికతగా మార్పు చెందిం-&nbsp;<BR>చండి. ప్రతిరోజూ దాని ఒక అంశాన్నైనా దర్శించండి. రాత్రింబవళ్ళు ఆ జగ-&nbsp;<BR>త్తులో నివసింప ప్రయత్నించండి. హేయమైనది ఏదైనా మీరు కోరవద్దు. కాలి&nbsp;<BR>కొనవేళ్ళతోనైనా వాటిని స్పృశింపవద్దు. ‘తెగిపోని దారం’లా రాత్రింబవళ్ళు మీ&nbsp;<BR>ఆత్మలను భగవచ్చరణారవిందాలవైపు ప్రాకనివ్వండి. ఆయన మీ హృదయాల-&nbsp;<BR>లోనే సింహాసనాసీనుడై ఉన్నాడు. మిగిలిన, అంటే శరీరం మొదలైనవాటిని వాటి&nbsp;<BR>దారి, వాటిని చూచుకోనివ్వండి - జీవితం క్షణభంగురం, కదలిపోతున్న కలల&nbsp;<BR>వంటిది. యవ్వనం, సౌందర్యం మాసిపోతాయి. రాత్రింబవళ్లు యీ విధంగా&nbsp;<BR>ప్రార్థించండి. ‘‘ఓ దేవా నువ్వే తండ్రివి, తల్లివి, నువ్వే నా భర్తవు, నువ్వే ప్రియు-&nbsp;<BR>డవు, ప్రభుడవు. నిన్ను నేను దేనికోసమూ యాచించటంలేదు. నువ్వు తప్ప&nbsp;<BR>నాకెవరూ వద్దు. నువ్వు నాయందున్నావు. నేను నీ యందున్నాను. నువ్వే నేను;&nbsp;<BR>నేనే నువ్వు.’’ సంపద హరించిపోతుంది. సౌందర్యం అంతరిస్తుంది. ప్రాణం&nbsp;<BR>ఎగిరిపోతుంది. శక్తులు ఉడిగిపోతాయి. కాని భగవంతుడు నిత్యుడు; ప్రేమ&nbsp;<BR>నిత్యం; ఈ లోకంలో యీ యంత్రాన్ని మంచిస్థితిలో ఉంచటం ఆనంద&nbsp;<BR>దాయకమైతే, శరీరంతోపాటు ఆత్మను బాధ చెందకుండ ఉంచగలగటం మరింత&nbsp;<BR>ఆనందదాయకం. అంటే నువ్వు ‘జడపదార్థం’ కాదనటానికి అదే నిదర్శనం.</FONT></p>
<p><FONT FACE="SHREE900, SHREE, sans-serif" SIZE="3">భగవంతుని అంటిపెట్టుకొని ఉండండి. శరీరానికిగాని, మరి దేనికిగాని&nbsp;<BR>ఏది సంభవించినా, సంభవించనీ! అది ఎవరికి లెక్క! భయంకరమైన బాధా</FONT></p>
<hr class="puTa_virupu">
<table><tr><td><a class=puTa_lanke href=puTa3394.html>p3394</a></td><td>p3395</td><td><a class=puTa_lanke href=puTa3396.html>p3396</a></td></tr></table>
</div></body></html>
