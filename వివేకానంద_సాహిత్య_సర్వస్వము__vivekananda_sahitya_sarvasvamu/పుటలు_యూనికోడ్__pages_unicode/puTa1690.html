<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1689.html>p1689</a></td><td>p1690</td><td><a class=puTa_lanke href=puTa1691.html>p1691</a></td></tr></table>
<p><FONT FACE="SHREE900, SHREE, sans-serif" SIZE="3">భవిష్యన్మతం వేదాంతమా?</FONT></p>
<p><FONT FACE="SHREE900, SHREE, sans-serif" SIZE="3">85</FONT></p>
<p><FONT FACE="SHREE900, SHREE, sans-serif" SIZE="3">మానవప్రేమ అంటే ఏమిటి? ‘‘నేనూ నువ్వూ, నా భార్యా, కుమారుడు,&nbsp;<BR>మిత్రుడు ఒక్కటే!’’ అనటం దాదాపుగా ఆ ఐక్యాన్ని ఔననటమే: ఐక్యాన్ని&nbsp;<BR>తెలుసుకోక ఐక్యాన్నే మీరు వక్కాణిస్తున్నారు. ‘‘ఏ స్త్రీ భర్తను భర్తకోసం&nbsp;<BR>ప్రేమించలేదు. భర్తలో వున్న పరమాత్మ కోసమే ప్రేమించింది.’’ భార్య అక్కడ&nbsp;<BR>ఐక్యాన్ని కనుక్కొంటుంది. భర్త భార్యలో తనను దర్శిస్తాడు. - సహజావ&nbsp;<BR>బోధ ప్రేరణచేత అతడు దర్శిస్తాడు. తెలిసి, బుద్ధిపూర్వకంగా అతడు దర్శిం-&nbsp;<BR>చటం లేదు.</FONT></p>
<p><FONT FACE="SHREE900, SHREE, sans-serif" SIZE="3">విశ్వం యావత్తు ఒక అఖండమైన సత్త. మరొక టేదీ వుండటానికి&nbsp;<BR>వీలులేదు. నానాభేదాలనుండి మన మంతా యీ విశ్వసత్తును చేరబోతున్నాం.&nbsp;<BR>కుటుంబాలు కులాలుగా, కులాలు జాతులుగా, జాతులు దేశప్రజలుగా, దేశప్ర-&nbsp;<BR>జలు విశ్వమానవకోటిగా కలిసిపోతున్నాయి - ఎన్ని సంకల్పాలు ఆ ఏకైకాన్ని&nbsp;<BR>చేరబోతున్నాయి! ఈ ఐక్య సాక్షాత్కారమే సమస్తజ్ఞానం, సకల శాస్త్ర విజ్ఞానం.</FONT></p>
<p><FONT FACE="SHREE900, SHREE, sans-serif" SIZE="3">ఐక్యమే జ్ఞానం, భేదమే అజ్ఞానం. ఈ జ్ఞానం మీ జన్మహక్కు. అది నేను&nbsp;<BR>మీకు బోధించవలసింది కాదు. ప్రపంచంలో భిన్నమతా లెన్నడూ లేవు. మనం&nbsp;<BR>కోరినా, కోరకపోయినా మనందరికీ ముక్తి విధిగా లభించి తీరుతుంది.&nbsp;<BR>ముక్త స్థితే మీ స్వభావం కనుక ఏనాటికో ఒకనాటికి మీ కా స్థితి కలిగే&nbsp;<BR>తీరుతుంది. ఇప్పుడూ మనం ముక్తులమే. కాని మన మా విషయాన్ని గుర్తిం-&nbsp;<BR>చటం లేదు. మనం చేస్తున్న దేమిటోకూడా మనం గుర్తించటం లేదు. సకల&nbsp;<BR>మత విధానాలలోను, ఆశయాలలోను ప్రతిపాదించబడ్డ నీతి ఒక్కటే; బోధించ&nbsp;<BR>బడ్డ విషయం ఒక్కటే: ‘‘నిస్స్వార్థుడ వవు. ఇతరులను ప్రేమించు.’’ దీనికి&nbsp;<BR>కారణంగా ఒకడు, ‘‘జిహోవా అలా ఆదేశించాడు’’ అంటాడు. ‘‘అల్లా’’ అని&nbsp;<BR>మహమ్మదు ఎలుగెత్తి చాటుతాడు. మరొకడు ‘‘జీసస్‌’’ అని అరుస్తాడు. అలా&nbsp;<BR>ఆదేశించింది ‘జిహోవా’ మాత్రమే ఐతే, జిహోవాను ఏనాడూ ఎరుగని వారి&nbsp;<BR>కా ఆదేశం ఎలా అందింది? అది జీసస్‌ ఒక్కడి ఆజ్ఞే ఐతే జీససును ఎన్నడూ&nbsp;<BR>ఎరుగనివారి కది ఎలా అందింది? అది విష్ణువు శాసనమే ఐతే ఆయనతో&nbsp;<BR>పరిచయంలేని యూదుల కది ఎలా లభించింది? వీటన్నింటికంటె ప్రశస్తమైన&nbsp;<BR>మరో మూలం వుంది. అదెక్కడుంది? భగవంతుడి శాశ్వతాలయంలో, బ్రహ్మాది&nbsp;<BR>స్తంబపర్యంతం సకల జీవుల ఆత్మలలో వుంది. అనంతమైన నిస్స్వార్థం వుండే&nbsp;<BR>దక్కడే; అనంతమైన త్యాగం వుండే దక్కడే; ఐక్యం వైపుకు మరల్చే&nbsp;<BR>అనంతాకర్షణ వుండే దక్కడే.</FONT></p>
<p><FONT FACE="SHREE900, SHREE, sans-serif" SIZE="3">అజ్ఞానవశాత్తు మనం విభక్తులమైనట్లు, పరిమితులమైనట్లు కనబడు-&nbsp;<BR>తోంది; అప్పుడు మనం చిన్న శ్రీమతి... ఫలానా; శ్రీ.... ఫలానా అయ్యాం.</FONT></p>
<hr class="puTa_virupu">
<table><tr><td><a class=puTa_lanke href=puTa1689.html>p1689</a></td><td>p1690</td><td><a class=puTa_lanke href=puTa1691.html>p1691</a></td></tr></table>
</div></body></html>
