<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa230.html>p230</a></td><td>p231</td><td><a class=puTa_lanke href=puTa232.html>p232</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">మతాలలోను ‘శబ్ద’ మనబడుతుంది. దీని వెనుక ఈశ్వరుడున్నాడు.&nbsp;<BR>విశ్వజనీనభావం మహత్తు అని సాంఖ్యులవల్ల పేర్కోబడినది. - అది విశ్వ&nbsp;<BR>జనీన జ్ఞానం, ఆ పేరేమిటి? ఏదో ఒక పేరు వుండాలి కదా. ఈ ప్రపంచం&nbsp;<BR>ఏకరూపంలో లేక సమరూపాన విరాజిల్లేది. సమస్త విశ్వంలో ఏ పదార్థం&nbsp;<BR>వుందో ప్రతి అణువులోను అదే పదార్థంవుందని ఆధునిక భౌతికశాస్త్రం&nbsp;<BR>నిస్సందేహంగా రూఢిచేస్తోంది. ఒక మట్టిముద్ద ఎలాటిదో మీరు తెలుసు&nbsp;<BR>కొంటె సమస్త విశ్వం ఎలాటిదో మీరు గ్రహించగలరు. విశ్వంలోని ప్రాణులలో&nbsp;<BR>మనిషిని ప్రతిరూపజీవిగా మనం భావించవచ్చును. అతడొక చిన్నవిశ్వం -&nbsp;<BR>పిండాండం. మనిషికి రూపం వుంది, రూపానికి నామం వుంది; అతడి వెనుక&nbsp;<BR>భావం వుంది - చింతాసమన్వితసత్త వుంది. విశ్వంకూడ యీ విధానాన్ని&nbsp;<BR>అనుసరించే నిర్మించబడింది. ప్రశ్న యిది. దాని పేరేమిటి? హిందువుల&nbsp;<BR>విశ్వాసాన్ని అనుసరించి అది ఓమ్‌; ప్రాచీనకాలపు ఈజిప్షియన్లుకూడ అలాగే&nbsp;<BR>విశ్వసించారు. కఠోపనిషత్తులో యిలా నిర్వచించబడింది; దేనిని అన్వేషించి&nbsp;<BR>మానవుడు బ్రహ్మచర్యాన్ని అభ్యసిస్తాడో అదేమో సంక్షేపంగా వివరిస్తాను.&nbsp;<BR>అది ఓమ్‌ - అది బ్రహ్మù  - పరివర్తన మెరుగనిది ఒక్కటి; సర్వోత్కృష్ట&nbsp;<BR>మైనది. పరివర్తన మెరుగని ఆ ఒక్కదానిని ఎవ్వడు ఎరుగుతాడో, ఆతడు తాను&nbsp;<BR>కాంక్షించిన దాన్ని పొందగలడు.</FONT></p>
<p><FONT FACE="SHREE900, SHREE, sans-serif" SIZE="3">ఓమ్‌ సమస్త విశ్వాన్ని లేక భగవంతుణ్ణి సూచించే నామం. బాహ్య&nbsp;<BR>ప్రపంచానికీ ఈశ్వరుడికీ నడుమ నిలబడి, అది రెండిటిని సూచిస్తుంది. వివిధ&nbsp;<BR>ఇంద్రియాల ననుసరించి, స్పర్శ అని, రంగు అని, రుచి అని, యిలాగే వివిధ&nbsp;<BR>రీతుల విడివిడిగా విశ్వాన్ని ఊహించగలం. వేర్వేరు దృక్పథాల ననుసరించి,&nbsp;<BR>యీ విశ్వాన్ని సహస్ర సంఖ్యలుగల విశ్వాలుగా గ్రహించగలం. ప్రత్యేక విశ్వం సమ-&nbsp;<BR>గ్రమై, ప్రత్యేకమైన నామంతో, రూపంతో భావంతో వెలస్తుంది. ఈ భావాలు&nbsp;<BR>‘ప్రతీకాలు’. ఒక్కోదానికి ఒక్కో పేరువుంది. ఈ పేర్లు పవిత్ర చిహ్నాలను&nbsp;<BR>సూచిస్తవి. అవి భక్తియోగంలో వ్యవహరించబడుతూంటాయి. దాదాపుగా&nbsp;<BR>వాటికి అనంత శక్తి వుంది. ఈ శబ్దాలను పురశ్చరణ చేయగానే, మనం దేన్ని&nbsp;<BR>కాంక్షిస్తే దాన్ని పొందగలం. మనం పరిపూర్ణత్వాన్ని పొందగలం. కాని యీ సంద-&nbsp;<BR>ర్భంలో రెండు విషయాలను మనం గమనించాలి. ‘‘గురువు మహిమోపేతుడై&nbsp;<BR>వుండాలి; శిష్యుడూ అలాటివాడై వుండివుండాలి’’ అని కఠోపనిషత్తు తెలుపు-&nbsp;<BR>తోంది. ఈ ప్రభావం, యీ నామం ఒకరినుంచి వేరొకరికి పరత్పరానుసారంగా&nbsp;<BR>రావాలి. పరమగురువునుంచి గురువుకు, గురువునుంచి శిష్యుడికి, శిష్యుడినుంచి&nbsp;<BR>ప్రశిష్యుడికి ఆధ్యాత్మికభావస్రవంతి ప్రగాఢశక్తిసమన్వితమై ప్రాచీనకాలంనుంచి</FONT></p>
<hr class="puTa_virupu">
<table><tr><td><a class=puTa_lanke href=puTa230.html>p230</a></td><td>p231</td><td><a class=puTa_lanke href=puTa232.html>p232</a></td></tr></table>
</div></body></html>
