<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1003.html>p1003</a></td><td>p1004</td><td><a class=puTa_lanke href=puTa1005.html>p1005</a></td></tr></table>
<p><FONT FACE="SHREE900, SHREE, sans-serif" SIZE="3">180 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">‘కఖ’ అవుతుంది. ‘క’ బాహ్యప్రపంచం, ‘ఖ’ ఆంతరప్రపంచం. ఈ రెంటికీ&nbsp;<BR>అభేదప్రతిపత్తి. బాహ్యమేదో, అంతరమేదో మనం విడదీయలేం. మనం చూసే&nbsp;<BR>వస్తువుమాత్రం బాహ్యంకాదు - ఆంతరమూ కాదు. ప్రపంచం ఈ బాహ్యాంతరాల&nbsp;<BR>సమ్మేళనం.</FONT></p>
<BR>
<p><FONT FACE="SHREE900, SHREE, sans-serif" SIZE="3">మరొక ఉదాహరణ: నిశ్చలంగా ఉండే ఒక సరస్సులోకి ఒకరాయి విసరితే ఆ&nbsp;<BR>సరస్సులో చలనం పుడుతుంది; కొన్ని తరంగాలు పుడుతాయి. ఆ తరంగాలు మనం&nbsp;<BR>విసరిన రాతిని కప్పివేస్తాయి. బాహిరవస్తుజాలం ఇలాంటి రాళ్లు. అవి మన మానస&nbsp;<BR>సరోవరంలో ప్రవేశిస్తే, మన మనసు కల్లోలిత మవుతుంది. మన మను&nbsp;<BR>భవించేది ఈ మానసిక కల్లోలాన్నేగానీ దానిలో ప్రవేశించిన వస్తుజాలాన్ని కాదు.</FONT></p>
<p><FONT FACE="SHREE900, SHREE, sans-serif" SIZE="3">ఇలా మనసులో పుట్టే తరంగజాలాలే, మనం చూచే ప్రపంచానికి కారణ&nbsp;<BR>మవుతున్నాయి. నే నిక్కడ ఆధ్యాత్మిక - ఆదిభౌతికవాదాల గూర్చి తర్కించటం&nbsp;<BR>లేదు. బాహ్యప్రపంచంలో వస్తుజాల ముందని మనం అంగీకరిద్దాం. అయితే మనం&nbsp;<BR>చూసేది మాత్రం ఆ బాహ్యప్రపంచ వస్తుజాలం కాదు. మనం మన మనసు నుండి&nbsp;<BR>ఆ వస్తువుకు కొంత కలిపి చూస్తున్నాం. అంటె, మనం చూసేది, అనుభవించేది&nbsp;<BR>కేవలం ఈశ్వరసృజిత ప్రపంచం కాదు; బాహ్యప్రపంచాన్ని యథాతథంగా మనం&nbsp;<BR>గ్రహించటం లేదు. దానికి తోడుగా మనం కొంత సృజిస్తున్నాం. మన ప్రపంచం&nbsp;<BR>ఈశ్వర సృష్టిపై జీవసృష్టి.</FONT></p>
<p><FONT FACE="SHREE900, SHREE, sans-serif" SIZE="3">ఈ గాజుపాత్ర ఉంది. నా మనోకల్పనను అంటే, నేను సృష్టించిన భాగాన్ని&nbsp;<BR>తీసివేశామనుకుందాం. ఏమి మిగులుతుందీ? ఏమీ మిగలదు. అప్పు డీ గాజుపాత్ర&nbsp;<BR>అదృశ్య మవుతుంది. ఈ బల్ల ఉంది. దీనినుండి నా మనోకల్పనను - జీవసృష్టిని&nbsp;<BR>ఉపసంహరించాను. అప్పుడు ఏముంటుందీ? అప్పుడు ఈ బల్ల ఉండదు.&nbsp;<BR>ఎందుకంటె, ఈ బల్ల ఈశ్వర సృష్టిపై జీవసృష్టి. సరోవరంలో ఒక రాయిని&nbsp;<BR>విసరినప్పుడెల్లా, అది దానిలో తరంగాలు రేపుతూ ఉంటుంది. అందుకే మనం&nbsp;<BR>ఈశ్వర సృష్ట ప్రపంచాన్ని చూడలేకున్నాం. మనం ఏ తరంగాలను పుట్టించ&nbsp;<BR>కుండా, మన మనసును నిగ్రహించుకుంటే, మన మప్పుడు సిద్ధులమౌతాం.&nbsp;<BR>అప్పుడు మన జీవసృష్టి తొలగిపోయి మనం చూచే ప్రపంచం ఉపశమమౌతుంది.&nbsp;<BR>అప్పుడు ప్రపంచం లేనేలేదు.</FONT></p>
<p><FONT FACE="SHREE900, SHREE, sans-serif" SIZE="3">మన బంధాలను మనమే సృష్టించుకొంటున్నామన్న విషయం స్పష్టం. ఎలా?&nbsp;<BR>మన మనోకల్పన వల్ల. మన జీవసృష్టి వల్ల, మన బంధాలను మనమే&nbsp;<BR>వేసుకుంటున్నామని గ్రహించాలి. ఈ మనఃకల్పిత జీవసృష్టిని ఉపసంహరించుకో&nbsp;<BR>గలిగితే చాలు. మరి దీన్నెలా ఉపసంహరించాలీ? బాహ్యవస్తుజాలంతో తాదాత్మ్య&nbsp;<BR>భ్రాంతి తొలగిపోతే, ఈ మనోకల్పన ఉపశమిస్తుంది; మనోకల్పనతోపాటు,</FONT></p>
<hr class="puTa_virupu">
<table><tr><td><a class=puTa_lanke href=puTa1003.html>p1003</a></td><td>p1004</td><td><a class=puTa_lanke href=puTa1005.html>p1005</a></td></tr></table>
</div></body></html>
