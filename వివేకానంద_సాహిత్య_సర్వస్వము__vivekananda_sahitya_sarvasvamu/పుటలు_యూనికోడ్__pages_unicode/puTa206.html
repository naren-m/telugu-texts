<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa205.html>p205</a></td><td>p206</td><td><a class=puTa_lanke href=puTa207.html>p207</a></td></tr></table>


<p><FONT FACE="SHREE900, SHREE, sans-serif" SIZE="3">త్కృష్టమైన మహిమను చేకూర్చేది అదే! ఈ ఉదారాశయసిద్ధికోసం ‘‘ఆకుల&nbsp;<BR>లెక్క’’ అనవసరం. మీరు క్రైస్తవులు కాగోరితే ‘‘ఏసుక్రీస్తు జెరూసలేంలో&nbsp;<BR>జన్మించాడా బెథ్లెహామ్‌లో జన్మించాడా? ‘గిరిమీది ప్రబోధం’ సరిగా ఏ తేదీ&nbsp;<BR>నాడు గావించబడింది?’’ అని మీరు ప్రశ్నించుకోనక్కర్లేదు. కాని ‘గిరిమీది&nbsp;<BR>ప్రబోధం’లోని జ్ఞానానుభూతిని పొందటం మీ కర్తవ్యం. అది బోధచేయబడిన&nbsp;<BR>కాలనిర్ణయానికై మీరు రెండువేల పదజాలాన్ని పరిశీలించ నవసరం లేదు.&nbsp;<BR>ఇలాటి పరిశీలన పండితుల ప్రమోదానికై ఏర్పడింది. దాన్ని వారిని పరిశీలిం-&nbsp;<BR>చనివ్వండి, మీరు ‘తథాస్తు’ అనండి. మనం మామిడిపళ్లను ఆరగిద్దాం.</FONT></p>
<p><FONT FACE="SHREE900, SHREE, sans-serif" SIZE="3">ఆచార్యుడిలో గమనించవలసిన రెండవ నియమం యిది: అతడు పాపర-&nbsp;<BR>హితుడై వుండాలి. ఇంగ్లండ్‌లో ఒకప్పుడు మిత్రుడొకడు నన్నిలా ప్రశ్నించాడు:&nbsp;<BR>‘‘ఆచార్యుడి వ్యక్తిత్వాన్ని మనం ఎందుకు పరికించాలి? అతడు బోధించినదాన్ని&nbsp;<BR>వివేకపూర్వకంగా గ్రహించటమే కదా మన కర్తవ్యం!’’ ఈ ఊహ సరైనది కాదు.&nbsp;<BR>ఫలానా వ్యక్తి నాకు గతివిజ్ఞానశాస్త్రాన్నిగాని, రసాయనశాస్త్రాన్నిగాని లేక మరే&nbsp;<BR>భౌతికశాస్త్రాన్నిగాని బోధింపదలస్తే, ఆతడి గుణం ఎలాటిదైనా కావచ్చు. గతి&nbsp;<BR>విజ్ఞానశాస్త్రాన్నిగాని లేక మరే భౌతికశాస్త్రాన్నిగాని ఆతడు బోధించవచ్చు. భౌతిక&nbsp;<BR>శాస్త్రంవల్ల చేకూరవలసింది మేధాసంపదకు సంబంధించిన జ్ఞానం మాత్రమే.&nbsp;<BR>మేధాశక్తి మీదే యిది ఆధారపడివుంటుంది. అపారమేధాసంపదగల వ్యక్తికి ఆత్మ-&nbsp;<BR>శక్తి శుద్ధపూజ్యం కావచ్చు. కాని ఆధ్యాత్మిక శాస్త్రాలను గురించి సమీక్ష వేరై&nbsp;<BR>వుండాలి. ఎవరి హృదయం కళంకితమై వుంటుందో, దాన్లో ఆధ్యాత్మిక వెలుగు&nbsp;<BR>వుంటుందని మనం ఎన్నటికీ తలచరాదు. పాపసంభరిత హృదయం బోధించేది&nbsp;<BR>ఏమిటి? దాని కేమీ తెలియదు. ఆధ్యాత్మిక సత్యం పవిత్రతే. ‘‘పవిత్ర మన-&nbsp;<BR>స్కులు ధన్యులు; కారణం ఏమంటె వారికి ఈశ్వరసాక్షాత్కారం లభించి తీరు-&nbsp;<BR>తుంది.’’ సర్వమతసారం యీ ప్రవచనంలో యిమిడివుంది. దీన్ని మీరు ఒంట-&nbsp;<BR>పట్టించుకొంటే, భూతకాలంలో బోధించబడినదంతా, భావికాలంలో బోధింప&nbsp;<BR>సాధ్యమయ్యేదంతా మీరు గ్రహించే వున్నారని వక్కాణించవచ్చు. మీరు మరి దేన్నీ&nbsp;<BR>పరిశీలించ నక్కర్లేదు. అవశ్యం మీరు గ్రహించవలసినదంతా ఆ ఒక్క వాక్యంలోనే&nbsp;<BR>యిమిడివుంది. తక్కిన శాస్త్రాలన్నీ పోయినప్పటికీ, ఆ ఏకైక ప్రవచనం లోకస-&nbsp;<BR>ముద్ధరణ చేయగలదు. వ్యక్తి పరిశుద్ధాత్ముడైతేగాని ఈశ్వరదర్శనం, సాక్షాత్కారం&nbsp;<BR>సుసాధ్యం కాబోదు. కాబట్టి ఆధ్యాత్మిక విద్యాబోధనకు పవిత్రత అనివార్య&nbsp;<BR>గుణం. అత డెలాటివాడో ముందు గమనించి, తరువాత ఆతడేమి బోధిస్తాడో&nbsp;<BR>మనం గ్రహించాలి. కేవలం మేధావులైన బోధకులను వేరు తెరగులో పరిశీలిం-&nbsp;<BR>చవచ్చు. ఆ వ్యక్తి ఎలాటివాడో అనే అంశంకంటె ఆతడేం తెల్పుతాడో అనే</FONT></p>
<hr class="puTa_virupu">
<table><tr><td><a class=puTa_lanke href=puTa205.html>p205</a></td><td>p206</td><td><a class=puTa_lanke href=puTa207.html>p207</a></td></tr></table>
</div></body></html>
