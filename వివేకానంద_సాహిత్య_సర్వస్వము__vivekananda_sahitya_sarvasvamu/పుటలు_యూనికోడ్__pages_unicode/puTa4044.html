<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4043.html>p4043</a></td><td>p4044</td><td><a class=puTa_lanke href=puTa4045.html>p4045</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">4 1 7</FONT></p>
<p><FONT FACE="SHREE900, SHREE, sans-serif" SIZE="3">తున్నాయి. నీ పెంకెతనం, గర్వం, ఉత్సాహం, శక్తి మొదలైనవన్నీ అర్థంలేనివి.&nbsp;<BR>కేవలం హాస్యాస్పదాలు; నువ్వు బోర్డింగ్‌ స్కూల్‌లోని (అన్నం పెట్టి చదువు&nbsp;<BR>చెప్పే బడిలోని) పిల్లవు. నీకు వెన్నెముక లేదు! ధైర్యంలేదు.</FONT></p>
<p><FONT FACE="SHREE900, SHREE, sans-serif" SIZE="3">అయ్యో, జీవితమంతా వెంటబెట్టుకొనిపోయే స్థితిలోనే ఉండటమా! ఇవి&nbsp;<BR>చాల కఠినమైన మాటలు, అత్యంత క్రూరమైన మాటలు. కాని అందుకు నే&nbsp;<BR>నేమీ చేయలేను. మేరీ! నిన్ను ప్రేమిస్తున్నాను. హృదయపూర్వకంగా, యథార్థంగా&nbsp;<BR>ఇచ్చకపు మాట లనే పటికబెల్లపు ముక్కలుపెట్టి నిన్ను మోసగించలేను.&nbsp;<BR>అలాంటి మాటలు నా నోటినుండి ఎప్పుడూ రావు.</FONT></p>
<p><FONT FACE="SHREE900, SHREE, sans-serif" SIZE="3">అంతేకాక, నేను చనిపోతున్నవాణ్ణి. నిన్ను పరిహాసం చేయటానికి నాకు&nbsp;<BR>వ్యవధిలేదు. అమ్మాయీ, మేలుకో! ఇప్పుడు నీవద్దనుండి సరైన చీవాట్లు పెట్టే&nbsp;<BR>జాబులు ఆశిస్తున్నాను. దాన్ని సూటిగాను, యథార్థంగాను చెప్పు. నాకు&nbsp;<BR>యిప్పుడు ఎక్కువ ప్రేరణ అవసరంగా ఉంది.</FONT></p>
<p><FONT FACE="SHREE900, SHREE, sans-serif" SIZE="3">‘మ్యాక్‌వేఘన్‌’ యిక్కడ ఉన్నప్పుడు వారి విషయం నాకేమీ తెలియలేదు.&nbsp;<BR>శ్రీమతి ‘బుల్‌’నుండిగాని, నివేదిత వద్దనుండిగాని సరాసరి నా కేవర్తమానంగాని&nbsp;<BR>అందలేదు. కాని వారు నార్వేలో శ్రీమతి ‘బుల్‌’కు అతిథులుగా ఉన్నారని శ్రీమతి&nbsp;<BR>సెవియర్‌ క్రమం తప్పక రాస్తోంది.</FONT></p>
<p><FONT FACE="SHREE900, SHREE, sans-serif" SIZE="3">నివేదిత ఎప్పుడు ఇండియా వస్తుందో నాకు తెలియదు. లేక అసలు ఆమె&nbsp;<BR>తిరిగి భారతదేశం వస్తుందా?</FONT></p>
<p><FONT FACE="SHREE900, SHREE, sans-serif" SIZE="3">నేను ఒక విధంగా పనినుండి విరమించినవాణ్ణిగా ఉన్నాను. ఉద్యమం ఎలా&nbsp;<BR>కొనసాగుతూందో పట్టించుకోటం లేదు. ఉద్యమంకూడ పెరిగిపోతోంది. దాన్ని-&nbsp;<BR>గూర్చి వివరంగా అన్ని విషయాలు తెలిసికోటం ఒకడికి అసాధ్యం.</FONT></p>
<p><FONT FACE="SHREE900, SHREE, sans-serif" SIZE="3">తినటం, నిద్రించటం, శరీరాన్ని పోషించటం తప్ప ఇప్పుడు నే నేమీ&nbsp;<BR>చేయటంలేదు. ప్రియమైన మేరీ సెలవు. ఈ జీవితంలో మరొకమారు కలుస్తా-&nbsp;<BR>మని ఆశిస్తాను. కాని కలిసినా, కలువకపోయినా నేను విరమిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">సదా నీ ప్రియ సోదరుడు, వివేకానంద.</FONT></p>
<p><FONT FACE="TimesNewRoman, Times, serif" SIZE="3">6 3 3</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి క్రిస్టైన్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">బేలూరు మఠం, జిల్లా: హౌరా, బెంగాల్‌,</FONT></p>
<p><FONT FACE="SHREE900, SHREE, sans-serif" SIZE="3">ఆగస్ట్‌ 27, 1901.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన క్రిస్టినా,</FONT></p>
<p><FONT FACE="SHREE900, SHREE, sans-serif" SIZE="3">నీవద్దనుండి పెద్ద జాబుకై ఆశిస్తున్నాను. కాని నా ఆశ లన్నింటి మాదిరి&nbsp;<BR>అది జరుగదని భయపడుతున్నాను.</FONT></p>
<hr class="puTa_virupu">
<table><tr><td><a class=puTa_lanke href=puTa4043.html>p4043</a></td><td>p4044</td><td><a class=puTa_lanke href=puTa4045.html>p4045</a></td></tr></table>
</div></body></html>
