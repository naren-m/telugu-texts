<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa579.html>p579</a></td><td>p580</td><td><a class=puTa_lanke href=puTa581.html>p581</a></td></tr></table>
<p><FONT FACE="SHREE900, SHREE, sans-serif" SIZE="3">మత స్వత్వాలు</FONT></p>
<p><FONT FACE="TimesNewRoman, Times, serif" SIZE="2">1 6 5</FONT></p>
<p><FONT FACE="SHREE900, SHREE, sans-serif" SIZE="3">సృష్టిమర్మాన్ని తెలుసుకోని పక్షంలో జీవితం ఎడారి వంటిదైపోతుంది;&nbsp;<BR>మానవజీవితం నిరర్థకమౌతుంది. ‘‘ప్రస్తుతం వున్నదాంతో తృప్తిపడండి’’ అనే&nbsp;<BR>మాట వినసొంపుగానే వుంటుంది. ఆవులు, కుక్కలు అలాగే వుంటాయి. అలా&nbsp;<BR>వుండటం వల్లే అవి పశువులయ్యాయి. మానవులంతా వున్నదాంతో తృప్తిపడి,&nbsp;<BR>విశ్వానికి అవతల వున్నదానికోసం అన్వేషణ విరమిస్తే మానవజాతి తిరిగి పశు-&nbsp;<BR>స్థాయికి దిగిపోవలసి వస్తుంది. మతమే - పరతత్త్వాన్ని గురించిన జిజ్ఞాసే - మాన-&nbsp;<BR>వుణ్ణి జంతువులనుండి వేరుచేస్తోంది. స్వాభావికంగానే పైకిచూసే జీవి మానవుడే&nbsp;<BR>అనటం యథార్థం. తక్కిన జంతువులన్నీ కిందికి చూస్తాయి. ఈ ఊర్ధ్వాభి-&nbsp;<BR>ముఖం, ఊర్ధ్వగమనం, యీ పరిపూర్ణత్వం పొందడానికి జరిగే ప్రయత్నాలే&nbsp;<BR>మోక్షం. మానవుడెంత వేగంగా పైకిపోవడానికి ప్రారంభిస్తాడో అప్పుడు సత్యమే&nbsp;<BR>మోక్షమనే భావాల గ్రహించి, అంత శీఘ్రగతిని ఉన్నతి పొందుతుంది. ఈ ప్రగతి&nbsp;<BR>మీ జేబులోని మొత్తం డబ్బెంత అనేదానిపై గాని, మీరు ధరించే&nbsp;<BR>దుస్తులమీదగాని, మీరు నివసించే గృహంమీదగాని కాక, మీ మెదడులోని ఆ&nbsp;<BR>ధ్యాత్మిక భావసంపద మీద ఆధారపడి వుంటుంది. మానవాభ్యుదయాని కదే&nbsp;<BR>గీటురాయి; భౌతికాభివృద్ధికి, జ్ఞానాభివృద్ధికి మూలం అదే; వెనుకనుండి&nbsp;<BR>నడుపుతోన్న ప్రేరకశక్తి అదే; మానవకోటి పురోగతికి ప్రోత్సాహం కలిగించే దదే.</FONT></p>
<p><FONT FACE="SHREE900, SHREE, sans-serif" SIZE="3">మానవజాతి చరమగమ్య మేమిటి? సుఖానుభవమా? ఇంద్రియ&nbsp;<BR>భోగమా? స్వర్గంలో తప్పెట్లు వాయిస్తూ, సింహాసనం చుట్టూ తాము నివసి-&nbsp;<BR>స్తుంటామని పూర్వం చెప్పుకొనేవారు; ఈ కాలంలో ఆ ఆశయం చాలదేమో!&nbsp;<BR>అక్కడ వివాహాలు చేసికొంటామని, భోగాలననుభవిస్తామని చెప్పి, వెనుకటి ఆశ-&nbsp;<BR>యానికి మెరుగుపెట్టారు. ఈ రెండిటిలో ఏదో ఒకటి మెరుగ్గా వున్నదనుకొంటే&nbsp;<BR>రెండవదే హీనంగా వుందని తెలుపవచ్చును. స్వర్గాన్ని గురించిన వివిధ సిద్ధాం-&nbsp;<BR>తాలు మనోదౌర్బల్యానికి నిదర్శనాలు. ఆ దౌర్బల్యం యిది: ఇంద్రియభోగమే&nbsp;<BR>జీవిత పరమావధి అని అనుకోవటం మొదటిది. పంచేంద్రియాలకు అతీతమైన&nbsp;<BR>దాన్ని భావించలేకపోవటం రెండోది. ప్రయోజనవాదులు ఎంతటి సబబులేని-&nbsp;<BR>వారో, యీ స్వర్గవాదులూ అంతటివారే. అయినా ఆధునిక నాస్తిక ప్రయోజన&nbsp;<BR>వాదులకంటే వారు ఎంతో మెరుగు. అస లీ ప్రయోజనదృష్టిలో కుర్రతనం&nbsp;<BR>వుంది. ‘‘ఇదిగో, ఇక్కడ నా కొలబద్ద వుంది. నా కొలబద్దతోనే యావత్తు&nbsp;<BR>విశ్వాన్ని నిర్ణయించాలి’’ అని చెప్పడానికి మీకేం అధికారం వుంది? తిండి,&nbsp;<BR>డబ్బు, దుస్తులు - ఇవే దేవుడని బోధించే మీ కొలబద్దతో ప్రతి సత్యాన్ని&nbsp;<BR>నిరూపించ ప్రయత్నించడానికి మీ కేం అధికారం వుంది?</FONT></p>
<p><FONT FACE="SHREE900, SHREE, sans-serif" SIZE="3">మతం తిండిలో, ఇంట్లో లేదు. ‘‘మతం వల్ల ప్రయోజనం ఏమిటి?’’&nbsp;<BR>అనే ప్రశ్న మాటిమాటికి వేస్తూండటం మనం వింటుంటాం. ‘‘అది పేదల</FONT></p>
<hr class="puTa_virupu">
<table><tr><td><a class=puTa_lanke href=puTa579.html>p579</a></td><td>p580</td><td><a class=puTa_lanke href=puTa581.html>p581</a></td></tr></table>
</div></body></html>
