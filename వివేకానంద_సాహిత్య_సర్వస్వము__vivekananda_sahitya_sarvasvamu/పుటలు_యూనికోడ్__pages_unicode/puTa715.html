<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa714.html>p714</a></td><td>p715</td><td><a class=puTa_lanke href=puTa716.html>p716</a></td></tr></table>

<p><FONT FACE="TimesNewRoman, Times, serif" SIZE="2">3 0 0</FONT></p>
<p><FONT FACE="SHREE900, SHREE, sans-serif" SIZE="3">ఏమిటి? నువ్వు భాగాలుగా చీలదియ్య గలగటానికి భౌతిక పదార్థమా? అనం-&nbsp;<BR>తమైనది ఎన్నటికీ విభాజ్యంకాదు. విభజించటం సాధ్యమైతే అది అనంతమే&nbsp;<BR>కాదు. మరి పర్యవసానం ఏమిటి? ఇది జవాబు - నువ్వే విశ్వాత్మవు. నువ్వు&nbsp;<BR>అఖండాత్మ స్వరూపుడవే కాని తదంశమాత్రుడవు కావు. నువ్వు దేవుడి పరి&nbsp;<BR>పూర్ణస్వరూపమే ఐతే, యీ నానాత్వమంతా ఏమిటి? లక్షలకొద్దీ వ్యష్ట్యాత్మలను&nbsp;<BR>మనం చూస్తున్నాం. అవన్నీ ఏమిటి? సూర్యుడు లక్షలకొద్దీ నీటిబిందువుల్లో&nbsp;<BR>ప్రతిఫలించగా, ప్రతి బిందువులోను సూర్యుడి ఆకృతి, సంపూర్ణరూపం&nbsp;<BR>వుంటుంది; కాని అవి ప్రతిబింబాలు మాత్రమే. యథార్థమైన సూర్యుడు&nbsp;<BR>ఒక్కడే. అలాగే మనలోని ప్రతి ఒక్కరిలోనువున్న ఆత్మ దేవుడి ప్రతిబింబం&nbsp;<BR>మాత్రమే. అంతకంటె మరేమీ కాదు. వెనుకవున్న సత్యస్వరూపం అద్వితీయ&nbsp;<BR>బ్రహ్మమే. మన అందరికీవున్న ఐక్యం అందులోనే. ఆత్మగా ఈ జగత్తులో వుంది&nbsp;<BR>ఒక్కటే. అది నాలో వుంది, నీలో వుంది. అదొక్కటే, ఆ ఒక్క ఆత్మే యీ&nbsp;<BR>వివిధ దేహాల్లో వివిధాత్మలుగా ప్రతిఫలిస్తూంది. కాని మన కీ విషయం తెలి-&nbsp;<BR>యదు; మనం పరస్పరం వేరని భావిస్తాం. పరమాత్మనుండికూడ మనం వేరని&nbsp;<BR>భావిస్తాం. ఈ విధంగా మనం భావిస్తూన్నంతకాలం లోకంలో దుఃఖం వుండక&nbsp;<BR>తప్పదు. ఇది కేవలం భ్రమ.</FONT></p>
<p><FONT FACE="SHREE900, SHREE, sans-serif" SIZE="3">దుఃఖానికి మరోకారణం, పెద్ద కారణం భయం. ఒకడు మరొకడికి కీడు&nbsp;<BR>ఎందుకు చేస్తాడు? తనకు కావలసినంత సౌఖ్యం వుండదనే భయంవల్లే కదా.&nbsp;<BR>ఒకడు ధనం తనకు సరిపోదేమోనని భయపడతాడు. ఆ భయమే అతగాణ్ణి మరొ-&nbsp;<BR>కణ్ణి హింసించేట్లు, దోచుకొనేట్లు చేస్తుంది. ఉన్నదంతా ఒక్కరే ఐతే భయానికి&nbsp;<BR>అవకాశం ఏది? నా మీద పిడుగుపడితే, ఆ పిడుగును నేనే, ఎందుకంటె వున్నది&nbsp;<BR>ఒక్క వస్తువే కదా! ప్లేగువ్యాధి సోకితే ప్లేగువ్యాధి నేనే; బెబ్బులి వస్తే అదీ నేనే.&nbsp;<BR>మృత్యువే సమీపించినా అది నేనే కదా. జీవితం, మృత్యువు రెండూ నేనే. విశ్వంలో&nbsp;<BR>యిద్దరున్నా రనుకోవటంవల్లే భయం కలుగుతోందని తెలుసుకొన్నాం. ‘‘పర-&nbsp;<BR>స్పరం ప్రేమించుకొనండి’’ అన్న ప్రవచనాన్ని మనం సదా వింటున్నాం. ఎందు-&nbsp;<BR>కోసం? ఆ సిద్ధాంతం బోధింపబడింది. దాని భావ వివరణం యిందులో వుంది.&nbsp;<BR>నేను ప్రతి మానవుణ్ణి ఎందుకు ప్రేమించాలి? ఎందుకంటె వారూ&nbsp;<BR>నేనూ ఒక్కరమే. నేను నా సోదరులను ఎందుకు ప్రేమించాలి? అతడూ నేను&nbsp;<BR>ఒక్కరమే కాబట్టి. ఈ ఏకత్వం యీ విశ్వైక్యం వుంది. మన పాదాలకింద పాకే&nbsp;<BR>అర్పిష్టకీటకం మొదలు, మహోన్నత జీవుల వరకు - అన్నిటికి దేహాలు&nbsp;<BR>వేర్వేరుగా వున్నాయి; కాని అన్నిటికీ ఒక్క ఆత్మే. అన్ని నోళ్లతోను నువ్వు భుజి-&nbsp;<BR>స్తావు; అన్ని చేతులతోను నువ్వు పనిచేస్తావు; అన్ని కళ్లతోను నువ్వు చూస్తావు.</FONT></p>
<hr class="puTa_virupu">
<table><tr><td><a class=puTa_lanke href=puTa714.html>p714</a></td><td>p715</td><td><a class=puTa_lanke href=puTa716.html>p716</a></td></tr></table>
</div></body></html>
