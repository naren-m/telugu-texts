<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1727.html>p1727</a></td><td>p1728</td><td><a class=puTa_lanke href=puTa1729.html>p1729</a></td></tr></table>
<p><FONT FACE="SHREE900, SHREE, sans-serif" SIZE="3">క్రీస్తుదూత</FONT></p>
<p><FONT FACE="SHREE900, SHREE, sans-serif" SIZE="3">123</FONT></p>
<p><FONT FACE="SHREE900, SHREE, sans-serif" SIZE="3">చూడండి; శతాబ్దాలు, సహస్రాబ్దాలు గడిచిపోయినా, అతడు లోకంపై సారించిన&nbsp;<BR>శక్తి యింకా సంపూర్ణంగా వ్యక్తం కాలేదు; హరించిపోలేదు. అది కాలం గడిచేకొద్దీ&nbsp;<BR>నూతనశక్తితో పనిచేస్తుంటుంది.</FONT></p>
<p><FONT FACE="SHREE900, SHREE, sans-serif" SIZE="3">గతించిపోయిన జీవితాన్నంతా క్రీస్తు జీవితంలో మనం చూస్తాం. ఒక&nbsp;<BR>విధంగా, ప్రతి వ్యక్తి జీవితం, అతడికి పూర్వం జరిగిన జీవితమే. వంశ&nbsp;<BR>క్రమానుగత ధర్మంగా, పరిసరాల ప్రభావంగా, విద్యాఫలితంగా, స్వీయ కర్మాను-&nbsp;<BR>సారంగా - తన జాతి గతమంతా అతడిలో వ్యక్తమౌతుంది. అదే విధంగా భూమి&nbsp;<BR>గతచరిత్ర, గత ప్రపంచానుభవం ప్రతి ఆత్మలో ముద్రితమై వుంది. మనం&nbsp;<BR>అనంతమైన గతానికి ఫలితంగాక మరేమిటి? మనం ఆదిమధ్యాంతరహితంగా,&nbsp;<BR>అప్రతిహతంగా, విశ్రాంతి పొందటానికి సాధ్యపడక ముందుకు సాగిపోతూన్న&nbsp;<BR>అలలవంటి వారం కాక మరేమిటి? మీరు, నేను నీటిబుడగల లాంటి అల్పులం.&nbsp;<BR>జగద్వ్యాపారాలనే సాగరంలో మహోత్తుంగ తరంగా లెప్పుడూ వుంటాయి. మీలో,&nbsp;<BR>నాలో గతజీవితం స్వల్పంగానే వ్యక్తమైంది. గతాన్ని సంపూర్ణంగా హృద్గతం చేసు-&nbsp;<BR>కొని, ముందుకు చేతులు చాచి దారిచూపే మహాత్ములున్నారు. వారు&nbsp;<BR>మానవాళి పురోగతిని సూచిస్తూ, మనం అక్కడక్కడ చూసే సంకేత స్తంభాల&nbsp;<BR>వంటి వారు; నిజంగా వారు మహాపురుషులు. వారి ఛాయలు భూమినంతా కప్పి-&nbsp;<BR>వేస్తాయి. వారు అమరులు. ఆ దివ్యదూత ప్రవచించినట్లు, ‘‘కుమారుని ద్వారా&nbsp;<BR>కాక, దేవుణ్ణి చూసిన వారెవరూ ఏనాడూ లేరు.’’ ఈ మాట నిజం. పుత్రుడిలో&nbsp;<BR>కాక తండ్రిని మరెక్కడ చూడగలం? మీరు, నేను, మనలోని గర్భదరిద్రులు,&nbsp;<BR>నీచాతినీచులు ఈశ్వరాంశ సంభూతులే. ఈశ్వరుణ్ణి వ్యక్తం చేసేవారే. ఈ&nbsp;<BR>మాటా నిజమే. అంతటా కాంతిప్రసారం వుంది. అది సర్వవ్యాపకమే; కాని,&nbsp;<BR>మనం వెలుగును చూడటానికి దీపాన్ని వెలిగించాలి. భూమికి జ్యోతులైన&nbsp;<BR>ప్రవక్తల్లో, మహాత్ముల్లో, అవతార మహాపురుషుల్లో ప్రతిఫలిస్తేగాని మనం&nbsp;<BR>జగదీశ్వరుణ్ణి చూడలేం.</FONT></p>
<p><FONT FACE="SHREE900, SHREE, sans-serif" SIZE="3">భగవంతు డున్నాడని మనకు తెలుసు. కాని మనం అతణ్ణి చూడలేం; అర్థం&nbsp;<BR>చేసుకోలేం. ఈ దివ్యజ్యోతి దూతలలో ఒకరిని తీసుకోండి. అతడి శీలాన్ని&nbsp;<BR>భగవంతుడి గురించి మీరు భావించిన మహోత్కృష్టమైన ఆశయంతో పోల్చి&nbsp;<BR>చూడండి. మీ భావన లన్నింటికంటె ఆ ప్రవక్త శీలం మహోన్నతంగా&nbsp;<BR>వుంటుంది. ఉపాధి ధరించి, సాక్షాత్కారం పొందిన ప్రవక్తలు మనకు చూపిస్తున్న&nbsp;<BR>ఆదర్శాలకంటె భగవంతుణ్ణి గురించి మీ రెక్కువగా భావన చెయ్యలేరు.&nbsp;<BR>కాబట్టి వీరిని భగవత్స్వరూపులుగా ఆరాధించటం దోషమౌతుందా? వీరి&nbsp;<BR>పాదాలకు ప్రణమిల్లి లోకానికంతా వీరే దేవుడని పూజించటం పాపమౌతుందా?</FONT></p>
<hr class="puTa_virupu">
<table><tr><td><a class=puTa_lanke href=puTa1727.html>p1727</a></td><td>p1728</td><td><a class=puTa_lanke href=puTa1729.html>p1729</a></td></tr></table>
</div></body></html>
