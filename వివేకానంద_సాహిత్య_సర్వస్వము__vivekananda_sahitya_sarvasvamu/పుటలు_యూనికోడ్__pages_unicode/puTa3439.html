<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3438.html>p3438</a></td><td>p3439</td><td><a class=puTa_lanke href=puTa3440.html>p3440</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>Ȉ</FONT></p>
<p><FONT FACE="SHREE900, SHREE, sans-serif" SIZE="3">ప్రతివారు నన్ను భారతదేశానికి తిరిగిరమ్మంటున్నారు. నేను వస్తే పని&nbsp;<BR>మహత్తరంగా కొనసాగుతుందని వారి భావన. నాయనా! వారు పొరపడుతున్నారు.&nbsp;<BR>ఇప్పటి ఉత్సాహం దేశభక్తిలోని లవలేశమే. అంతకన్నా వేరేమీలేదు. అదే నిజంగా&nbsp;<BR>యథార్థమైనదైతే, అచిరకాలంలోనే వందలమంది ధీరులు ఈ కార్యనిర్వహణకై&nbsp;<BR>ముందుకు వస్తారు. కాబట్టి నిజంగా మీరు చక్కని పనిచేశారని గ్రహించి&nbsp;<BR>ముందుకు సాగిపోండి. నాకోసం చూడొద్దు. అక్షయకుమార్‌ ఘోష్‌ లండన్‌లో&nbsp;<BR>వున్నాడు. కుమారి మిల్లర్‌ వద్దకు రమ్మని ఒక రమ్యమైన ఆహ్వానం పంపాడు.&nbsp;<BR>వచ్చే జనవరి, ఫిబ్రవరి ప్రాంతాల్లో అక్కడికి పోతున్నాను. భట్టాచార్య నన్ను&nbsp;<BR>రమ్మని వ్రాస్తున్నాడు. ఇది ఒక అద్భుత కార్యక్షేత్రం. ఈ మతంతోగాని, ఆ మతం-&nbsp;<BR>తోగాని నాకు పనేమిటి? నేను భగవత్సేవకుణ్ణి. ఉత్తమాదర్శాలను వ్యాప్తిచేయటా-&nbsp;<BR>నికి యింతకంటె సుక్షేత్రం మరెక్కడుంది? ఇక్కడ ఒకడు నన్ను ఎదిరిస్తే,&nbsp;<BR>నూరు చేతులు నా సాయానికై సంసిద్ధంగా వున్నాయి; ఇక్కడ మనిషికై మనిషి&nbsp;<BR>తాపత్రయ పడతాడు. తోడిమానవులకై కన్నీరు విడుస్తాడు; ఇక్కడి&nbsp;<BR>స్త్రీలు దేవతలు! తమను పొగడుతూంటే బుద్ధిహీనుడుసైతం లేచి నిలబడతాడు.&nbsp;<BR>సమస్తం తమకు అనుకూలంగా వుంటుందని తోచినప్పుడు పిరికిపందసైతం&nbsp;<BR>ధీరత్వం వహిస్తాడు; కాని ధీరుడు ప్రశాంతంగా పనిచేస్తాడు. ఒక బుద్ధుడు వ్యక్త-&nbsp;<BR>మవటానికి ముందు ఎంతమంది బుద్ధులు అంతరించారు. నాయనా, నేను భగ-&nbsp;<BR>వంతునిలో విశ్వాసం వుంచుతున్నాను. మానవునిలో విశ్వాసం వుంచుతున్నాను.&nbsp;<BR>అనాథల కొనర్చే సాయంలో విశ్వాసం వుంచుతున్నాను. వారి ఉద్ధరణకై నరకానికి&nbsp;<BR>పోవటంలో విశ్వాసం వుంచుతున్నాను. పాశ్చాత్యులను గురించి మాట్లాడు&nbsp;<BR>తున్నావా? వారు నాకు ఆహారం యిచ్చారు, ఆశ్రయం యిచ్చారు, స్నేహం&nbsp;<BR>యిచ్చారు, రక్షణ కల్పించారు - అత్యంత సనాతనులైన క్రైస్తవులుసైతం. వారిలో&nbsp;<BR>ఒక మతాచార్యుడు మనదేశానికి వస్తే మనవారు ఏంచేస్తున్నారు? మీరు అతణ్ణి&nbsp;<BR>స్పృశింపనైనా స్పృశించరు. వారు మ్లేచ్ఛులు! నాయనా! ఏ మానవుడుగాని, ఏ&nbsp;<BR>జాతిగాని పరులను ద్వేషించి మనలేడు. ఏనాడు ‘మ్లేచ్ఛుడు’ అనేపదం సృష్టింప&nbsp;<BR>బడిందో, ఏనాటినుండి యితరులతో సంబంధాలను విడనాడిందో ఆనాటినుండే&nbsp;<BR>భారతదేశ వినాశం నిశ్చయమైంది. ఈ భావాన్ని మీరు ఎలా గ్రహిస్తారో జాగ్రత్త&nbsp;<BR>సుమా. వేదాంతాన్నిగూర్చి ఏవేవో వదరటం సులభం. కాని ఏ చిన్నసిద్ధాంతా-&nbsp;<BR>న్నైనా ఆచరణలోకి తేవటం ఎంతకష్టమో!</FONT></p>
<p><FONT FACE="SHREE900, SHREE, sans-serif" SIZE="3">సదా ఆశీస్సులతో,&nbsp;<BR>భవదీయ,&nbsp;<BR>వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3438.html>p3438</a></td><td>p3439</td><td><a class=puTa_lanke href=puTa3440.html>p3440</a></td></tr></table>
</div></body></html>
