<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3205.html>p3205</a></td><td>p3206</td><td><a class=puTa_lanke href=puTa3207.html>p3207</a></td></tr></table>

<p><FONT FACE="TimesNewRoman, Times, serif" SIZE="2"><sup> </sup></FONT></p>
<p><FONT FACE="SHREE900, SHREE, sans-serif" SIZE="3">కాలం అతడు కనఖల్‌లో గడిపాడు. అతనికి మీ రిచ్చిన కమండలం యింకా తన&nbsp;<BR>వద్దనే ఉంచుకొంటున్నాడు. ఈ నెలలోనే అతడు బృందావనానికి తిరిగి వస్తాడ-&nbsp;<BR>నుకొంటున్నాను. అందువల్ల నా హరిద్వార్‌ ప్రయాణం కొన్నిరోజులు వాయిదా&nbsp;<BR>వేశాను. మీతో ఉంటున్న శైవ బ్రాహ్మణునకు నా ప్రణామా లందించండి.</FONT></p>
<p><FONT FACE="SHREE900, SHREE, sans-serif" SIZE="3">మీకు నా నమస్కారాలు.&nbsp;<BR>భగవదీయ,&nbsp;<BR>వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup> </sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(ప్రమదదాస మిత్రకు)&nbsp;<BR></FONT><FONT FACE="SHREE908, SHREE, sans-serif" SIZE="3"><I>ఓమ్‌ నమో భగవతే శ్రీరామకృష్ణాయ</I></FONT></p>
<BR>
<p><FONT FACE="SHREE900, SHREE, sans-serif" SIZE="3">బారానగర్‌ మఠం,</FONT></p>
<p><FONT FACE="SHREE900, SHREE, sans-serif" SIZE="3">నవంబరు, 19, 1888.</FONT></p>
<p><FONT FACE="SHREE900, SHREE, sans-serif" SIZE="3">మాన్యమహాశయా,</FONT></p>
<p><FONT FACE="SHREE900, SHREE, sans-serif" SIZE="3">మీరు పంపిన రెండు పుస్తకాలు అందాయి. అత్యంతానురాగంతో వ్రాసిన&nbsp;<BR>మీ ఉత్తరం నా కెంతో ఆనందాన్నిచ్చింది. సువిశాలమూ, ఔదార్యభరితం ఐన&nbsp;<BR>మీ హృదయానికి అది తార్కాణం. నా పూర్వపుణ్య పరిపాకాన, బిచ్చమెత్తుకొని&nbsp;<BR>జీవించే సన్యాసియైన నాయందు, మీరు యింతటి కారుణ్యాన్ని చూపిస్తూన్నారు.&nbsp;<BR>మీరు మాకు వేదాంత గ్రంథాన్ని దానం చేయటంచేత నే నొక్కడినేకాక శ్రీరా-&nbsp;<BR>మకృష్ణుని అనుయాయులైన సన్యాసులందరు ఆజన్మాంతం మీకు ఋణపడి&nbsp;<BR>ఉంటారు. వా రందరు మీకు భక్తిపూర్వకంగా ప్రణమిల్లుతున్నారు. పాణినీయ&nbsp;<BR>వ్యాకరణాన్ని పంపమని మిమ్మల్ని ప్రార్థించినది కేవలం నా కొరకే కాదు. ఈ&nbsp;<BR>మఠంలో ఉన్నవారు అకుంఠిత దీక్షతో సంస్కృత గ్రంథాలన్నీ చదువు&nbsp;<BR>తున్నారు. వారిలో చాలామందికి సంస్కృతభాష సువిదితమే. ఈ వంగ&nbsp;<BR>రాష్ట్రంలో, వేద ప్రచారం చాలా తగ్గినట్లుగా కనిపిస్తోంది. అందువల్ల ఈ మఠం-&nbsp;<BR>లోని వారికి వేదసంహితలను నేర్పాలని నా అభిమతం. దేనిని చేపట్టినా అది సమ-&nbsp;<BR>గ్రంగా నిర్వహించాలన్నదే వారి అభిప్రాయం. పాణినీయ వ్యాకరణంలో మొదట&nbsp;<BR>నిష్ణాతులు కానిదే, వైదిక వాఙ్మయాన్ని పూర్తిగా ఆకళింపు చేసుకోవటం అసాధ్య&nbsp;<BR>మని, దానికి పనికివచ్చే సాధనాలలో పాణినీయ వ్యాకరణం అత్యంత శ్రేష్టమని&nbsp;<BR>తలచి, దాని ప్రతి ఒకటి ఇక్కడ ఉండటం అవసరమని వారు భావిస్తున్నారు.</FONT></p>
<hr class="puTa_virupu">
<table><tr><td><a class=puTa_lanke href=puTa3205.html>p3205</a></td><td>p3206</td><td><a class=puTa_lanke href=puTa3207.html>p3207</a></td></tr></table>
</div></body></html>
