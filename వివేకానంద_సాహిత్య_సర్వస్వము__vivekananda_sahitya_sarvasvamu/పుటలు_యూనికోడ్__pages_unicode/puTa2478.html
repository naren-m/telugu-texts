<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2477.html>p2477</a></td><td>p2478</td><td><a class=puTa_lanke href=puTa2479.html>p2479</a></td></tr></table>

<p><FONT FACE="SHREE900, SHREE, sans-serif" SIZE="3">శ్రీరామకృష్ణుడు అలాటి వ్యక్తిగా పరిగణింపబడ్డాడు. కాని అతడు నిందాస్తుతు-&nbsp;<BR>లను సమానంగా ఎంచాడు. స్వీయగురుత్వాన్ని గురించిన తలపే అతడికి లేదు.&nbsp;<BR>జగన్మాతే నియంత్రి అనీ, తాను కేవలం నిమిత్తమాత్రుణ్ణనీ అతడు భావించాడు.&nbsp;<BR>ఎప్పుడూ అత డిలా అనేవాడు: ‘‘నా నోటినుండి మంచిమాటేదైనా వెలువడితే&nbsp;<BR>జగన్మాతే పలికిస్తోంది. దానితో నాకేమీ సంబంధం లేదు.’’ ఇలాటి స్వాభిప్రాయ&nbsp;<BR>ప్రత్యేకతతో అతడు ఒప్పాడు. ఆమరణపర్యంతం ఆత డిదే అభిప్రాయాన్ని కలిగి&nbsp;<BR>వున్నాడు. అతడు శిష్యులను చేరదీసే ప్రయత్నం చెయ్యలేదు. ‘యమ నియమా-&nbsp;<BR>లను అభ్యసించండి; ఆత్మసాక్షాత్కారం చేసుకోండి; ఫలితాన్ని గురించి&nbsp;<BR>ఆతురత చెందవద్దు’ అని అతడు ఉపదేశించేవాడు. ‘పద్మం వికసిస్తే తేనెటీగలు&nbsp;<BR>తేనెను గ్రోలటానికి పిలుపు లేకున్నా వస్తాయి. అలాగే నీ శీలమనే పద్మం సంపూర్ణ&nbsp;<BR>వికాసం పొందితే ఫలితానికి ఎలాటి ఆటంకమూ వుండదు’ అనేది అతనికి&nbsp;<BR>అత్యంత యిష్టమైన దృష్టాంతం. ఇది తెలుసుకోదగ్గ గొప్పపాఠం.</FONT></p>
<p><FONT FACE="SHREE900, SHREE, sans-serif" SIZE="3">నా గురుదేవుడు యీ పాఠాన్ని అనేక వందలసార్లు నాకు బోధించాడు.&nbsp;<BR>ఐనా నేను తరచు మరచిపోతుంటాను. సంకల్ప ప్రభావాన్ని, భావశక్తిని ఎరిగున్న&nbsp;<BR>వారు అరుదు. ఒక గుహాంతర్భాగంలో ప్రవేశించి, ఎవరితోనూ సంబంధం&nbsp;<BR>లేకుండా, సత్సంకల్పపూరితచిత్తుడై మరణించినా, ఆ సంకల్పం ఆ గిరికంద-&nbsp;<BR>రాన్ని భేదించుకొని గగనతలాన్ని ప్రతిస్పందింపచేసి, లోకమంతటా వ్యాప్త&nbsp;<BR>మవుతుంది. సంకల్ప మహిమ అలాటిది. కాబట్టి, సంకల్పాలను యితరులకు&nbsp;<BR>అందించటంలో తొందరపడాల్సిన అగత్యం లేదు. ముందు యిచ్చేదాన్ని సము-&nbsp;<BR>పార్జించుకోవాలి. ఇచ్చే విషయంవున్న వ్యక్తి బోధే యథార్థ బోధ. బోధ అంటే&nbsp;<BR>శుష్కప్రసంగం కాదు. తత్త్వాలను ప్రవచించటమూ బోధకాబోదు. బోధ అంటే&nbsp;<BR>భావప్రదానం - హృదయాన్ని వెలుగొందించటమే. మనం ఒక పువ్వును యిత-&nbsp;<BR>రుల చేతుల్లో వుంచగలిగినట్లే, సాక్షాత్కారప్రభలతో యితరుల హృదయాలను-&nbsp;<BR>కూడా నింపగలం; పుష్ప ప్రదానతుల్యమైన వాస్తవతే దీన్లోనూ వుంది; ఇది అక్షర&nbsp;<BR>సత్యం. ఈ తత్త్వాన్ని భారతీయులు అతిప్రాచీనకాలంలోనే గ్రహించారు.&nbsp;<BR>పాశ్చాత్యదేశాల్లోని గురుశిష్యపరంపరా విశ్వాసంకూడా యీ విషయాన్నే&nbsp;<BR>నిరూపిస్తూంది. కాబట్టి, ముందుగా సచ్ఛీలాన్ని సంపాదించుకోండి - యిదే నీ&nbsp;<BR>ముఖ్యకర్తవ్యం. అపరోక్షానుభూతిని పొందండి. ప్రబోధాన్ని అందుకోవా&nbsp;<BR>లనుకొనే వారు నీ వద్దకు తామర తంపరగా వచ్చిపడతారు. నా గురుదేవుడు&nbsp;<BR>ఇలాటి అభిప్రాయాన్నే కలిగి వుండేవాడు. పరనింద అంటే ఏమిటో అత&nbsp;<BR>డెరుగడు. నే నాయనవద్ద అనేక సంవత్సరాలున్నాను. ఆయన నోటివెంట&nbsp;<BR>యితర సంప్రదాయాలను ద్వేషించే పలుకులు ఏనాడూ వెలువడలేదు. అన్ని</FONT></p>
<hr class="puTa_virupu">
<table><tr><td><a class=puTa_lanke href=puTa2477.html>p2477</a></td><td>p2478</td><td><a class=puTa_lanke href=puTa2479.html>p2479</a></td></tr></table>
</div></body></html>
