<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3118.html>p3118</a></td><td>p3119</td><td><a class=puTa_lanke href=puTa3120.html>p3120</a></td></tr></table>

<p><FONT FACE="SHREE900, SHREE, sans-serif" SIZE="3">ఆకర్షణ కలిగించేవే. కాని వాటిని అనుసరించటంలో ప్రమాదంకూడా వుంది.&nbsp;<BR>దానినుండి నిన్ను నీవు రక్షించుకోవాలి. ప్రమాదం ఎక్కడ వున్నదంటే ప్రతిక్రి-&nbsp;<BR>యలోనే. ఒకవైపు భావాలు ఉన్నతస్థాయికి పోతాయి. కన్నులవెంట బాష్పాలు&nbsp;<BR>కురుస్తాయి. మత్తువచ్చినట్లు తల తిరుగుతుంది. మరోవైపు సంకీర్తన ఆగి&nbsp;<BR>పోయిన మరుక్షణం ఆ భావావేశం ఎంత త్వరగా పైకి ఎగసిందో అంతత్వరగా&nbsp;<BR>క్రిందికి జారిపోతుంది. అల ఎంత పైకి లేస్తే, సమానమైన శక్తితో అది అంత&nbsp;<BR>క్రిందికి పడుతుంది; ఆ స్థితిలో కల్గే ప్రతిక్రియవల్ల కలిగే దెబ్బను </FONT><FONT FACE="TimesNewRoman, Times, serif" SIZE="2">(shock)</FONT></p>
<p><FONT FACE="SHREE900, SHREE, sans-serif" SIZE="3">తట్టుకోవడం చాలాకష్టం. సరైన వివేకం లేనివాడు అధఃప్రవృత్తులైన కామం మొద-&nbsp;<BR>లైన వాటికి లొంగిపోవటం సహజం. ఇటువంటిదే నేను అమెరికాలోకూడా&nbsp;<BR>చూచాను. అనేకమంది చర్చికిపోతారు. ఎంతో భక్తితో ప్రార్థిస్తారు. భావపరవశులై&nbsp;<BR>పాడుతారు. మత బోధనలు వింటూ కన్నీళ్లు కారుస్తారు. కాని, చర్చినుండి&nbsp;<BR>తిరిగి రాగానే గొప్ప ప్రతిక్రియ కలిగి కామప్రవృత్తులకు లోనైపోతారు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: మహాశయా! పొరపాట్లు పడకుండా, ఆధ్యాత్మికంగా పురోగతిని&nbsp;<BR>సాధించాలంటే చైతన్యుడు బోధించిన ఏ భావాలను మేము అనుసరించాలో&nbsp;<BR>మాకు బోధించండి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: జ్ఞానంతోకూడిన భక్తితో భగవంతుణ్ణి ఆరాధించండి. భక్తితో-&nbsp;<BR>పాటు వివేకభావాన్నికూడా చేపట్టండి. అంతేకాక శ్రీచైతన్యునినుండి ఆయన&nbsp;<BR>హృదయాన్ని ఆయన సర్వభూత ప్రేమను భగవంతునికై ఆయనపడే తీవ్ర&nbsp;<BR>వేదనను గ్రహించి ఆయన త్యాగాన్ని మీ జీవిత ఆశయంగా చేసుకోండి.</FONT></p>
<p><FONT FACE="SHREE900, SHREE, sans-serif" SIZE="3">పృచ్ఛకుడు చేతులు జోడించి స్వామీజీని ఉద్దేశించి యిలా అన్నాడు.&nbsp;<BR>‘‘స్వామీ! నన్ను క్షమించండి. మీరు చెప్పింది యథార్థమని యిప్పుడు గ్రహిం-&nbsp;<BR>చాను. వైష్ణవుల మధురభావాన్ని గూర్చి మీరు వినోదంగా చేసిన విమర్శనను&nbsp;<BR>చూచి - నేను మొదట మీ భావాన్ని గ్రహించలేకపోయినాను. నన్ను&nbsp;<BR>క్షమించండి.’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: చూడండి, మనం విమర్శించాలంటే, భగవంతుణ్ణి, దివ్య&nbsp;<BR>పురుషులను విమర్శించటం మంచిది. మీరు నన్ను విమర్శిస్తే నాకు మీ మీద&nbsp;<BR>కోపం రావటం సహజం. నేను మిమ్మల్ని విమర్శిస్తే మీకు నామీద కోపం&nbsp;<BR>వస్తుంది. అంతేకదా! కాని, భగవంతునికిగాని, దివ్యపురుషునికిగాని అపకారం&nbsp;<BR>చేస్తే వారు ప్రతీకారం చేయరు.</FONT></p>
<p><FONT FACE="SHREE900, SHREE, sans-serif" SIZE="3">అప్పుడు ఆ పెద్దమనిషి స్వామీజీకి పాదాభివందనం చేసి వెళ్లిపోయినాడు.&nbsp;<BR>స్వామీజీ కలకత్తాలో ఉన్నప్పుడల్లా అటువంటి సమావేశాలు రోజూ జరగటం&nbsp;<BR>పరిపాటి. తెల్లవారినప్పటినుండి రాత్రి ఎనిమిది తొమ్మిది గంటలవరకు ఏ</FONT></p>
<hr class="puTa_virupu">
<table><tr><td><a class=puTa_lanke href=puTa3118.html>p3118</a></td><td>p3119</td><td><a class=puTa_lanke href=puTa3120.html>p3120</a></td></tr></table>
</div></body></html>
