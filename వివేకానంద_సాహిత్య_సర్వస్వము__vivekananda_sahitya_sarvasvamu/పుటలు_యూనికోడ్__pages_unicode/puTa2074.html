<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2073.html>p2073</a></td><td>p2074</td><td><a class=puTa_lanke href=puTa2075.html>p2075</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - జాఫ్నా - వేదాంతమతం</FONT></p>
<p><FONT FACE="TimesNewRoman, Times, serif" SIZE="2">2 5</FONT></p>
<p><FONT FACE="SHREE900, SHREE, sans-serif" SIZE="3">ఇరవైవేల సంవత్సరాలు రాజుగా వుంటే ఏం లాభం? నీకొక శరీర మున్నంతవరకు&nbsp;<BR>నీవు భోగాలకు దాసుడివే. నీవు కాలానికి లోబడి వున్నంతవరకు, దేశానికి&nbsp;<BR>లోబడి వున్నంతవరకు, నీవు బానిసవే. కాబట్టి, బాహ్యప్రకృతియొక్క, ఆంతర&nbsp;<BR>ప్రకృతియొక్క బంధంనుండి విముక్తులం కావాలన్నది ఆదర్శం. ప్రకృతి నీ&nbsp;<BR>పాదాల దగ్గర పడాలి; నీవు దాని కతీతుడివై, ముక్తుడివై, తేజస్వివై ప్రకాశించాలి!&nbsp;<BR>ఇక నీకు జన్మ వుండదు; కాబట్టి మరణమూ వుండదు; నీకు సుఖముండదు;&nbsp;<BR>కాబట్టి దుఃఖమూ వుండదు. అది సర్వాతీతమైన, అనిర్వచనీయమైన నిత్యానంద&nbsp;<BR>పదవి. మనం యీ లోకంలో సుఖం, శుభం అనేవి అట్టి నిత్యానందంయొక్క&nbsp;<BR>అత్యల్ప రేణువులనాలి. అలాంటి నిత్యానందమే మన పరమగమ్యం.</FONT></p>
<p><FONT FACE="SHREE900, SHREE, sans-serif" SIZE="3">జీవాత్మకు లింగభేదం - అంటే - స్త్రీపురుషు నపుంసక భేదం లేదు. ఆత్మ&nbsp;<BR>స్త్రీ అనిగాని, పురుషుడనిగాని చెప్పడానికి వీలులేదు. లింగభేదం కేవలం శరీరానికి&nbsp;<BR>సంబంధించింది. కాబట్టి, స్త్రీ పురుషుడు అనే భేదాలన్నీ ఆత్మకు సంబంధంగా&nbsp;<BR>చెప్పడం భ్రాంతి. అవి శరీరాన్ని గూర్చే చెప్పుకోదగినవి. అట్లే, వయస్సును&nbsp;<BR>గూర్చిన భావాలుకూడ; ఆత్మకు వయస్సనేది లేదు. ఆ సనాతనుడు, సర్వకాలం&nbsp;<BR>ఒకే తీరుగా వుంటాడు.</FONT></p>
<p><FONT FACE="SHREE900, SHREE, sans-serif" SIZE="3">ఆత్మ, భూలోకానికి ఎలా వచ్చింది? ఈ ప్రశ్నకు మన శాస్త్రాలు ఒక్కటే&nbsp;<BR>సమాధానం చెబుతున్నాయి. అజ్ఞానమే ఈ బంధనాని కంతకూ హేతువు!&nbsp;<BR>అజ్ఞానం మూలంగా బద్ధులమయ్యాం. జ్ఞానం ఆ దోషాన్ని నివారణ చేస్తుంది;&nbsp;<BR>మనల్ని ఉద్ధరిస్తుంది. అలాటి జ్ఞానం లభించడం ఎలా? అది భక్తిద్వారా లభి-&nbsp;<BR>స్తుంది; భగవంతుని పూజించడంవల్ల, సమస్త జీవులను భగవంతుని ఆలయా-&nbsp;<BR>లుగా భావించడంవల్ల లభిస్తుంది. భగవంతుడు సమస్త ప్రాణులలో వసిస్తున్నాడు&nbsp;<BR>కాబట్టి, గాఢ భక్తిద్వారా జ్ఞానం లభిస్తుంది; అజ్ఞానం అంతరిస్తుంది; బంధనాలు&nbsp;<BR>తెగిపోతాయి; జీవుడు ముక్తుడౌతాడు.</FONT></p>
<p><FONT FACE="SHREE900, SHREE, sans-serif" SIZE="3">భగవంతుని గూర్చి రెండు భావాలు మన శాస్త్రాల్లో వున్నాయి. ఒకటి&nbsp;<BR>సగుణం, రెండోది నిర్గుణం. భగవంతుడు సర్వవ్యాపి, సృష్టి కర్త, రక్షకుడు, సర్వ-&nbsp;<BR>సంహారకుడు, ఈ జగత్తుకు శాశ్వత జనకుడు, జనని. అతడు మననుండి అన్ని&nbsp;<BR>జీవాత్మలనుండి సదాభిన్నుడు - ఇది దేవునిగూర్చి సగుణ భావన; క్రమంగా&nbsp;<BR>అతనిని సమీపించి వానిలోనే వసించడం - ‘మోక్షం’ అనబడుతుంది. ఇక నిర్గుణ&nbsp;<BR>భావాన్ని విచారిద్దాం. అందులో, పై విశేషాలన్నీ అనవసరం, అసమంజసం, అని&nbsp;<BR>త్రోసివేయబడి, సర్వవ్యాపి, నిర్గుణుడు అయిన పురుషుడు మిగులు&nbsp;<BR>తున్నాడు. దేవుని జ్ఞాని అనడానికి వీలులేదు. ఎందుకంటె జ్ఞానం మనుష్య మాన-&nbsp;<BR>సానికి సంబంధించింది. ఆతడు హేతుశక్తి సమన్వితుడని చెప్పడానికి వీల్లేదు. అలా</FONT></p>
<hr class="puTa_virupu">
<table><tr><td><a class=puTa_lanke href=puTa2073.html>p2073</a></td><td>p2074</td><td><a class=puTa_lanke href=puTa2075.html>p2075</a></td></tr></table>
</div></body></html>
