<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3031.html>p3031</a></td><td>p3032</td><td><a class=puTa_lanke href=puTa3033.html>p3033</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">203</FONT></p>
<p><FONT FACE="SHREE902, SHREE, sans-serif" SIZE="3">ముప్ఫైsషుడవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">ఆత్మ అత్యంత సమీపంలో ఉన్నా గోచరింపదు - దానికి కారణం ఆత్మసాక్షాత్కర&nbsp;<BR>మైన తర్వాత సంశయాలు అంతరిస్తాయి - కాళీమాత.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: బేలూరు మఠం.</FONT></p>
<p><FONT FACE="SHREE902-Italic, SHREE, sans-serif" SIZE="3">కాలం: క్రీ.శ. 1901 వ సంవత్సరం</FONT><FONT FACE="SHREE900-Italic, SHREE, sans-serif" SIZE="3">.</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">ఆయుర్వేద వైద్యంవల్ల స్వామీజీ ఆరోగ్యం మెరుగైంది. శిష్యుడు మఠంలో&nbsp;<BR>ఉన్నాడు. స్వామీజీకి సేవచేస్తూ అడిగాడు. ‘‘ఆత్మ సర్వవ్యాపకం, సర్వప్రాణు-&nbsp;<BR>లకు ప్రాణానికి ప్రాణం, అత్యంత సన్నిహితం; అయినా అది ఎందుకు గోచరం&nbsp;<BR>కావటంలేదు?’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నీ కన్నులను నీవు చూడగలవా? నీ కళ్లనుగూర్చి యితరులు&nbsp;<BR>మాట్లాడినప్పుడు, నీకు కళ్లు ఉన్నవని జ్ఞప్తికి వస్తున్నది. కళ్లలో దుమ్ము లేక&nbsp;<BR>యిసుక పడినప్పుడు ఆ మంటతో బాధపడుతున్నప్పుడు నీకు కళ్లు ఉన్నవని&nbsp;<BR>అనిపిస్తుంది. అదేవిధంగా ఈ విరాడాత్మ, అత్యంత సమీపంగా ఉన్నదానికన్నా,&nbsp;<BR>సమీపంలో ఉన్న ఈ ఆత్మను పొందటం సులభంకాదు. శాస్త్రాలలో చదవటం&nbsp;<BR>వల్ల, గురుముఖతః వినటంవల్ల ఆత్మనుగూర్చి కొంత అభిప్రాయం ఏర్పడు-&nbsp;<BR>తుంది. కాని లోకంలో ఉన్న శోకం, దుఃఖం అనే కొరడాదెబ్బలు తగిలి&nbsp;<BR>హృదయం బాధచెందినప్పుడు, చాలా దగ్గరి బంధువులలో ఒకరు మరణించిన-&nbsp;<BR>ప్పుడు, మానవుడు తాను నిస్సహాయుణ్ణి అనుకుంటాడు. దట్టంగా అలము-&nbsp;<BR>కొని, దాటశక్యంకాని భావిజీవితాన్ని గూర్చిన చింతన అనే అంధకారం&nbsp;<BR>మనస్సును కలచివేసినప్పుడు ఆత్మజ్ఞానానికి జీవుడు పరితపిస్తాడు. అందువల్ల&nbsp;<BR>దుఃఖం ఆత్మజ్ఞానానికి సహాయకారి. కాని, అనుభవంవల్ల కలిగిన ఈ గుణ&nbsp;<BR>పాఠాన్ని మానవుడు గుర్తుంచుకోవాలి. పిల్లులలాగా, కుక్కలలాగా ఊరికే కష్టాలు&nbsp;<BR>అనుభవించి చనిపోయేవాళ్లు మానవులేనా? సుఖ దుఃఖాలవల్ల క్షోభ&nbsp;<BR>పడుతున్నప్పుడుకూడ వివేకంతో యివన్నీ నశ్వరమైనవేనని తెలుసుకుని, ఆత్మ-&nbsp;<BR>నిష్ఠాగరిష్ఠుడై ఎవడు వుంటాడో వాడే మానవుడు! జంతువులకు, మనుష్యులకు&nbsp;<BR>మధ్య ఉండే తేడా యిదే! మిక్కిలి సమీపంలో ఉండేది మామూలుగా మనకు&nbsp;<BR>కనబడదు. కాని సమీపంలో ఉండేదానికంటే మిక్కిలి దగ్గరలో ఉండేది ఆత్మ!&nbsp;<BR>అందువల్ల శ్రద్ధ, స్థైర్యంలేని మానవుడి మనస్సుకు దాన్ని గ్రహించే సూచనే&nbsp;<BR>కనబడదు. కాని, జాగరూకుడుగాను, శాంతుడుగాను, ఆత్మనిగ్రహం కలవాడు-&nbsp;<BR>గాను, వివేచనావంతుడుగాను ఉండేవాడు బాహ్యప్రపంచాన్ని లెక్కపెట్టకుండా&nbsp;<BR>లోపలి ప్రపంచంలో అంతకంతకు మునిగి ఆత్మవైభవాన్ని సాక్షాత్కరించుకొని</FONT></p>
<hr class="puTa_virupu">
<table><tr><td><a class=puTa_lanke href=puTa3031.html>p3031</a></td><td>p3032</td><td><a class=puTa_lanke href=puTa3033.html>p3033</a></td></tr></table>
</div></body></html>
