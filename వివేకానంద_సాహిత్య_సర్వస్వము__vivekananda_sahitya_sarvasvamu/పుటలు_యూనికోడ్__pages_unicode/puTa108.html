<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa107.html>p107</a></td><td>p108</td><td><a class=puTa_lanke href=puTa109.html>p109</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగం</FONT></p>

<p><FONT FACE="SHREE900, SHREE, sans-serif" SIZE="3">కొంతదాకా యీ విధమైన స్వమతాభిమానం; విశేషమేమంటే, మానవుడి&nbsp;<BR>తార్కిక బుద్ధికంటె కుక్కకున్న సహజగుణమే మేలు; ఎందుకంటె తన యజ-&nbsp;<BR>మాని ఏ రకమైన దుస్తులను ధరించి తన ముందుకు వచ్చినా కుక్క, అతగాణ్ణి&nbsp;<BR>శత్రువని భ్రమించదు. మరోవిషయం - పరమతద్వేషికి విచక్షణాశక్తి నశిస్తుంది.&nbsp;<BR>వ్యక్తిగతాభిప్రాయాలకే ఆతడు కేలుమోడ్చి వాటిచేత మోహితుడౌతాడు: ఒక&nbsp;<BR>డేదైనా చెబితే అది న్యాయసమ్మతమా కాదా అనే విషయం అతడికి అక్కర్లేదు;&nbsp;<BR>కాని అతడు ఎల్లవేళలా ముఖ్యంగా తెలుసుకొనే శ్రద్ధవహించే దొకటి వుంది -&nbsp;<BR>వాడికి కావలసింది:అదెవరు చెప్పారనే విషయం. తన అభిప్రాయంతో ఏకీభవించే-&nbsp;<BR>వారిపట్ల దయాసౌజన్యాలతో, ప్రేమానురాగాలతో మెలగే మానవుడే మతాంతరు-&nbsp;<BR>లైన సోదరులపట్ల దారుణ కృత్యాలు చేయటానికి లవలేశం సంకోచించడు.</FONT><FONT FACE="SHREE900, SHREE, sans-serif" SIZE="2"><sup>1</sup></FONT></p>
<p><FONT FACE="SHREE900, SHREE, sans-serif" SIZE="3">సాధనదశలోనిదైన గౌణస్థితిలో వున్నప్పుడే భక్తిమార్గంలో యీ ప్రమాదం&nbsp;<BR>వుంది. భక్తి పరిపక్వమై పరాభక్తిగా పరిణమించగానే యీ ఘోర మతద్వేషాలకు&nbsp;<BR>అవకాశంగాని వాటివల్ల భయంగాని కలుగదు. అతి ప్రశస్తమైన యీ పరాభక్తి రసా-&nbsp;<BR>స్వాదనంలో తన్మయుడైన భక్తుడు ప్రేమమూర్తి ఐన భగవంతుడికి అతి సన్ని-&nbsp;<BR>హితుడు; భక్తిరసపూరితమైన ఆతడి హృదయంలో యిక ద్వేషానికి తావెక్క-&nbsp;<BR>డుంది?</FONT></p>
<p><FONT FACE="SHREE900, SHREE, sans-serif" SIZE="3">సమరసమైన శీలనిర్మాణానికి మనలో అందరూ పెట్టిపుట్టలేదు.&nbsp;<BR>ఐనా భక్తి జ్ఞాన యోగాలనే యీ మూడూ సంపూర్ణసమన్వయం పొందిన శీలమే&nbsp;<BR>మహోత్తమమైనదని మనకు తెలుసు. పక్షి ఎగురటానికి రెండు రెక్కలూ,&nbsp;<BR>చుక్కాని వంటిదైన తోకా ఆవశ్యకాలు కదా. ఇందులో ఒకటి జ్ఞానం, రెండోది&nbsp;<BR>భక్తి; యోగమే చుక్కాని ఐన తోక. ఒక్క పట్టులో యీ మూడింటిని సమంగా&nbsp;<BR>ఉపాసింపజాలక భక్తిమార్గాన్ని మాత్రమే అవలంబించేవారు అవశ్యం యీ విష-&nbsp;<BR>యాన్ని గుర్తించాలి: క్రియాకలాపాలూ విధులూ అభివృద్ధిచెందే సాధకుడికి&nbsp;<BR>ఎంత ఆవశ్యకాలైనా భగవంతుడిపట్ల మనకు గాఢానురక్తి కలిగించటంకంటె&nbsp;<BR>వాటికి మరో ప్రయోజనం లేదు.</FONT></p>
<p><FONT FACE="SHREE900, SHREE, sans-serif" SIZE="3">భక్తి ప్రభావాన్ని అంగీకరించటంలో జ్ఞానాచార్యులూ భక్త్యాచార్యులూ  ఏకీ-&nbsp;<BR>భవిస్తూన్నా వీరిలో కాస్త భేదాభిప్రాయం వుంది. జ్ఞానులు భక్తిని మోక్ష&nbsp;<BR>సాధనగా పరిగణిస్తారు; </FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3"> భక్తులైతే భక్తే సాధనమనీ సాధ్యమనీ భావిస్తారు.</FONT><FONT FACE="SHREE900, SHREE, sans-serif" SIZE="2"><sup>3</sup></FONT><FONT FACE="SHREE900, SHREE, sans-serif" SIZE="3"> నా</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">క్రైస్తవుల్లో ప్రోటస్టెన్ట్‌ రోమన్‌ క్యాథలక్‌ల, మహమ్మదీయుల్లో షియా సున్నీల,&nbsp;<BR>హిందువుల్లో శైవ వైష్ణవ శాక్తేయుల పరస్పర నిందాదులను స్మరింపవచ్చును.</FONT></p>
<p><FONT FACE="SHREE900, SHREE, sans-serif" SIZE="2">2. </FONT><FONT FACE="SHREE900, SHREE, sans-serif" SIZE="3">జ్ఞానవాదులు భజనను ముక్తికి సాక్షాత్సాధనగా అంగీకరించరు.</FONT></p>
<p><FONT FACE="SHREE900, SHREE, sans-serif" SIZE="2">3. </FONT><FONT FACE="SHREE900, SHREE, sans-serif" SIZE="3">మానవుడి పరమ పురుషార్థం భుక్తిముక్తులు కావనీ భగవద్భక్తే అనీ భక్తులు విశ్వ-&nbsp;<BR>సిస్తారు. ఇది చైతన్యపంథలో అధికంగా కానవస్తుంది.</FONT></p>
<hr class="puTa_virupu">
<table><tr><td><a class=puTa_lanke href=puTa107.html>p107</a></td><td>p108</td><td><a class=puTa_lanke href=puTa109.html>p109</a></td></tr></table>
</div></body></html>
