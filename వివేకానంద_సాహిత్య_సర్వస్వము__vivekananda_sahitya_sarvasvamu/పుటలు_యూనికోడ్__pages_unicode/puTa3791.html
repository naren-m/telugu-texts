<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3790.html>p3790</a></td><td>p3791</td><td><a class=puTa_lanke href=puTa3792.html>p3792</a></td></tr></table>

<p><FONT FACE="TimesNewRoman, Times, serif" SIZE="2">1 6 4</FONT></p>
<p><FONT FACE="SHREE900, SHREE, sans-serif" SIZE="3">మత ప్రచారకుడు యువకుడుగా ఉండటం మంచిదికాదు. నువ్వు ఆ&nbsp;<BR>విధంగా భావించటం లేదా? నా జీవితమంతా ఏం చేశానో, అదే చేస్తున్నాను.&nbsp;<BR>ప్రజలకు వృద్ధునిలో నమ్మకం ఎక్కువ ఉంటుంది. అది గౌరవప్రదంగా కనిపి-&nbsp;<BR>స్తుంది. ఐనా లోకంలోని వంచకు లందరిలో ముసలి వంచకులు నికృష్టమైన వంచ-&nbsp;<BR>కులు. అవును కదా?</FONT></p>
<p><FONT FACE="SHREE900, SHREE, sans-serif" SIZE="3">లోకం చెప్పే తీర్పుకు దాని ప్రమాణం దానికుంది. కాని అయ్యో, అది&nbsp;<BR>సత్యానికి పూర్తిగా విరుద్ధం.</FONT></p>
<p><FONT FACE="SHREE900, SHREE, sans-serif" SIZE="3">ఐతే నీ ‘విశ్వమతాన్ని’ </FONT><FONT FACE="TimesNewRoman, Times, serif" SIZE="2">(Universal  religion)</FONT><FONT FACE="SHREE900, SHREE, sans-serif" SIZE="3"> ‘‘రివ్యూ డీడోమోండ్స్‌’’&nbsp;<BR>పత్రిక తిరస్కరించినదన్నమాట. దాన్ని పట్టించుకోక యితర పత్రికలో ప్రక-&nbsp;<BR>టించటానికి మళ్లా ప్రయత్నించు. ఒక్కసారి దారి ఏర్పడితే, త్వరగా ముందుకు&nbsp;<BR>పోగలవని నా దృఢవిశ్వాసం. నువ్వు ఉద్యమాన్ని ప్రేమిస్తున్నందుకు, నే నెంతో&nbsp;<BR>సంతోషిస్తున్నాను. అది ముందుకు దారి చేసుకుపోతుందనటంలో నాకు&nbsp;<BR>సందేహం లేదు. నా ప్రియ మేరీ, మన ఆశయాలకు ఒక భవిష్యత్తు ఉంది. అది&nbsp;<BR>త్వరలో సిద్ధిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ ఉత్తరం పారిస్‌ - నీ సుందర పారిస్‌ - లో నీకు అందుతుందను-&nbsp;<BR>కొంటాను. ఫ్రెంచి పత్రికల విషయం, ‘విశ్వసంత’ </FONT><FONT FACE="TimesNewRoman, Times, serif" SIZE="2">(World  Fair)</FONT><FONT FACE="SHREE900, SHREE, sans-serif" SIZE="3"> విషయం&nbsp;<BR>ఎక్కువగా రాస్తావని ఆశిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">నీకు వేదాంతం, యోగం సాయపడినందుకు సంతోషం. నేను కొన్నిసార్లు&nbsp;<BR>సర్కస్‌ ‘బఫూన్‌’ మాదిరి ఉన్నాను. అతడు యితరులను నవ్విస్తూ, తాను దుఃఖి-&nbsp;<BR>స్తూంటాడు, అది నా దురదృష్టం.</FONT></p>
<p><FONT FACE="SHREE900, SHREE, sans-serif" SIZE="3">నీది సహజంగా ఉల్లాసంతో తుళ్ళిపడే స్వభావం. ‘ప్రేమ’ అనే అర్థంలేని&nbsp;<BR>విషయాలన్నింటికి అత్యంత మెళుకువతో దూరంగా ఉండగలదానవు. నిన్ను&nbsp;<BR>ఏదీ బాధించదు. పైపెచ్చు నువ్వు అత్యంత తెలివిగల పిల్లవు. కాబట్టి నువ్వు&nbsp;<BR>సత్కర్మ చేసుకొన్నావు. నీ యావజ్జీవితం సుఖమయంగా ఉండటానికి విత్తనాలు&nbsp;<BR>చల్లుకొన్నావు. మన జీవితంలో ఉన్న కష్టమిది: మనం వర్తమానంవల్లే నడుపబ-&nbsp;<BR>డుతున్నాం. భవిష్యత్తువల్లకాదు. మనకు అల్పసంతోష మిచ్చేది మనలను&nbsp;<BR>బలాత్కరిస్తోంది. మనం దాన్ని అనుసరిస్తున్నాం. పర్యవసానంగా వర్తమానంలో&nbsp;<BR>కల్గిన కించిత్తు సుఖానికై, భవిష్యత్తులో అనంతమైన దుఃఖాన్ని కొని తెచ్చు&nbsp;<BR>కొంటున్నాం.</FONT></p>
<p><FONT FACE="SHREE900, SHREE, sans-serif" SIZE="3">ప్రేమించేవారు అనేవారు లేక, నా బాల్యంలో నే నొక అనాధనై వున్నా&nbsp;<BR>ఎంత బాగుండేది! నా జీవితం అత్యంత దుఃఖభాజనమైంది. నా స్వజనాన్ని -&nbsp;<BR>నా సోదరులు, సోదరీమణులు, నా తల్లి మొదలైనవారిని గూర్చే నా మనోవ్యధ.</FONT></p>
<hr class="puTa_virupu">
<table><tr><td><a class=puTa_lanke href=puTa3790.html>p3790</a></td><td>p3791</td><td><a class=puTa_lanke href=puTa3792.html>p3792</a></td></tr></table>
</div></body></html>
