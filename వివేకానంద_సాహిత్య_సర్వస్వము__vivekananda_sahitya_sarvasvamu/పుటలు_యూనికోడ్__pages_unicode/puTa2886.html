<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2885.html>p2885</a></td><td>p2886</td><td><a class=puTa_lanke href=puTa2887.html>p2887</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">57</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మన ముందున్న విషయం లక్ష్యం సిద్ధించటమా, సిద్ధించక&nbsp;<BR>పోవటమా అనికాదు. ఈ సంసారచక్రంనుండి తప్పించుకొని బయటపడితే-&nbsp;<BR>గాని, ఈ కోర్కెలయొక్క దాస్యంనుండి విముక్తి పొందితేగాని నీకు భక్తి రాదు,&nbsp;<BR>ముక్తి రాదు. బ్రహ్మజ్ఞానికి అతీంద్రియశక్తులు లేక భోగభాగ్యాలు తృణ&nbsp;<BR>ప్రాయాలు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: సన్యాసం తీసుకోవటానికి ఏదైనా ప్రత్యేక సమయమున్నదా?&nbsp;<BR>సన్యాసంలో వివిధ రకాలు ఉన్నాయా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: సన్యాస జీవితానికి ఒక నిర్ణీతమైన ప్రత్యేక సమయమంటూ&nbsp;<BR>ఏదీ లేదు. శ్రుతి యిలా చెబుతున్నది. ‘‘యదహరేవ విరజేత్‌ తదహరేవ&nbsp;<BR>ప్రవ్రజేత్‌’’ - ఏ దినం వైరాగ్యం కల్గుతుందో ఆ దినమే సన్యసించు. యోగ&nbsp;<BR>వాసిష్ఠంకూడా యిలా చెబుతుంది.</FONT></p>
<p><FONT FACE="SHREE902, SHREE, sans-serif" SIZE="3">శ్లో।। యువైవ ధర్మశీలః స్యాల్‌ అనిల్యం ఖలు జీవిలం।</FONT></p>
<p><FONT FACE="SHREE902, SHREE, sans-serif" SIZE="3">కోహిజానాతి కస్యాద్య మృల్యుకాలో భవిష్యతి।।</FONT></p>
<p><FONT FACE="SHREE900, SHREE, sans-serif" SIZE="3">జీవితం అశాశ్వతమైనందువల్ల యౌవనంలోనే మానవుడు ధర్మశీలాన్ని&nbsp;<BR>అలవరచుకోవాలి! మరణం ఎప్పుడు సంభవిస్తుందో ఎవ్వరికీ తెలియదు కదా!</FONT></p>
<p><FONT FACE="SHREE900, SHREE, sans-serif" SIZE="3">1) విద్వత్‌ 2) వివిదిషా 3) మర్కట 4) ఆతుర అని శాస్త్రాలలో&nbsp;<BR>నాల్గురకాలైన సన్యాసాలు చెప్పబడినాయి. బలిష్ఠమైన పూర్వజన్మ సంస్కారం&nbsp;<BR>ఉంటేగాని, యథార్థమైన త్యాగబుద్ధి కలిగి వెన్వంటనే సన్యాసం తీసుకోవాలనే&nbsp;<BR>బుద్ధి పుట్టదు. ఇటువంటి సన్యాసాన్నే విద్వత్‌ సన్యాసం అంటారు. శాస్త్రా&nbsp;<BR>ధ్యయనంవల్ల, సాధనవల్ల, ఆత్మజ్ఞానం పొందాలనే తీవ్రమైన ఆవేదన కలిగి, ఒక&nbsp;<BR>సిద్ధపురుషుణ్ణి సమీపించి, ఆయననుండి సన్యాసం తీసుకోవటాన్ని వివిదిషా&nbsp;<BR>సన్యాసం అంటారు. అత్యంత ప్రీతిపాత్రులైన బంధువుల మరణం మొదలైన&nbsp;<BR>సంసార దుఃఖాలకు లోనై, సంసారానికి రోసి సన్యాసం తీసుకోవటాన్ని మర్కట&nbsp;<BR>సన్యాసం అంటారు. అటువంటి సన్యాసం ఎక్కువకాలం నిలువదు. దాన్ని-&nbsp;<BR>గూర్చి శ్రీరామకృష్ణు లిలా చెప్పేవారు. ‘‘ఇటువంటి వైరాగ్యంతో ఎక్కడికో&nbsp;<BR>దూరదేశం పోతాడు. కొంతకాలం తర్వాత అక్కడ ఏదో ఒక ఉద్యోగం దొరుకు&nbsp;<BR>తుంది. తర్వాత తన భార్యను అక్కడికి పిలిపించుకుంటాడు. లేకపోతే మరో&nbsp;<BR>పెళ్లి చేసుకుంటాడు.’’ చివరిది ఆతుర సన్యాసం. మరణశయ్యలో వుండి,&nbsp;<BR>ప్రాణాల మీద ఆశ వదలుకున్నవారికి శాస్త్రాలు నిర్దేశించే సన్యాసం అది. ఒకవేళ&nbsp;<BR>వాడు మరణిస్తే, ఆ పవిత్ర సన్యాసదీక్షతో మరణిస్తాడు. ఆ పుణ్యపరిపాకం&nbsp;<BR>తర్వాతి జన్మలో ఫలించుతుంది. ఒకవేళ అతనికి వ్యాధి తగ్గిందా, మళ్లీ అతడు</FONT></p>
<hr class="puTa_virupu">
<table><tr><td><a class=puTa_lanke href=puTa2885.html>p2885</a></td><td>p2886</td><td><a class=puTa_lanke href=puTa2887.html>p2887</a></td></tr></table>
</div></body></html>
