<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1112.html>p1112</a></td><td>p1113</td><td><a class=puTa_lanke href=puTa1114.html>p1114</a></td></tr></table>
<p><FONT FACE="SHREE900, SHREE, sans-serif" SIZE="3">భావతరంగిణి</FONT></p>
<BR>
<p><FONT FACE="SHREE900, SHREE, sans-serif" SIZE="3">289</FONT></p>
<BR>
<p><FONT FACE="SHREE900, SHREE, sans-serif" SIZE="3">వేడుకతో వీరివెంట వెళ్లాను. నేను ఈ దేవాలయం దగ్గరికి రాగానే నాకు కనిపించింది&nbsp;<BR>ఏమిటో తెలుసా? లోపలికి ఒక్కరు కూడా వెళ్లటం లేదు. ద్వారం ప్రక్క ఒక&nbsp;<BR>పెద్దవిగ్రహముంది. 50 తలలు, 100 చేతులు, 200 పొట్టలు, 500 కాళ్లు - ఇలా&nbsp;<BR>ఉంది. ప్రతివాడు ఆ విగ్రహం ముందు సాష్టాంగపడి దొర్లుతున్నాడు. ‘‘ఎందుకు&nbsp;<BR>బాబూ?’’ అని నే నడిగితే, ఒకడు ఇలా చెప్పాడు: ‘‘నీవు లోపలికి వెళ్లిచూసి&nbsp;<BR>దేవతలకు ఒక్క సాష్టాంగ ప్రణామం చేస్తేచాలు. లేదా దూరం నుండి ఒకటో, రెండో&nbsp;<BR>పూలు వేసినా చాలు. అసలు చేయవలసిన అర్చన అంతా ఈ ద్వారంవద్ద ఉన్న&nbsp;<BR>దేవుడికే. మరి వేద - వేదాంత శాస్త్రపురాణాలు మొదలైనవి ఉన్నాయి. అప్పు&nbsp;<BR>డప్పుడు నీవు వాటి ప్రవచనాలు వినవచ్చు. అంతగా వినకుంటే బాధలేదు. కాని, ఈ&nbsp;<BR>దేవునికి మాత్రం పూజచేయక తప్పదు. చేసితీరాల్సిందే.’’ మరల నే నడిగాను:&nbsp;<BR>‘‘బాగానే ఉంది. ఈ దేవదేవుని పేరేమిటీ?’’, ‘‘ఈయన పేరే తెలీదా? ప్రసిద్ధ&nbsp;<BR>మైనదే, ఆచారదేవత’’ అని చెప్పాడు. నాకు ఠాకూర్‌ సాహెబ్‌లు గుర్తుకు వచ్చారు.&nbsp;<BR>‘‘భేష్‌ ఆచారదేవతా! వీరిని చక్కగా మర్దించావులే!’’ అన్నాను.</FONT></p>
<p><FONT FACE="SHREE900, SHREE, sans-serif" SIZE="3">గుర్గురీకృష్ణవ్యాల్‌ భట్టాచార్య చాలా గొప్ప పండితుడు. అతని పాండిత్యానికి&nbsp;<BR>భూమ్యాకాశాలు పట్టవు. కాని మనిషి బక్కపలచగా ఉంటాడు. అతని స్నేహితులు,&nbsp;<BR>‘‘ఎంతో ఉపవాసం వల్ల, నియమ కాఠిన్యంవల్ల అతను కృశించా’’డని అంటారు.&nbsp;<BR>కాని అతని విరోధులు, ‘‘తిండితినక అలా అయిపోయా’’ డంటారు.’’ వారిలో&nbsp;<BR>చాలా దుర్మార్గులు, ‘‘అలా ఉండక ఎలా ఉంటాడు? ఏడాదికి డజన్‌ చొప్పున పిల్లల్ని&nbsp;<BR>కంటున్నాడు’’ అని అంటారు. అత డంత బక్కగా ఉండటానికి కారణం ఏదైనా&nbsp;<BR>అవనీ సృష్టిలో అతనికి తెలియని విషయ మంటూ ఏదీలేదు. శరీరంలో కేశాగ్రం&nbsp;<BR>నుండీ, పాదనఖాగ్రం వరకూ ప్రవహించే విద్యుదయస్కాంత ప్రవాహాలను గూర్చి&nbsp;<BR>అతను సర్వజ్ఞుడే అని చెప్పాలి. అతనికి వైజ్ఞానిక జ్ఞానమంతా సమృద్ధిగా ఉంది.&nbsp;<BR>కాబట్టి ప్రతివిషయాన్ని గూర్చి అతను శాస్త్రీయ వ్యాఖ్యానం చేయగలడు. ఫలానా&nbsp;<BR>మట్టితోనే దుర్గావిగ్రహ మెందుకు చేయాలీ? అన్న విషయం దగ్గరినుండి ఆడపిల్ల&nbsp;<BR>రజస్వల అవటానికి సరైన వయసు పదేండ్లే అనే విషయం వరకూ అతనికి అంతా&nbsp;<BR>తెలుసు. ఇంతేకాదు, అనేక విషయాలకు సంబంధించిన చిత్ర - విచిత్రాలైన&nbsp;<BR>కర్మకలాపానికి అంతా శాస్త్రీయ వ్యాఖ్యానాలను అతను చేస్తాడు. పూర్వ&nbsp;<BR>ఉదాహరణలను ఇవ్వటంలో అతను గట్టివాడు. ఎంత చిన్నపిల్లలకైనా అర్థమయ్యేలా&nbsp;<BR>ఎన్నో ఉదాహరణలను యివ్వగలడు. నిజంగా చెప్పాలంటే, హిందూదేశ మొక్కటే,&nbsp;<BR>ఆధ్యాత్మిక దేశం. హిందూదేశంలో కూడా ఈ ఆధ్యాత్మికతను తెలుసుకోదగ్గవారు&nbsp;<BR>బ్రాహ్మణులు ఒక్కరే. వారిలోనూ కృష్ణవ్యాల్‌ కుటుంబం వా రొక్కరే గట్టివారు.&nbsp;<BR>వీరిలో కూడా గుర్గురీగా రొక్కరే చాలా గొప్పవారు. గుర్గురీకృష్ణవ్యాల్‌ ఏది చెప్పినా,</FONT></p>
<hr class="puTa_virupu">
<table><tr><td><a class=puTa_lanke href=puTa1112.html>p1112</a></td><td>p1113</td><td><a class=puTa_lanke href=puTa1114.html>p1114</a></td></tr></table>
</div></body></html>
