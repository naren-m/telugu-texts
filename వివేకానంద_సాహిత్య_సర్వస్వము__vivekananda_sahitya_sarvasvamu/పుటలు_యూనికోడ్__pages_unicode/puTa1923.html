<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1922.html>p1922</a></td><td>p1923</td><td><a class=puTa_lanke href=puTa1924.html>p1924</a></td></tr></table>
<p><FONT FACE="SHREE900, SHREE, sans-serif" SIZE="3">318 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">ఈ సూయజ్‌ కాలువకూడా అతిప్రాచీనమైంది. ఈజిప్టును ఫారోలు&nbsp;<BR>పరిపాలించినప్పుడు అసంఖ్యాకమైన చిన్నచిన్న సముద్రపు నీటిగుంటలను ఒక-&nbsp;<BR>దానితో ఒకటి వరుసగా కలిపి వారు యీ సముద్రంనుండి ఆ సముద్రందాకా&nbsp;<BR>ఒక పెద్ద కాలువగా ఏర్పాటుచేశారు. ఈజిప్టును రోమన్లు పరిపాలించినప్పుడు&nbsp;<BR>యీ కాలువను తెరిచి వుంచటానికి ప్రయత్నాలు జరిగాయి. తరువాత ‘అమృ’&nbsp;<BR>అనే మహమ్మదీయ సేనాపతి ఈజిప్టును జయించి యీ కాలువలో ఇసుక&nbsp;<BR>మేటను తీయించి, కాలువనంతా చక్కగా బాగుచేయించి దాని స్వరూపాన్నే&nbsp;<BR>మార్చేశాడు.</FONT></p>
<p><FONT FACE="SHREE900, SHREE, sans-serif" SIZE="3">తరువాత దాన్ని గురించి ఎవరూ శ్రద్ధ వహించలేదు. ఇప్పుడున్న యీ&nbsp;<BR>కాలువ, ఈజిప్టుకు చెందిన ఖెదీవ్‌ ఇస్మాయిల్‌ అనే వ్యక్తి తవ్వించాడు. ఇతడు&nbsp;<BR>టర్కీ సుల్తాన్‌ రాజప్రతినిధి. ఇతడికి ఫ్రెంచ్‌వారు పెట్టుబడి, సలహాల నిచ్చారు.&nbsp;<BR>ఈ కాలువలో పెద్ద చిక్కొకటి వుంది. ఇది ఎడారిగుండా ప్రవహిస్తోంది. అందు-&nbsp;<BR>వల్ల మాటిమాటికి ఇసుకతో మేటవేసుకొని పోతుంటుంది. పెద్ద వాణిజ్యనౌక&nbsp;<BR>ఒక్కటి తప్ప ఒకేసారి యీ కాలువగుండా ఓడలు ప్రయాణం చెయ్యలేవు.&nbsp;<BR>ఎంతో పెద్దవైన యుద్ధనౌకలుగాని, వాణిజ్యనౌకలుగాని యీ కాలువగుండా&nbsp;<BR>ప్రయాణించలేవు. లోపలికి వచ్చే ఓడలు, బైటకిపోయే ఓడలు ఒకదాన్నొకటి&nbsp;<BR>ఢీకొనకుండా యీ కాలువను కొన్ని విభాగాలుగా చేసి, ఒక్కో విభాగానికి రెండు&nbsp;<BR>పక్కల లంగరు దించటానికి వీలైనంత విశాలమైన చెరువులు అప్పటివారు&nbsp;<BR>తవ్వించారు. మధ్యధరాసముద్రముఖంలో యీ కాలువ ప్రధాన కార్యాలయం&nbsp;<BR>వుంది. కాలువలోని ప్రతి విభాగానికి రైలుస్టేషన్ల మాదిరి కొన్ని స్టేషన్లు&nbsp;<BR>వున్నాయి. ఒక ఓడ, కాలువలో ప్రవేశించగానే ప్రధాన కార్యాలయానికి ఎడతెగ&nbsp;<BR>కుండా తంతివార్తలు పంపబడతాయి. ఆ ప్రధాన కార్యాలయంలో ఎన్ని ఓడలు&nbsp;<BR>లోపలికి వస్తున్నాయో, ఎన్ని ఓడలు బైటికి పోతున్నాయో, ఏ క్షణంలో ఏ ఓడ&nbsp;<BR>ఎక్కడుందో యీ పూర్తి సమాచారం తంతివార్తలద్వారా తెలుసుకోబడి ఒక పెద్ద&nbsp;<BR>పటంమీద గుర్తించబడి వుంటుంది. ఒక ఓడ మరో ఓడను ఢీకొనకుండా&nbsp;<BR>నివారించే మార్గం నిరాటంకంగా వుందనే సమాచారం తెలియకుండా ఏ ఓడ-&nbsp;<BR>కూడా అది వున్న స్టేషన్‌నుండి కదలటానికి అనుమతించబడదు.</FONT></p>
<p><FONT FACE="SHREE900, SHREE, sans-serif" SIZE="3">సూయజ్‌ కాలువ ప్రస్తుతం ఫ్రెంచ్‌వారి యాజమాన్యంలో వుంది. కాలువ&nbsp;<BR>కంపెనీలో ఎక్కువ వాటాలు ఆంగ్లేయులవే ఐనా ఒకానొక రాజకీయ ఒప్పందం&nbsp;<BR>ప్రకారం ఫ్రెంచ్‌వారే కాలువమీద యాజమాన్యం వహిస్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు మధ్యధరాసముద్రం వచ్చింది. హిందూదేశం దాటాక యింత-&nbsp;<BR>కంటె మరువలేని ప్రాంతం మరొకటి వుండదు. ఈ సముద్రం ఆసియా,</FONT></p>
<hr class="puTa_virupu">
<table><tr><td><a class=puTa_lanke href=puTa1922.html>p1922</a></td><td>p1923</td><td><a class=puTa_lanke href=puTa1924.html>p1924</a></td></tr></table>
</div></body></html>
