<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2684.html>p2684</a></td><td>p2685</td><td><a class=puTa_lanke href=puTa2686.html>p2686</a></td></tr></table>
<p><FONT FACE="SHREE900, SHREE, sans-serif" SIZE="3">నవ్యభారత సమస్య - దాని పరిష్కారం</FONT></p>
<p><FONT FACE="Bookman-Light, Bookman, serif" SIZE="2">249</FONT></p>
<p><FONT FACE="SHREE900, SHREE, sans-serif" SIZE="3">ఐహికసౌభాగ్యాలను లక్ష్యపెట్టడు; యవనుడు యీ లోకాన్నే స్వర్గంగా రూపొం-&nbsp;<BR>దించటంలో తనను పూర్తిగా నిమగ్నం చేసుకొంటాడు. భారతీయుడు క్షణిక-&nbsp;<BR>జీవితసుఖాలపై విరక్తుడై నిత్యానందాన్ని ఆశిస్తాడు; యవనుడు ‘నిత్యానంద&nbsp;<BR>మనేది ఒకటుందా?’ అని సందేహిస్తాడు - లేదా అది సుదూరమని భావిస్తూ&nbsp;<BR>- సాధ్యమైనంతవరకు ఐహిక సుఖాలను పొందటానికే తన యావత్తుశక్తిని విని-&nbsp;<BR>యోగిస్తుంటాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ యుగంలో ఆ రెండు స్వభావాలున్న మానవులూ అంతరించిపోయినా&nbsp;<BR>వారి ఆశయాలున్నాయి. వారి నిర్మాణాలూ వున్నవి, వారి భౌతికమానసిక&nbsp;<BR>సంతతివారు మాత్రం వున్నారు.</FONT></p>
<p><FONT FACE="SHREE900, SHREE, sans-serif" SIZE="3">యూరపియన్లు, అమెరికన్లు ప్రౌఢదశనందుకొన్న యవనుల సంతతివారు.&nbsp;<BR>వారు తమ తండ్రితాతలైన యవనులకు కీర్తి తెచ్చిపెట్టారు. కాని ప్రస్తుత భార-&nbsp;<BR>తదేశ నివాసులు ప్రాచీన ఆర్యులకు కీర్తికరులుగా లేరు. కాని నివురుగప్పిన నిప్పు-&nbsp;<BR>మాదిరి, ఆ పూర్వుల తేజం నేటి భారతీయుల్లో గుప్తమైవుంది. సర్వ&nbsp;<BR>శక్తిమంతుడైన భగవంతుడి కృపచే, కాలం వచ్చినప్పుడు, అది తప్పక వ్యక్త&nbsp;<BR>మవుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఆ తేజం వ్యక్తమైనప్పుడు ఏం జరుగుతుంది?</FONT></p>
<p><FONT FACE="SHREE900, SHREE, sans-serif" SIZE="3">వైదిక యజ్ఞాగ్నులనుండి లేచే చలద్ధూమరాశిచే భారతాకాశం తిరిగి మేఘ-&nbsp;<BR>ప్రపూర్ణమై కానవస్తుందా? లేక, యజ్ఞాల్లో బలి అయ్యే జంతువుల రక్తంలో రంతి-&nbsp;<BR>దేవుని వైభవం తిరిగి సంజీవిత మవుతుందా? అశ్వమేధ గోమేధాచారాలు, దేవర&nbsp;<BR>న్యాయంతో సంతతిని పొందటం మొదలైన ఆచారాలు తిరిగి అమలుకు&nbsp;<BR>వస్తాయా? లేక బౌద్ధప్రచార ప్రళయం యావద్భారతదేశాన్ని ఒక్క పెద్ద బౌద్ధ-&nbsp;<BR>విహారంగా మార్చివెయ్యబోతుందా? ప్రాచీనకాలంలోవలె మనుధర్మాలు తిరిగి&nbsp;<BR>అమలుకు వస్తాయా? లేక ఆహార విషయిక విచక్షణ, విధినిషేధాలు దేశపరిణా-&nbsp;<BR>మానికి అనుగుణంగా మారుతూ, ప్రస్తుతం నెలకొన్న రీతిలోనే దేశం యావత్తు&nbsp;<BR>అడ్డంకిలేక చెల్లుతుంటాయా? వర్ణవ్యవస్థ వుంటుందా? అది సదా పుట్టుకచేతనే&nbsp;<BR>వుంటుందా? లేక యోగ్యతనుబట్టి నిర్ణయించబడుతుందా? వర్ణవ్యవస్థలో&nbsp;<BR>ఆహార విషయిక విచక్షణ, స్పృశ్యతాస్పృశ్యతలు, ప్రస్తుతం బెంగాలులో పాటింప&nbsp;<BR>బడుతూన్నట్లు, స్పృశించే వ్యక్తి శుద్ధ్యాశుద్ధులనుబట్టి వుంటుందా, లేక మద్రా-&nbsp;<BR>సులో మాదిరి అది మరింత కఠినంగా వుంటుందా? లేక పంజాబులో మాదిరి,&nbsp;<BR>అలాటి నిర్బంధాలు నిశ్శేషంగా రద్దవుతాయా? మనువుకాలంలో మాదిరి,&nbsp;<BR>యిప్పటికీ నేపాలులో వున్నట్లు వివిధ వర్ణాలవారిలో వివాహాలు అనులోమ&nbsp;<BR>క్రమంలో జరుగుతాయా? లేక వివాహానుమతి బెంగాలు మొదలైన ప్రాంతాల్లో</FONT></p>
<hr class="puTa_virupu">
<table><tr><td><a class=puTa_lanke href=puTa2684.html>p2684</a></td><td>p2685</td><td><a class=puTa_lanke href=puTa2686.html>p2686</a></td></tr></table>
</div></body></html>
