<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2150.html>p2150</a></td><td>p2151</td><td><a class=puTa_lanke href=puTa2152.html>p2152</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 0 2</FONT></p>
<p><FONT FACE="SHREE900, SHREE, sans-serif" SIZE="3">ఆ సంస్థ అధికారులు శాసించారు. వచ్చి వింటే వారు తమ సంఘంయొక్క సాను-&nbsp;<BR>భూతిని కోల్పోతారట! ఆ సంఘం ఆంతరంగిక శాఖలో చేరేవారు ‘కుఠూమి’&nbsp;<BR>‘మోరియో’ అనే వారి ఆజ్ఞలకు - అంటే ఈ మహాత్ములకు ప్రత్యక్ష ప్రతి&nbsp;<BR>నిధులైన జడ్జిదొరగారికి, బెసెంటుగారికి - లోబడి ప్రవర్తించుచుండాలని వారి&nbsp;<BR>ఆంతరంగిక శాఖానియమాలు విధిస్తున్నాయట! కాబట్టి వారి ఆంతరంగిక&nbsp;<BR>శాఖలో చేరడమంటే స్వతంత్రతను వారికి అర్పించడమే! నేనలాటి పని ఎన్నడూ&nbsp;<BR>చేయజాలను. అలాటి పనిని చేసేవారిని హిందువనే పిలువజాలను. జడ్జిగారిపట్ల&nbsp;<BR>నాకు చాలా గౌరవముంది. ఆయన మహనీయుడు. నిష్కపటి, న్యాయశీలుడు,&nbsp;<BR>నిరాడంబరుడు. దివ్యజ్ఞాన సమాజ ప్రతినిధులలో ఆయన ఉత్తమోత్తముడు.&nbsp;<BR>ఆయనయు, ఆనీబిసెంటును, తమతమ మహాత్ముని మాటే సరైనదని పరస్పరం&nbsp;<BR>వివాదం పెంచుకుంటారట! కాని ఆ విషయాన్ని విమర్శించే యోగ్యత నాకు&nbsp;<BR>లేదు. విచిత్రమేమంటే, ఇద్దరూ, ఒకే మహాత్ముని గూర్చి వివాదపడు&nbsp;<BR>తున్నారు! సత్యం దైవానికే ఎరుక! ఆయనే ఈ విషయంలో తీర్పు చెప్పగలడు!&nbsp;<BR>ఉభయపక్షాలు సమానంగా ఉన్నప్పుడు, ఇతరు లెవరూ న్యాయనిర్ణయం చేయ-&nbsp;<BR>జాలరు. అమెరికాలో అంతటా, వారు నాకు మార్గాన్ని బాగా సిద్ధంచేసి పెట్టిం-&nbsp;<BR>దిలాగే. క్రైస్తవ మిషనరీలతో కలసి వారు, నా శత్రుపక్షాన్ని చేరారు. ఈ క్రైస్తవ&nbsp;<BR>మిషనరీలు నన్నుగూర్చి కల్పించని ఘోరతర అసత్యానిందలను ఊహించనేలేం.&nbsp;<BR>పరదేశంలో దీనుడినై, దిక్కులేకవున్న నా ప్రవర్తనను అతిహేయంగా చిత్రించి,&nbsp;<BR>నగర నగరంలో ప్రచారం చేశారు. ప్రతి ఇంటినుండి నన్ను వెళ్లగొట్టించడానికి&nbsp;<BR>వారు ప్రయత్నించారు. నా పట్ల, స్నేహభావం చూపిన ప్రతివానిని, నా శత్రునిగా&nbsp;<BR>చేయడానికి ప్రయత్నించారు. తిండిలేక నేను మరణించడాన్ని కళ్లారా చూడాలని&nbsp;<BR>వారి కోరిక. ఈ విధంగా పిశాచాలలాగా నన్ను అడుగడుగునా, వెన్నంటి బాధిం-&nbsp;<BR>చిన వారిలో నా స్వదేశీయుడే ఒకడున్నాడని చెప్పుకోవడానికి నేను సిగ్గుపడు&nbsp;<BR>తున్నాను. ఇండియాలో సంస్కరణ పక్షానికి చెందిన ఒక మహానాయకు&nbsp;<BR>డాయన. ఈ మహనీయుడు ‘క్రీస్తు భారతదేశానికి దిగి వచ్చాడని’ ప్రతిదినము&nbsp;<BR>చాటిచెప్పుతూ వుంటాడు. ‘క్రీస్తు భారతదేశానికి రావడం’ ఈ విధంగానేనా?&nbsp;<BR>భారతదేశాన్ని సంస్కరించే మార్గం ఇదేనా? ఈ మహాశయుని నేను చిన్నప్పటి&nbsp;<BR>నుండి ఎరుగుదును. ఇతడు ఒకప్పుడు, నా ప్రియస్నేహితులలో ఒకడు. చాలా-&nbsp;<BR>కాలం నాకు నా దేశీయులు కనిపించకుండిన తర్వాత, నే నీయనను కలిసికొన్న-&nbsp;<BR>ప్పుడు ఎంతగానో ఆనందించాను. కాని ఆయన నాపట్ల చూపిన ఔదార్యం ఇలా&nbsp;<BR>వుండింది. మహాసభవారు నన్నభినందించిన దినంనుండి షికాగో నగరంలో నేను&nbsp;<BR>ప్రజాభిమానం చూరగొన్న దినంనుండి, నా పట్ల ఆయన వైఖరి ఈ విధంగా</FONT></p>
<hr class="puTa_virupu">
<table><tr><td><a class=puTa_lanke href=puTa2150.html>p2150</a></td><td>p2151</td><td><a class=puTa_lanke href=puTa2152.html>p2152</a></td></tr></table>
</div></body></html>
