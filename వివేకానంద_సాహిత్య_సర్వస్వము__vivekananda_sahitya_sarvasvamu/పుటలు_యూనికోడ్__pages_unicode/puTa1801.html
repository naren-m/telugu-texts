<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1800.html>p1800</a></td><td>p1801</td><td><a class=puTa_lanke href=puTa1802.html>p1802</a></td></tr></table>
<p><FONT FACE="SHREE900, SHREE, sans-serif" SIZE="3">196 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">ప్రథమంలో యీ విషయాన్ని గ్రహించటానికి ప్రయత్నించు. శాసనాలను&nbsp;<BR>మనిషి నిర్మిస్తాడా, మనిషిని శాసనాలు నిర్మిస్తాయా? ధనాన్ని మనిషి ఆర్జిస్తాడా,&nbsp;<BR>మనిషిని ధనం ఆర్జిస్తుందా? పేరు ప్రతిష్ఠలను మనిషి సంపాదిస్తాడా, మనిషిని&nbsp;<BR>అవి సంపాదిస్తాయా?</FONT></p>
<p><FONT FACE="SHREE900, SHREE, sans-serif" SIZE="3">మిత్రమా, ముందు ‘మనిషి’వవు; అప్పుడు యివీ, తదితరాలూ తమం-&nbsp;<BR>తట తామే నిన్ను వెతుక్కుని వస్తాయి. హేయమైన ఆ అసూయను, కుక్కల&nbsp;<BR>మాదిరి పరస్పరం కాట్లాడుకొంటూ, మొరుగుతూ వుండటాన్ని విడిచి&nbsp;<BR>పెట్టండి; సదుద్దేశాలను, సత్సాధనాలను, నైతిక పౌరుషాన్ని చేపట్టి ధీరుడవై&nbsp;<BR>వుండు. మానవజన్మ ఎత్తినందుకు, చేటుచెందజాలని జాడలను నీ వెనుక&nbsp;<BR>నిలిపిపో. ‘‘ఓ తులసీ,</FONT><FONT FACE="SHREE900, SHREE, sans-serif" SIZE="2"><sup>5</sup></FONT><FONT FACE="SHREE900, SHREE, sans-serif" SIZE="3"> నువ్వు యీ ప్రపంచంలో ముందుగా ప్రవేశించినప్పుడు&nbsp;<BR>లోకం సంతోషించింది, నువ్వు ఏడ్చావు. నువ్వు యీ లోకాన్ని వదలిపోయే&nbsp;<BR>టప్పుడు నీకోసం లోకం ఏడ్చేటట్లుగా, నువ్వు ఆనందంతో నవ్వుతున్నట్లుగా,&nbsp;<BR>ఏర్పడే రీతుల్లో కార్యాలొనరుస్తూ జీవితాన్ని గడుపు.’’ ఇలా చెయ్యగలిగితే, నీ&nbsp;<BR>మానవనామం సార్థకమౌతుంది. చెయ్యకపోతే, నువ్వు పుట్టి ఏంచేసినట్లు?</FONT></p>
<p><FONT FACE="SHREE900, SHREE, sans-serif" SIZE="3">మిత్రమా, నువ్వు పిదప గ్రహించాల్సిన విషయం: మనం యితర జాతుల&nbsp;<BR>నుండి నేర్చుకోవలసిన విషయాలు ఎన్నో వున్నాయి. తాను నేర్చుకోవలసిన&nbsp;<BR>విషయం యింకేదీ లేదని చెప్పేవాడు అవసానదశకు వచ్చాడని స్పష్టం. తనకు&nbsp;<BR>సమస్తం తెలుసునని పలికే జాతీ వినాశదశకు వచ్చేస్తుంది. ‘‘నాలో ఊపిరి&nbsp;<BR>వున్నంతదాకా నేను నేర్చుకొంటూనే వున్నాను.’’ కాని మనం యీ సందర్భంలో&nbsp;<BR>గమనించాల్సిన విషయం ఒకటుంది - యితరులనుండి మనం గ్రహించే&nbsp;<BR>అన్నిటిని మన మార్గానికి అనువుగా మలచుకోవాలి. ఇతరులు నేర్పగలదంతా మన-&nbsp;<BR>కున్నదాన్లో చేర్చుకొంటాంగాని స్వకీయమైనదాన్నంతా చెక్కుచెదరకుండా కాపా-&nbsp;<BR>డుకోవటానికై జాగ్రత్తపడాలి. ఒక ఉదాహరణ: యూరోపియన్ల విధానంలో నేను&nbsp;<BR>వంట చేయించుకోవాలనుకుంటాను. భోజనం చేసేటప్పుడు యూరోపియన్లు&nbsp;<BR>కుర్చీలపై కూర్చుంటారు, మనం నేలమీద కూర్చుంటాం. వారి ననుక&nbsp;<BR>రించటానికి నా భోజనాన్ని బల్లమీద పెట్టమని నేను గంటకంటె ఎక్కువసేపు&nbsp;<BR>కుర్చీలో కూర్చుంటే, నా కాళ్లు యమద్వారానికి వెళ్లటానికి తయారై, నేను&nbsp;<BR>బాధతో గిజగిజలాడసాగుతాను. దీనికి నువ్వేమంటావు? వారి రీతి వంటకాన్ని&nbsp;<BR>ఆరగిస్తున్నా, భోజనకాలంలో నేను మనలాగా నేలపైనే కూర్చోవాలి. ఇలాగే మనం&nbsp;<BR>యితరులనుండి ఏం నేర్చుకొన్నా, దాన్ని మన దారికి అనువుగా మార్చుకోవాలి;&nbsp;<BR>మన జాతీయ విశిష్టతను పూర్తిగా నిలబెట్టుకోవాలి. నన్నో ప్రశ్న అడగనివ్వండి:&nbsp;<BR>‘‘మనిషి దుస్తులు ధరిస్తాడా, దుస్తులు మనిషిని ధరిస్తాయా? అసాధారణ</FONT></p>
<hr class="puTa_virupu">
<table><tr><td><a class=puTa_lanke href=puTa1800.html>p1800</a></td><td>p1801</td><td><a class=puTa_lanke href=puTa1802.html>p1802</a></td></tr></table>
</div></body></html>
