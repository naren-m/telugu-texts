<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3759.html>p3759</a></td><td>p3760</td><td><a class=puTa_lanke href=puTa3761.html>p3761</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 3 3</FONT></p>
<p><FONT FACE="SHREE900, SHREE, sans-serif" SIZE="3">బ్రహ్మానంద సవరించిన పద్ధతిలోనే ప్రస్తుతానికి బోధన సాగనివ్వు. భవిష్యత్తులో&nbsp;<BR>ఏమైనా మార్పులు అవసరమైతే, ఆ విధంగా మార్పుచేయించు.</FONT></p>
<p><FONT FACE="SHREE900, SHREE, sans-serif" SIZE="3">ఆల్మోరాకు కాస్త ఉత్తరాన ఉన్న ఒక వర్తకుని తోటలో నేను ప్రస్తుతం నివ-&nbsp;<BR>సిస్తూన్నాను. హిమాలయ హిమశిఖరాలు నా ఎదుట ఉన్నాయి. సూర్య&nbsp;<BR>రశ్మిలో అవి వెండిముద్దవలె భాసిస్తూ, హృదయానందకరంగా ఉన్నాయి.&nbsp;<BR>స్వచ్ఛమైన గాలి పీలుస్తూ, నియమిత ఆహారాన్ని తీసుకొంటూ, ఎక్కువగా&nbsp;<BR>వ్యాయామం చేస్తూ, నేను శారీరకంగా బలిష్టంగాను, ఆరోగ్యంగాను ఉన్నాను.&nbsp;<BR>కాని, యోగానంద ఎక్కువ జబ్బుగా ఉన్నాడని విన్నాను. ఆతణ్ణి ఇక్కడికి రమ్మని&nbsp;<BR>రాస్తున్నాను. ఐతే అతడు కొండగాలిని, నీటిని చూసి భయపడుతున్నాడు. ఈ&nbsp;<BR>రోజు అతనికి ఈ విధంగా రాశాను: ‘‘ఈ తోటలో కొన్నాళ్లు నివసించు. నీ&nbsp;<BR>వ్యాధి తగ్గుముఖం పట్టకపోతే, నువ్వు కలకత్తాకు తిరిగి పోవచ్చు.’’ అతని&nbsp;<BR>యిష్టానుసారం అతడు ప్రవర్తిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">ప్రతి సాయంకాలం అచ్యుతానంద, ఆల్మోరాలో జనులను పోగుచేసి వారికి&nbsp;<BR>గీత, యితర శాస్త్రాలు వినిపిస్తూన్నాడు. అనేక మంది పురజనులు, కంటోన్‌మెం-&nbsp;<BR>ట్‌నుండి సిపాయిలుకూడ ప్రతినిత్యం హాజరవుతున్నారు.</FONT></p>
<p><FONT FACE="SHREE902, SHREE, sans-serif" SIZE="3">యావానర్థ ఉదపానే సర్వతః సంప్లుతోద కే</FONT></p>
<p><FONT FACE="SHREE902, SHREE, sans-serif" SIZE="3">తావాన్‌ సర్వేషు వేదేషు బ్రాహ్మణస్య విజానతః।।</FONT><FONT FACE="SHREE900, SHREE, sans-serif" SIZE="3"> గీత - </FONT><FONT FACE="TimesNewRoman, Times, serif" SIZE="2">II-46.</FONT></p>
<p><FONT FACE="SHREE900, SHREE, sans-serif" SIZE="3">అనే శ్లోకానికి నువ్వు యిచ్చిన బెంగాలీ వ్యాఖ్యానం సరిగా ఉన్నట్లు కన్పిం-&nbsp;<BR>చటంలేదు. వ్యాఖ్యానం ఈ విధంగా ఉంది: వెల్లువతో (భూమి) నిండినప్పుడు&nbsp;<BR>నీరు త్రాగినందువల్ల ప్రయోజనమేముంది?’’ వెల్లువ వచ్చినప్పుడు జనులకు&nbsp;<BR>దప్పిక ఉండదా ఏమి? భూమిని వెల్లువ నింపినప్పుడు తాగుట నిరర్థకం. కొన్ని&nbsp;<BR>గాలి మార్గాలద్వారా గాని, అర్థంకాని యితర విజ్ఞాన మార్గాల ద్వారాగాని ప్రజల&nbsp;<BR>దప్పిని తీర్చవచ్చు. అప్పుడే యీ నూతన వ్యాఖ్యానం సమంజసంగా ఉంటుంది.&nbsp;<BR>లేకపోతే ఉండదు.</FONT></p>
<p><FONT FACE="SHREE900, SHREE, sans-serif" SIZE="3">ఈ శ్లోకార్థానికి నువ్వు శంకారాచార్యులవారిని అనుసరించాలి. లేదా నువ్వు&nbsp;<BR>ఈ విధంగా వివరించవచ్చు. పెద్ద పెద్ద భూభాగాలు జలమయమై పోయినప్పుడు&nbsp;<BR>చిన్నచిన్న గుంటలుకూడ దప్పిగొన్నవానికి మహోపకారాలుగా ఉంటాయి. అంటే&nbsp;<BR>కొంచెం నీరు ఆతని దాహాన్ని ఉపశమింపజేస్తుంది ... అత డిలా చెబుతాడు:&nbsp;<BR>ఈ విశాలమైన జలాశయాన్ని యిలావుండనివ్వు. కొంచెం నీరే నా అవసరాన్ని&nbsp;<BR>తీరుస్తుంది. అదేవిధంగా విద్వాంసుడైన బ్రాహ్మణుడికి సమస్త వేదాలు అదే&nbsp;<BR>ప్రయోజనాన్ని నెరవేరుస్తాయి. భూభాగమంతా జలార్ణవమై వుండగా, తనకు కావ-</FONT></p>
<hr class="puTa_virupu">
<table><tr><td><a class=puTa_lanke href=puTa3759.html>p3759</a></td><td>p3760</td><td><a class=puTa_lanke href=puTa3761.html>p3761</a></td></tr></table>
</div></body></html>
