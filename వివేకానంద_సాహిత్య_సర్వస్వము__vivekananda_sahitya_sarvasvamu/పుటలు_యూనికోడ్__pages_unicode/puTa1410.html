<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1409.html>p1409</a></td><td>p1410</td><td><a class=puTa_lanke href=puTa1411.html>p1411</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - ఆత్మ</FONT></p>
<p><FONT FACE="SHREE900, SHREE, sans-serif" SIZE="3">181</FONT></p>
<p><FONT FACE="SHREE900, SHREE, sans-serif" SIZE="3">వేదాలు, ఏ శాస్త్రాలు, వర్ణింపజాలవు. విరాట్పురుష రూపాన, అంటే పూర్వ-&nbsp;<BR>మున్నట్టిది, వర్తమానంలో కలిగేటువంటిది, భవిష్యత్తులో వుండబోవునట్టిదీ,&nbsp;<BR>అయిన ఏకైక దైవమతడే. కాబట్టి అట్టి, నా ఆత్మను వినా, ఎవరిని కాని&nbsp;<BR>నేను పూజించాలనుకోను. ‘‘స్వాత్మారాధన చేసుకుంటాను’’ అని అద్వైతి&nbsp;<BR>ప్రవచిస్తాడు. నేను నమస్కరించే దెవరికి? నా ఆత్మకే నేను ప్రణామం చేస్తాను.&nbsp;<BR>నేను ఎవరి సహాయాన్నీ కోరను. ఈ విశాల విశ్వంలో, అఖండ బ్రహ్మమునై&nbsp;<BR>వెలిగే నాకెవడు సహాయాన్నివ్వగలడు? అట్టి తలపులు పిచ్చి కలలు. వెర్రి&nbsp;<BR>భ్రాంతులు. ఎవరికైనా, ఎన్నడైనా, ఇతరులు అండగా నిలువగల్గుతారా? కల్ల, కల్ల.&nbsp;<BR>ఆకాశానికి, ఆవలి ఊర్ధ్వ లోకాలనుండి తనకేదో సహాయం రాగలదని అపేక్ష&nbsp;<BR>వహించి, దేవురిస్తూ, మొరలిడే భీరుడు, ద్వైతవాది, మీకెప్పుడు తటస్థించినా,&nbsp;<BR>ఆ ఊర్ధ్వలోకాలు అన్నీ తనలోనివే అని అతడు గ్రహింపజాలకున్నాడని&nbsp;<BR>తెలుసుకోండి. ఏ స్వర్గంనుండో తనకు సహాయమొస్తుందని అతడు పేరాశ&nbsp;<BR>పడతాడు కదా? సరే, అట్టి ఆధారం, అట్టి సహాయం వానికి ప్రాప్తిస్తుందను-&nbsp;<BR>కోండి. అలా ప్రాప్తించడమూ మనకు తెలుసు. కానీ ఆ సహాయం ‘తన’ నుండే&nbsp;<BR>సుమండీ వానికి లభిస్తున్నది. కాని అతడుమాత్రం దానిని, బయటనుండి వచ్చిన&nbsp;<BR>దానిగా భ్రాంతి పడుతూంటాడు. ఒక రోగి మంచంలో పడివుండగా, ఎవరో&nbsp;<BR>తలుపు తట్టినట్లు శబ్దం వినవచ్చింది. అతడు నెమ్మదిగా లేచి వెళ్లి తలుపు&nbsp;<BR>తీశాడు. ఎవరూ కనిపించలేదు. తిరిగి పోయి మంచంపై పడుకున్నాడు. ఆ&nbsp;<BR>చప్పుడు మళ్లీ వినిపించింది. ఇంకోసారి లేచి వెళ్లి తలుపు తెరిచి చూశాడు.&nbsp;<BR>ఎవరూ కనిపించలేదు. ఇలా కొన్నిసార్లు జరిగింది. చివరికది తన గుండె కొట్టు-&nbsp;<BR>కోవడం వల్ల గలిగిన చప్పుడే అనీ, తలుపు దగ్గర చప్పుడైనట్లు తలచడం తన&nbsp;<BR>భ్రాంతే అనీ అతడు గ్రహించాడు. ఈ విధంగానే నరుడు దేవునికోసం తనకు&nbsp;<BR>వెలుపల వ్యర్థంగా వెదకి వెదకి, తాను బయలుదేరిన తావునకే - అంటే తన ఆత్మ&nbsp;<BR>దగ్గరకే మళ్లీ వచ్చి చేరుతాడు. తాను గుట్టలందు, గుహలందు వెదకే దైవం, ఈ&nbsp;<BR>నదిలో, ఆ గుడిలో ఇంకా, అర్చనాలయాల్లో, ఆకాశంలో, కనుక్కోవాలనుకున్న&nbsp;<BR>దేవుడు, పరలోకంలో ఎక్కడో కూర్చుని జగత్తును పరిపాలిస్తున్నట్లు, తాను&nbsp;<BR>భావించుకొన్న భగవంతుడు; - తన ఆత్మే అని, చివరికతడు తెలుసుకుంటాడు.&nbsp;<BR>‘‘అహం బ్రహ్మాస్మి! శివోఽహం! నేను బ్రహ్మముని, బ్రహ్మమును నేనే!’’ నేను&nbsp;<BR>వినా భగవంతుడు లేడు. క్షుద్రతరమైన ఈ అహం ఎన్నడూ లేదు.</FONT></p>
<p><FONT FACE="SHREE900, SHREE, sans-serif" SIZE="3">సరేకానీ, ‘‘అఖండ బ్రహ్మం ఇలా భ్రమలలో ఎలా చిక్కుకొంది?’’&nbsp;<BR>అనవచ్చు. అతడు భ్రమపడలేదు. పరిపూర్ణుడైన బ్రహ్మం కలగాంచడం ఎలా?&nbsp;<BR>అతడెన్నడూ కల గాంచలేదు. సత్య పదార్థానికి స్వప్నాలుండవు. భ్రాంతి ఎలా</FONT></p>
<hr class="puTa_virupu">
<table><tr><td><a class=puTa_lanke href=puTa1409.html>p1409</a></td><td>p1410</td><td><a class=puTa_lanke href=puTa1411.html>p1411</a></td></tr></table>
</div></body></html>
