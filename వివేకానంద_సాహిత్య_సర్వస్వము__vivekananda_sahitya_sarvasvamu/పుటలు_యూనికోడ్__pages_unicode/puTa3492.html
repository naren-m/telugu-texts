<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3491.html>p3491</a></td><td>p3492</td><td><a class=puTa_lanke href=puTa3493.html>p3493</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>˙ ˙</FONT></p>
<p><FONT FACE="SHREE900, SHREE, sans-serif" SIZE="3">డున్నారు? ఈ భావాలను వ్యాప్తిచేయమని వారికి చెప్పండి, ఉత్తరధృవంనుండి&nbsp;<BR>దక్షిణధృవంవరకు, హిమాలయాలనుండి కన్యాకుమారివరకు కార్చిచ్చులా&nbsp;<BR>వ్యాపించండి. వేలమంది పురుషులు, వేలమంది స్త్రీలు మనకు అవసరం. శిశు&nbsp;<BR>క్రీడలో మునిగినంతమాత్రాన ప్రయోజనంలేదు. దానికి వ్యవధీలేదు. సమయం&nbsp;<BR>వున్నప్పుడు శిశుక్రీడకోసం వచ్చినవాళ్లు యిప్పుడు తొలగిపోవాలి. వారు తప్పక&nbsp;<BR>దుఃఖపడతారు. మనకు ఒక సంఘం కావాలి. సోమరితనం వద్దు. వ్యాప్తిగాంచండి!&nbsp;<BR>వ్యాప్తిగాంచండి! కార్చిచ్చులా అన్నివైపులా పరుగిడండి. నామీద ఆధారపడవద్దు.&nbsp;<BR>నేను జీవించినా, మరణించినా మీరు వ్యాప్తిస్తూ సాగిపోండి.</FONT></p>
<p><FONT FACE="TimesNewRoman, Times, serif" SIZE="3"><sup>  </sup>^ ˝</FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీమతి బుల్‌కి)</FONT></p>
<BR>
<p><FONT FACE="SHREE900, SHREE, sans-serif" SIZE="3">541, డియర్‌ బారన్‌ అవెన్యూ,</FONT></p>
<p><FONT FACE="SHREE900, SHREE, sans-serif" SIZE="3">షికాగో,</FONT></p>
<p><FONT FACE="SHREE900, SHREE, sans-serif" SIZE="3">జనవరి 3, 1895.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన బుల్స్‌ సతికి,</FONT></p>
<p><FONT FACE="SHREE900, SHREE, sans-serif" SIZE="3">గత ఆదివారం బ్రూక్లిన్‌లో ప్రసంగించాను. నా రాకను పురస్కరించుకొని&nbsp;<BR>హిగ్గిన్స్‌ సతి ఒక చిన్నవిందు ఏర్పాటుచేసింది. దానికి ‘ఎథికల్‌ సొసైటీ’ ప్రముఖ&nbsp;<BR>సభ్యులు, డాక్టర్‌ ‘జైన్‌’ (జేన్స్‌)తో సహా హాజరైనారు. ప్రాచ్యమతానికి చెందిన&nbsp;<BR>విషయాలు ‘బ్రూక్లిన్‌’ ప్రజలకు నచ్చవని కొందరు అభిప్రాయపడ్డారు.</FONT></p>
<p><FONT FACE="SHREE900, SHREE, sans-serif" SIZE="3">కాని భగవదనుగ్రహంతో ఆ ప్రసంగం అద్భుతమైన ప్రభావాన్ని జనింపజే-&nbsp;<BR>సింది. బ్రూక్లిన్‌లో ప్రముఖులు 800 మంది హాజరైనారు. ఈ ప్రసంగం రక్తి-&nbsp;<BR>కట్టదని చెప్పిన పెద్దమనుషులే బ్రూక్లిన్‌లో వరుసగా ప్రసంగాలను ఏర్పాటు&nbsp;<BR>చెయ్యటానికి ప్రయత్నిస్తున్నారు. న్యూయార్క్‌లో నా ప్రసంగ కార్యక్రమం&nbsp;<BR>యించుమించుగా సిద్ధమైనట్లే. కాని కుమారి థర్స్‌బీ వచ్చేవరకు తారీఖులు&nbsp;<BR>నిర్ణయించదలచలేదు. న్యూయార్క్‌ ప్రసంగాలను కుమారి ఫిలిప్స్‌ ఏర్పాటు&nbsp;<BR>చేస్తున్నది. ఆమె కుమారి థర్స్‌బీకి స్నేహితురాలు. న్యూయార్క్‌లో ఆమె&nbsp;<BR>ఏదైనా చేయదలిస్తే కుమారి థర్స్‌బీతో కలిసే ఏర్పాటుచేస్తుంది.</FONT></p>
<p><FONT FACE="SHREE900, SHREE, sans-serif" SIZE="3">హేల్‌ కుటుంబానికి నే నెంతో రుణపడివున్నాను. సంవత్సరాదినాడు&nbsp;<BR>అకస్మాత్తుగా వారివద్దకు వెళ్లి కొంత ఆశ్చర్యాన్ని కలిగించాలనుకున్నాను. ఇక్కడ&nbsp;<BR>ఒక కొత్తగౌనుకై ప్రయత్నిస్తున్నాను. పాతగౌను యిక్కడే వుందిగాని, తరచుగా&nbsp;<BR>ఉతుకుతూండటంవల్ల అది ముడతలుపడి, బహిరంగసభలో ధరించటానికి&nbsp;<BR>అనువుగాలేదు. సరైన గౌను షికాగోలోనే దొరుకుతుందని నమ్ముతున్నాను.</FONT></p>
<hr class="puTa_virupu">
<table><tr><td><a class=puTa_lanke href=puTa3491.html>p3491</a></td><td>p3492</td><td><a class=puTa_lanke href=puTa3493.html>p3493</a></td></tr></table>
</div></body></html>
