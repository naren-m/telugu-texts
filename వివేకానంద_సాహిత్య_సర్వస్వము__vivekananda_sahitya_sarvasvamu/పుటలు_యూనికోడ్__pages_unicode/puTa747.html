<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa746.html>p746</a></td><td>p747</td><td><a class=puTa_lanke href=puTa748.html>p748</a></td></tr></table>

<p><FONT FACE="TimesNewRoman, Times, serif" SIZE="2">3 3 2</FONT></p>
<p><FONT FACE="SHREE900, SHREE, sans-serif" SIZE="3">మానవుడు తన మట్టుకు తాను వేరని, ప్రకృతి దాని మట్టుకు అది వేరని భావం&nbsp;<BR>వుంటుంది. ఇది ద్వైతం. దీని ప్రకారం విషయానికీ, విషయికీ ప్రతి అంశం-&nbsp;<BR>లోను విరోధమే. మానవుడు ప్రకృతిని తిలకించేటప్పుడు అతడు విషయి,&nbsp;<BR>ప్రకృతి విషయం. జ్ఞాతకు, జ్ఞేయానికి నడుమ ద్వైతమతానికి గోచరిస్తుంది.&nbsp;<BR>అతడు దేవుణ్ణి దర్శించేటప్పుడు అతడి దృష్టిలో తాను జ్ఞాత, దేవుడు జ్ఞేయం.&nbsp;<BR>ఈ రెండూ పూర్తిగా వేర్వేరు. ఇది దేవుడు వేరు, జీవుడు వేరు అనే ద్వైతం.&nbsp;<BR>సాధారణంగా యిది మతంలోని ప్రాథమిక దృక్పథం.</FONT></p>
<p><FONT FACE="SHREE900, SHREE, sans-serif" SIZE="3">దీని తరువాత నే నింతకు మునుపే వివరించిన మరొక దృక్పథం తోస్తుంది.&nbsp;<BR>భగవంతుడు కారణమూ, జగత్తు కార్యమూ ఐతే, భగవంతుడే జగత్తుగాను, ఆత్మ-&nbsp;<BR>లుగాను ఐనాడనీ తాను కేవలం అంగమనీ, భగవంతుడు అంగి అనీ మానవుడు&nbsp;<BR>గుర్తింపసాగుతాడు. మనమంతా క్షుద్రజీవులం; ఆ తేజోరాశిలోనుంచి వచ్చిన&nbsp;<BR>విస్ఫులింగాలం. ఈ సమస్త విశ్వంగా రూపొందినవాడు భగవంతుడే. ఇదే తర్వాతి&nbsp;<BR>మెట్టు. ఈ సిద్ధాంతానికి సంస్కృతంలో విశిష్టాద్వైతమని పేరు. నా కీ దేహం-&nbsp;<BR>వుంది. ఈ దేహం ఆత్మను ఆచ్ఛాదిస్తూంది. ఆత్మ దేహంలో వుంది, దేహంలో&nbsp;<BR>వ్యాపించీ వుంది. అలాగే ప్రకృతిలోను, అనంతాత్మలతోను కూడిన యీ జగత్తు&nbsp;<BR>దేవుడికి దేహంవంటిది. సంహారకాలంలో యీ జగత్తు క్రమంగా సూక్ష్మ సూక్ష్మ-&nbsp;<BR>తర రూపాలను దాలుస్తుంది. అప్పుడూ అది దేవుడికి దేహంగానే వుంటుంది.&nbsp;<BR>జగత్తు స్థూలరూపం దాల్చినప్పుడు అది దేవుడికి దేహంగానే వుంటుంది. జీవాత్మ&nbsp;<BR>జీవుడి దేహానికి, మనస్సుకు ఆత్మ ఐనట్లు దేవుడు మన ఆత్మలకు ఆత్మ. ప్రతి&nbsp;<BR>మతంలోను, ‘‘అతడు మన ఆత్మలకు ఆత్మ’’ అనే ప్రతిపాదనను మీరు వినే&nbsp;<BR>వుంటారు. దాని భావం యిదే. ఆతడు వాటి అంతర్యామి; వాటికి ప్రవర్తకుడు;&nbsp;<BR>వాటన్నిటికి నియంత. మొదటి దృక్పథంలో, ద్వైతవాదంలో మనలో ప్రతిఒక్క-&nbsp;<BR>రమూ దేవుడికీ, ప్రకృతికీ శాశ్వతంగా వేరుగావున్న వ్యష్ట్యాత్మలం. రెండవ దృక్ప-&nbsp;<BR>థంలో మనం వ్యష్ట్యాత్మలమే. కాని భగవంతుడినుంచి వేరైనవారంకాము. ఒక్క&nbsp;<BR>రాశిలో తేలియాడుతున్న అణువుల వంటివారం. ఆ రాశే దేవుడు. మనం వ్యష్ట్యా-&nbsp;<BR>త్మలమే. కాని దేవుడిలో మనకు ఐక్యం. మన మందరం అతడిలోవున్నాం. మనం&nbsp;<BR>అతడికి అవయవాలమే. కాబట్టి మనమంతా ఒక్కటే. ఐనా మానవుడికీ మాన-&nbsp;<BR>వుడికీ, అంతేగాక మానవుడికీ దేవుడికీ నడుమ భిన్నం అభిన్నం ఐన ఒక వ్యక్తి-&nbsp;<BR>త్వంవుంది.</FONT></p>
<p><FONT FACE="SHREE900, SHREE, sans-serif" SIZE="3">దీని తరువాత యింతకంటె సూక్ష్మమైన మరొక ప్రశ్న తలెత్తుతుంది. అది&nbsp;<BR>యిది: అనంతంలో భాగాలుండటం పొసగుతుందా? అనంతంలోని భాగా లనే</FONT></p>
<hr class="puTa_virupu">
<table><tr><td><a class=puTa_lanke href=puTa746.html>p746</a></td><td>p747</td><td><a class=puTa_lanke href=puTa748.html>p748</a></td></tr></table>
</div></body></html>
