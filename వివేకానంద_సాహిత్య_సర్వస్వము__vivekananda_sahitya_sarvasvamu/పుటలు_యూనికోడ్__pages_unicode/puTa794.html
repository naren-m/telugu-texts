<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa793.html>p793</a></td><td>p794</td><td><a class=puTa_lanke href=puTa795.html>p795</a></td></tr></table>
<p><FONT FACE="SHREE902, SHREE, sans-serif" SIZE="4">అధికారివాదంవల్ల వాటిల్లే అనర్థాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">స్వామీజీ జరిపిన ప్రశ్నోత్తరాల తరగతిలో ఒకరోజు అధికారివాదాన్ని&nbsp;<BR>గురించి చర్చ జరిగింది. ప్రత్యేక సౌకర్యాలు, హక్కులను గురించిన సిద్ధాంతం-&nbsp;<BR>మీద జరిగిన చర్చ అది. వివేకానందస్వామి యీ సిద్ధాంతంవల్ల వాటిల్లే అన&nbsp;<BR>ర్థాలను తీవ్రంగా పేర్కొంటూ యిలా ప్రసంగించాడు:</FONT></p>
<p><FONT FACE="SHREE900, SHREE, sans-serif" SIZE="3">ప్రాచీన ఋషులపట్ల నాకు పూజ్యభావం ఎంతవున్నా వారు జనానికి బోధ-&nbsp;<BR>చేసే పద్ధతిని ఖండించక తప్పదు. వారెప్పుడూ జనం చేయవలసిన విధులను చెబు-&nbsp;<BR>తూండేవారు. ఎందుచేత ఆ పనులు చేయాలోమాత్రం ఎన్నడూ తెలిపేవారు-&nbsp;<BR>కారు. ఈ విషయంలో వారు ఎంతోశ్రద్ధ వహించేవారు. ఈ పద్ధతి ఎంతో అనర్థ&nbsp;<BR>దాయకం. లక్ష్యాన్ని సాధించటంలో జనానికి తోడ్పడటానికి బదులు వారి&nbsp;<BR>భుజాలమీద నిరర్థక నియమాలతో మోయరాని బరువును మోపారు. చెప్పినా&nbsp;<BR>నిజమైన అర్థాన్ని కొందరు గ్రహించలేరని భావించి లక్ష్యాన్ని మన పూర్వులు&nbsp;<BR>రహస్యంగా వుంచారు. తెలుసుకోగల అధికారం జనానికి లేదనుకోటమే వారు&nbsp;<BR>రహస్యంగా వుంచటానికి కారణం. అధికారివాదం స్వచ్ఛమైన స్వార్థపరత్వంనుంచి&nbsp;<BR>ఉద్భవించిందే. తాము ప్రావీణ్యం పొందిన విషయం అందరకూ తెలిసిపోతే&nbsp;<BR>జనానికి జ్ఞానబోధ చేయటంలో తమ ఆధిపత్యం పోతుందని వారికి తెలుసు.&nbsp;<BR>కాబట్టి వా రీ సిద్ధాంతాన్ని సమర్థించటానికి ప్రయత్నిస్తారు. ఈ విషయాలు&nbsp;<BR>తెలుసుకోటానికి ఎవరైనా మందబుద్ధులుగా వుండేపక్షంలో వారికి విద్యా&nbsp;<BR>సంస్కారం కలిగించి, విషయాలు తెలియచెప్పటానికి అధికశ్రద్ధతో వారు ప్రయ-&nbsp;<BR>త్నించి వుండవలసింది. అలాటివారికి బోధనాసౌకర్యం ఎక్కువ కలిగించవలసి-&nbsp;<BR>వుంది. కాని తక్కువ కలిగించరాదు. వారి బుద్ధిని సుశిక్షితంచేసి, సూక్ష్మతర&nbsp;<BR>సమస్యలను అర్థంచేసుకొనేట్లు చేయాల్సివుంది. అధికారవాదులు మానవాత్మ-&nbsp;<BR>కున్న అద్భుత శక్తిసామర్థ్యాలను గుర్తించరు. తన సొంతభాషలో బోధచేస్తే జ్ఞానం&nbsp;<BR>పొందగలశక్తి ప్రతివ్యక్తికీ వుంది. ఇతరులకు బోధించలేని గురువు వారి సొంత-&nbsp;<BR>భాషలో బోధించలేకపోతూన్నాననే తన చేతకానితనానికి దుఃఖించాలి. అంతేగాని,&nbsp;<BR>వారిని దూషించరాదు; ‘‘అజ్ఞానంలో మూఢవిశ్వాసాలలో పడివుండాల్సినవారు&nbsp;<BR>మీరు’’ అని శపించకూడదు; ఉత్తమజ్ఞానం వారికోసం ఉద్దేశింపబడలేదని చెప్ప-&nbsp;<BR>తగదు. సత్యాన్ని ధైర్యంగా ప్రకటించండి. దానికి దుర్బలులు బెదరిపోతారని&nbsp;<BR>భయపడవద్దు. మానవులు స్వార్థపరులు. జ్ఞానరంగంలో తమ అంతస్తును</FONT></p>
<p><FONT FACE="TimesNewRoman, Times, serif" SIZE="2">3 7 9</FONT></p>
<hr class="puTa_virupu">
<table><tr><td><a class=puTa_lanke href=puTa793.html>p793</a></td><td>p794</td><td><a class=puTa_lanke href=puTa795.html>p795</a></td></tr></table>
</div></body></html>
