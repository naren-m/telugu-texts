<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1424.html>p1424</a></td><td>p1425</td><td><a class=puTa_lanke href=puTa1426.html>p1426</a></td></tr></table>
<p><FONT FACE="SHREE900, SHREE, sans-serif" SIZE="3">196 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">వున్న మననశక్తి అయిన మనస్సు (లేక, మహత్తు)లో నుండే ఇవి రెండూ కల్పిం-&nbsp;<BR>చబడినాయి. ఈ రెంటికన్న మహత్తు సూక్ష్మతరం. అదే&nbsp;<BR>ఈ రెండుగా చీలుతుంది. మొదట ఉండినదీ మహత్తే. అది వ్యక్త రూపాన్ని&nbsp;<BR>పొందినప్పుడు మారి, ఈ రెండుగా అయింది. ఈ రెంటి కూడికతో జగత్తంతా&nbsp;<BR>నిర్మించబడింది.</FONT></p>
<p><FONT FACE="SHREE900, SHREE, sans-serif" SIZE="3">ఇక మనశ్శాస్త్రానికి వద్దాం. నేను మీ వైపు చూస్తున్నాను. కళ్లు, ఈ&nbsp;<BR>బాహ్యవిషయ స్పర్శలను నా దగ్గరకి తెస్తున్నాయి. స్పర్శ నాడులు వానిని&nbsp;<BR>మెదడుకు చేరుస్తాయి. కళ్లు దృగింద్రియాలు (చూచే ఇంద్రియాలు) కావు. అవి&nbsp;<BR>బాహ్యోపకరణాలు (బయట సాధనాలు) మాత్రమే. ఎలాగంటే, ఈ విషయ&nbsp;<BR>స్పర్శను మెదడుకు తీసికొనివెళ్లే స్పర్శేంద్రియం నశిస్తే నాకు ఇరవై కళ్లున్నా&nbsp;<BR>మిమ్మల్ని చూడలేను. కంటి పాప పొరపై ఏర్పడే బింబం, ఎంత&nbsp;<BR>సమగ్రంగావున్నా, మీరు నాకు కనబడరు. కాబట్టి ఇంద్రియం వేరు. దాని సాధ&nbsp;<BR>నాలు (ఉపకరణాలు) వేరు. ఈ ఉపకరణాల (కళ్ల) వెనుక ఆ దృగింద్రియం&nbsp;<BR>ఉండాలి! విషయ స్పర్శలన్నిటి సంగతి ఇదే. ముక్కు వాసన చూచే ఇంద్రియం&nbsp;<BR>(ఘ్రాణేంద్రియం) కాదు. అది ఉపకరణం మాత్రమే. ఇంద్రియం దాని వెనుక&nbsp;<BR>ఉంది. మనకున్న ఐదు ఇంద్రియాలలోను మొదట భౌతిక శరీరంలో,&nbsp;<BR>బాహ్యోపకరణాలుంటాయి. కాని ఇవి చాలవు. నేను మీతో మాట్లాడుతున్నాను.&nbsp;<BR>మీ రా మాటలను ఏకాగ్రతతో వింటున్నారనుకోండి. అప్పుడేదో జరుగుతుంది.&nbsp;<BR>గంట మోగిందనుకోండి. ఆ శబ్దం మీకు వినిపించకపోవచ్చు. శబ్ద తరంగాలు&nbsp;<BR>మీ చెవిని చేరి గూబను తాకాయి. నరం ఆ స్పర్శను మెదడుకు తీసికొని&nbsp;<BR>పోయింది. జరగ వలసిన ప్రక్రియ అంతా ఇలా జరగినా, మీ కా శబ్దమేల&nbsp;<BR>వినబడలేదు? ఏదో కొరవడింది. మనస్సు ఇంద్రియంలో చేరలేదు. మనస్సు&nbsp;<BR>ఇంద్రియంతో చేరనప్పుడు, ఇంద్రియం ఏ వార్త తెచ్చినా అది స్వీకరించదు.&nbsp;<BR>ఇంద్రియాలతో చేరినప్పుడే అది వార్తలను స్వీకరించ గలదు. కాని ఇంతటితో&nbsp;<BR>కార్యక్రమమంతా పూర్తి కాలేదు. ఉపకరణాలు బాహ్యస్పర్శను తేవచ్చు; ఇంద్రి-&nbsp;<BR>యాలు వానిని లోనికి చేర్చవచ్చు. మనస్సు, ఇంద్రియాలతో చేరి వుండొచ్చు.&nbsp;<BR>కాని తెలివి - బోధము- (పర్‌సెప్షన్‌) కలుగక పోవచ్చు. ఇంకా ఒక పని జరగాలి.&nbsp;<BR>లోపల ఒక ప్రతిక్రియ (రియాక్షన్‌) కలగాలి! ఆ ప్రతిక్రియ కలగడంతోనే తెలివి&nbsp;<BR>(బోధం) కలుగుతుంది. బాహ్యవిషయం వార్తా తరంగాన్ని నా మెదడు లోనికి&nbsp;<BR>పంపుతుంది. నా మనస్సు దాన్ని స్వీకరించి బుద్ధి ఎదుట పెడుతుంది. బుద్ధి&nbsp;<BR>తనలో, పూర్వం కలిగిన ముద్రలతో (ఇంప్రెషన్స్‌ = భావాంకాలు) దాన్ని&nbsp;<BR>వర్గీకరించి ప్రతీకార తరంగాన్ని పంపుతుంది. ఆ తరంగంతోనే తెలివి</FONT></p>
<hr class="puTa_virupu">
<table><tr><td><a class=puTa_lanke href=puTa1424.html>p1424</a></td><td>p1425</td><td><a class=puTa_lanke href=puTa1426.html>p1426</a></td></tr></table>
</div></body></html>
