<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2586.html>p2586</a></td><td>p2587</td><td><a class=puTa_lanke href=puTa2588.html>p2588</a></td></tr></table>
<p><FONT FACE="SHREE900, SHREE, sans-serif" SIZE="3">భగవద్గీత విశిష్టత</FONT></p>
<p><FONT FACE="Bookman-Light, Bookman, serif" SIZE="2">151</FONT></p>
<p><FONT FACE="SHREE900, SHREE, sans-serif" SIZE="3">యుధిష్ఠిరుడు, అర్జునుడు మొదలైనవారు అశ్వమేధయాగం చేసినట్లు&nbsp;<BR>పేర్కోబడింది.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ ఒక విషయాన్ని ముఖ్యంగా జ్ఞాపకంలో వుంచుకోవాలి. ఈ&nbsp;<BR>చారిత్రక పరిశోధనలకూ మన యథార్థ లక్ష్యమైన ధర్మసాధనకు అవసరమైన&nbsp;<BR>జ్ఞానసిద్ధికీ సంబంధంలేదు. చారిత్రకంగా యీ సమస్తం పూర్తిగా అసత్యమని&nbsp;<BR>నిర్ధారణ ఐనా మన కెంతమాత్రమూ నష్టంలేదు. అలా ఐతే చారిత్రక పరిశోధ&nbsp;<BR>నలను అంతగా సాగించటంవల్ల ప్రయోజనం ఏమిటని మీరు అడుగుతారు.&nbsp;<BR>నిజం ఏమిటో తెలుసుకోవాలి కాబట్టి దాని ప్రయోజనం దానికుంది; అజ్ఞానం-&nbsp;<BR>లోపడి తప్పుడు అభిప్రాయాలకు మనం కట్టుబడి వుండటం తగదు. ఈ&nbsp;<BR>దేశంలో అలాటి పరిశోధనల ప్రాముఖ్యాన్ని గణింపనే గణింపరు. జనానికి మేలు&nbsp;<BR>ఒనరించే విషయం బోధించటానికి, అలాటి బోధకు తోడ్పడేదైతే, అసత్యం&nbsp;<BR>చెప్పినా దోషం లేదని అనేక మతశాఖల నమ్మకం; అంటే లక్ష్యం, సాధనాన్ని&nbsp;<BR>సాధూకరిస్తుంది. కాబట్టే అనేక తాంత్రిక గంథ్రాలు ‘మహాదేవుడు పార్వతి కిలా&nbsp;<BR>చెప్పాడు’ అని ప్రారంభమౌతాయి. కాని సత్యాన్ని గుర్తించటం, విశ్వసించటం&nbsp;<BR>మన విధి. సత్యాన్ని పరిశీలించకుండానే, ప్రాచీన సంప్రదాయాల్లో మనవారికున్న&nbsp;<BR>విశ్వాసం ప్రభావం అలాంటిది. వారి కరచరణాలను కట్టేసింది. జీసస్‌క్రైస్తు,&nbsp;<BR>మహమ్మదులాంటి మహాపురుషులైనా సరే - అనేక మూఢభావాలను విశ్వసిం-&nbsp;<BR>చారు; వాటిని త్యజించలేకపోయారు. కాని మీ దృష్టిని సర్వదా సత్యంమీదే&nbsp;<BR>కేంద్రీకరించాలి; సకల మూఢవిశ్వాసాలను పూర్తిగా పరిత్యజించాలి.</FONT></p>
<p><FONT FACE="SHREE900, SHREE, sans-serif" SIZE="3">గీతలో వున్న విషయమేమిటో మనం యిప్పుడు తెలుసుకోవాలి. ఉపని-&nbsp;<BR>షత్తులను చదివితే, వాటిలో ఒకదానితో మరోదానికి సంబంధంలేక, అసందర్భా-&nbsp;<BR>లైన విషయాలద్వారా ముందుకుపోతే, పోగాపోగా ఒక మహాసత్యాన్ని గురించి&nbsp;<BR>ఆకస్మికంగా ప్రవేశపెట్టబడ్డ సంవాదం ఒకటి కానవస్తుంది. కీకారణ్యంలో పయ-&nbsp;<BR>నించే బాటసారికి అక్కడక్కడ చిక్కువడ్డ ఆకులు ముళ్ల మధ్య అతిసుందరమైన&nbsp;<BR>ఒక గులాబిపువ్వు కనబడినట్లు. ఆ దృశ్యంతో పోల్చిచూసినప్పుడు, తగిన&nbsp;<BR>స్థానాల్లో సొంపుగా పొందుపరచబడ్డ ఆ మహాసత్యాలను పోలింది భగవద్గీత. శ్రేష్ఠ-&nbsp;<BR>కుసుమాల అతి చక్కని మాలవంటిది లేదా చక్కని చెండు వంటిది. ఉపని-&nbsp;<BR>షత్తులు అనేకచోట్ల శ్రద్ధను గురించి విస్తృతంగా తెలుపుతాయి. కాని అందులో&nbsp;<BR>భక్తి ప్రస్తావన లేనేలేదు. మరి భగవద్గీతలో ఐతే భక్తి మాటిమాటికీ ప్రస్తావించ-&nbsp;<BR>బడటమే కాదు, భక్తిసారం అందులో అతి ఉచ్ఛస్థాయిని అందుకొంది.</FONT></p>
<p><FONT FACE="SHREE900, SHREE, sans-serif" SIZE="3">గీతలో చర్చించబడ్డ ప్రధానాంశాలను కొన్నిటిని పరిశీలిద్దాం. అంతకు&nbsp;<BR>ముందున్న గ్రంథాలనుండి భగవద్గీతను ప్రత్యేకించేదీ, భగవద్గీతకే సొంతమైనదీ</FONT></p>
<hr class="puTa_virupu">
<table><tr><td><a class=puTa_lanke href=puTa2586.html>p2586</a></td><td>p2587</td><td><a class=puTa_lanke href=puTa2588.html>p2588</a></td></tr></table>
</div></body></html>
