<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3233.html>p3233</a></td><td>p3234</td><td><a class=puTa_lanke href=puTa3235.html>p3235</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup></FONT></p>
<p><FONT FACE="SHREE900, SHREE, sans-serif" SIZE="3">లేకుండా ఎవ్వరూ ఉన్నతిని పొందలేరు. నెత్తిపై పాగా పెట్టుకోగానే దైవసాక్షా-&nbsp;<BR>త్కారం కలిగితే ఇక అతడు ముందుకు సాగలేడు. నిరంతరం అటువంటి వ్యాకు-&nbsp;<BR>లత మీ మనస్సును పీడించటంచే మీరు ధన్యాత్ములు. మీ కేవిధమైన కీడుగాని సంభ-&nbsp;<BR>వింపదు. ఇది దృఢంగా విశ్వసించండి. మీరు నిశితమైన బుద్ధి కలవారు. సిద్ధి&nbsp;<BR>పొందుటకు ఓర్పే శ్రేష్టమైన ఉపాయమని మీకు బాగా తెలుసు. ఈ విషయంలో&nbsp;<BR>అల్పబుద్ధులమైన మావంటి బాలురు మీనుండి నేర్చుకోవలసింది ఎంతో&nbsp;<BR>వుందని నా విశ్వాసం. మీరు వివేకవంతులు. ఇంతకన్న మీకు నేనేమి వ్రాయ&nbsp;<BR>గలను. మనిషికి రెండు చెవులున్నాయి. కాని నోరు ఒక్కటే. సరళ భాషణం&nbsp;<BR>మీ సహజగుణం. మీరు పెద్దపెద్ద వాగ్దానాలు చేయరు; చాలా జాగ్రత్త వహిస్తారు.&nbsp;<BR>మీ యందున్న లక్షణాలు ఒక్కొక్కసారి నన్ను చిరబిరలాడే వానిగా చేస్తాయి. కాని&nbsp;<BR>ఆలోచించి చూస్తే మీరే వివేకంతో ప్రవర్తించారని స్పష్టమవుతుంది. ‘నిదాన&nbsp;<BR>మైనా లక్ష్యసిద్ధి సందేహాతీతం’ అయింది. ‘సారం తగ్గినప్పుడే వేగం హెచ్చును’.&nbsp;<BR>కాని ఈ ప్రపంచంలో మాటలే అన్నిటికి మూలం. మాటలలోని (అందులోను&nbsp;<BR>గంభీర మితభాషులకు మీ మాటల) అంతరార్థం అందరూ గ్రహింపలేరు.&nbsp;<BR>ఎంతోకాలం దగ్గరగా ఉంటేగాని ఒకరి హృదయం మరొకరికి అర్థం కాదు...&nbsp;<BR>మతం శాఖలలో లేదు, ఆర్భాటాలలో లేదు. పూజ్యుడైన మన గురుదేవుని&nbsp;<BR>బోధను మీరు ఎందుకు మరచిపోతున్నారు? మీ చేతనైనంత మంచిని చేయండి.&nbsp;<BR>కాని దానివల్ల కలిగే ఫలితం - కీడో, మేలో - నిర్ణయించే అధికారం మనకు లేదు.&nbsp;<BR>పాపం! గిరీశబాబుకు విపరీతమైన దుఃఖం వాటిల్లింది. ఈ పరిస్థితుల్లో అతడు&nbsp;<BR>మాతృదేవిని (శారదాదేవిని) సేవిస్తే పరమశాంతిని పొందగలడు. అతనికి&nbsp;<BR>నిశితబుద్ధి ఉంది. ప్రియతముడైన మన గురుదేవునకు మీపై అఖండ విశ్వాస-&nbsp;<BR>ముంది. మీ యింటిలో తప్ప ఆయన మరెక్కడా భుజించి ఎరుగడు. మాతృ&nbsp;<BR>దేవికికూడ, మీపై పరిపూర్ణమైన అనురాగం ఉందని విన్నాను. కనుక మీరు దయ-&nbsp;<BR>చేసి చపలచిత్తులం, బాలకులమైన మా దోషాల్ని మన్నించి, మీ పుత్రుడు చేసిన&nbsp;<BR>తప్పులుగా భావించి, మమ్మల్ని సహించమని క్షమించమని కోరుచున్నాను. ఇంత-&nbsp;<BR>కంటే వేరేమీ చెప్పలేను. వార్షికోత్సవం ఎప్పుడు జరుగుతుందో తిరుగు టపాలో&nbsp;<BR>తెలుపవలసింది. నడుంలో నాకు నొప్పిగా ఉంది. దానితో చాల బాధపడు&nbsp;<BR>తున్నాను. త్వరలోనే ఈ ప్రాంతమంతా మైళ్ళకొలది పూచిన గులాబీలతో అత్యంత&nbsp;<BR>సుందరంగా ఉంటుంది. ఉత్సవానికి ఇక్కడనుండి అప్పుడే విరిసిన&nbsp;<BR>గులాబీలను, తోరణాలను పంపుతానని సతీషు చెపుతున్నాడు... మీ కుమారుడు&nbsp;<BR>పిరికిపంద కాక ధీరమానవు డవునట్లు సర్వేశ్వరుడు అనుగ్రహించుగాక!</FONT></p>
<p><FONT FACE="SHREE900, SHREE, sans-serif" SIZE="3">భవదీయ ప్రేమపూర్ణ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3233.html>p3233</a></td><td>p3234</td><td><a class=puTa_lanke href=puTa3235.html>p3235</a></td></tr></table>
</div></body></html>
