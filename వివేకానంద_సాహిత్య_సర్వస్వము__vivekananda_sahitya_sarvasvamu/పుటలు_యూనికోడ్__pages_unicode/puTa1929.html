<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1928.html>p1928</a></td><td>p1929</td><td><a class=puTa_lanke href=puTa1930.html>p1930</a></td></tr></table>
<p><FONT FACE="SHREE900, SHREE, sans-serif" SIZE="3">324 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">కోవకు చెందినవారు. వీరి భాషలన్నీ ఒక ప్రాచీన భాషనుండి వచ్చిన శాఖలే.&nbsp;<BR>ఈ జాతికి సెమిటిక్‌ జాతి అనిపేరు.</FONT></p>
<p><FONT FACE="SHREE900, SHREE, sans-serif" SIZE="3">మరి ఆర్యజాతి వేరు. వీరు సంస్కృతంనుండి వచ్చిన భాషలు మాట్లాడ&nbsp;<BR>తారు. వీరి ముక్కులు, కళ్లు, నోళ్లు తీర్చిదిద్దినట్లుంటాయి. వీరు తెల్లని&nbsp;<BR>దేహచ్ఛాయ గలవారు. జుట్టు నల్లగాను, ధూమ్రవర్ణంలోను వుంటుంది. కళ్లు నల్ల-&nbsp;<BR>గానో, నీలవర్ణంగానో వుంటాయి.</FONT></p>
<p><FONT FACE="SHREE900, SHREE, sans-serif" SIZE="3">అధునాతన మానవ జాతులన్నీ యీ ప్రాచీన జాతుల సంపర్కంవల్ల&nbsp;<BR>ఏర్పడినవే. ఏ దేశంలో ఏ జాతి జనం ఎక్కువగా వుంటారో ఆ దేశంలో ఆ&nbsp;<BR>జాతికి చాలభాగం పోలిన శారీరక నిర్మాణం, ఆ జాతి భాష కలిగి వుంటారు.</FONT></p>
<p><FONT FACE="SHREE900, SHREE, sans-serif" SIZE="3">ఉష్ణదేశాల్లో నివసించేవారు నల్లగాను, శీతల దేశాల్లో నివసించేవారు&nbsp;<BR>తెల్లగాను వుంటారనే సిద్ధాంతాన్ని పాశ్చాత్యదేశాల్లో అంతగా ఒప్పుకోరు. నలుపు,&nbsp;<BR>తెలుపులకు మధ్యవుండే అనేక దేహవర్ణాలు యీ నల్ల, తెల్ల జాతుల సంపర్కం-&nbsp;<BR>చేత ఏర్పడ్డాయని చాలమంది అభిప్రాయం.</FONT></p>
<p><FONT FACE="SHREE900, SHREE, sans-serif" SIZE="3">ఈజిప్టు, ప్రాచీన బాబిలోనియా దేశాల నాగరికతలు అత్యంత ప్రాచీన&nbsp;<BR>మైనవని పండితుల అభిప్రాయం. క్రీస్తుపూర్వం ఆరువేల సంవత్సరాలకంటె-&nbsp;<BR>కూడా పురాతనమైన ఇళ్లు, శిథిల భవనాలు యీ దేశాల్లో వున్నాయి. భారత-&nbsp;<BR>దేశంలో కనుగొనబడ్డ పురాతన భవనాలు క్రీస్తుపూర్వం మూడవ శతాబ్దానికి&nbsp;<BR>చెందిన చంద్రగుప్తుని కాలంకంటె ప్రాచీనమైనవి లేవు. కాని అంతకంటె అతి&nbsp;<BR>ప్రాచీనమైన గ్రంథాలు మాత్రం వున్నాయి. ఇలాటి పురాతన గ్రంథాలు మరే దేశం-&nbsp;<BR>లోను లేవు.</FONT><FONT FACE="SHREE900, SHREE, sans-serif" SIZE="2"><sup>7</sup></FONT><FONT FACE="SHREE900, SHREE, sans-serif" SIZE="3"> క్రీస్తుకు ఐదువేల సంవత్సరాలకు పూర్వమే యిప్పుడున్న క్రమం-&nbsp;<BR>లోనే వేదాలుండేవని బాలగంగాధర తిలక్‌ పండితుడు కావలసినంత సాక్ష్యం&nbsp;<BR>చూపించి నిరూపించాడు. క్రీస్తుకు పూర్వం కనీసం ఐదువేల సంవత్సరాల-&nbsp;<BR>ముందు యిప్పుడున్న పద్ధతిలోనే హిందువు లుండేవారు.</FONT></p>
<p><FONT FACE="SHREE900, SHREE, sans-serif" SIZE="3">ప్రపంచాన్నంతా జయించిన పాశ్చాత్యనాగరికతా జన్మస్థానం యీ&nbsp;<BR>మధ్యధరా సముద్రతీరాల్లోదే. సెమిటిక్‌ జాతులైన ఈజిప్షియన్లు, బాబిలోని-&nbsp;<BR>యన్లు, ఫొనీషియన్లు, యూదులు, ఆర్యజాతులైన పర్షియన్లు, గ్రీకులు, రోమన్లు&nbsp;<BR>వీరంతా ఒకరితో ఒకరు కలిసిపోయి అధునాతన పాశ్చాత్య నాగరికతను రూపొం-&nbsp;<BR>దించారు.</FONT></p>
<p><FONT FACE="SHREE900, SHREE, sans-serif" SIZE="3">ఈజిప్టులో ‘రోజెట్టాశిల’ అనబడే ఒక పెద్ద రాతి ఫలకంమీద ఎన్నో&nbsp;<BR>శాసనాలు లిఖించబడి వుండటం కనుగొనబడింది. దీనిమీద చిత్రలిపిలో&nbsp;<BR>శాసనాలున్నాయి. దానికింద మరో రకమైన వ్రాతలో, దాని కీ కింద గ్రీకు అక్ష&nbsp;<BR>రాలను పోలిన లిపిలో శాసనాలు లిఖించబడి వున్నాయి. ఒక పండితుడు యీ</FONT></p>
<hr class="puTa_virupu">
<table><tr><td><a class=puTa_lanke href=puTa1928.html>p1928</a></td><td>p1929</td><td><a class=puTa_lanke href=puTa1930.html>p1930</a></td></tr></table>
</div></body></html>
