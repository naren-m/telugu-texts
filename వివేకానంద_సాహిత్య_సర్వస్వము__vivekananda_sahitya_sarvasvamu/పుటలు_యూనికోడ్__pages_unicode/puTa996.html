<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa995.html>p995</a></td><td>p996</td><td><a class=puTa_lanke href=puTa997.html>p997</a></td></tr></table>
<p><FONT FACE="SHREE900, SHREE, sans-serif" SIZE="3">172 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">నమ్ముతాయి. దాన్ని పొందటానికి ఏదోవిధంగా విశేషకృషిని అవి చేస్తూ ఉంటాయి.&nbsp;<BR>బౌద్ధమతం ఈ సత్యాన్ని గూర్చి - దాని అస్తిత్వాన్ని గూర్చి పెద్దగా ఏమీచెప్పదు. ఆ&nbsp;<BR>స్థితిలోనే అది సంతృప్తి పడుతుంది. ‘‘ఈశ్వరుడు - ఆత్మ - అమృతత్త్వం ఇలాంటి&nbsp;<BR>జటిల తాత్త్విక విషయాల గూర్చి చర్చించటం దేనికీ? వీటిగూర్చి వేదన చెందటం&nbsp;<BR>దేనికీ?’’ అని అంటుంది బౌద్ధం. అయితే, ప్రపంచంలోని మిగతా మతాలన్నీ&nbsp;<BR>కూడా ఆత్మతత్త్వాన్ని సమీక్ష చేస్తాయి; ఆంతరంగ పురుషునిపైన ఎంతో మక్కువ&nbsp;<BR>చూపుతాయి. ఎన్ని మార్పులు జరుగుతున్నా, మనిషిలో ఆత్మ ఉందని, అదే&nbsp;<BR>సత్యమని, విశ్వమంతటా భగవంతుడే సత్యమై విరాజిల్లుతున్నాడని ఆ మతాలు&nbsp;<BR>విశ్వసిస్తాయి. ఆత్మ అమృతమని అవి నమ్ముతాయి. ఇవి ఆధ్యాత్మిక ఊహలు.&nbsp;<BR>బౌద్ధులకు -క్రైస్తవులకు మధ్య జరిగే వాదాలను ఎవరు తీరుస్తారూ? అనంతకాలం&nbsp;<BR>ఉండే సత్యాన్ని క్రైస్తవం విశ్వసిస్తుంది. ‘‘బైబిల్‌ ఇలా చెబుతున్నది’’ అని క్రైస్తవు&nbsp;<BR>డంటాడు. ‘‘నీ గ్రంథాన్ని నేను నమ్మను’’ అంటాడు బౌద్ధుడు.</FONT></p>
<p><FONT FACE="SHREE900, SHREE, sans-serif" SIZE="3">మనం ఈ ఆత్మా? లేదా సూక్ష్మశరీరమా? తరంగరూప, పరివర్తనశీల&nbsp;<BR>మనసా మనం?... మన మనసు నిరంతరం మారుతూనే ఉంటుంది. అంత&nbsp;<BR>రంగంలో ఆత్మ ఎక్కడుందీ? అది కంటికి కనిపించదు. ప్రస్తుతం నే నిలా ఉన్నాను;&nbsp;<BR>తర్వాత మరోలా ఉంటాను. నిరంతరం జరిగే ఈ మార్పులు ఒక్కక్షణం ఆగిపోతే,&nbsp;<BR>అప్పుడు నేను ఆత్మను నమ్ముతాను...</FONT></p>
<p><FONT FACE="SHREE900, SHREE, sans-serif" SIZE="3">ఈశ్వరుని - స్వర్గం గూర్చిన ఈ విశ్వాసాలన్నీ సూత్రసంబంధ నిర్మా&nbsp;<BR>ణంతో ఏర్పడిన మతాల్లో ఉన్నాయి. భౌతికదృష్టి ఉన్న విజ్ఞానశాస్త్రం మీద&nbsp;<BR>ఆధారపడ్డ మతం ఏదైనా ఉంటే, అది తన దృక్పథంలో ఇలాంటి నమ్మకాలకు&nbsp;<BR>చోటివ్వదు.</FONT></p>
<BR>
<p><FONT FACE="SHREE900, SHREE, sans-serif" SIZE="3">చిత్తవృత్తి నిరోధాన్ని బోధించేది యోగశాస్త్రం. ఎవరైనా చిత్తవృత్తుల్ని&nbsp;<BR>నిరోధించగలిగితే, ఈ సమస్యను అతను పరిష్కరించుకొన్నట్లే; తా నెవ్వరో అతను&nbsp;<BR>తెలుసుకొన్నట్లే. ఈ మార్పుల నన్నింటినీ అతను తన అదుపులో ఉంచుకొన్నాడనే&nbsp;<BR>చెప్పవచ్చు. ఆ తర్వాత మనసు పరుగులు పెట్టినా ప్రమాద&nbsp;<BR>ముండదు; అది వెనుకటి మనసు కాదుగదా! అది పూర్తిగా మనిషి వశంలో ఉన్న&nbsp;<BR>మనసు. మనిషి నది యిక అడవి గుఱ్ఱంలా నేలకూల్చదు... అప్పుడు మనిషి&nbsp;<BR>ఈశ్వరుణ్ణి దర్శించాడని చెప్పవచ్చు. అదిక ఊహాగానం కాదు. ఇక ‘వ్యక్తి’ అంటూ&nbsp;<BR>ఎవరూ ఉండరు; ఏ గ్రంథాలూ ఉండవు; వేదాలూ ఉండవు. పురోహితులు&nbsp;<BR>వాదించుకునే అవకాశముండదు. ఎలాంటి వితండవాదాలు తలఎత్తవు. మనిషి&nbsp;<BR>స్వానుభూతివల్ల ఈ విషయాన్ని గ్రహిస్తాడు. ఈ మార్పులు ఏవీలేని ఆత్మను నేను.&nbsp;<BR>నేను ఏ మార్పుల సంపుటిని కాను. అలా అయితే, వాటిని ఆపలేను. మార్పులను</FONT></p>
<hr class="puTa_virupu">
<table><tr><td><a class=puTa_lanke href=puTa995.html>p995</a></td><td>p996</td><td><a class=puTa_lanke href=puTa997.html>p997</a></td></tr></table>
</div></body></html>
