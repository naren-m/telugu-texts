<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1447.html>p1447</a></td><td>p1448</td><td><a class=puTa_lanke href=puTa1449.html>p1449</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగోపన్యాసాలు</FONT></p>
<p><FONT FACE="SHREE900, SHREE, sans-serif" SIZE="3">219</FONT></p>
<p><FONT FACE="SHREE900, SHREE, sans-serif" SIZE="3">ఆయనను ప్రార్థించండని చెప్పాడు. తర్వాత ఒక అడుగు పైకి వెళ్లి&nbsp;<BR>‘‘నేను వృక్షాన్ని, మీరు కొమ్మలు’’ అన్నాడు. చివరకి ‘‘నేను, భగవానుడు&nbsp;<BR>అభిన్నులమే’’ అన్నాడు. ‘‘స్వర్గసుఖం నీలోనే ఉంది’’ అని చెప్పాడు.&nbsp;<BR>శ్రీ శంకరుడు మోక్షానికి కావలసిన మూడు పదార్థాలను చెప్పాడు.</FONT></p>
<p><FONT FACE="SHREE900, SHREE, sans-serif" SIZE="3">1) మనుష్యత్వం, 2) ముముక్షుత్వం, 3) మహాపురుష సంశ్రయం. ఈ&nbsp;<BR>మూడు లభిస్తే మనకు ముక్తి హస్తామలకమే. జ్ఞానమే మోక్ష కారణం. జ్ఞానం-&nbsp;<BR>తోపాటు సద్గుణాలుండాలి.</FONT></p>
<p><FONT FACE="SHREE900, SHREE, sans-serif" SIZE="3">ఉన్నదంతా ఒకటే. సత్పదార్థం. జీవులంతా, ఆ సత్పదార్థమే. దాని అంశలు&nbsp;<BR>కాదు అనేది వేదాంతసారం. ఒకే సూర్యుడు, ప్రతి హిమబిందువులోను ప్రతి-&nbsp;<BR>బింబించి అనేకుడైనట్లు కనిపిస్తున్నాడు. దేశకాల నిమిత్తములలో ఆ&nbsp;<BR>సత్పదార్థం ప్రతిబింబించి, బహుజీవులుగా భాసిస్తోంది. ఇది వట్టి ఆభాసం.&nbsp;<BR>దీనికంతకు వెనుక వున్న సత్పదార్థమొక్కటే. వైరాగ్యమంటే, శరీరాదులందు&nbsp;<BR>ఆత్మాభిమానం, అహంమమాభిమానం లేకపోవడం. ఈ శరీరాదుల్లో కనిపించే&nbsp;<BR>అహంమమాభిమానం ఒక పీడకల. ‘‘సోఽహం’’ అనే సత్యాన్ని మనం&nbsp;<BR>తెలుసుకోవాలి! మనం సముద్రంలో కలిసి నశించిపోవడానికి అందులో కురిసే&nbsp;<BR>వాన చినుకుల్లాంటి వారంకాము. జీవుడు పరమాత్మలో ఒక అంశం కాదు.&nbsp;<BR>సంపూర్ణంగా పరమాత్మే. అజ్ఞానంనుండి విముక్తుడు కావడంతో ఈ పరమ-&nbsp;<BR>సత్యం అనుభవానికి వస్తుంది. అనంతమైన పదార్థం విభక్తమెన్నటికీ కాజాలదు.&nbsp;<BR>ద్విత్వరహితమైన ఏకత్వంలో, ద్విత్వం సంభవించదు. ఉన్నదొక్కటే. ఈ&nbsp;<BR>జ్ఞానం ప్రతి జీవికి, ఎప్పటికైనా కలిగి తీరుతుంది. కాని మనమిప్పుడే, అలాంటి&nbsp;<BR>జ్ఞానం సంపాదించడానికి శ్రమించాలి. మన మా జ్ఞానం పొందితే తప్ప,&nbsp;<BR>మానవులకు చేయదగినంత పెద్దసహాయం చేయలేం. జీవన్ముక్తుడు మాత్రమే&nbsp;<BR>నిజంగా అందర్నీ ప్రేమించగలడు. నిజమైన సేవ చేయగలడు. పరమసత్యాన్ని&nbsp;<BR>బోధించగలడు. అదే మనకు మోక్షాన్నివ్వగలది. ఆశ, మనలను బానిసలుగా&nbsp;<BR>చేస్తుంది. ఈ ఆశాపిశాచపు దాహం ఆరనిది. దానికి వశులైన వారికి విశ్రాంతి&nbsp;<BR>వుండదు. జీవన్ముక్తుడు, కామమును జయించిన వాడు. ఎలా జయించాడు?&nbsp;<BR>అతడు తాను పరిపూర్ణుడైన బ్రహ్మస్వరూపుడననీ, సర్వమూ తన స్వరూపమే&nbsp;<BR>కాబట్టి కోరడానికి ఇంకే పదార్థమూ మిగుల లేదనీ గుర్తించాడు. ఇలాంటి జ్ఞానమే&nbsp;<BR>ఆశాపిశాచాన్ని జయించడానికి చాలింది. మనకున్న భ్రాంతులన్నిటికి మూలం&nbsp;<BR>మనస్సు, శరీరం, స్త్రీ పురుషు భేదం.</FONT></p>
<p><FONT FACE="SHREE900, SHREE, sans-serif" SIZE="3">మతం, కులం, బంధం - ఇవన్నీ మనస్సు నిర్మించినవే. ‘‘మన ఏవ&nbsp;<BR>మనుష్యాణాం కారణం బంధమోక్ష యోః.’’ అందువల్ల మనం నిరంతరం</FONT></p>
<hr class="puTa_virupu">
<table><tr><td><a class=puTa_lanke href=puTa1447.html>p1447</a></td><td>p1448</td><td><a class=puTa_lanke href=puTa1449.html>p1449</a></td></tr></table>
</div></body></html>
