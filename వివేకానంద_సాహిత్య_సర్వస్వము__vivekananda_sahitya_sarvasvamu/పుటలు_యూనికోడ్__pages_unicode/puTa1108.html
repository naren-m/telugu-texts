<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1107.html>p1107</a></td><td>p1108</td><td><a class=puTa_lanke href=puTa1109.html>p1109</a></td></tr></table>
<p><FONT FACE="SHREE900, SHREE, sans-serif" SIZE="3">284 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">కాలం భగవంతుని యెడల భక్తిశ్రద్ధలు కలిగి ప్రవర్తిస్తారని, కాని ప్రతికూల&nbsp;<BR>పరిస్థితులు ఎదురైనప్పుడు భగవంతుణ్ణి మరచిపోతారని, హిందువులు దేవుణ్ణి&nbsp;<BR>పరమప్రేమ స్వరూపంగా చూస్తారని వారు చెప్పారు. హిందూమతం భగవంతుని&nbsp;<BR>తల్లిగా, తండ్రిగా భావిస్తుంది. ఎందుకంటే, తల్లికన్నా, తండ్రిలో ప్రేమ ఘనతర&nbsp;<BR>పరిణతి పొందుతుంది. పాశ్చాత్య క్రైస్తవుడు డాలర్‌ కోసం వారం దినాలు శ్రమిస్తాడు.&nbsp;<BR>అది దొరికిన తర్వాత ‘‘ఓ దేవా! నా కా డబ్బును ప్రసాదించినందుకు నీకు&nbsp;<BR>ప్రణమిల్లుతాను’’ అని చెప్పి, దొరికిన ధనాన్ని అతను స్వంతజేబులో&nbsp;<BR>పెట్టుకుంటాడు. హిందువు అలా చేయడు. సంపాదించిన ధనాన్ని అతను&nbsp;<BR>నిరుపేదలకు - అర్థులకు యిస్తాడు. ఇలా ఈశ్వరునికే తా నా ఫణాన్ని సమర్పి&nbsp;<BR>స్తున్నట్లు ఊహిస్తాడు. ఈ విధంగా వివేకానంద ప్రాచీ - ప్రతీచీ మతాల్లోని&nbsp;<BR>వ్యత్యాసాలను చూపించారు. ఈశ్వరుని గూర్చి శ్రీ వివేకానందస్వామి చేసిన&nbsp;<BR>ప్రసంగంలోని సారాంశం యిది: ‘‘పాశ్చాత్యులైన మీరు మేము భక్తులం - అని&nbsp;<BR>ఊహిస్తుంటారు. దేవు డున్నాడు - అంటే ఏమిటీ? మీయందు అతనుంటే, మీ&nbsp;<BR>ప్రజల్లో ఇంత చెడు చెలరేగుతున్న దేమిటీ? పదిమందిలో తొమ్మిదిమంది వంచకులై&nbsp;<BR>ఉన్నారేమిటీ? ఈశ్వరుడు ఉండేచోట వంచన ఉండజాలదు. ఈశ్వరుణ్ణి&nbsp;<BR>ఆరాధించటానికి మీకు మేలైన మేడలున్నాయి. వారానికి ఒకసారి మీరు వాటిలోకి&nbsp;<BR>వెళతారు. కాని నిజంగా భగవంతుని ఆరాధించటానికే ఎంతమంది అక్కడికి&nbsp;<BR>వెళుతుంటారు? పాశ్చాత్యదేశాల్లో ఎంతోమంది చర్చ్‌లకు వెళ్లటం ఒక ‘‘ఫేషన్‌’’&nbsp;<BR>కావటం తప్ప మరొక కారణం ఏదీ కనిపించదు. పాశ్చాత్య ప్రజల్లారా, భగవంతుడు&nbsp;<BR>మీలోనే ఉన్నాడని, అతడు అలా ఉండటం మీ ప్రత్యేక హక్కని చెప్పటానికి మీకున్న&nbsp;<BR>అధికారం ఏమిటీ?’’</FONT></p>
<p><FONT FACE="SHREE900, SHREE, sans-serif" SIZE="3">వక్త ఉపన్యసిస్తూ ఉంటే, శ్రోతలు ఎంతో ఉత్సాహంతో కరతాళధ్వనులు&nbsp;<BR>చేశారు. ఆ తర్వాత స్వామి మరల యిలా చెప్పారు:</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘హిందువులమైన మేము ప్రేమదృష్టితోనే భగవంతుని ఆరాధిస్తాం. ప్రేమ&nbsp;<BR>మా లక్ష్యం. ఈ లక్ష్యసిద్ధికోసం మేము అవలంబించే సాధనకూడా ప్రేమే.&nbsp;<BR>ఈశ్వరుడు మా కేదో యిస్తాడని మే మతణ్ణి ఆరాధించం. పరమ ప్రేమ&nbsp;<BR>స్వరూపుడు జగదీశుడని మా విశ్వాసం. ఈ దృష్టితో ఈశ్వరుణ్ణి ఆరాధించినప్పుడే&nbsp;<BR>ఏ జాతికైనా, ఏ ప్రజలకైనా, ఏ మతానికైనా ఈశ్వరుడు లభిస్తాడు. పాశ్చాత్యులైన&nbsp;<BR>మీరు లోకవ్యవహారాల్లో ఆరితేరారు. పెద్ద పెద్ద ఆవిష్కరణల్లో సిద్ధహస్తులు. ప్రాచీ&nbsp;<BR>భూభాగంలో నివసించే మేము మతాచర&nbsp;<BR>ణంలో అందెవేసిన చేతులం. వాణిజ్యం మీ వృత్తి. మతాన్ని మేము వృత్తి&nbsp;<BR>చేసుకొంటాం. మీరు భారతదేశానికి వచ్చి, పొలంలో కృషిచేసే రైతును ఉద్దేశించి</FONT></p>
<hr class="puTa_virupu">
<table><tr><td><a class=puTa_lanke href=puTa1107.html>p1107</a></td><td>p1108</td><td><a class=puTa_lanke href=puTa1109.html>p1109</a></td></tr></table>
</div></body></html>
