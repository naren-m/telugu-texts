<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2552.html>p2552</a></td><td>p2553</td><td><a class=puTa_lanke href=puTa2554.html>p2554</a></td></tr></table>
<p><FONT FACE="SHREE900, SHREE, sans-serif" SIZE="3">భగవద్గీత - 1</FONT></p>
<p><FONT FACE="TimesNewRoman, Times, serif" SIZE="2">1 1 7</FONT></p>
<p><FONT FACE="SHREE900, SHREE, sans-serif" SIZE="3">గొప్ప భాండాగారమంతవుంది. వీటిలో ఋగ్వేదంలోని ఋక్కులు తక్కిన&nbsp;<BR>అన్నిటికంటె ప్రాచీనాలు. వాటిని కాలానుక్రమంగా ఒకదాని తరువాత ఒకటిగా&nbsp;<BR>తిరిగి అమర్చాలని ఆధునిక విద్వాంసుని ప్రయత్నం. పూర్వాచారపరాయణుల&nbsp;<BR>అభిప్రాయం దీనికి విరుద్ధం. మీలో బైబిల్‌ విషయంలో మీ సనాతనుల&nbsp;<BR>ఆశయాలు, ఆధునిక విద్వాంసుల ఆశయాలకు విరుద్ధాలు గదా. వేదాల్లో రెండు&nbsp;<BR>భాగాలున్నాయి. ఒకటి జ్ఞానకాండ, అదే ఉపనిషత్తులు. రెండవది కర్మకాండ.</FONT></p>
<p><FONT FACE="SHREE900, SHREE, sans-serif" SIZE="3">కర్మకాండ ఎలాటిదో సంగ్రహంగా తెలుపటానికి ప్రయత్నిస్తాను. దానిలో&nbsp;<BR>కర్మలు, స్తవాలు, వివిధ దేవతాపరంగా చేసిన స్తవాలు వున్నాయి. కర్మభాగంలో&nbsp;<BR>క్రతువులు వివరించబడ్డాయి. వాటిలో కొన్ని క్రతువులు సవిస్తరాలు. వాటికి&nbsp;<BR>అనేకమంది పురోహితుల ఆవశ్యం వుంది. క్రతువుల తంతు విస్తారమైనందున&nbsp;<BR>పౌరోహిత కార్యాలు ఒక శాస్త్రరూపాన్ని దాల్చాయి. క్రమంగా యీ స్తవాలలో,&nbsp;<BR>కర్మల్లో సామాన్యజనానీకానికి ఆదరం పెరిగింది. దేవతలు అదృశ్యమైనారు. వారి&nbsp;<BR>స్థానంలో క్రతువులు ఏర్పడ్డాయి. భారతదేశంలో ఏర్పడ్డ విచిత్రపరిణామం అది.&nbsp;<BR>వైదిక హైందవులకు (మీమాంసకులకు) దేవతల్లో విశ్వాసం లేదు. వైదికులు కాని-&nbsp;<BR>వారికి దేవతల్లో నమ్మకం వుంది. వైదికులను వేదాల్లోని దేవతల విషయ&nbsp;<BR>మేమిటని ప్రశ్నిస్తే, వారు సంతృప్తికరమైన జవాబు చెప్పలేరు. పురోహితులు&nbsp;<BR>ఋక్కులు వల్లిస్తారు. ఆహుతులను, హోమద్రవ్యాలను అగ్నిలో వ్రేలుస్తారు. దీని-&nbsp;<BR>కంతా అర్థం ఏమిటని వైదికుణ్ణి అడిగితే, యీ యీ ఫలితాలు కలిగించే శక్తి&nbsp;<BR>యీ యీ మంత్రానికి వుందని అత డంటాడు. అంతే. ప్రాకృతశక్తులు, అప్రా-&nbsp;<BR>కృతశక్తులు - అన్నీ అందులో వున్నాయి. సరైన స్వరంతో ఉచ్చరిస్తే ఫలాల&nbsp;<BR>నిచ్చే అద్భుతశక్తిగల శబ్దాలే వేదాలు. ఒక్కశబ్దం పొల్లుబోయినా పనికిరాదు. ప్రతి-&nbsp;<BR>స్వరం సరిగ్గా వుండాలి. ఈ విధంగా, యితర మతాలలో దేన్ని ప్రార్థన అంటారో&nbsp;<BR>అది అదృశ్యమై, వేదాలే వేల్పులైనాయి. వేదాల్లోని శబ్దాల కెంతటి ప్రాధాన్యం&nbsp;<BR>కలిగిందో గమనించారు కదా! ఈ వాణి నిత్యమైంది. దీన్లోనుండే అఖిలవిశ్వం&nbsp;<BR>సృష్టించబడింది. శబ్దం లేనిదే భావం అసంభవం. కాబట్టి సృష్టిలో వున్నదంతా&nbsp;<BR>భావావిష్కృతే. భావం తననుతాను మాటల్లోనే వ్యక్తం చేసుకోగలదు. అవ్యక్తంగా&nbsp;<BR>వున్న భావం ఏ శబ్దాలచే వ్యక్తమైందో అలాటి యీ శబ్ద సముదాయమే వేదాలు.&nbsp;<BR>దీన్నిబట్టి మనకు బైటవున్న ప్రతి వస్తుస్థితీ వేదంమీద ఆధారపడివుందని తేలు-&nbsp;<BR>తోంది; ఎందుకంటె శబ్దంలేక భావం వుండలేదు. ‘అశ్వ’మనే మాట లేకపోతే&nbsp;<BR>ఎవరూ అశ్వాన్ని ఊహించలేరు. కాబట్టి భావానికి, శబ్దానికి, వస్తువుకు&nbsp;<BR>సన్నిహిత సంబంధం వుండాలి. నిజానికి యీ శబ్దాలు ఏవి? వేదాలే. ఆ భాషను&nbsp;<BR>సంస్కతం అనరు. దాన్ని వైదిక భాష అని, దేవభాష అని అంటారు. దాని అప-</FONT></p>
<hr class="puTa_virupu">
<table><tr><td><a class=puTa_lanke href=puTa2552.html>p2552</a></td><td>p2553</td><td><a class=puTa_lanke href=puTa2554.html>p2554</a></td></tr></table>
</div></body></html>
