<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1072.html>p1072</a></td><td>p1073</td><td><a class=puTa_lanke href=puTa1074.html>p1074</a></td></tr></table>
<p><FONT FACE="SHREE900, SHREE, sans-serif" SIZE="3">ఆధ్యాత్మిక సాధనకు కొన్ని సూచనలు</FONT></p>
<BR>
<p><FONT FACE="SHREE900, SHREE, sans-serif" SIZE="3">249</FONT></p>
<BR>
<p><FONT FACE="SHREE900, SHREE, sans-serif" SIZE="3">తక్కువ మాట మరొకటి ఉండదని హిందువుల అభిప్రాయం. హిందువైన వాడు&nbsp;<BR>భగవంతుణ్ణి తన హృదయంలోనే ఉన్నాడని భావించి ప్రార్థిస్తాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇడా - పింగళ - సుషుమ్నా అనే మూడు నాడులున్నాయని యోగు&nbsp;<BR>లంటారు. ఈ మూడు వెన్నుబద్దను ఆశ్రయించి ఉంటాయి. ఇడా పింగళలు&nbsp;<BR>వెన్నుబద్దకు ఎడమ - కుడి ప్రక్కల ఉండే నాడీ కూటాలు. సుషుమ్న వెన్నుపూస&nbsp;<BR>మధ్యలో ఉన్న రంధ్రం. అది నాడీకూటం కాదు. ఈ సుషుమ్న మూసుకుని&nbsp;<BR>ఉంటుంది. సామాన్యునికి దీని ఉపయోగం ఏమీ ఉండదు. ఇడా పింగళనాడులే&nbsp;<BR>సామాన్యునిలో పని చేస్తుంటాయి. ఈ రెండు నాడులే, ఇతర నాడుల సహాయంతో&nbsp;<BR>శరీరంలోని అన్ని అవయవాలకు ఆజ్ఞలను జారిచేస్తూ నిరంతరం యాతాయాత&nbsp;<BR>ప్రక్రియ చేస్తుంటాయి.</FONT></p>
<p><FONT FACE="SHREE900, SHREE, sans-serif" SIZE="3">ఈ ఇడా పింగళ నాడీ వ్యాపారాలను సక్రమపద్ధతిలో పెట్టటమే,&nbsp;<BR>ప్రాణాయామానికున్న గొప్ప ప్రయోజనం. కాని వట్టి ప్రాణాయామం వల్ల పెద్ద&nbsp;<BR>ప్రయోజన మేమీ ఉండదు. అయితే, దానివల్ల ఊపిరితిత్తులలోకి ఎక్కువ గాలి&nbsp;<BR>పోతుంది; కాబట్టి రక్తం పరిశుద్ధమౌతుంది. అంతకు మించిన ఉపయోగం దానికి&nbsp;<BR>లేదు. ఎక్కువ గాలిని పీల్చుకుని, దాన్ని రక్తశుద్ధికోసం వినియోగించటంలో&nbsp;<BR>యోగశక్తి పెద్దగా ఏమీ ఉండదు. ఈ రక్తాన్ని శుద్ధిచేయటం అన్నపని ఊపిరితిత్తుల&nbsp;<BR>చలనానికి సంబంధించినట్టిది. అయితే ఈ చలనాన్ని ప్రాణాయామానికి&nbsp;<BR>సంక్రమింప చేయవచ్చు. సర్వవిధచలనాలు ప్రాణవికారాలే. ఈ ప్రాణమే విద్యుత్తు,&nbsp;<BR>ఆకర్షణశక్తి. మేధస్సులో ప్రాణమే భావరూపాన్ని పొందుతుంది. సర్వం ప్రాణమే.&nbsp;<BR>ప్రాణమే సూర్య చంద్ర నక్షత్రాలను నడుపుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ విశ్వంలో సర్వ పదార్థాలు ప్రాణప్రసరణం వల్లే సంభవిస్తున్నాయి. ఈ&nbsp;<BR>ప్రాణ ప్రసరణ ఉత్తమ కార్యం, భావం - ఆలోచన. ఇంతకన్నా ఉత్తమకార్యం మరేదైనా&nbsp;<BR>ఉందేమో, మనం ఊహించలేం. ఇడా పింగళ నాడులు ప్రాణం వల్ల పనిచేస్తాయి.&nbsp;<BR>ప్రాణమే సర్వ శరీరావయవాల్లో ప్రసరిస్తున్నది. వివిధ శారీరక శక్తులుగా&nbsp;<BR>రూపొందుతూ ఉన్నది ఈ ప్రాణశక్తే. భగవంతుడు వేరే ఎక్కడో కూర్చుని&nbsp;<BR>న్యాయాన్యాయాలు విచారణ చేస్తున్నాడనుకోవటం మానేయండి. అది చాలా&nbsp;<BR>పాతభావం. పని చేయటంవల్ల మన ప్రాణశక్తి వ్యయం అవుతున్నది. కాబట్టి మనం&nbsp;<BR>అలసిపోతాం. ప్రాణాయామం వల్ల ఉచ్ఛ్వాస నిశ్వాసాలు సక్రమంగా జరుగుతాయి.&nbsp;<BR>ప్రాణం సక్రమంగా ప్రసరించి, శరీరంలోని ప్రతి అవయవం కూడా సరిగా&nbsp;<BR>పనిచేస్తుంది. యోగులు తమ శరీరాలను అదుపులో పెట్టుకుంటే, శరీరంలో ఏ&nbsp;<BR>అవయవానికైనా జబ్బుచేస్తే, అక్కడ ప్రాణప్రసరణ చక్కగా జరగటం లేదని&nbsp;<BR>గ్రహిస్తారు; వెంటనే ఆ అవయవానికి ప్రాణశక్తిని ప్రసారం చేసి దానిలో సక్రమ</FONT></p>
<hr class="puTa_virupu">
<table><tr><td><a class=puTa_lanke href=puTa1072.html>p1072</a></td><td>p1073</td><td><a class=puTa_lanke href=puTa1074.html>p1074</a></td></tr></table>
</div></body></html>
