<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3055.html>p3055</a></td><td>p3056</td><td><a class=puTa_lanke href=puTa3057.html>p3057</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">227</FONT></p>
<p><FONT FACE="SHREE900, SHREE, sans-serif" SIZE="3">సన్యాసులు - స్వామి బ్రహ్మానంద తదితరులు - అప్పటికే ధ్యానంలో&nbsp;<BR>ఆసీనులైనారు - స్వామీజీకి ఒక ప్రత్యేక ఆసనం ఉంచారు. స్వామీజీ తూర్పు-&nbsp;<BR>ముఖంగా దానిమీద ఆసీనులైనారు. ఎదురుగా వున్న ఆసనాన్ని చూపిస్తూ&nbsp;<BR>శిష్యుణ్ణి, ‘‘పోయి దాని మీద కూర్చొని ధ్యానించు’’ అన్నారు.</FONT></p>
<p><FONT FACE="SHREE900, SHREE, sans-serif" SIZE="3">ఆసనంమీద కూర్చోగానే స్వామి పరిపూర్ణ ప్రశాంతతతో నిశ్చల శిలా&nbsp;<BR>విగ్రహంలా అయిపోయారు. ఆయన శ్వాస మందగించింది. ఇతరులుకూడా&nbsp;<BR>వారివారి స్థానాల్లోనే ఉన్నారు.</FONT></p>
<p><FONT FACE="SHREE900, SHREE, sans-serif" SIZE="3">గంటన్నర గడిచిన తర్వాత స్వామీజీ ‘శివ! శివ!’ అంటూ ధ్యానంనుండి&nbsp;<BR>లేచారు. ఆయన కన్నులు ఎఱ్ఱబారాయి. ముఖంలో ప్రశాంతత, గాంభీర్యం,&nbsp;<BR>స్థిరత్వం ప్రకాశించాయి. శ్రీరామకృష్ణుని ముందు ప్రణమిల్లి ఆయన క్రిందికి&nbsp;<BR>వచ్చి మఠావరణలో అటుయిటు పచారు చేశారు. కొంతసేపైన తర్వాత&nbsp;<BR>శిష్యునితో అన్నారు: ఈ రోజుల్లో సాధువులెలా ధ్యానాన్ని అభ్యసిస్తున్నారో&nbsp;<BR>చూచావా? ధ్యానం తీవ్రమైనప్పుడు అనేక అద్భుతదృశ్యాలు కన్పిస్తాయి. బారా-&nbsp;<BR>నగర మఠంలో ధ్యానం చేస్తున్నప్పుడు ఒకరోజు నేను ఇడ, పింగళ నాడుల్ని&nbsp;<BR>దర్శించాను. కొంచెం ప్రయత్నం చేస్తే వాటిని చూడవచ్చు. ‘సుషుమ్నా’ నాడి&nbsp;<BR>దర్శనమైన తర్వాత దేనిని కోరితే దానిని చూడవచ్చు. గురువుపట్ల అచంచల భక్తి&nbsp;<BR>వుంటే జపం, ధ్యానం మొదలైనవన్నీ సహజంగానే లభిస్తాయి. వాటికై&nbsp;<BR>ప్రయత్నించ నక్కరలేదు. గురువు బ్రహ్మ, గురువు విష్ణువు, గురువు సాక్షాత్తు&nbsp;<BR>మహేశ్వరుడే.</FONT></p>
<p><FONT FACE="SHREE900, SHREE, sans-serif" SIZE="3">తర్వాత శిష్యుడు హుక్కాను సిద్ధంచేసి స్వామీజీ దగ్గరకు తీసుకురాగానే,&nbsp;<BR>స్వామీజీ పొగ పీలుస్తూ యిలా అన్నారు: ‘‘అంతరంగంలో శుద్ధ, బుద్ధ, ముక్త&nbsp;<BR>ఆత్మ అనే సింహం ఉంది. ధ్యానధారణల వల్ల ఆత్మసాక్షాత్కరమై ఈ&nbsp;<BR>మాయాలోకం అదృశ్యమౌతుంది. అతడందరిలోను సమానంగానే ఉన్నాడు.&nbsp;<BR>సాధన ఎక్కువగా చేసేకొద్దీ అతనిలో ‘కుండలినీశక్తి’ త్వరగా మేల్కొంటుంది.&nbsp;<BR>ఈ శక్తి శిరస్సుకు ఎగిసినప్పుడు దృశ్యానికి అడ్డుండదు. ఆత్మసాక్షాత్కారం కలు-&nbsp;<BR>గుతుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! ఈ విషయాలు శాస్త్రాల్లో చదివానుగాని యింతవరకు&nbsp;<BR>ఏదీ అనుభవానికి రాలేదు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ‘కాలేనాత్మని విన్దతి’ కాలం పరిపక్వమైనప్పుడు ఆత్మజ్ఞానం&nbsp;<BR>కలుగుతుంది. కొందరికి త్వరగా సిద్ధి కలుగుతుంది. ఇతరులకు కొంత&nbsp;<BR>ఆలస్యంగా కలుగుతుంది. పట్టువిడువకుండా దాన్ని గట్టిగా పట్టుకోవాలి. ఒక్క&nbsp;<BR>విషయం మీద, తైలధారలాగా, మనస్సును ఉంచి తీరాలి. సామాన్యుని మనస్సు</FONT></p>
<hr class="puTa_virupu">
<table><tr><td><a class=puTa_lanke href=puTa3055.html>p3055</a></td><td>p3056</td><td><a class=puTa_lanke href=puTa3057.html>p3057</a></td></tr></table>
</div></body></html>
