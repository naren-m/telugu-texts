<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1433.html>p1433</a></td><td>p1434</td><td><a class=puTa_lanke href=puTa1435.html>p1435</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మానవుని సత్య స్వరూపం, దృశ్య స్వరూపం</FONT></p>
<p><FONT FACE="SHREE900, SHREE, sans-serif" SIZE="3">205</FONT></p>
<p><FONT FACE="SHREE900, SHREE, sans-serif" SIZE="3">వేదాంత ప్రకారం, ఈ మాయ లేక అవిద్య లేక నామరూపాలు లేక యూరోప్‌&nbsp;<BR>దేశం వారన్నట్లు ‘‘దేశ కాల నిమిత్తత్వాలు’’ - ఈ అఖండ పరిపూర్ణ వస్తువు-&nbsp;<BR>నుండి, ఈ ఏకత్వంనుండి, ఈ ప్రపంచ నానాత్వాన్ని కల్పించి, దృష్టి గోచరం&nbsp;<BR>చేస్తోంది. వాస్తవంగా ఈ ప్రపంచం ఏక పదార్థమే. పరమ సత్యాలు రెండున్నాయని&nbsp;<BR>భావించడమంతా పొరపాటే. ఏక వస్తువుందని తెలిసికోవడమే నిజం తెలుసు&nbsp;<BR>కోవడం. భౌతిక, మానసిక, ఆధ్యాత్మిక క్షేత్రాలలో ఈ సత్యం అనుదినం&nbsp;<BR>స్థాపింపబడుతోంది. మీరు, నేను, సూర్యుడు, చంద్రుడు, నక్షత్రాలు ఒకే భౌతిక&nbsp;<BR>పదార్థ సాగరంలోని వేర్వేరు బిందువుల వేర్వేరు పేర్లనీ, ఈ పదార్థ&nbsp;<BR>రాశిరూపం, నిరంతరం పరిణామం పొందుతూ వుందనీ నేడు నిరూపించ&nbsp;<BR>బడింది. సూర్యునిలో కొన్ని నెలల క్రిందట వుండిన శక్తిలో ఒక స్వల్పాంశం&nbsp;<BR>నేడు మానవునిలో వుండవచ్చు; రేపొక జంతువులో, ఆ మరుదిన మొక&nbsp;<BR>వృక్షంలో వుండవచ్చు. అది ఎప్పుడూ వస్తూ, పోతూ వుంది. ఇదంతా ఒకే&nbsp;<BR>అఖండం, అనంతం అయిన పదార్థ రాశి. దానిలో భేదాన్ని కల్పించేది నామ&nbsp;<BR>రూపాలే. అందొక చుక్కను సూర్యుడని, ఇంకొక చుక్కను చంద్రుడని, వేరొక&nbsp;<BR>చుక్కను నక్షత్రమనీ, మరొకదాన్ని మనుష్యుడనీ, ఇంకొక దాన్ని జంతువనీ,&nbsp;<BR>వేరొకదాన్ని వృక్షమనీ ఇలా అనంత నామములతో వ్యవహరిస్తూ వుంటాం. ఈ&nbsp;<BR>పేర్లన్నీ కృత్రిమాలే. సత్యదూరాలు. ఇదంతా నిరంతర పరిణామమొందే ఒక&nbsp;<BR>పదార్థ రాశి కదా? మరొక దృక్పథంనుండి ఈ ప్రపంచమే ఒక భావ సముద్రమనీ,&nbsp;<BR>అందులో మన మొక్కొక్కరమొక్క మనస్సనే పేరుగల బిందువు వంటివారమనీ&nbsp;<BR>చెప్పవచ్చు. నీవొక మనస్సువు, నేనొక మనస్సును, ప్రతి మానవుడు ఒక మనస్సు.&nbsp;<BR>ఇంతే కాదు మన కళ్లు భ్రాంతి రహితాలైనపుడు, మనస్సు నిర్మల&nbsp;<BR>మైనపుడు, జ్ఞాన దృక్పథంనుండి మన కీ ప్రపంచమే నిత్యశుద్ధం, నిర్వకారం,&nbsp;<BR>అనశ్వరం (నాశం లేనిది) అయిన అఖండ పరతత్త్వంగా కనిపిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">అలాంటప్పుడు ద్వైతులు ప్రతిపాదించే సాంపరామ (మరణానంతర) గతి&nbsp;<BR>విషయమేమవుతుంది? మరణించిన మానవుడు స్వర్గానికో, మరే లోకానికో&nbsp;<BR>పోతాడనీ, పాపాత్ములు పిశాచాలు, జంతువులు అవుతారనీ, ఇంకా ఇట్టివే ఏవో&nbsp;<BR>వారు చెబుతారు కదా? వచ్చేవాళ్లు లేరు - పోయేవారు లేరు - అని అద్వైతి&nbsp;<BR>అంటాడు. నీవెలా రాగలవు? ఎలా పోగలవు? నీవు పరిపూర్ణుడవు కదా?&nbsp;<BR>(పరిపూర్ణుడు) నీవు వెళ్లడానికే చోటుంది? ఒక బడిలో కొందరు బాల&nbsp;<BR>బాలికల పరీక్ష జరుగుతున్నది, పరీక్షాధికారి లేనిపోని కఠిన ప్రశ్నలడిగాడు. ‘‘ఈ&nbsp;<BR>భూమి పడిపోకుండా ఎందుకు నిలిచి వుంది?’’ అనేది అందులో ఒక ప్రశ్న.&nbsp;<BR>గ్రహమండలంయొక్క ఆకర్షణ శక్తో, మరేదో వారికి అర్థంకాని విషయం అతని</FONT></p>
<hr class="puTa_virupu">
<table><tr><td><a class=puTa_lanke href=puTa1433.html>p1433</a></td><td>p1434</td><td><a class=puTa_lanke href=puTa1435.html>p1435</a></td></tr></table>
</div></body></html>
