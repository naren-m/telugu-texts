<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1234.html>p1234</a></td><td>p1235</td><td><a class=puTa_lanke href=puTa1236.html>p1236</a></td></tr></table>
<p><FONT FACE="SHREE900, SHREE, sans-serif" SIZE="3">6 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">‘‘నాహం; త్వమేవ’’ (నేను కాదు, నీవే) అని నీతిశాస్త్రం చెబుతుంది.&nbsp;<BR>‘‘అహం కాదు; నాహం’’ అన్నదే దాని ఆదర్శసూత్రం. ఇంద్రియాల ద్వారా&nbsp;<BR>ఆ అనంతశక్తినికానీ, ఆ పరిపూర్ణానందాన్నికానీ, పొందాలని ప్రయత్నించి&nbsp;<BR>నపుడు, మనిషి గట్టిగా పట్టుకునివున్నా, నిరర్థకమైన, అహాన్ని (వ్యక్తి భావన)&nbsp;<BR>వదలిపెట్టాలని, నీతిశాస్త్రం శాసిస్తోంది. ఇతరులను ముందు నిలిపి, నీవు చివర&nbsp;<BR>నిలుచుండవలసి వుంటుంది. ఇంద్రియాలేమో, ‘‘నేను’’ ముందు అంటాయి.&nbsp;<BR>నీతిధర్మం మాత్రం ‘‘నేను’’ చివర ఉండాలంటుంది. ఇలా నీతిశాస్త్రా లన్నిటికీ&nbsp;<BR>పరిత్యాగం పునాది. భౌతిక ప్రపంచంలో ‘‘వ్యష్టి’’ వినాశం కావాలి. ప్రస్ఫుటం&nbsp;<BR>కారాదు. ఆ అనంతమూర్తి ఈ భౌతిక ప్రపంచంలో వ్యక్తమయ్యేవాడు కాడు.&nbsp;<BR>ఆ విధంగా కావడం సాధ్యపడదు. ఊహించడానికి అసాధ్యం.</FONT></p>
<p><FONT FACE="SHREE900, SHREE, sans-serif" SIZE="3">మానవుడు ఆ అఖండమూర్తిని చక్కగా దర్శించాలంటే, ఈ భౌతిక&nbsp;<BR>ప్రపంచాన్ని త్యజించి, లోకాంతరాలకు పయనించాలి. ఇలా భావించినప్పుడే&nbsp;<BR>రకరకాలైన నీతిశాస్త్రాలు పుట్టాయి. వాటి అన్నిట్లోకూడ అహంకారం త్యాగం&nbsp;<BR>చేయాలన్న ప్రధానభావం వుంది. అహంకారాన్ని పరిపూర్ణంగా నశింపచేయటమే&nbsp;<BR>నీతికి పరమ గమ్యం. తమ వ్యష్టిత్వాన్ని గూర్చి తలపోయకూడదని చెబితే&nbsp;<BR>మానవులు భయపడతారు. తమ అస్తిత్వాన్ని కోల్పోవడమంటే వాళ్లకు భయం.&nbsp;<BR>అయినా వీళ్లే నీతిధర్మ పరమాదర్శాలు సమంజసాలని చెబుతారు. కానీ సమస్త&nbsp;<BR>నీతికీ ప్రయోజనం, పరమార్థం గమ్యమూకూడ ఈ వ్యష్టిత్వాన్ని వినాశం&nbsp;<BR>చేయడమేకానీ, వ్యష్టిత్వ నిర్మాణం కానేకాదని వాళ్లు తెలుసుకోవడం లేదు.</FONT></p>
<p><FONT FACE="SHREE900, SHREE, sans-serif" SIZE="3">మనుషులమధ్య ఏర్పడే నైతిక సంబంధాలను, ‘‘ఉపయోగమానములు’’&nbsp;<BR>(యుటిలిటేరియన్‌ స్టాండర్డ్స్‌) వివరింపలేవు. ఎందుకంటే నీతిసూత్రాలు&nbsp;<BR>ఉపయోగమనే దాని విచారణనుబట్టి ఏర్పడవు. ఈ ప్రకృతికి అతీతమైన ఒక&nbsp;<BR>ఆధారం లేకుండ - అంటే అతీంద్రియ దృష్టి లేకుండ - నీతిధర్మం కలగదు.&nbsp;<BR>పరిపూర్ణత్వాన్ని అందుకోవడం అనే ఆవేదనే లేకపోతే ఆదర్శమే లేదు.&nbsp;<BR>మానవులను తమతమ సంఘనియమాలకు లోబరచి బంధింపకోరే ఏ&nbsp;<BR>సంప్రదాయమూ, మానవధర్మశాస్త్రాన్ని వివరించలేదు. ప్రయోజన సిద్ధాంతం&nbsp;<BR>గూర్చి వాదించేవాడు, మనల్ని పరిపూర్ణాన్ని గురించిన ప్రయత్నాన్నే వదలిపెట్టు-&nbsp;<BR>డని కోరవచ్చు. అతీంద్రియానుభవాలలో సంసాధన చేయడం సాధ్యంకాదనీ,&nbsp;<BR>అది ఒక వెర్రి ప్రయత్నమనీ వాదించవచ్చు. కానీ అలా చెబుతూనే, నీతితో,&nbsp;<BR>సంఘానికి మేలుచేయండని హెచ్చరిస్తాడు. మనం సత్కార్యం ఏల చేయాలి?&nbsp;<BR>సత్కార్యం అనేది అవాంతర (సెకండరి) విషయం. మనకు ఒక గమ్యం వుండాలి&nbsp;<BR>కదా? నీతి మాత్రమే పరమార్థంకాదు. అది ఒక పరమార్థన్ని చేర్చే సాధనం</FONT></p>
<hr class="puTa_virupu">
<table><tr><td><a class=puTa_lanke href=puTa1234.html>p1234</a></td><td>p1235</td><td><a class=puTa_lanke href=puTa1236.html>p1236</a></td></tr></table>
</div></body></html>
