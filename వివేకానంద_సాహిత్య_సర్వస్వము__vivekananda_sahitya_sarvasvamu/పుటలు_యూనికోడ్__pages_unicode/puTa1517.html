<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1516.html>p1516</a></td><td>p1517</td><td><a class=puTa_lanke href=puTa1518.html>p1518</a></td></tr></table>
<p><FONT FACE="SHREE900, SHREE, sans-serif" SIZE="3">288 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">అనగానే, నాకు ఈ దేహాన్ని గూర్చిన తలపే కలుగుతుంది. అప్పుడు నేను&nbsp;<BR>చేయవలసిన దేమి? నా మనస్సును గట్టిగా ఒక దెబ్బకొట్టి, ‘‘కాదు, నేను దేహాన్ని&nbsp;<BR>కాదు. నేను ఆత్మను -’’ అని హెచ్చరించాలి. వ్యాధి రాగానే, అత్యంత ఘోరమైన&nbsp;<BR>రూపంలో మృత్యువే రానీ! లక్ష్యపెట్టేవా రెవ్వరు? నేను దేహాన్ని కాను. ఎందుకు&nbsp;<BR>ఈ శరీరానికి అలంకారాలు చేయడం? భ్రమను మరొక్కసారి అనుభవించ&nbsp;<BR>డానికా? దాస్యాన్ని మరికొంత కాలం పొడిగించుకోవడానికా? దానిని పోనివ్వు.&nbsp;<BR>నేను దేహాన్ని కాను’’ - ఇదే జ్ఞాని అవలంబించే మార్గం. భక్తుడిలా అంటాడు.&nbsp;<BR>‘‘నే నీ సంసార సాగరాన్ని తరించడానికే ఈశ్వరుడు నా కీ దేహమిచ్చాడు - నా&nbsp;<BR>ప్రయాణం పూర్తి అయ్యేంత వరకు నేను దానిని పోషించుకోవాలి.’’ యోగి&nbsp;<BR>ఇలా అంటాడు. ‘‘నేను దారి తప్పక పురోగమించి చివరికి ముక్తిని పొందాలి.&nbsp;<BR>అందుకోసం ఈ దేహ విషయమై శ్రద్ధ వహించాలి!’’</FONT></p>
<p><FONT FACE="SHREE900, SHREE, sans-serif" SIZE="3">జ్ఞానికి తాను దీర్ఘకాలం వేచివుండజాల ననిపిస్తుంది. ఈ ముహూర్తంలోనే&nbsp;<BR>అతడు గమ్యం చేరి తీరాలి! అతడిలా అంటాడు. ‘‘నేను నిత్యముక్తుడను. నేనె-&nbsp;<BR>న్నడూ బద్ధుడను కాను. నేను ఈ జగత్తునకు నిత్యేశ్వరుడను. నన్నికమీద పరి-&nbsp;<BR>పూర్ణునిగా చేసే వారెవ్వరు? నే నిప్పటికే పరిపూర్ణుడను -’’ పరిపూర్ణు&nbsp;<BR>డయిన వానికి ఇతరులలో పరిపూర్ణత కనిపిస్తుంది. అసంపూర్ణత్వం కనిపిం-&nbsp;<BR>చిందా, అది అతని మనశ్ఛాయ అవుతుంది. అసంపూర్ణత్వం అతనిలోనే&nbsp;<BR>లేకుంటే అతనికిది ఎలా కనిపిస్తుంది?</FONT></p>
<p><FONT FACE="SHREE900, SHREE, sans-serif" SIZE="3">కాబట్టి జ్ఞాని పూర్ణత్వాన్నిగానీ, అసంపూర్ణత్వాన్నిగాని లక్ష్య పెట్టడు.&nbsp;<BR>అతనికేదీ లేదు. ముక్తుడయినంతనే, అతనికి మంచిచెడులు కనిపించవు. పాప-&nbsp;<BR>పుణ్యాలు ఎవరికి కనిపిస్తాయి? ఎవరిలో అవి వున్నాయో వారికి! దేహ మెవరికి&nbsp;<BR>కనిపిస్తుంది? తాను దేహమని ఎవరనుకొంటారో వారికి! నీవు ఈ దేహానివి&nbsp;<BR>అన్న భావం నీకు తొలగిన వెంటనే నీ కీ జగత్తు కనపడదు. అది శాశ్వతంగా&nbsp;<BR>అదృశ్యమై పోతుంది. తన బుద్ధి విశ్వాసాల శక్తితో భౌతిక బంధాలను తెగగోసి&nbsp;<BR>తన్ను విడిపించుకోవడం - జ్ఞాని లక్ష్యం. ఇది ‘‘నేతి, నేతి’’ - ‘‘ఇది కాదు,&nbsp;<BR>ఇది కాదు’’ అనే మార్గం.</FONT></p>

<hr class="puTa_virupu">
<table><tr><td><a class=puTa_lanke href=puTa1516.html>p1516</a></td><td>p1517</td><td><a class=puTa_lanke href=puTa1518.html>p1518</a></td></tr></table>
</div></body></html>
