<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1880.html>p1880</a></td><td>p1881</td><td><a class=puTa_lanke href=puTa1882.html>p1882</a></td></tr></table>
<p><FONT FACE="SHREE900, SHREE, sans-serif" SIZE="3">276 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">నుండి కొలంబో వరకు పోవటం చూసేవుంటారు గదా! అవి సముద్రంలో ఎంత-&nbsp;<BR>దూరం పోతాయోకూడా మీరు గమనించి వుంటారు. ఓడల నిర్మాణానికి బీజం&nbsp;<BR>మనకు యీ నాటుపడవల్లో కనిపిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">మరి తూర్పు వంగదేశ పల్లెవాళ్ల పడవలను మీరెక్కాలనుకుంటే మీ భద్రత&nbsp;<BR>కోసం నదీమతల్లి అభిమాన ఋషుల నైదుగురిని ప్రార్థించి మరీ ఎక్కాలి.&nbsp;<BR>చిట్టగాంగ్‌ పల్లెవాళ్లు నడిపే పడవ ఒక మాదిరి యిల్లులా వుంటుంది. ఎంత చిన్న-&nbsp;<BR>గాలి కొట్టినా అందలి చుక్కాని పట్టుతప్పిపోతుంది. పయనికు లందరూ తమ&nbsp;<BR>ఇష్టదైవాలను తలచుకోవలసిందేగాని వేరే దారిలేదు. మరి పెద్ద నాటుపడవ&nbsp;<BR>లున్నాయి. వాటి ముఖప్రాంతంలో రెండు అద్భుతమైన పెద్ద ఇత్తడికళ్లు&nbsp;<BR>వుంటాయి. తెడ్లవాళ్లు నిలబడి తెడ్లు వేస్తారు. కవికంకణుడు శ్రీమంతుడి&nbsp;<BR>ఓడ ప్రయాణానికి వుపయోగించిన పడవ యిదే. కవికంకణుడు యిలా&nbsp;<BR>చెప్పాడు: ‘‘శ్రీమంతుడు తెడ్డు వేసుకొంటూ బంగాళాఖాతాన్ని దాటాడు. ఆ&nbsp;<BR>సందర్భంలో కొన్ని సొరచేపల గుంపులో అతడి పడవ చిక్కుకొని మునిగి&nbsp;<BR>పోయేంత పనయింది. అతడొక పెంకును చిన్నచేప అనికూడా పొరపడ్డాడు.’’&nbsp;<BR>- ఇలాంటిది మన గంగాసాగర పడవ. దాని పైకప్పు సొగసుగా వుంటుంది; లోపలి&nbsp;<BR>భాగం వెదురుబద్దలతో నిర్మించబడి వుంటుంది; దాన్లో గంగాజలంతో నింపిన&nbsp;<BR>బిందెలు వరుసలు వరుసలుగా వుంటాయి; ఆ గంగాజలం చల్లగా రుచికరంగా&nbsp;<BR>వుంటుంది. (మీరు మంచి శీతాకాలంలో గంగాసాగరాన్ని దర్శిస్తారు. కాబట్టి ఆ&nbsp;<BR>ఉత్తరపు చలిగాలి మీకసలు చల్లని నీటిని త్రాగాలనే కోరికను సమూలంగా నశింప&nbsp;<BR>చేస్తుంది) ఈ గంగాసాగరపు చిన్నపడవ ప్రతిరోజు యీ బెంగాలీబాబులను&nbsp;<BR>యింటివద్దనుండి ఆఫీసులకు, తిరిగి ఇంటికి చేరవేస్తుంది. బాలీవాసి యీ నావ-&nbsp;<BR>మీద అజమాయిషీ చేస్తుంటాడు. అతడు బహునేర్పరి. మంచి తెలివిగలవాడు.&nbsp;<BR>మైలు దూరంలో ఒక మబ్బు తునకను చూసినా వెంటనే అతడు జాగ్రత్తపడి&nbsp;<BR>పడవను ఒడ్డుకు చేరుస్తాడు. ఇప్పుడు పడవలు అతిబలిష్ఠులైన జాన్పూర్‌&nbsp;<BR>మనుషుల చేతుల్లోకి పోయాయి. వీరొక తరహాభాష మాట్లాడతారు. వీరిని మీ&nbsp;<BR>మహంత్‌ మహరాజ్‌ పరిహాసానికి ఆ సముద్రపు కొంగలను పట్టుకోమని&nbsp;<BR>ఆజ్ఞాపించాడు. ఆ సముద్రపు కొంగలను ‘బకాసురు’లని ఆయన పేర్కొన్నాడు.&nbsp;<BR>ఇది వారి కర్థంగాక ‘‘అయ్యా! ఆ రాక్షసు డెక్కడ చిక్కుతాడు? మాకు&nbsp;<BR>అర్థమవటంలేదు’’ అని గొణిగారు. మరి ‘గాడిద’ అనే వెక్కిరింత పేరున్న పడవ&nbsp;<BR>వుంది. అది నెమ్మదిగా పోతుంది. అదెప్పుడూ సూటిగా వెళ్లక పక్కలకే&nbsp;<BR>వెళుతుంది. మరి ఆ పెద్దతరహా పడవలు ఓడలకు పక్కకట్టు పడవల లాంటివి.&nbsp;<BR>వీటికి ఒకటో, రెండో, మూడో తెరచాపలుంటాయి. ఇవి సిలోన్‌, మాల్దీవులు,</FONT></p>
<hr class="puTa_virupu">
<table><tr><td><a class=puTa_lanke href=puTa1880.html>p1880</a></td><td>p1881</td><td><a class=puTa_lanke href=puTa1882.html>p1882</a></td></tr></table>
</div></body></html>
