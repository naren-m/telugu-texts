<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2153.html>p2153</a></td><td>p2154</td><td><a class=puTa_lanke href=puTa2155.html>p2155</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - మద్రాసు : నా ఉద్యమ ప్రణాళిక</FONT></p>
<BR>
<p><FONT FACE="TimesNewRoman, Times, serif" SIZE="2">1 0 5</FONT></p>
<p><FONT FACE="SHREE900, SHREE, sans-serif" SIZE="3">పడి, మరునాడు తనకు ఎక్కడ తిండి దొరుకుతుందో తెలీక, ఎక్కడ నిద్రించ&nbsp;<BR>వలసి వస్తుందో తెలీక, తిరుగుతున్న మనుష్యుని భయపెట్టి, లోబరచుకోవడం&nbsp;<BR>అంత సులభమైన పనికాదు. శరీరం కొంగర్లుపోయి గడ్డకట్టే మంచుభూముల్లో&nbsp;<BR>దిగంబరప్రాయుడై తిరుగుతూ, రేపు ఎలా గడుస్తుందో తెలీనిస్థితిలో అనేక సంవ-&nbsp;<BR>త్సరాలు గడపడానికి సాహసించిన పురుషుని సులభంగా లొంగదీయటం భారత&nbsp;<BR>దేశంలో సాధ్యంకాదు. నేను వాళ్లకు తెలుపదలచిన మొట్టమొదటి విషయమిది&nbsp;<BR>- నాకు కొంత స్వకీయమైన ఇచ్ఛాశక్తి వుంది; కొంచెం లోకానుభవమూ వుంది;&nbsp;<BR>నేను ప్రపంచానికి చాటి తెలుపవలసిన సందేశంకూడ ఒకటుంది. నిర్భయంగా,&nbsp;<BR>ముందేమవుతుందో అనే ఆరాటంలేకుండా, నేను దాన్ని ప్రకటిస్తాను. నేను మీ&nbsp;<BR>అందరిని మించిన సంస్కర్తనని ఈ సంస్కర్తలకు తెలియజేస్తున్నాను. వారు&nbsp;<BR>స్వల్పవిషయాలను మాత్రం సంస్కరించా లనుకొంటున్నారు; నేనో - సమూల&nbsp;<BR>సంస్కారం చేయాలని చూస్తున్నాను. తర్వాత - మా సంస్కరణ పద్ధతుల్లో&nbsp;<BR>భేదముంది. వారిది నిర్మూలన పద్ధతి; నాది నిర్మాణ పద్ధతి. నాకు సంస్కర-&nbsp;<BR>ణంలో నమ్మకంలేదు. పెరుగుదలలో నాకు నమ్మకం. నేను ఈశ్వరుని స్థానంలో&nbsp;<BR>కూర్చుని, మన సంఘాన్ని శాసించడానికి సాహసించేవాడిని కాను. ‘‘ఈ&nbsp;<BR>మార్గంలో నీవు వెళ్లు; ఆ మార్గంలో వెళ్లకు’’ అంటూ ఆధికారికంగా శాసించ&nbsp;<BR>లేను. తనకు చేతనైనన్ని ఇసుక రేణువులను తెచ్చి, సముద్రంలో దులపడంతో&nbsp;<BR>పరితృప్తినంది శ్రీరామచంద్రుని సేతుబంధన మహాకార్యంలో పాల్గొన్న ఉడుతలా&nbsp;<BR>ఉండగోరుతాను. నా స్థితి అలాంటిది! ఈ విచిత్రమైన జాతీయ యంత్రం,&nbsp;<BR>అనేక యుగాలు పనిచేసింది. ఈ అద్భుత జాతీయ జీవననది మన ఎదుట&nbsp;<BR>ప్రవహిస్తోంది. అది మంచిదో కాదో? అది ఎలా ప్రవహించాలో, ఎవని కెరుక?&nbsp;<BR>ఎవడు చెప్ప సాహసించగలడు? అనేక పరిస్థితులు దాన్ని చుట్టుముట్టాయి. అవి&nbsp;<BR>దానికొక ప్రత్యేకగతిని సూచిస్తున్నాయి. ఒకప్పుడు దాన్ని నెమ్మదిగాను, మరొ-&nbsp;<BR>కప్పుడు వేగంగానూ నడుపుతున్నాయి. దాని గతిని శాసించడానికి ఎవనికి ధైర్య-&nbsp;<BR>ముంది? గీత చెప్పినట్లు, ఫలాపేక్షలేక పనిచేయడం మన వంతు. ఈ జాతీయ&nbsp;<BR>జీవనాగ్నికి కావలసిన ఇంధనం సమకూర్చు. దాని వృద్ధిని అదే చూచుకొం-&nbsp;<BR>టుంది. దాని వృద్ధిని నిర్ణయించి, శాసించే వాడెవడూలేడు. మన సంఘంలో&nbsp;<BR>కావలసినన్ని లోపాలున్నాయి నిజమే! కాని, ప్రతి ఇతర సంఘంలోకూడ లోపా-&nbsp;<BR>లున్నాయి. మనదేశం ఒక్కొక్కప్పుడు వితంతువుల కన్నీటిధారలతో తడిసి&nbsp;<BR>పోతోంది; అక్కడ పాశ్చాత్య దేశాల్లో, పెళ్లికాని యువతుల నిట్టూర్పులతో గాలి&nbsp;<BR>సుళ్లు తిరిగిపోతోంది. ఇక్కడ దారిద్య్రం జాతి వినాశహేతువుగా వుంది; అక్కడ&nbsp;<BR>భోగలాలసత్వంలోని వెక్కసపాటు, జాతి వినాశకారణంగా వుంది! ఇక్కడ,</FONT></p>
<hr class="puTa_virupu">
<table><tr><td><a class=puTa_lanke href=puTa2153.html>p2153</a></td><td>p2154</td><td><a class=puTa_lanke href=puTa2155.html>p2155</a></td></tr></table>
</div></body></html>
