<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3740.html>p3740</a></td><td>p3741</td><td><a class=puTa_lanke href=puTa3742.html>p3742</a></td></tr></table>

<p><FONT FACE="TimesNewRoman, Times, serif" SIZE="2">1 1 4</FONT></p>
<p><FONT FACE="SHREE900, SHREE, sans-serif" SIZE="3">సాయి. ఈ వ్యత్యాసం ఎందుకు కలిగింది? కారణం విద్యే అని నాకు తెలియ-&nbsp;<BR>వచ్చింది. విద్యవల్ల ఆత్మవిశ్వాసం కలుగుతుంది, ఆత్మవిశ్వాసంతో వారిలో అంత-&nbsp;<BR>ర్గతంగావున్న బ్రహ్మం మేల్కొంటుంది. మనలోని బ్రహ్మమో నిదిరిస్తోంది.&nbsp;<BR>ఐర్లెండ్‌నుండి వలసవచ్చేవారిని నేను న్యూయార్క్‌లో గమనించాను. వచ్చేట-&nbsp;<BR>ప్పుడు వారు మడి మాన్యాలు అనేవిలేక, వెర్రివాలకంతో, బుద్ధిమాంద్యంతో -&nbsp;<BR>ఒక కర్ర, దాని చివర వేలాడే చింపిగుడ్డల మూట పెట్టుకొని,&nbsp;<BR>అడుగుల్లో జంకు, కళ్లలో భయంతో వస్తారు. ఆరు నెలల్లో ఈ దృశ్యం పూర్తిగా&nbsp;<BR>మారిపోతుంది. అతగాడి దుస్తులు మారిపోతాయి, ఠీవితో నడుస్తాడు, కళ్లల్లో,&nbsp;<BR>అడుగుల్లో జంకు గొంకు కనిపించదు. కారణం ఏమిటి? మన వేదాంతం చెబు-&nbsp;<BR>తోంది. ఈ ఐర్లాండ్‌వాడు స్వదేశంలో అందరిచేతా అసహ్యించుకొనబడు&nbsp;<BR>తూండేవాడు. సమస్త ప్రకృతి ఏకకంఠంతో అతడికేసి తిరిగి ‘‘అబ్బాయీ నీ&nbsp;<BR>కిక ఆశలేదు. నువ్వు బానిసగా పుట్టావు. బానిసగానే వుంటావు’’ అంటుంది.&nbsp;<BR>పుట్టిననాటినుండి యీ రీతిలో చెబుతూండటంతో అతడు తాను అధముణ్ణనే&nbsp;<BR>భ్రమలో చిక్కుకొనిపోయాడు. అతడిలోని బ్రహ్మం అణగారిపోయింది. కాని&nbsp;<BR>అతడు అమెరికాలో కాలిడగానే అన్నివైపులనుండి అతడికి యీ విధంగా విని-&nbsp;<BR>పిస్తుంది. ‘‘అబ్బాయీ! నువ్వూ మాలాంటి మనిషివే. మనిషే యీ సమస్తాన్నీ&nbsp;<BR>సాధించాడు. నీలాంటి, నాలాంటివాడే సమస్తాన్ని సాధించగలడు. ధైర్యం&nbsp;<BR>వహించు!’’ అతడు తలఎత్తి నలువైపులా కలయచూస్తాడు. అది అదేవిధంగా కని-&nbsp;<BR>పిస్తుంది. అతడిలోని బ్రహ్మం మేల్కొంటుంది. ప్రకృతే యీ విధంగా పలికి-&nbsp;<BR>నట్లు అనిపించింది. లే, మేలుకో, గమ్యం చేరేవరకు నిలువవద్దు (ఉత్తిష్టత,&nbsp;<BR>జాగ్రత! ప్రాప్యవరాన్నిబోధత! - కఠోపనిషత్తు </FONT><FONT FACE="TimesNewRoman, Times, serif" SIZE="2">I-iii-4</FONT><FONT FACE="SHREE900, SHREE, sans-serif" SIZE="3">).</FONT></p>
<p><FONT FACE="SHREE900, SHREE, sans-serif" SIZE="3">అదే విధంగా మన బాలురు నేరుస్తూన్న విద్య నిరాశాజనకమైంది. పాఠ-&nbsp;<BR>శాలలో బాలుడు నేర్చుకొనేది శూన్యం. వాడి చిత్తసంస్కారం పూర్తిగా ధ్వంస-&nbsp;<BR>మౌతుంది. ఫలితం శ్రద్ధావిహీనత లేక అశ్రద్ధ. వేదవేదాంతాల కన్నింటికి కీలకం&nbsp;<BR>శ్రద్ధ. నచికేతుణ్ణి యముడి ముందు ముఖాముఖి నిలిచి ప్రశ్నింప చేసిన శ్రద్ధ!&nbsp;<BR>శ్రద్ధవల్ల యీ లోకం చలిస్తోంది. అలాంటి శ్రద్ధ (ప్రస్తుతం) నశిస్తోంది! ‘‘అజ్ఞ-&nbsp;<BR>శ్చాశ్రద్ధ ధానశ్చ సంశయాత్మా వినశ్యతి’’ (అజ్ఞుడు, శ్రద్ధావిహీనుడు, సంశయా-&nbsp;<BR>త్ముడు వినాశం పాలవుతాడు). కాబట్టి మనం వినాశనానికి సమీపంలోవున్నాం.&nbsp;<BR>విద్యావ్యాప్తే దీనికి నివారణోపాయం. అన్నింటికంటె ముఖ్యమైంది ఆత్మజ్ఞానం.&nbsp;<BR>ఆత్మజ్ఞానం అనగానే జడలు, దండం, కమండలు ధరించి కొండకోనల్లోకి&nbsp;<BR>వెళ్లటం అని నా అభిప్రాయం కాదు. ఇక నా ఉద్దేశ మేమిటి? సంసార బంధాలను&nbsp;<BR>ఛేదించి మోక్షాన్ని ప్రసాదింపచేసే జ్ఞానం, ఐహికమైన భౌతిక సంపదలను</FONT></p>
<hr class="puTa_virupu">
<table><tr><td><a class=puTa_lanke href=puTa3740.html>p3740</a></td><td>p3741</td><td><a class=puTa_lanke href=puTa3742.html>p3742</a></td></tr></table>
</div></body></html>
