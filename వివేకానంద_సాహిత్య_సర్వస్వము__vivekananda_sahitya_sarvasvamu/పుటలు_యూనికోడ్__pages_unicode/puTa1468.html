<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1467.html>p1467</a></td><td>p1468</td><td><a class=puTa_lanke href=puTa1469.html>p1469</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగోపన్యాసాలు</FONT></p>
<p><FONT FACE="SHREE900, SHREE, sans-serif" SIZE="3">239</FONT></p>
<p><FONT FACE="SHREE900, SHREE, sans-serif" SIZE="3">అందువల్ల మనం ఇతరులను కష్టపెట్టి, వారి కష్ట ఫలితాలను మనం అనుభవించ&nbsp;<BR>డానికి, మనం పనిచేయకుండా తప్పించుకోవడానికీ యత్నిస్తాం. పని చేయడానికి&nbsp;<BR>యంత్రాలను కనిపెట్టడంవల్ల ప్రపంచ స్థితి బాగుపడజాలదు. ఈ యంత్రాలను&nbsp;<BR>కనిపెట్టిన తర్వాత మనకు ఉత్పత్తి ఇంకా ఎక్కువ కావాలి. దాని ఉత్పత్తితో,&nbsp;<BR>మనకు తృప్తి లేదు. తృప్తి చెందని కోరికలతో మరణించి, మరల మరల&nbsp;<BR>మనుష్యుడు ఆ కోర్కెలను తీర్చుకోవడానికి జన్మలెత్తుతాడు. హిందువులు, మన&nbsp;<BR>మీ మనుష్యజన్మ ఎత్తడానికి పూర్వం ఎనభై లక్షల జన్మలను ఎత్తామని చెబుతారు.&nbsp;<BR>ఈ కామాన్ని, ఈ కోరికలను చంపేయి. దీన్నిండి బైటపడమని జ్ఞానయోగం&nbsp;<BR>చెబుతుంది. ఇదొక్కటే త్రోవ. కార్యకారణ భావాన్ని దూరం చేయి. ఆత్మను&nbsp;<BR>తెలుసుకో. మోక్షం ఒక్కటే సత్ప్రవర్తనను పెంచగలదు. ఈ కార్యకారణ భావం&nbsp;<BR>అనంతమైనది. దీని పట్టులో ఉన్నంత వరకు నిర్వాణం లభించదు. దీనిపట్టులో&nbsp;<BR>కట్టుబడి వున్నవి మిథ్యాత్మభూతమైన దేహాదులు. వీనిని నిరసించు. ఇలా&nbsp;<BR>చేయడంవల్ల మోక్షం లభిస్తుంది. ఈ కార్యకారణ భావం పరిధి నతిక్రమించ-&nbsp;<BR>డానికే మోక్షమని పేరు.</FONT></p>
<p><FONT FACE="SHREE900, SHREE, sans-serif" SIZE="3">మన నిజస్వభావం శుభమైనది. స్వతంత్రమైన, శుభప్రదమైన జీవి తప్పు&nbsp;<BR>చేయదు. మనం కళ్లతో, మనస్సుతో చూస్తున్నది పరమేశ్వరుణ్ణే. మనం ఆ పర-&nbsp;<BR>మేశ్వరునే ఎన్నో విధాలుగా ‘ఇది’, ‘అది’ అని చెబుతున్నాం. యథార్థానికి ఉన్నది&nbsp;<BR>ఆ పరమేశ్వరుడొక్కడే. ఈ పై కన్పించే భేదాలన్నీ అతనిలో మనం కల్పించినవే.&nbsp;<BR>ఈ దేహాత్మభ్రాంతి దృష్టిలో మనం అనుకొంటున్నామే, ఈ ‘మనం’ నశించి&nbsp;<BR>మన నిజస్వరూపాన్ని పొందుతాం. అజ్ఞానంవల్ల అసమానత్వంవల్ల దుఃఖం&nbsp;<BR>కలుగుతుందని బుద్ధుడన్నాడు. ఇది చాలాచక్కని సంగతి కాబట్టి వేదాంతులు&nbsp;<BR>దీనిని తీసికొన్నారు. ఈ ఉత్తమ పురుషుడైన బుద్ధుని అంతర్దృష్టిని ఈ సిద్ధాంతం&nbsp;<BR>వ్యక్తం చేస్తుంది. మనం ధైర్యవంతులం. శ్రద్ధావంతులం కావాలి. మనం శ్రద్ధతో,&nbsp;<BR>ఏ మార్గమవలంబించినా, అది మనల్ని మోక్షానికి తీసికొనిపోతుంది. ఒక్కసారి&nbsp;<BR>గొలుసులోని ఒక్క కొలికిని పట్టుకొని లాగడానికి మొదలుపెడితే గొలుసంతా&nbsp;<BR>రాకతప్పదు. చెట్టు పాదులో నీరుపోస్తే, చెట్టంతకు పోసినట్లే. చెట్టు కొమ్మ&nbsp;<BR>కొమ్మను, రెమ్మరెమ్మను, ఆకు ఆకును తడపడం వ్యర్థ ప్రయాస. అందువల్ల&nbsp;<BR>ఈశ్వరునికోసం వెదకు. అతడు దొరికితే అంతా దొరికినట్లే. చర్చలు - సిద్ధాం-&nbsp;<BR>తాలు - ఉపాసనాపద్ధతులు - ఇవన్నీ ఆధ్యాత్మిక భావమనే, మతమనే చిన్న&nbsp;<BR>మొక్కను వృద్ధిచేయడానికి తోడ్పడే కంచెలు. ఆ చిన్నమొక్క వృద్ధికోసం,&nbsp;<BR>చివరికి వీటిని తీసివేయాలి. అందువల్ల బహు మతాలు, బహు మతగ్రంథాలు,</FONT></p>
<hr class="puTa_virupu">
<table><tr><td><a class=puTa_lanke href=puTa1467.html>p1467</a></td><td>p1468</td><td><a class=puTa_lanke href=puTa1469.html>p1469</a></td></tr></table>
</div></body></html>
