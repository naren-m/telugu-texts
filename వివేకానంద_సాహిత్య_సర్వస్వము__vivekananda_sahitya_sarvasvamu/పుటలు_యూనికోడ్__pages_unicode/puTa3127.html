<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3126.html>p3126</a></td><td>p3127</td><td><a class=puTa_lanke href=puTa3128.html>p3128</a></td></tr></table>

<p><FONT FACE="SHREE900, SHREE, sans-serif" SIZE="3">మొక్కటైనా నా జ్ఞప్తికి రావడం లేదు. ప్రవాహం ఎంత బలిష్ఠంగా సాగుతుందో,&nbsp;<BR>అంత అధికంగా సుళ్లును సుడిగుండాలుకూడా ఏర్పడుతాయి. సంప్రదాయాలు&nbsp;<BR>ప్రాణసూచకాలుగాని క్షీణదశకు సూచకాలు కావు. మనలో ప్రతివాడును ఒక&nbsp;<BR>ప్రత్యేక సంప్రదాయంగా ఏర్పడే వరకు సంప్రదాయాలను అతిశయిల్ల నివ్వండి.&nbsp;<BR>దానికై మనం కలహింప నవసరంలేదు.</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు మీ దేశాన్ని చూడండి. ఖండనరూప విమర్శన మొనర్పవలెనని&nbsp;<BR>నా సంకల్పంకాదు. ఇచట సాంఘిక శాసనాలు, రాజకీయ వ్యవస్థానిర్మాణం,&nbsp;<BR>సర్వం మానవుని యిహలోక జీవయాత్రను సులువు చేయడానికై ఏర్పాటు&nbsp;<BR>చేయబడినది. ఈ భూమిపై ఉన్నన్నినాళ్లు అతడు మిక్కిలి సుఖంగా జీవింప-&nbsp;<BR>వచ్చును. మీ వీథులు చూడండి - ఎంత పరిశుభ్రంగా ఉన్నాయో. ఇక మీ పట్ట-&nbsp;<BR>ణాలో, ఎంత అందంగా ఉన్నాయి. ధనార్జనానికి ఎన్ని మార్గాలున్నాయో&nbsp;<BR>యిక్కడ! ఈ జీవితంలో భోగాలనుభవించడానికి ఎన్ని త్రోవలు! కాని యిచట&nbsp;<BR>ఒకడు ‘‘నే నీ చెట్టుక్రింద కూర్చుండి ధ్యానం చేస్తాను. నేను పనిచేయడానికి&nbsp;<BR>ఒప్పుకోను’’ అని చెబితే వెంటనే అతడు చెరసాలకు పంపబడుతాడు. తెలి-&nbsp;<BR>సిందా? వానికి ఆ అవకాశం లభింపదు. లభింపనే లభింపదు. నలుగురితోపాటు&nbsp;<BR>జీవించడానికి యిష్టపడే వాడికే ఈ సంఘంలో తావుంది. ఇది కాక, సుఖాను-&nbsp;<BR>భూతికై పరుగులుపెట్టే సాంఘికులతో అతడు కలిసి పరుగులుపెట్టాలి లేకుంటే&nbsp;<BR>వాడికి మరణమే గతి!</FONT></p>
<p><FONT FACE="SHREE900, SHREE, sans-serif" SIZE="3">భారతదేశంపై మనమిప్పుడు మళ్లీ దృష్టి సారిద్దాం! అక్కడ ఒకడు ‘‘నేను-&nbsp;<BR>పోయి ఆ పర్వతశిఖరంపై కూర్చుని నా నాసికాగ్రంపై దృష్టి నిలిపి నా జీవిత&nbsp;<BR>శేషమంతా అట్లే గడుపుతాను’’ అని చెబితే ప్రతిఒక్కరు ‘‘వెళ్లు నాయనా! నీకు&nbsp;<BR>శుభం కలుగుతుంది’’ అంటారు. ఇక అతడొక్క మాటకూడా పలుకనక్కర-&nbsp;<BR>లేదు. ఎవరో ఒకరు అతనికి ఒక గుడ్డ ముక్కను తెచ్చి యిస్తారు. అతనికి ఏ&nbsp;<BR>లోపమూ లేకుండా చక్కగా జరుగుతుంది. కాని మరొక్కడు ‘‘అయ్యా! నేను&nbsp;<BR>ఈ జీవిత భోగాలను ఒకింత అనుభవిస్తాను’’ అని చెబితే అతణ్ణి చూచి అందరు&nbsp;<BR>తలుపులు మూసికొంటారు.</FONT></p>
<p><FONT FACE="SHREE900, SHREE, sans-serif" SIZE="3">ఈ రెండు దేశాల భావాలుకూడా అన్యాయమైనవేనని నాకు తోస్తున్నది.&nbsp;<BR>ఇచట ఒకడు తన నాసికాగ్రంపై దృష్టి నిలిపి ఉండకోరినాడనుకో, అతడొకచోట&nbsp;<BR>కూర్చుండి అలా ఎందుకు చేయరాదో నేను గ్రహింపలేకుండా వున్నాను. ఇచట&nbsp;<BR>ప్రతివాడు అధిక సంఖ్యాకుల మార్గాన్నే అనుసరించి ఎందుకు ప్రవర్తించాలి?&nbsp;<BR>దానికి తగిన కారణం నాకేమీ కనబడడం లేదు.</FONT></p>
<hr class="puTa_virupu">
<table><tr><td><a class=puTa_lanke href=puTa3126.html>p3126</a></td><td>p3127</td><td><a class=puTa_lanke href=puTa3128.html>p3128</a></td></tr></table>
</div></body></html>
