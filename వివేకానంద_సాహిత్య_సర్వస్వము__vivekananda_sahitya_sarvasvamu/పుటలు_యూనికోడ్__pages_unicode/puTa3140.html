<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3139.html>p3139</a></td><td>p3140</td><td><a class=puTa_lanke href=puTa3141.html>p3141</a></td></tr></table>
<p><FONT FACE="SHREE900, SHREE, sans-serif" SIZE="3">నా జీవితం - జీవితకార్యం</FONT></p>
<p><FONT FACE="Bookman-Light, Bookman, serif" SIZE="2">311</FONT></p>
<p><FONT FACE="SHREE900, SHREE, sans-serif" SIZE="3">రాధకునికి లంచం యివ్వడమా? లేక తమ మతంయొక్క ఆధిక్యత నిరూ-&nbsp;<BR>పించుకోవడమా? కొంచెం ఆలోచించండి.</FONT></p>
<p><FONT FACE="SHREE900, SHREE, sans-serif" SIZE="3">ఈ పాపఫలం కనబడుతోంది. మానవులమైన మనం మన కన్నులకే&nbsp;<BR>గంతలు కట్టుకోవాలని చూస్తున్నాము. కాని హృదయాంతరాళంలో అంతర్యామి&nbsp;<BR>ఆత్మస్వరూపంగా ఉన్నాడు. అతడెన్నడు మరువడు. అతణ్ణి మనం మోసం&nbsp;<BR>చేయలేము. అతడి కన్నులకు గంతలుకట్టడం అసాధ్యం - యథార్థ ధర్మసం-&nbsp;<BR>కల్పం ఆవిర్భవించినప్పడంతా దాని ప్రభావం - వేయేండ్లు గడిచిన తర్వాతనైనా&nbsp;<BR>కనపడియే తీరుతుంది. నిరోధం ఏర్పడిన తర్వాత అది మరింతగ మేల్కాంచి&nbsp;<BR>పిడుగులాగా లక్ష్యాన్ని తాకుతుంది. ఇక స్వార్థపర, స్వలాభమూలక, సంకల్ప-&nbsp;<BR>మంటే వార్తాపత్రికలన్నీ దాని ప్రశంసల్ని ఉద్ఘోషిస్తున్నా, జనసమూహాలు నిలబడి&nbsp;<BR>జేకొట్టుతున్నా అది లక్ష్యాన్ని సాధింపనేరదు.</FONT></p>
<p><FONT FACE="SHREE900, SHREE, sans-serif" SIZE="3">నేను దీన్ని చూచి గర్వించటం లేదు. కాని గమనించండి. ఆ బాలకదళ&nbsp;<BR>చరిత్రాన్ని మీకు నివేదిస్తాను. ఈనాడు వారి ఉద్యమం తెలియని, వారిని దీవిం-&nbsp;<BR>చని గ్రామంగాని, స్త్రీగాని పురుషుడుగాని భారతదేశంలో లేడు. క్షామం కలి-&nbsp;<BR>గిందా ఈ బాలురు ముందుకుఱికి, శ్రమించి, సాధ్యమైనంతమందిని రక్షింప-&nbsp;<BR>నట్టి సందర్భం లేనేలేదు. అలాంటి కార్యం హృదయాల కెక్కుతుంది. ప్రజలు&nbsp;<BR>దాన్ని అప్పుడు తెలుసుకోవడం ప్రారంభిస్తారు. కాబట్టి మీకు సాధ్యమైనప్పు-&nbsp;<BR>డంతా యితరులకు తోడ్పడుతూ ఉండండి. కాని మీ కార్యాన్ని ప్రేరేపించిన&nbsp;<BR>ఉద్దేశాన్ని మాత్రం కనిపెట్టి వుండండి. స్వార్థపరతయే ఉద్దేశమైతే మీకుగాని, మీ&nbsp;<BR>తోడ్పాటు నొందిన వారికిగాని మీ కార్యం ఉపకరించదు. మీ ఉద్దేశ్యం&nbsp;<BR>నిస్వార్థమైతే మీ తోడ్పాటు దానిని పొందినవారికి ఉపయోగపడటమేకాక మీకు-&nbsp;<BR>కూడా అపార శుభప్రదమై ఉంటుంది. మీరు బ్రతికి ఉన్నారనడం ఎంత&nbsp;<BR>సత్యమో, ఇదియు అంత సత్యం. ఈశ్వరుని మోసగించడం అసాధ్యం - కర్మ-&nbsp;<BR>సూత్రాన్ని మోసగించడం అసాధ్యం.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ఆ భారతీయ ప్రజానీకానికి ఉపకరించడమే నా ఉద్దేశ్యం. బీద-&nbsp;<BR>వారికై భారతదేశమందంతట పాఠశాలలు పెట్టినను వారికి చదువు అందింప-&nbsp;<BR>లేరు. ఎలా అందింపగల్గుతారు? నాలుగేండ్ల కసుగందుకూడ చేనుదున్నుటకై&nbsp;<BR>అరక దగ్గరకో మరొక పనిచేయడానికో పోతాడుగాని మీ బడికి రాడు, రాలేడు.&nbsp;<BR>రావడం అసాధ్యంకూడ. ఆత్మసంరక్షణేచ్ఛ మొదట స్ఫురించడం మానవుడికి&nbsp;<BR>స్వాభావికం. కాని పర్వతం మహమ్మదు దగ్గరకు పోకపోతే, మహమ్మదు పర్వతం&nbsp;<BR>వద్దకు రావచ్చు. చదువులబడి యింటింటికి ఏలపోరాదు? అని నా ప్రశ్న. పొలం-&nbsp;<BR>దున్నుకొనే రైతుబిడ్డ చదువుల బడికి రానిపరిస్థితిలో వాడి అరక దగ్గరకో - వాడి</FONT></p>
<hr class="puTa_virupu">
<table><tr><td><a class=puTa_lanke href=puTa3139.html>p3139</a></td><td>p3140</td><td><a class=puTa_lanke href=puTa3141.html>p3141</a></td></tr></table>
</div></body></html>
