<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1654.html>p1654</a></td><td>p1655</td><td><a class=puTa_lanke href=puTa1656.html>p1656</a></td></tr></table>
<p><FONT FACE="SHREE900, SHREE, sans-serif" SIZE="3">50 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">‘‘నీ తలను నువ్వు నరుక్కుంటే నీకు మోక్షం సిద్ధిస్తుందని ఒకడు&nbsp;<BR>బోధిస్తాడు. కాని వాడి ననుసరించే వా డెవడైనా వుంటాడా? మీ ఏసుక్రీస్తే&nbsp;<BR>‘సర్వాన్ని బీదల కిచ్చి న న్ననుసరించు’ అన్నాడు. మీలో ఎందరు అలా చేశారు?&nbsp;<BR>ఈ ఆజ్ఞను పరిపాలించలేదు. ఐనా క్రీస్తు మీలో గొప్ప ప్రవక్త. మీలో ప్రతి&nbsp;<BR>ఒక్కరూ మీమీ స్వంతజీవితాలలో కార్యాచరణశీలురు. కాని దీన్ని అను&nbsp;<BR>ష్ఠించటం మాత్రం మీకు దుస్సాధ్యంగా వుంది.</FONT></p>
<p><FONT FACE="SHREE900, SHREE, sans-serif" SIZE="3">‘‘కాని వేదాంతం మీకు దుస్సాధ్యమైన దేదీ ప్రసాదించదు. ప్రతి శాస్త్రానికి&nbsp;<BR>దానికి యోగ్యమైన వస్తుసామాగ్రి వుండాలి. ప్రతివ్యక్తికి కొన్ని నియమాలు,&nbsp;<BR>మంచి శిక్షణ, అభ్యాసం అవసరం. దారినపోయే దానయ్యకూడా మతాన్ని&nbsp;<BR>గురించి సర్వం మీకు చెబుతాడు. మీరు మతాన్ని అనుష్ఠింపదలిస్తే నిపుణుణ్ణి&nbsp;<BR>ఆశ్రయించాలి. కేవలం మాట్లాడ దలిస్తే జాన్‌తోనే మాట్లాడవచ్చును. ఎందు-&nbsp;<BR>కంటె అతడు బాగా మాట్లాడగలడు కాబట్టి.</FONT></p>
<p><FONT FACE="SHREE900, SHREE, sans-serif" SIZE="3">‘‘విజ్ఞానశాస్త్రం పట్ల మీరేం చేస్తారో, మతాన్ని గూర్చి అలాగే చెయ్యాలి.&nbsp;<BR>అంటే విషయాలను నేరుగా ఎదుర్కొని, పునాది మీద అద్భుతమైన నిర్మాణాలు&nbsp;<BR>కట్టాలి.</FONT></p>
<p><FONT FACE="SHREE900, SHREE, sans-serif" SIZE="3">‘‘నిజమైన మతం కావాలంటె పరికరాలుండాలి. మీ నమ్మకాన్ని గురించి&nbsp;<BR>నాకు సంశయం లేదు. నమ్మకంనుండి మీ రేమీ చెయ్యలేరు. మీరు దేన్నైనా&nbsp;<BR>నమ్మవచ్చును.</FONT></p>
<p><FONT FACE="SHREE900, SHREE, sans-serif" SIZE="3">‘‘వేగం హెచ్చిస్తే బరువు తగ్గుతుంది. బరువును పెంచితే వేగం తగ్గు&nbsp;<BR>తుందనే విషయం భౌతికశాస్త్రం ద్వారా మనకు తెలుసు. ఈ విధంగా మనకు&nbsp;<BR>పదార్థం, శక్తి వున్నాయి. ఎలా జరుగుతుందో తెలియదుగాని పదార్థం శక్తిలోను,&nbsp;<BR>శక్తి పదార్థంలోను లీనమౌతాయి. ఈ రెండు పరస్పరం లీనం కాకుండా వుండ-&nbsp;<BR>వచ్చునుకూడా. కాని పదార్థం, శక్తి కానిదేదో వుంది. మనం మనస్సు అనేది దీన్నే&nbsp;<BR>- ఇది విశ్వవ్యాప్తమైన మనస్సు.</FONT></p>
<p><FONT FACE="SHREE900, SHREE, sans-serif" SIZE="3">‘‘నీ దేహం, నా దేహం వేర్వేరని నువ్వంటావు. మానవజాతి అనే మహా-&nbsp;<BR>విశ్వసముద్రంలో నే నొక బిందువును. అది నిజమే. కాని అది మహాసముద్రం-&nbsp;<BR>లోని ఒక భాగం.</FONT></p>
<p><FONT FACE="SHREE900, SHREE, sans-serif" SIZE="3">‘‘నువ్వొక ప్రవాహం వద్ద నిలబడి వుంటావు. దాన్లో ప్రతిబిందువూ&nbsp;<BR>మారుతుంటుంది. ఐనా దాన్ని సెలయేరని పిలుస్తావు. నీరు మారుతుంటుంది.&nbsp;<BR>కాని గట్లు అలాగే వుంటాయి. మనస్సు మారటం లేదు. కాని దేహం దాని&nbsp;<BR>పెరుగుదల ఎంత వేగం! నేను శిశువుగా, బాలుడుగా, యువకుడుగా వుండేవాణ్ణి.&nbsp;<BR>త్వరలో నేను వృద్ధుడనౌతాను. వార్ధక్యంచేత నా నడుము వంగిపోతుంది. శరీరం</FONT></p>
<hr class="puTa_virupu">
<table><tr><td><a class=puTa_lanke href=puTa1654.html>p1654</a></td><td>p1655</td><td><a class=puTa_lanke href=puTa1656.html>p1656</a></td></tr></table>
</div></body></html>
