<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa555.html>p555</a></td><td>p556</td><td><a class=puTa_lanke href=puTa557.html>p557</a></td></tr></table>
<p><FONT FACE="SHREE900, SHREE, sans-serif" SIZE="3">మతమంటే ఏమిటి?</FONT></p>
<p><FONT FACE="TimesNewRoman, Times, serif" SIZE="2">1 4 1</FONT></p>
<p><FONT FACE="SHREE900, SHREE, sans-serif" SIZE="3">నేనుండగా నీ కింక ఏ యితర దేవుళ్లూ వుండరాదు అని హీబ్రూ ధర్మగ్రంథాలు&nbsp;<BR>పలుకుతున్నాయి. దేవు డొక్కడే. ‘‘నేను కాదు, నువ్వే’’ అని మనం చెప్పాలి.&nbsp;<BR>సర్వేశ్వరుణ్ణి తప్ప తక్కిన సర్వాన్ని మనం పరిత్యజించాలి. అతడే పరిపాలించాలి.&nbsp;<BR>బహుశ మనం కఠోరసాధన చేస్తూనే వుంటాం, మరుక్షణం జారిపడుతుంది.&nbsp;<BR>తిరిగి మనం జగజ్జననివైపు చేతులు చాస్తాం. ఏకాకిగా మనం నిలబడలేమని భయ-&nbsp;<BR>పడుతుంటాం. జీవితం అనంతం. ‘‘నీ సంకల్పమే నెరవేరుతుంది!’’ అనే దాని-&nbsp;<BR>లోని ఒక ప్రకరణం. అన్ని ప్రకరణాలు పూర్తిచేస్తే గాని పరిపూర్ణత్వం సిద్ధిం-&nbsp;<BR>చదు. ‘‘నీ సంకల్పమే నెరవేరుతుంది!’’ ఈ భావానికి ద్రోహచింతగల మనస్సు&nbsp;<BR>అనుక్షణం ఎదురు తిరుగుతూంటుంది. అందుచేత అహంకారాన్ని జయించడా-&nbsp;<BR>నికి మనం ఆ ప్రార్థనను పురశ్చరణ చేస్తూవుండవలసిందే. ద్రోహిని సేవిస్తూ,&nbsp;<BR>మనం రక్షించబడలేం. వంచకులకు తప్ప తక్కినవారందరికీ ముక్తి లభించగలదు.&nbsp;<BR>మనం అంతరాత్మ ప్రబోధాన్ని నిరాకరిస్తే మనం ద్రోహులంగా - మనకే మనం&nbsp;<BR>ద్రోహులంగా, జగజ్జనని ఔదార్యానికి ద్రోహులంగా - నిరూపితమౌతాం. ఏమైనా&nbsp;<BR>సరే మన దేహాలను, మనస్సులను సర్వేశ్వరుని సంకల్పానికి అధీనం చెయ్య&nbsp;<BR>వలసిందే. ఒక హిందూతత్త్వవేత్త చెప్పినట్లు, ‘‘నీ సంకల్పమే నెరవేరుతుంది’’&nbsp;<BR>అని రెండుసార్లు పలికేవాడు పాపం చేసిన వాడౌతాడు. ‘‘నీ సంకల్పమే నెర&nbsp;<BR>వేరుతుంది.’’ ఇంతకంటే కావలసిన దేమిటి? ఈ మాట రెండుసార్లు పలుకటం&nbsp;<BR>ఎందుకు? ‘‘స్వర్గంలో మాదిరే భూమిమీద కూడా నీ సంకల్పమే నెరవేరు-&nbsp;<BR>తుంది! సర్వదా రాజ్యం, అధికారం, మహిమ నీవి.’’</FONT></p>
<hr class="puTa_virupu">
<table><tr><td><a class=puTa_lanke href=puTa555.html>p555</a></td><td>p556</td><td><a class=puTa_lanke href=puTa557.html>p557</a></td></tr></table>
</div></body></html>
