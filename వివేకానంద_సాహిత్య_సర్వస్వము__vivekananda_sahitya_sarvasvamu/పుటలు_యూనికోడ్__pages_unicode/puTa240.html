<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa239.html>p239</a></td><td>p240</td><td><a class=puTa_lanke href=puTa241.html>p241</a></td></tr></table>


<p><FONT FACE="SHREE900, SHREE, sans-serif" SIZE="3">ఎన్నడూ భారతదేశంలో తలఎత్తలేదు. గూఢమత సమితులు ఎన్నడూ భారత-&nbsp;<BR>భూమిలో తలసూపలేదు. అవి ఎక్కడో వుండేవనే ఊహ మీ మనస్సులలో&nbsp;<BR>వుంటే, వెంటనే దాన్ని తరిమికొట్టండి. ఈ రహస్యసంఘాలు అనవరతం&nbsp;<BR>భయంకర వ్యవస్థలై విజృంభిస్తవి; అవి ఎలాటి చెరుపును కలిగిస్తవో పరిశీ&nbsp;<BR>లించే అనుభూతి నా కీ జగత్తులో వుంది. అవలీలగా అవి విశృంఖల ప్రేమ&nbsp;<BR>సంఘాలుగాను, పైశాచిక సమితులుగాను మారటం నే నెరుగుదును. వీటివల్ల&nbsp;<BR>కొందరు కొందరు అభాగులు యితరుల (వీరు మగవారు కావచ్చు, మగువలు&nbsp;<BR>కావచ్చు) చేతుల్లో పడిపోతారు. ఆ అభాగుల మానసికాభివృద్ధీ, క్రమాభివృద్ధీ,&nbsp;<BR>భావికాలజీవితాభివృద్ధీ ధ్వంసమవుతూంటుంది; ఈ అరిష్టం యింకా బహు&nbsp;<BR>ముఖాల చెలరేగుతుంది. ఈ రీతిగా నేను ప్రసంగించటం మీలో కొందరికి&nbsp;<BR>యిష్టంలేకపోవచ్చు. కాని సత్యాన్ని వచించటం నా విధ్యుక్తధర్మం. బహుశ&nbsp;<BR>స్త్రీ పురుషులు ఆరుగురు మాత్రమే నా యావత్తు జీవితంలో నన్ను అనుసరి-&nbsp;<BR>స్తారేమో! కాని వారు సత్యారాధకులైన పవిత్రజీవులై వుంటారు. పెద్దగుంపు&nbsp;<BR>మీద నేను చూపు నిలుపను. గుంపులు చేయగలిగే దేమిటి? ప్రపంచ చరిత్ర&nbsp;<BR>ఏ కొద్దిమందివల్లే నిర్మితమైంది. వీరిది డజన్ల సంఖ్యే! వీరిని వేళ్లమీద&nbsp;<BR>లెక్కించవచ్చు. ఇతరులు ఒట్టి మూకలు మాత్రమే. ఈ గూఢసంఘాలన్నీ,&nbsp;<BR>యీ మిథ్యాసంఘాలన్నీ స్త్రీపురుషులను నీతిబాహ్యులను చేసివేస్తవి. వారికి&nbsp;<BR>మానసిక దుర్బలత ఏర్పడుతుంది; వారి దృక్పథం ఎంతో హ్రస్వమై వుంటుంది.&nbsp;<BR>మానసిక దుర్బలుల సంకల్పశక్తి శూన్యమైపోతుంది. క్రియాంగణంలో వారు&nbsp;<BR>ముందంజ వేయలేరు. అందుచేత అలాటి సంఘాల సమీపానికికూడ పోవద్దు;&nbsp;<BR>కాని ప్రసక్తి లేకనే వుండండి. గుప్తమతవాదం మీది ప్రీతి మీ మనస్సులలో&nbsp;<BR>ప్రవేశించగానే దాన్ని ధ్వంసం చేసివేయండి. ఎవడి మనస్సులో ఆవంత మాలిన్యం&nbsp;<BR>చేరిందో ఆతడు మతబాహ్యు డవుతాడు. చీము నెత్తురులలో దుర్గంధం&nbsp;<BR>వేసే పుళ్లను గులాబి దొంతరలతో కప్పివేయ పూనుకోవద్దు; మీరు ఈశ్వరుణ్ణి&nbsp;<BR>మోసగించగలమని ఊహిస్తున్నారా? ఎవ్వరూ దేవుణ్ణి వంచించలేరు. కపటం&nbsp;<BR>ఎరుగని ఒక పురుషుణ్ణిగాని, స్త్రీనిగాని నాకు ప్రసాదించండి చాలు. ఈశ్వరా!&nbsp;<BR>పెనుభూతాలనుంచి, ఎగురజాలే దేవతలనుంచి, పిశాచాల నుంచి నన్ను కాపాడు.&nbsp;<BR>అనుదినం సామాన్యప్రజలై, నిర్మలచేతస్కులై వుండండి.</FONT></p>
<p><FONT FACE="SHREE900, SHREE, sans-serif" SIZE="3">మనలో సహజ ప్రవృత్తి అనేదొకటి వుంది. ఈ నైసర్గిక ప్రవృత్తి పశువు-&nbsp;<BR>లకూ వుంది. ఈ ప్రవృత్తివల్ల శరీరం అప్రయత్నంగా చలిస్తుంది. దాన్ని మించిన-&nbsp;<BR>శక్తి హేతుశక్తి - మేధాశక్తి లోక విషయాలను పరిశీలించి, వాటినుంచి&nbsp;<BR>సిద్ధాంతాలను గావించుకొంటుంది. సహజ ప్రవృత్తికంటె యీ శక్తి మన జీవి-</FONT></p>
<hr class="puTa_virupu">
<table><tr><td><a class=puTa_lanke href=puTa239.html>p239</a></td><td>p240</td><td><a class=puTa_lanke href=puTa241.html>p241</a></td></tr></table>
</div></body></html>
