<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3061.html>p3061</a></td><td>p3062</td><td><a class=puTa_lanke href=puTa3063.html>p3063</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">233</FONT></p>
<p><FONT FACE="SHREE902, SHREE, sans-serif" SIZE="3">నలభై యైదవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">శ్రీరామకృష్ణ భక్తగణంలోని అంతరాలు - శ్రీరామకృష్ణ బోధలకు కల్పింపబడిన&nbsp;<BR>వివిధార్థాలు - శ్రీరామకృష్ణ సందేశ భావిదశ.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: కలకత్తానుండి మఠానికి పోయే పడవలో.&nbsp;<BR>కాలం: క్రీ.శ 1902 వ సంవత్సరం</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">శిష్యుడు ఒకరోజు సాయంకాలం కలకత్తాలో గంగాతీరాన నడుస్తుండగా,&nbsp;<BR>దూరంలో ఒక సన్యాసిని చూచాడు. ఆయన ‘అరియటోలా’ ఘట్టం సమీపి-&nbsp;<BR>స్తున్నాడు. దగ్గరకు రాగానే, ఆ సన్యాసి ఎవరో కాదని, తన గురువైన వివేకానంద&nbsp;<BR>స్వామియేనని శిష్యుడు గుర్తించాడు. ఆయన ఎడమచేతి దొప్పలో ఉన్న వేయిం-&nbsp;<BR>చిన శనగలను పిల్లవాడిలాగా తింటూ ఎంతో ఆనందంతో నడుస్తున్నాడు.&nbsp;<BR>ఆయన నిలువగానే శిష్యుడు పాదాభివందనం చేసి, ‘‘అనుకోకుండా కలకత్తాకు&nbsp;<BR>ఎందుకు వచ్చారు?’’ అని అడిగాడు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: పనిమీద వచ్చాను. రా! మఠానికి వస్తావా? ఈ వేపుడు శనగలు&nbsp;<BR>కొంచెం తిను. ఉప్పుకారాలతో కమ్మగా ఉన్నాయి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు సంతోషంగా వాటిని తీసుకొని, వారితోకూడా మఠానికి&nbsp;<BR>పోవడానికి అంగీకరించాడు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: పడవ ఒకటి చూడు.</FONT></p>
<p><FONT FACE="SHREE900, SHREE, sans-serif" SIZE="3">పడవ మాట్లాడటానికి శిష్యుడు తొందరగా పోయినాడు. పడవ వాడితో&nbsp;<BR>ఖర్చులను విచారిస్తున్నాడు. స్వామీజీకూడా అక్కడికి వచ్చి శిష్యుణ్ణి ఆపి&nbsp;<BR>‘‘వాళ్లతో అంతగా ఎందుకు బేరమాడుతున్నావు?’’ అంటూ పడవ వాడితో&nbsp;<BR>‘‘సరే నేను అర్థరూపాయి యిస్తాను’’ అని పడవ ఎక్కారు. పడవ ప్రవాహానికి&nbsp;<BR>ఎదురు పోవటంవల్ల మఠం చేరటానికి గంటన్నర పట్టింది. పడవలో&nbsp;<BR>స్వామీజీతో ఏకాంతంగా ఉండటంవల్ల శిష్యునికి ఎన్నో విషయాలను గూర్చి&nbsp;<BR>ధారాళంగా మాట్లాడటానికి అవకాశం దొరికింది. శ్రీరామకృష్ణ శిష్యుల&nbsp;<BR>గొప్పతనాన్ని కీర్తిస్తూ శిష్యుడు వ్రాసిన స్తోత్రాన్ని గూర్చి ప్రస్తావిస్తూ స్వామీజీ&nbsp;<BR>శిష్యుణ్ణి యిలా అడిగారు. ‘‘నీ స్తోత్రంలో పేర్కొన్నవారు శ్రీరామకృష్ణుని&nbsp;<BR>అంతరంగ శిష్యులని నీకెట్లా తెలిసింది?’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఎన్నో ఏళ్లనుండి శ్రీరామకృష్ణుని సన్యాస శిష్యులతోను,&nbsp;<BR>గృహస్థశిష్యులతోను నాకు పరిచయముంది. నేను ఉదహరించిన వారందరు&nbsp;<BR>శ్రీరామకృష్ణుని శిష్యులని విన్నాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును, వాళ్ళంతా శ్రీరామకృష్ణుని శిష్యులే. కాని, భక్తులందరు&nbsp;<BR>శ్రీరామకృష్ణుని ఆంతరంగిక వర్గానికి చెందినవారు కారు. కాశీపుర ఉద్యాన</FONT></p>
<hr class="puTa_virupu">
<table><tr><td><a class=puTa_lanke href=puTa3061.html>p3061</a></td><td>p3062</td><td><a class=puTa_lanke href=puTa3063.html>p3063</a></td></tr></table>
</div></body></html>
