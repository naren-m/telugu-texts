<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa124.html>p124</a></td><td>p125</td><td><a class=puTa_lanke href=puTa126.html>p126</a></td></tr></table>


<p><FONT FACE="SHREE900, SHREE, sans-serif" SIZE="3">రవ్వంత వైజ్ఞానికి పిపాస. అంతేగాని వారు మతధర్మ దిక్చక్రాంచలంలో నిలబడి-&nbsp;<BR>వున్నారు. ఐనా యిదీ కొంతప్రయోజనకరమే; ఎందుకంటె కాలక్రమాన యిది&nbsp;<BR>నిజమైన పారమార్థిక జిజ్ఞాస అనే దాహాన్ని జనింప చేయవచ్చు; అంతేగాక&nbsp;<BR>క్షేత్రం సంసిద్ధమవగానే బీజం వచ్చిపడుతుంది, పడితీరుతుంది; ఇది మనకు అగో-&nbsp;<BR>చరమైన ప్రకృతి శాసనం. అంతరంగంలో నిజమైన జిజ్ఞాస జనించగానే అలాటి&nbsp;<BR>వ్యక్తికి తోడ్పడటానికై జ్ఞానప్రదాత ఐన గురువు కనిపిస్తాడు, కనిపించి తీరుతాడు.&nbsp;<BR>తాత్వికతేజాన్ని ఆకర్షించుకొనేశక్తి శిష్యుడిలో దృఢమై పరిపూర్ణత నొందగానే&nbsp;<BR>దాన్ని సఫలీకృతం చేసేశక్తి క్రమంగా లభించి తీరుతుంది.</FONT></p>
<p><FONT FACE="SHREE900, SHREE, sans-serif" SIZE="3">కాని భక్తిమార్గాన కొన్ని గొప్పప్రమాదా లున్నాయి. ఆచార్యుడి&nbsp;<BR>వల్ల తత్త్వాన్ని గ్రహించే శిష్యుడు తాత్కాలికావేశాన్ని - భావావేశాన్ని - నిజమైన</FONT></p>
<p><FONT FACE="SHREE900, SHREE, sans-serif" SIZE="3">జిజ్ఞాసగా భ్రమించవచ్చు. మన జీవితాల్లోనే దాన్ని మనం గమనించవచ్చు. మనం&nbsp;<BR>ప్రేమించిన వ్యక్తి ఒకడు మరణించటం ఎన్నోసార్లు తటస్థిస్తుంది, మన గుండె&nbsp;<BR>పగులుతుంది: సమస్తం నశించిపోతూందని మనకు తోస్తుంది; అంతకంటె&nbsp;<BR>నిత్యమూ ఉన్నతమూ ఐనదేదైనా కావాలనిపిస్తుంది. ఇక మనం పారమార్థికా&nbsp;<BR>సక్తులం కావాలని భావిస్తాం. కొన్ని రోజులు గడవగానే ఆ శ్మశానవైరాగ్య తరంగం&nbsp;<BR>సమసిపోతుంది; ‘ఎప్పటికాలు ఎట్టెట్టే’ అన్నట్లు మళ్లా పూర్వస్థితి సంప్రాప్త&nbsp;<BR>మవుతుంది. ఇలాటి క్షణిక భావావేశమే పారమార్థిక జిజ్ఞాసగా మనమంతా&nbsp;<BR>తరచు భ్రమపడుతూంటాం. కాని యిలా భ్రమపడుతున్నంత వరకు యథార్థం,&nbsp;<BR>నిరంతరం ఐన పారమార్థిక పిపాస కలుగదు; అలాటి ప్రబోధ మొనరించే&nbsp;<BR>నిజమైన ఆచార్యుడు లభించడు. కాబట్టి మన సత్యాన్వేషణమంతా నిష్ప్రయో-&nbsp;<BR>జనమైనదని వాపోవ బుద్ధి మారినప్పుడల్లా, అలా వాపోవటానికి మారు, ఆత్మ-&nbsp;<BR>పరీక్షచేసుకొని మనకు నిజమైన జిజ్ఞాస వుందా లేదా అని విచారించటం మన&nbsp;<BR>ప్రథమ కర్తవ్యం. అలా చేసినట్లయితే నూటికి తొంభైపాళ్లు తత్త్వజ్ఞానానికి మనకు&nbsp;<BR>యింకా అర్హత కలుగలేదనీ మన జిజ్ఞాస నిజమైనది కాదనీ వెల్లడవుతుంది.</FONT></p>
<p><FONT FACE="SHREE900, SHREE, sans-serif" SIZE="3">తత్త్వోపదేశం చేసే గురువు విషయంలో యింతకంటె గొప్పప్రమాదాలు-&nbsp;<BR>న్నాయి. స్వయంగా అజ్ఞానపంక నిమగ్నులమైవుండీ గర్వాతిరేకంతో సర్వజ్ఞుల-&nbsp;<BR>మని విర్రవీగుతూ, అంతటితో ఆగక, పరులను తరింపచేయటానికై తమ&nbsp;<BR>భుజాల నందివ్వటానికి వెనుతియ్యక, కానన్నవారు కానన్నవారికి నాయకులై&nbsp;<BR>చివరకు వారూ వీరూ కలిసి గోతిలో పడుతూంటారు.</FONT></p>
<p><FONT FACE="SHREE902, SHREE, sans-serif" SIZE="3">‘‘అవిద్యాయా మన్తరే వర్తమానాః</FONT></p>
<p><FONT FACE="SHREE902, SHREE, sans-serif" SIZE="3">స్వయంధీరాః పణ్డితమ్మన్యమానాః</FONT></p>
<hr class="puTa_virupu">
<table><tr><td><a class=puTa_lanke href=puTa124.html>p124</a></td><td>p125</td><td><a class=puTa_lanke href=puTa126.html>p126</a></td></tr></table>
</div></body></html>
