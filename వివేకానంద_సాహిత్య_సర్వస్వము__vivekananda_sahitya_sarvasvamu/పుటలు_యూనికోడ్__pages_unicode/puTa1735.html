<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1734.html>p1734</a></td><td>p1735</td><td><a class=puTa_lanke href=puTa1736.html>p1736</a></td></tr></table>
<p><FONT FACE="SHREE900, SHREE, sans-serif" SIZE="3">130 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">ఎప్పుడూ చూడనిదాన్ని అనుకరింపజాలం. బీజప్రాయంగా ఐనదేదో ఒక&nbsp;<BR>టుండాలి. అత్యద్భుతమైన ఆధ్యాత్మికశక్తి విభూతి భూమ్మీద అవతరించి&nbsp;<BR>వుండాలి - దాన్నిగురించే మనం యిప్పుడు ముచ్చటిస్తున్నాం. అది వుండనే&nbsp;<BR>వుంది. కాబట్టి మనం విద్వాంసుల విమర్శకు భయపడనవసరం లేదు. ప్రాచ్య-&nbsp;<BR>దేశీయుణ్ణిగా నేను నాజరెత్‌ జీసస్‌ను ఆరాధించాలంటే, దానికి నాకొక్కటే&nbsp;<BR>మార్గం. అతణ్ణి కేవలం భగవంతుణ్ణిగా ఉపాసింపవలసిందే - మరో మార్గం లేదు.&nbsp;<BR>ఆ విధంగా అతణ్ణి ఉపాసించటానికి మా కధికారంలేదని మీరనగలరా? అతణ్ణి&nbsp;<BR>మన స్థాయికి దింపి, ఒక మహాపురుషుణ్ణిగా కాస్త గౌరవించటమే చాలనుకొంటే,&nbsp;<BR>అసలాతణ్ణి ఉపాసించట మెందుకు? ‘‘జ్యోతిర్మయుణ్ణి యీ ఉత్తమ పుత్రులు,&nbsp;<BR>జ్యోతిని ప్రసరింపచేసే వీరు, జ్యోతిర్మయులే. వీరిని ఉపాసించటంచేత వీరు&nbsp;<BR>మనతో ఒకటౌతారు; మనమూ వీరితో ఒకటౌతాం’’ అని మా ధర్మశాస్త్రాలు&nbsp;<BR>చెబుతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">భగవంతుణ్ణి మానవుడు మూడు విధాల్లో గుర్తిస్తాడు. ప్రాథమిక దశలో&nbsp;<BR>విద్యాగంధంలేని, సంస్కార విహీనమైన బుద్ధికి భగవంతు డెక్కడో దూరంగా,&nbsp;<BR>స్వర్గంలో సింహాసనం మీద ఆసీనుడైన న్యాయాధిపతిగా తోస్తుంది. నిప్పును&nbsp;<BR>చూసినట్లు అతణ్ణి భీకరుణ్ణిగా భావిస్తాడు. ఇది మంచిదే. దీన్లో తప్పేమీ లేదు.&nbsp;<BR>మానవకోటి అసత్యంనుండి సత్యానికి కాక, సత్యంనుండి సత్యానికి పయనిస్తూం-&nbsp;<BR>దన్న సంగతి మనం గుర్తించాలి. లేదా, క్రింది అంతస్తు సత్యంనుండి పై అంతస్తు&nbsp;<BR>సత్యానికి పయనిస్తోందని చెప్పవచ్చును. అంతేగాని అసత్యంనుండి సత్యానికి-&nbsp;<BR>మాత్రం కాదు. మీరిక్కడ బైలుదేరి సూటిగా సూర్యుని దగ్గరకు ప్రయాణం&nbsp;<BR>చేస్తారనుకొందాం. ఇక్కడనుండి సూర్యుడు చిన్నవాడుగా కనబడతాడు. పది&nbsp;<BR>లక్షల మైళ్లు అతడివైపు పయనించాక సూర్యుడు చాల పెద్దవాడుగా కనబడతాడు.&nbsp;<BR>ముందుకు పోయేకొద్దీ ఒకచోటి కంటె మరోచోట పెద్దవాడుగా కనబడతాడు.&nbsp;<BR>అనేక చోట్లనుండి సూర్యుని ఫోటోలు యిరవై వేలు తీశామనుకోండి. ఈ&nbsp;<BR>యిరవై వేల ఫోటోలలో ఒకదాన్నొకటి పోలింది వుండదు, దేనికది వ్యత్యాసంగా&nbsp;<BR>వుంటుంది. ఐతే, వీటిలో దేన్నిగాని సూర్యుని ఫోటో కాదనగలరా? అదేవిధంగా&nbsp;<BR>అన్ని మత విధానాలు - ఉత్కృష్టమైనవి, నికృష్టమైనవి - శాశ్వతమైన ఆ జ్యోతికి&nbsp;<BR>దారిచూపే వివిధ దశలే. వాటిలో కొన్ని పరిమిత దృష్టిగలవి. మరికొన్ని ఉన్నత&nbsp;<BR>దృష్టిగలవి. వ్యత్యాసమంతా యింతే. సర్వేశ్వరుడే ఆరనిజ్యోతి. కాబట్టి ప్రపంచ&nbsp;<BR>మంతటా ఆలోచనారహితులైన ప్రజాబాహుళ్యం మన్నించే మతాలన్నీ విశ్వానికి&nbsp;<BR>బైటవుండే దేవుణ్ణి గురించినవే. అతడు స్వర్గంనుండి లోకాన్ని పరిపాలిస్తాడు;&nbsp;<BR>దుష్టులను శిక్షిస్తాడు; శిష్టులను రక్షిస్తాడు. అతడింకా యిలాటి లక్షణాలున్న-</FONT></p>
<hr class="puTa_virupu">
<table><tr><td><a class=puTa_lanke href=puTa1734.html>p1734</a></td><td>p1735</td><td><a class=puTa_lanke href=puTa1736.html>p1736</a></td></tr></table>
</div></body></html>
