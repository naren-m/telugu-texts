<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2656.html>p2656</a></td><td>p2657</td><td><a class=puTa_lanke href=puTa2658.html>p2658</a></td></tr></table>
<p><FONT FACE="SHREE900, SHREE, sans-serif" SIZE="3">ఆధునిక భారతదేశం</FONT></p>
<p><FONT FACE="Bookman-Light, Bookman, serif" SIZE="2">221</FONT></p>
<p><FONT FACE="SHREE900, SHREE, sans-serif" SIZE="3">భావంతో ప్రవర్తించాలి.</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> నియమం అదైతే, సమాజ మనే శిశువు ఎన్నటికైనా&nbsp;<BR>పదహారేళ్లప్రాయం నొందుతాడా? పాలకశక్తికి, జనసామాన్యానికి తీవ్రసంఘర్షణ&nbsp;<BR>సంభవించినప్పుడు, ప్రతిసమాజం ఒకానొకప్పుడు యౌవనదశ పొందటం&nbsp;<BR>చరిత్రప్రసిద్ధం. సమాజప్రాణం, సమాజ వికాసం, నాగరికత యీ సంఘర్షణ-&nbsp;<BR>లోని జయాపజయాలమీద ఆధారపడివుంటాయి. సమాజాన్ని పరివర్తింపచేసే&nbsp;<BR>యిలాటి విప్లవాలు భారతావనిలో అనేకసార్లు సంభవించేవున్నాయి. కాని అవి&nbsp;<BR>మతంపేర - ధర్మంపేర - వెలువడినవి. ఎందుకంటె మతమే - ధర్మమే - భారత&nbsp;<BR>దేశానికి ప్రాణం, ధర్మమే భారతదేశ భాష, సమస్త భారతీయోద్యమాలు ధర్మం-&nbsp;<BR>పేరనే సాగాయి. చార్వాక, జైన, బౌద్ధ, శంకర, రామానుజ, కబీర, నానక,&nbsp;<BR>చైతన్య, బ్రాహ్మ సమాజార్యసమాజాది సంప్రదాయా లన్నిటిమధ్య ధర్మ&nbsp;<BR>తరంగం ఉప్పొంగుతూ, ఘోషిస్తూ మున్ముందు ఉరవడించుతుండటం, తరు-&nbsp;<BR>వాత సమాజంలోని లోపాలు సవరింపబడుతుండటమూ విదితం. కొన్ని అర్థం-&nbsp;<BR>లేని శబ్దాల నుచ్చరించిన మాత్రాన్నే సర్వకామితార్థాలు సిద్ధిస్తే, తన కోరికలను&nbsp;<BR>నెరవేర్చుకోటానికి ఎవడు కష్టసాధ్యమైన పురుషకారాన్ని ఆశ్రయిస్తాడు? ఈ&nbsp;<BR>జాడ్యం సమాజ శరీరంలో ప్రవేశించి అంతటా వ్యాపిస్తే, ఆ సమాజం కదలిక&nbsp;<BR>అనేది లేక సోమరియై వినాశమవుతుంది. కాబట్టి ప్రత్యక్ష ప్రమాణాన్ని మాత్రమే&nbsp;<BR>- ఇంద్రియానుభూతాలైన విషయభోగాలను మాత్రమే - నమ్మిన చార్వాకులు&nbsp;<BR>అపహాస్యానికి, గొడ్డలిపెట్లవంటి నిందలకు గురైనారు. సదాచారాలను జ్ఞానాన్ని&nbsp;<BR>మాత్రమే ఆశ్రయించి బైటికొచ్చిన జైనవిప్లవం కాకపోతే, సమాజ రక్తమాం&nbsp;<BR>సాలను పీల్చిపిప్పిచేసే పశుమేధం, నరమేధం, అశ్వమేధం మొదలైన బహుళ&nbsp;<BR>కర్మకాలాపాలనే భారంనుండి భారతదేశాన్ని మరేది కాపాడివుండేది? - అలాగే&nbsp;<BR>అధికారవంతాలైన ఉన్నతజాతుల రాక్షస పీడనంనుండి, అత్యాచారాలనుండి&nbsp;<BR>కోట్లమంది నిమ్నజాతుల జనాన్ని బౌద్ధవిప్లవం కాకపోతే, మరేది రక్షించి&nbsp;<BR>వుండేది? కాలక్రమంలో బౌద్ధమతంలోని ప్రబల సదాచారాలు మహాదురాచా&nbsp;<BR>రాలుగా పరిణమించటం, అందరిని తన కౌగిట చేర్చుకొనే బౌద్ధమత సామ్య-&nbsp;<BR>వాదాతిశయాన్ని చూసి అందులో చేరిన నానా అనాగరక జాతుల పైశాచిక&nbsp;<BR>నృత్యంలో భారతీయ సమాజం అల్లకల్లోలమై పోవటం - అప్పుడు శంకరుడు,&nbsp;<BR>తరువాత రామానుజుడు అవతరించి సమాజాన్ని పురుద్ధరింప, పూర్వవైభవాన్ని</FONT></p>
<p><FONT FACE="TimesNewRoman, Times, serif" SIZE="3"><sup>*</sup></FONT></p>
<hr class="puTa_virupu">
<table><tr><td><a class=puTa_lanke href=puTa2656.html>p2656</a></td><td>p2657</td><td><a class=puTa_lanke href=puTa2658.html>p2658</a></td></tr></table>
</div></body></html>
