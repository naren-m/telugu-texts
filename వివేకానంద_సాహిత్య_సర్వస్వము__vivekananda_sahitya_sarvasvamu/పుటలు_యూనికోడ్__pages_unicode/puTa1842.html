<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1841.html>p1841</a></td><td>p1842</td><td><a class=puTa_lanke href=puTa1843.html>p1843</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">237</FONT></p>
<p><FONT FACE="SHREE900, SHREE, sans-serif" SIZE="3">జాతి నిలయం. అదికూడా ఏ కారణం చేతనో ఇటలీ మాదిరే ప్రవర్తించి తిరిగి&nbsp;<BR>నిద్రించింది.</FONT></p>
<p><FONT FACE="SHREE900, SHREE, sans-serif" SIZE="3">ఇటలీలోని యీ పునరుజ్జీవన కల్లోలం యౌవన బలిష్ఠ నూతన జాతి&nbsp;<BR>ఐన ఫ్రాంకులను తాకింది. అన్ని దిశలనుండి ఫ్లారెన్స్‌లోకి ప్రవహించి అక్కడ&nbsp;<BR>సమ్మేళనంలో నాగరికతా ప్రచండ ప్రవాహం ఒక క్రొత్త రూపాన్ని దాల్చింది; కాని&nbsp;<BR>అపరిమితం, అత్యద్భుతం ఐన ఆ వినూత్న కార్యోత్సాహశక్తిని తనలోనే&nbsp;<BR>నిలుపుకొనే బలం ఇటలీకి లేకపోయింది. హిందూదేశంలో మాదిరి ఆ నూతనో&nbsp;<BR>జ్జీవనం అక్కడే ముగిసి అంతమొందే వుండేది. కాని యూరపుఖండ అదృష్టవ&nbsp;<BR>శాత్తు నవీనజాతివారైన ఫ్రాంకులు ఆ కార్యోత్సాహశక్తిని ఆనందంతో చేకొని&nbsp;<BR>యౌవన రక్తపాటవంతో, తమ జాతీయ నౌకను ధైర్యంగా ఆ వెల్లువ నీటిలో&nbsp;<BR>తేలించారు; ఆ పురోగమన ప్రవాహం క్రమక్రమంగా పరిమాణాన్ని, బలాన్ని&nbsp;<BR>పుంజుకొని, ముందు ఏకంగా వుండినది సహస్రముఖమై ప్రవహించసాగింది.&nbsp;<BR>యూరప్‌లోని తక్కిన దేశ జాతులు ఆ వెల్లువ నీటిని - కొత్త కాలువలు తవ్వు-&nbsp;<BR>కొని - అత్యాసక్తితో తమ దేశంలోకి మరలించుకొని, తమ జీవిత రక్తాన్ని అందు-&nbsp;<BR>లోపోసి దాని పరిమాణాన్ని, వేగాన్ని అధికం చేశారు. ఆ ప్రకారం కాల పరి-&nbsp;<BR>పాకంలో హిందూదేశ తీరాల నెగదట్టి, జపాన్‌ తీరందాకా సాగి, ఆ జపాన్‌ నీళ్లలో&nbsp;<BR>స్నానమాడటంతో తిరిగి జీవశక్తిని చేకూర్చుకొంది. ఆసియాలో కొత్తగా జాతీ-&nbsp;<BR>యత నొందిన దేశం జపాన్‌.</FONT></p>
<p><FONT FACE="SHREE900, SHREE, sans-serif" SIZE="3">గంగానదికి గోముఖి ఎలాగో యూరోపియన్‌ నాగరికతకు ‘ప-రీ’ నగరం&nbsp;<BR>ఆదిమూలం. మహావిస్తృతమైన యీ ప్రధాన నగరరాజం భూలోకస్వర్గం,&nbsp;<BR>నిరంతరానంద నిలయం, సదానందనగరి. అంత భోగ సమృద్ధి, అలాటి&nbsp;<BR>సుఖానుభూతి, ఆ ఉల్లాసం లండన్‌లోగాని, బెర్లిన్‌లోగాని, మరెక్కడాగాని లేవు.&nbsp;<BR>లండన్‌లోను, న్యూయార్క్‌లోను ద్రవ్యసమృద్ధీ, బెర్లిన్‌లో విద్యావివేక&nbsp;<BR>సమృద్ధులు వున్నాయి. నిజమే, కాని ఎక్కడా ఆ ఫ్రెంచ్‌ భూమి, సర్వాతిశయమైన&nbsp;<BR>ఆ ఫ్రెంచ్‌ ప్రతిభాతిశయం కానరావు. తక్కినచోట్ల ఎంత ధనమైనా వుండనీ,&nbsp;<BR>విద్యావివేకా లుండనీ, ప్రకృతి సౌందర్యంకూడా వుండనివ్వు, కాని ఆ ‘మనిషి’&nbsp;<BR>లేడు! అద్భుతమైన యీ ఫ్రెంచ్‌ స్వభావం - తిరిగి పుట్టటానికి&nbsp;<BR>మరణించిన - ప్రాచీన గ్రీకు స్వభావ అవతారమని చెప్పవచ్చును. వారు సదా&nbsp;<BR>ఉల్లాసంతోను, ఉత్సాహంతోను నిండి, సామాన్యజీవితంలో దీర్ఘాలోచనలు&nbsp;<BR>చెయ్యక, ఒక్కోసారి నిరర్థకంగాకూడా ప్రవర్తిస్తూ, కార్యావసరాల్లో మాత్రం&nbsp;<BR>ఎంతో గాంభీర్యంగాను, సద్యఃస్ఫూర్తిని, సుస్థిరతను చూపుతుంటారు. కాని కాస్త&nbsp;<BR>ప్రతిరోధానికైనా నిరాశపడటం వారి నైజం. ఐనా వారికి ఆ నైరాశ్యం క్షణికమే.</FONT></p>
<hr class="puTa_virupu">
<table><tr><td><a class=puTa_lanke href=puTa1841.html>p1841</a></td><td>p1842</td><td><a class=puTa_lanke href=puTa1843.html>p1843</a></td></tr></table>
</div></body></html>
