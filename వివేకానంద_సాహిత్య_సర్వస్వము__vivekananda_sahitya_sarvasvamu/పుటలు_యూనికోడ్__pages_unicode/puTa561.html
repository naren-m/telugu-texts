<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa560.html>p560</a></td><td>p561</td><td><a class=puTa_lanke href=puTa562.html>p562</a></td></tr></table>
<p><FONT FACE="SHREE902, SHREE, sans-serif" SIZE="4">మతం : దాని పద్ధతులు, ప్రయోజనం</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రపంచంలోని మతాలను పరిశీలిస్తే వాటి వికాసంలో రెండు రకాలైన&nbsp;<BR>క్రమం కానవస్తుంది. ఒక క్రమం దేవుడితో ప్రారంభమై మానవునితో పరిసమాస్త&nbsp;<BR>మౌతుంది. సెమిటిక్‌ జాతుల మతాలలో దేవుని గురించిన భావం మొదటినుండి&nbsp;<BR>వుంది. వాటిలో ఆత్మను గురించిన భావం ఏమాత్రమూ లేకపోవటం ఎంతో&nbsp;<BR>చోద్యం. ప్రాచీన హీబ్రూజాతిలో - మొన్నమొన్నటిదాకా - మానవాత్మను గురిం-&nbsp;<BR>చిన భావమే వికసించలేదు. మానవుడంటే ఒకానొక మనస్సు, కొన్ని భౌతిక వస్తు-&nbsp;<BR>వుల కలయికవల్ల ఏర్పడిన వాడనే వారి భావం. అంతకుమించి మరేమీ కాదు.&nbsp;<BR>మృత్యువుతో సర్వం అంతమౌతుంది. కాని, దేవుని గురించిన భావం ఆ జాతిలో&nbsp;<BR>అద్భుతంగా వృద్ధి చెందింది - మతవికాసంలో యిదొక&nbsp;<BR>రకమైన క్రమం. మరొక క్రమం మానవుడితో ప్రారంభమై భగవంతుడితో&nbsp;<BR>పూర్తవుతుంది. ఇది ఆర్యుల పద్ధతిలోని విశిష్టత, మొదటిది సెమిటిక్‌ పద్ధతి-&nbsp;<BR>లోని విశిష్టత. ఆర్యుడు ఆత్మతో ప్రారంభించాడు. దేవుని గురించిన అతడి&nbsp;<BR>భావాలు అస్పష్టంగా, విశృంఖలంగా విచక్షణకు వీలులేనివిగా వుండేవి; మానవ&nbsp;<BR>ఆత్మను గురించిన వారి భావం సృష్టమయ్యేకొద్దీ దేవుని గురించిన వారి&nbsp;<BR>భావంకూడా అంత స్పష్టంకాసాగింది. కాబట్టి వేదాలలో జిజ్ఞాస ఆత్మద్వారానే&nbsp;<BR>జరిగింది. ఆర్యులు దేవుని గురించి పొందిన జ్ఞానమంతా ఆత్మజ్ఞానం మూలం-&nbsp;<BR>గానే పొందారు; వారు దేవునికోసం అంతర్ముఖులై అన్వేషణ చేశారు; ఈ అన్వే-&nbsp;<BR>షణలోని విశిష్టత వారి తత్త్వశాస్త్రమంతటిపైనా ముద్రితమైంది. ఆర్యుడు&nbsp;<BR>దేవుని సర్వదా తన అంతరాత్మలో వెదకేవాడు. ఈ విధానం కొంతకాలానికి అత-&nbsp;<BR>డికి స్వాభావికమైనది. వారి కళలలో, వారి సామాన్య వ్యవహారాలలోకూడా ఈ&nbsp;<BR>విశిష్టత కనబడుతోంది. ఇప్పటికీ దైవాన్ని గురించి ధ్యానం చేస్తున్నట్లు ఒకవ్యక్తి&nbsp;<BR>చిత్రాన్ని పాశ్చాత్యుడు పైకి చూస్తున్నట్లు, ప్రకృతికి ఆవల ఎక్కడో, అంత&nbsp;<BR>రిక్షంలో వెదకుతూన్నట్లు చిత్రిస్తాడు. భారతీయ చిత్రకారుడు, ధ్యానభావంగల&nbsp;<BR>వ్యక్తిని నిమీలితనేత్రుణ్ణిగా చిత్రిస్తాడు; ధ్యానంచేసే వ్యక్తి అంతర్ముఖుడైనట్లు&nbsp;<BR>చూపిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">మానవుడు శోధించి తెలుసుకోవలసిన విషయాలు రెండు: బాహ్య&nbsp;<BR>ప్రకృతి, అంతఃప్రకృతి. సాధారణవ్యక్తికి యీ రెండూ పరస్పర విరుద్ధాలుగా&nbsp;<BR>తోస్తుంది. కాని, బాహ్యప్రకృతి అంతా అంతఃప్రకృతితో, భావ ప్రపంచంతో&nbsp;<BR>ఏర్పడిందే. ప్రతిదేశంలో ముఖ్యంగా పాశ్చాత్యప్రపంచంలో తత్త్వవాదాలు అనేకం.</FONT></p>
<p><FONT FACE="TimesNewRoman, Times, serif" SIZE="2">1 4 6</FONT></p>
<hr class="puTa_virupu">
<table><tr><td><a class=puTa_lanke href=puTa560.html>p560</a></td><td>p561</td><td><a class=puTa_lanke href=puTa562.html>p562</a></td></tr></table>
</div></body></html>
