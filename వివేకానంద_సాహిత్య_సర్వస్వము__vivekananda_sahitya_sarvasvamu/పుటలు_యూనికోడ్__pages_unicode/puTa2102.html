<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2101.html>p2101</a></td><td>p2102</td><td><a class=puTa_lanke href=puTa2103.html>p2103</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - పరమకుడి </FONT><FONT FACE="TimesNewRoman, Times, serif" SIZE="2">5 3</FONT></p>
<p><FONT FACE="SHREE900, SHREE, sans-serif" SIZE="3">రాజకీయ వ్యవస్థలు, విధానాలు, వ్యర్థమని వారు కనుగొన్నారు. ఇప్పుడు&nbsp;<BR>యూరప్‌ ఖండం ఎటుచూచినా, గతికానక అల్లాడుతోంది. భౌతిక వ్యాపార&nbsp;<BR>పీడనం, అక్కడ అతిఘోరంగా పరిణమించింది. దేశ సంపద, అధికారం&nbsp;<BR>ఇదంతా ఏమాత్రమూ పనిచేయని కొద్దిమంది సోమరుల చేతులలో చిక్కాయి.&nbsp;<BR>వీరు శ్రమపడరు; కాని లక్షలకొద్దీ జనంచేత పనులు చేయించే తంత్రాలను పన్ను-&nbsp;<BR>తూంటారు. ఈ అధికారంతో వారు భూలోకాన్నంతా రక్తప్రవాహంలో ముంచి-&nbsp;<BR>వేయగలరు; ఆస్తిక సిద్ధాంతాలను కాలరాచి, నిరంకుశంగా ప్రభుత్వాన్ని సాగిస్తారు.&nbsp;<BR>నేడు పాశ్చాత్య ప్రపంచం ఏ పదిమంది ధనిక పిశాచాల చేతనో పాలింప&nbsp;<BR>బడుతోంది. ఆ దేశాలందలి ప్రజాస్వామ్య రాజ్యపాలనం, స్వాతంత్య్రం, స్వేచ్ఛ,&nbsp;<BR>శాసన సభలు అని వారు చెప్పుకొనే ఈ గొప్పలన్నీ వట్టి బూటకాలే, పరిహాసాలే.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్య ప్రపంచం ధనిక పిశాచుల హింసలకు లోనై, బొబ్బలు పెడు-&nbsp;<BR>తోంది. ప్రాక్ప్రపంచం, పురోహితుల పీడనకు సహించలేక బొబ్బలుపెడుతోంది.&nbsp;<BR>వీరిద్దరు పరస్పరం అదుపులో ఉంచాలి. ఒకరు మాత్రమే లోకాన్ని ఉద్ధరించ-&nbsp;<BR>గలరని తలచకండి. పక్షపాతం కొంచెంకూడలేని ఈశ్వరుడు సృష్టిలోని&nbsp;<BR>ప్రత్యణువును సమానంగానే చేశాడు. నీచాతి నీచుడైనవానిలోకూడ మహా&nbsp;<BR>ఋషిలో కొరవడిన కొన్ని సుగుణాలు కన్పిస్తాయి. అతిక్షుద్రమైన కీటకంలో-&nbsp;<BR>కూడ అత్యుత్తమ పురుషునిలో గోచరించని కొన్నిగుణాలు కనిపిస్తాయి. అల్ప-&nbsp;<BR>భోగి అని మీరు తలచే నిరుపేద అయిన కూలివానికి మీకుగల బుద్ధిచాకచక్యం&nbsp;<BR>లేకపోయినా, వేదాంత తత్త్వంవంటి విషయాలను అతడు గ్రహించలేకపోయినా&nbsp;<BR>మీ శరీరాన్ని వాని శరీరంతో పోల్చిచూస్తే వాని శరీరానికి, మీ కోమల శరీరంలాగా&nbsp;<BR>నొప్పి కలుగదనీ, వాని దేహానికి తగిలిన గాయాలు మీ గాయాలకంటే త్వరగా&nbsp;<BR>మానిపోతాయని, మీలాగా అతడు చీటికి మాటికీ మంచంలో పడడని తెలుసు&nbsp;<BR>కుంటారు. వాని ప్రాణం ఇంద్రియగతమైంది. వాని భోగం ఇంద్రియాల్లోనే; పైగా&nbsp;<BR>వాని జీవితం ఒడుదుడుకులులేక సమంగా నడుస్తుంది. భౌతిక క్షేత్రంలోకానీ,&nbsp;<BR>ఆధ్యాత్మిక క్షేత్రంలోకానీ ఎక్కడో పరిహారం కల్పించి భగవంతుడు సమత్వాన్ని&nbsp;<BR>నెలకొల్పుతాడు. కాబట్టి మనమే లోకోద్ధారకులమని భ్రమించరాదు! మనం&nbsp;<BR>లోకులకు అనేక విషయాలు నేర్పగలమనడం వాస్తవమే. కాని వారినుండి మనం&nbsp;<BR>అనేక విషయాలను నేర్చుకోవలసి వుందికూడ. లోకం దేనికోసం నిరీక్షి-&nbsp;<BR>స్తూందో, దాన్ని మాత్రమే మనం లోకానికి బోధించగలం. ఆధ్యాత్మికతా పునాది&nbsp;<BR>లేకపోతే పాశ్చాత్య నాగరికత అంతా, ఇంకొక ఏభై సంవత్సరాలలో ఛిన్నాభిన్నమై&nbsp;<BR>పోగలదు. ఖడ్గబలంతో మానవజాతిని పరిపాలించ జూడటం కేవలం వ్యర్థం;&nbsp;<BR>అది ఎన్నడూ పొసగదు. ఖడ్గంతో బలాత్కారంగా పరిపాలించడంవంటి భావాలు</FONT></p>
<hr class="puTa_virupu">
<table><tr><td><a class=puTa_lanke href=puTa2101.html>p2101</a></td><td>p2102</td><td><a class=puTa_lanke href=puTa2103.html>p2103</a></td></tr></table>
</div></body></html>
