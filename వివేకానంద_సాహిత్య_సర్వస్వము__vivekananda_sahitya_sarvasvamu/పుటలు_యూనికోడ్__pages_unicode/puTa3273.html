<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3272.html>p3272</a></td><td>p3273</td><td><a class=puTa_lanke href=puTa3274.html>p3274</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">ˇ ˝</FONT></p>
<p><FONT FACE="SHREE900, SHREE, sans-serif" SIZE="3">ప్రయాణానికి అన్ని ఏర్పాట్లు ఐనందువల్ల ఇప్పుడు బెల్గాంకు వెళ్లలేను. అమెరికా&nbsp;<BR>యూరపుదేశ ప్రయాణాలు ముగించుకొని తిరిగి వచ్చేటప్పుడు, భగవంతుడు&nbsp;<BR>అనుకూలిస్తే, నిన్ను చూస్తాను. ఎల్లప్పుడు కృష్ణార్పిత జీవితాలను గడుపుతూం-&nbsp;<BR>డండి. మనం భగవంతుని చేతిలోని ఆటబొమ్మలమని ఎల్లప్పుడు గుర్తుంచుకో.&nbsp;<BR>ఎల్లప్పుడు పవిత్రురాలివిగానే ఉండు. వాక్కాయాలలోనే గాక, తలంపులలోకూడ&nbsp;<BR>అపవిత్రురాలివి కాకుండేట్లు శ్రద్ధ వహించు. నీకు చేతనైనంతగా పరోపకారం&nbsp;<BR>చేయి. మనోవాక్కాయాలచే పతిని సేవించుటే, సతికి ప్రధానమైన విధి అని&nbsp;<BR>సదా గుర్తుంచుకో. అవకాశమున్నంతవరకు ప్రతిరోజూ గీతాధ్యయనం చేయి...&nbsp;<BR>‘దాసి’ (పరిచారకురాలు) అని ఎందుకు సంతకం చేశావు? వైశ్యులు, శూద్రులు,&nbsp;<BR>దాస, దాసి, అని సంతకం చేయాలిగాని, బ్రాహ్మణులు, క్షత్రియులు, ‘దేవ’,&nbsp;<BR>‘దేవి’ (భగవతి) అనే చేవ్రాలు చేయాలి. కాని యీ వర్ణవిభేదాలు (అహో)&nbsp;<BR>వివేకులైన ఆధునిక బ్రాహ్మణుల కల్పన. ఎవరు ఎవరికి దాసుడు (సేవకుడు)?&nbsp;<BR>అందరు శ్రీహరికి దాసులే. అందువల్ల స్త్రీ భర్త యింటిపేరును తన యింటి&nbsp;<BR>పేరుగా చేసుకోవాలి. ఇది సనాతన వైదిక ఆచారం. ఉదాహరణకు ‘ఫలానా మిత్ర’&nbsp;<BR>మొదలైనవి. అమ్మా ఎక్కువ వ్రాయటం అనవసరం. నీ శ్రేయస్సుకే నేను ఎల్ల-&nbsp;<BR>ప్పుడు ప్రార్థిస్తున్నానని నమ్ము. అమెరికానుండి అప్పుడప్పుడు, అక్కడి వింతలను&nbsp;<BR>వర్ణిస్తూ నీకు ఉత్తరాలు వ్రాస్తాను. ప్రస్తుతం నేను బొంబాయిలో ఉన్నాను. 31 వ&nbsp;<BR>తేదీ వరకు యిక్కడ ఉంటాను. ఖేత్రీ మహారాజుగారి ఆంతరంగిక&nbsp;<BR>కార్యదర్శి నన్ను (విదేశాలకు) సాగనంపుటకు యిక్కడకు వచ్చాడు.</FONT></p>
<p><FONT FACE="SHREE900, SHREE, sans-serif" SIZE="3">శుభాశీస్సులతో,</FONT></p>
<p><FONT FACE="SHREE900, SHREE, sans-serif" SIZE="3">భవదీయ ప్రేమపూర్ణ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">ˇ Ȉ</FONT></p>
<BR>
<p><FONT FACE="SHREE902, SHREE, sans-serif" SIZE="3">(ప్రియమైన అలసింగ, బాలాజీ, జి.జి. మొదలైనవారికి</FONT></p>
<BR>
<p><FONT FACE="SHREE902, SHREE, sans-serif" SIZE="3">మద్రాసులోని యితర మిత్రులకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">యోకొహామా,</FONT></p>
<p><FONT FACE="SHREE900, SHREE, sans-serif" SIZE="3">జూలై 10, 1893.</FONT></p>
<p><FONT FACE="SHREE900, SHREE, sans-serif" SIZE="3">తరచుగా నా పర్యటన విషయాలను మీకు తెలుపనందుకు నన్ను క్షమిం-&nbsp;<BR>చండి. ప్రతి ఒక్కడు దైనందిన కార్యాలతో విరామంలేక ఉంటాడు. అందులోను&nbsp;<BR>ఎన్నో వస్తువులను చేజిక్కించుకొని, వాటిని భద్రపరచటం అనే పనిలో అసలే</FONT></p>
<hr class="puTa_virupu">
<table><tr><td><a class=puTa_lanke href=puTa3272.html>p3272</a></td><td>p3273</td><td><a class=puTa_lanke href=puTa3274.html>p3274</a></td></tr></table>
</div></body></html>
