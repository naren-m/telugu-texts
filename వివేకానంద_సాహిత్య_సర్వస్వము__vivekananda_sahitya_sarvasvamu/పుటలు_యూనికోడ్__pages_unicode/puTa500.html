<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa499.html>p499</a></td><td>p500</td><td><a class=puTa_lanke href=puTa501.html>p501</a></td></tr></table>
<p><FONT FACE="SHREE900, SHREE, sans-serif" SIZE="3">కర్మ రహస్యం</FONT></p>
<p><FONT FACE="TimesNewRoman, Times, serif" SIZE="2">8 5</FONT></p>
<p><FONT FACE="SHREE900, SHREE, sans-serif" SIZE="3">బోయేటప్పుడు కలిగే దుఃఖం ఎంతటిదిగా వున్నా వుండవచ్చును. మీరు ఇష్టమై-&nbsp;<BR>నప్పుడు దానిని విడిచివేసే శక్తిని వుంచుకోండి. ఈ జన్మలోగాని, పర&nbsp;<BR>జన్మలోగాని యిక్కడ దుర్బలులకు స్థానం లేదు. దౌర్బల్యం బానిసతనానికే దారి-&nbsp;<BR>తీస్తుంది. దౌర్బల్యం శారీరకంగాను, మానసికంగాను అన్ని రకాల దుఃఖాలకు&nbsp;<BR>దారి తీస్తుంది. దౌర్బల్యం మృత్యువు. మనలను అనేక లక్షల సూక్ష్మజీవులు చుట్టి-&nbsp;<BR>ముట్టి వున్నాయి. కాని మనం దుర్బలులం కాకుండా వాటిని చొరనివ్వ&nbsp;<BR>డానికి శరీరం సిద్ధపడి ముందుగానే దానికి అనుకూలంగా వుండనిదే, అవి మనకు&nbsp;<BR>కీడు చెయ్యలేవు. దుఃఖ కారణమైన ఒకకోటి సూక్ష్మజీవులు మన చుట్టూ&nbsp;<BR>తిరుగుతుండవచ్చును. ఫర్వాలేదు! మనస్సు దుర్బలమయ్యేదాకా మనలను సమీ-&nbsp;<BR>పించే సాహసం, మనలను వశపరచుకొనే శక్తి వాటికి వుండదు. ఇదొక గొప్ప&nbsp;<BR>సత్యం: బలమే జీవితం; దౌర్బల్యమే మృత్యువు. బలమే నిత్యావ్యయ సౌఖ్యం.&nbsp;<BR>దౌర్బల్యం నిరంతర శ్రమ, దుఃఖం; దౌర్బల్యమే మృత్యువు.</FONT></p>
<p><FONT FACE="SHREE900, SHREE, sans-serif" SIZE="3">ఇప్పటి మన సౌఖ్యాలన్నిటికి కారణం ‘సంగం’, మన మోహం. మన&nbsp;<BR>మిత్రులతోటి, మన బంధువులతోటి మనకు సంగముంది. మానసికాధ్యాత్మిక&nbsp;<BR>కార్యకలాపాలలో మనకు సంగముంది. బాహ్యవస్తువులలో మనకు సంగముంది.&nbsp;<BR>అందుచేతనే వాటివలన మనకు ప్రీతి కలుగుతోంది. మరల మనకు దుఃఖాన్ని&nbsp;<BR>కలిగించేదీ యీ సంగమే కాక మరేది? ఆనందాన్ని గడించడానికి మనం నిస్సం-&nbsp;<BR>గులం కావాలి. తలంచుకొన్నప్పుడీ సంగాన్ని తెంచుకోగల శక్తే మనకుంటే ఎలాటి&nbsp;<BR>దుఃఖమూ వుండదు. యావచ్ఛక్తితో ఒక వస్తువు పట్ల సంగం వహింపగలిగి-&nbsp;<BR>వుండీ, కావలసినప్పుడు సంగాన్ని తెంచుకొన శక్తిగల మానవుడే ప్రకృతినుండి&nbsp;<BR>సారాన్ని పొందగలుగుతాడు. సంగాన్ని తెంచుకోవడానికి ఎంతశక్తి కావాలో&nbsp;<BR>సంగాన్ని వహించడానికి అంతేశక్తి కావాలి. అదే చిక్కు. ఎప్పుడూ, దేనిచేతా&nbsp;<BR>ఆకర్షింపబడని మానవులున్నారు. వారెప్పుడూ ప్రేమింపలేనివారు, కఠిన హృద-&nbsp;<BR>యులు, ఉదాసీనులు. వారు జీవిత బాధలనుండి చాలావరకు తప్పించు&nbsp;<BR>కొంటారు. గోడ ఎన్నడూ దుఃఖపడదు; ఎన్నడూ ప్రేమించదు. దానికి నొప్పి&nbsp;<BR>ఎప్పుడూ లేదు. అయితేనేం? గోడ గోడే. నిజంగా గోడగా వుండటంకంటె&nbsp;<BR>సంగం కలిగివుండటం, పట్టపడటం మేలు. కాబట్టి ఎప్పుడూ ప్రేమను తెలుసు&nbsp;<BR>కోక రాతిగుండె కలిగి, అనేక జీవితబాధలనుండి తప్పించుకొనే వాడికి, జీవి&nbsp;<BR>తానందాలు తప్పిపోతాయి. మన మాశించేది ఆ స్థితి కాదు. అది దౌర్బల్యం,&nbsp;<BR>అది మృత్యువు. ఏనాడూ దౌర్బల్యం పొందని, దుఃఖాన్ని అనుభవించని&nbsp;<BR>ఆత్మ - జాగరితమైనది కాదు. అది బండతనం. అది మన కక్కరలేదు.</FONT></p>
<p><FONT FACE="SHREE900, SHREE, sans-serif" SIZE="3">అదే సమయంలో యీ ప్రేమ మహాశక్తి కావాలి. సంగమనే మహాశక్తి&nbsp;<BR>కావాలి. ఇతరుల కోసం మనం కోల్పోతూ, మనలను నిశ్శేషంగా సంహరింప-</FONT></p>
<hr class="puTa_virupu">
<table><tr><td><a class=puTa_lanke href=puTa499.html>p499</a></td><td>p500</td><td><a class=puTa_lanke href=puTa501.html>p501</a></td></tr></table>
</div></body></html>
