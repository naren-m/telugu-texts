<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2876.html>p2876</a></td><td>p2877</td><td><a class=puTa_lanke href=puTa2878.html>p2878</a></td></tr></table>

<p><FONT FACE="SHREE900, SHREE, sans-serif" SIZE="3">మహనీయునికి, కులభేదాలేమిటి? అవి అర్థరహితాలు. మానవజాతికి మేలు&nbsp;<BR>చేయటానికి, ఆయన యిచ్ఛ వచ్చినచోట మానవాకృతి ధరింపవచ్చు. ముఖ్యంగా&nbsp;<BR>సంపదలోను, జ్ఞానంలోను వన్నెకెక్కిన ఆ దేశంలో పుట్టకపోతే, యింతటి&nbsp;<BR>బృహత్తరమైన సంపుటాలను ప్రచురించటానికి తగిన డబ్బు ఆయన ఎక్కడ-&nbsp;<BR>నుండి సంపాదించగలడు? ఋగ్వేదాన్ని ప్రచురించటానికి ఈస్ట్‌ ఇండియా&nbsp;<BR>కంపెనీ తొమ్మిది లక్షల రూపాయలు అతనికి యిచ్చిందని నీవు వినలేదా? ఆ&nbsp;<BR>డబ్బుకూడా చాలలేదు. నెలసరి ఉపకార వేతనం మీద మన దేశం&nbsp;<BR>లోని వందలకొద్దీ వైదిక పండితుల్ని నియమించాల్సి వచ్చింది. జ్ఞానంకోసం&nbsp;<BR>అటువంటి అమోఘమైన తృష్ణ, విద్యకు, తేజస్సుకు అంత విస్తారంగా డబ్బు&nbsp;<BR>వెచ్చించ గలిగిన వారెవరైనా ఈ దేశంలో, ఈ యుగంలో కన్పిస్తున్నారా? తన&nbsp;<BR>ఉపోద్ఘాతంలో మాక్స్‌ ముల్లరే, వేద సుపరిష్కృత ముద్రణానికి, ఇరవై యైదు&nbsp;<BR>సంవత్సరాలు వ్రాతప్రతులు తయారుచేశానని వ్రాశాడు. అచ్చువేయటానికి&nbsp;<BR>మరో యిరవై సంవత్సరాలు పట్టింది. ఈ ఒక్క ప్రచురణ కోసమే నలభై యైదు&nbsp;<BR>సంవత్సరాలు శ్రమించటం సామాన్య మానవునికి సాధ్యమా? మొదట నేను&nbsp;<BR>చెప్పిన విషయాన్ని గురించి ఆలోచించు! మాక్స్‌ముల్లరే సాయనాచార్యుడనడం&nbsp;<BR>నా వెఱ్ఱివూహ అంటావా?</FONT></p>
<p><FONT FACE="SHREE900, SHREE, sans-serif" SIZE="3">మాక్స్‌ముల్లరును గూర్చి యీ సంభాషణ జరిగిన తర్వాత వేదాలు&nbsp;<BR>చదవటం ప్రారంభమైంది. సృష్టి వేదాలనుండి కలిగిందనే సాయనుని అభిప్రా-&nbsp;<BR>యాన్ని స్వామీజీ అనేక విధాలుగా సమర్ధించటానికి పూనుకొన్నారు. అప్పుడిలా&nbsp;<BR>అన్నారు: వేదం అంటే సనాతన సత్యాలన్నింటియొక్క మొత్తం. వేదఋషులు&nbsp;<BR>ఆ సత్యాలను దర్శించారు. అతీంద్రియ ద్రష్టలైన వారివల్లనే అవి దర్శింప&nbsp;<BR>బడుతాయి. మనబోటి సామాన్య మానవుల వల్లకాదు. అందువల్లనే వేదాలలో&nbsp;<BR>‘‘ఋషి’’ అనే పదానికి ‘‘మంత్ర ద్రష్ట’’ అని అర్థం. అంతేకాని, మెళ్లో జందెం&nbsp;<BR>వేలాడే బ్రాహ్మణుడు కాడు. సంఘాన్ని వర్ణవ్యవస్థగా విభజించటం తర్వాతి&nbsp;<BR>కాలంలో జరిగింది. శబ్ద, భావాలయొక్క స్వాభావిక వ్యక్తీకరణే వేదం. అది&nbsp;<BR>సర్వభావాల సమష్టి స్వరూపం. శబ్దము వ్యక్తీకృతమైన ఈ స్థూల విశాల&nbsp;<BR>ప్రపంచం కాగా, భావం లేదా అర్థం వేదార్థంయొక్క సూక్ష్మభావన. తర్వాత అదే&nbsp;<BR>స్థూలరూపాన్ని ధరిస్తుంది. కాబట్టి సృష్టి లయమైనప్పుడు భవిష్యత్‌ సృష్టి&nbsp;<BR>బీజాలు వేదరూపాన్ని ధరిస్తాయి. పురాణాల ప్రకారం మొదటిదైన మత్స్యావ&nbsp;<BR>తారంలో వేదాలు మొదట దృగ్గోచరమైనవి. ఈ అవతారంలో వేదాలు మొట్ట-&nbsp;<BR>మొదటిసారిగా సాక్షాత్కరించిన తర్వాత యితర సృష్టిక్రమం ప్రారంభమైంది.&nbsp;<BR>ఇంకోరకంగా చెప్పాలంటే, సృష్టియైన వస్తుజాల మంతా వేదాలలోని శబ్దాల-</FONT></p>
<hr class="puTa_virupu">
<table><tr><td><a class=puTa_lanke href=puTa2876.html>p2876</a></td><td>p2877</td><td><a class=puTa_lanke href=puTa2878.html>p2878</a></td></tr></table>
</div></body></html>
