<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2114.html>p2114</a></td><td>p2115</td><td><a class=puTa_lanke href=puTa2116.html>p2116</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">6 6</FONT></p>
<p><FONT FACE="SHREE900, SHREE, sans-serif" SIZE="3">భయంకరజీవి ఒకవైపునా, పాశ్చాత్య సభ్యతా విజృంభణంలో అస్థిగతమై ఒడల&nbsp;<BR>జీర్ణించిపోయిన జడవాదం, అనాత్మవాదం, కృత్రిమ సంస్కారం అనే భయంకర&nbsp;<BR>సుడిగుండం మరొక వైపునా ఉన్నాయి. మన మీ రెంటి నడుమ చిక్కక పురోగ&nbsp;<BR>మించాలి! ఈ రెంటిని దృష్టిలో వుంచుకోవాలి. మనం పాశ్చాత్యులం కాలేము&nbsp;<BR>అని మొదట జ్ఞాపకముంచుకోవాలి. వారిని అనుకరించపూనడం వల్ల లాభం-&nbsp;<BR>లేదు. మీరొకవేళ పాశ్చాత్యులను అనుకరించగలిగితే, ఆ క్షణంలోనే మృత్యువు&nbsp;<BR>మిమ్మావేశిస్తుంది. మీ కింక ప్రాణం దక్కదు. రెండవది - అసలు అలా అనుక&nbsp;<BR>రించ గలగడం అసంభవం. అనాదికాలంలో పుట్టి, లక్షలాది యుగాలుగా ప్రవ-&nbsp;<BR>హిస్తున్న ఒక మహానదికి మీరిప్పుడు అడ్డుపడి, హిమగిరి శిఖరంపై దాని ఉత్పత్తి&nbsp;<BR>స్థానాన్ని చేరేలా దాన్ని వెనుకకు నెట్టగలరా? అదీ సాధ్యమైనా, మీరు పాశ్చాత్యు-&nbsp;<BR>లుగా మారటం మాత్రం అసంభవం. పాశ్చాత్యులు నిన్నకాక మొన్నపుట్టిన తన&nbsp;<BR>సభ్యతనే విడువజాలకపోతే, శత శతాబ్దాలనుండి నిరవధికంగా ప్రజ్వరిల్లుతూ&nbsp;<BR>వస్తున్న మీ సభ్యతను, మీరు త్రోసిపుచ్చగలరని తలుస్తారా? అది పొసగదు. ప్రతి&nbsp;<BR>చిన్న గ్రామదేవతలో, ప్రతి చిన్న మూర్ఖాచారంలో, మత ధర్మమని మనం చెప్పు-&nbsp;<BR>కొనే తత్త్వం గూఢంగా భాసిస్తోందని జ్ఞప్తినుంచుకోవాలి. ఐనా స్థానికాచారాలు&nbsp;<BR>అనంతాలు, పరస్పర విరుద్ధాలు. వీనిలో మనం అనువర్తించవలసినవేవి? అను-&nbsp;<BR>వర్తించ తగనివి ఏవి? ఉదాహరణకు చూడండి - దాక్షిణాత్య బ్రాహ్మణునకు&nbsp;<BR>మాసం తినే వేరొక బ్రాహ్మణుడు కళ్లబడ్డంతోడనే దేహం కంపిస్తుంది. ఉత్తర&nbsp;<BR>దేశపు బ్రాహ్మణుడో - అది మహాపవిత్రకార్యమని భావిస్తాడు. యజ్ఞాల పేరిట&nbsp;<BR>వందలకొద్దీ మేకలను అతడు వధిస్తాడు. మీ ఆచారాన్ని ప్రచారం చేయడానికి&nbsp;<BR>మీరు పూనుకున్న తోడనే, తమ ఆచారాన్ని ప్రచారం చేయడానికి వారూ సిద్ధ-&nbsp;<BR>పడతారు. భారతదేశమంతటా ఎన్నో ఆచారాలు భిన్నభిన్నాలుగా ఉన్నాయి. కాని,&nbsp;<BR>అవి స్థానికమైనవి; అంటే ఒక్కొక్క స్థలంలో ఒక్కొక్క విధంగా వుండేవి. ఐనా&nbsp;<BR>పామరజనులు తమ స్థానికాచారమే తమ మత సారమని పొరపాటుగా&nbsp;<BR>తలుస్తారు.</FONT></p>
<p><FONT FACE="SHREE900, SHREE, sans-serif" SIZE="3">దీనిని దాటినా మరింత కష్టతరమైన ఇంకొక ప్రతిబంధకం వుంది. మన&nbsp;<BR>శాస్త్రాలలో రెండు విధాలైన ధర్మాలున్నాయి. ఒకరకం ధర్మాలు నరుని శాశ్వత&nbsp;<BR>స్వభావంపైన ఆధారపడినవి. అవి ఈశ్వరునికి, జీవునికి జగత్తుకు వున్న పరస్పర&nbsp;<BR>శాశ్వత సంబంధాన్నిగూర్చి చెబుతాయి. ఇక రెండవరకం ధర్మాలు, దేశకాల&nbsp;<BR>పాత్రలపై ఆధారపడి ఆయా కాలపరిస్థితి, అప్పటి సంఘమర్యాదలు మొదలైన&nbsp;<BR>వానికి సంబంధించి వుంటాయి. మొదటిరకం ధర్మాలు ముఖ్యంగా మన&nbsp;<BR>శ్రుతులలో కనిపిస్తాయి. రెండవరకం ధర్మాలు స్మృతులలో, పురాణాలలో</FONT></p>
<hr class="puTa_virupu">
<table><tr><td><a class=puTa_lanke href=puTa2114.html>p2114</a></td><td>p2115</td><td><a class=puTa_lanke href=puTa2116.html>p2116</a></td></tr></table>
</div></body></html>
