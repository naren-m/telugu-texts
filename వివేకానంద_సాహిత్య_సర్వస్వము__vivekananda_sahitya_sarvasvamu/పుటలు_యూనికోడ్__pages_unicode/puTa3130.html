<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3129.html>p3129</a></td><td>p3130</td><td><a class=puTa_lanke href=puTa3131.html>p3131</a></td></tr></table>
<p><FONT FACE="SHREE900, SHREE, sans-serif" SIZE="3">నా జీవితం - జీవితకార్యం</FONT></p>
<p><FONT FACE="Bookman-Light, Bookman, serif" SIZE="2">301</FONT></p>
<p><FONT FACE="SHREE900, SHREE, sans-serif" SIZE="3">విధాల అతని పుత్రుడనే. మా తండ్రికంటె అధికంగాకూడ నేను ఆయనకు భక్తి&nbsp;<BR>విధేయతలు చూపడం నా ధర్మం. దీనికి కారణం యిలా వివరిస్తాను. ‘‘మా&nbsp;<BR>తండ్రి నా కీ శరీరాన్ని యిచ్చాడు. అంతే. కాని గురువు మోక్షమార్గాన్ని&nbsp;<BR>చూపాడు. కాబట్టి గురువు తండ్రికంటె అధికుడు.’’ మా గురువుపట్ల మాకు&nbsp;<BR>యీ ప్రేమ, ఈ భక్తి బ్రతికినంతకాలం ఉంటుంది. సన్యాస సంప్రదాయంలో-&nbsp;<BR>గల వ్యవస్థ </FONT><FONT FACE="TimesNewRoman, Times, serif" SIZE="2">(</FONT><FONT FACE="TimesNewRoman, Times, serif" SIZE="2">O</FONT><FONT FACE="TimesNewRoman, Times, serif" SIZE="2">rganisation)</FONT><FONT FACE="SHREE900, SHREE, sans-serif" SIZE="3"> యిదే. నాకు నా శిష్యులు దత్తపుత్రులు. ఒక్కొక్క-&nbsp;<BR>సారి గురువు యువకుడుగాను, శిష్యుడు ఎంతోముసలివాడుగాను ఉంటారు.&nbsp;<BR>కాని వయస్సుతో ఏంపని? అతడుకూడ పుత్రుడే. అతడు నన్ను ‘నాన్నా’ అని&nbsp;<BR>పిలుస్తాడు. నేనతణ్ణి ‘అబ్బాయీ’ అని స్త్రీయైతే ‘అమ్మాయీ’ అని పిలుస్తాను.</FONT></p>
<p><FONT FACE="SHREE900, SHREE, sans-serif" SIZE="3">ఒక వృద్ధుడు నాకు గురువు కావడం తటస్థించింది. ఆయన చాల అసా-&nbsp;<BR>ధారణవ్యక్తి. ఆయన పాండిత్యం అంతగా గడింపలేదు, పుస్తకాలను చదువనేలేదు.&nbsp;<BR>కాని ప్రత్యక్షరూపంలో సత్యాన్ని సాక్షాత్కరించుకోవాలనేదే ఆయన దృఢసం-&nbsp;<BR>కల్పం. ఈ నిశ్చయం ఆయనకు బాల్యదశలోనే కలిగింది. మొదట స్వమతాన్ని&nbsp;<BR>పరిశీలించి చూచాడు. ఆ పిమ్మట యితర మతాలలోని సత్యాన్ని తెలిసికోవాలనే&nbsp;<BR>ఆశయం కల్గింది. దాంతో ఆయన ఒక సంప్రదాయం తర్వాత మరో&nbsp;<BR>సంప్రదాయంలో చేరసాగాడు. ఒక్కొక్క సంప్రదాయంలో ఉన్నంతకాలం ఆ&nbsp;<BR>సంప్రదాయంయొక్క బోధను ‘తు’ ‘చ’ తప్పక అనుసరిస్తూ వచ్చాడు. ఆయా-&nbsp;<BR>సంప్రదాయ ఆదర్శాలు తనలోనికి చొచ్చుకొనే వరకు, ఆయాసంప్రదాయ నిష్ఠ-&nbsp;<BR>గల వారితో కలిసి నివసించడం ప్రారంభించాడు. ఒక సంప్రదాయంలో కొన్ని&nbsp;<BR>యేండ్లైన తర్వాత మరో సంప్రదాయంలోకి పోతాడు. ఇలా వాటినన్నిటిని పూర్తి&nbsp;<BR>చేసిన తర్వాత అవన్నీకూడా మంచివే అనే అభిప్రాయం ఆయనకు కల్గింది.&nbsp;<BR>దేన్ని గూర్చిగాని గుణదోష పరామర్శ చేయవలసి రాలేదు. అవన్నీ ఒక్క గమ్యా-&nbsp;<BR>నికే తీసుకొనిపోయే వివిధమార్గాలు. అప్పుడాయన యిట్లన్నాడు. ‘‘ఇన్ని&nbsp;<BR>మార్గాలుండడం చాలా గొప్పవిషయం. ఒకేమార్గం గనుక ఉంటే అది ఏ ఒక్క-&nbsp;<BR>డికో మాత్రమే అనుకూలించి ఉండేదేమో! మార్గాలసంఖ్య అధిక&nbsp;<BR>మయ్యేకొద్దీ మనలో ప్రతివారికీ సత్యం సాధించే అవకాశం అధికమౌతుంది. ఒక&nbsp;<BR>భాషలో బోధ నా బుద్ధికి ఎక్కలేదనుకో, మరోదాన్ని, అదీ వద్దనుకుంటే&nbsp;<BR>యింకోదాన్ని, యిలా అవలంబించి చూస్తాను.’’ ఇలా సర్వమతాలను ఆయన&nbsp;<BR>దీవించాడు.</FONT></p>
<p><FONT FACE="SHREE900, SHREE, sans-serif" SIZE="3">నేనిప్పుడు ప్రచారంచేసే ఆశయాలన్నీ ఆయన ఆశయాల ప్రతిధ్వనులు-&nbsp;<BR>గానే చేయడానికి ప్రయత్నిస్తున్నాను. నా బోధనలలో అసత్యాలైనవి, దుష్టాలైనవి&nbsp;<BR>మాత్రమే నావి. కాని, నేను పల్కిన మాటల్లో సత్యాలు, ఉత్కృష్టాలైన వాటిలో</FONT></p>
<p><FONT FACE="Bookman-Light, Bookman, serif" SIZE="2">8V20</FONT></p>
<hr class="puTa_virupu">
<table><tr><td><a class=puTa_lanke href=puTa3129.html>p3129</a></td><td>p3130</td><td><a class=puTa_lanke href=puTa3131.html>p3131</a></td></tr></table>
</div></body></html>
