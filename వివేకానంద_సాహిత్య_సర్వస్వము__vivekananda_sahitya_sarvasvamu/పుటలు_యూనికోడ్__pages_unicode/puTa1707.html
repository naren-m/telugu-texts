<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1706.html>p1706</a></td><td>p1707</td><td><a class=puTa_lanke href=puTa1708.html>p1708</a></td></tr></table>
<p><FONT FACE="SHREE900, SHREE, sans-serif" SIZE="3">102 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">ఇంకో సంగతి: ప్రొఫెసర్‌ మాక్స్‌ముల్లర్‌ నిర్వచించిన తార్కిక సూత్రం&nbsp;<BR>రీత్యా ఆయన సిద్ధాంతాలకే వ్యతిరేకత చూపవచ్చును. ఎప్పుడో ఒక్క హిందువు&nbsp;<BR>కైనా గ్రీకుభాషా ప్రవేశం వుందని ఋజువు చెయ్యగలిగే వరకూ గ్రీకుల ప్రభావం&nbsp;<BR>మాట ఎత్తరాదు.</FONT></p>
<p><FONT FACE="SHREE900, SHREE, sans-serif" SIZE="3">అదే తీరులో భారతీయ శిల్పంలో గ్రీకు ప్రభావం వుందనటం&nbsp;<BR>పూర్తిగా నిరాధారం.</FONT></p>
<p><FONT FACE="SHREE900, SHREE, sans-serif" SIZE="3">బుద్ధుని పూజకంటె శ్రీకృష్ణుని పూజ ప్రాచీనమైందని శ్రీ వివేకానంద-&nbsp;<BR>స్వామి తెలిపారు. మహాభారత రచన, భగవద్గీత రచన ఒకే నాటిది కాదంటే&nbsp;<BR>నిశ్చయంగా భగవద్గీత మహాభారతానికి పూర్వపుదేగాని ఎంతమాత్రం&nbsp;<BR>తరువాతది కాదు. గీతలోని భాషాశైలి, మహాభారతంలోని భాషాశైలి ఒక్కటే.&nbsp;<BR>ఆధ్యాత్మిక భావాలను వివరించటానికి గీతలో ప్రయోగించిన - విశేషణా లనేకం&nbsp;<BR>మహాభారతంలోని ఆరణ్యపర్వం, తదితర పర్వాలలో ప్రాకృత భావప్రకటనలలో&nbsp;<BR>ప్రయోగించబడ్డాయి. ఆ పదాలు ఒకేకాలంలో ధారాళంగాను, విస్తృతంగాను&nbsp;<BR>వ్యవహారంలో వుంటేగాని అంతటి సామ్యం సాధ్యంకాదు. గీతలోని భావక్రమం,&nbsp;<BR>మహాభారతంలోని భావక్రమం ఒక్కటే; గీత సమకాలిక మతశాఖ లన్నింటి&nbsp;<BR>సిద్ధాంతాలను గమనించగా, బౌద్ధ మతాన్నెందుకు పేర్కోలేదు?</FONT></p>
<p><FONT FACE="SHREE900, SHREE, sans-serif" SIZE="3">రచయితలు ఎంతో జాగ్రత్తగా రచించిన గ్రంథాల్లోనూ - బుద్ధుడి తర్వాతి&nbsp;<BR>రచనలలో బుద్ధుడి గురించిన ప్రస్తావన మినహాయించబడలేదు; బుద్ధుడి తర్వాత&nbsp;<BR>బైలుదేరిన సారస్వతంలోనో, చరిత్రలలోనో, కథలలోనో, వ్యాసాలలోనో,&nbsp;<BR>ప్రతిరచనలో ఏదో ఒకచోట ఏదో ఒక రూపంలో బుద్ధుణ్ణి గురించో,&nbsp;<BR>బౌద్ధమతాన్ని గురించో ప్రస్తావించబడింది. గీతలో అలాటి ప్రస్తావన ఎవరైనా&nbsp;<BR>చూపగలరా? అంతేకాదు; గీత విభిన్న మతశాఖల సామరస్యానికి ప్రయత్నిం-&nbsp;<BR>చింది. అందేదీ న్యూనత చెయ్యబడలేదు. గీతాకారుని మృదుస్పర్శ బౌద్ధ&nbsp;<BR>మతాన్ని మాత్రం ఎందుకు నిరాకరించింది? ఈ ప్రశ్నకు యింతదాకా&nbsp;<BR>సమాధానం లేదు.</FONT></p>
<p><FONT FACE="SHREE900, SHREE, sans-serif" SIZE="3">భగవద్గీత బుద్ధిపూర్వకంగా దేన్నీ తృణీకరించలేదు. అందుకు కారణం&nbsp;<BR>భయమా? అది మచ్చుకైనా అందులో లేదు. వేదాలను ప్రతిష్ఠించినవాడు, వాటిని&nbsp;<BR>వ్యాఖ్యానించినవాడు జగత్ప్రభువే. అవసరమైన సందర్భాలలో వేదాల్లోని సాహ&nbsp;<BR>సోక్తులను మందలించటానికి సైతం శ్రీకృష్ణుడు సందేహించలేదు. ఇక బౌద్ధాన్ని&nbsp;<BR>గురించి అతడు భయపడాల్సిన అవసరం ఏమిటి?</FONT></p>
<hr class="puTa_virupu">
<table><tr><td><a class=puTa_lanke href=puTa1706.html>p1706</a></td><td>p1707</td><td><a class=puTa_lanke href=puTa1708.html>p1708</a></td></tr></table>
</div></body></html>
