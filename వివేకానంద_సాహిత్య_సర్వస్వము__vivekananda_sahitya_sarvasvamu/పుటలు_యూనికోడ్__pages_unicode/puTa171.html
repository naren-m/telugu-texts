<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa170.html>p170</a></td><td>p171</td><td><a class=puTa_lanke href=puTa172.html>p172</a></td></tr></table>


<p><FONT FACE="SHREE900, SHREE, sans-serif" SIZE="3">భగవంతు డాతనికి సర్వాంతర్యామియై సాక్షాత్కరిస్తాడు. అలాటి భక్తుడికి&nbsp;<BR>భగవంతుడులేని తావే వుండదు. దేవాలయంలోను దేవాలయం వెలుపలకూడ&nbsp;<BR>ఆతడు భగవంతుణ్ణి కాంచుతాడు. సజ్జనుడి పవిత్రతలోను దుర్జనుడి దౌర్జన్యం-&nbsp;<BR>లోనుకూడ ఆతడు భగవంతుణ్ణి చూస్తాడు; సర్వశక్తిమంతమూ, నిరామయ&nbsp;<BR>ప్రేమప్రదీపమూ ఐన పరంజ్యోతి ఆతడి హృత్పీఠంలో కదా సదా దేదీప్య&nbsp;<BR>మానుడై నెలకొని వుంటుంది!</FONT></p>
<p><FONT FACE="SHREE902, SHREE, sans-serif" SIZE="3">భక్తి సాంకేతిక రూపాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ మహోన్నతమూ అనిర్వచనీయమూ ఐన ప్రేమాదర్శాన్ని మానవభా-&nbsp;<BR>షలో నిర్వచించలేం. మానవుడి మహోన్నతభావనాశక్తి సైతం యీ దివ్యప్రేమ&nbsp;<BR>పరిపూర్ణసుందర స్వరూపాన్ని గ్రహించలేదు. కాని ప్రేమ మతానుసారులు అన్ని&nbsp;<BR>దేశాలలోను, దాని పరాపరరూపాలు రెండిట, యిన్నాళ్లు తమ ప్రేమాదర్శాన్ని&nbsp;<BR>ఆకళించుకోవటానికి నిర్వచించటానికి అసమర్థమైన మానవభాషనే ఉపయోగిం-&nbsp;<BR>చుకోవలసి వుండినది. విశేషం ఏమంటె, యీ అనిర్వచనీయ&nbsp;<BR>దివ్యప్రేమకు మాదిరి చూపటానికి మానవప్రేమలోనే వున్న నానారూపాలు ఉప-&nbsp;<BR>యోగింపబడుతున్నాయి. మానవుడు దివ్యవిషయాలను గురించి స్వీయమానవ-&nbsp;<BR>సరణి ననుసరించి మాత్రమే చింతించగలడు; నిర్విశేషబ్రహ్మాన్ని గురించి సాపేక్ష-&nbsp;<BR>మైన మన భాషలో మాత్రమే మనకు తెలియగలదు’’ ఈ విశ్వమంతా&nbsp;<BR>నామరూపాత్మక భాషలో నామరూపాతీతాన్ని వెలువరచే కావ్యం. కాబట్టి దేవుణ్ణి&nbsp;<BR>గురించీ, ప్రేమమార్గంలో దేవుణ్ణి ఉపాసించటాన్ని గురించీ చెప్పేటప్పుడు&nbsp;<BR>భక్తులు సామాన్యమానవప్రేమకు సంబంధించిన సామాన్యపదాల నన్నిటిని వాడు-&nbsp;<BR>తారు. పరభక్తిని గురించి గ్రంథాలు రచించిన మహనీయులు కొందరు ఈ దివ్య-&nbsp;<BR>ప్రేమను అనేక విధాలలో గ్రహించటానికి అనుభూతం చేసుకోటానికి యత్నిం-&nbsp;<BR>చారు. ఈ ప్రేమ దాల్చే అతి కిందితరగతి రూపాన్ని వారు ‘శాంతభక్తి’ అంటారు.&nbsp;<BR>ప్రేమలో తీక్ష్ణతలేక, ఉన్మాదంలేక, ఇంచుకైనా ఊరకుండనివ్వని పిచ్చి కించిత్తూ-&nbsp;<BR>లేక, ప్రతీకాలకంటె లింగాలకంటె క్రతువులకంటె మాత్రం ఒక్కమెట్టు పైది అన-&nbsp;<BR>దగిన ప్రేమతో నిరుద్వేగ సామాన్య ప్రేమతో భక్తుడు భగవంతుణ్ణి&nbsp;<BR>ఉపాసించేటప్పుడు అది ‘శాంతభక్తి’గా పేర్కోబడుతుంది.</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> మెల్లగా జీవయాత్ర</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">ఉల్లాసం మాత్రమే గోచరించే భగవత్ప్రీతి శాంతిభక్తిరసమని చెప్పబడుతుంది.&nbsp;<BR>శాంతభక్తులకు లౌకిక విషయాలన్నిటిలోను ఏహ్యభావం వుంటుందని గౌడీయ వైష్ణవ&nbsp;<BR>గ్రంథాలలో చెప్పబడివుంది.</FONT></p>
<hr class="puTa_virupu">
<table><tr><td><a class=puTa_lanke href=puTa170.html>p170</a></td><td>p171</td><td><a class=puTa_lanke href=puTa172.html>p172</a></td></tr></table>
</div></body></html>
