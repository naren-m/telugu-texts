<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3197.html>p3197</a></td><td>p3198</td><td><a class=puTa_lanke href=puTa3199.html>p3199</a></td></tr></table>
<p><FONT FACE="SHREE900, SHREE, sans-serif" SIZE="3">సూక్తులు, సుభాషితాలు</FONT></p>
<p><FONT FACE="Bookman-Light, Bookman, serif" SIZE="2">369</FONT></p>
<p><FONT FACE="SHREE900, SHREE, sans-serif" SIZE="3">123. బలహీనతనే బలం అని చూపుకొనడానికి, భావోద్రేకాన్నే ప్రేమ&nbsp;<BR>అని చూపుకోడానికి, పిరికితనాన్నే ధైర్యమని చూపుకోడానికి మనం సదా&nbsp;<BR>ప్రయత్నిస్తూ వుంటాము.</FONT></p>
<p><FONT FACE="SHREE900, SHREE, sans-serif" SIZE="3">124. అహంకారాన్ని, బలహీనతను గూర్చి ‘‘ఇవి నీకు తగవు ఇవి నీకు&nbsp;<BR>తగవు’’ అని మీ ఆత్మతో తెలుపుకొనండి.</FONT></p>
<p><FONT FACE="SHREE900, SHREE, sans-serif" SIZE="3">125. ఏ పతికూడ తన సతిని ఆమె కొరకే ప్రేమించి ఉండలేదు. ఏ&nbsp;<BR>సతికూడ తన పతిని అతని కొరకే ప్రేమించి ఉండలేదు. సతికి అంతర్యామిగా&nbsp;<BR>ఉండే దేవుణ్ణే పతి ప్రేమిస్తున్నాడు. పతికి అంతర్యామిగా ఉండే దేవుణ్ణే సతి&nbsp;<BR>ప్రేమిస్తూ వుంది. అందరిలో అంతర్యామిగా ఉండే దేవుడే మనం ప్రేమించుచు-&nbsp;<BR>న్నవారి వద్దకు మనల్ని ఆకర్షిస్తున్నాడు. అన్నింటియందు అందరియందు ఉండే&nbsp;<BR>దేవుడే మనలను ప్రేమింపజేస్తున్నాడు. ప్రేమకు ఏకైకలక్ష్యం దేవుడే.</FONT></p>
<p><FONT FACE="SHREE900, SHREE, sans-serif" SIZE="3">126. ఆహా! మిమ్మల్ని మీరు తెలిసికోవలెనేగాని మీరు ఆత్మలు, మీరు&nbsp;<BR>భగవంతులు. మిమ్ము నేను అవమానింపకోరితే మిమ్మల్ని మానవులని&nbsp;<BR>పేర్కొంటే అదే అవమానమవుతుంది.</FONT></p>
<p><FONT FACE="SHREE900, SHREE, sans-serif" SIZE="3">127. ప్రతి ఒక్కరిలోను అంతర్యామిగా ఆత్మ వున్నది. దేవుడున్నాడు.&nbsp;<BR>తక్కినదెల్ల వట్టి కల, మాయ.</FONT></p>
<p><FONT FACE="SHREE900, SHREE, sans-serif" SIZE="3">128. ఆధ్యాత్మిక జీవితంలో ఆ నాదం లభింపకపోతే, ఇంద్రియ&nbsp;<BR>దాసుడుగా జీవితాన్ని గడుపుతూ సంతృప్తి చెందవలెనా? అమృతం దొరకకపోతే&nbsp;<BR>మురికినీటిని తాగవలెనా? చాతకపక్షి ‘‘పరిశుద్ధమైన జలం, పరిశుద్ధమైన జలం’’&nbsp;<BR>అని కూస్తూ ఎగురుతూ మేఘజలాన్ని మాత్రమే గ్రహిస్తుంది. వానగాలులు&nbsp;<BR>కొట్టినా, తుపానులు చెలరేగినా అది తడబడదు. నేలమీది నీటిని త్రాగడానికి&nbsp;<BR>దిగదు.</FONT></p>
<p><FONT FACE="SHREE900, SHREE, sans-serif" SIZE="3">129. భగవంతుని సాక్షాత్కరించుకోవడానికి నీకు తోడ్పడే ఏ మతమైనా&nbsp;<BR>నాకు సమ్మతమే. ఆస్తికత అంటే దేవుని సాక్షాత్కరింపజేసుకోవడమే.</FONT></p>
<p><FONT FACE="SHREE900, SHREE, sans-serif" SIZE="3">130. నాస్తికుడు ధర్మపరుడుగా ఉండవచ్చు. మతపరుడుగ ఉండలేడు.&nbsp;<BR>మతపరుడు ధర్మపరుడుగా ఉండక తప్పదు.</FONT></p>
<p><FONT FACE="SHREE900, SHREE, sans-serif" SIZE="3">131. గురుపీఠార్హతతోనే జన్మించిన మహాత్ములు తప్ప ఇతరులు ప్రతి-&nbsp;<BR>వారూ గురువులు కాగోరి నౌకాభంగఫలాన్ని పొందుతారు.</FONT></p>
<p><FONT FACE="SHREE900, SHREE, sans-serif" SIZE="3">132. మృగత్వం, మానవత్వం, దివ్యత్వం - ఈ మూడు కలిస్తేనే&nbsp;<BR>మానవు డవుతున్నాడు.</FONT></p>
<p><FONT FACE="SHREE900, SHREE, sans-serif" SIZE="3">133. ‘‘వేడి మంచుగడ్డ’’ ‘‘నల్ల వెలుతురు’’ అనే మాటలకర్థం ఏపా-</FONT></p>
<hr class="puTa_virupu">
<table><tr><td><a class=puTa_lanke href=puTa3197.html>p3197</a></td><td>p3198</td><td><a class=puTa_lanke href=puTa3199.html>p3199</a></td></tr></table>
</div></body></html>
