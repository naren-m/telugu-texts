<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa459.html>p459</a></td><td>p460</td><td><a class=puTa_lanke href=puTa461.html>p461</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - మనంచేసే మేలు మనకేగాని లోకానికి కాదు</FONT></p>
<p><FONT FACE="TimesNewRoman, Times, serif" SIZE="2">4 5</FONT></p>
<p><FONT FACE="SHREE900, SHREE, sans-serif" SIZE="3">కాదనలేం; అందువల్ల పరులకు ఉపకారం చెయ్యటమే మనం చెయ్యగల ఘన-&nbsp;<BR>కార్యం; ఐనా పరులకు ఉపకార మొనర్చటమంటే కేవలం మనకే మనం ఉపకారం&nbsp;<BR>చేసుకోవటం అని కాలక్రమంలో గ్రహిస్తాం. నా చిన్నతనంలో నా వద్ద కొన్ని&nbsp;<BR>తెల్లని ఎలుక లుండేవి. చిన్న చక్రాలున్న ఒక చిన్న పెట్టెలో వాటిని వుంచేవాడిని.&nbsp;<BR>ఎలుక లా చక్రాలను దాటడానికి ప్రయత్నించినప్పుడల్లా చక్రాలు గిరగిర తిరుగు&nbsp;<BR>తుండటంచేత అవి యథాస్థానంలోనే వుండేవి. లోక విషయమూ, లోకానికి&nbsp;<BR>మనం ఉపకారం చేసే విషయమూ కూడా యిలాంటివే. జరిగే ఉపకారమంతా&nbsp;<BR>మనకు నైతిక శిక్షణ లభించటమే. ఈ ప్రపంచం మంచిదికాని చెడ్డదికాని కాదు;&nbsp;<BR>ప్రతివ్యక్తీ తనకు తానే ఒక లోకాన్ని నిర్మించుకొంటాడు. గుడ్డివాడు ప్రపంచాన్ని&nbsp;<BR>గురించి భావించడానికి ప్రయత్నిస్తే అది గట్టిదిగానో, మెత్తనిదిగానో, వెచ్చనిది-&nbsp;<BR>గానో, చల్లనిదిగానో భావిస్తాడు గదా. మనం సుఖమయులంగానో దుఃఖపూరితు-&nbsp;<BR>లంగానో వుంటాము; అనేకసార్లు మనకి అనుభవపూర్వకమై వుంది. సర్వ&nbsp;<BR>సాధారణంగా యువకులు ఆశాపూరితులుగాను వృద్ధులు నిరాశాజనితులు&nbsp;<BR>గాను వుంటారు. యువకులకు జీవితం ముందువున్నది. వృద్ధులు తమ కాలం&nbsp;<BR>దాటిపోయిందని మొరపెట్టుకొంటారు; తీర్చుకోలేని అనేక కోర్కెలకు వారి&nbsp;<BR>మనస్సులలో సంఘర్షణ జరుగుతుంటుంది. ఏమైనా, వీరిద్దరూ అవివేకులే. మన&nbsp;<BR>మనోస్థితినిబట్టి, మన దృక్పథాన్నిబట్టి జీవితం మంచిదిగా గాని చెడ్డదిగా గాని&nbsp;<BR>కన్పిస్తుంది; స్వతస్సిద్ధంగా అది వీటిలో ఏదీకాదు. అగ్ని స్వతస్సిద్ధంగా మంచి-&nbsp;<BR>దిగాని, చెడ్డదిగాని కాదు. శీతాకాలంలో మనం చలికాచుకొంటున్నప్పుడు&nbsp;<BR>‘నిప్పెంత బాగుంది!’ అనుకొంటాం. నిప్పుచే మన చేతులు కాలినప్పుడు దాన్ని&nbsp;<BR>తిడతాము. ఐనా దాని పరంగా అది మంచిదీ కాదు చెడ్డిదీ కాదు. మనకు కలిగే&nbsp;<BR>దాని ఉపయోగాన్ని అనుసరించి ‘మంచిది’ ‘చెడ్డది’ అనే తలపులు కలుగుతాయి;&nbsp;<BR>ప్రపంచవిషయంకూడా ఇలాంటిదే. ప్రపంచం పరిపూర్ణమే. ఇక్కడ పరిపూర్ణ&nbsp;<BR>మంటే తన ప్రయోజనాలను నెరవేర్చుకోడానికి ఇది సమర్థమై వుండటమే. మన&nbsp;<BR>ప్రమేయం లేకుండానే ప్రపంచం బాగా సాగుతుందని మనమంతా దృఢంగా నమ్మ-&nbsp;<BR>వచ్చును. దానికి తోడవడానికి తాపత్రయ పడనవసరం లేదు.</FONT></p>
<p><FONT FACE="SHREE900, SHREE, sans-serif" SIZE="3">ఐనా మనం లోకానికి హితం చెయ్యాలి; లోకోపకారం చెయ్యడం మన&nbsp;<BR>భాగ్యమనే జ్ఞానం సదా వుంటే మనలోని పరోపకార ఇచ్ఛయే మహోన్నత&nbsp;<BR>ప్రేరకశక్తి అవుతుంది. ఏదో పై మెట్టెక్కి కూర్చున్నవాడవై నాలుగు పైసలను చేత-&nbsp;<BR>బుచ్చుకుని ‘ఏమోయీ పేదవాడా, ఇదుగో’ అనవద్దు. అతడికి దానమిచ్చి నువ్వు&nbsp;<BR>మేలుబొందడానికి అతడొక డున్నందుకు అతడిపట్ల కృతజ్ఞుడవై వుండు. ధన్యత&nbsp;<BR>దాతకేకాని దానం పుచ్చుకున్నవాడికి కాదు. నీ ఔదార్యాన్ని, నీ దయాస్వభావాన్ని</FONT></p>
<hr class="puTa_virupu">
<table><tr><td><a class=puTa_lanke href=puTa459.html>p459</a></td><td>p460</td><td><a class=puTa_lanke href=puTa461.html>p461</a></td></tr></table>
</div></body></html>
