<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2548.html>p2548</a></td><td>p2549</td><td><a class=puTa_lanke href=puTa2550.html>p2550</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీకృష్ణుడు</FONT></p>
<p><FONT FACE="TimesNewRoman, Times, serif" SIZE="2">1 1 3</FONT></p>
<p><FONT FACE="SHREE900, SHREE, sans-serif" SIZE="3">జీవితంలో మనం చేసే ప్రతిపనిలోను మనం తాదాత్మ్యం పొందుతాం.&nbsp;<BR>నన్ను దుర్భాషలాడిన వ్యక్తి యిక్కడున్నాడు. నాకు కోపం వస్తున్నట్లు గ్రహిస్తాను.&nbsp;<BR>కొద్దిక్షణాల్లో నేనూ ఆగ్రహమూ ఒక్కటైపోతాం. తరువాత నాకు దుఃఖం&nbsp;<BR>కలుగుతుంది. భగవంతుడితో తప్ప మరి దేనితోనూ అనుబంధం పెట్టుకోవద్దు.&nbsp;<BR>తక్కినదంతా అసత్యమే. అసత్యమైన దానితో ముడిపెట్టుకున్న మమత దుఃఖ-&nbsp;<BR>హేతువు. సత్యమైన దొక్కటే; ఒక జీవితమే. దానిలో జ్ఞేయంలేదు. జ్ఞాత లేడు.</FONT></p>
<p><FONT FACE="SHREE900, SHREE, sans-serif" SIZE="3">మమతలేని ప్రేమ మీకు బాధ కలిగించదు. మీరేం చేసినా సరే - వివాహం&nbsp;<BR>చేసుకోండి, బిడ్డలను కనండి... మీ యిష్టం ఏం చేసినా సరే - మిమ్మల్నేదీ బాధిం-&nbsp;<BR>చదు. ‘నాది’ అనే భావంతో ఏదీ చెయ్యవద్దు. ధర్మంకోసమే ధర్మం; కృషి కోసమే&nbsp;<BR>కృషి. దానివల్ల మీకేం బాధ? మీరు తటస్థులుగా వుండండి.</FONT></p>
<p><FONT FACE="SHREE900, SHREE, sans-serif" SIZE="3">నిస్సంగత్వం అలవడ్డాక అద్భుతమైన యీ సృష్టిరహస్యం బోధపడు-&nbsp;<BR>తుంది; అది ఎలా? ఏకకాలంలోనే ప్రచండమైన కార్యరూపం, ప్రశాంతమైన&nbsp;<BR>స్థైర్యం అవుతుందో; అనుక్షణం ఎలా క్రియ, నిష్క్రియత్వం వున్నాయో అవ-&nbsp;<BR>గాహన కాగలదు. ఇదే సృష్టి మర్మం - వ్యక్తిత్వం, వ్యక్తిత్వరాహిత్యం ; పరిమితం,&nbsp;<BR>అనంతం కలిసే వున్నాయి. అప్పుడు రహస్యం తెలియగలదు. ‘‘ఎవడు తీవ్రమైన&nbsp;<BR>కర్మలో అకర్మను, నిశ్చలమైన అకర్మలో కర్మను దర్శిస్తాడో అతడు యోగి.’’&nbsp;<BR>(గీత. అధ్యాయం 4.18) అతడే నిజమైన కర్మపరాయణుడు, తదితరులు కారు.&nbsp;<BR>మనం కొంచెం పనిచేసి మమతను విడిచిపెట్టగలిగితే కృషితో అనంతమైన విశ్రాం-&nbsp;<BR>తినికూడా పొందగలం....</FONT></p>
<p><FONT FACE="SHREE900, SHREE, sans-serif" SIZE="3">మమతాగంధ వివర్జితమైన స్థితిని పొందటం ఎంత కష్టం! అందుచేత&nbsp;<BR>మనకు శ్రీకృష్ణుడు తక్కువస్థాయికి చెందిన పద్ధతులు, విధానాలు చూపిస్తు-&nbsp;<BR>న్నాడు. స్త్రీకిగాని, పురుషుడికిగాని, ప్రతివ్యక్తికి ఎంతో సుళువైన ఉపాయం తన&nbsp;<BR>పనిని తాను చేసుకొంటూ ఫలితాన్ని పట్టించుకోకుండటమే. మనలను బంధిం-&nbsp;<BR>చేది మన కోర్కే. మనం చేసే పనుల ఫలితాలను పొందదలిస్తే - అవి సత్ఫలితాలు&nbsp;<BR>కావచ్చు, దుష్ఫలితాలు కావచ్చు - వాటిని మనం అనుభవించవలసిందే. కాని మన-&nbsp;<BR>కోసంగాక మన ప్రభువైన ఈశ్వరుణ్ణి ప్రస్తుతించటానికై మనం కర్తవ్యాన్ని నిర్వ-&nbsp;<BR>హిస్తే ఫలితాలు వాటికవే జాగ్రత్త వహిస్తాయి. ‘‘పని చెయ్యటానికే నీకు&nbsp;<BR>అధికారం వుంది. దాని ఫలితాన్ని అపేక్షించటానికి కాదు.’’ (గీత 2.47)&nbsp;<BR>సైనికుడు ఫలితాన్ని ఆశించి పనిచెయ్యడు. అతడు తన విధిని నిర్వర్తిస్తాడు. పరా-&nbsp;<BR>జయం ఎదురైతే అది అతడి సేనాధిపతిది, అతనిది కాదు. ప్రేమనిమిత్తం మన&nbsp;<BR>విధిని నిర్వహించాలి - సేనాధిపతి మీది ప్రేమతో, ప్రభువు మీది ప్రేమతో....</FONT></p>
<p><FONT FACE="SHREE900, SHREE, sans-serif" SIZE="3">మీరు శక్తిమంతులైతే, వేదాంత సందేశాన్ని స్వీకరించి స్వతంత్రులవండి.</FONT></p>
<hr class="puTa_virupu">
<table><tr><td><a class=puTa_lanke href=puTa2548.html>p2548</a></td><td>p2549</td><td><a class=puTa_lanke href=puTa2550.html>p2550</a></td></tr></table>
</div></body></html>
