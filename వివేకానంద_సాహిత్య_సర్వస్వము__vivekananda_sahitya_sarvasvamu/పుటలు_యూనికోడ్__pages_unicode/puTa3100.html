<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3099.html>p3099</a></td><td>p3100</td><td><a class=puTa_lanke href=puTa3101.html>p3101</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">271</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: మహరాజ్‌! ఇంగ్లండు పోవటానికంటే ముందు మనం జపాను&nbsp;<BR>పోవటం మంచిదా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నిశ్చయంగా! నా ఉద్దేశ్యంలో మనదేశపు విద్యావంతులు ఒక్క-&nbsp;<BR>సారి జపానుపోయి చూచివస్తే వాళ్ల కళ్లు తెరుచుకుంటాయి.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: ఏ విధంగా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అక్కడ జపానులో జ్ఞానం స్వంతం చేసుకున్నట్లు కన్పిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">మనదేశంలోలాగా అజీర్ణస్థితిలో ఉండదు. యురోపియనుల దగ్గర వాళ్లు&nbsp;<BR>అన్నివిషయాలు నేర్చుకొని, జపానీయులుగానే ఉండిపోయారు, గాని&nbsp;<BR>యురోపియన్లుగా మారిపోలేదు. ఇక మనదేశంలో పాశ్చాత్యులుగా మారాలనే&nbsp;<BR>వ్యామోహం మహామారిలాగా పట్టిపీడిస్తున్నది.</FONT></p>
<p><FONT FACE="SHREE900, SHREE, sans-serif" SIZE="3">నేను: మహరాజ్‌! నేను కొన్ని జపానుచిత్రాలు చూచాను. వాళ్ల కళా&nbsp;<BR>కౌశలాన్ని చూచి ఆశ్చర్యపడకుండా ఉండలేము. దానిలోని భావోద్రేకం ప్రత్యే-&nbsp;<BR>కంగా వాళ్ల స్వంతమే. ఇతరులు అనుకరించటానికది అసాధ్యం.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నీవు చెప్పింది యథార్థం. వాళ్ల కళాకౌశలం మూలంగా వాళ్లది&nbsp;<BR>ఒక మహత్తరమైన జాతి. మనలాగానే వాళ్లుకూడా ఆసియాకు చెందినవారే.&nbsp;<BR>మనకు ఉన్నదంతా మనం పోగొట్టుకున్నా మనకింకా మిగిలివున్న సంపద&nbsp;<BR>అద్భుతమైంది. ఆసియాదేశపు ఆత్మ కళతో పెనవేసుకున్నది. కళాత్మకంగా&nbsp;<BR>ఉండనిదాన్ని దేనినీ ఆసియావారు ఉపయోగించరు. కళ మన ధర్మంలో ఒక&nbsp;<BR>భాగమై పోయిందని నీకు తెలియదా? పండగలు, పబ్బాలు వచ్చినప్పుడు యిళ్లు,&nbsp;<BR>గోడలు, వాకిళ్లు, రంగవల్లులతో చిత్రించిన గృహిణి ఎంతో మెప్పు&nbsp;<BR>పొందుతున్నది కదా! శ్రీరామకృష్ణులు స్వయంగా ఎంత గొప్ప కళాకుశలులో!</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: ఇంగ్లీషువారి కళకూడా ఉత్తమమైనదేనా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అదే తెలివితక్కువతనమంటే! ఇక్కడి వారందరి ఆలోచనా&nbsp;<BR>విధానం ఆ విధంగా వుంటే నిన్నని ప్రయోజనమేముంది? అయ్యో! మనదేశం&nbsp;<BR>ఎటువంటి స్థితికి దిగజారిపోయింది! తమ బంగారాన్ని యిత్తడి అనుకుంటూ&nbsp;<BR>పాశ్చాత్యుల యిత్తడిని బంగారంగా భావిస్తున్నారు. ఇది నిజంగా ఆధునిక విద్య&nbsp;<BR>తీసుకొనివచ్చిన ఇంద్రజాల మహిమ! ఆసియావారితో సంబంధం కలిగిన&nbsp;<BR>నాటినుండి యురోపియనులు తమజీవితంలో కళను ప్రవేశపెట్టుకోటానికి&nbsp;<BR>ప్రయత్నం చేస్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">నేను: మహరాజ్‌, మనం యిలా మాట్లాడుకోవటం ఎవరైనా వింటే, మీవి&nbsp;<BR>నిరాశాభావా లనుకుంటారు.</FONT></p>
<hr class="puTa_virupu">
<table><tr><td><a class=puTa_lanke href=puTa3099.html>p3099</a></td><td>p3100</td><td><a class=puTa_lanke href=puTa3101.html>p3101</a></td></tr></table>
</div></body></html>
