<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa308.html>p308</a></td><td>p309</td><td><a class=puTa_lanke href=puTa310.html>p310</a></td></tr></table>


<p><FONT FACE="SHREE900, SHREE, sans-serif" SIZE="3">నిందాస్తుతులను మానుకొంటారు. నిన్నేదీ బాధించజాలదని గ్రహించు. ఎలా?&nbsp;<BR>నువ్వు ముక్తుడవు కాదా? ఆత్మవు కాదా? పరమాత్మ మన ప్రాణాలకు ప్రాణం,&nbsp;<BR>చెవులకు చెవి, కన్నులకు కన్ను.</FONT></p>
<p><FONT FACE="SHREE900, SHREE, sans-serif" SIZE="3">రక్షకభటుడిచేత తరుమబడుతున్న వ్యక్తి మాదిరి లోకంలో చరిస్తూ,&nbsp;<BR>మనం విశ్వసౌందర్యాన్ని కొంచెంకొంచెమే చూడగలుగుతున్నాం. ఈ జడుపంతా&nbsp;<BR>జడాన్ని నమ్మివుండటంతో ఏర్పడుతోంది. అంతఃకరణం దాని మరుగున&nbsp;<BR>వుండటంతో జడానికి స్థితి ఏర్పడుతోంది, మనకు గోచరించేది ప్రకృతినుంచి&nbsp;<BR>వడియకట్టబడుతూన్నట్లు వ్యక్తమయ్యే బ్రహ్మమే.</FONT></p>
<p><FONT FACE="SHREE902-Italic, SHREE, sans-serif" SIZE="3">ఆదివారం, జూన్‌ 23</FONT></p>
<BR>
<p><FONT FACE="SHREE900, SHREE, sans-serif" SIZE="3">ధీరుడవై, నిష్కపటివై మెలగు; ఇలావుండి శ్రద్ధతో ఏ మార్గాన్ని నువ్వు&nbsp;<BR>అవలంబించినా సాఫల్యతను పొంది తీరతావు. గొలుసులోని ఒక కడియాన్ని&nbsp;<BR>చేపట్టితే, క్రమంగా గొలుసంతా చేచిక్కుతుంది. వృక్షమూలంలో నీరుపెట్టు,&nbsp;<BR>అంటె భగవంతుణ్ణి ప్రాపించు, అప్పుడు వృక్షానికంతటికీ నీరు పోసినవాడవే;&nbsp;<BR>భగవంతుణ్ణి పొందితే, సమస్తమూ పొందినవారమే.</FONT></p>
<p><FONT FACE="SHREE900, SHREE, sans-serif" SIZE="3">పాక్షికబుద్ధే లోకానికి చేటు. ఎన్ని పక్షాల పెంపొందించుకోగలిగినా,&nbsp;<BR>ఎన్ని ఆత్మలు నీకున్నా, అన్ని ఆత్మలగుండా - భక్తుడిగుండా జ్ఞానిగుండా -&nbsp;<BR>విశ్వాన్ని కాంచగలుగుతావు. నీ స్వభావాన్ని నిర్ణయించుకొని తన్నిష్ఠుడవై&nbsp;<BR>వుండు. (ప్రారంభావస్థలో) సాధనకు నిష్ఠే ఉపాయం. శ్రద్ధా దీక్షా అబ్బితే ఆ&nbsp;<BR>ఉపాయమే సమస్తాన్నీ ప్రాపింపచేస్తుంది. ప్రార్థనాలయాలు, సిద్ధాంతాలు, సంప్ర-&nbsp;<BR>దాయాలు - యివన్నీ లేతమొక్కను పరిరక్షించే కంచెల వంటివి. మొక్క చెట్టు&nbsp;<BR>అయ్యేనిమిత్తం కాలక్రమాన వీటిని ఊడదీయవలసి వుంటుంది. కాబట్టి వివిధ&nbsp;<BR>మతాలూ బైబిలూ వేదాలూ వాదాలూ - అన్నీ లేతమొక్కకు తోట్టెవంటివి, కాని&nbsp;<BR>అది దాన్లోనుంచి వెలువడాలి. ఒకవిధంగా చూస్తే, నిష్ఠ అనేది మొక్కను తొట్టెలో&nbsp;<BR>వుంచటం వంటిది, వికాసం పొంద ప్రయత్నించే వ్యక్తిని ఇష్టమార్గంలో పెట్టి&nbsp;<BR>కాపాడటం వంటిది.</FONT></p>

<p><FONT FACE="SHREE900, SHREE, sans-serif" SIZE="3">‘అల’ను గమనించవద్దు, ‘సముద్రాన్నే’ గమనించు; చీమకూ బ్రహ్మకూ&nbsp;<BR>వ్యత్యాసంలేదని గ్రహించు. ప్రతి కీటకమూ క్రీస్తుప్రభువు సోదరుడే. ఒకరు&nbsp;<BR>అధికులనీ మరొకరు అధములనీ నువ్వెలా చెప్పగలవు? ఎవడి స్థానంలో వాడు&nbsp;<BR>అధికుడే. మనం యిక్కడా, సూర్యుడిలోను, నక్షత్రాల్లోనుకూడ వున్నాం. ఆత్మ&nbsp;<BR>దేశకాలాద్యతీతం, సర్వగతం. భగవంతుణ్ణి కీర్తించే ప్రతి జిహ్వా నా జిహ్వే,&nbsp;<BR>విశ్వాన్ని గాంచే ప్రతి నేత్రమూ నా నేత్రమే. మనం ఎక్కడా బద్ధులం కాలేదు;</FONT></p>
<hr class="puTa_virupu">
<table><tr><td><a class=puTa_lanke href=puTa308.html>p308</a></td><td>p309</td><td><a class=puTa_lanke href=puTa310.html>p310</a></td></tr></table>
</div></body></html>
