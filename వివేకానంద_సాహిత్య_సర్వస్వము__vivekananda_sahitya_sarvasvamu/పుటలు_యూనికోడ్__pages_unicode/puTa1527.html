<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1526.html>p1526</a></td><td>p1527</td><td><a class=puTa_lanke href=puTa1528.html>p1528</a></td></tr></table>
<p><FONT FACE="SHREE900, SHREE, sans-serif" SIZE="3">298 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">చేసికోజాలం. అయినా కారణత్వమంటే ఏమో మనకు తెలీదు. ఈ మూడు&nbsp;<BR>(ఆకాశం) కాలం, కారణత్వం ప్రతి సంభవంలో వుంది. కాని అవి మాత్రం&nbsp;<BR>ఇంద్రియగోచరమైన విషయాలు కావు. తెలిసికోవడానికి పూర్వం, ప్రతి&nbsp;<BR>పదార్థంయొక్క, ఆకార నిర్మాణానికి ఆధారమైన రూపాలలా వుంటాయి.&nbsp;<BR>ద్రవ్యంతో చేరిన కాలాకాశ కారణాలే పదార్థం; మనస్సుకూడ అలాంటిదే.</FONT></p>
<p><FONT FACE="SHREE900, SHREE, sans-serif" SIZE="3">ఈ విషయాన్ని వేరొక విధంగా చెప్పవచ్చు. ప్రతి పదార్థం ద్రవ్యం, నామం,&nbsp;<BR>రూపంయొక్క సముదాయం. నామ, రూపాలు పోతాయి కానీ, ద్రవ్యమెప్పుడూ&nbsp;<BR>ఒకేవిధంగా వుంటుంది. ద్రవ్యం, నామం, రూపం కలిసి ఈ కుండగా రూపు-&nbsp;<BR>దిద్దుకుంది. అది పగిలిన తర్వాత దాన్ని కుండ - అని మీరు పిలువరు. అంతే-&nbsp;<BR>కాక, కుండ ఆకారాన్ని మీరు చూడరు. దాని నామ, రూపాలు అదృశ్య&nbsp;<BR>మౌతాయి. కాని ద్రవ్యం మిగులుతుంది. ద్రవ్యమందలి భిన్నత్వం, నామ,&nbsp;<BR>రూపాలచేత ఏర్పడింది. అవి అదృశ్యమవుతాయి కాబట్టి, అవి నిజాలు కావు.&nbsp;<BR>మనచే ప్రకృతి అని పిలువబడేది నిర్వికారమైన, అవినాశమైన ద్రవ్యం కాదు. ఆ&nbsp;<BR>దేశ కాల కారణాలే ప్రకృతి. ప్రకృతి అంటే, నామ రూపాలు. ప్రకృతే మాయ.&nbsp;<BR>మాయ అంటే, నామరూపాలతో సృజింపబడే వస్తుసముదాయం. మాయ నిజం&nbsp;<BR>కాదు. అది సత్యమైతే దానిని నాశనం చేయడం, మార్చడం సాధ్యంకాదు. ద్రవ్యం&nbsp;<BR>కంటికి కనిపించని విషయం. మాయ కళ్లకు కనబడేది. ఏదీ నశింప చేయజాలని&nbsp;<BR>నిజమైన ‘నేను’ అనేది వుంది. దాంతోపాటు, నిత్యపరివర్తనకు గురి అవుతూ&nbsp;<BR>అదృశ్యమవుతూన్న ‘నేను’ కూడ వుంది.</FONT></p>
<p><FONT FACE="SHREE900, SHREE, sans-serif" SIZE="3">విషయమేమంటే, అస్తిత్వంకల ప్రతి పదార్థానికి రెండు అవస్థలున్నాయి.&nbsp;<BR>ఒకటి కనబడనిది, నిర్వికారం, అవినాశం. వేరొకటి కనబడేది, మార్పు చెందేది,&nbsp;<BR>నశించేది. మానవుడు నిజమైన స్వభావంచేత ద్రవ్యం, ఆత్మ - ఈ ఆత్మ&nbsp;<BR>ఎన్నటికీ మారనిది, ఎన్నటికీ నాశనం కానిది; కాని, అది ఒక రూపం ధరిం-&nbsp;<BR>చినట్లు, అదొక నామంతో వున్నట్లు కనపడుతుంది. ఈ రూపం, నామం,&nbsp;<BR>ఎప్పుడూ మార్పు చెందుతాయి, నశిస్తాయి. అయినా మానవులు బుద్ధిహీనులై,&nbsp;<BR>మార్పుచెందే ఈ అవస్థలో, శరీరంలో, మనస్సులో శాశ్వతత్వంకోసం&nbsp;<BR>అన్వేషిస్తారు. అట్టి అమృతత్వం నాకు అవసరం లేదు.</FONT></p>
<p><FONT FACE="SHREE900, SHREE, sans-serif" SIZE="3">నాకు, ప్రకృతికికల సంబంధమేమి? ప్రకృతి నామ, రూపాలకు, దేశకాల&nbsp;<BR>కారణాలకు ప్రతినిధిగా వుండేంత వరకు, నేను ప్రకృతిలో భాగాన్ని కాను.&nbsp;<BR>ఎందుకంటే నేను స్వతంత్రుణ్ణి, అమర్త్యుడిని, నిర్వికారుడిని, అనంతుడిని; నాకు&nbsp;<BR>స్వేచ్ఛ వుందా లేదా, అన్న ప్రశ్నే కలుగదు. అన్ని ఇష్టాలకూ నేను అతీతుణ్ణి. ఎక్క-&nbsp;<BR>డైనా ఇచ్ఛ - వుంటే అది ఎన్నటికి స్వతంత్రం కాజాలదు. ఇచ్ఛకు</FONT></p>
<hr class="puTa_virupu">
<table><tr><td><a class=puTa_lanke href=puTa1526.html>p1526</a></td><td>p1527</td><td><a class=puTa_lanke href=puTa1528.html>p1528</a></td></tr></table>
</div></body></html>
