<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa533.html>p533</a></td><td>p534</td><td><a class=puTa_lanke href=puTa535.html>p535</a></td></tr></table>
<p><FONT FACE="SHREE900, SHREE, sans-serif" SIZE="3">పునర్జన్మ</FONT></p>
<p><FONT FACE="TimesNewRoman, Times, serif" SIZE="2">1 1 9</FONT></p>
<p><FONT FACE="SHREE900, SHREE, sans-serif" SIZE="3">యుక్తులు, ప్రతికూలాలైన యుక్తులు అనేకం వున్నాయి. ఆ సిద్ధాంతం తరఫున&nbsp;<BR>పోరాడడానికి కొమ్ములు తిరిగిన మేధావులు ప్రతియుగంలోను నడుంకట్టారు.&nbsp;<BR>మనం గ్రహింపగలిగినంత వరకు, వ్యష్టాత్మ వుంటే, దానికి పూర్వజన్మ వుండి&nbsp;<BR>తీరవలసిందే. ఆత్మ అవిభాజ్యం కాక, మాధ్యమిక బౌద్ధు లన్నట్లు వివిధ&nbsp;<BR>‘స్ఖందాల’ సమవాయమే ఐతే, తమ వాదాన్ని సమర్థించడానికి పూర్వజన్మను&nbsp;<BR>ఒప్పుకోవడం వారికికూడా అనివార్యమైంది.</FONT></p>
<p><FONT FACE="SHREE900, SHREE, sans-serif" SIZE="3">అనంతమైన సత్తకు ‘ఆది’ వుండటం కుదరదనే ప్రతిపాదనను కాదనటం&nbsp;<BR>సాధ్యం కాదు. దీన్ని పరాస్తం చేయడానికి ‘దేవుడు సర్వశక్తిమంతుడనీ’, ‘యుక్తి&nbsp;<BR>కెంత విరుద్ధమైన దానినైనా సరే భగవచ్ఛక్తి సాధింపగల’ దనీ నచ్చచెప్పడానికి&nbsp;<BR>కొందరు ప్రయత్నించారు. కొందరు ధీమంతులు సైతం యిలాటి కుయుక్తిని&nbsp;<BR>ఆమోదించటం శోచనీయం.</FONT></p>
<p><FONT FACE="SHREE900, SHREE, sans-serif" SIZE="3">భగవంతుడు విశ్వకారణుడు. దృశ్యమైన దానికంతా సర్వసామాన్య కారణం&nbsp;<BR>దేవుడు. సంఘటనల సహజ హేతువులను మానవాత్మలో కనుక్కోవడమే మన&nbsp;<BR>సమస్య కాబట్టి ‘ఈ జంత్ర దయ్యపు’ (అంటే సంఘటనల హేతువులను దేవ-&nbsp;<BR>తలకో, దయ్యాలకో ఆపాదించటం) సమాధానానికి సందర్భశుద్ధి లేదు. ఆ&nbsp;<BR>సమాధానం చెప్పటం అజ్ఞానాన్ని ఒప్పుకోవటమే. మానవ విజ్ఞానంలో ప్రతిశా-&nbsp;<BR>ఖలోను ప్రతిప్రశ్నకు మన మీ సమాధానాన్నే చెప్పి జిజ్ఞాసనే, జ్ఞానాన్నే పూర్తిగా&nbsp;<BR>ఆపవచ్చు. ఇది మొదటి విషయం.</FONT></p>
<p><FONT FACE="SHREE900, SHREE, sans-serif" SIZE="3">రెండవ విషయం ఏమిటంటే, దేవుడు సర్వశక్తి అనే మాటనే ప్రతి&nbsp;<BR>పర్యాయం చెప్పటం పదాలతో వ్యూహమల్లటం. కారణం, కారణంగా - కార్యా-&nbsp;<BR>నికి చాలివుంటుందని మన మెరుగుదుం. మన మెరుగగల దంతే. అంతకంటే&nbsp;<BR>ఏమీ కాదు. అందుచేత నిరవధికమైన కార్యాన్ని మన మెంత తెలుసుకుంటామో&nbsp;<BR>సర్వశక్తియైన కారణాన్ని మనమంతే తెలుసుకుంటాం. ఇంతేకాదు. దేవుణ్ణి గురిం-&nbsp;<BR>చిన మన ఆశయాలన్నీ పరిచ్ఛిన్నాలే. జగత్కారణు డనటం కూడా దేవుని&nbsp;<BR>పరిచ్ఛేదించటమే.</FONT></p>
<p><FONT FACE="SHREE900, SHREE, sans-serif" SIZE="3">మూడవ విషయం: ఈ వాదాన్ని యింతవరకు అంగీకరించినా, ఇంత-&nbsp;<BR>కంటే సబబైన సమాధానాన్ని మనం చెప్పగలిగి వున్నంతవరకు ‘‘అభావం నుండి&nbsp;<BR>భావం పుట్టటం’’, ‘‘అనంతమైన దానికొక ఆది వుండటం’’ అనే యిలాటి&nbsp;<BR>అసంగతవాదాలను మనం అంగీకరించవలసిన ఆవశ్యకతలేదు.</FONT></p>
<p><FONT FACE="SHREE900, SHREE, sans-serif" SIZE="3">ఆత్మ ఇతఃపూర్వం లేదనడానికి పూర్వజన్మజ్ఞానం ఎవ్వరికీ లేకపోవటం&nbsp;<BR>ప్రబలకారణంగా కొందరు చెబుతారు. ఈ యుక్తిని సాధువని నిరూపించాలేగాని,&nbsp;<BR>వారు జీవాత్మ సమగ్రంగా స్మృతి ఆవరణలో యిమిడివుందని రుజువు చేయవలసి</FONT></p>
<hr class="puTa_virupu">
<table><tr><td><a class=puTa_lanke href=puTa533.html>p533</a></td><td>p534</td><td><a class=puTa_lanke href=puTa535.html>p535</a></td></tr></table>
</div></body></html>
