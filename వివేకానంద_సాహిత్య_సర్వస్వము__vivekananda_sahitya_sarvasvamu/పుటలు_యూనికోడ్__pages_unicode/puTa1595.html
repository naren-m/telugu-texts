<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1594.html>p1594</a></td><td>p1595</td><td><a class=puTa_lanke href=puTa1596.html>p1596</a></td></tr></table>
<p><FONT FACE="SHREE900, SHREE, sans-serif" SIZE="3">366 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">అంత తక్కువగా ఇతరుల కుపకారం చేయగలరనీ, ప్రపంచ చరిత్ర స్పష్టం&nbsp;<BR>చేస్తోంది. ఒక తెగవారు స్వార్థత్యాగులు; రెండో తెగవారు స్వార్థపరులు. క్షుద్రభో-&nbsp;<BR>గలాలసులై, ఆ భోగాలనే తిరిగికోరుతూండటం నీచ స్వార్థపరత, దాని మూలం&nbsp;<BR>సత్యాన్వేషణ పరత్వం కాదు; జీవకరుణ కాదు దీనికి మూలకందం! ‘‘నా కీ&nbsp;<BR>సర్వమూ రానీ; ఇతరుల జోలి నాకేల?’’ అనే నీచ సంకల్పంనుండీ, మానవ&nbsp;<BR>హృదయంలోని క్షుద్ర స్వార్థచింతనుండీ, ఇది వెలువడుతోందని నా భావం.&nbsp;<BR>తామొక అల్పజీవికి ఉపకారం చేయగలిగితే, అందుకోసం నూరు&nbsp;<BR>జన్మలైనా అర్పణ చేయగలిగిన ప్రాచీన ఋషులవంటి, పురాణ ప్రవక్తల&nbsp;<BR>వంటి ధర్మస్వభావులను నేను ఇప్పుడుకూడ చూడగోరుతాను. నీతిపరత్వం,&nbsp;<BR>పరోపకారదీక్ష మాటలేనా? ఈ కాలపు వ్యర్థప్రలాపాలే అవి!</FONT></p>
<p><FONT FACE="SHREE900, SHREE, sans-serif" SIZE="3">గౌతమబుద్ధుని పోలు మహానీతిశాలురను నేను చూడగోరుతాను. అతనికి&nbsp;<BR>సగుణ బ్రహ్మంలో విశ్వాసంలేదు. జీవాత్మ వుందని అతడు నమ్మలేదు. వానిని&nbsp;<BR>గూర్చిన ఆలోచనే అతడు పెట్టుకోలేదు. అతడు పూర్తిగా అజ్ఞేయవాది. అయినా,&nbsp;<BR>ఎవరికోసమైనా తన ప్రాణాలర్పించడానికి సిద్ధంగా వుండిన&nbsp;<BR>మహనీయుడు. పరోపకారానికై తన జీవితాన్ని అర్పించిన మహాత్ముడు! సదా&nbsp;<BR>సమష్టి క్షేమాన్నే విచారించిన ఘనుడు! ఆతని జన్మ వృత్తాంతాన్ని వర్ణించే&nbsp;<BR>సందర్భంలో అతడు జనులకు మేలు చేయడానికై, జగత్కల్యాణార్థమై&nbsp;<BR>పుట్టినట్లు చరిత్రకారుడు చక్కగా వ్రాశాడు. అతడు అడవులకు వెళ్లి తపస్సు&nbsp;<BR>చేసింది తన ముక్తిని సాధించుకోవడంకోసం కాదు. ఈ లోకమంతా దహించు-&nbsp;<BR>కొనిపోతున్నట్లు, అందుండి దాన్ని విముక్తి చేసే మార్గాన్ని అన్వేషించడం తన&nbsp;<BR>కర్తవ్యమనీ అతడు భావించాడు. ‘‘భూలోకంలో ఇంత దుఃఖమెందుకుంది?’’&nbsp;<BR>అన్నదే అతని జీవితమంతటిని లోబరుచుకొన్న సమస్య! మనం బుద్ధునివంటి&nbsp;<BR>ధర్మస్వభావులమని చెప్పగలమా?</FONT></p>
<p><FONT FACE="SHREE900, SHREE, sans-serif" SIZE="3">నరుడు స్వార్థపరుడైనకొద్దీ, అవినీతిపరు డవుతూంటాడు. ఈ&nbsp;<BR>సత్యం జాతులకుకూడ అన్వయిస్తుంది. స్వార్థచింతన కలిగిన జాతి, లోకంలో-&nbsp;<BR>కంతటికీ క్రూరం, దుష్టం. అరేబియా ప్రవక్త ప్రచారం చేసిన మతంకంటె&nbsp;<BR>ఎక్కువగా ద్వైతభావాన్ని పట్టుకొని వ్రేలాడిన మతం ఇంకొకటి లేదు. అంత రక్త-&nbsp;<BR>పాతం కలిగించిన, ఇతరులపట్ల అంత ద్వేషాన్ని చూపిన మతం ఇంకొకటి లేదు.&nbsp;<BR>ఆ బోధనలను నమ్మని నరులను చంపు డనిన విధి ఖురాన్‌లో వుంది; అట్టి&nbsp;<BR>వాళ్లను చంపడమే వారిపట్ల కరుణ జూపడం. నమ్మకంలేని వాళ్లను&nbsp;<BR>చంపడమే, సౌందర్యమూర్తులైన అప్సరసలు, అనంతమైన విషయభోగాలూ</FONT></p>
<hr class="puTa_virupu">
<table><tr><td><a class=puTa_lanke href=puTa1594.html>p1594</a></td><td>p1595</td><td><a class=puTa_lanke href=puTa1596.html>p1596</a></td></tr></table>
</div></body></html>
