<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3744.html>p3744</a></td><td>p3745</td><td><a class=puTa_lanke href=puTa3746.html>p3746</a></td></tr></table>

<p><FONT FACE="TimesNewRoman, Times, serif" SIZE="2">1 1 8</FONT></p>
<p><FONT FACE="SHREE900, SHREE, sans-serif" SIZE="3">దేశమంతా ఒక్కటై నిలబడి నా కిక్కడ స్వాగతం పలికింది. లక్షలమంది&nbsp;<BR>జనం జయజయధ్వానాలు చేశారు. రాజులు నా వాహనాన్ని లాగారు. ముఖ్య&nbsp;<BR>పట్టణ వీథులన్నీ దివ్యవాక్యాలతో కూడిన ఆర్చీలతో అలంకరింపబడ్డాయి! ఇలా-&nbsp;<BR>టివి మరెన్నో! ఇదంతా త్వరలోనే ఒక పుస్తకరూపంలో రాబోతోంది. నీ కొక&nbsp;<BR>ప్రతి పంపబడుతుంది. కాని దురదృష్టవశాత్తు ఇంగ్లండ్‌లో పడ్డ కఠిన శ్రమచేత&nbsp;<BR>నేను పూర్తిగా డస్సిపోయాను. దక్షిణభారతదేశంలోని దుర్భరమైన వేడి నన్ను&nbsp;<BR>పూర్తిగా పడక పెట్టించింది. అందువల్ల భారతదేశంలోని యితర ప్రాంతాలకు&nbsp;<BR>పోవాలనే ఉద్దేశాన్ని మానుకొని, వెంటనే డార్జిలింగ్‌ రావలసి వచ్చింది. ప్రస్తుతం&nbsp;<BR>చాలవరకు స్వస్థతగానే వున్నాను. ఇంకొక నెల ఆల్మోరాలో వుంటే పూర్తిగా కోలు-&nbsp;<BR>కొంటాను. మరోమాట. ఇప్పుడే యూరప్‌కు వచ్చే అవకాశం జారిపోయింది.&nbsp;<BR>వచ్చే ఆదివారం రాజా అజిత్‌సింగ్‌, మరికొందరు రాజాలు ఇంగ్లండ్‌ వెళు&nbsp;<BR>తున్నారు. తమతోకూడ రమ్మని వాళ్లు నన్ను ఎంతో బలవంతపెట్టారు. కాని&nbsp;<BR>దురదృష్టవశాత్తు వైద్యులు యిప్పుడే నేను శారీరక, మానసిక శ్రమ పడకూడదని,&nbsp;<BR>ఆ కారణంగా ప్రయాణం చెయ్యకూడదని అడ్డుపెట్టారు. కాబట్టి త్వరలోనే వెళ్ల-&nbsp;<BR>వచ్చుననే ఉద్దేశంతో ప్రయాణాన్ని మానుకోవలసి వచ్చింది.</FONT></p>
<p><FONT FACE="SHREE900, SHREE, sans-serif" SIZE="3">ఈపాటికి డాక్టర్‌ బారోస్‌ అమెరికా చేరుకొని వుంటారని తలుస్తాను.&nbsp;<BR>పాపం దురభిమానంతో కూడుకొన్న క్రైస్తవబోధ చెయ్యటానికి అత డిక్కడికి&nbsp;<BR>వచ్చాడు. ఎవరూ అతడి బోధనలను చెవి ఒగ్గి ఆలకించలేదు. కాని వారు అతడి&nbsp;<BR>పట్ల అత్యంత ఆదరాన్ని చూపించారు. అదంతా నా ఉత్తరం ప్రభావమే. కాని&nbsp;<BR>నే నతడికి వివేకాన్ని కలిగించలేకపోయాను. పైపెచ్చు అతడు విచిత్రమైన వ్యక్తిగా&nbsp;<BR>కనిపించాడు. నేను స్వదేశానికి రాగానే కలిగిన జాతీయోత్సాహాన్ని చూసి అతడు&nbsp;<BR>పిచ్చెత్తినట్లు ఐనాడని విన్నాను. ఏ విధంగానైనా యింతకంటె వివేకవంతుణ్ణి మీ&nbsp;<BR>రిక్కడికి పంపి వుండాల్సివుంది. డాక్టర్‌ బారోస్‌వల్ల హిందువుల అభిప్రాయంలో&nbsp;<BR>విశ్వమత మహాసభ హాస్యాస్పదమైపోయింది. ఆధ్యాత్మిక విషయాల్లో భారత&nbsp;<BR>దేశానికి ఎదురుగా నిలబడగల దేశం మరొకటిలేదు; కాని అదేం చిత్రమోగాని&nbsp;<BR>క్రైస్తవ దేశాలనుండి యిక్కడకు వచ్చిన వారందరిని, ప్రాచీనమైన ఒక పిచ్చి అభి-&nbsp;<BR>ప్రాయం ఆవేశించింది. క్రైస్తవులు అధికారవంతులు, ధనవంతులనీ, హిందువులు&nbsp;<BR>కారనీ, అందువల్ల హిందూమతంకంటె క్రైస్తవమతం గొప్పదనీ వారి అభి-&nbsp;<BR>ప్రాయం. సరిగా యిదే కారణంచేత, హిందూమతం ఒక మతమని అనిపించు-&nbsp;<BR>కొంటుందని, క్రైస్తవమతం ఆ మాటకు తగదని హిందువులు వారికి తగినట్లు&nbsp;<BR>సమాధాన మిస్తారు. కాబట్టే పశుతుల్యమైన యీ లోకంలో మోసమే పైకి</FONT></p>
<hr class="puTa_virupu">
<table><tr><td><a class=puTa_lanke href=puTa3744.html>p3744</a></td><td>p3745</td><td><a class=puTa_lanke href=puTa3746.html>p3746</a></td></tr></table>
</div></body></html>
