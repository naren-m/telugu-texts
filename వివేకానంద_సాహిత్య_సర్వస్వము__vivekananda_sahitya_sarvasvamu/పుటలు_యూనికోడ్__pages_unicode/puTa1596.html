<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1595.html>p1595</a></td><td>p1596</td><td><a class=puTa_lanke href=puTa1597.html>p1597</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - చతుర్థ భాగం</FONT></p>
<p><FONT FACE="SHREE900, SHREE, sans-serif" SIZE="3">367</FONT></p>
<p><FONT FACE="SHREE900, SHREE, sans-serif" SIZE="3">ఎక్కువగావున్న స్వర్గానికి పోవడానికి అమోఘ సాధనం. అటువంటి విశ్వాసాల&nbsp;<BR>మూలంగా, లోకంలో ఎంతటి రక్తపాతం సంభవించిందో ఆలోచించండి.</FONT></p>
<p><FONT FACE="SHREE900, SHREE, sans-serif" SIZE="3">క్రీస్తు మతంలో అపరిణతత చాలా తక్కువ. క్రీస్తు బోధించిన అసలు&nbsp;<BR>మతానికి, వేదాంత మతానికి అంతగా భేదం లేదు. అందులోకూడ ద్వైత&nbsp;<BR>భావముంది; కాని ఆ పరమావధికి ప్రజలను చేర్చడానికిగాను వారికాధారంగా,&nbsp;<BR>స్థూలతరమైన ఊతను అందించడానికై, ద్వైత భావాలనుకూడ ఆయన&nbsp;<BR>బోధించాడు. ‘‘స్వర్గంలో వున్న మన తండ్రి-’’ అని బోధించిన ఆ ప్రవక్త&nbsp;<BR>‘‘నేను, నా తండ్రీ ఒక్కరమే’’ అనికూడ బోధించాడు. ‘‘స్వర్గంలోని తండ్రి’’&nbsp;<BR>ద్వారానే ‘‘నాకూ నా తండ్రికి అభేదం’’ అనే ఆదర్శాన్ని చేరడం సాధ్యమని&nbsp;<BR>అతనికి తెలుసు. క్రీస్తు బోధించిన అసలు మతంలో ఆశీస్సులు, ప్రేమ మాత్రమే&nbsp;<BR>కనిపిస్తాయి; కానీ, దానిలో అపరిపక్వభావాలు ప్రవేశించగానే, అది అరేబియా&nbsp;<BR>ప్రవక్త మతం కంటెకూడ అంత గొప్పదికాని స్థితికి దిగిపోయింది. ఈ&nbsp;<BR>సంకుచితాత్మకై పెనగులాడటం, ఈ ఇహలోకంలోనే కాక, మరణానంతరం-&nbsp;<BR>కూడ, ఈ ‘‘అహం’’ స్థిరంగా వుండాలని కోరుతూ, దాన్ని పట్టుకొని&nbsp;<BR>ప్రాకులాడడం మౌఢ్యం కదా? కానీ, దీన్నే వాళ్లు స్వార్థరాహిత్యమనీ, నీతికి&nbsp;<BR>పునాది అనీకూడ చెబుతారు. నీతికిది పునాది కావడం నిజమైతే, మనల్ని ఇక&nbsp;<BR>దైవమే రక్షించాలి! వివేకవంతులైన స్త్రీ పురుషులు సైతం, ఈ క్షుద్రవ్యష్టిత్వం&nbsp;<BR>పోతే, నీతే ధ్వంసమవుతుందని భ్రమించి, దాన్ని అంతం చేయడంపైనే నీతి&nbsp;<BR>ధర్మం ఆధారపడుతుందంటే - నిర్ఘాంతపోయి చూడటం ఆశ్చర్యకరంగా&nbsp;<BR>అనిపిస్తోంది. విశ్వకల్యాణానికి, నైతిక క్షేమానికి, ధర్మ సంజ్ఞగా వుండేది ఈ&nbsp;<BR>‘అహం’ కాదు. ‘త్వం’ (నీవు) అనేది. స్వర్గనరకాలు వుంటే ఏమి? లేకపోతే&nbsp;<BR>ఏమి? ఆత్మ వున్నా లేకున్నా ఏమి కొదువ? నిర్వికారబ్రహ్మం వుందో లేదో&nbsp;<BR>ఎవరికి కావాలి ఆ గొడవ? ప్రపంచం ప్రత్యక్షంగా కనిపిస్తోంది; అందులో&nbsp;<BR>దుఃఖం నిండివుంది. ఆ బుద్ధుడు చేసినట్లుగా ప్రపంచంలోకి వెళ్లి ఆ దుఃఖాన్ని&nbsp;<BR>తగ్గించండి; లేదా ఆ ప్రయత్నంలో ప్రాణార్పణం చేయండి. నిన్ను&nbsp;<BR>(‘‘అహం’’ను) మరచిపోండి. ఆస్తికుడవైనా, నాస్తికుడవైనా, అజ్ఞేయవాదివైనా,&nbsp;<BR>వేదాంతివైనా, క్రైస్తవుడివైనా, మహమ్మదీయుడివైనా - నీవు ముందుగా నేర్చుకో-&nbsp;<BR>వలసిన ధర్మమిదే; - అందరికీ విస్పష్టంగా తెలిసిన నీతిపాఠం ఈ సంకుచి&nbsp;<BR>తాత్మను రూపుమాపి, సత్యాత్మను ప్రతిష్ఠించుకొనడమే సుమండీ!</FONT></p>
<p><FONT FACE="SHREE900, SHREE, sans-serif" SIZE="3">బండి చక్రంలాగ, ఒకదాని ప్రక్క ఒకటిగా రెండు శక్తులు నడుస్తూం-&nbsp;<BR>టాయి. ఒకటి - ‘‘నేను’’ (అహం) అంటూ వుంటుంది. రెండవది ‘‘నేను&nbsp;<BR>కాదు’’ (నాహం) అంటూ వుంటుంది. ఇవి మనిషిలోనే కాక, పశువుల్లోనూ,</FONT></p>
<hr class="puTa_virupu">
<table><tr><td><a class=puTa_lanke href=puTa1595.html>p1595</a></td><td>p1596</td><td><a class=puTa_lanke href=puTa1597.html>p1597</a></td></tr></table>
</div></body></html>
