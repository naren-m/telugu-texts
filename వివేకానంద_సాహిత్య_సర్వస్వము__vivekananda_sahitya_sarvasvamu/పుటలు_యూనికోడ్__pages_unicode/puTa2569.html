<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2568.html>p2568</a></td><td>p2569</td><td><a class=puTa_lanke href=puTa2570.html>p2570</a></td></tr></table>
<p><FONT FACE="SHREE900, SHREE, sans-serif" SIZE="3">భగవద్గీత - 2</FONT></p>
<p><FONT FACE="Bookman-Light, Bookman, serif" SIZE="2">133</FONT></p>
<p><FONT FACE="SHREE900, SHREE, sans-serif" SIZE="3">‘‘తాబేలు తన కాళ్లను లోపలికి ముడుచుకొని, దెబ్బకొట్టినప్పటికీ ఒక్క&nbsp;<BR>కాలునైనా ఎలా బైటపెట్టదో, అలాగే స్థితప్రజ్ఞుడు తన ఇంద్రియాలను ఇంద్రి-&nbsp;<BR>యార్థాలనుండి మరల్చుకోగలడు.’’ (</FONT><FONT FACE="TimesNewRoman, Times, serif" SIZE="2">II-</FONT><FONT FACE="SHREE900, SHREE, sans-serif" SIZE="3">-58) అతడి ఇంద్రియాలను ఇంద్రి-&nbsp;<BR>యార్థాల వైపుకు పరుగెత్తేటట్లు బలాత్కరింపగల దేదీలేదు. ఏ ఆకర్షణగాని, ఏది&nbsp;<BR>కాని అతణ్ణి కదల్పలేదు. విశ్వమే అతడిమీద కూలిపోయినా అతడి మనస్సు తొణ-&nbsp;<BR>కదు.</FONT></p>
<p><FONT FACE="SHREE900, SHREE, sans-serif" SIZE="3">‘‘ఇక్కడ మరో ప్రశ్న తలెత్తుతుంది; ఒక్కో సమయంలో కొందరు కొన్ని-&nbsp;<BR>రోజులు పస్తుంటారు... ఎలాంటి నీచుడైనా యిరవై రోజులు పస్తుంటే అతడు&nbsp;<BR>కొంత సాత్వికుడౌతాడు. పస్తుండటం, శరీరాన్ని హింసించుకోవటం, ప్రపం-&nbsp;<BR>చంలో అన్ని ప్రాంతాలవారిలోను వాడుకలో వున్నవేగాని, యివన్నీ నిరర్థకాలని&nbsp;<BR>కృష్ణుడి మతం. తన్ను తాను హింసించుకొన్న వ్యక్తి ఇంద్రియాలు తాత్కాలికంగా&nbsp;<BR>ఉపశమించవచ్చు; కాని తరువాత ఇరవైరెట్ల శక్తితో అవి తిరిగి విజృంభిస్తాయని&nbsp;<BR>కృష్ణుడంటాడు... మరి నువ్వు చెయ్యవలసిన దేమిటి? స్వభావానుగుణంగా నడు-&nbsp;<BR>చుకోవాలని అభిప్రాయం, శరీరహింస కూడదు. కర్మ చేస్తూనే వుండు. అను-&nbsp;<BR>బంధంమాత్రం వుండకుండా చూసుకో. నిస్సంగతని నేర్వని, పాటింపనివాడు&nbsp;<BR>స్థితప్రజ్ఞుడు కాలేడు.</FONT></p>
<p><FONT FACE="SHREE900, SHREE, sans-serif" SIZE="3">నేను బైటికెళ్లి కళ్లు తెరిచి చూసినప్పుడు ఎదురుగా ఏదైనా వుంటే అది&nbsp;<BR>నా కంటబడి తీరుతుంది. తప్పదు. మనస్సు ఇంద్రియాల వెంట పరుగెత్తు-&nbsp;<BR>తుంది. ఇప్పుడు ప్రకృతికి ప్రతిక్రియ చూపటాన్ని ఇంద్రియాలు మానుకోవాలి.</FONT></p>
<p><FONT FACE="SHREE900, SHREE, sans-serif" SIZE="3">‘‘సర్వభూతాలకు ఏది రాత్రో అప్పుడు సంయమి మేల్కొని వుంటాడు.&nbsp;<BR>అది అతడికి పగలు... దేనిలో సర్వభూతాలు మేల్కొని వుంటాయో అది పార-&nbsp;<BR>మార్థిక దృష్టివున్న మునికి రాత్రి.’’ (</FONT><FONT FACE="TimesNewRoman, Times, serif" SIZE="2">II-</FONT><FONT FACE="SHREE900, SHREE, sans-serif" SIZE="3">69) లోకం మేల్కొని వుండేది&nbsp;<BR>ఎందులో? ఇంద్రియజగత్తులో తిండి కావాలని, తాగుడు కావాలని, పిల్లలు&nbsp;<BR>కావాలని లోకులు కోరుకుంటారు. చివరికి వారు కుక్కచావు చస్తారు...&nbsp;<BR>ఇంద్రియవిషయాల్లో వారికి సదా మెలకువే... మతంకూడ అందుకే వారికి.&nbsp;<BR>తమకు కామినీకాంచనాలను, సంతతిని దేవుడు యింకా అధికంగా యిస్తూ తోడ్ప-&nbsp;<BR>డటం కోసమే వారు దేవు నొకణ్ణి కల్పించుకోవటం. తాము ఎక్కువ&nbsp;<BR>దివ్యులుగా అయేట్లు తమకు తోడ్పడే దేవుడు వారి కెప్పుడూ అక్కర్లేదు. ‘‘ఏ&nbsp;<BR>విషయంలో ప్రపంచమంతా మేల్కొని వుందో ఆ విషయంలో యోగి నిద్రిస్తుం-&nbsp;<BR>టాడు. ఏ విషయంలో మూఢులు నిద్రిస్తుంటారో, అక్కడ సంయమి&nbsp;<BR>మేల్కొని వుంటాడు.’’ (</FONT><FONT FACE="TimesNewRoman, Times, serif" SIZE="2">II-</FONT><FONT FACE="SHREE900, SHREE, sans-serif" SIZE="3">-69) --తాను పక్షిననో, పశువుననో, దేహాన్ననో&nbsp;<BR>కాక - తాను నాశంలేని, అమృతమైన అనంతాత్మనని గుర్తించే జ్యోతిర్మయ</FONT></p>
<hr class="puTa_virupu">
<table><tr><td><a class=puTa_lanke href=puTa2568.html>p2568</a></td><td>p2569</td><td><a class=puTa_lanke href=puTa2570.html>p2570</a></td></tr></table>
</div></body></html>
