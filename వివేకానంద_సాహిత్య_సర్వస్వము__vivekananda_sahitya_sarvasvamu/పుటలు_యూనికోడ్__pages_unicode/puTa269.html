<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa268.html>p268</a></td><td>p269</td><td><a class=puTa_lanke href=puTa270.html>p270</a></td></tr></table>
<p><FONT FACE="SHREE902, SHREE, sans-serif" SIZE="4">భక్తియోగం</FONT></p>
<BR>
<p><FONT FACE="SHREE900, SHREE, sans-serif" SIZE="3">పరాత్పరుడితో ఐక్యమవటానికి అనుసరించదగ్గ శాస్త్రీయ పవిత్ర&nbsp;<BR>విధానమే భక్తిమార్గం. మనకు మతానుభూతి లేదా సాక్షాత్కారం కలిగించే&nbsp;<BR>సులభతమమైన నిశ్చితమార్గం యిది.</FONT></p>
<p><FONT FACE="SHREE900, SHREE, sans-serif" SIZE="3">ఈ సాధనపథంలో నిర్దుష్టంగాను, పరిపూర్ణంగాను వుండవలసింది&nbsp;<BR>ఒక్కటే. అది భగవంతుడి పట్ల ప్రేమ.</FONT></p>
<p><FONT FACE="SHREE900, SHREE, sans-serif" SIZE="3">ప్రేమమార్గంలో ఐదు దశలు వున్నాయి.</FONT></p>
<p><FONT FACE="SHREE900-Italic, SHREE, sans-serif" SIZE="3">మొదటిది:</FONT><FONT FACE="SHREE900, SHREE, sans-serif" SIZE="3"> మానవుడికి సహాయం అవసరం; అతడికి కొంత భయం</FONT></p>
<p><FONT FACE="SHREE900, SHREE, sans-serif" SIZE="3">వుంది.</FONT></p>
<p><FONT FACE="SHREE900-Italic, SHREE, sans-serif" SIZE="3">రెండవది:</FONT><FONT FACE="SHREE900, SHREE, sans-serif" SIZE="3"> భక్తుడు దేవుణ్ణి జనకుడిగా చూసుకొంటాడు.&nbsp;<BR></FONT><FONT FACE="SHREE900-Italic, SHREE, sans-serif" SIZE="3">మూడవది:</FONT><FONT FACE="SHREE900, SHREE, sans-serif" SIZE="3"> అతడు దేవుణ్ణి జనకుడిగా దర్శిస్తాడు. అప్పుడు స్త్రీ&nbsp;<BR>లందరూ జగజ్జనని ప్రతిబింబాలుగా చూడబడతారు. భగవాన్మాతృభావంతో నిజ-&nbsp;<BR>మైన ప్రేమ ప్రారంభమవుతుంది.</FONT></p>
<p><FONT FACE="SHREE900-Italic, SHREE, sans-serif" SIZE="3">నాలుగవది:</FONT><FONT FACE="SHREE900, SHREE, sans-serif" SIZE="3"> వేరొక ప్రయోజనం ఆశించికాక ప్రేమానుభవ కాంక్షతోనే&nbsp;<BR>ప్రేమించటం. ప్రేమానుభవమే ప్రేమకు గమ్యం ఐనప్పుడు అది గుణాతీత&nbsp;<BR>మవుతుంది.</FONT></p>
<p><FONT FACE="SHREE900-Italic, SHREE, sans-serif" SIZE="3">ఐదవది:</FONT><FONT FACE="SHREE900, SHREE, sans-serif" SIZE="3"> సర్వేశ్వరుడితో సంయోగంలో ప్రేమ. ఇది ఐక్యానికి, అతీంద్రి-&nbsp;<BR>యానుభూతికి తీసుకుపోతుంది. మనం సగుణులం, నిర్గుణులం. అలాగే&nbsp;<BR>భగవంతుడుకూడ సగుణుడు, నిర్గుణుడు.</FONT></p>
<p><FONT FACE="SHREE900, SHREE, sans-serif" SIZE="3">ప్రార్థన, స్తోత్రం మార్గంలో పురోగమించటానికి అనుసరించదగ్గ ప్రాథమిక&nbsp;<BR>సాధనాలు. భగవన్నామ జపానికి అద్భుతమైనశక్తి వుంది.</FONT></p>
<p><FONT FACE="SHREE900, SHREE, sans-serif" SIZE="3">మంత్రమనేది శిష్యుడు మననం చేసుకోటానికి, జిజ్ఞాస చేయటానికి&nbsp;<BR>గురువు నిర్ణయించిన ప్రత్యేక శబ్దం లేక పవిత్రమైన వాక్యం లేక భగవన్నామం.&nbsp;<BR>ప్రార్థనకు, స్తోత్రానికి శిష్యుడొక వ్యక్తిత్వంలో ఏకాగ్రచిత్తుడు కావాలి. అదే ఇష్ట-&nbsp;<BR>దేవత.</FONT></p>
<p><FONT FACE="SHREE900, SHREE, sans-serif" SIZE="3">ఈ శబ్దాలు (మంత్రాలు) పదాల ధ్వనులు కావు. ఇవి సాక్షాత్తు దేవుడే.&nbsp;<BR>ఇవి మనలోనే వున్నవి. అతడినే భావించు. అతణ్ణి గురించే ముచ్చటించు. లౌకిక&nbsp;<BR>సుఖాన్ని కోరకు. ‘‘నువ్వు ఏ విధంగా భావిస్తావో ఆ విధంగానే అవుతావు,’’&nbsp;<BR>అని బుద్ధదేవుడు ధర్మోపన్యాసంచేస్తూ ప్రవచించాడు.</FONT></p>
<p><FONT FACE="SHREE900, SHREE, sans-serif" SIZE="3">అతీంద్రియస్థాయిని అందుకొన్న తరువాత కూడ భక్తుడు కిందిస్థాయికి&nbsp;<BR>దిగి ప్రేమిస్తాడు, ఉపాసిస్తాడు.</FONT></p>
<p><FONT FACE="ITCBookmanSWA,Bold, ITCBookman, sans-serif" SIZE="2"><B>261</B></FONT></p>
<hr class="puTa_virupu">
<table><tr><td><a class=puTa_lanke href=puTa268.html>p268</a></td><td>p269</td><td><a class=puTa_lanke href=puTa270.html>p270</a></td></tr></table>
</div></body></html>
