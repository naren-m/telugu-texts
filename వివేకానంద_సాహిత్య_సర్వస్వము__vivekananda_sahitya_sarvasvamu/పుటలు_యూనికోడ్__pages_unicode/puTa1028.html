<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1027.html>p1027</a></td><td>p1028</td><td><a class=puTa_lanke href=puTa1029.html>p1029</a></td></tr></table>
<p><FONT FACE="SHREE900, SHREE, sans-serif" SIZE="3">204 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">మనం మన ప్రకృతిలోని సూక్ష్మదేహాలను నిగ్రహించుకోగలిగితే, మనకున్న&nbsp;<BR>శారీరక బాధలు చాలావరకు తగ్గిపోతాయి. మనల్ని పీడించే అనేక చింతలు&nbsp;<BR>దూరమౌతాయి. కావలసిన దేమిటంటే, మనసులోని సూక్ష్మచలనాలను&nbsp;<BR>నిగ్రహించటం. సూక్ష్మచలనాలపై మన కదుపుంటే, అనేక దుష్ఫలితాలు దూర&nbsp;<BR>మౌతాయి. జీవితానికి సంబంధించినంత వరకూ, మనోనిగ్రహంవల్ల ఉపయోగం&nbsp;<BR>ఇదే. దీన్ని దాటితే, ఇంకా గొప్ప ఉపయోగముంటుంది.</FONT></p>
<p><FONT FACE="SHREE900, SHREE, sans-serif" SIZE="3">నే నిప్పుడు మరేమి తర్కించకుండా, కేవలం సిద్ధాంతాలనే మీకు చెబుతాను.&nbsp;<BR>ఒక జాతి అభివృద్ధి చెందటంలో, ఎన్ని దశలను దాటుతుందో, ఆ జాతిలోని&nbsp;<BR>ప్రతిమనిషి కూడా తన బాల్యంలో అన్నిదశలను దాటివుంటాడు. ఉన్న&nbsp;<BR>భేదమేమిటంటే, జాతికి ఆ దశలు గడవటంలో వేల సంవత్సరాలు పడితే, పిల్లవానికి&nbsp;<BR>కొన్ని సంవత్సరాలు మాత్రమే పడతాయి. ప్రాచీనకాలంలోని అనాగ&nbsp;<BR>రికుని లాంటి వాడు పసివాడు. ఆ పసివాడు తూనీగలను పట్టి నలుపుతాడు. కాబట్టి&nbsp;<BR>తన జాతిలో ఆ పిల్లవాడు ఆదిమ మానవునిలా అనాగరికుడు. అతను పెరుగుతూ&nbsp;<BR>తన జాతి పొందిన ప్రస్తుత అభ్యుదయ దశను చేరేవరకూ ఉన్న వివిధ దశలను&nbsp;<BR>గడుపుతూ వస్తాడు. ఈ దశల నన్నింటిని అతను చాలా త్వరగా గడిపి వేస్తాడు. అంతే&nbsp;<BR>తేడా. ఇప్పుడు మనిషి జాతిని మొత్తం తీసుకుందాం. లేదా జంతు&nbsp;<BR>జాలాన్నంతా మొత్తంగా తీసుకుందాం. అంటే ‘మనిషి’ కి దిగువనున్న జీవరాసులను&nbsp;<BR>మొత్తంగా గ్రహిద్దాం. ఈ మొత్తం కలిసి ఒకవైపు ప్రయాణిస్తున్నది. ఆ లక్ష్యాన్ని&nbsp;<BR>‘పరిపూర్ణత్వ’ మందాం. మనిషిజాతికి రాబోయే అభ్యుదయ సర్వస్వాన్ని&nbsp;<BR>గ్రహించిన స్త్రీ పురుషులు కొందరు జన్మిస్తారు. ఈ మొత్తం మానవజాతి అంతా,&nbsp;<BR>పరిపూర్ణత్వాన్ని పొందేవరకూ బహుజన్మలెత్తి వారితో&nbsp;<BR>పాటూ పరిపూర్ణత్వాన్ని పొందటానికి బదులు, ఈ దశల నన్నింటిని తమ జీవిత&nbsp;<BR>కాలంలోనే కొన్నిసంవత్సరాలలోనే గడిపి ఆ పరిపూర్ణత్వాన్ని ఇప్పుడే పొంద&nbsp;<BR>గలుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ పరిపూర్ణత్వాన్ని పొందటానికున్న ఈ పద్ధతిని మనం కొద్దికాలం     లోనే</FONT></p>
<BR>
<p><FONT FACE="SHREE900, SHREE, sans-serif" SIZE="3">- మనం శ్రద్ధావంతులమైతే - అమలుపరచవచ్చు. ఏ రకమైన విజ్ఞానంలేని&nbsp;<BR>కొంతమందిని సముద్రం మధ్యలో - ఒక దీవిలో ఉంచి, జీవించుటకు సరిపడినంత&nbsp;<BR>తిండి గుడ్డ వారికిచ్చి ఊరుకున్నామనుకుందాం; వారు క్రమంగా అభివృద్ధి&nbsp;<BR>నాగరికతను పెంచుకుంటారు. ఇది సహజపద్ధతి. దీనికి మనం కొన్నిసౌకర్యాలను&nbsp;<BR>సమకూర్చితే, ఈ నాగరికత త్వరగా పెరుగుతుంది. మనం చెట్లను త్వరగా పెంచటం&nbsp;<BR>లేదా! మనం వాటికి ఏ రకమైన దోహదం చేయకున్నా, అవి తమ స్వభావాన్ని&nbsp;<BR>అనుసరించి పెరుగుతాయి. అయితే అప్పుడు ఎక్కువకాలం పడుతుంది. అవి</FONT></p>
<hr class="puTa_virupu">
<table><tr><td><a class=puTa_lanke href=puTa1027.html>p1027</a></td><td>p1028</td><td><a class=puTa_lanke href=puTa1029.html>p1029</a></td></tr></table>
</div></body></html>
