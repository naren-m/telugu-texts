<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3.html>p3</a></td><td>p4</td><td><a class=puTa_lanke href=puTa5.html>p5</a></td></tr></table>


<p><FONT FACE="SHREE900, SHREE, sans-serif" SIZE="3">బించి పేరు ప్రతిష్ఠలేకాక, చాల ధనంకూడ ఆర్జించాడు. ఇతడు విలాసపురు-&nbsp;<BR>షుడు, పండితుడు, సంగీతప్రియుడు; అన్నిటికంటే మహోదారుడు. ఎంతో-&nbsp;<BR>మంది బీద చుట్టరికాలను తన ఇంట్లోనే ఉంచుకొని వారిని పోషించటమేకాక,&nbsp;<BR>తాగటానికిగాను వారికప్పుడప్పుడు సహాయం చేస్తూ ఉండేవాడు. ఆంగ్లం, పార-&nbsp;<BR>శీక భాషలలో పాండిత్యాన్ని గడించాడు. ప్రఖ్యాత పండితుల నతడు తన ఇంటికి&nbsp;<BR>రావించి వారితో చర్చించేవాడు. అలాగే ఉస్తాదులనుంచి సంగీతం నేర్చుకొని, వారి&nbsp;<BR>నప్పుడప్పు డాహ్వానించి మిత్రులతో సంగీతాన్నాస్వాదించేవాడు. అలాగే అతడు&nbsp;<BR>మంచి వంటవారిని ఏర్పాటుచేసి రుచికరమైన ఆహారపదార్థాలను వండించి లెక్క-&nbsp;<BR>లేని మిత్రులతోబాటు ఆరగిస్తూ ఆనందించుచుండేవాడు. ఆ రోజులలో అతని&nbsp;<BR>ఇంటి ఖర్చులు నెలకు వేయిరూపాయలకు పైగాఉండేవి. అన్ని విధాలా భర్తకు&nbsp;<BR>అనుగుణవతి ఐన సుగుణరాశి భువనేశ్వరీదేవి. ఇతర సుగుణాలతోబాటు ఆమెకు&nbsp;<BR>రామాయణం, మహాభారతం, మరెన్నో పురాణకథలు, జానపదకథలు, పాటలు&nbsp;<BR>కంఠస్థం. అటువంటిదామె అసాధారణ జ్ఞాపకశక్తి.&nbsp;<BR>భగవద్భక్తి, పేదలపట్ల సానుభూతి; అన్ని విధాల పరిస్థితులలోనూ సముచిత&nbsp;<BR>రీతిగా నడుచుకొనటం ఆమెకబ్బిన సహజగుణం. ఠీవిగా నడిచేటప్పుడామె మహా-&nbsp;<BR>రాణిగా కన్పించేది. ఇట్టి పుణ్యదంపతులకు పుత్రుడుగా నరేంద్రుడు జన్మించాడు&nbsp;<BR>క్రీ.శ.1863-వ సంవత్సరం జనవరి 12వ తేది సోమవారంనాడు. అది పుణ్య&nbsp;<BR>మకరసంక్రాంతి దినం. మగసంతానం లేకపోవటంతో భువనేశ్వరి కాశీ వీరేశ్వర&nbsp;<BR>శివుణ్ణి అర్చించింది. శివానుగ్రహంగా పుత్రుడు జన్మించాడు. నరేంద్రుడి అల్లరి&nbsp;<BR>మితిమీరినప్పుడు ‘పుత్రునికోసం ప్రార్థించితే భూతాన్ని పంపించాడు శివు’ డని&nbsp;<BR>ఆప్యాయంగా హాస్యంచేసేది తల్లి.</FONT></p>
<p><FONT FACE="SHREE900, SHREE, sans-serif" SIZE="3">వీరేశ్వర ప్రసాదలబ్ధు డవటంచేత ‘వీరేశ్వరు’డని పేరుపెట్టారు బాలుడికి.&nbsp;<BR>ముద్దుగా ‘బీలే’ అనీ, తర్వాత ‘నరేంద్రుడు’ ‘నరేన్‌’ అనీ పిల్చేవారు. చివరి కీ&nbsp;<BR>పేరే నిల్చిపోయింది.</FONT></p>
<p><FONT FACE="SHREE900, SHREE, sans-serif" SIZE="3">నరేన్‌ అసమాన ప్రతిభావంతుడైన బాలుడు. రూపంలోను, గుణంలోను,&nbsp;<BR>శక్తిసామర్థ్యాలలోను అతడి కతడేసాటి. ఆతడి రమణీయ శరీరం, మధురకంఠం&nbsp;<BR>అందరినీ మంత్రముగ్ధుల్ని చేసేవి. చిన్ననాటినుండీ వ్యాయామం, కుస్తీ, సాము,&nbsp;<BR>ఈత ఇత్యాదులతో శరీరాన్ని దృఢంచేసుకున్నాడు నరేన్‌. భయం అంటే తెలి-&nbsp;<BR>యదు నరేన్‌కు. సమయస్ఫూర్తి అత్యంత మెప్పొందింది అతడిలో. అసామాన్య-&nbsp;<BR>మేధావి, ఏకసంధాగాహ్రి కావటంతో చాల త్వరగా అతడు తన పాఠాలను పూర్తి-&nbsp;<BR>చేసుకొని తక్కిన సమయాన్ని ఇతర పుస్తకాలతో, ఆటపాటలతో, మిత్రులతో,&nbsp;<BR>వినోదాలతో గడిపేవాడు. సంగీతాన్ని విద్వాంసులనుంచి పాడటం, వాయించటం</FONT></p>
<hr class="puTa_virupu">
<table><tr><td><a class=puTa_lanke href=puTa3.html>p3</a></td><td>p4</td><td><a class=puTa_lanke href=puTa5.html>p5</a></td></tr></table>
</div></body></html>
