<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2601.html>p2601</a></td><td>p2602</td><td><a class=puTa_lanke href=puTa2603.html>p2603</a></td></tr></table>

<p><FONT FACE="SHREE900, SHREE, sans-serif" SIZE="3">ఇంద్రియతృప్తి మాత్రమా? వివేకరహితమైన శారీరక సుఖానుభూతి మాత్ర&nbsp;<BR>మేనా? ‘కాదు - ముమ్మాటికీ కాదు’ అంటాడు హైందవుడు.</FONT></p>
<p><FONT FACE="SHREE900, SHREE, sans-serif" SIZE="3">దాన్ని అనుసరించి మరో భావన కలుగుతుంది. సహనం, అనుగ్రహం&nbsp;<BR>రూపుదాల్చిన తల్లిపట్ల చూపే భక్తి అనే ఆదర్శాన్ని గూర్చి తొలుత చెప్పాను.&nbsp;<BR>తల్లిని పూజించటంలోని మూలకారణం అక్కడ వుంది. నన్ను యీ లోకంలోకి&nbsp;<BR>తీసుకురావటానికి ఆమె పవిత్రురాలైంది. ఎన్నో సంవత్సరాల ముందునుండే తన&nbsp;<BR>దేహాన్ని, మనస్సును, ఆహారాన్ని, దుస్తులను, కల్పనలను స్వచ్ఛంగా వుంచు-&nbsp;<BR>కొంది. అలా చేసినందున ఆమె పూజార్హురాలైంది. తరువాతది ఏమిటి?&nbsp;<BR>భార్యాత్వం. ఇదీ మాతృత్వంతో ముడిపడిందే.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్యులకు వ్యక్తిప్రాధాన్యం ముఖ్యం. నాకు యీ పనిని చెయ్యాలని&nbsp;<BR>కోరిక, ఎందుకంటె అది నాకు నచ్చింది. కాబట్టి యితరులను అడ్డురానివ్వను.&nbsp;<BR>ఎందుకంటె అది నా యిష్టం. నా సంతృప్తే నాకు కావలసింది, కాబట్టి యీ స్త్రీని&nbsp;<BR>నేను వివాహం చేసుకొంటాను. ఎందుకంటె ఆమె అంటె నాకు యిష్టం. ఈమె&nbsp;<BR>నన్ను వివాహం చేసుకొంటుంది. ఎందుకు? ఈమె నన్ను యిష్టపడింది. అంతే.&nbsp;<BR>ఈ అఖండానంత విశ్వంలో ఈమె నేనూ యిద్దరమే వ్యక్తులం. నేను ఈమెను,&nbsp;<BR>ఈమె నన్ను చేసుకొంటాం. ఇందువల్ల వేరెవరికీ కష్టంగాని బాధ్యతగాని లేదు.&nbsp;<BR>మీ జానులు మీ జేనులు అడవి కెళ్లి తమ జీవితాలను గడపవచ్చును. కాని వారు&nbsp;<BR>సమాజంలో జీవించాలనుకుంటే వారి వివాహంవల్ల మనకు ఎంతో మేలుగాని&nbsp;<BR>కీడుగాని కలుగక తప్పదు. అలాంటివారి సంతతి హత్య, దొంగతనం, దోపిడీ,&nbsp;<BR>తాగుడు, దౌర్జన్యం చేసే ఘోరరాక్షసులుగా పరిణమించ వచ్చును.</FONT></p>
<p><FONT FACE="SHREE900, SHREE, sans-serif" SIZE="3">కాగా భారతీయుల సాంఘిక వ్యవస్థకి ఆధారమేది? వర్ణ ధర్మం. నేను&nbsp;<BR>పుట్టటం, జీవించటం వర్ణం కోసమే. ‘నేను’ అంటే మావంటివారు కారు.&nbsp;<BR>ఎందుకంటె మేం సన్న్యసించాం, కాబట్టి వర్ణావరణంనుండి బైటపడ్డాం. నేను&nbsp;<BR>సమాజంలోని గృహస్థులను గురించి చెబుతున్నాను. ఏ వర్ణంలో పుట్టినవాడు ఆ&nbsp;<BR>వర్ణ నియమాలను అనుసరించే తన జీవితాన్నంతా గడపాలి. ఇప్పటి మీ దేశభా-&nbsp;<BR>షలో చెబుతున్నాను. పాశ్చాత్య మానవుడు వ్యక్తిదృష్టిపరుడు. భారతీయుడు&nbsp;<BR>పూర్తిగా సంఘదృష్టిపరుడు. తనకు నచ్చిన స్త్రీని పెళ్లాడటానికి పురుషుడికి,&nbsp;<BR>తనకు నచ్చిన పురుషుణ్ణి పెళ్లాడటానికి స్త్రీకి స్వేచ్ఛను యిచ్చామనుకోండి. అప్పు-&nbsp;<BR>డేమౌతుంది? నువ్వు ఒకతెను ప్రేమిస్తావు. ఆమె తండ్రి పిచ్చివాడుగానో క్షయ-&nbsp;<BR>రోగిగానో వుండవచ్చును. అలాగే ఒక యువతి ఒకడి వదన సౌందర్యాన్ని చూసి&nbsp;<BR>మోహిస్తుంది. కాని అతగాడి తండ్రి పెద్ద తాగుబోతై వుండొచ్చును. అప్పుడు&nbsp;<BR>ధర్మశాస్త్రం ఏం చెబుతూందంటే - అలాటి వివాహాలన్నీ న్యాయవిరుద్ధాలని,</FONT></p>
<hr class="puTa_virupu">
<table><tr><td><a class=puTa_lanke href=puTa2601.html>p2601</a></td><td>p2602</td><td><a class=puTa_lanke href=puTa2603.html>p2603</a></td></tr></table>
</div></body></html>
