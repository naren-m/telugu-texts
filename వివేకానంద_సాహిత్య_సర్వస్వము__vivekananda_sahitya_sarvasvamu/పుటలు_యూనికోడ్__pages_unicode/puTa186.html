<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa185.html>p185</a></td><td>p186</td><td><a class=puTa_lanke href=puTa187.html>p187</a></td></tr></table>


<p><FONT FACE="SHREE900, SHREE, sans-serif" SIZE="3">త్రుంచి చేబూనటానికై ప్రతివ్యక్తీ విశేషోత్కంఠతో ఉరకలు వేస్తాడు. ఈ విజృం-&nbsp;<BR>భణం కొరగానిది, యిలా ఉరికే వ్యక్తి కూలబడతాడు. మనం శృంఖలాల&nbsp;<BR>వల్ల బద్ధులమై వున్నాం. మెల్లమెల్లగా మనం యీ సంకెలలను ఛేదించాలి. ఇది&nbsp;<BR>వివేకం వల్లనే సుసాధ్యం.</FONT></p>
<p><FONT FACE="SHREE900, SHREE, sans-serif" SIZE="3">తరువాత గమనించతగ్గ విషయం విముక్తి - వాంఛలనుంచి విమోచనం.&nbsp;<BR>ఈశ్వరుణ్ణి ప్రేమించదలచేవాడు తీవ్రతృష్ణకు లొంగరాదు. భగవంతుడిమీద&nbsp;<BR>తప్ప మరి దేనిమీదా వాంఛాబంధురదృష్టిని సారించకు. ఉత్తమలోక ప్రాప్తికి సహ-&nbsp;<BR>కారి ఐనంతవరకు ప్రపంచం మంచిదే. ఉదారాశయ సిద్ధికి తోడ్పడేటంత వరకు&nbsp;<BR>విషయ వస్తువులు మేలైనవే! ఈ జగత్తు ఆశయసిద్ధికి వలసిన ఒక సాధనంగాని,&nbsp;<BR>యిదే లక్ష్యంకాదని మనం అనవరతం మరచిపోతుంటాం. ఇదే లక్ష్యమైతే, యీ&nbsp;<BR>శరీరాల్లోనే మనం అమరులం కావాలి. మృత్యువుపాల పడరాదు. కాని నాలుగు&nbsp;<BR>దిక్కులలోను మానవులు అనవరతం మరణించటం మనం విలోకిస్తూన్నాం.&nbsp;<BR>మూఢులమై మనకు ఎన్నడూ చావురాదని ఊహిస్తున్నాం. నూటికి తొంభై&nbsp;<BR>తొమ్మిదిమంది యిలాగే తలపోస్తుంటారు. ఈ అపోహను మన మనస్సులనుంచి&nbsp;<BR>తక్షణమే దూరం చేసివేయాలి. పరిపూర్ణత్వసిద్ధికి దోహదం అయ్యేవరకు యీ&nbsp;<BR>ప్రపంచం మేలైనదే. అందుకు అది తోడ్పడటం విరమించిన ముహూర్తాన అది&nbsp;<BR>చెరుపు తెచ్చేదని మనం విశ్వసించాలి. ఆలుమగలు, ధనధాన్యాలు, బిడ్డలు, బంధు-&nbsp;<BR>వులు, చదువుసంధ్యలు, మన పురోభివృద్ధికి సహకారులయ్యే వరకు ఆదరదృష్టిని&nbsp;<BR>ఆకర్షించాలి. ఈ ప్రాకృతబాంధవ్యాలు, వస్తువులు అందుకు ఉప&nbsp;<BR>యుక్తాలు కానప్పుడు వాటివల్ల అరిష్టమే దాపురిస్తుందని మనం నమ్మాలి. ఈశ్వ-&nbsp;<BR>రుణ్ణి పొందటానికై అర్ధాంగి తోడ్పడితే, ఆమె ఉత్తమ ఇల్లాలు అని చెప్పక&nbsp;<BR>తప్పదు. అలాగే మగడి విషయంలో, కన్నబిడ్డ విషయంలో యోచించాలి. ఇతరు-&nbsp;<BR>లకు మేలు చేయటానికై ధనం తోడ్పడితే, దానికి కొంత విలువ వుందని,&nbsp;<BR>అలా కాకుంటె, అది చెరుపుల మూట అనీ, దాన్ని ఎంత త్వరగా వర్జిస్తే అంత&nbsp;<BR>మేలని మనం విశ్వసించాలి.</FONT></p>
<p><FONT FACE="SHREE900, SHREE, sans-serif" SIZE="3">తరువాత మన దృష్టిని ఆకర్షించాల్సిన విషయం అభ్యాసం. మనస్సు&nbsp;<BR>అనవరతం ఈశ్వరుడి దెస సాగిపోవాలి. ఇతర విషయాలు ఏవీ దాని గమనాన్ని&nbsp;<BR>నిరోధించకూడదు. అశ్రాంతం అది ఈశ్వరధ్యానం సలుపుతూండాలి. - ఇది&nbsp;<BR>కష్టంతోకూడుకొన్న పని ఐనప్పటికీ స్థిరాభ్యాసంతో సాధ్యమవుతుంది. వెనుకటి&nbsp;<BR>అభ్యాసఫలమే మన జీవనం. ప్రస్తుతాభ్యాసంతో మన భావి జీవిత నిర్మాణం జరు-&nbsp;<BR>గుతుంది. కొంత జీవిత చక్రపరిభ్రమణంవల్ల మనం యీ స్థితికి వచ్చాం.&nbsp;<BR>సక్రమంగా యీ చక్రాన్ని తిరుగనిస్తే, దీని పరిభ్రమణం పూర్తవుతుంది. దీని</FONT></p>
<hr class="puTa_virupu">
<table><tr><td><a class=puTa_lanke href=puTa185.html>p185</a></td><td>p186</td><td><a class=puTa_lanke href=puTa187.html>p187</a></td></tr></table>
</div></body></html>
