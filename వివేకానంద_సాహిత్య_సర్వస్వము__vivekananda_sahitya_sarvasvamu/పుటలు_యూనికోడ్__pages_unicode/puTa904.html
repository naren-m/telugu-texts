<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa903.html>p903</a></td><td>p904</td><td><a class=puTa_lanke href=puTa905.html>p905</a></td></tr></table>
<p><FONT FACE="SHREE900, SHREE, sans-serif" SIZE="3">80 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">అనే విచిత్ర వృత్తివల్ల, చిత్తంలో స్మృతి వృత్తి బయలుదేరుతుంది. అదే స్వప్నం.&nbsp;<BR>జాగ్రత్తలోని స్మృతి వృత్తే నిద్రలో స్వప్నంగా రూపు దాలుస్తుంది.</FONT></p>
<BR>
<p><FONT FACE="SHREE902, SHREE, sans-serif" SIZE="3">12. అభ్యాస వైతాగ్యాభ్యాం చిన్నితోధః.</FONT></p>
<p><FONT FACE="SHREE900, SHREE, sans-serif" SIZE="3">పై వృత్తుల నన్నింటినీ అభ్యాసం, వైరాగ్యం ద్వారా నిరోధించగలం.</FONT></p>
<BR>
<p><FONT FACE="SHREE900, SHREE, sans-serif" SIZE="3">వైరాగ్యం కలగాలంటే, మనసు నిర్మలంగా, సాధనాయోగ్యంగా, విచారణా&nbsp;<BR>యుక్తంగా ఉండాలి. సాధన అసలు ఎందుకు చేయాలో ఆలోచిద్దాం. మనం చేసే&nbsp;<BR>ప్రతికార్యం కూడా సరస్సు పైభాగంలో చలించే అల లాంటిది. శబ్దాది విషయాల&nbsp;<BR>అనుభవాలు అదృశ్యం కాగానే, వాటివల్ల ఏర్పడే సంస్కారాలు నిలచిపోతాయి. అనేక&nbsp;<BR>సంస్కారాలు కలసి ‘అభ్యాసం’ అనేది ఏర్పడుతుంది. అభ్యాసాన్ని అపరస్వభావం&nbsp;<BR>అంటారు. సాక్షాత్‌ స్వభావం, సంపూర్ణ స్వభావం - ఇవికూడా అభ్యాసములే. మనం&nbsp;<BR>సజ్జనులుగా ఉన్నా, దుర్జనులుగా ఉన్నా అంతా అభ్యాస ఫలితమే. కాబట్టి ఒక&nbsp;<BR>అభ్యాసాన్ని అలవాటు చేసుకోవటానికి, లేదా వదలి&nbsp;<BR>పెట్టటానికి మనం సమర్థులమై ఉన్నాం. అందుకని ప్రస్తుతమున్న మన స్వభావం&nbsp;<BR>గూర్చి మనం నిరాశ చెందనవసరం లేదు. సుఖ దుఃఖాది అనుభవాలు మనసులో&nbsp;<BR>సంస్కారాలను ఏర్పరుస్తాయి. ఈ సంస్కారాల ఫలమే మన శీలం. ఎలాంటి&nbsp;<BR>సంస్కారాలు మనలో బలవంతమై ఉంటే, మన కలాంటి శీలం ఏర్పడుతుంది.&nbsp;<BR>సత్సంస్కారాలు విశేషంగా ఉంటే, సద్వర్తనం అలవడుతుంది. దుష్టసంస్కారాలు&nbsp;<BR>ప్రబలంగా ఉంటే, దుష్టవర్తనం అలవడుతుంది. ఇలాగే, సంతోషకర సంస్కారాలతో&nbsp;<BR>మనం సంతోషంగా ఉంటాం. దురభ్యాసాలను మానాలంటే, వాటికి వ్యతిరేకమైన&nbsp;<BR>మనోవృత్తులను అవలంబించటమే ఉపాయం. దుష్టసంస్కార జనిత&nbsp;<BR>దురభ్యాసాలను, మంచి అభ్యాసాలతో నిరోధించాలి. అందుకని, మీరు ఎప్పుడూ&nbsp;<BR>మంచే చేస్తూండండి; ఎప్పుడూ మంచి భావాలనే ఆలోచిస్తూ ఉండండి.&nbsp;<BR>దుష్టసంస్కారాలను నిరోధించటానికి యిదే మార్గం.</FONT></p>
<p><FONT FACE="SHREE900, SHREE, sans-serif" SIZE="3">ఒకవ్యక్తి ఎంత దుర్జనుడైనాసరే, ‘అతనిక మంచివాడు కాజాలడు’ అని&nbsp;<BR>చెప్పవద్దు. ఎందుకంటే, అతని ప్రస్తుత వర్తనం అతని అభ్యాస ఫలితమే కదా!&nbsp;<BR>నూతన సదభ్యాసాలతో, తన పూర్వాభ్యాసాల నతడు నిగ్రహింపవచ్చు. అభ్యాస&nbsp;<BR>ఫలితమే శీలం. కాబట్టి మంచి అలవాట్లను అలవరచుకోవటమే, శీలాన్ని చక్కగా&nbsp;<BR>చేసుకోవటానికి మార్గం.</FONT></p>
<p><FONT FACE="SHREE902, SHREE, sans-serif" SIZE="3">13. చిచ్రి స్థిచిౌ యచ్నిోఽభ్యాసః.</FONT></p>
<p><FONT FACE="SHREE900, SHREE, sans-serif" SIZE="3">చిత్తవృత్తులను సంపూర్ణంగా నిరోధించటానికి చేసే నిరంతర ప్రయత్నమే</FONT></p>
<BR>
<p><FONT FACE="SHREE900, SHREE, sans-serif" SIZE="3">అభ్యాసం.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa903.html>p903</a></td><td>p904</td><td><a class=puTa_lanke href=puTa905.html>p905</a></td></tr></table>
</div></body></html>
