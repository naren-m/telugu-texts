<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1785.html>p1785</a></td><td>p1786</td><td><a class=puTa_lanke href=puTa1787.html>p1787</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">181</FONT></p>
<p><FONT FACE="SHREE900, SHREE, sans-serif" SIZE="3">నిమగ్నులై, తీరికలేక వున్నారు. ఇక్కడ పురాణపురుషుడైన శివుడే యిప్పటికీ&nbsp;<BR>యథాప్రకారం ఆసీనుడై వున్నాడు; రక్తబలులు గైకొనే కాళీమాతా పూర్వపు&nbsp;<BR>సామగ్రితోనే, పూర్వంలాగానే అర్చించబడుతోంది; ప్రేమమూర్తి ఐన బృందావన&nbsp;<BR>గోపబాలుడు - శ్రీకృష్ణుడు - యథాపూర్వంగా వేణుగానం చేస్తున్నాడు. పూర్వ-&nbsp;<BR>కాలంలో యీ వృద్ధశివుడు తన వృషభాన్నెక్కి డమరుకం వాయిస్తూ, హిందూ-&nbsp;<BR>దేశంనుండి బయల్దేరి ఒకవైపు సుమత్రా, బోర్నియో, సెలబీసు, ఆస్ట్రేలియాలు&nbsp;<BR>చూసుకొంటూ అమెరికా సముద్ర తీరాల వరకూ, మళ్లీ మరోవైపున బయల్దేరి&nbsp;<BR>ఎద్దును బాగాతోలి టిబెట్‌, చైనా, జపాన్‌ల మీదుగా సైబీరియా వరకు&nbsp;<BR>పయనించాడు. ఇప్పటికీ ఆయన యీ ప్రయాణాలు మానక చేస్తూనే వున్నాడు.&nbsp;<BR>కాళీమాతా నేడూ చైనా, జపాన్‌ దేశాల్లో సైతం పూజలు గైకొంటూనే వుంది;&nbsp;<BR>మేరీ కన్యకగా మార్చి ఏసుక్రీస్తు తల్లిగా క్రైస్తవులు ఆరాధించేది ఆమెనే!&nbsp;<BR>హిమాలయాలవంక చూడండి. వాటి ఉత్తరంలో కైలాసగిరి - వృద్ధశివుని&nbsp;<BR>ప్రధాన నివాసస్థానం వుంది; పది తలలు, యిరవై చేతులు వున్న మహాబలశాలి&nbsp;<BR>రావణుడే ఆ సింహాసనాన్ని కదల్చలేకపోయాడు; - ఇప్పుడు క్రైస్తవ మత&nbsp;<BR>ప్రచారకులా ఆ కార్యాన్ని పూనుకోవటం! ఎంత సాహసం, ఎంత వెర్రి!! ఇక్కడ&nbsp;<BR>భారతదేశంలో డమరు వాయిస్తూ ఆ వృద్ధశివుడే శాశ్వతంగా వుంటాడు. పశు-&nbsp;<BR>బలులు గైకొంటూ కాళీమాతా వుంటుంది. పిల్లనగ్రోవిని ఊదుకొంటూ మనో-&nbsp;<BR>హరమూర్తైన శ్రీకృష్ణుడూ వుంటాడు. వారు హిమాలయాల మాదిరి సుస్థిరంగా&nbsp;<BR>నెలకొని వున్నారు. ఎవరెన్ని ప్రయత్నాలు చేసినా - క్రైస్తవ ప్రచారకులుగాని,&nbsp;<BR>యితర మత ప్రచారకులుగాని - వారిని తొలగించలేరు. వారి ఉనికి మీకు సైప-&nbsp;<BR>రాకుంటే, బుద్ధితెచ్చుకొని యిక్కడనుండి వెళ్లిపోండి! మీ నలుగురైదుగురి వల్ల&nbsp;<BR>ఒక దేశప్రజంతా - శాంతిని కోల్పోయే వరకూ - విసుగు చెందుతుండాలా?&nbsp;<BR>దుర్భర పీడన మొందాలా? మీరు మరో చోటికి ఎందుకు పోకూడదు - మీ&nbsp;<BR>యిష్టం వచ్చినట్లు ధారాళంగా మేతమేయ అనువైన మైదానాలు వున్నచోటికి&nbsp;<BR>ఎందుకు పోకూడదు? ప్రపంచమంతా మీకుంది కదా! కాదు, అది జరగనిపని!&nbsp;<BR>అలా చెయ్యటానికి కావలసిన శక్తి వారికి లేదు. వృద్ధ శివుని కూటినేకుడిచి,&nbsp;<BR>ఆయన యింటి వాసాలనే లెక్కిస్తూ, ఆయన్నుగూర్చి నిరపనిందలాడుతూ, విదే-&nbsp;<BR>శీయ రక్షకుడైన ఒకని మహనీయతను కీర్తిస్తూండాలి! ఎంత దుర్మార్గం!&nbsp;<BR>విదేశీయుల వద్దకు ఏడ్పుమొహాలతో వెళ్లి ‘‘మేం అధమాతి అధములం,&nbsp;<BR>నీచులం, పతితులం, మాకున్నదంతా పైశాచికమైనదే’’ అని మొరపెట్టుకొనే&nbsp;<BR>వారికి మేం చెప్పేది యిది: ‘‘సరే, మీరు సత్యవ్రతుల మంటారు. మీ మాటలు&nbsp;<BR>నమ్మకపోవటానికి తగిన కారణం మాకేమీ లేదు. కాబట్టి మీరు చెప్పేదంతా</FONT></p>
<hr class="puTa_virupu">
<table><tr><td><a class=puTa_lanke href=puTa1785.html>p1785</a></td><td>p1786</td><td><a class=puTa_lanke href=puTa1787.html>p1787</a></td></tr></table>
</div></body></html>
