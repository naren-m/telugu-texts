<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2985.html>p2985</a></td><td>p2986</td><td><a class=puTa_lanke href=puTa2987.html>p2987</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">157</FONT></p>
<p><FONT FACE="SHREE900, SHREE, sans-serif" SIZE="3">భావాలు ప్రజ్వలింప జేయటమే నా ఉద్యమం. ఒక్క వ్యక్తిని సుశిక్షితునిగా&nbsp;<BR>చేయడానికి లక్ష జన్మలు ఎత్తటానికైనా సంసిద్ధంగా ఉన్నాను.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అటువంటి పనుల్ని తలపెట్టినందువల్ల ప్రయోజనమేముంది?&nbsp;<BR>మృత్యువు మన వెనుక పొంచివుండడం లేదా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఛీ! సిగ్గుచేటు! నీవు మరణించేది ఒక్కసారే! పిరికిపందలాగా&nbsp;<BR>అనుక్షణం ‘మృత్యువు’ ‘మృత్యువు’ అనుకుంటూ ఎందుకు మరణించాలి?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: సరేకాని మహాశయా! మృత్యువును గూర్చి తలచను అను-&nbsp;<BR>కోండి. ఈ నశ్వరమైన ప్రపంచంలో ఏపని చేసినా ప్రయోజనమేముంది?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నాయనా! మృత్యువు అనివార్యమైనప్పుడు రాళ్లు రప్పల్లాగా&nbsp;<BR>ఉండటంకంటే ధీరుల్లాగా మరణించటం శ్రేయస్కరం కాదా? ఈ అశాశ్వత-&nbsp;<BR>మైన ప్రపంచంలో యింకా ఒకటిరెండు రోజులు ఎక్కువ బ్రతికి ప్రయోజన-&nbsp;<BR>మేముంది? ముఖ్యంగా ఏ కొంచెమైనా యితరులకు మేలు చేయటానికి తుప్పు-&nbsp;<BR>పట్టే కంటే అరిగిపోవటం మంచిది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అది యథార్థమేనండి. మిమ్మల్ని యింతగా శ్రమపెట్టినందుకు&nbsp;<BR>క్షమించగోరుతున్నాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: యథార్థమైన జిజ్ఞాసువులతో పూర్తిగా ఒకటి రెండు రాత్రులు&nbsp;<BR>గడిపినా నాకు శ్రమకలుగదు. నిద్రాహారాలు వదలిపెట్టి మాట్లాడుతూనే ఉండ-&nbsp;<BR>గలను. నాకు హిమాలయ గుహలో సమాధిస్థితిలో ఉండాలని ఉంది. దివ్య&nbsp;<BR>జనని అనుగ్రహంవల్ల ఈ రోజుల్లో నాకు ఆహారాన్ని గూర్చిన చింతే లేదు. నీవు&nbsp;<BR>చూస్తున్నావు కదా! అది ఏదో రకంగా వస్తున్నది. అయినా నేను ఆ రకంగా&nbsp;<BR>ఎందుకు చేయకూడదు? నేనిక్కడ ఎందుకోసం ఉన్నాను? దేశ దుస్థితి, దాని&nbsp;<BR>భవిష్యత్తును గూర్చిన ఆలోచన నన్ను శాంతంగా ఉండనివ్వటం లేదు. సమాధి&nbsp;<BR>మొదలైనవన్నీకూడా నిరుపయోగంగా కన్పిస్తున్నాయి. బ్రహ్మలోకంకూడా, దాని&nbsp;<BR>భోగాలన్నింటితో నిస్సారంగా గోచరిస్తున్నది. మీ సంక్షేమాన్ని గురించి ఆలోచిం-&nbsp;<BR>చటమే నా వ్రతం నా దీక్ష. ఆ వ్రతం ఎప్పుడు సిద్ధిస్తుందో అప్పుడు ఈ శరీ-&nbsp;<BR>రాన్ని వదలి ఒక్క పరుగున పైకి ఎగిరిపోతాను.</FONT></p>
<p><FONT FACE="SHREE900, SHREE, sans-serif" SIZE="3">ఆ మాటల్ని వింటూ శిష్యుడు నోరు మెదల్పకుండా స్వామీజీ&nbsp;<BR>వైపు చూస్తూ ఆశ్చర్యచకితుడై కొంతసేపు కూర్చున్నాడు. తర్వాత సెలవు&nbsp;<BR>తీసుకోవాలనే ఉద్దేశ్యంతో స్వామీజీకి గౌరవపూర్వకంగా నమస్కరించి పోవ&nbsp;<BR>టానికి అనుజ్ఞ కోరాడు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: వెళ్లాలని ఎందుకనుకుంటున్నావు? మఠంలో ఎందుకుండ&nbsp;<BR>కూడదు? ప్రాపంచికుల దగ్గరకు పోయినావంటే నీ మనస్సు మళ్లీ కలుషిత</FONT></p>
<p><FONT FACE="Bookman-Light, Bookman, serif" SIZE="2">8V11</FONT></p>
<hr class="puTa_virupu">
<table><tr><td><a class=puTa_lanke href=puTa2985.html>p2985</a></td><td>p2986</td><td><a class=puTa_lanke href=puTa2987.html>p2987</a></td></tr></table>
</div></body></html>
