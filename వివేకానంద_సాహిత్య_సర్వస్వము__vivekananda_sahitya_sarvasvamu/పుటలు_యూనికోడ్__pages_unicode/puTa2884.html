<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2883.html>p2883</a></td><td>p2884</td><td><a class=puTa_lanke href=puTa2885.html>p2885</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">55</FONT></p>
<p><FONT FACE="SHREE900, SHREE, sans-serif" SIZE="3">ర్శాలను బోధించేవారు. సన్యాసం తీసుకోవాలనే కోర్కెను కనబరిచే&nbsp;<BR>వారిని ఆయన ఎక్కువ ప్రోత్సాహపరుస్తూ ఎంతో దయతో వారిని ఆదరించే-&nbsp;<BR>వారు. స్వామీజీ చేత ఆ విధంగా ఉత్సాహపరచబడ్డ అదృష్టవంతులైన యువకులు&nbsp;<BR>కొందరు ఐహికమైన సుఖభోగాలను విడిచిపెట్టి సన్యాసదీక్షను పొందారు. అటు-&nbsp;<BR>వంటి వారిలో మొదటి నలుగురు స్వాములచే సన్యాసదీక్ష యివ్వబడిన రోజున&nbsp;<BR>శిష్యుడు ఆలంబజారు మఠంలో ఉన్నాడు.</FONT></p>
<p><FONT FACE="SHREE900, SHREE, sans-serif" SIZE="3">సన్యాసదీక్షను యిమ్మని కోరిన ఒకనికి సన్యాసం యివ్వవద్దని, స్వామీజీ&nbsp;<BR>సోదర శిష్యులు, ఆయనను పదేపదే కోరినారని మఠంలోని సన్యాసుల ద్వారా&nbsp;<BR>శిష్యుడు తెలిసికొన్నాడు. దానికి సమాధానంగా స్వామీజీ యిట్లన్నారు ‘‘ఆహా!&nbsp;<BR>పాపాత్ములకు, దుఃఖపీడితులకు, దీనులకు, పతితులకు, బాధాసర్పదష్టులకు&nbsp;<BR>మోక్షమార్గాన్ని చూపించటానికి మనమే వెనుకంజ వేస్తే ఈ లోకంలో వారిని&nbsp;<BR>చూచేవాళ్లెవ్వరు? ఈ విషయంలో మీరు నాకు అడ్డుపడవద్దు.’’ స్వామీజీ దృఢ-&nbsp;<BR>సంకల్పం నెగ్గింది. దిక్కులేని వారికి ఎప్పుడూ సహాయభూతుడై నిలిచిన&nbsp;<BR>స్వామీజీ అతనికి సన్యాసం యివ్వటానికి నిశ్చయించారు.</FONT></p>
<p><FONT FACE="SHREE900, SHREE, sans-serif" SIZE="3">రెండు రోజులుగా శిష్యుడు మఠంలోనే ఉంటున్నాడు. స్వామీజీ అతనిని&nbsp;<BR>పిలిచి అన్నారు. ‘‘మంచిది, నీవు పురోహిత శాఖకు చెందినవాడివి కదా! రేపు&nbsp;<BR>వారి చేత శ్రాద్ధకర్మను చేయించు. ఎల్లుండి నేను వాళ్లకు సన్యాసం యిస్తాను. కర్మ-&nbsp;<BR>కలాపానికి సంబంధించిన గ్రంథాలను ఈ రోజు చూచుకొని, నీవు&nbsp;<BR>సిద్ధపడు.’’ స్వామీజీ యిచ్చిన ఆజ్ఞను శిష్యుడు శిరసావహించాడు. ఆ కర్మ&nbsp;<BR>పూర్తయింది.</FONT></p>
<p><FONT FACE="SHREE900, SHREE, sans-serif" SIZE="3">కాని, కఠోరమైన సన్యాస నియమాలను తలచుకొని శిష్యుడు ఎంతో&nbsp;<BR>దిగాలుపడ్డాడు. అతని మనస్సులో ఉన్న కలవరాన్ని గుర్తుపట్టి స్వామీజీ&nbsp;<BR>అడిగారు ‘‘ఈ అనుభవం వల్ల నీ మనస్సులో భయం ఏర్పడినట్లు నాకు&nbsp;<BR>కన్పిస్తున్నది, నిజమేనా?’’ అది నిజమని శిష్యుడంగీకరించే సరికి స్వామీజీ&nbsp;<BR>అన్నారు ‘‘ఈ రోజునుండి, ఈ నలుగురు లోకానికి చచ్చినట్లే. రేపటి&nbsp;<BR>నుండి వాళ్లవి కొత్తశరీరాలు, కొత్తభావాలు, కొత్తదుస్తులు. బ్రహ్మతేజస్సుతో&nbsp;<BR>దీపిస్తూ అగ్నిజ్వాలలవలె జీవిస్తారు.’’ ‘‘న కర్మణా నప్రజయా ధనేన త్యాగేనైకే&nbsp;<BR>అమృతత్వ మానశుః’’</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> కర్మవల్ల గాదు, సంతానంవల్ల కాదు, డబ్బువల్ల కాదు,&nbsp;<BR>ఒక్క త్యాగం వల్లనే అమృతత్వాన్ని పొందగలవు.</FONT></p>
<p><FONT FACE="SHREE900, SHREE, sans-serif" SIZE="3">ఈ కర్మ అయిపోయిన తర్వాత, ఆ నలుగురు బ్రహ్మచారులు స్వామీజీ&nbsp;<BR>పాదాలకు ప్రణామం చేశారు. వారిని ఆశీర్వదించి ఆయన యిలా అన్నారు:</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">కైవల్యోపనిషత్తు</FONT></p>
<hr class="puTa_virupu">
<table><tr><td><a class=puTa_lanke href=puTa2883.html>p2883</a></td><td>p2884</td><td><a class=puTa_lanke href=puTa2885.html>p2885</a></td></tr></table>
</div></body></html>
