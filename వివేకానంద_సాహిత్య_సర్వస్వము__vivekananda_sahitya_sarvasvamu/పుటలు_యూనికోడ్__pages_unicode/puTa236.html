<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa235.html>p235</a></td><td>p236</td><td><a class=puTa_lanke href=puTa237.html>p237</a></td></tr></table>


<p><FONT FACE="SHREE900, SHREE, sans-serif" SIZE="3">బడతవి. వాగ్వాదాలతోను, కలహాలతోను భిన్నాభిప్రాయాలను తొలగించుకోవా-&nbsp;<BR>లని మనం ఉద్దేశిస్తే, ఏ సిద్ధాంతాన్ని కనుగొనకే మనం వందలాది సంవత్సరాలు&nbsp;<BR>గడిపివేయగలం. ఇలా అని చరిత్ర రూఢిచేస్తోంది. కేంద్రం దెస అగ్రేసరుల&nbsp;<BR>మవటం మన ధర్మం. ఎంత త్వరలో మనం ముందంజవేస్తామో అంత త్వరలో&nbsp;<BR>మన భిన్నాభిప్రాయాలు అదృశ్యాలవుతవి.</FONT></p>
<p><FONT FACE="SHREE900, SHREE, sans-serif" SIZE="3">ఇష్టసిద్ధాంతం వ్యక్తిగతాలైన మతాభిప్రాయాలకు స్థానం యిస్తూందని&nbsp;<BR>గ్రహించాం. తాను దేన్ని ఆరాధిస్తున్నాడో దాన్నే ఆరాధించమని ఎవ్వడూ&nbsp;<BR>మరొకరిని నిర్బంధించకూడదు. సేవలవల్ల, బలప్రయోగంవల్ల లేక తీవ్ర&nbsp;<BR>వాదనలవల్ల మనుష్యులను ఒక మందగా చేర్చాలని, కంచె వున్న ఒకే దొడ్డి&nbsp;<BR>లోకి విభిన్నరీతులవారిని తరుమాలని, ఒకే ఈశ్వరుణ్ణి ఆరాధించండని, వారిని&nbsp;<BR>నిర్బంధించాలని చేసిన ప్రయత్నాలన్నీ యిదివరలో వ్యర్థమైనవి; సర్వదా అలాటి&nbsp;<BR>యత్నాలు వ్యర్థాలవుతవి. కారణం ఏమిటంటె, స్వాభావికంగా అసాధ్యా&nbsp;<BR>లైన వాటిని సుసాధ్యాలు చేయదలచటం దుస్సాధ్యమే అవుతుంది. ఇంతే&nbsp;<BR>కాదు; ఈ రీతి యత్నంవల్ల వారి మానసికాభివృద్ధిని నిరోధించే అపాయం&nbsp;<BR>కూడ వాటిల్లవచ్చు. ఏదో ఒక మతానికై కృషి చేయని పురుషుణ్ణిగాని, స్త్రీనిగాని&nbsp;<BR>కనుగొనటం సాధ్యంకాదు. ఈ యత్నంలో సంతృప్తి పొందిన వారు ఎందరు-&nbsp;<BR>న్నారు? ఉన్నా ఏ కొద్దిమంది మాత్రమేకదా వుంటారు. ఏ కొద్దిమంది మాత్రమే&nbsp;<BR>కదా సత్యాన్వేషణ సమర్థులు! ఇలావుండటానికి కారణం ఏమిటి? కారణం&nbsp;<BR>యిది: వారిలో అనేకులు అసాధ్యక్రియలను నిర్వహించటానికై ఉరుకు&nbsp;<BR>లెత్తుతారు. ఇతరుల ఆదేశాలను తలదాల్చి, యితరుల నిర్బంధానికి లోబడి&nbsp;<BR>అందుకై వారు నడుం బిగిస్తారు. ఈ దృష్టాంతాన్ని గమనించండి: నేను పసివాడనై&nbsp;<BR>వున్నప్పుడు నా తండ్రిగారు నా చేతిలో ఒక పుస్తకాన్ని వుంచారనుకోండి.&nbsp;<BR>‘‘దేవుడు యిలా వున్నాడు; అలా వున్నాడు’’ అని ఆ గ్రంథంలో వివరించ&nbsp;<BR>బడినదని తలచండి. ఆ విషయాన్ని నా మనసులో ఆతడెందుకు దూర్చాలి?&nbsp;<BR>నేను ఏ విధంగా అభివృద్ధి చెందుతానో ఆతడెలా ఎరుగును? నా స్వాభావిక&nbsp;<BR>స్థితి ఎరుగక, తన ఊహలను బలవంతంగా నా మెదడులో చొప్పించటానికై&nbsp;<BR>ఆతడు ఉద్దేశించాడని ఊహించండి. ఈ ప్రయత్నాలవల్ల నా అభివృద్ధి నిరోధించ-&nbsp;<BR>బడుతుంది కదా! అనానుకూలమైన నేలలో మీరొక మొక్కను నాటి పెంచలేరు.&nbsp;<BR>పసివాడు తనంత తానే నేర్చుకొంటాడు. తన దారిన తాను ముందంజవేయ&nbsp;<BR>టానికై మీరు అతడికి తోడ్పడవచ్చు. విషయాన్ని నిర్దుష్టంచేయటం మీ పని-&nbsp;<BR>కాదు; అంకిలిని, సంకెలను తొలగించటం మీ కర్తవ్యం. బాలకుడి కర్తవ్య&nbsp;<BR>మార్గంలోని నిరోధాలను మీరు తప్పించండి. కాని జ్ఞానం అతడి స్వకీయ</FONT></p>
<hr class="puTa_virupu">
<table><tr><td><a class=puTa_lanke href=puTa235.html>p235</a></td><td>p236</td><td><a class=puTa_lanke href=puTa237.html>p237</a></td></tr></table>
</div></body></html>
