<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa725.html>p725</a></td><td>p726</td><td><a class=puTa_lanke href=puTa727.html>p727</a></td></tr></table>

<BR>
<p><FONT FACE="SHREE902, SHREE, sans-serif" SIZE="4">వ్యాకోచంకోసం పోరాటం</FONT></p>
<BR>
<p><FONT FACE="SHREE900, SHREE, sans-serif" SIZE="3">విత్తు ముందా, చెట్టు ముందా అనే అనాది సమస్య అన్ని జ్ఞానమార్గాల్లోను&nbsp;<BR>కానవస్తోంది. మొట్టమొదటగా వుంది బోధశక్తా లేక భౌతికపదార్థమా, ప్రప్రథ-&nbsp;<BR>మంగా వుంది ఆదర్శమా లేక బాహ్యవ్యక్తీకరణమా; మన నిజమైన తత్త్వం&nbsp;<BR>స్వాతంత్య్రమా, శాసనబద్ధ స్థితా; భావమే భౌతిక విషయవస్తువును సృష్టిస్తుందా,&nbsp;<BR>విషయవస్తువే భావాన్ని సృష్టిస్తుందా; నిశ్చలస్థితిని గురించిన భావం ప్రకృతి పరి-&nbsp;<BR>ణామభావానికి పూర్వమా పరమా - ఇవన్నీ ఏనాటికీ తెగని క్లిష్టసమస్యలు. నిరం-&nbsp;<BR>తరం లేచిపడే కెరటాల మాదిరి యివి ఒకదాన్నొకటి అనివార్యంగా అనుస&nbsp;<BR>రిస్తూంటాయి. జనం తమతమ అభిరుచులకు, చదువులకు, విచిత్ర స్వభావా-&nbsp;<BR>లకు తగినట్లు వీటిలో ఏదో ఒక పక్షాన్ని వహిస్తూంటారు.</FONT></p>
<p><FONT FACE="SHREE908, SHREE, sans-serif" SIZE="3">ఉదాహరణకు:</FONT><FONT FACE="SHREE900, SHREE, sans-serif" SIZE="3"> ప్రకృతిలోని వివిధ భాగాలు ఒకదానితో ఒకటి సర్దుబాటు&nbsp;<BR>చేసుకొంటున్న తీరునుబట్టి యిదంతా ధీశక్తి ఫలితమే అని తేటతెల్లమౌతున్నట్లు&nbsp;<BR>ఒకపక్క చెప్పవచ్చును. ఐతే ధీశక్తే భౌతికతత్త్వంవల్ల, శక్తివల్ల క్రమపరిణామంలో&nbsp;<BR>సృష్టి ఐనదని కాబట్టి అది యీ జగత్తుకు పూర్వం వుండివుండటానికి వీలులేదని&nbsp;<BR>మరోపక్క వాదించవచ్చు. సృష్టి అవుతూన్న ప్రతి రూపానికి ముందు మనస్సులో&nbsp;<BR>తదనుగుణమైన ఆశయం వుండి తీరాలంటే, ఆశయం అనేది వివిధ బాహ్యాను-&nbsp;<BR>భవాలవల్ల సృష్టి ఐనదే అనికూడ సమానవాదబలంతో చెప్పవచ్చు. ఒకవంక నిత్య-&nbsp;<BR>సిద్ధమైన ముక్తస్థితిని గురించిన కాంక్ష వుంది. మరొకవంక జగత్తులో ఏదీ నిర్హే-&nbsp;<BR>తుకంకాదు కాబట్టి భౌతికమైన సర్వం, మానసికమైన సర్వం కార్య&nbsp;<BR>కారణ సూత్రంలో బద్ధమైనదనే భావంవుంది. ఇచ్ఛాశక్తివల్ల దేహంలో మార్పులు&nbsp;<BR>కలుగుతూండటాన్నిబట్టి భావమే దేహాన్ని సృష్టించినదంటే దేహంలోని&nbsp;<BR>మార్పులు భావంలో మార్పులను ప్రేరేపిస్తాయి కాబట్టి దేహమే మనస్సును&nbsp;<BR>సృష్టించి వుండాలనికూడ స్పష్టమౌతోంది. జగత్పరిణామం అంతకుముందున్న&nbsp;<BR>నిశ్చలస్థితినుండి ఉద్భవించిందని ప్రతిపాదిస్తే నిశ్చలస్థితి అనేది భ్రాంతిజన్యమని,&nbsp;<BR>అది ఒకానొక సాపేక్ష చలనమే అని, అందుకు కారణం చలనంలోని భేదాలే అని</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ మొదటిసారి అమెరికా వెళ్లినప్పుడు ఒకానొక పాశ్చాత్య శిష్యుడు అడిగిన&nbsp;<BR>ప్రశ్నలకు ఆయన సమాధానంగా రాసింది.</FONT></p>
<p><FONT FACE="TimesNewRoman, Times, serif" SIZE="2">3 1 1</FONT></p>
<hr class="puTa_virupu">
<table><tr><td><a class=puTa_lanke href=puTa725.html>p725</a></td><td>p726</td><td><a class=puTa_lanke href=puTa727.html>p727</a></td></tr></table>
</div></body></html>
