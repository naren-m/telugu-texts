<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1555.html>p1555</a></td><td>p1556</td><td><a class=puTa_lanke href=puTa1557.html>p1557</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - రెండవ భాగం</FONT></p>
<p><FONT FACE="SHREE900, SHREE, sans-serif" SIZE="3">327</FONT></p>
<p><FONT FACE="SHREE900, SHREE, sans-serif" SIZE="3">అగ్ని ఒక గొప్ప దైవచిహ్నం. ప్రతి విద్యార్థీ అగ్నిని కూర్చుకొని హోమం&nbsp;<BR>చేయవలసి వుండింది. మరుదినం సత్యకాముడు గురుగృహానికి పయనం&nbsp;<BR>సాగించాడు. సాయంకాలం కాగానే అతడు ఆహుతులు అర్పించి, అగ్నిని&nbsp;<BR>ఆరాధించి, దగ్గర కూర్చుని వుండగా, ‘‘ఓ సత్యకామా!’’ అనే పిలుపు అగ్ని&nbsp;<BR>మధ్యంనుండి వినబడింది. ‘‘స్వామీ! సెలవివ్వండి’’ - అని సత్యకాము డన్నాడు.&nbsp;<BR>(శామ్యూల్‌కు విచిత్ర వాణి వినవచ్చిన దాన్ని తెలిపే, బైబిల్‌లోని ప్రాచీన&nbsp;<BR>భాగమందలి కథ ఇట్టిదే అని మీకు జ్ఞాపకం రావచ్చు.) ‘‘ఓ సత్యకామా! నేను,&nbsp;<BR>నీకు కొంచెం బ్రహ్మోపదేశం చేయడానికి వచ్చాను. ఈ భూమి బ్రహ్మంలో ఒక&nbsp;<BR>భాగం. ఆకాశం, స్వర్గంకూడ బ్రహ్మంలోని భాగాలే. సముద్రమూ వానిలోని&nbsp;<BR>భాగమే.’’ ఇక ఒకానొక పక్షికూడ వానికి ఒకింత బోధిస్తుందని అగ్ని చెప్పాడు.&nbsp;<BR>సత్యకాముడు ప్రయాణం సాగించగా, మరునాడు సాయంత్రం హోమా-&nbsp;<BR>నంతరం, ఒక హంస వచ్చి యిలా అంది- ‘‘నేనూ బ్రహ్మమును గూర్చి ఒకింత&nbsp;<BR>చెబుతాను. ఈ అగ్ని, బ్రహ్మమునందొక భాగం. సూర్యుడు, చంద్రుడు,&nbsp;<BR>మెరుపు - బ్రహ్మంలోని అంశాలే. మద్గువనే పక్షికూడ, మరి కొంత ఉపదేశం&nbsp;<BR>చేస్తుంది.’’ మరునాటి సాయంత్రం, ఆ పక్షి వచ్చింది. ఇంతకు ముందులాంటి&nbsp;<BR>ధ్వనే సత్యకామునకు వినబడింది. ‘‘నేనూ ఒకింత బ్రహ్మోపదేశం చేస్తాను.&nbsp;<BR>ప్రాణం (శ్వాస), బ్రహ్మంలో ఒక భాగం. దృష్టి ఒక భాగం. శ్రవణం ఒక&nbsp;<BR>భాగం. మనస్సు ఒక భాగం-’’ తర్వాత ఆ బాలుడు గురునిల్లు చేరి వినయ&nbsp;<BR>విధేయతలతో నమస్కరించి ఆయనముందు నిలబడ్డాడు. శిష్యుని చూడగానే&nbsp;<BR>గురువు ‘‘సత్యకామా! నీ ముఖం, బ్రహ్మవేత్త ముఖంలాగా ప్రకాశిస్తోంది. నీకు&nbsp;<BR>ఎవరు ఉపదేశించారు?’’ అని అడిగాడు. ‘‘మనుష్యేతరములు బోధించాయి.&nbsp;<BR>కాని స్వామీ మీరు నాకు ఉపదేశం చేయాలి. ఎందుకంటే, గురుముఖంగా నేర్చిన&nbsp;<BR>జ్ఞానమే పరమార్థాన్ని తెలుపగలదని మీవంటి పెద్దలవల్ల విన్నాను’’ అని ఆ బాలు-&nbsp;<BR>డన్నాడు. అంతట గురువు ఆ బాలునికి దేవతల వల్ల లభించిన ఆ జ్ఞానాన్నే&nbsp;<BR>మళ్లీ బోధించాడు. ‘‘సర్వమూ, ఏ మాత్రమూ కొరత లేకుండా బోధించ&nbsp;<BR>బడింది-’’</FONT></p>
<p><FONT FACE="SHREE900, SHREE, sans-serif" SIZE="3">ఆ ఆబోతు, అగ్ని, పక్షులు బోధించిన సత్యంతో ఒప్పిన కథాంశాలు&nbsp;<BR>అటుండగా, పూర్వకాలంలో ఎట్టి భావనాలుండెడివో, ఆ రోజులలో అవి ఎలా&nbsp;<BR>ప్రసరించేవో మనకు ఇందువల్ల తెలుస్తోంది. ఆ వాక్కులన్నీ మనలోనివే అనే&nbsp;<BR>మహోన్నతభావం ఇక్కడ కనిపిస్తోంది. ఈ రహస్యాలను మనం చక్కగా&nbsp;<BR>గ్రహించినకొద్దీ, ఆ దివ్యవాణి, మన హృదంతరాళంలోనిదే అనీ, ఆ బాలు డా&nbsp;<BR>సత్యాన్ని సదా వింటూన్నప్పటికీ, దాన్ని సరిగా గ్రహింపలేక పోయాడనీ, మనకు</FONT></p>
<hr class="puTa_virupu">
<table><tr><td><a class=puTa_lanke href=puTa1555.html>p1555</a></td><td>p1556</td><td><a class=puTa_lanke href=puTa1557.html>p1557</a></td></tr></table>
</div></body></html>
