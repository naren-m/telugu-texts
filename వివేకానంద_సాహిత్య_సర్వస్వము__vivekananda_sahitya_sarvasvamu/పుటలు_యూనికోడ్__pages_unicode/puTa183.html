<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa182.html>p182</a></td><td>p183</td><td><a class=puTa_lanke href=puTa184.html>p184</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">అతడిది దుష్టస్వభావమని యిందువల్ల బోధపడుతోంది. అతణ్ణి దుష్టు-&nbsp;<BR>డిగా చేసిన దెవరు? సమాజమే. గోమాంసమూ, మేక నంజుడూ మెక్కనివారు&nbsp;<BR>ఎవ్వరూ లేకుంటె, కసాయివాళ్లే వుండరు. ఎంతో శ్రమించి పనిచేసేవారు&nbsp;<BR>మాంసాన్ని తిన్నా తినవచ్చునేమో! వీరిలో ఎవ్వరూ భక్తులు కాలేరు. మీరు&nbsp;<BR>భక్తులు కాగోరితే, మాంసాన్ని ముట్టకూడదు. మాంసాన్నే కాదు; ఉల్లి, దుర్గంధ-&nbsp;<BR>బంధురమైన ఒక రకం జర్మనీ సీమ ఊరుగాయలు మొదలైన పదార్థాలను - ఉద్రే-&nbsp;<BR>కాన్ని కలిగించే వస్తువులను విసర్జించి తీరాలి. తమ స్థితి మారేవరకు కొన్నిరో-&nbsp;<BR>జులు నిలువలోవున్న పదార్థాలు, సహజరసాలు దాదాపుగా ఆరి ఎండిన&nbsp;<BR>వస్తువులు, దుర్వాసనవేసే పదార్థాలు విసర్జించబడాలి.</FONT></p>
<p><FONT FACE="SHREE900, SHREE, sans-serif" SIZE="3">ఆహారాన్ని గురించి విచారించదగ్గ మరో విషయం పాశ్చాత్యుల మనస్సులకు&nbsp;<BR>మరింత దురూహ్యమై వుంటుంది - అది ఆశ్రయమనబడుతుంది. - ఎవరి-&nbsp;<BR>నుంచి ఈ ఆహారం వస్తోందో అనే అంశం ప్రధానం. ఏ ఆశ్రయంనుంచి ఆ&nbsp;<BR>ఆహారం లభిస్తూంది? అని యోచించాలి. ఇది హిందువులలో ప్రచలితమైన ఒక&nbsp;<BR>విచిత్రసిద్ధాంతం. ప్రతివ్యక్తిచుట్టూ ప్రత్యేకమైన ప్రభావం ఆవరించుకొని&nbsp;<BR>వుంటుంది. అతడు ఏ వస్తువును స్పృశించినా, ఆతడి నడతలో కొంతభాగం,&nbsp;<BR>ఆతడి ప్రవర్తనలోని ప్రభావం ఆతడు స్పృశించిన పదార్థానికి సోకుతుంది.&nbsp;<BR>ఒక శారీరక శక్తిమాదిరి ఒక వ్యక్తి గుణమహిమ ఆతడినుంచి వ్యక్తమై ఆతడు&nbsp;<BR>ముట్టినదాన్ని హత్తుకొంటుంది. వంట చేసేటప్పుడు ఆహారాన్ని ఎవరు&nbsp;<BR>స్పృశిస్తున్నారో మనం జాగ్రత్తగా గమనించాలి; దుష్టుడుగాని నీతిబాహ్యుడుగాని&nbsp;<BR>దాన్ని అంటకూడదు. భక్తుడు కాగోరేవాడు పరమదుష్టులని తాను ఎరిగిన వ్యక్తు-&nbsp;<BR>లతో భోజనం చేయరాదు. ఎందుకంటె వారి దౌష్ట్యం అంటురోగం మాదిరి&nbsp;<BR>ఆహారంద్వారా ఆతడికి సోకితీరుతుంది.</FONT></p>
<p><FONT FACE="SHREE900, SHREE, sans-serif" SIZE="3">నిమిత్తాలు: ఏ వస్తువుల ద్వారా ఆహారం గ్రహించబడుతూందో అనే&nbsp;<BR>అంశం తరువాత గణనీయమైనది. ఆహార శుభ్రత వీటిమూలానకూడ గ్రహించ-&nbsp;<BR>తగినది. ఆహారంలో ధూళికాని, రొచ్చుగాని ప్రవేశించకూడదు. బజారు&nbsp;<BR>నుంచి ఆహారాన్ని తీసుకొని రాకూడదు. కడిగి పరిశుభ్రం చేయని బల్లమీద&nbsp;<BR>ఆహారం వుంచకూడదు. నోటిలో సృష్టి అయ్యే ఉమ్మి అనే పదార్థాన్ని, కడు&nbsp;<BR>పులో జీర్ణసమయంలో ఊరే రసాలను గురించికూడ మనం యోచించి తీరాలి.&nbsp;<BR>వేళ్లతో పెదవులను ఎన్నడూ స్పృశించకూడదు. కడుపును అంటివుండే పలుచని&nbsp;<BR>చర్మం - జిగురుగావుండే చర్మం - శరీరంలోని అతి సున్నితమైన భాగం. నోట్లో&nbsp;<BR>ఊరే ఉమ్మినుంచి అనేక స్థితులు లోపలికి వ్యాప్తి అవుతుంటవి; లోపలనుంచి&nbsp;<BR>దాని ద్వారా వ్యక్తమవుతుంటవి. దాని సంస్పర్శవల్ల చెరుపు కలుగటం తథ్యం;</FONT></p>
<hr class="puTa_virupu">
<table><tr><td><a class=puTa_lanke href=puTa182.html>p182</a></td><td>p183</td><td><a class=puTa_lanke href=puTa184.html>p184</a></td></tr></table>
</div></body></html>
