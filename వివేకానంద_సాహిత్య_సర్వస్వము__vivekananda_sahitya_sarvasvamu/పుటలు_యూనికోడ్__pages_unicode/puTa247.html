<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa246.html>p246</a></td><td>p247</td><td><a class=puTa_lanke href=puTa248.html>p248</a></td></tr></table>
<p><FONT FACE="SHREE900, SHREE, sans-serif" SIZE="3">నారద భక్తిసూత్రాలు</FONT></p>

<p><FONT FACE="SHREE900, SHREE, sans-serif" SIZE="3">9. భక్తి ఎంతో సులభసాధ్యమైన ఆరాధనం.</FONT></p>
<p><FONT FACE="SHREE900, SHREE, sans-serif" SIZE="3">10. భక్తి స్వతస్సిద్ధంగా ఋజువయ్యేది. దానిని రూఢి చేయటానికి వేరే&nbsp;<BR>ప్రమాణం అక్కరలేదు.</FONT></p>
<p><FONT FACE="SHREE900, SHREE, sans-serif" SIZE="3">11. పరిపూర్ణానందం, శాంతి దాని స్వభావం.</FONT></p>
<p><FONT FACE="SHREE900, SHREE, sans-serif" SIZE="3">12. ఎవ్వరికిగాని, దేనికిగాని భక్తి ఎగ్గుచేయదు. జనసామాన్యంలో&nbsp;<BR>ప్రచలితాలైన ఆరాధనాలనుకూడ అది నిందించదు.</FONT></p>
<p><FONT FACE="SHREE900, SHREE, sans-serif" SIZE="3">13. కామప్రసంగంగాని, ఈశ్వరుని అస్తిత్వం గుఱించిన సందేహంగాని,&nbsp;<BR>శత్రువులను గుఱించిన ప్రసంగాలుగాని ఎన్నడూ వినరాదు.</FONT></p>
<p><FONT FACE="SHREE900, SHREE, sans-serif" SIZE="3">14. అహంభావం, గర్వం వర్జింపబడాలి.</FONT></p>
<p><FONT FACE="SHREE900, SHREE, sans-serif" SIZE="3">15. కామ క్రోధాదులు అదుపులోకి రాకుంటె వాటిని భగవంతుడి అధీనం&nbsp;<BR>గావించు; నీ చర్యల నన్నిటిని దేవుడికి అర్పించు.</FONT></p>
<p><FONT FACE="SHREE900, SHREE, sans-serif" SIZE="3">16. ప్రేమను, ప్రేమికుని, ప్రేమింపబడేదానిని - యీ మూడింటిని కలిపి&nbsp;<BR>ఈశ్వరుని చిర కింకరుడవై, చిరంతన - అర్ధాంగలక్ష్మివై ఆతణ్ణి&nbsp;<BR>ఆరాధించు. ఈ రీతిగా భగవంతుని ప్రేమించాలి.</FONT></p>
<p><FONT FACE="SHREE902, SHREE, sans-serif" SIZE="3">అధ్యాయం -5</FONT></p>
<BR>
<p><FONT FACE="SHREE900, SHREE, sans-serif" SIZE="3">1. ఈశ్వరునిపై కేంద్రీకరింపబడిన ప్రేమే సర్వోత్కృష్టమైనది.</FONT></p>
<p><FONT FACE="SHREE900, SHREE, sans-serif" SIZE="3">2. ఇలాటి వారు ప్రసంగించేటప్పుడు వారి కంఠాలు రుద్ధాలవుతవి. వా&nbsp;<BR>రాక్రందన మొనరిస్తారు; విలపిస్తారు: పవిత్రక్షేత్రాలకూ వారు మరింత పవిత్రతను&nbsp;<BR>ప్రసాదిస్తారు; సత్క్రియలకు, సద్గ్రంథాలకు వారు ఘనతరమైన&nbsp;<BR>ప్రభావాన్ని ప్రసాదిస్తారు. ఎందుకంటె వారిలో ఈశ్వరుడు విరాజిల్లు&nbsp;<BR>తున్నాడు. దైవీభావం వారిలో వ్యాపించివుంది.</FONT></p>
<p><FONT FACE="SHREE900, SHREE, sans-serif" SIZE="3">3. ఏ మానవుడలా భగవంతుణ్ణి ప్రేమిస్తాడో, ఆతణ్ణి పితృదేవతలు&nbsp;<BR>హర్షిస్తారు; దేవతలు నృత్యం చేస్తారు; ధరిత్రీదేవి కొక ప్రభువు లభిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">4. ఈ రీతి ప్రేమికులలో జాతి, మత, జ్ఞాన, స్వరూప, జన్మ, లింగ,&nbsp;<BR>ధన భేదాలుండవు.</FONT></p>
<p><FONT FACE="SHREE900, SHREE, sans-serif" SIZE="3">5. ఎందుకంటె వారందఱు దేవుని ఆత్మీయులే.</FONT></p>
<p><FONT FACE="SHREE900, SHREE, sans-serif" SIZE="3">6. వ్యర్థవాదాలను విడిచిపెట్టాలి.</FONT></p>
<p><FONT FACE="SHREE900, SHREE, sans-serif" SIZE="3">7. ఎందుకంటె వాటికి అంతమనేది లేదు. వాటివలన తృప్తిని గలిగించే&nbsp;<BR>ఫలాలు కలుగనే కలుగవు.</FONT></p>
<p><FONT FACE="SHREE900, SHREE, sans-serif" SIZE="3">8. ఈ రీతి భక్తిని ప్రతిపాదించే గ్రంథాలనే పఠించు. ఇలాటి ప్రేమ&nbsp;<BR>నభివృద్ధిపఱచే క్రియలనే గావించు.</FONT></p>
<hr class="puTa_virupu">
<table><tr><td><a class=puTa_lanke href=puTa246.html>p246</a></td><td>p247</td><td><a class=puTa_lanke href=puTa248.html>p248</a></td></tr></table>
</div></body></html>
