<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2897.html>p2897</a></td><td>p2898</td><td><a class=puTa_lanke href=puTa2899.html>p2899</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">69</FONT></p>
<p><FONT FACE="SHREE900, SHREE, sans-serif" SIZE="3">రావటం లేదా?’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: వస్తానండి, తప్పకుండా వస్తాను. రోజు ఒకసారి అయినా మీ&nbsp;<BR>దర్శనం చేసుకోవాలని, నా మనస్సు ఉవ్విళ్లూరుతుంటుంది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: సరే, వెళ్లిరా, ఇప్పటికే చాలా రాత్రయింది.</FONT></p>
<p><FONT FACE="SHREE902, SHREE, sans-serif" SIZE="3">పదమూడవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">శ్రీరామకృష్ణుని తిథి పూజ - కొంతమంది బ్రాహ్మణేతరులకు యజ్ఞోపవీత ప్రదానం&nbsp;<BR>- గిరీశచంద్ర ఘోష్‌ - నిష్కామకర్మ మార్గం - దాని ఉద్దేశ్యం - ప్రయోజనం.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: బేలూరు - అద్దెకు తీసుకున్న మఠ ఆవరణ - సంవత్సరం: 1898</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">ఆ సమయంలో స్వామీజీ అద్దెకు తీసుకొన్న నీలాంబరబాబు ఉద్యానవన&nbsp;<BR>గృహంలో ఉంటున్నారు. మఠం ఆలంబజారునుండి అక్కడికి మార్చబడింది.&nbsp;<BR>శ్రీరామకృష్ణుని తిథిపూజ (జన్మదినోత్సవం) పెద్దయెత్తున చేయటానికి&nbsp;<BR>ఏర్పాట్లు జరిగాయి. పవిత్రమైన ఆ రోజు ఉదయమే స్వామీజీ స్వయంగా&nbsp;<BR>పూజకు చేసిన ఏర్పాట్లన్నీ పర్యవేక్షించారు. పర్యవేక్షణ పూర్తికాగానే స్వామీజీ&nbsp;<BR>శిష్యుని అడిగారు ‘‘సరే, నీవు యజ్ఞోపవీతాలను (జందెములను) తెచ్చినావను-&nbsp;<BR>కుంటాను?’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అవునండీ, తెచ్చినాను. మీరు కోరిన విధంగా సర్వమూ&nbsp;<BR>సిద్ధమైంది. కాని, మహాశయా! అన్ని యజ్ఞోపవీతాలను ఎందుకు తీసుకు&nbsp;<BR>రమ్మన్నారో నాకు అర్థం కావటంలేదు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ప్రతి ద్విజునికీ</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> యజ్ఞోపవీతాన్ని ధరించే అధికారముంది.&nbsp;<BR>దీనికి వేదాలే ప్రమాణం. పరమ పావనమైన ఈ శ్రీరామకృష్ణ జన్మదినోత్సవం&nbsp;<BR>నాడు, వచ్చినవారు ఎవరైనా సరే, వారికి నేను యజ్ఞోపవీతధారణ చేయిస్తాను.&nbsp;<BR>ఈ రోజు పవిత్రమైన శ్రీరామకృష్ణ జన్మతిథి. ఆయన పేరు స్మరించినవారు&nbsp;<BR>పుణ్యాత్ములౌతారు కాబట్టి యిక్కడకు వచ్చి చేరిన భక్తులకు, ఈ రోజు యజ్ఞో-&nbsp;<BR>పవీతధారణం చేయబడుతుంది. నీ కిప్పుడు అర్థమైందా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! మీ ఆదేశానుసారం చాలా యజ్ఞోపవీతాలు తెచ్చాను.&nbsp;<BR>పూజానంతరం, మీ అనుజ్ఞ ప్రకారం భక్తులకు వాటిని ధరింప జేస్తాను.</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">‘ద్విజుడు’ అంటే రెండవసారి పుట్టిన వాడని అర్థం. ఉపనయన మనేది ఒక&nbsp;<BR>సంస్కారం. ఉప - నయన గురువుకు సమీపముగా కూర్చుండుట అని దీని కర్థం. అలా&nbsp;<BR>గురువుచే ఉపనయన కాలంలో యజ్ఞోపవీత ధారణ చేస్తూ బ్రహ్మోపదేశం పొందే,&nbsp;<BR>బ్రాహ్మణ, క్షత్రియ, వైశ్యులు రెండవ జన్మ ఎత్తుతున్నారు.</FONT></p>
<hr class="puTa_virupu">
<table><tr><td><a class=puTa_lanke href=puTa2897.html>p2897</a></td><td>p2898</td><td><a class=puTa_lanke href=puTa2899.html>p2899</a></td></tr></table>
</div></body></html>
