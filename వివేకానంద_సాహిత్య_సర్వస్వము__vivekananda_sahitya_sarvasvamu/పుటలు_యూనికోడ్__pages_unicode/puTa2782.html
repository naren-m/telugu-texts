<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2781.html>p2781</a></td><td>p2782</td><td><a class=puTa_lanke href=puTa2783.html>p2783</a></td></tr></table>

<p><FONT FACE="SHREE900, SHREE, sans-serif" SIZE="3">పరివర్తనం వారికి జిజ్ఞాసను పుట్టించలేదు. ఈ లోకపు దుఃఖాన్నుండి విడివడ్డ&nbsp;<BR>మహాపురుషు డతడు. అంతేచాలు. అతనిలో ఆ గుణాన్నే వారు తెలియకుండా&nbsp;<BR>భావించారు. ఏ విధమైన ప్రశ్నలను అతణ్ణి అడగలేదు.</FONT></p>
<p><FONT FACE="SHREE900, SHREE, sans-serif" SIZE="3">క్రమంగా యీ యోగిలోవున్న విశేషగుణాలు పెంపొందసాగాయి.&nbsp;<BR>ఈయనకూడ వారణాసి యోగి మాదిరి నేలలో ఒక బొరియను తవ్వి అక్కడ&nbsp;<BR>గంటలకొద్దీ గడిపేవాడు. తర్వాత ఆహార నియమం కఠోరంగా అవలంబించటం&nbsp;<BR>మొదలైంది. రోజంతా ఆశ్రమంలో కూర్చుని తన ఇష్టదైవం శ్రీరామచంద్రుడి&nbsp;<BR>పూజలో మునిగిపోయేవాడు. అనేక పదార్థాలతో బాగా వంటచేసి తన స్నేహి-&nbsp;<BR>తులకు, పేదలకు పెడుతూండేవాడు. ఈ వంటలో అతడికి అపారప్రావీణ్యం&nbsp;<BR>వుండేది. రాత్రయ్యేవరకు అతిథి సపర్యలు చేస్తూండేవాడు. అతిథులంతా నిద్రిం-&nbsp;<BR>చాక ఎవరికీ తెలియకుండ అక్కడనుండి కదలి, గంగను ఈది ఆవలి ఒడ్డుకు&nbsp;<BR>వెళ్లి అక్కడ రాత్రంతా యోగాభ్యాసాలతోను, ప్రార్థనలతోను గడిపి, వేకువనే&nbsp;<BR>తిరిగివచ్చి స్నేహితులను నిద్రనుండి లేపి తిరిగి అతిథిసేవ మొదలుపెట్టేవాడు.</FONT></p>
<p><FONT FACE="SHREE900, SHREE, sans-serif" SIZE="3">అతడి ఆహారం రోజురోజూ తగ్గిపోసాగింది. చివరకు ఒక గుప్పెడు వేపాకు&nbsp;<BR>గాని, కొన్ని ఎర్రమిరియాలుగాని అతడికి ఆహారంగా చాలేవి. తర్వాత అతడు&nbsp;<BR>రాత్రుల్లో గంగానది అవతలి ఒడ్డునున్న వనాలకు పోవటం మానివేశాడు. చాల-&nbsp;<BR>వరకు తన భూగృహంలోనేవుంటూ ధ్యానంచేస్తూ ఎప్పుడోగాని బైటికి వచ్చే&nbsp;<BR>వాడని నేను విన్నాను. ఈ దీర్ఘగడువుల్లో అతడేమి తిని వుండేవాడో ఎవరికీ&nbsp;<BR>తెలియదు. అందుచేత అతణ్ణి జనం పవహారీబాబా అని పిలిచేవారు. పవనాహారి&nbsp;<BR>(గాలే ఆహారం) అని దానికర్థం.</FONT></p>
<p><FONT FACE="SHREE900, SHREE, sans-serif" SIZE="3">శేషజీవితంలో అత డీ గుహను వదలలేదు. ఒకసారి అతడు దీర్ఘకాలం గుహ-&nbsp;<BR>నుండి బైటకురాలేదు. జనమంతా అతడు మరణించి వుంటాడని భావించారు.&nbsp;<BR>కాని చాలకాలం తరువాత యీ మహానుభావుడు గుహలోనుండి బైటకొచ్చి అనే-&nbsp;<BR>కమంది సాధువులకు ఒక పెద్దవిందు చేశాడు.</FONT></p>
<p><FONT FACE="SHREE900, SHREE, sans-serif" SIZE="3">ధ్యానమగ్నుడుకాని సమయాల్లో గుహాముఖంలోవున్న పర్ణశాలలో అతడు&nbsp;<BR>నివసించేవాడు. అతిథు లెవరైనా తనను చూడటానికి వస్తే వారికి దర్శనమిచ్చి,&nbsp;<BR>వారికి ఆతిథ్యమిచ్చేవాడు. ఈ మహానుభావుని కీర్తి సుదూరానికి వ్యాపించింది.&nbsp;<BR>ఘాజీపూర్‌ నల్లమందు శాఖలో ఉద్యోగిగా రాయ్‌ గగనచంద్రరాయ్‌ బహదూర్‌&nbsp;<BR>అనే సరళస్వభావుడుండేవాడు. ఎంతో ఉదారుడు. ఆధ్యాత్మిక భావసంపన్ను&nbsp;<BR>డవటంతో ఈయన అనేకులకు యిష్టుడయ్యాడు. ఈయనే యీ యోగితో&nbsp;<BR>మాకు పరిచయం కలిగించాడు.</FONT></p>
<hr class="puTa_virupu">
<table><tr><td><a class=puTa_lanke href=puTa2781.html>p2781</a></td><td>p2782</td><td><a class=puTa_lanke href=puTa2783.html>p2783</a></td></tr></table>
</div></body></html>
