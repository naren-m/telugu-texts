<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3186.html>p3186</a></td><td>p3187</td><td><a class=puTa_lanke href=puTa3188.html>p3188</a></td></tr></table>

<p><FONT FACE="SHREE900, SHREE, sans-serif" SIZE="3">విడదీయ బడజాలకుండటంచే వీనికి అనిత్వమున్నట్లు ఎన్నడూ చెప్పజాలం.&nbsp;<BR>కాని అవి శూన్యంకావు. ఇదే ‘మాయ’ అనబడుతున్నది.</FONT></p>
<p><FONT FACE="SHREE900, SHREE, sans-serif" SIZE="3">44. ‘‘నేను బుద్ధునికి దాసానుదాసుణ్ణి. స్వార్థమై ఏ కార్యాన్ని ఎప్పుడూ&nbsp;<BR>జరపియుండని - సమస్త ప్రపంచాన్ని ఆలింగన మొనర్చుకొనిన హృదయంతో-&nbsp;<BR>కూడిన ఆ మహనీయునికి బుద్ధభగవానునికి సమానమైన వారెవ్వరు? రాజకు-&nbsp;<BR>మారుడును, యతియునై ఉండిన అతడు ఒక చిన్నమేకను రక్షించడానికై తన&nbsp;<BR>ప్రాణం యివ్వడానికి సిద్ధమైనటువంటి కరుణాపూరిత హృదయుడు కదా! ఒక&nbsp;<BR>ఆడుపులి ఆకలిని పోగొట్టడానికై తనను బలిగా యివ్వడానికి పూనుకొన్న ప్రేమ-&nbsp;<BR>మయుడు. ఒక అంత్యజుని ఆతిథ్యానికి తనను సమర్పించుకొని వానిని ఆశీర్వ-&nbsp;<BR>దించిన ప్రేమమూర్తిగదా అతడు! అలాటివాడు నేను బాలుడనై ఉండగా నా గది-&nbsp;<BR>లోకి రాగా ఆయనకు నేను పాదాక్రాంతుడనయ్యాను. ఎందుకంటే, అతడు&nbsp;<BR>స్వయంగా భగవంతుడని గ్రహించాను.’’</FONT></p>
<p><FONT FACE="SHREE900, SHREE, sans-serif" SIZE="3">45. శుకుడు ఆదర్శపరమహంస. అఖండ సచ్చిదానంద బ్రహ్మసాగరం-&nbsp;<BR>నుండి పుడిసెడు నీటిని పానమొనర్ప గల్గిన ధీరుడు మానవకోటిలో అత&nbsp;<BR>డొక్కడే. ఋషు లనేకులు తీరంలో ఆ తరంగఘోషను మాత్రమే విని గతి-&nbsp;<BR>స్తారు. కొద్దిమంది ఆ దర్శన లాభం పొందగా, అత్యల్ప సంఖ్యాకులు దానిని&nbsp;<BR>రుచి చూచే భాగ్యం పొందుతారు. కాని శుకుడు బ్రహ్మానందసాగరంనుండి&nbsp;<BR>ఆనందరసపాన మొనర్చారు!</FONT></p>
<p><FONT FACE="SHREE900, SHREE, sans-serif" SIZE="3">46. ‘‘త్యాగరహితమైన భక్తి భావమేమి? అది అత్యంత వినాశకరం.’’</FONT></p>
<p><FONT FACE="SHREE900, SHREE, sans-serif" SIZE="3">47. దుఃఖాన్నిగాని, సుఖాన్నిగాని మేము ఆరాధింపము. వీటిలో దేని&nbsp;<BR>ద్వారానైనా, ఈ రెంటికిని అతీతమయ్యే స్థితిని అన్వేషిస్తాము.</FONT></p>
<p><FONT FACE="SHREE900, SHREE, sans-serif" SIZE="3">48. శ్రీ శంకరాచార్యులు వేదవిజ్ఞాన లయను, జాతీయశ్రుతి మాధు-&nbsp;<BR>ర్యాన్ని గ్రహించారు. నేను పొందిన దర్శనంవంటి ఒకానొక దర్శనాన్ని అతడు&nbsp;<BR>తన బాల్యంలో పొందియుండి, ఆ విధంగా ప్రాచీన గానాన్ని తిరిగి స్వాధీన&nbsp;<BR>మొనర్చుకొనిన వాడని నేనెప్పుడూ భావిస్తాను. ఏమైనప్పటికీ ఆయన జీవితోద్య-&nbsp;<BR>మమంతా వేదోపనిషత్తుల సౌందర్యదర్శనమని చెప్పవచ్చును.</FONT></p>
<p><FONT FACE="SHREE900, SHREE, sans-serif" SIZE="3">49. మాతృప్రేమ స్త్రీ పురుషుల పరస్పర ప్రేమకంటె కొన్ని రీతులలో&nbsp;<BR>గొప్పదియే యైనను, యావత్ప్రపంచము స్త్రీ పురుష ప్రేమను (జీవాత్మకు పర-&nbsp;<BR>మాత్మతోటి సంబంధమును) మచ్చుగా గ్రహిస్తుంది. ఇంకేదికూడ అలాటి&nbsp;<BR>అద్భుత, ఆదర్శ సూచిక శక్తిమంతం కానేరదు. వాస్తవంగా ప్రియుడు తాను&nbsp;<BR>భావింపబడునట్టి వాడుగా పరిణమిస్తాడు. ఈ ప్రేమ తాను స్వయంగా ఏ వ్యక్తిపై&nbsp;<BR>ప్రసరిస్తుందో ఆ వ్యక్తిని మార్చివేస్తుంది.’’</FONT></p>
<hr class="puTa_virupu">
<table><tr><td><a class=puTa_lanke href=puTa3186.html>p3186</a></td><td>p3187</td><td><a class=puTa_lanke href=puTa3188.html>p3188</a></td></tr></table>
</div></body></html>
