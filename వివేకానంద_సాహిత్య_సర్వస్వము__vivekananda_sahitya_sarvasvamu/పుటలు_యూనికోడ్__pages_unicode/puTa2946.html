<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2945.html>p2945</a></td><td>p2946</td><td><a class=puTa_lanke href=puTa2947.html>p2947</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">117</FONT></p>
<p><FONT FACE="SHREE900, SHREE, sans-serif" SIZE="3">పొందిన తర్వాత వాళ్లకు యిష్టమైతే, యిండ్లకుపోయి గృహస్థ జీవనం&nbsp;<BR>గడపవచ్చు. అవిధేయులు లేక దుశ్శీలురుగా ఉండే బ్రహ్మచారుల్ని తక్షణమే&nbsp;<BR>బయటకి పంపివేసే అధికారం మఠాధికారులకు ఉంటుంది. కులమత విభేదం&nbsp;<BR>లేకుండా యిక్కడ బోధ చేయబడుతుంది. దీనికి అభ్యంతరం వున్న వారికి&nbsp;<BR>దీనిలో ప్రవేశంలేదు. కాని, ఎవరైనా వారి కులాచార ధర్మాలను పాటించదలిస్తే&nbsp;<BR>వారివారి భోజన ఏర్పాట్లను ప్రత్యేకంగా చేసుకోవాలి. మిగతా వాళ్లతోపాటు&nbsp;<BR>వాళ్లూ, తరగతులకు హాజరవుతారు. ఇటువంటివారి శీలాన్ని గూర్చికూడా&nbsp;<BR>మఠాధికారులు జాగ్రత్తగా కనిపెట్టుతూ వుంటారు. ఇక్కడ శిక్షణ పొందిన&nbsp;<BR>వారికి తప్ప మరెవ్వరికి యిక్కడ సన్యాసం పొందే అర్హత ఉండదు. క్రమంగా&nbsp;<BR>మఠం ఈ విధానాల్లో పనిచేస్తే ఎంతో బాగుంటుంది కదా?’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే మీరు ప్రాచీన గురుగృహ నివాసం వంటి బ్రహ్మచర్య&nbsp;<BR>జీవితాన్ని తిరిగి ప్రవేశపెట్టాలి అనుకుంటున్నారన్నమాట!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: సరిగ్గా అదే! ఆధునిక విద్యావిధానం బ్రహ్మజ్ఞానం పొందే&nbsp;<BR>అవకాశాన్ని కల్పించటం లేదు. ప్రాచీన కాలంలోలాగా మనం బ్రహ్మచర్య&nbsp;<BR>నిలయాలను నెలకొల్పాలి. అయితే యిప్పుడు విశాల విధానంలో వాటి&nbsp;<BR>పునాదులు వేయాలి. అంటే, ఈ కాలానికి తగిన మార్పులు ఎన్నో వాటిలోకి&nbsp;<BR>తీసుకురావాలి. ఈ విషయం నీతో తర్వాత మాట్లాడుతాను.</FONT></p>
<p><FONT FACE="SHREE900, SHREE, sans-serif" SIZE="3">ప్రసంగం సాగిస్తూ స్వామీజీ యిలా అన్నారు: ‘‘మఠానికి దక్షిణాన ఉన్న&nbsp;<BR>స్థలాన్నికూడా కాలక్రమంలో మనమే కొనితీరాలి. అక్కడ మనం ఒక అన్న&nbsp;<BR>సత్రాన్ని ప్రారంభించాలి. ఆకలితో అలమటిస్తున్న వారిని దైవభావంతో&nbsp;<BR>సేవించటానికి అక్కడ ఏర్పాట్లుంటాయి. ఆ అన్నసత్రం శ్రీరామకృష్ణుని పేరు-&nbsp;<BR>మీద నడుస్తుంది. ప్రారంభంలో ఉన్న డబ్బుకు తగినట్లుగానే అది నడుపబడు-&nbsp;<BR>తుంది. అందువల్ల మొదట దాన్ని మనం యిద్దరు ముగ్గురితో ప్రారంభించ-&nbsp;<BR>వచ్చు. ఈ సత్రాన్ని నడపటానికి మనం ఉత్సాహవంతులైన బ్రహ్మచార్లను&nbsp;<BR>తయారుచేయాలి. దీన్ని నడపటానికి వాళ్లు బిచ్చం ఎత్తైనా సరే నిధులు&nbsp;<BR>వసూలు చేయాలి. ఈ విషయంలో మఠంనుండి ధనసహాయం ఏమీ చేయ-&nbsp;<BR>బడదు. చేయటానికి వీల్లేదు. బ్రహ్మచార్లే దానికి డబ్బు వసూలు చేయాలి. ఈ&nbsp;<BR>సేవాశ్రమంలో ఐదు సంవత్సరాల శిక్షణ పొందిన తర్వాతనే వారికి విద్యాపీఠంలో&nbsp;<BR>ప్రవేశించటానికి అర్హత ఉంటుంది. ఐదేళ్లు అన్నసత్రంలోను, ఐదేళ్లు విద్యా&nbsp;<BR>పీఠంలోను మొత్తం పదేళ్లు శిక్షణ పొందిన తర్వాత, వాళ్లకు సన్యాసం తీసుకో-&nbsp;<BR>వాలని యిచ్ఛ వుండి, మఠాధికారులు వారికి సన్యాసాధికారం ఉన్నట్లు గ్రహించి,</FONT></p>
<hr class="puTa_virupu">
<table><tr><td><a class=puTa_lanke href=puTa2945.html>p2945</a></td><td>p2946</td><td><a class=puTa_lanke href=puTa2947.html>p2947</a></td></tr></table>
</div></body></html>
