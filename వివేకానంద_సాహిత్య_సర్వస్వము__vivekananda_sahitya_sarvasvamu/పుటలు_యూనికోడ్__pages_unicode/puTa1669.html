<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1668.html>p1668</a></td><td>p1669</td><td><a class=puTa_lanke href=puTa1670.html>p1670</a></td></tr></table>
<p><FONT FACE="SHREE900, SHREE, sans-serif" SIZE="3">64 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE902, SHREE, sans-serif" SIZE="4">విశేషాధికారం</FONT></p>
<BR>
<p><FONT FACE="SHREE902, SHREE, sans-serif" SIZE="3">(లండన్‌లోని సీసెమ్‌ క్లబ్‌లో చేసిన ప్రసంగం)</FONT></p>
<p><FONT FACE="SHREE900, SHREE, sans-serif" SIZE="3">సమస్త ప్రకృతిలోను రెండు శక్తులు పనిచేస్తున్నట్లు కనబడుతోంది.&nbsp;<BR>వీటిలో ఒకటి నిరంతరం వేరు చేసేది, మరొకటి అనుక్షణం ఐక్యం కూర్చేది;&nbsp;<BR>మరింత అధికంగా ప్రత్యేక వ్యక్తులను ఏర్పరచేది ఒకటి; వ్యక్తులను ఒకటిగా చేర్చి&nbsp;<BR>అన్ని విభేదాల మధ్యనున్న అభేదాన్ని నిరూపించేది మరొకటి. ప్రకృతిలోని ప్రతి-&nbsp;<BR>రంగంలోను, మానవ జీవితంలోని ప్రతిరంగంలోను యీ రెండు శక్తులకు&nbsp;<BR>ప్రభావం వుండటం కనబడుతోంది. భౌతికరంగంలో యీ శక్తులు రెండూ&nbsp;<BR>వేర్వేరుగా పనిచేస్తుండటం మనకు అనుక్షణం కనబడుతోంది. ఈ రంగంలో&nbsp;<BR>యీ శక్తులు వ్యక్తులను వేరుపరుస్తున్నాయి; ఇతర వ్యక్తుల కంటె స్పష్టంగా&nbsp;<BR>విశిష్టతను కలిగిస్తున్నాయి; తిరిగి తరగతులుగా, జాతులుగా కలుపుతున్నాయి;&nbsp;<BR>రూపాలలో, వ్యక్తాలైన లక్షణాలలో పోలికలను ప్రస్ఫుటం చేస్తున్నాయి.&nbsp;<BR>మానవుడి సాంఘిక జీవితంలో పనిచేసే విధానంకూడా యిదే. సంఘ మనేది&nbsp;<BR>ఏర్పడ్డ నాటినుండి విడదీస్తూ, ఐక్యంచేస్తూ యీ రెండు శక్తులు పనిచేస్తూనే&nbsp;<BR>వున్నాయి; ఇవి పనిచేసే తీరు బహురీతులుగా వుంది. ఇది వివిధ కాలాలలో,&nbsp;<BR>వివిధ ప్రాంతాలలో, వివిధ నామాలతో వ్యవహరింపబడుతోంది. కాని&nbsp;<BR>అన్నిట్లోను సారం వుంది; విభేదాలను కల్పించేది ఒకటి; ఏకత్వాన్ని కూర్చేది&nbsp;<BR>మరొకటి. ఒకటి వర్ణాన్ని నిర్మిస్తుంది; మరొకటి దాన్ని పడగొడుతుంది.&nbsp;<BR>వర్గాలను కల్పించి, వారికి ప్రత్యేకాధిక్యాన్ని కలిగించే దొకటి; వాటిని విధ్వంసం&nbsp;<BR>చేసేది మరొకటి. విశ్వం యీ రెండు శక్తులకు రణరంగంగా వున్నట్టుంది. ఈ&nbsp;<BR>విషయంగా ప్రతిపాదించబడే వాదం ఒకటి: ఏకీకరణ ప్రవృత్తి పనిచేస్తున్నా మన&nbsp;<BR>శక్తికొద్ది దాన్ని నిరోధించాలి. ఐక్యం మృత్యువుకు దారితీస్తుంది. సంపూర్ణమైన&nbsp;<BR>ఐక్యం సంపూర్ణమైన ప్రళయమే. లోకంలో విభజించే ప్రవృత్తి ఆగిపోయిన నాడు&nbsp;<BR>లోకానికే అవసానం కలుగుతుంది. మనం చూస్తున్న యీ జగత్తుకు కారణం&nbsp;<BR>‘భేదమే’. ఏకీకరణ అన్ని దృశ్యవస్తువులనూ నిర్జీవం, ఏకరూపమైన జడ&nbsp;<BR>పదార్థంగా చేసివేస్తుంది. అలాటి స్థితిని నివారించాలని మానవజాతి కాంక్షిం-&nbsp;<BR>చటం స్వాభావికమే. ఈ వాదాన్ని మన చుట్టూవున్న సమస్త వస్తువులకు, సంఘ-&nbsp;<BR>టనలకు అన్వయింపచేస్తున్నారు. భౌతిక దేహంలోను, సంఘ వర్గీకరణంలోను&nbsp;<BR>పరిపూర్ణమైన ఏకరూపత కలిగితే, సహజ మృత్యువే, సంఘవినాశమే ఫలిస్తుంది.</FONT></p>
<hr class="puTa_virupu">
<table><tr><td><a class=puTa_lanke href=puTa1668.html>p1668</a></td><td>p1669</td><td><a class=puTa_lanke href=puTa1670.html>p1670</a></td></tr></table>
</div></body></html>
