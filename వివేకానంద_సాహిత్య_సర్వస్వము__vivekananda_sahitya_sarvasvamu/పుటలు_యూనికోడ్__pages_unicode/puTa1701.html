<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1700.html>p1700</a></td><td>p1701</td><td><a class=puTa_lanke href=puTa1702.html>p1702</a></td></tr></table>
<p><FONT FACE="SHREE900, SHREE, sans-serif" SIZE="3">96 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">ఇక సన్యాసుల్లో మామూలు పతితు లున్నారు. తమ లక్ష్యాన్ని అంటి&nbsp;<BR>పెట్టుకొనలేనివారు, దుర్బలులు, దుష్టులు వున్నారు. వారు నిందాభారం మోయ-&nbsp;<BR>వలసినవారే.</FONT></p>
<p><FONT FACE="SHREE900, SHREE, sans-serif" SIZE="3">లక్ష్యం మంచిదై, నిర్విక్రమంగానూ వుంటే పెడదారిన పట్టిన పతిత&nbsp;<BR>సన్న్యాసి సైతం - ‘ప్రేమించకే వుండటంకంటె ప్రేమించి కోల్పోవటం మేలు’&nbsp;<BR>అనే సూత్రం ప్రకారం - గృహస్థునికంటె చాల పైమెట్టువాడే.</FONT></p>
<p><FONT FACE="SHREE900, SHREE, sans-serif" SIZE="3">అసలెప్పుడూ ప్రయత్నమే చెయ్యని పిరికిపందకంటె అతడు వీరుడే.&nbsp;<BR>మన సంఘసంస్కర్తల ముఠా తమ శోధనదీపం వెలుగును తమ అంతః-&nbsp;<BR>ప్రవృత్తులపైకి ప్రసరించుకొంటే ప్రతి నూర్గురిలో పతితులయ్యేవారు గృహస్థు-&nbsp;<BR>లలో ఎందరో, సన్న్యాసులలో ఎందరో గుర్తించటానికి దేవతలకే సాధ్యం. ఇక&nbsp;<BR>దీన్ని వ్రాసిపెట్టే దేవదూత మన హృదయంలోనే వున్నాడు.</FONT></p>
<p><FONT FACE="SHREE900, SHREE, sans-serif" SIZE="3">ఒంటరిగా వుండటం, ఏ సహాయమూ తనకు వద్దని త్యజించటం, జీవిత&nbsp;<BR>ఝంఝూనిలాన్ని ఎదుర్కోటం, ఎలాంటి ప్రతిఫలాన్ని కోరక పాటుపడటం,&nbsp;<BR>‘ఇది నా విధి’ అనే నిర్బంధ కలుషిత చిత్తంలేక పాటుపడటం, కల్లప్రేమచేతగాని,&nbsp;<BR>లోభంచేతగాని బానిసల్లా బలాత్కరింపబడక, జీవితమంతా ఆనందంతో పాటు-&nbsp;<BR>పడటం, స్వేచ్ఛతో పాటుపడటం - అనే యీ అద్భుతానుభవాన్ని గురించి&nbsp;<BR>ఏమంటారు?</FONT></p>
<p><FONT FACE="SHREE900, SHREE, sans-serif" SIZE="3">ఈ అద్భుతానుభవం సన్న్యాసికి మాత్రమే సాధ్యం. మతాన్ని గురించి&nbsp;<BR>ఏమిటి? అది వుండాలా, పోవాలా? అది వుంటే, అందులో నిష్ణాతు లుండాలి;&nbsp;<BR>దానికోసం పోరాడే ధీరు లుండాలి. మతాన్ని జీవితధృవతార గావించుకొన్నవాడు&nbsp;<BR>సన్న్యాసే కాబట్టి మతంలో నిష్ణాతు డతడే. దేవుడి యుద్ధభటు డతడే.&nbsp;<BR>ఆధ్యాత్మికశక్తి సమన్వితులైన సన్న్యాసుల బలగమున్నంతదాకా ఏ మతం&nbsp;<BR>అంతరిస్తుంది?</FONT></p>
<p><FONT FACE="SHREE900, SHREE, sans-serif" SIZE="3">కాథలిక్‌ సన్న్యాసులు ముందు కురవడించటం చూసి ప్రాటెస్టెంట్లయిన&nbsp;<BR>ఇంగ్లీషువారు, అమెరికన్లు ఎందుకు గడగడలాడుతున్నారు?</FONT></p>
<p><FONT FACE="SHREE900, SHREE, sans-serif" SIZE="3">రనడేగారికి, సంఘసంస్కర్తలకు దీర్ఘయువు కలగాలి. కాని అయ్యో!&nbsp;<BR>ఓ భారతభూమీ, ఆంగ్లీకృతమైన ఓ భారతభూమీ, సంఘంలో సమస్య&nbsp;<BR>లున్నాయనటం, అవి నీకుగాని, నీ పాశ్చాత్య యీ గురువుకీ అర్థమే కావనటం,&nbsp;<BR>అంతకంటె అవి మీచేత పరిష్కృతా లవటం మరింత అసంభవమనటం -&nbsp;<BR>మరువొద్దు.</FONT></p>

<hr class="puTa_virupu">
<table><tr><td><a class=puTa_lanke href=puTa1700.html>p1700</a></td><td>p1701</td><td><a class=puTa_lanke href=puTa1702.html>p1702</a></td></tr></table>
</div></body></html>
