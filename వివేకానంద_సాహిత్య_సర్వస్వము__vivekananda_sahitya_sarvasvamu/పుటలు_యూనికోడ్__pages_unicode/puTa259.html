<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa258.html>p258</a></td><td>p259</td><td><a class=puTa_lanke href=puTa260.html>p260</a></td></tr></table>
<p><FONT FACE="SHREE900, SHREE, sans-serif" SIZE="3">యోగాలు - భక్తి</FONT></p>

<p><FONT FACE="SHREE900, SHREE, sans-serif" SIZE="3">ప్రేమ అవుతుందా? ఎప్పుడుగాని భయంలో ప్రేమను ఎక్కడ చూస్తావు? అది&nbsp;<BR>బూటకం. ప్రేమతో భయం ఏనాడూ చేరదు. వీథిలో&nbsp;<BR>ఒక యువమాత వెళుతోందనుకోండి: కుక్క మొరిగితే ఆమె సమీపంలోని&nbsp;<BR>ఇంట్లోకి పారిపోతుంది. మరునాడు ఆమె బిడ్డనెత్తుకొని వీథిలో వున్నదనుకోండి.&nbsp;<BR>అప్పుడు సింహం బిడ్డమీదికి ఉరికితే ఆమె ఎక్కడ వుంటుంది? సింహం నోటికి&nbsp;<BR>అడ్డంగా నిలబడి బిడ్డను కాపాడే ప్రయత్నంలో వుంటుంది. సమస్త భయాన్ని&nbsp;<BR>ప్రేమ జయించింది. భగవంతుడిపట్ల ప్రేమ విషయంకూడ యింతే. దేవుడు&nbsp;<BR>బహూకరిస్తూన్నాడా, దండిస్తూన్నాడా అనటం ఎవరికి లక్ష్యం?&nbsp;<BR>ఆ తలంపు ప్రేమించే వ్యక్తికి వుండదు. స్వగృహానికి వచ్చినప్పటి న్యాయమూర్తిని&nbsp;<BR>గురించి యోచించండి. భార్య కతడు ఎలా కనిపిస్తాడు? న్యాయమూర్తిగా&nbsp;<BR>కాదు, బహుమతి ప్రదాతగా కాదు, దండనాధికారిగా కాదు; పెనిమిటిగా, ప్రియు-&nbsp;<BR>డుగా కనిపిస్తాడు. తన పిల్లల కతడు ఎలా అగపడతాడు? తమను ప్రేమించే&nbsp;<BR>తమ తండ్రిగా కనిపిస్తాడేకాని దండనాధికారిగా కనిపించడు, బహుమతి ప్రదాతగా&nbsp;<BR>కనిపించడు. అలాగే దేవుడు తన బిడ్డలకు శిక్షకుడుగా ప్రతిఫలప్రదాతగా ఎన్నడూ&nbsp;<BR>అగపడడు. ప్రేమను ఎన్నడూ చవిచూడనివారికే భయమూ కంపమూ కలుగు-&nbsp;<BR>తవి. సకల విధాలయిన భయాన్ని పరిత్యజించు - దేవుడు దండనాధికారి, ప్రతి-&nbsp;<BR>ఫలప్రదాత అనే భయంకర ఆశయాలకొక విలువ అనాగరికుల మనస్సులలో&nbsp;<BR>వుండొచ్చు. కొందరు వరిష్ఠ ధీమంతులైవుండీ ఆధ్యాత్మికంగా ఆటవికులుగానే&nbsp;<BR>వుంటారు. అలాటి వ్యక్తులకు ఆ భావాలు ఒకవేళ తోడ్పడవచ్చునేమో.&nbsp;<BR>పారమార్థికపరులైన వారికి, పారమార్థికపరతను సమీపిస్తున్నవారికి, పారమార్థిక&nbsp;<BR>పరిజ్ఞానం మేలుకాంచుతూన్న వారికి మాత్రం ఆ భావాలు కేవలం పసిప్రాయపు&nbsp;<BR>ఊహలుగా, మూఢభావాలుగా తోచుతవి. వారు భయాశయాలను నెట్టివేస్తారు.</FONT></p>
<p><FONT FACE="SHREE900, SHREE, sans-serif" SIZE="3">ప్రేమకున్న మూడవ లక్షణం యింకా పైమెట్టుది. ప్రేమ సదా పరమో-&nbsp;<BR>న్నతాదర్శం. మొదటి రెండు దశలను అతిక్రమించిపోయాక, బేరమాడే&nbsp;<BR>చిత్తవృత్తిని, భయప్రవృత్తిని పరిత్యజించిన పిదప ప్రేమ పరమోన్నత లక్ష్యమని&nbsp;<BR>గ్రహించనారంభిస్తాడు. రూపవతి ఐన యువతి కురూపి ఐన యువకుణ్ణి&nbsp;<BR>ప్రేమించటం లోకంలో తరచూ మనం చూడటం లేదా! సుందర పురుషుడు&nbsp;<BR>విరూపిణి ఐన స్త్రీని ప్రేమించటం మనం ఎన్నిసార్లు చూడటం లేదు! ఏ మా&nbsp;<BR>ఆకర్షణం! చూపరులకు కనపడేది కురూపి ఐన పురుషుడు, విరూపిణి&nbsp;<BR>ఐన స్త్రీ మాత్రమే. కాముకులకు కనిపించేది వారు కాదు; ప్రేమించేవారి&nbsp;<BR>దృష్టికి ప్రేమించబడేవారిలో లోకాతీతసౌందర్యం కానవస్తూంటుంది. ఇదెలా?&nbsp;<BR>కురూపి ఐన పురుషుణ్ణి ప్రేమించే స్త్రీ తన మనస్సులోని ఆదర్శసౌందర్యాన్ని</FONT></p>
<p><FONT FACE="Times-Roman, Times, serif" SIZE="1">S17</FONT></p>
<hr class="puTa_virupu">
<table><tr><td><a class=puTa_lanke href=puTa258.html>p258</a></td><td>p259</td><td><a class=puTa_lanke href=puTa260.html>p260</a></td></tr></table>
</div></body></html>
