<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1693.html>p1693</a></td><td>p1694</td><td><a class=puTa_lanke href=puTa1695.html>p1695</a></td></tr></table>
<p><FONT FACE="SHREE900, SHREE, sans-serif" SIZE="3">వైదిక వేదాంత భావాలు</FONT></p>
<p><FONT FACE="SHREE900, SHREE, sans-serif" SIZE="3">89</FONT></p>
<p><FONT FACE="SHREE902, SHREE, sans-serif" SIZE="4">వేదాంతంలోని ముఖ్యాంశాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">ధ్యానంవల్లా, భావనవల్లా కనుగొన్న తాత్త్విక సత్యాలమీద, వేదాల వివిధ&nbsp;<BR>భాగాలలోని నైతికధర్మాలమీద హిందూమత ప్రధాన సూత్రాలు ప్రతిష్ఠిత&nbsp;<BR>మైనాయి.</FONT></p>
<p><FONT FACE="SHREE900, SHREE, sans-serif" SIZE="3">‘‘ఈ విశ్వం శాశ్వతమైంది, అనంతమైంది’’ అని వేదాలు వక్కాణించాయి.&nbsp;<BR>దీనికి ఆది లేదు, అంతం లేదు. భౌతిక క్షేత్రంలో వ్యక్తమయ్యే ఆత్మశక్తి లీలలు,&nbsp;<BR>విలాసాలు అసంఖ్యాకాలు. కాని అనంతవస్తువు స్వప్రకాశం, శాశ్వతం, నిర్వి-&nbsp;<BR>కారం. అనంతత్త్వంమీద కాలం పనిచేయదు. మానవబుద్ధికి గ్రాహ్యంకాని అతీం-&nbsp;<BR>ద్రియ భూమికలో భూతభవిష్యత్తులు లేవు.</FONT></p>
<p><FONT FACE="SHREE900, SHREE, sans-serif" SIZE="3">మానవాత్మ శాశ్వత మని వేదాలు అంటున్నాయి. దేహం శాసనాధీనం. అది&nbsp;<BR>పెరుగుతుంది, శిథిలమౌతుంది. కాని లోనున్న ఆత్మకు అనంత శాశ్వతజీవనం-&nbsp;<BR>తోనే సంబంధం. అది ఆద్యంతరహితం. వైదికమతానికి, క్రైస్తవమతానికి వున్న&nbsp;<BR>ఒక భేదం: మానవజీవం యీ లోకానికి రాగానే ప్రారంభమౌతుందని&nbsp;<BR>క్రైస్తవమతం అంటుంది. లేదు, మానవాత్మ నిత్యపురుషుని ఆవిర్భావమని,&nbsp;<BR>కాబట్టి ఆది అనేది దేవుడికి లేనట్లే దీనికీ లేదని వైదికమత మంటుంది. ఈ&nbsp;<BR>మానవాత్మ పరిపూర్ణత్వం పొందేవరకు ఆధ్యాత్మిక పరిణామశాసనానికి బద్ధమై&nbsp;<BR>ఒక వ్యక్తిత్వంనుండి మరో వ్యక్తిత్వానికి పయనిస్తుంది. ఈ పయనంలో అది&nbsp;<BR>వ్యక్తంచేసే విలాసాలు గణనాతీతాలు. పరిపూర్ణత్వం పొందాక మానవాత్మకు&nbsp;<BR>మార్పు వుండదు.</FONT></p>

<hr class="puTa_virupu">
<table><tr><td><a class=puTa_lanke href=puTa1693.html>p1693</a></td><td>p1694</td><td><a class=puTa_lanke href=puTa1695.html>p1695</a></td></tr></table>
</div></body></html>
