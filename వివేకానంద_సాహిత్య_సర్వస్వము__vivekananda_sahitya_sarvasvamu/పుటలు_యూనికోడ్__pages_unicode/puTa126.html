<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa125.html>p125</a></td><td>p126</td><td><a class=puTa_lanke href=puTa127.html>p127</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగం</FONT></p>

<p><FONT FACE="SHREE902, SHREE, sans-serif" SIZE="3">జఙ్ఘన్యమానాః పరియాన్తిమూఢా&nbsp;<BR>అన్ధేనైవ నీయమానా య థాన్ధాః’’</FONT><FONT FACE="SHREE900, SHREE, sans-serif" SIZE="2"><sup>1</sup></FONT></p>
<p><FONT FACE="SHREE900, SHREE, sans-serif" SIZE="3">‘‘మూఢులు అజ్ఞానాంధకారంలో గోరాడుతూ, మా కంటె ధీరులు లేరని&nbsp;<BR>విర్రవీగుతూ, పండితమ్మన్యులై, గుడ్డివారిచేత నడపబడే గుడ్డివారి మాదిరి&nbsp;<BR>తొట్రుపాటు చెందుతూ పరిభ్రమిస్తూంటారు.’’ ప్రపంచం యిలాటి పండి&nbsp;<BR>తమ్మన్యులతో నిండివుంది. ప్రతివ్యక్తికీ తాను ఆచార్యుణ్ణి కావాలనే తహతహ!&nbsp;<BR>ప్రతి యాచకుడికీ తాను పదిలక్షలు దానం చేయాలనే ఆవేదన! ఈ యాచకుల&nbsp;<BR>మాదిరే యీ ఆచార్యులూ నిజానికి హాస్యాస్పదులే.</FONT></p>
<p><FONT FACE="SHREE902, SHREE, sans-serif" SIZE="3">గురుశిష్యుల లక్షణాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇక గురువును గుర్తించటం ఎలా? స్వయంజ్యోతి ఐన దినకరుణ్ణి చూప-&nbsp;<BR>టానికి కాగడా తేనక్కర్లేదు. సూర్యుడు ఉదయించగానే సహజంగానే మనకు&nbsp;<BR>తెలియవస్తుంది. ఇలాగే ప్రబోధకుడైన ఆచార్యుడు మనకు సాయంచేయ ఏతెంచ-&nbsp;<BR>గానే తత్త్వజ్యోతి తనమీద కాంతులను ప్రసరించ మొదలుపెట్టిందని ఆత్మకు సహ-&nbsp;<BR>జంగానే తెలుస్తుంది. సత్యం స్వతఃప్రమాణం; సత్యాన్ని నిరూపించటానికి&nbsp;<BR>మరొక ప్రమాణం అక్కర్లేదు; అది స్వయంజ్యోతి. సత్యతేజం మన హృద&nbsp;<BR>యాంతరాళాలలోకూడ ప్రవేశిస్తుంది; దాని ముందు లోకమంతా అంజలి&nbsp;<BR>ఘటించి ‘‘ఇదే సత్యం’’ అని వక్కాణిస్తుంది. ఎవరి సత్యనిష్ఠా జ్ఞానతేజమూ&nbsp;<BR>భానుదీప్తితో వెలుగొందుతుందో </FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3"> అలాటి ఆచార్యశేఖరులే లోకంలో మహిమా-&nbsp;<BR>న్వితులు. మానవకోటిలో అధిక సంఖ్యాకులు భగవంతుణ్ణి పూజించినట్లే వారిని&nbsp;<BR>పూజిస్తారు. కాని వీరికంటె యించుక తక్కువ వారినుంచీ మనకు సాయం&nbsp;<BR>లభించవచ్చు; పైగా మనకు మార్గదర్శకుడై ప్రబోధం చేసేవ్యక్తి గొప్పతనం సరిగా&nbsp;<BR>గ్రహించటానికి తగినంత సహజావలోకనశక్తి మనవద్ద లేదు; కాబట్టి శిష్యుడి&nbsp;<BR>మాదిరే గురువును కొన్ని పరీక్షలకు గురిచేసినప్పుడు కొన్ని నిబంధనలనుబట్టి&nbsp;<BR>చూసినప్పుడు సంతృప్తికరుడుగా వుండాలి.</FONT></p>
<p><FONT FACE="SHREE900, SHREE, sans-serif" SIZE="3">విశుద్ధత, నిజమైన జిజ్ఞాస, ధృతి అనేవి శిష్యుడికి వుండవలసిన ముఖ్య-&nbsp;<BR>లక్షణాలు. అపవిత్రుడికి ఎన్నడూ ఆధ్యాత్మికపరత కలుగదు. ఎవరికైనా పార-&nbsp;<BR>మార్థికశీలం పట్టుపడాలంటె మనోవాక్కాయాలలో పరిశుద్ధత కుదరాలి.</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">ముండక. (1-2-8). ఇదే కఠోపనిషత్తులోను వుంది. దాన్లో ‘జంఘన్యమానాః’&nbsp;<BR>అనటానికి మారుగా ‘దన్ద్రమ్యమాణాః’ అని వుంది.</FONT></p>
<p><FONT FACE="SHREE900, SHREE, sans-serif" SIZE="2">2. </FONT><FONT FACE="SHREE900, SHREE, sans-serif" SIZE="3">‘‘తేషామాదిత్యవద్జ్ఞానం ప్రకాశయతి తత్పరమ్‌’’ </FONT><FONT FACE="SHREE900-Italic, SHREE, sans-serif" SIZE="3">-భగవద్గీత.</FONT></p>
<hr class="puTa_virupu">
<table><tr><td><a class=puTa_lanke href=puTa125.html>p125</a></td><td>p126</td><td><a class=puTa_lanke href=puTa127.html>p127</a></td></tr></table>
</div></body></html>
