<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa848.html>p848</a></td><td>p849</td><td><a class=puTa_lanke href=puTa850.html>p850</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ప్రాణం</FONT></p>
<BR>
<p><FONT FACE="SHREE900, SHREE, sans-serif" SIZE="3">25</FONT></p>
<BR>
<p><FONT FACE="SHREE900, SHREE, sans-serif" SIZE="3">తన మనసునే కాదు - అన్నింటి మనసులను స్వాధీనం చేసుకుంటాడు. శక్తిసమీకరణ&nbsp;<BR>రూపవ్యక్తీకరణం ప్రాణం కాబట్టి ప్రాణాన్ని వశం చేసుకున్న వ్యక్తి తన శరీరాన్నేకాదు,&nbsp;<BR>అన్ని శరీరాలను వశం చేసుకుంటాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రాణాన్ని ఎలా వశం చేసుకోవాలి? - అన్నదే ప్రాణాయామ పరమాశయం.&nbsp;<BR>ఈ ఆశయాన్ని సాధించటానికే సాధనలు, శిక్షణలన్నీ ఉన్నాయి. ప్రతివ్యక్తీ&nbsp;<BR>తానున్నచోటు నుండే మొదలుపెట్టాలి; తనకు చాలా దగ్గరిలో నున్నవాటిని&nbsp;<BR>స్వాధీనం చేసుకోవటానికి క్రమంగా పూనుకోవాలి. బయటి ప్రపంచంలో&nbsp;<BR>మనచుట్టూ ఎన్నో వస్తువు లున్నాయి. అయితే వాటన్నింటికన్నా ఈ శరీరమే మనకు&nbsp;<BR>చాలా దగ్గర. శరీరంకన్నా ఈ మనసు మనకు యింకా ఎంతో దగ్గర. మనశ్శరీరాలకు&nbsp;<BR>ఆధారం ప్రాణం; ప్రపంచంలోని ప్రాణం కన్నా, మనలోని ప్రాణం మనకు మరింత&nbsp;<BR>దగ్గర. మన శారీరక, మానసిక శక్తుల సంపుటమే ఈ ప్రాణతరంగం. విశ్వంలోని&nbsp;<BR>ప్రాణమంతా అపారసముద్రం లాంటిది; ఉపాధిగత ప్రాణాలన్నీ అలల లాంటివి; ఆ&nbsp;<BR>అల లన్నింటికన్నా మనలోని ప్రాణతరంగం మనకు చాలా చాలా దగ్గర. ఈ ప్రాణ&nbsp;<BR>తరంగాన్ని వశం చేసుకుంటే తప్ప మొత్తం ప్రాణశక్తిని వశం చేసుకోలేము. ప్రాణాన్ని&nbsp;<BR>వశపరచుకున్న యోగి పరిపూర్ణుడౌతాడు. అతన్ని ఏ శక్తీ వశం చేసుకోలేదు. అతను&nbsp;<BR>సర్వశక్తిమంతు డౌతాడు. సర్వజ్ఞుడని కూడా చెప్పవచ్చు.</FONT></p>
<p><FONT FACE="SHREE900, SHREE, sans-serif" SIZE="3">ప్రతి దేశంలో కూడా ప్రాణాన్ని స్వవశం చేసుకునే సాధనా సంఘా&nbsp;<BR>లున్నాయి. ఈ దేశంలో మానసిక చికిత్సకులు, విశ్వాస చికిత్సకులు,&nbsp;<BR>అధ్యాత్మవాదులు, క్రైస్తవ వైజ్ఞానికులు, సమ్మోహన శాస్త్రజ్ఞులు - ఇలాంటివారు&nbsp;<BR>చాలామంది ఉన్నారు. బాగా పరిశీలించి చూస్తే, వారికి తెలిసినా, తెలియకపోయినా&nbsp;<BR>ఈ సంఘాలన్నింటికీ మూలాధారశక్తి ప్రాణవశీకరణమే అని తెలుస్తుంది. వారి&nbsp;<BR>సిద్ధాంతా లన్నింటి సారాంశం యీ ప్రాణవశీకరణమే. తమకు తెలియకుండా వీరు&nbsp;<BR>దాన్ని ఉపయోగించుకుంటున్నారు. వారికి ఈ ప్రాణవశీకరణం యాదృచ్ఛి&nbsp;<BR>కంగానే లభించింది. యోగి ప్రయోగించేదికూడా ఈ ప్రాణశక్తినే.</FONT></p>
<p><FONT FACE="SHREE900, SHREE, sans-serif" SIZE="3">ప్రాణమే జీవశక్తి. అతిసూక్ష్మ - అత్యున్నత ప్రాణ వ్యాపారమే మనోవృత్తి.&nbsp;<BR>మనకు సాధారణంగా అనుభవంలో నున్న మనోవ్యాపారమే కాక, ఇతర&nbsp;<BR>మనోవ్యాపారాలు కూడా ఉన్నాయి. సహజజ్ఞానం - బోధ లేకుండానే కలిగే జ్ఞానం&nbsp;<BR>అనేది అలాంటి ఇతర మనోవ్యాపారమే. ఈ మనోవ్యాపారం, మన మనోవృత్తులకు&nbsp;<BR>బీజావస్థ. మనలను ఒకదోమ కుడితే, వెంటనే చేయి సహజంగా ఆ ప్రదేశంపైకి&nbsp;<BR>వెళుతుంది. ఇది కూడా ఒక మనోవ్యాపార వ్యక్తీకరణమే. అసంకల్ప శారీరక&nbsp;<BR>క్రియలన్నీ, ఈ మనోవ్యాపారం క్రిందికి వస్తాయి. జ్ఞానయుక్త మనోవ్యాపారం&nbsp;<BR>మరొకటి. మనం కొన్నింటిని సహేతుకంగా విమర్శించి, ఆలోచించి, నిర్ణయిస్తూ</FONT></p>
<hr class="puTa_virupu">
<table><tr><td><a class=puTa_lanke href=puTa848.html>p848</a></td><td>p849</td><td><a class=puTa_lanke href=puTa850.html>p850</a></td></tr></table>
</div></body></html>
