<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2321.html>p2321</a></td><td>p2322</td><td><a class=puTa_lanke href=puTa2323.html>p2323</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - హిందూమతంలోని సామాన్యసూత్రాలు </FONT><FONT FACE="TimesNewRoman, Times, serif" SIZE="2">2 7 3</FONT></p>
<BR>
<p><FONT FACE="SHREE900, SHREE, sans-serif" SIZE="3">తొలగిపోవద్దు. భారతీయులంతా పరదేశీయుల వస్త్రధారణ, తిండి తినడం, ప్రవ-&nbsp;<BR>ర్తించడం మొదలైనవి ఆరంభించటంవల్ల భారతదేశానికి మేలుకలుగు&nbsp;<BR>తుందని ఒక్క త్రుటికాలమైనా అపోహపడకు. కొన్ని సంవత్సరాలపాటు&nbsp;<BR>అలవాటైన ఒక అభ్యాసాన్ని వదలివేయడంలోనే ఎన్ని ఇబ్బందులున్నాయో నీకు&nbsp;<BR>తెలుసు. ఈ భారతీయత నీ రక్తంలో ఎన్నివేల సంవత్సరాలు జీర్ణమై వుండిందో&nbsp;<BR>దేవునికే ఎరుక! ఈ జాతీయ విశిష్ట జీవన ప్రవాహం ఒక తీరుగా ప్రవహిస్తోంది.&nbsp;<BR>అది అలా ఎన్నివేల సంవత్సరాలుగా ప్రవహిస్తోందో, భగవంతునికే తెలుసు!&nbsp;<BR>దాదాపుగా మహాసముద్రంలో కలియనున్న ఈ మహాప్రవాహం ఆ హిమవత్పర్వ-&nbsp;<BR>తాల మీది మంచుగడ్డలలోకి మరలిపోగలదనే నమ్మకం నిజంగా నీకుందా? అది&nbsp;<BR>అసంభవం. అలాంటి ప్రయత్నం దాన్ని ధ్వంసం చేస్తుంది. కాబట్టి ఈ జాతి&nbsp;<BR>జీవన స్రవంతి త్రోవ సరిచేయి. ఈ మహానది గమనాన్ని అడ్డగించే గుట్టలను&nbsp;<BR>తొలగించు; మార్గాన్ని శుభ్రపరచు; కాలువను వాటం చేయి. అప్పుడది సహజ&nbsp;<BR>బలంతోనే వేగంగా వెల్లువై ప్రవహిస్తుంది. అప్పుడు ఈ జాతి పరుగులిడుతూ,&nbsp;<BR>పురోగమనాన్ని సాగిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో, ఆధ్యాత్మిక ప్రచారానికి మార్గాలు ఇవి అని సూచిస్తూ&nbsp;<BR>మనవి చేస్తున్నాను. ఇంకా ఇతర సమస్యలు చాలా వున్నాయి. వ్యవధి లేక&nbsp;<BR>పోవడంచేత ఈ సందర్భంలో వాని నన్నిటినీ మీకు తెలుపజాలను. ఉదా&nbsp;<BR>హరణకు చిత్రమైన మన వర్ణవిభేద సమస్యను చూడండి. ఈ సమస్యనుగూర్చి,&nbsp;<BR>దీని సాధకబాధకాల గూర్చి, నా యావజ్జీవితం పరిశీలిస్తున్నాను. భారతదేశంలో&nbsp;<BR>దాదాపుగా అన్నిప్రాంతాల్లో దాని స్థితిని విచారించాను. ఈ దేశంలో దాదాపుగా&nbsp;<BR>ప్రతిభాగంలోను, అన్ని కులాలవారితోను నేను కలిసి తిరిగాను. దీని ప్రాధాన్యం&nbsp;<BR>ఎక్కడుందో తెలిసికోవడానికై, నా మనస్సులో చాలా తికమకలుపడ్డాను. దీన్ని-&nbsp;<BR>గూర్చి పరిశీలించినకొద్దీ, నా అబ్బురపాటు ఎక్కువవుతూ వచ్చింది. చివరి&nbsp;<BR>కిప్పుడు దాని తేజంయొక్క ఒక చిన్న తళుకునుమాత్రం చూడగల్గాను. ఇప్పు-&nbsp;<BR>డిప్పుడే దాని అర్థాన్ని అనుభవం చేసికో నారంభించాను. దీని తర్వాత కలిసి&nbsp;<BR>తినడం, త్రాగడం గూర్చిన ఇంకొక మహాసమస్య వుంది. ఆ సమస్య మనం&nbsp;<BR>సామాన్యంగా అనుకొనేలా, అంత వ్యర్థవిషయం కాదు. అన్నపానాలను గూర్చి,&nbsp;<BR>మనమిప్పుడు పెట్టుకొన్న పట్టుదలలు బహువిచిత్రంగానూ, మన శాస్త్రవిధులకు&nbsp;<BR>కేవలం వ్యతిరేకంగానూ వున్నాయి. మనం తినే ఆహారం, త్రాగే నీటి పారి&nbsp;<BR>శుధ్యంలో, అశ్రద్ధ చేయడంవల్ల అనర్థాల పాలౌతాం. ఈ ఆచారపు యథార్థ&nbsp;<BR>భావాన్ని మనం పోగొట్టుకున్నాం.</FONT></p>
<hr class="puTa_virupu">
<table><tr><td><a class=puTa_lanke href=puTa2321.html>p2321</a></td><td>p2322</td><td><a class=puTa_lanke href=puTa2323.html>p2323</a></td></tr></table>
</div></body></html>
