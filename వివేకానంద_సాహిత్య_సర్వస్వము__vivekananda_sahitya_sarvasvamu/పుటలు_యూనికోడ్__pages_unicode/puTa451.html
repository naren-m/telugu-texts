<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa450.html>p450</a></td><td>p451</td><td><a class=puTa_lanke href=puTa452.html>p452</a></td></tr></table>

<p><FONT FACE="TimesNewRoman, Times, serif" SIZE="2">3 6</FONT></p>
<p><FONT FACE="SHREE900, SHREE, sans-serif" SIZE="3">మరొకప్పుడు ఒక వ్యక్తి నన్నొక్క తోపుతోసినాడు. కారణ మేమని నే నడిగితే&nbsp;<BR>అతడు సిగ్గుపడి ఆ విధమైన దుస్తులు ఎందుకు ధరించారని అడిగి క్షమాపణ&nbsp;<BR>వేడుకొన్నాడు. వీరి సానుభూతి అంతా తమ వేషభాషలనే సరిహద్దులలో&nbsp;<BR>బంధింపబడివుంది. లోకంలో శక్తివంతమైన దేశాలు బలహీన దేశాలను అణచివేసి&nbsp;<BR>బాధించటానికి చాలవరకు యీ దురభిమానమే కారణం. దీనివల్ల సోదర&nbsp;<BR>మానవకోటిపట్ల వారి సోదరభావం ఇంకిపోతోంది. తనలాగా నేనెందుకు దుస్తు-&nbsp;<BR>లను ధరించలేదని నా (కాషాయ) వస్త్రాలను చూసి నన్ను అవమానించాలని&nbsp;<BR>చూసిన ఆ వ్యక్తే సజ్జనుడై, సజ్జనకుడై, సత్పౌరుడై వుండివుండవచ్చును; కాని&nbsp;<BR>తన కంటె విభిన్నరీతిలో వస్త్రధారణ మొనర్చిన వ్యక్తిని చూడగానే అతడి సహజ&nbsp;<BR>మార్దవం సమసిపోయింది. అన్ని దేశాలలోను ఆ దేశస్థులు కొత్తవారిని తమ&nbsp;<BR>స్వలాభం కోసమే ఉపయోగించుకుంటారు. ఎందుకంటె తమనుతాము ఎలా&nbsp;<BR>కాపాడుకోవాలో వారికి తెలియదు. అందుచేత తాము చూసిన వ్యక్తులను గురిం-&nbsp;<BR>చిన తప్పభిప్రాయాలతోనే వారేగుతారు. నావికులు, సైనికులు, వర్తకులు విదేశా-&nbsp;<BR>లలో ఎంతో వింతగా ప్రవర్తిస్తారు. స్వదేశంలో వున్నా అలా ప్రవర్తింప తలంపరు.&nbsp;<BR>ఇందుకే కాబోలు యూరోపియనులను, అమెరికనులను చైనావారు ‘విదేశీ&nbsp;<BR>దయ్యాలు’ </FONT><FONT FACE="TimesNewRoman, Times, serif" SIZE="2">(foreign  devils)</FONT><FONT FACE="SHREE900, SHREE, sans-serif" SIZE="3"> అంటారు. పాశ్చాత్య జీవన విధానంలో దయా-&nbsp;<BR>సౌజన్యాలను చూసివుంటే వాళ్లు యిలా పలుకరు.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి పరుల ధర్మాన్ని వారి దృక్పథాన్నిబట్టే మనం చూడడానికి ప్రయ-&nbsp;<BR>త్నించాలిగాని మన ధర్మనిర్ణయాలనుబట్టి ఎన్నడూ ఇతరుల ఆచారవ్యవహారా&nbsp;<BR>లను పరిశీలింపకూడదనే ముఖ్యవిషయాన్ని మనం గుర్తుంచుకోవాలి. లోకానికి&nbsp;<BR>కొలబద్దను నేను కాను; లోకాన్ని నే ననుసరించాలే గాని లోకం నన్ను అనుస-&nbsp;<BR>రించనక్కరలేదు. కాబట్టి పరిసరాలననుసరించి మన ధర్మస్వరూపం మారుతుం-&nbsp;<BR>దనడం, ఏ సమయంలో ఏది ధర్మమౌతుందో దాన్ని ఆచరించటమే యీ&nbsp;<BR>లోకంలో మనం చెయ్యదగ్గ ఉత్తమమైన పని. వర్ణధర్మాన్ని ఆచరిద్దాం; అలా ఆచ-&nbsp;<BR>రించిన తరువాత జీవితంలోను, సంఘంలోను మన స్థానాన్నిబట్టి ప్రాప్తమైన&nbsp;<BR>ధర్మాన్ని ఆచరిద్దాం. ఎలాగైనా మానవస్వభావంలో ఒకగొప్ప ప్రమాదం వుంది.&nbsp;<BR>మానవు డెప్పుడూ ఆత్మపరీక్ష చేసుకోడు. సింహాసనాన్ని అధిష్ఠించడానికి చక్ర-&nbsp;<BR>వర్తి కెంత యోగ్యత వుందో తనకూ అంత యోగ్యత వుందని తలుస్తాడు. ఒకవేళ&nbsp;<BR>అతడికి అంతటి యోగ్యత వున్నప్పటికీ తన విధ్యుక్తధర్మాన్ని మొదట తాను నెర-&nbsp;<BR>వేర్చి చూపించాలి; తరువాత అంతకంటె ఉన్నతమైన ధర్మాలు అతడి కేర్పడ-&nbsp;<BR>తాయి. మనఃపూర్వకంగా మనం కర్మాచరణానికి దిగగానే ప్రకృతి మనకు ప్రహర&nbsp;<BR>ణాలు కలిగించి నిజంగా మన ‘తాహతు’ ఎలాటిదో తెలుసుకోడానికి మనకు</FONT></p>
<hr class="puTa_virupu">
<table><tr><td><a class=puTa_lanke href=puTa450.html>p450</a></td><td>p451</td><td><a class=puTa_lanke href=puTa452.html>p452</a></td></tr></table>
</div></body></html>
