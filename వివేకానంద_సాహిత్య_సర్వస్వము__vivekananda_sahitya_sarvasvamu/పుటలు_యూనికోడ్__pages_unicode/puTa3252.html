<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3251.html>p3251</a></td><td>p3252</td><td><a class=puTa_lanke href=puTa3253.html>p3253</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>˙</FONT></p>
<p><FONT FACE="TimesNewRoman, Times, serif" SIZE="3"><sup>  </sup>ˇ</FONT></p>
<BR>
<p><FONT FACE="SHREE902, SHREE, sans-serif" SIZE="3">(ప్రమదదాస మిత్రకు)</FONT></p>
<BR>
<p><FONT FACE="SHREE908, SHREE, sans-serif" SIZE="3">జయ రామకృష్ణ</FONT></p>
<BR>
<p><FONT FACE="SHREE900, SHREE, sans-serif" SIZE="3">బారానగర్‌&nbsp;<BR>మే 10, 1890.</FONT></p>
<p><FONT FACE="SHREE900, SHREE, sans-serif" SIZE="3">మాన్య మహాశయా,</FONT></p>
<p><FONT FACE="SHREE900, SHREE, sans-serif" SIZE="3">వివిధ వ్యాకులతలచేత, జ్వరం తిరగబెట్టుటచేత, నేను మీకు వ్రాయలేక-&nbsp;<BR>పోయాను. అభేదానంద వ్రాసిన ఉత్తరంనుండి మీరు క్షేమంగా ఉన్నారని తెలిసి&nbsp;<BR>సంతోషిస్తున్నాను. ఈపాటికి గంగాధర్‌ (అఖండానంద) బహుశా వారణాసి చేరి&nbsp;<BR>ఉండవచ్చును. మృత్యుదేవత, మన మిత్రులను, మన వాళ్ళను యిటీవల తన&nbsp;<BR>తాలువులలో వేసుకొంటోంది. దానికై నే నెంతో విచారపడుతున్నాను. నేపాలు-&nbsp;<BR>నుండి నాకు ఏ ఉత్తరం బహుశా, అక్కడికి వచ్చివుండదనుకుంటాను. ఆ కాశీ-&nbsp;<BR>విశ్వనాథుడు ఎప్పుడు ఏ విధంగా నాకు విశ్రాంతి ప్రసాదిస్తాడో తెలియదు గదా!&nbsp;<BR>వడగాలి, కొంత తగ్గుముఖం పట్టిన తర్వాత, యిక్కడినుండి వెళతాను. కాని,&nbsp;<BR>ఎక్కడికి వెళ్ళాలో తెలియడం లేదు. మీరు భక్తులు. ‘‘నా భక్తుల కెవరు భక్తులో&nbsp;<BR>వారు నా కత్యంత ప్రియులు’’ అనే భగవద్వాక్యాన్ని తలుస్తూ మిమ్మల్ని వేడు-&nbsp;<BR>కొంటున్నాను. నాకు బలాన్ని ప్రసాదింపుమని, మీరు విశ్వనాథుని ప్రార్థించండి.</FONT></p>
<p><FONT FACE="SHREE900, SHREE, sans-serif" SIZE="3">భవదీయ,&nbsp;<BR>వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>  </sup>^</FONT></p>
<BR>
<p><FONT FACE="SHREE902, SHREE, sans-serif" SIZE="3">(ప్రమదదాస మిత్రగారికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">57, రమాకాంతబోస్‌ వీథి,&nbsp;<BR>బాగ్బజార్‌, కలకత్తా,</FONT></p>
<p><FONT FACE="SHREE900, SHREE, sans-serif" SIZE="3">మే 26, 1890.</FONT></p>
<p><FONT FACE="SHREE900, SHREE, sans-serif" SIZE="3">ప్రియ మహాశయా,</FONT></p>
<p><FONT FACE="SHREE900, SHREE, sans-serif" SIZE="3">ప్రతికూల పరిస్థితుల సుడిగుండంలో చిక్కుకొని, విపరీతమైన మానసిక&nbsp;<BR>సంక్షోభంలో మీకీ జాబు వ్రాస్తున్నాను. విశ్వనాథుని ప్రార్థిస్తూ, నే నీ క్రింద&nbsp;<BR>వ్రాసిన విషయాల సాధ్యాసాధ్యాలను ఔచిత్యానౌచిత్యాలను ఆలోచించి నా కొక&nbsp;<BR>ప్రత్యుత్తర మిచ్చి అనుగ్రహించండి.</FONT></p>
<hr class="puTa_virupu">
<table><tr><td><a class=puTa_lanke href=puTa3251.html>p3251</a></td><td>p3252</td><td><a class=puTa_lanke href=puTa3253.html>p3253</a></td></tr></table>
</div></body></html>
