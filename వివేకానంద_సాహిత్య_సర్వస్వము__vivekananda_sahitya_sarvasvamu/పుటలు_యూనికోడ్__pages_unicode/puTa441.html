<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa440.html>p440</a></td><td>p441</td><td><a class=puTa_lanke href=puTa442.html>p442</a></td></tr></table>

<p><FONT FACE="TimesNewRoman, Times, serif" SIZE="2">2 6</FONT></p>
<p><FONT FACE="SHREE900, SHREE, sans-serif" SIZE="3">వుంటాయి. మనస్సులోని సంస్కారసమామ్నాయంచేత మన స్థితిగతులు అను-&nbsp;<BR>క్షణం నిర్ణీతాలౌతున్నాయి. ఇప్పు డీ క్షణంలో నా స్థితి ఇంతకుక్రితం నా&nbsp;<BR>జీవితంలో ఏర్పడివున్న సంస్కారాల సాముదాయక ఫలితం. నిజంగా శీలమంటే&nbsp;<BR>ఇదే; ప్రతిమానవుడి శీలమూ యీ సంస్కారాల మొత్తంచే నిర్ణయింపబడు-&nbsp;<BR>తోంది. మంచి సంస్కారాలు ప్రబలంగా వుంటే శీలం మంచిదౌతుంది; చెడు-&nbsp;<BR>సంస్కారాలు ప్రబలంగావుంటే స్వభావం చెడ్డదౌతుంది. ఒకవ్యక్తి సదా చెడు&nbsp;<BR>మాటలను వింటూ, చెడు ఆలోచనలను చేస్తూ, చెడుపనులను చేస్తూవుంటే&nbsp;<BR>అతడి మనస్సు చెడు సంస్కారాలతో నిండివుంటుంది; అతడికి తెలియకుండానే&nbsp;<BR>అవి అతడి తలపులలో, కర్మలలో తమ ప్రభావాన్ని చూపిస్తాయి. నిజానికి&nbsp;<BR>యీ చెడు సంస్కారాలు సదా పనిచేస్తూంటే చెడే వాటి ఫలితమౌతుంది. చెడు&nbsp;<BR>సంస్కారాల మొత్తం చెడుపనులను అతనిచే చేయించడానికి ప్రబలప్రేరక మవు-&nbsp;<BR>తున్నది. దుష్టసంస్కారాల చేతులలో అతడొక యంత్రంగా వుండగా పాపం&nbsp;<BR>చెయ్యడానికి అవి అతడిని పురిగొల్పుతున్నాయి. ఇలాగే ఒకడు సదాలోచనలు&nbsp;<BR>చేస్తూ మంచిపనులు చేస్తున్నప్పుడు, వాటివలన కలిగే సంస్కారమొత్తం మంచి-&nbsp;<BR>దవటంచే ఆతడు సంకల్పించకున్నా సత్కార్యాలను చేయమని అది అతణ్ణి&nbsp;<BR>నిర్బంధిస్తుంది. ఎన్నో సత్కార్యాలను చేసి సదాలోచనలు చేసిన వ్యక్తి కిక&nbsp;<BR>ముందుకూడ సత్కార్యాలను చెయ్యాలని అనివార్యమైన బుద్ధిపుడుతుంది; ఒక-&nbsp;<BR>వేళ చెడుచేయాలని అతడు కోరినా అతడి సంస్కారాలన్నిటి ఫలితంగా అతడి&nbsp;<BR>మనస్సు అలా చెయ్యనివ్వదు; మంచిసంస్కారాలు అతడి బుద్ధిని మరలుస్తాయి;&nbsp;<BR>వాటి కా వ్యక్తి పూర్తిగా అధీనుడై వున్నాడు. అలాటి వ్యక్తి సచ్ఛీలం సుప్రతిష్ఠితమై&nbsp;<BR>వున్నదని చెప్పవచ్చును.</FONT></p>
<p><FONT FACE="SHREE900, SHREE, sans-serif" SIZE="3">తాబేలు తన అవయవాలను బొరుసులోకి లాగుకొన్నప్పుడు నువ్వు దానిని&nbsp;<BR>చంపినా, ముక్కలు ముక్కలుగా కోసినా అది అందులోనుండి బైటికిరాని&nbsp;<BR>రీతిగా తన అవయవాలనే చిత్తవృత్తులను ఎవడు స్వవశ మొనర్చుకొంటాడో అటు-&nbsp;<BR>వంటి వ్యక్తిశీలం మార్చుకోవడానికి శక్యంకాక, స్థిరపడుతుంది. తన ఆంతరంగిక&nbsp;<BR>శక్తులను అతడు వశపరచుకొని వున్నప్పుడు ఆతడి సంకల్పానికి వ్యతిరేకంగా ఏదీ&nbsp;<BR>అతడిని బైటకు తీసుకొనిరాలేదు. నిరంతర సద్భావాలచేత మనస్సులో మొల&nbsp;<BR>కెత్తే మంచి సంస్కారాలచేత సత్కార్యాచరణ ప్రవృత్తి బలీయమైనప్పుడు ఇంద్రి-&nbsp;<BR>యాలను వశమొనర్చుకోగలుగుతాం. ఈ విధంగానే శీలం స్థిరపడుతుంది; ఆ&nbsp;<BR>తరువాతే మానవుడు సత్యాన్ని ప్రాపిస్తాడు. అలాటి మానవుడికి సదా క్షేమమే.&nbsp;<BR>అతడెలాంటి పాపం చెయ్యలేడు. అతణ్ణి నువ్వు ఏ సంఘంలోనైనా పెట్టవచ్చును.&nbsp;<BR>అతడి కెలాంటి ఆపదరాదు. ఇలాటి సత్ప్రవృత్తి కలిగివుండటంకంటే ఉత్తమ-</FONT></p>
<hr class="puTa_virupu">
<table><tr><td><a class=puTa_lanke href=puTa440.html>p440</a></td><td>p441</td><td><a class=puTa_lanke href=puTa442.html>p442</a></td></tr></table>
</div></body></html>
