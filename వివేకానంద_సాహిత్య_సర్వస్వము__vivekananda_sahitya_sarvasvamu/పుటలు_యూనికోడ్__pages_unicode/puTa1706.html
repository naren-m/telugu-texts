<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1705.html>p1705</a></td><td>p1706</td><td><a class=puTa_lanke href=puTa1707.html>p1707</a></td></tr></table>
<p><FONT FACE="SHREE900, SHREE, sans-serif" SIZE="3">పారిస్‌లో జరిగిన మత చరిత్రల కాంగ్రెస్‌</FONT></p>
<p><FONT FACE="SHREE900, SHREE, sans-serif" SIZE="3">101</FONT></p>
<p><FONT FACE="SHREE900, SHREE, sans-serif" SIZE="3">యవనుల్లో, మ్లేచ్ఛుల్లో యీ విజ్ఞానశాస్త్రం ప్రతిష్ఠితమైవుంది. (కాబట్టి)&nbsp;<BR>వారు సైతం ఋషుల మాదిరి ఆరాధ్యులు. దీన్ని పట్టుకొని... అవధులు&nbsp;<BR>లేకుండా పాశ్చాత్యులు ఎంతగా విశృంఖలమైన ఊహాగానాలకు లోనైనారు! ఈ&nbsp;<BR>శ్లోకాన్నిబట్టి ఆర్యులు మ్లేచ్ఛులవద్ద శాస్త్రం నేర్చుకొన్నారన్నమాట ఎలా నిజమో&nbsp;<BR>ఋజువు చెయ్యవలసివుంది. ఇది ఆర్యగురువుల వద్ద నేర్చుకొన్న మ్లేచ్ఛ&nbsp;<BR>శిష్యులను ప్రశంసించటమై వుంటుంది. ఆర్య విజ్ఞానాన్ని తెలుసుకోవటానికి&nbsp;<BR>మ్లేచ్ఛులను ప్రోత్సహించటం యిలాటి ప్రశంసకు కారణమై వుండొచ్చును.</FONT></p>
<p><FONT FACE="SHREE900, SHREE, sans-serif" SIZE="3">రెండో విషయం: ఆర్యుల విజ్ఞాన శాస్త్రాలన్నీ బీజరూపంలో వేదాలలో&nbsp;<BR>వుండగా, ఆ శాస్త్రాలలోని ప్రతి అంశం వేదకాలంనుండి నేటిదాకా గుర్తించ&nbsp;<BR>బడ్డట్లు నిర్దుష్టంగా చూపటానికి వీలైవుండగా ఆర్యులపై గ్రీకుల ప్రభావం&nbsp;<BR>వుందని డొంకతిరుగుడుగా నిర్ణయం చెయ్యటం ఎందుకు? ‘‘ఇంట్లో తేనె&nbsp;<BR>వుండగా కొండలలోకిపోయి వెదకటం ఎందుకు?’’ అని సంస్కృతంలో&nbsp;<BR>ఒక సామెత వుంది.</FONT></p>
<p><FONT FACE="SHREE900, SHREE, sans-serif" SIZE="3">మరో విషయం: ఆర్యుల ఖగోళశాస్త్రంలోని గ్రీకు పదాలను పోలిన&nbsp;<BR>ప్రతి పదమూ సంస్కృతంనుండి పుట్టిందని చూపవచ్చు. సూటిగా చెప్పే&nbsp;<BR>వ్యుత్పత్యర్థాన్ని విడిచిపెట్టి ఆ పదాలకు గ్రీకుమూలాన్ని అన్వేషించటానికి&nbsp;<BR>పాశ్చాత్యపండితుల కేమి ఆధారం వుందని స్వామీజీ ప్రశ్న.</FONT></p>
<p><FONT FACE="SHREE900, SHREE, sans-serif" SIZE="3">అదే విధంగా కాళిదాసు, తదితర భారతీయ కవుల నాటకాలలో యవనిక&nbsp;<BR>(తెర) అనే పదాన్ని చూడగానే ఆనాటి నాటక సాహిత్యం అంతటిపైనా యవనిక&nbsp;<BR>(తెర) ప్రభావం వుందని నిర్ణయం చేసే పక్షంలో ఆర్యుల నాటకాలు గ్రీకుల&nbsp;<BR>నాటకాల మాదిరి వున్నాయా అన్న విషయం ప్రప్రథమంగా పోల్చి పరిశీ&nbsp;<BR>లించటం అత్యవసరం. పోలిక ఏమైనా వున్నట్లు తోస్తే అది కేవలం పలవ&nbsp;<BR>రింతేగాని అందులో నిజం ఎంతమాత్రం లేదని రెండు భాషలలోని నాటకాల&nbsp;<BR>అభినయం, తీరు పరిశీలించినవారు విధిగా అంగీకరిస్తారు. ఆ గ్రీకు బృందగాన&nbsp;<BR>మేది? గ్రీకు నాటకాలలో తెర రంగస్థలానికి ఒక పక్క వుంటుంది. ఆర్యుల&nbsp;<BR>నాటకాలలో సరిగా దానికి అవతలివైపు వుంది. గ్రీకు నాటకంలో భావప్రకటన&nbsp;<BR>ఒకతీరులో వుంటుంది. ఆర్యుల నాటకంలో మరో తీరులో వుంటుంది.&nbsp;<BR>ఆర్యుల నాటకాలకు, గ్రీకు నాటకాలకు పోలిక ఏమాత్రం లేదు. పైగా షేక్స్పియర్‌&nbsp;<BR>నాటకాలు భారతీయ నాటకాలను చాలవరకు పోలివున్నాయి. కాబట్టి షేక్స్పియర్‌&nbsp;<BR>తన రచన లన్నింటికి కాళిదాసుకు, యితర ప్రాచీన భారతీయ నాటకకర్తలకు&nbsp;<BR>ఋణపడి వున్నాడని, పాశ్చాత్య సారస్వతమంతా భారతీయ సారస్వతానికి&nbsp;<BR>అనుకరణ మనే చెప్పవచ్చును.</FONT></p>
<hr class="puTa_virupu">
<table><tr><td><a class=puTa_lanke href=puTa1705.html>p1705</a></td><td>p1706</td><td><a class=puTa_lanke href=puTa1707.html>p1707</a></td></tr></table>
</div></body></html>
