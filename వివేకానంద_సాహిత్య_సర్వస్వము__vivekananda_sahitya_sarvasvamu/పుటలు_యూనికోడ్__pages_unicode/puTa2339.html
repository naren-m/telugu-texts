<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2338.html>p2338</a></td><td>p2339</td><td><a class=puTa_lanke href=puTa2340.html>p2340</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 9 0</FONT></p>
<p><FONT FACE="SHREE900, SHREE, sans-serif" SIZE="3">ఆవిష్కృతమవుతోంది.) ‘ఏజతి’ అనే పదాన్ని మీరు గుర్తుంచుకోవాలి. ‘ఏజ’&nbsp;<BR>అంటే స్పందించడం; ‘‘నిస్సృతం’’ అంటే ఆవిష్కృతం; ‘‘యదిదంకించ’’ ఈ&nbsp;<BR>విశ్వంలోవున్న దేదైనా.</FONT></p>
<p><FONT FACE="SHREE900, SHREE, sans-serif" SIZE="3">ఇది సృష్టి విషయకమైన ఒక భాగం. దాని నిర్మాణంలోనికి రాగల సూక్ష్మ-&nbsp;<BR>వస్తువులు చాలావున్నాయి. ఉదాహరణకు చూడండి: సృష్టిక్రమం ఎలాంటిది?&nbsp;<BR>మొట్టమొదట ఆకాశమెలా ఏర్పడింది? ఆ ఆకాశంనుండి తక్కినవన్నీ ఎలా&nbsp;<BR>పుట్టుకొచ్చాయి? ఆకాశం స్పందించటం ఎలా ప్రారంభమైంది? దాన్నుండి&nbsp;<BR>వాయువెలా వెలిగింది? - ఇలాటి ప్రశ్న లెన్నో వున్నాయి. కాని సూక్ష్మంనుండి&nbsp;<BR>స్థూలం కలుగుతూ వుంటుందనే భావం ఇందులో వుంది. స్థూలపదార్థం చిట్ట-&nbsp;<BR>చివర ఏర్పడుతోంది. అది, అన్నిటికన్నా బయట వుంటుంది. ఈ స్థూల&nbsp;<BR>పదార్థానికి పూర్వం సూక్ష్మపదార్థం వుండాలి. ఐనా, సర్వమూ రెండు వర్గాలుగా&nbsp;<BR>ఏర్పడటం చూశాం. కానీ, ఇంకా తుది అభేదం రావలసివుంది. శక్తి అంతా&nbsp;<BR>ఏకమై ప్రాణమవుతోంది. ద్రవ్యమంతా ఏకమై ఆకాశమవుతోంది. ఈ రెండూ,&nbsp;<BR>ఇంకా ఏకం కావడం కనిపిస్తుందా? అవి రెండూ ఒకటిగా కరగిపోతాయా? మన&nbsp;<BR>ఆధునిక శాస్త్రాలు ఈ విషయంలో మౌనం వహించివున్నాయి. వాటి కిక్కడ&nbsp;<BR>ఇంకా మార్గం దొరకలేదు. అలా జరిగితే, అవి, ఆ ప్రాతకాలపునాటి ప్రాణాన్నే,&nbsp;<BR>ఆ పురాణకాలంనాటి ఆకాశాన్నే కనుగొంటూ, నెమ్మది నెమ్మదిగా అదే మార్గాన్ని&nbsp;<BR>అనుసరించి రావలసివుంది.</FONT></p>
<p><FONT FACE="SHREE900, SHREE, sans-serif" SIZE="3">తర్వాత రావలసివున్న ఏకరూపం, సర్వవ్యాపకం, నిర్గుణం అయిన వ్యక్తి.&nbsp;<BR>దానికి, ప్రాచీనపురాణాలు బ్రహ్మ లేక చతుర్ముఖబ్రహ్మ అని పేరుపెట్టాయి.&nbsp;<BR>ఆధ్యాత్మిక తత్త్వశాస్త్రంలో దాన్నే ‘మహత్‌’- అని అంటారు. పై రెంటికీ ఐక్యం&nbsp;<BR>ఇక్కడ కలుగుతోంది. నీ మనస్సనేది, మెదడు అనే బోనులో చిక్కుకొన్న ఈ&nbsp;<BR>‘మహత్‌’ యొక్క ఒక రేణువు. అందరి మెదడులలో మొత్తంగా చిక్కుకున్న&nbsp;<BR>మనస్సులనన్నిటినీ కలిసి ‘సమష్టి’ అంటున్నారు. ఇది అన్నిటి కూడిక; విశ్వ-&nbsp;<BR>వ్యాప్తమైంది. ఈ వివరణ ఇంకా సాగిపోవాలి. ఇప్పటి కింకా పూర్తికాలేదు. ఇక్కడ&nbsp;<BR>మనలో ప్రతివానినీ, ఒక పిండాండ మనవచ్చు. ఈ జగత్తునంతా, సమష్టిగా తీసి-&nbsp;<BR>కొంటే బ్రహ్మాండమనవచ్చు. ప్రత్యేకసృష్టిలో ఏమి జరుగుతోందో, అట్టిదే&nbsp;<BR>వెలుపలకూడ జరుగుతోందని ధారాళంగా, ఊహించవచ్చు. మన మనస్సులను&nbsp;<BR>పరిశోధించుకొనే శక్తి మనకుంటే, ఇక్కడ జరిగేదే విశ్వమానసంలోకూడ&nbsp;<BR>జరుగుతున్నదని నిరాఘాటంగా ఊహించగలం. ఈ మనస్సనేది ఏమిటో&nbsp;<BR>ఇప్పుడు విచారించవలసివుంది. ఆధునికకాలంలో పాశ్చాత్యదేశాలలో, భౌతిక&nbsp;<BR>ద్రవ్యశాస్త్రం త్వరత్వరగా వృద్ధి అవుతున్నకొద్దీ, శరీరనిర్మాణశాస్త్రం క్రమ</FONT></p>
<hr class="puTa_virupu">
<table><tr><td><a class=puTa_lanke href=puTa2338.html>p2338</a></td><td>p2339</td><td><a class=puTa_lanke href=puTa2340.html>p2340</a></td></tr></table>
</div></body></html>
