<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2465.html>p2465</a></td><td>p2466</td><td><a class=puTa_lanke href=puTa2467.html>p2467</a></td></tr></table>

<p><FONT FACE="SHREE900, SHREE, sans-serif" SIZE="3">వర్తక వ్యాపారం చెయ్యటమౌతుందని దీని భావం. దారిద్య్రానికిలోనై అర్చక-&nbsp;<BR>త్వాన్ని విధిలేక స్వీకరించిన ఆ బాలుని మనోస్థితి ఎలావుంటుందో మీరే వూహిం-&nbsp;<BR>చండి.</FONT></p>
<p><FONT FACE="SHREE900, SHREE, sans-serif" SIZE="3">వంగదేశంలో పూర్వకవులచే రచించబడ్డ గేయాలు చాలవరకు నేటికీ&nbsp;<BR>నిలిచి వున్నాయి. కలకత్తా నగర వీథుల్లోను, కుగ్రామాల్లోను వాటిని&nbsp;<BR>వింటుంటాం. ఈ గేయాలు ఆధ్యాత్మికమైనవి. వాటి భావం, భారతదేశ&nbsp;<BR>మతాలకు మూలసూత్రమైన సాక్షాత్కారం. ఈ తత్త్వాన్ని వెలిబుచ్చని మత-&nbsp;<BR>గ్రంథం ఒక్కటికూడా భారతదేశంలో కనబడదు. మానవుడు ఈశ్వరతత్త్వాన్ని&nbsp;<BR>సాక్షాత్కరించుకోవాలి. ఈశ్వర సత్తను అనుభూతం చేసికోవాలి. ఈశ్వరుణ్ణి&nbsp;<BR>చూడగలగాలి. ఈశ్వరుడితో సంభాషించగలగాలి. ఇదే మత సంగ్రహం. భగవం-&nbsp;<BR>తుడి రూపాలను దర్శించిన మహాత్ముల గాధలతో భారతదేశం నిండివుంది.&nbsp;<BR>ఇలాటి తత్త్వాలే వారి మతానికి మూలభూతాలై వున్నాయి. మా ప్రాచీన శాస్త్ర&nbsp;<BR>గ్రంథకర్తలు అపరోక్షానుభవ సంపన్నులు. మా గ్రంథాలు పండితుల చిత్తవినో-&nbsp;<BR>దానికి రచించబడలేదు. అవి తర్కానికి లొంగేవి కావు. అనుభవ సంపన్నులైన&nbsp;<BR>మహాత్ములచే రచించబడిన విషయాలవటంతో, సమాన అనుభవ భూమికలను&nbsp;<BR>అధిరోహించిన మనస్సుకే అవి సుబోధకమౌతాయి. జీవన్ముక్తి అనేది ఒకటి&nbsp;<BR>వుందని, సర్వులకు అది సుసాధ్యమని, ఇందులో ఆరూఢత్వం పొందినప్పుడే&nbsp;<BR>ధర్మసాధన ప్రారంభమౌతుందని వారి అభిప్రాయం. ఇదే మతాలన్నింటి&nbsp;<BR>సారాంశం. కాబట్టే, మహావాగ్మి, తర్కశాస్త్రపారంగతుడు ఐనవాడు పరతత్త్వాని&nbsp;<BR>గురించి ప్రసంగిస్తుండగా వినేవారు దొరక్కపోవటం, అనామకుడు, స్వభాషా&nbsp;<BR>జ్ఞానరహితుడు ఐనవాడి పలుకులను ఆలకించే అవతారమూర్తి అని దేశమంతా&nbsp;<BR>అసంఖ్యాకులు పూజిస్తుండటం సంభవిస్తోంది. భారతదేశంలో ఒకడు ఆత్మ&nbsp;<BR>సాక్షాత్కారాన్ని పొందాడనే విషయం ఎలాగో తెలియగానే, జనం నాలుగువైపుల&nbsp;<BR>నుండి అతణ్ణి దర్శించుకోవటానికి వస్తారు. తరువాత అతణ్ణి పూజింపనారంభి-&nbsp;<BR>స్తారు. ఈ సాక్షాత్కారానికి అర్థం: ఇక మతం అతనికి కేవలం ‘ఊహాగానం’&nbsp;<BR>కాదు. ముఖ్యవిషయమైన ధర్మసాధన, ఆత్మ అమృతత్త్వం, ఈశ్వరుడు మొదలైన&nbsp;<BR>తాత్విక విషయాలు అతడికి విస్పష్టాలైనవి - వాటిని గురించి అతడు చీకట్లో&nbsp;<BR>తారట్లాడటం వుండదు.</FONT></p>
<p><FONT FACE="SHREE900, SHREE, sans-serif" SIZE="3">ఈ యువకుడు అర్చించే దేవాలయంలో ఆనందమయి ఐన జగన్మాత&nbsp;<BR>విగ్రహం ప్రతిష్ఠించబడి వుంది. అత డా విగ్రహాన్ని ప్రాతస్సంధ్యల్లో అర్చించే-&nbsp;<BR>వాడు. ‘‘ఇది కేవలం పాషాణమూర్తేనా కాక మరేదైనా దీన్లో వుందా? ప్రపంచంలో&nbsp;<BR>ఆనందమయి ఐన జగదంబ వాస్తవంగా విలసిల్లుతోందా? ఆ సన్మాత్ర స్వరూపిణి</FONT></p>
<hr class="puTa_virupu">
<table><tr><td><a class=puTa_lanke href=puTa2465.html>p2465</a></td><td>p2466</td><td><a class=puTa_lanke href=puTa2467.html>p2467</a></td></tr></table>
</div></body></html>
