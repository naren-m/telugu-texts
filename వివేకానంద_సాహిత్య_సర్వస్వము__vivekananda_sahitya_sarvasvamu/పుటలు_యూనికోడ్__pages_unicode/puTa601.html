<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa600.html>p600</a></td><td>p601</td><td><a class=puTa_lanke href=puTa602.html>p602</a></td></tr></table>
<p><FONT FACE="SHREE902, SHREE, sans-serif" SIZE="4">హేతుజ్ఞానం : మతం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">ఇంగ్లండులో చేసిన ఉపన్యాసం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">నారద మహర్షి పరమసత్యాన్ని గురించి తెలుసుకోవడానికి సనత్కుమా-&nbsp;<BR>రుని వద్ద కెళ్లాడు. ‘‘ఇంతదాకా నువ్వేమి చదువుకొన్నావు’’ అని సనత్కుమా-&nbsp;<BR>రుడు, నారదుణ్ణి అడిగాడు. ‘‘వేదాలను, ఖగోళ శాస్త్రాలను, తదితర శాస్త్రాలను&nbsp;<BR>అధ్యయనం చేశాను. ఐనా వాటివల్ల నాకు సంతృప్తి కలుగలేదు’’ అన్నాడు నార-&nbsp;<BR>దుడు. అప్పుడు వారిద్దరికి సంవాదం జరిగింది. వేదవిజ్ఞానం, ఖగోళశాస్త్ర-&nbsp;<BR>జ్ఞానం, తత్త్వశాస్త్రజ్ఞానం, అపరావిద్యలని మాటల సందర్భంలో సనత్కు-&nbsp;<BR>మారు డన్నాడు. విజ్ఞానశాస్త్రాలు అపరావిద్యలు. బ్రహ్మసాక్షాత్కారానికి సహాయ&nbsp;<BR>పడే విద్యే పరమోత్కృష్టమైన విద్య, పరావిద్య. ఈ అభిప్రాయం ప్రతిమతంలోను&nbsp;<BR>వుంది. కాబట్టే ఉత్కృష్టజ్ఞానం మతం వల్లనే కలుగుతుందనే భావం పుట్టింది.&nbsp;<BR>విజ్ఞానశాస్త్రాలు మన జీవితాలలోని కొన్ని విషయాలను గూర్చే&nbsp;<BR>తెలియచేస్తాయి. మతం మనకు తెలియచేసే జ్ఞానం శాశ్వతమైనది. అది, తాను&nbsp;<BR>బోధించే సత్యంలాగానే అనంతమైనది. ఈ ఆధిక్యాన్ని పురస్కరించుకొని,&nbsp;<BR>మతాలు అనేకసార్లు అపరావిద్య లన్నింటిని చిన్నచూపుతో చూశాయి. అంతే&nbsp;<BR>కాదు. అపరావిద్యలచేత సమర్థించబడడానికి సైతం మత విజ్ఞానం నిరాకరిం-&nbsp;<BR>చింది. ఇది దురదృష్టం. దీని ఫలితంగా ప్రపంచమంతటా పరావిద్యకు, అపరా-&nbsp;<BR>విద్యకు సంఘర్షణ జరుగుతూ వచ్చింది. వీటిలో పరావిద్య, తనను సమర్థించే&nbsp;<BR>నిర్దుష్టం అభ్రాంతం ఐన ప్రమాణ మొకటి వుందని భావిస్తూ తన విషయాన్ని&nbsp;<BR>గురించి అపరావిద్య ఏంచెప్పినా లక్ష్యపెట్టదు. అపరావిద్య ధగధగ మెరిసే హేతు-&nbsp;<BR>జ్ఞానంతో మతం ప్రతిపాదించే ప్రతివిషయాన్ని ఖండించడానికి ఉత్సాహ&nbsp;<BR>పడుతుంది. నేటికీ యీ విధమైన సంఘర్షణ ప్రతిదేశంలోను జరుగుతూనే&nbsp;<BR>వస్తూంది. మతాలు పునఃపునః పరాజయం పొందాయి; దాదాపుగా నిర్మూలించ&nbsp;<BR>బడ్డాయి. ఫ్రెంచి విప్లవంలో హేతువాదాన్ని దేవతగా ఆరాధించటం మానవకోటి&nbsp;<BR>చరిత్రలో ప్రథమంకాదు. అలాంటి సంఘటన పూర్వకాలంలో ఎన్నోసార్లు జరి-&nbsp;<BR>గింది. ఆధునిక యుగంలో అది ప్రచండరూపం దాల్చింది. నేడు భౌతిక విజ్ఞాన&nbsp;<BR>శాస్త్రాలు మునుపటికంటే ఎక్కువ బలసంపన్నాలైనాయి. మతాలకు బలం మును-&nbsp;<BR>పటికంటే తక్కువైంది. వాటి పునాదులు సైతం కదులుతూంటే, నేటి మాన-&nbsp;<BR>వుడు బహిరంగంగా ఏం పలుకుతున్నా, తానింక ‘‘నమ్మజాల’’నని అతడి మన-&nbsp;<BR>స్సుకు తెలుసు. పురోహితవర్గం నమ్మవలసిందని చెప్పటంవల్ల నమ్మటం, కొన్ని</FONT></p>
<p><FONT FACE="TimesNewRoman, Times, serif" SIZE="2">1 8 6</FONT></p>
<hr class="puTa_virupu">
<table><tr><td><a class=puTa_lanke href=puTa600.html>p600</a></td><td>p601</td><td><a class=puTa_lanke href=puTa602.html>p602</a></td></tr></table>
</div></body></html>
