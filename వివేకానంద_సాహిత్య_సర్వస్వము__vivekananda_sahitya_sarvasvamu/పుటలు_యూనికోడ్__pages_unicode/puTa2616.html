<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2615.html>p2615</a></td><td>p2616</td><td><a class=puTa_lanke href=puTa2617.html>p2617</a></td></tr></table>

<p><FONT FACE="SHREE900, SHREE, sans-serif" SIZE="3">‘‘మతంతో కులవ్యవస్థకు ఎలాటి సంబంధం లేదు. మానవుడి వృత్తి వంశ-&nbsp;<BR>పారంపర్యం - వడ్రంగి కొడుకు వడ్రంగి, స్వర్ణకారుడి కొడుకు స్వర్ణకారుడు,&nbsp;<BR>కార్మికుని కొడుకు కార్మికుడు, పురోహితుడి కొడుకు పురోహితుడు.</FONT></p>
<p><FONT FACE="SHREE900, SHREE, sans-serif" SIZE="3">‘‘దానాల్లో రెండు ప్రత్యేకంగా ప్రశస్తనీయాలు - విద్యాదానం, ప్రాణదానం.&nbsp;<BR>కాని విద్యాదానమే శ్రేష్ఠమైనదిగా పరిగణించబడుతుంది. ఒకడొక వ్యక్తి ప్రాణాన్ని&nbsp;<BR>కాపాడవచ్చును. అది సత్కార్యమే. ధనం పుచ్చుకొని విద్య నేర్పటం చెడ్డపని.&nbsp;<BR>అలా చేసినవాడికి అప్రతిష్ఠ కలుగుతుంది. చదువును వాణిజ్య వస్తువుగా చేసుకొని&nbsp;<BR>అతడు విక్రయిస్తున్నట్లవుతుంది. నాగరిక దేశాలనుకోబడే కొన్నింటిలో వున్న&nbsp;<BR>పరిస్థితికంటె యిక్కడ నైతిక ఫలితం మెరుగు.’’ దేశంలో సర్వత్రా ‘నాగరికత&nbsp;<BR>అంటే ఏమో నిర్వచింప’మని వక్త అడిగాడట. అనేక దేశాల్లో ఆ ప్రశ్నను&nbsp;<BR>అడిగాడట. ఒక్కొక్కప్పుడు వచ్చిన జవాబు ‘‘మేం ఎలావున్నామో, యిదే&nbsp;<BR>నాగరికత.’’ ఆ మాటను నిర్వచించే సందర్భంలో వక్త భిన్నాభిప్రాయం గలవా-&nbsp;<BR>డన్నాడు. ఒకదేశం సముద్రాలను అతిక్రమించ వచ్చును, పంచభూతాలను&nbsp;<BR>వశపరచుకోవచ్చును, జీవితంలో ఉపయుక్త విషయాలను ఆత్యంతికస్థాయికి&nbsp;<BR>పెంపొందించవచ్చును. కాని ఎవడు స్వార్థాన్ని జయిస్తాడో అతడిలోని నాగరికతే&nbsp;<BR>అత్యున్నతమైందని గుర్తించకపోవచ్చును. ఆ అత్యుదాత్త నాగరిక పరిస్థితి&nbsp;<BR>భూమ్మీది తక్కిన దేశాల్లోకంటె భారతదేశంలో అధికంగా కానవస్తుంది. ఎందు-&nbsp;<BR>కంటె అక్కడ ఆధ్యాత్మిక విషయాలకంటె ఐహిక స్థితిగతులు అప్రధానాలు.&nbsp;<BR>అక్కడి వ్యక్తి ప్రతిప్రాణిలోను ఆత్మావిష్కారాన్ని గుర్తిస్తాడు. ఆ లక్ష్యంతోనే&nbsp;<BR>ప్రకృతిని అధ్యయనం చేస్తాడు. ఇతర దేశస్థు లందరికంటె తమలో ఆధ్యాత్మిక&nbsp;<BR>శక్తి, జ్ఞానం అధికంగా వుందని పరిపూర్ణ విశ్వాసంతో దుర్విధివిహితాలై దాపు-&nbsp;<BR>రించే దెబ్బలను తొణకని తాలిమితో సహించే స్వభావం కలుగుతుంది. కాబట్టే&nbsp;<BR>అలాటి దేశం ఒకటి వుంది. అలాటి ప్రజలున్నారు. వారినుండి నిరంతర&nbsp;<BR>ప్రవాహమొకటి వెలువడుతోంది. అది నాలుగు వైపులనుండి ఆలోచనాపరులను&nbsp;<BR>ఆకర్షిస్తోంది. వారు సమీపించి తమ భుజాలపైనుండి దుర్భరైహిక భారాలను నెట్టి-&nbsp;<BR>వేసుకొంటున్నారు.</FONT></p>
<p><FONT FACE="SHREE900, SHREE, sans-serif" SIZE="3">తనను అనేకులు అనేక ప్రశ్నలడిగారని వక్త ఉపోద్ఘాతంగా చెప్పాడు. వాటిలో&nbsp;<BR>కొన్నింటికి జవాబులను ఆయన ఏకాంతంలో చెప్పగోరాడు. కాని ఉపన్యాస&nbsp;<BR>వేదికపైనుండి జవాబు చెప్పటానికి మూడు ప్రశ్నలను ఆయన ఎంచుకున్నారు.&nbsp;<BR>వాటిని ఎంచుకోవటానికి గల కారణాలు, మీద స్పష్టమవుతుంది. ఆ ప్రశ్న&nbsp;<BR>లేవంటే - ‘‘భారతదేశంలో ప్రజలు తమ బిడ్డలను మొసళ్ల నోళ్లలో తోసి&nbsp;<BR>వేస్తారా?’’ ‘‘వారు జగన్నాథ రథచక్రాల కిందపడి ఆహుతి చేసుకొంటారా?’’</FONT></p>
<hr class="puTa_virupu">
<table><tr><td><a class=puTa_lanke href=puTa2615.html>p2615</a></td><td>p2616</td><td><a class=puTa_lanke href=puTa2617.html>p2617</a></td></tr></table>
</div></body></html>
