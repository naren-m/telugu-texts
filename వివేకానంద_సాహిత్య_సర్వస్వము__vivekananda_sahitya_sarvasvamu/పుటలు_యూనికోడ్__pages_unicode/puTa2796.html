<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2795.html>p2795</a></td><td>p2796</td><td><a class=puTa_lanke href=puTa2797.html>p2797</a></td></tr></table>

<p><FONT FACE="SHREE900, SHREE, sans-serif" SIZE="3">‘నేను భగవంతుడికి కృతజ్ఞత సమర్పిస్తున్నాను’ అంటారు మీరంతా. ఐతే అతడు&nbsp;<BR>నివసించేది ఎక్కడ? మీకు తెలియదు. తెలియకపోయినా మీ రందరూ దేవుడు,&nbsp;<BR>దేవుడని మతిపోగొట్టుకొంటున్నారు.</FONT></p>
<p><FONT FACE="SHREE900, SHREE, sans-serif" SIZE="3">హైందవులు దేన్నైనా విసర్జించగలరు, కాని దేవుణ్ణిమాత్రం కాదు. దేవుడు&nbsp;<BR>లేడనటం భక్తికి ఆధారంగావున్న పునాదిని తీసివెయ్యటమే. దేవుణ్ణి, భక్తిని హైంద-&nbsp;<BR>వులు అంటిపెట్టుకొని వుండక తప్పదు. ఏ పరిస్థితుల్లోగాని వీటిని హైందవులు&nbsp;<BR>విడనాడరు. బుద్ధుడి సందేశంలో దేవుడు లేడు, ఆత్మలేదు - కేవలం కృషి. కృషి&nbsp;<BR>ఎందుకోసం? స్వార్థంకోసం కాదు; ‘అహం’ భ్రాంతే. ఈ భ్రాంతి తొలగిపోగానే&nbsp;<BR>మన యథార్థ తత్త్వమేదో అదే మనమౌతాం. ఈ స్థాయినందుకొని కేవలం కృషి-&nbsp;<BR>కోసమే కృషిచేసేవారు, ఉదార లక్ష్యసిద్ధికై నడుంకట్టేవారు ప్రపంచంలో ఏ కొద్ది-&nbsp;<BR>మంది మాత్రమే వుంటారు.</FONT></p>
<p><FONT FACE="SHREE900, SHREE, sans-serif" SIZE="3">ఐనా, బుద్ధుని మతం శీఘ్రగతిలో వ్యాప్తిగాంచింది. మానవ చరిత్రలోనే&nbsp;<BR>మొదటిసారిగా విశాలహృదయంనుండి దివ్యప్రేమ పొంగిపొరలింది; అది సమస్త&nbsp;<BR>మానవకోటి సేవకేకాక, సమస్త జీవకోటి సముద్ధరణకూ అర్పితమైంది. - సకల&nbsp;<BR>జీవులకు బాధలనుండి విముక్తి కలిగించటానికి మార్గం కనిపెట్టే ఆలోచన తప్ప&nbsp;<BR>ఆ ప్రేమకు వేరొక తలంపు లేదు. ఈ కారణం చేతనే బౌద్ధమతం అంతవేగంగా&nbsp;<BR>వ్యాపించింది.</FONT></p>
<p><FONT FACE="SHREE900, SHREE, sans-serif" SIZE="3">మానవుడు దేవుణ్ణి ప్రేమిస్తూంటాడు; కాని సోదర మానవుణ్ణి పూర్తిగా&nbsp;<BR>మరిచిపోయాడు. దేవుడి పేరిట తన ప్రాణాన్నే త్యజించగలవాడు, పక్కకు తిరిగి&nbsp;<BR>తన సోదర మానవుణ్ణి చంపివెయ్యగలడు. ఇదే నాటి పరిస్థితి. భగవంతుణ్ణి తృప్తి&nbsp;<BR>పరచేందుకు కన్నకుమారుణ్ణి బలి చెయ్యగలరు; దేశాలను దోచుకోగలరు; వేల-&nbsp;<BR>మంది ప్రాణులను వధించగలరు; భూమిని రక్తసిక్తం చెయ్యగలరు. మానవుడు&nbsp;<BR>మరొక్క దేవుడైన తోటిమానవుణ్ణి మన్నించుట నేర్వటానికి యిదే ప్రారంభం.&nbsp;<BR>ప్రేమించ వలసింది మానవుణ్ణి. సర్వమానవుల్లోను వుండవలసిన మొదటి తీవ్ర-&nbsp;<BR>ప్రేమ తరంగం అది - విశుద్ధమైన యథార్థజ్ఞాన వీచిక అది. భారతదేశంలో&nbsp;<BR>ప్రారంభమై, క్రమక్రమంగా దేశం తరువాత దేశంలో ప్లావితమౌతూ, తూర్పు పడ-&nbsp;<BR>మరలకు, ఉత్తర దక్షిణాలకు అది విస్తృతించింది.</FONT></p>
<p><FONT FACE="SHREE900, SHREE, sans-serif" SIZE="3">ఈ జగద్గురు సత్యాన్ని సత్యంగా భావించాలని ఆశించాడు. మెతకతనం-&nbsp;<BR>గాని, రాజీగాని, మెప్పుదలగాని పురోహితుల, బలవంతుల, రాజులపట్ల పనికి-&nbsp;<BR>రాదు. అంధవిశ్వాసాలతో కూడిన సంప్రదాయాలకు - అవెంత ప్రాచీనమైనవైనా&nbsp;<BR>సరే - తల ఒగ్గటం, పరంపరాగతమైన దనే కారణంతో ఆచారాలను, గ్రంథాలను&nbsp;<BR>మన్నించటం తగదు. అతడు సకల ధర్మగ్రంథాలను, సకల మత విధానాలను నిరా-</FONT></p>
<hr class="puTa_virupu">
<table><tr><td><a class=puTa_lanke href=puTa2795.html>p2795</a></td><td>p2796</td><td><a class=puTa_lanke href=puTa2797.html>p2797</a></td></tr></table>
</div></body></html>
