<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3531.html>p3531</a></td><td>p3532</td><td><a class=puTa_lanke href=puTa3533.html>p3533</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup>˙</FONT></p>
<p><FONT FACE="SHREE900, SHREE, sans-serif" SIZE="3">ఆ వృద్ధుడు ప్రస్తుతం సత్యాన్ని గ్రహించినందుకు సంతోషిస్తున్నాను.&nbsp;<BR>ఆధునిక విజ్ఞానశాస్త్రం, పరిశోధనల దృష్టిలో మతం ప్రస్తుతం వుండాల్సిన&nbsp;<BR>విధానం అంతే.</FONT></p>
<p><FONT FACE="SHREE900, SHREE, sans-serif" SIZE="3">‘టాడ్‌’ రాసిన ‘రాజస్థాన్‌’ అనే పుస్తకాన్ని చదివి ఆనందిస్తున్నారని&nbsp;<BR>భావిస్తాను.</FONT></p>
<p><FONT FACE="SHREE900, SHREE, sans-serif" SIZE="3">ప్రేమతో, మీ సోదరుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> కుమారి మేరీ బోస్టన్‌ ఎప్పుడు వస్తుంది?</FONT></p>
<p><FONT FACE="TimesNewRoman, Times, serif" SIZE="3"><sup>   </sup>Ȉ</FONT></p>
<BR>
<p><FONT FACE="SHREE902, SHREE, sans-serif" SIZE="3">(అలసింగ పెరుమాళ్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">అమెరికా సంయుక్త రాష్ట్రాలు,</FONT></p>
<p><FONT FACE="SHREE900, SHREE, sans-serif" SIZE="3">మే 6, 1895.</FONT></p>
<p><FONT FACE="SHREE900, SHREE, sans-serif" SIZE="3">ప్రియ అలసింగా,</FONT></p>
<p><FONT FACE="SHREE900, SHREE, sans-serif" SIZE="3">నువ్వు చివర వ్రాసిన ఉత్తరం, రామానుజభాష్యం మొదటి సంపుటం ఈ&nbsp;<BR>ఉదయమే అందాయి. కొన్నిరోజుల క్రితం నువ్వు రాసిన మరో ఉత్తరం వచ్చింది.&nbsp;<BR>మణి అయ్యర్‌ రాసిన ఉత్తరమూ చేరింది. నేను క్షేమంగానే వున్నాను. మామూలు&nbsp;<BR>పద్ధతిలోనే సాగిపోతున్నాను. శ్రీ ‘లండ్‌’ అనే వ్యక్తి చేసిన ప్రసంగాలను గురించి&nbsp;<BR>ప్రస్తావించావే, అతణ్ణి నే నెరుగను. ఆయన ఎక్కడ వుండేది&nbsp;<BR>తెలియదు. చర్చ్‌లలో బోధించేవారిలో అతడు ఒకడైవుంటాడు. కాని అతడు&nbsp;<BR>ప్రఖ్యాతుడైన ప్రాసంగికుడైతే, ఆయన్నుగూర్చి వినివుండేవాణ్ణే. బహుశా ఆయన&nbsp;<BR>తన ప్రసంగాలను, ఏదో పత్రికలో ప్రచురించి వాటిని భారతదేశానికి పంపు&nbsp;<BR>తూండవచ్చును. అక్కడి మిషనరీలు వీటిని, వ్యాపారానికి వాడుకొంటూండవ-&nbsp;<BR>చ్చును. మీ ఉత్తరాల ధోరణినిబట్టి నే నింతవరకు ఊహించాను. ఇక్కడ ‘ఆత్మ&nbsp;<BR>రక్షణం’ కోసం పోరాడటం అనే విషయాన్ని బైటివారు లెక్కపెట్టరు. ఇది&nbsp;<BR>కేవలం వ్యక్తిగత విషయమే. లేకపోతే నేను ప్రతిరోజూ వందలమంది మనుషులతో&nbsp;<BR>పోరాడవలసి వుంటుంది. భారతదేశ విషయం యిక్కడ మోగిపోతోంది.&nbsp;<BR>సహజంగానే యిక్కడి సనాతన క్రైస్తవులైనవారు - డాక్టర్‌ బారోస్‌తోసహా -&nbsp;<BR>ఇక్కడ (హిందూమత విషయంలో) చెలరేగుతున్న అగ్నిని చల్లార్చటానికి సత-&nbsp;<BR>మతమైపోతున్నారు. ఇక రెండవ విషయం: సనాతన క్రైస్తవులు, భారతదేశానికి&nbsp;<BR>ప్రతికూలంగా చేసిన ప్రతి ప్రసంగంలోను నన్ను గురించి చేసిన దూషణ ఎంతో</FONT></p>
<hr class="puTa_virupu">
<table><tr><td><a class=puTa_lanke href=puTa3531.html>p3531</a></td><td>p3532</td><td><a class=puTa_lanke href=puTa3533.html>p3533</a></td></tr></table>
</div></body></html>
