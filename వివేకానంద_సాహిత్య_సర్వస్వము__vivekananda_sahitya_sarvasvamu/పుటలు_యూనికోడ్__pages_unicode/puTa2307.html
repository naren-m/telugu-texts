<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2306.html>p2306</a></td><td>p2307</td><td><a class=puTa_lanke href=puTa2308.html>p2308</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 5 8</FONT></p>
<p><FONT FACE="SHREE900, SHREE, sans-serif" SIZE="3">ఓ పంచనదీక్షేత్ర వాసులారా! ఇక్కడ, ఈ మన ప్రాచీన క్షేత్రంలో మీ&nbsp;<BR>ఎదుట నేను నిలిచింది బోధకుడనుగా కాదు. ఎందుకంటే ఇతరులకు బోధించ&nbsp;<BR>గల్గినంతటి పరిజ్ఞానం నాకు లేదు. ప్రాచ్యభాగంనుండి, పశ్చిమభాగంలో నివసించే&nbsp;<BR>సోదరులతో, యోగక్షేమాలను, పరస్పరానుభవాలను ముచ్చటించుకోవడానికై&nbsp;<BR>వచ్చాను. నే నిక్కడికి రావడం మన మధ్యగల విభేదాలను కనుగొనడంకోసం&nbsp;<BR>కాదు. మనకు ఐకమత్యం ఎక్కడ కుదురుతుందో గ్రహించడం కోసమే! ఏ ఆధా-&nbsp;<BR>రాలమీద మనం సదా సోదరులంగా వుండిపోగలమో, ఏ ఆధారాల ననుస&nbsp;<BR>రించి, సనాతనమైన ప్రాచీనవాణి, ఇంకా శక్తిమంతం కాగలదో, తెలిసికోవడానికి&nbsp;<BR>నేను ప్రయత్నిస్తున్నాను. మీతో నిర్మాణ కార్యక్రమాన్నిగూర్చి కొంచెం ముచ్చ-&nbsp;<BR>టించడానికి వచ్చాను కానీ, నిర్మూలన ప్రకరణానికి ఉద్యమించి రాలేదు. ఖండ-&nbsp;<BR>నకు కాలం గడిచిపోయింది. నిర్మాణ కార్యంకోసం, మన మందరం నిరీక్షి-&nbsp;<BR>స్తున్నాం. దాదాపు నూరు సంవత్సరాలనుండి మన ఈ మాతృదేశమంతటా విమ-&nbsp;<BR>ర్శలు వెల్లువలై ప్రవహించాయి. పాశ్చాత్య శాస్త్రజ్ఞానం విచ్చలవిడిగా, మనలో&nbsp;<BR>లోపాలున్న తావుల్లో అంతా నాట్యం చేసింది. దాని ఫలితంగా, నేడు సందు&nbsp;<BR>గొందులు, కన్నాలు, అన్నిటికంటె స్పష్టంగా కనబడుతున్నాయి. పూర్వం దేశ-&nbsp;<BR>మంతటా మహామనీషావంతులు, ఉత్తములు, మాననీయులు, సత్యపరాయ-&nbsp;<BR>ణులై, ధర్మాన్వేషణబుద్ధితో దేశంపట్ల గాఢతరభక్తి వున్నవారు ఎందరో జన్మిం-&nbsp;<BR>చారు. వీరు, ఈ మహాత్ములు, తీవ్రజిజ్ఞాసువులు కాబట్టి, సాంద్రమైన భక్తి&nbsp;<BR>మంతులు కాబట్టే, వారికి తప్పని తోచినదాన్నంతా విమర్శించారు. ఈ ప్రాచీన&nbsp;<BR>మహానుభావులకు ధన్యవాదాలు. వారు చాలా మేలే చేశారు. కాని ప్రకృతకాలపు&nbsp;<BR>వాణి ‘‘విమర్శలిక చాలు’’ అని హెచ్చరిస్తున్నది. విమర్శనం కావలసినంత&nbsp;<BR>జరిగింది. అవసరమైనంత దోషాన్వేషణం జరిగింది. పునరుద్ధరణకూ, పున&nbsp;<BR>ర్నిర్మాణానికీ సమయం దగ్గరపడింది. చెల్లాచెదరైపోయిన మన శక్తులను ప్రోగు-&nbsp;<BR>చేసుకొని, వాటిని ఒక కేంద్రంలో సమీకరించి, దాదాపు కొన్ని శతాబ్దాలనుండీ&nbsp;<BR>గమనముడిగివున్న మన జాతిని ముందుకు నడుపవలసిన తరుణం వచ్చింది.&nbsp;<BR>ఇంటిని శుభ్రపరచడం జరిగింది. తిరిగీ గృహప్రవేశం చేయాలి! మార్గం సిద్ధ-&nbsp;<BR>మైంది. ఆర్య సంతానములారా! ముందుకు సాగిపొండి!</FONT></p>
<p><FONT FACE="SHREE900, SHREE, sans-serif" SIZE="3">ఆర్యులారా! ఈ ఉద్దేశమే నన్నిక్కడికి తీసికొని వచ్చింది. నే నే పక్షానికి&nbsp;<BR>కానీ, సంప్రదాయానికానీ, చెందినవాడిని కానని మొట్టమొదటనే ప్రకటిస్తు-&nbsp;<BR>న్నాను. అవి అన్నీ గొప్పవే! నాకు మాన్యమైనవే! వాటినన్నిటినీ నేను ప్రేమిస్తాను.&nbsp;<BR>నా యావజ్జీవం, వాటిలో యోగ్యం, సత్యం అయిన దాన్నంతా కనుగొనడానికే&nbsp;<BR>ప్రయత్నిస్తున్నాను. కాబట్టి మనమందరం, ఏయే విషయాల్లో ఏకీభవిస్తామో,</FONT></p>
<hr class="puTa_virupu">
<table><tr><td><a class=puTa_lanke href=puTa2306.html>p2306</a></td><td>p2307</td><td><a class=puTa_lanke href=puTa2308.html>p2308</a></td></tr></table>
</div></body></html>
