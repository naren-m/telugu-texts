<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1391.html>p1391</a></td><td>p1392</td><td><a class=puTa_lanke href=puTa1393.html>p1393</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - అమృతత్వం</FONT></p>
<p><FONT FACE="SHREE900, SHREE, sans-serif" SIZE="3">163</FONT></p>
<p><FONT FACE="SHREE900, SHREE, sans-serif" SIZE="3">సంకోచ, వ్యాకోచ విచారణ సందర్భంలో మనం కనుగొన్నాం. ఈ విశ్వ&nbsp;<BR>ప్రజ్ఞానాన్నే ఈశ్వరుడనీ, భగవంతుడనీ, క్రీస్తు అనీ, బుద్ధుడనీ, బ్రహ్మమనీ&nbsp;<BR>అంటారు. జడవాది (మెటీరియలిస్ట్‌) దీన్నే భౌతిక శక్తి అంటాడు. అజ్ఞేయవా-&nbsp;<BR>దులు దీన్ని అనంత అనిర్వాచ్య, సర్వాతీత పదార్థం అంటారు. మనమందరం&nbsp;<BR>దాని అంశలం.</FONT></p>
<p><FONT FACE="SHREE900, SHREE, sans-serif" SIZE="3">ఇది రెండవ భావం. కాని ఇది చాలదు. ఇంకా సంశయాలకు చోటుంది.&nbsp;<BR>ఏ శక్తికీ, నాశనం లేదని చెప్పడం మంచిదే. కాని మనకు గోచరించే సర్వశక్తులు,&nbsp;<BR>సర్వరూపాలు, సమ్మేళన ఫలాలు (కొన్నిటి కలయిక వల్ల ఏర్పడినవి). మన&nbsp;<BR>ఎదుట వుండే ఈ మూర్తి, అనేక భాగాల కూడికతో ఏర్పడింది. అట్లే మనకు&nbsp;<BR>తెలిసిన శక్తులన్నీ, సమ్మేళన ఫలాలే. శక్తి అనేది, అనేక శక్తుల సమ్మేళన ఫలం&nbsp;<BR>లేక అనేక శక్తుల సమష్టి ఫలం - అని భౌతిక శాస్త్రజ్ఞులంటారు. అయితే మీ&nbsp;<BR>వ్యక్తిత్వమేమవుతుంది? మిశ్ర ద్రవ్యాలన్నీకూడ నేడో, రేపో విచ్ఛిన్నమై వానిలోగల&nbsp;<BR>వివిధ మూలద్రవ్య (కాంపోనెంట్‌ పార్ట్స్‌) రూపాలను పొందాలి. జగత్తులోని మిశ్ర&nbsp;<BR>వస్తువులన్నీ - భౌతిక పదార్థ మిశ్రితాలు కానీ, భౌతిక శక్తి మిశ్రితాలు కాని -&nbsp;<BR>నేడో రేపో విచ్ఛినం కావలసిందే. కారణ ఫలంగా కలిగిందంతా నశించడం&nbsp;<BR>తప్పదు. అది విచ్ఛిన్నమై చెదరి, తనలో చేరిన వివిధాంగాలుగా అవుతుంది.&nbsp;<BR>‘ఆత్మ’ అనేది ఒక శక్తి కాదు. భావంకూడ కాదు. అది భావాలయొక్క నిర్మాత,&nbsp;<BR>భావం కాదు. శరీరాల యొక్క నిర్మాత, శరీరం కాదు. ఇదెలా? శరీరం, ఆత్మ&nbsp;<BR>కాదని మనకు తెలుసు. ఏలకాదు? దానికి తెలివి (ఎరుక) లేదు కనుక. శవానికి&nbsp;<BR>తెలివి లేదు. కసాయి అంగడిలోని మాంసానికి తెలివి లేదు. ‘తెలివి’ అంటే&nbsp;<BR>ఏమి? ప్రతిక్రియ చేసే శక్తి (రియాక్షన్‌). దీన్ని ఇంకా కొంత లోతుకు దిగి&nbsp;<BR>విచారిద్దాం. ఇక్కడ ఒక కుండ వుంది. దాన్ని నేను చూస్తున్నాను. ఎలా? కుండ-&nbsp;<BR>నుండి వెలుతురు కిరణాలు వచ్చి నా కళ్లలో ప్రవేశించి, కంటిపాప&nbsp;<BR>పొర (రెటీనా)పై ఒక ఆకారాన్ని కల్పిస్తాయి. ఈ ఆకృతి మెదడుకు కొనిపోబ-&nbsp;<BR>డుతుంది. అప్పటికీ కుండ కంటికి కనిపించదు. ఆ కొనిపోవు వానిని, శరీర&nbsp;<BR>శాస్త్రజ్ఞులు స్పర్శనాడు (సెన్సరీ నర్వ్స్‌) లంటారు. మెదడులోని ఇంద్రియ&nbsp;<BR>కేంద్రం ఆ ఆకారాన్ని మనస్సుకు నివేదిస్తుంది. మనస్సులో ప్రతిక్రియ కలుగు-&nbsp;<BR>తుంది. వెంటనే కుండ తళుక్కున కనబడుతుంది. ఇంతకంటే సాధారణమైన,&nbsp;<BR>మరొక ఉదాహరణ తీసికొందాం. నా మాటలు మీరు అతిశ్రద్ధతో వింటున్నా-&nbsp;<BR>రనుకోండి. మీ ముక్కుపై ఒక దోమ వ్రాలి, దోమలు కల్పించే, మనోజ్ఞాన&nbsp;<BR>భూతిని కల్పిస్తుంది. కాని మనస్సు నా మాటలలో వ్యగ్రమై (బిజీ) వుండడంవల్ల&nbsp;<BR>ఆ దోమ సంగతే మీకు తెలియలేదు. ఇప్పు డేం జరిగింది? మీ శరీరంలో ఒక-</FONT></p>
<hr class="puTa_virupu">
<table><tr><td><a class=puTa_lanke href=puTa1391.html>p1391</a></td><td>p1392</td><td><a class=puTa_lanke href=puTa1393.html>p1393</a></td></tr></table>
</div></body></html>
