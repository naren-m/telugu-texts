<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa794.html>p794</a></td><td>p795</td><td><a class=puTa_lanke href=puTa796.html>p796</a></td></tr></table>

<p><FONT FACE="TimesNewRoman, Times, serif" SIZE="2">3 8 0</FONT></p>
<p><FONT FACE="SHREE900, SHREE, sans-serif" SIZE="3">యితరులు అందుకోటం వారు సహించరు. తమ ఆధిపత్యం, ఇతరులమీద&nbsp;<BR>తాము చలాయించే అధికారం తగ్గిపోతుందని వారి భయం. ఆధ్యాత్మిక విష-&nbsp;<BR>యాన్ని గురించిన నగ్నసత్యాలను దుర్బలులు తెలుసుకొన్నపక్షంలో వాటిని అర్థం-&nbsp;<BR>చేసుకోవటంలో చాల తికమక పడతారని, వారి మనస్సులు భావసంక్షోభానికి&nbsp;<BR>గురౌతవని వారి వాదం. అందుచేతే యీ కింది శ్లోకం ఉదహరించ&nbsp;<BR>బడుతూంటుంది:</FONT></p>
<p><FONT FACE="SHREE902, SHREE, sans-serif" SIZE="3">‘‘న బుద్ధిభేదం జనయేదజ్ఞానాం కర్మసంగినామ్‌,&nbsp;<BR>యోజయే త్సర్వకర్మాణి విద్వాన్యుక్త స్సమాచరన్‌.’’</FONT></p>
<p><FONT FACE="SHREE900, SHREE, sans-serif" SIZE="3">-‘‘పామరులకు జ్ఞానోపదేశం చేసి, కర్మలను గురించి వారికున్న భావాలను&nbsp;<BR>చెదరగొట్టకూడదు. జ్ఞాని తాను స్వయంగా సంయమంతో కర్మను ఆచరిస్తూ&nbsp;<BR>పామరులచేత కర్మ చేయిస్తూండాలి.’’ (గీత 3-26)</FONT></p>
<p><FONT FACE="SHREE900, SHREE, sans-serif" SIZE="3">వెలుగు చీకటిని అధికంగా కొనితెస్తుందనే పరస్పర విరుద్ధవచనాన్ని నేను&nbsp;<BR>నమ్మలేను. అది సచ్చిదానందసాగరంలో, నిరవధిక సాగరమైన సత్యంలో, అమృ-&nbsp;<BR>తత్వంలో జీవితాన్ని కోల్పోవటంవంటిది; అది ఒట్టి అసంగత విషయం! జ్ఞాన-&nbsp;<BR>మంటె అజ్ఞానానికి దారితీసే దోషాలనుంచి విముక్తి పొందటం. జ్ఞానం తప్పు&nbsp;<BR>లకు దారితీస్తుందా? వికాసం అయోమయస్థితికి గొనిపోతుందా? అలాటిది&nbsp;<BR>సాధ్యమా! ప్రజాదరాన్ని కోల్పోతామనే భయంతో అనేకులు సమగ్రసత్యాలను&nbsp;<BR>పలుకటానికి జంకుతారు. వారు యథార్థం, శాశ్వతం ఐన సత్యాలకు, ప్రజల&nbsp;<BR>అర్థంలేని మూఢభావాలకు దురూహలకు సమన్వయం కుదుర్చటానికై యత్ని-&nbsp;<BR>స్తారు. ఆ విధంగా వారు లోకాచారాలను, దేశాచారాలను పాటించి తీరాలనే సిద్ధాం-&nbsp;<BR>తాన్ని ప్రతిపాదిస్తారు. మసిపూసి మారేడుకాయ చేయతగదు. శవాలమీద పువ్వు-&nbsp;<BR>లకుప్పను అమర్చట మెందుకు?</FONT></p>
<p><FONT FACE="SHREE900, SHREE, sans-serif" SIZE="3">తత్రాపి లోకోచారః - ‘‘ఐనా ప్రజల ఆచారాలను అనుసరించే తీరాలి’’ -&nbsp;<BR>ఇలాటి వాక్యాలను లక్ష్యపెట్టవద్దు. ఇది అర్థంలేని ప్రసంగం! దీని ఫలితంగా దివ్య-&nbsp;<BR>సత్యాలు శీఘ్రకాలంలో పెంటపోగుకింద మరుగున పడిపోయాయి. పెంట&nbsp;<BR>పోగులే దివ్యసత్యాలుగా ఉత్సాహంతో భావించబడసాగాయి. గీతలో శ్రీకృష్ణుడు&nbsp;<BR>సాహసంతో బోధించిన ఉత్కృష్ట సత్యాలుకూడ తరువాతి తరాల శిష్యపరం&nbsp;<BR>పరచే వక్రాన్వయపద్ధతిలో గ్రహించబడ్డాయి. ఇందువల్ల లోకోత్తరమైన ధర్మ&nbsp;<BR>గ్రంథాలనుంచి జనాన్ని పెడదారిపట్టించే తప్పుడు సిద్ధాంతాలను పలికించటం&nbsp;<BR>జరుగుతోంది.</FONT></p>
<hr class="puTa_virupu">
<table><tr><td><a class=puTa_lanke href=puTa794.html>p794</a></td><td>p795</td><td><a class=puTa_lanke href=puTa796.html>p796</a></td></tr></table>
</div></body></html>
