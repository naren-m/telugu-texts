<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa871.html>p871</a></td><td>p872</td><td><a class=puTa_lanke href=puTa873.html>p873</a></td></tr></table>
<p><FONT FACE="SHREE900, SHREE, sans-serif" SIZE="3">48 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">తనవెంట లాక్కుపోయే వారెవరైనాసరే, అలాంటివారు మానవజాతికే హాని&nbsp;<BR>చేస్తుంటారు; వారు ఈ పనిని కావాలని చేయకపోవచ్చు.</FONT></p>
<BR>
<p><FONT FACE="SHREE900, SHREE, sans-serif" SIZE="3">కాబట్టి మీ మనసుపై మీ స్వేచ్ఛను వదలకండి. మీరు స్వయంగా మీ మనసును&nbsp;<BR>ఉపయోగించుకోండి. మీ మనసును - దేహాన్ని మీరే స్వయంగా&nbsp;<BR>నియంత్రించుకోండి; మీరు రోగులు అయితే తప్ప, బాహ్యసంకల్పాలేవి మీపై&nbsp;<BR>పనిచేయవన్న నిజాన్ని గ్రహించండి. గ్రుడ్డిగా తనను నమ్మమని చెప్పేవారికి&nbsp;<BR>దూరంగా ఉండండి; వారు ఎంత గొప్పవారైనా, ఎంత మంచివారైనాసరే. ఈ&nbsp;<BR>ప్రపంచంలో ఆడే - ఎగిరిగంతులు వేసే, అరిచే శాఖ లెన్నో ఉన్నాయి. వారు ఆడుతూ,&nbsp;<BR>పాడుతూ ప్రవచనం చేస్తూ అంటువ్యాధిలా వ్యాపించిపోతున్నారు. వీరుకూడా&nbsp;<BR>ఒకరకమైన హిప్నాటిస్టులేసుమా! కోమల మనసుగలవారిని అప్పటికి మాత్రం వీరు&nbsp;<BR>తమవశం చేసుకుంటారు. ఇలా చివరికి వీరు మొత్తం మానవజాతినే నాశనం&nbsp;<BR>చేయబోతున్నారు కదా! ఇలాంటి సుప్తబాహ్యనియంత్రణం ద్వారా మంచివారుగా&nbsp;<BR>కనబడే కన్నా, వ్యక్తిగాని, జాతిగాని దుష్టంగా ఉండటమే ఎంతో ఆరోగ్యకరం. వీరి&nbsp;<BR>ఉద్దేశం మంచిదే కావచ్చు; కాని బాధ్యతారహిత - మతావేశపూరిత ఈ&nbsp;<BR>దురభిమానులు మానవజాతికి చేసిన హానిని తలచుకుంటే మాత్రం గుండె&nbsp;<BR>తరుక్కుపోతుంది. ఆటపాటలతో చెప్పేవాడి బోధలు విని హఠాత్తుగా ఆధ్యాత్మిక&nbsp;<BR>స్థాయిని అందుకుంటారు జనులు. కాని ఆ స్థాయి తాత్కాలికమే. ఈ స్థాయిని&nbsp;<BR>అందుకున్న మనుషులు చివరికి మందబుద్ధులు, శక్తిహీనులు, స్తబ్ధులుగా&nbsp;<BR>మారిపోతారు. దానితో ఎలాంటి చెడుప్రేరణకైన సులభంగా వశమైపోతారు. ఈ&nbsp;<BR>విషయం, ఈ మతావేశపరులు కాస్తకూడా గుర్తిం&nbsp;<BR>చటం లేదు. ఆకాశంలో ఉండే ఏ దివ్యపురుషుడో, మనిషి హృదయాన్ని మార్చే&nbsp;<BR>అద్భుతశక్తిని తమకు ప్రసాదించాడని వీరనుకుంటారు. ఆ శక్తి తమకు&nbsp;<BR>లభించినందుకు తమను తామే అభినందించుకొంటారు. తమవల్ల సాటిమాన&nbsp;<BR>వులకు పతనం, పాతకం, ఉన్మాదం - చివరికి మరణం కూడా సంభవిస్తుందన్న&nbsp;<BR>విషయాన్ని ఈ మూఢులు, ఈ భ్రాంతచిత్తులు కలలో కూడా ఊహించరు కదా!</FONT></p>
<p><FONT FACE="SHREE900, SHREE, sans-serif" SIZE="3">కాబట్టి జాగ్రత్తగా ఉండండి. మీ స్వేచ్ఛను ఎవరుకూడా అపహరింపకుండా&nbsp;<BR>చూసుకోండి. బానిసతనం హానికరం సుమా! పూర్తిశక్తితో ఈ హానిని దూరంగా&nbsp;<BR>ఉంచండి; మీ స్వేచ్ఛను కాపాడుకోండి.</FONT></p>
<BR>
<p><FONT FACE="SHREE900, SHREE, sans-serif" SIZE="3">అనుకున్న వెంటనే ఇంద్రియాలతో మనసును కలపాలి; అలాగే మనసును&nbsp;<BR>వాటినుండి విడదీయగల్గాలి; ఇలాంటి సామర్థ్యం ఉన్నవ్యక్తికే ప్రత్యాహారం&nbsp;<BR>సిద్ధిస్తుంది. ప్రత్యాహారమంటే మనశ్శక్తులను ప్రోగుచేసుకోవటం. బాహ్యంగా&nbsp;<BR>వర్తించే మనోవ్యాపారాలను అరికట్టటం - మనసును ఇంద్రియదాస్యం నుండి</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa871.html>p871</a></td><td>p872</td><td><a class=puTa_lanke href=puTa873.html>p873</a></td></tr></table>
</div></body></html>
