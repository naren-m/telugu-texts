<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1320.html>p1320</a></td><td>p1321</td><td><a class=puTa_lanke href=puTa1322.html>p1322</a></td></tr></table>
<p><FONT FACE="SHREE900, SHREE, sans-serif" SIZE="3">92 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">ఏర్పడిన భావం. ఆ సత్యం ఇంద్రియగోచరం కానిది. బుద్ధికికూడ గోచరం&nbsp;<BR>కానిది. పంచేంద్రియాలున్న వారి కీ జగత్తులో ఎంత గోచరిస్తుందో, అంతే&nbsp;<BR>మనకు తెలిసిన యీ జగత్తు. మరొక ఇంద్రియం లభిస్తే మన కీ జగత్తంతా మారి-&nbsp;<BR>పోతుంది. సూదంటురాయిలాగా ఆకర్షించే శక్తిగల ఇంద్రియ మొకటి కలిగితే,&nbsp;<BR>మన మిప్పుడెరుగని ఎరుగజాలని, కోటానుకోట్ల శక్తులు మనకింద్రియ గోచరం&nbsp;<BR>కావచ్చు. మన ఇంద్రియాలశక్తి స్వల్పం. మిక్కిలి పరిమితం. ఆ స్వల్ప&nbsp;<BR>పరిమితుల లోపలనే మనం జగత్తనుకొనేది ఇమిడి వుంటుంది. ఆ స్వల్ప&nbsp;<BR>జగత్సమస్యనే మన దైవం తీర్చును. పరిపూర్ణ జగత్సమస్య అట్లే నిలిచి&nbsp;<BR>ఉంటుంది. కానీ బుద్ధిచే గొప్పవాడయిన మానవుడు, ఇంతటితో ఊరుకోక,&nbsp;<BR>సర్వ జగత్తులకు ఒక్కుమ్మడిగా అన్వయింపగల సమాధానాన్ని - సురనరాది సర్వ&nbsp;<BR>భూతకోటి ఒక్కటిలోనే ఉండు జగత్తును, ప్రకృతి వికారాలన్నిటికి&nbsp;<BR>అన్వయించే సమాధానాన్ని సాధింప చూస్తాడు.</FONT></p>
<p><FONT FACE="SHREE900, SHREE, sans-serif" SIZE="3">అంటే, ఏ జగత్తులో సర్వజగత్తులూ వున్నాయో, ఆ జగత్తును కను&nbsp;<BR>గొనడం మన ప్రథమ కార్యం. ఏ పదార్థం, ఈ వివిధ క్షేత్రాలలోగల జగత్తు&nbsp;<BR>లన్నిటికి, సామాన్యమై ఉందో - అది, ఇంద్రియగోచరమైందైనా, కానిదైనా -&nbsp;<BR>ఆ పదార్థాన్ని కనుగొనాలి. ఊర్ధ్వలోకాలకు, అధోలోకాలకు, సామాన్యధర్మం&nbsp;<BR>నిష్కర్షగా తెలియదగినదేదైనా ఒక్కటి లభించినా, మన సమస్య పరిష్కార&nbsp;<BR>మైనట్లే. ఉనికిగల సర్వం, ఒకే మూలంనుండి ఉత్పత్తియై వుండాలని, కేవలం&nbsp;<BR>హేతుబద్ధ వాదంవల్ల స్థాపించినా, మనం కొంత దారిలో పడినట్లే. కాని మనకు&nbsp;<BR>తెలిసిన ఈ దృశ్యజగత్తు మూలంగానే, మన సమస్యా పరిష్కారం కాజాలదనడం&nbsp;<BR>నిస్సంశయం. మనకు గోచరించేది, సృష్టిలో ఒక అంశం మాత్రమే కదా?</FONT></p>
<p><FONT FACE="SHREE900, SHREE, sans-serif" SIZE="3">కాబట్టి అగాధ పరిశోధన ఒక్కటే కార్యసాధకం కావచ్చునని తేలుతోంది.&nbsp;<BR>కేంద్రానికి దూరంగా ఉండేవరకు, వ్యత్యాసాలు, వైషమ్యాలు అధికంగా&nbsp;<BR>వుంటాయనీ, కేంద్రాన్ని సమీపించే కొద్దీ, ఐక్యభావం అధికమవుతూ ఉంటుం-&nbsp;<BR>దనీ, పూర్వ పరిశోధకులు కన్గొన్నారు. వలయ మధ్యాన్ని (సెంటర్‌ ఆఫ్‌ ది&nbsp;<BR>సర్కిల్‌) సమీపించేకొద్దీ, కిరణ రేఖలు (రేడియై) అన్నీ కలిసి ఏకీభవించే&nbsp;<BR>కేంద్రాన్ని సమీపిస్తాం. అట్లే దానికి దూరమైనకొద్దీ, కిరణ రేఖలకు ఒండొంటికి&nbsp;<BR>కల దూరం అధికమవుతూ వుంటుంది. బాహ్య ప్రపంచం, మూల సత్యానికి&nbsp;<BR>చాలాదూరంలో ఉంది. కాబట్టి ఇంద్రియాలకు పరస్పర భిన్నాలుగా కనిపించే&nbsp;<BR>దృశ్యాలన్నీ ఏకీభావం వహించి కనిపించే ప్రదేశం అందులో ఉండజాలదు.&nbsp;<BR>మనకు తెలిసిన బాహ్యజగత్తు, విశ్వసృష్టిలో, ఒక స్వల్పాంశం మాత్రమే.&nbsp;<BR>ఇతరాంశములు - ఒకదానికన్నా ఒకటి ఉన్నత క్షేత్రాలలో - వున్నాయి కదా?</FONT></p>
<hr class="puTa_virupu">
<table><tr><td><a class=puTa_lanke href=puTa1320.html>p1320</a></td><td>p1321</td><td><a class=puTa_lanke href=puTa1322.html>p1322</a></td></tr></table>
</div></body></html>
