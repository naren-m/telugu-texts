<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa719.html>p719</a></td><td>p720</td><td><a class=puTa_lanke href=puTa721.html>p721</a></td></tr></table>
<p><FONT FACE="SHREE900, SHREE, sans-serif" SIZE="3">మనోగత లేక ఆధ్యాత్మిక పరిశోధనకు మూలం </FONT><FONT FACE="TimesNewRoman, Times, serif" SIZE="2">3 0 5</FONT></p>
<p><FONT FACE="SHREE900, SHREE, sans-serif" SIZE="3">ఎన్నడూ చూడలేదు. దాన్ని గురించిన గమనిక నా కెప్పుడూలేదు. ఐనా అది&nbsp;<BR>వుందని నాకు తెలుసు. కాబట్టి మనకు కావలసింది ఎరుక కాదు. మనకు కావల&nbsp;<BR>సింది - యీ స్థూలభౌతిక పదార్థానికి భిన్నంగా వున్నదేదో దాని ఉనికి,&nbsp;<BR>అస్తిత్వం. ఆ జ్ఞానం యీ జీవితంలోనే పొందవచ్చును. ఇతర విజ్ఞానశాస్త్రాలు&nbsp;<BR>ఎంతదాకా నిరూపితమైనాయో ఆ జ్ఞానంకూడ అంతవరకు నిరూపితమయ్యే&nbsp;<BR>వుంది. మనం యీ విషయాలను పరిశీలించాలి. మరొక విషయంకూడ&nbsp;<BR>యిక్కడి శ్రోతలకు మనవిచెయ్య దలచుకొన్నాను. ఎన్నోసార్లు మనం యీ విష-&nbsp;<BR>యంగా భ్రమలో చిక్కుకొన్నామని జ్ఞాపకంలో వుంచుకోటం మంచిది. మన&nbsp;<BR>ముందు కొందరేదో ఒక విషయాన్ని నిరూపిస్తారనుకోండి. అది ఆధ్యాత్మిక&nbsp;<BR>ప్రకృతికి అసాధారణమైనదై వుండొచ్చు. కాబట్టి అది నిజమని మనం గ్రహించ-&nbsp;<BR>లేనందున దాన్ని నిరాకరిస్తాం. అనేక సందర్భాల్లో అది నిజం కాకపోవచ్చు. కాని&nbsp;<BR>అనేక సందర్భాల్లో మనం అలాటి నిరూపణను గ్రహించే స్థితిలో వున్నామో&nbsp;<BR>లేమో - అలాటి విషయాన్ని తెలుసుకోటానికి మన దేహాలు, మనస్సులు&nbsp;<BR>యోగ్యాలైనవిగా చేసికొన్నామా లేదా అని గమనించటం మరచిపోతూంటాం.</FONT></p>

<hr class="puTa_virupu">
<table><tr><td><a class=puTa_lanke href=puTa719.html>p719</a></td><td>p720</td><td><a class=puTa_lanke href=puTa721.html>p721</a></td></tr></table>
</div></body></html>
