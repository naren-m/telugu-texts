<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2698.html>p2698</a></td><td>p2699</td><td><a class=puTa_lanke href=puTa2700.html>p2700</a></td></tr></table>
<p><FONT FACE="SHREE900, SHREE, sans-serif" SIZE="3">భారతదేశం : మతం, ఆచారాలు</FONT></p>
<p><FONT FACE="Bookman-Light, Bookman, serif" SIZE="2">263</FONT></p>
<p><FONT FACE="SHREE900, SHREE, sans-serif" SIZE="3">చర్చ్‌కి చెందిన రెవరెండ్‌ యస్‌.ఎఫ్‌. నాబ్స్‌, వివేకానందస్వామిని పదేపదే ప్రశ్నలు&nbsp;<BR>వేశారు. అక్కడ క్రైస్తవ మతప్రచారకులకు చక్కని సిద్ధాంతాలు వున్నాయని,&nbsp;<BR>మంచిభావాలతోనే కార్యక్రమం ప్రారంభించారని, ప్రజల పారిశ్రామికాభివృద్ధికిగా&nbsp;<BR>చేసిందేమీ లేదని అతడు చెప్పాడు. అక్కడ ప్రజలను మతవిషయాల్లో శిక్షితులను&nbsp;<BR>చేయడానికి క్రైస్తవమతప్రచారకులను పంపటానికి బదులు పారిశ్రామిక విద్యలో&nbsp;<BR>శిక్షణ గరపటానికై ఎవరినైనా పంపటం బాగుంటుందని సూచించాడు.</FONT></p>
<p><FONT FACE="SHREE900, SHREE, sans-serif" SIZE="3">దుస్థితిలోని భారతీయులకు క్రైస్తవులు సహాయం చెయ్యలేదా, శిక్షణకై&nbsp;<BR>పాఠశాలలు నెలకొల్పి క్రియాశీలకంగా తోడ్పడలేదా అని అడగ్గా, అప్పుడప్పు డా&nbsp;<BR>విధంగా చేసినమాట నిజమే అని వక్త బదులిచ్చాడు. కాని అలాంటి సమయాల్లో&nbsp;<BR>జనులపై వారి ప్రభావం ప్రసరించటానికి వీలులేకుండా శాసనాలు నివారిస్తూం-&nbsp;<BR>డేవనీ, అందుచేత మతప్రచారకులు చెప్పుకోదగ్గ ఘనకార్యమేమీ సాధించలేదనీ&nbsp;<BR>అతడన్నాడు.</FONT></p>
<p><FONT FACE="SHREE900, SHREE, sans-serif" SIZE="3">భారతస్త్రీల దుస్థితికిగల కారణాల నతడు వివరిస్తూ స్త్రీపట్ల పురుషుడికి&nbsp;<BR>గౌరవాధిక్యంచేత ఆమెను ఇంటిని దాటి బైటకు అడుగిడ నివ్వకుండటమే మంచి-&nbsp;<BR>దని భావింపబడినట్లు తెలిపాడు. హైందవస్త్రీలపట్ల అత్యంత పూజ్యభావం&nbsp;<BR>వుండటంచేత వారు అంతఃపురాల్లో వుంచబడ్డారు. సహగమనాన్ని గూర్చి ప్రస్తా-&nbsp;<BR>విస్తూ స్త్రీ భర్తను అత్యధికంగా ప్రేమిస్తుందనీ, ఆమెకు భర్తను విడిచి జీవించటం&nbsp;<BR>అసాధ్యమవుతుందనీ అతడు చెప్పాడు. వివాహంలో భార్యాభర్తలు ఒక్కరై వుండే-&nbsp;<BR>టట్లుగానే మరణంలోనూ ఒకరై వుండాలి.</FONT></p>
<p><FONT FACE="SHREE900, SHREE, sans-serif" SIZE="3">విగ్రహారాధనను గురించి, జగన్నాథ రథచక్రాలకింద జనులు పడిపోవటం&nbsp;<BR>గురించి ప్రశ్నలు వెయ్యబడ్డాయి. జగన్నాథ రథచక్రాలకింద పడేవారు మతో&nbsp;<BR>న్మాదులు, అధికంగా కుష్ఠురోగులు అనీ, ఆ విషయానికి హిందువులను నిందిం-&nbsp;<BR>చటం సబబు కాదనీ అతడన్నాడు.</FONT></p>
<p><FONT FACE="SHREE900, SHREE, sans-serif" SIZE="3">పారిశ్రామికాభివృద్ధికి తన దేశంలో సన్న్యాసులను సంఘంగా ఏర్పాటు&nbsp;<BR>చెయ్యటం తన ప్రధాన కార్యమని అతడు తెలిపాడు. వారు ప్రజలకు పారిశ్రా-&nbsp;<BR>మికవిద్య గరపి తన్మూలంగా ప్రజల స్థితిగతులను చక్కబరచి, వారి పురోభివృద్ధికి&nbsp;<BR>తోడ్పడగలరు.</FONT></p>
<p><FONT FACE="SHREE900, SHREE, sans-serif" SIZE="3">నేటి మధ్యాహ్నం వివేకానందుడు భారతీయ బాలబాలికలను గురించి&nbsp;<BR>166, నార్త్‌ స్త్రీట్‌లో ప్రసంగిస్తాడు. వినగోరే బాలబాలికలుగాని, యువజనులు-&nbsp;<BR>గాని ఎవరైనా రావచ్చును. శ్రీమతి ఉడ్స్‌ దయతో తన తోటలో సభ జరుపుకో-&nbsp;<BR>టానికి అనుమతించింది. వివేకానందుడు అందగాడు, నలుపు రంగైనా స్ఫుర-&nbsp;<BR>ద్రూపి. అతడు కొంచెం పసుపుపచ్చ రంగుతో కలిసిన ఎర్రని అంగరఖా</FONT></p>
<hr class="puTa_virupu">
<table><tr><td><a class=puTa_lanke href=puTa2698.html>p2698</a></td><td>p2699</td><td><a class=puTa_lanke href=puTa2700.html>p2700</a></td></tr></table>
</div></body></html>
