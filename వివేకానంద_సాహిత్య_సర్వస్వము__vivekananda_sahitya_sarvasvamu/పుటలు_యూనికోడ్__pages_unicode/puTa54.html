<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa53.html>p53</a></td><td>p54</td><td><a class=puTa_lanke href=puTa55.html>p55</a></td></tr></table>


<p><FONT FACE="SHREE900, SHREE, sans-serif" SIZE="3">నికిక ఆత డెంతమాత్రం అధీనుడు కాడు. ఇదే హైందవమత ముఖ్యాభిప్రాయం;&nbsp;<BR>సనాతన ధర్మహృదయం. మాటలను సిద్ధాంతాలను పట్టుకొని హైందవుడు&nbsp;<BR>పాకులాడకోరడు. అతీంద్రియతత్త్వం ఏదైనా వుందంటే ఆతడు దాన్ని తాను&nbsp;<BR>ముఖాముఖి చూడాలని అంటాడు. జడంకంటె భిన్నమైన ఆత్మ తనలో&nbsp;<BR>వుందంటే, దయామయుడైన పరమేశ్వరుడనేవాడొకడు వున్నాడంటే, తా నా&nbsp;<BR>ఆత్మను చూడాలి; ఆత్మదర్శనంలోనే సమస్త సంశయాలు తొలగుతాయి.&nbsp;<BR>‘‘నే నాత్మను కాంచాను, పరమేశ్వరుణ్ణి కాంచాను’’ - అనే అనుభవమే ఆత్మను&nbsp;<BR>గురించి, భగవంతుణ్ణి గురించి హైందవఋషి పరిగణించే పరమప్రమాణం. ఇదొ-&nbsp;<BR>క్కటే మోక్ష నియమం. హిందూమతం - సనాతనధర్మం - ఏ వాదాన్నో, ఏ&nbsp;<BR>సిద్ధాంతాన్నో నమ్మాలనే ప్రబలప్రయత్నాలతో కూడుకొన్నదికాదు; అనుభూతే,&nbsp;<BR>ఆత్మస్థితే సనాతన ధర్మతత్త్వం; విశ్వాసంకాదు. ఇలా నిరంతర సాధనవల్ల పరి-&nbsp;<BR>పూర్ణతను పొందటమే, మోక్షాన్ని పొందటమే, భగవంతుణ్ణి ప్రాపించటమే, భగ-&nbsp;<BR>వంతుణ్ణి దర్శించటమే హిందూమత ముఖ్యోద్దేశం; ఈ భగవత్ప్రాప్తి, భగవ&nbsp;<BR>త్సాక్షాత్కారం, పరమపిత (ఫాదర్‌ ఇన్‌ హెవెన్‌)కు వున్నట్టి పరిపూర్ణతను&nbsp;<BR>పొందటం - ఇదే హిందూమతం; సనాతనధర్మం.</FONT></p>
<p><FONT FACE="SHREE900, SHREE, sans-serif" SIZE="3">పరిపూర్ణతను - మోక్షాన్ని - పొందినవ్యక్తి స్థితి ఎలాటిది? ఆతడు అఖం-&nbsp;<BR>డానందమయుడై మనుతూంటాడు. పరమకామ్యమైన వస్తువును, అంటె భగవం-&nbsp;<BR>తుణ్ణి పొంది ఆతడు అనంతం, అఖండం ఐన ఆనందాన్ని అనుభవిస్తూంటాడు,&nbsp;<BR>- భగవంతుడితో నిరతిశయానందాన్ని అనుభవిస్తూంటాడు.</FONT></p>
<p><FONT FACE="SHREE900, SHREE, sans-serif" SIZE="3">ఇంతవరకు తెలిపిన విషయాలను హైందవు లందరూ అంగీకరిస్తారు.&nbsp;<BR>భారతదేశంలోని సర్వసంప్రదాయాలకూ యిది సామాన్యధర్మం; కాని పరి&nbsp;<BR>పూర్ణత అనేది అఖండం; అఖండమైన వస్తువు ఒక్కటేగాని రెండు మూడై&nbsp;<BR>వుండలేదు. దాని కెలాటి గుణాలు వుండవు. అదొక వ్యక్తిగా వుండలేదు. కాబట్టి&nbsp;<BR>జీవుడు పరిపూర్ణుడూ అఖండుడూ ఐనప్పుడు బ్రహ్మంలో ఐక్యం పొందాలి.&nbsp;<BR>అప్పుడు తన స్వభావాస్తిత్వాల పరిపూర్ణతా సత్యత్వమూ పరమేశ్వరుడివైనట్లు,&nbsp;<BR>తాను అఖండసచ్చిదానంద స్వరూపుడైనట్లు జీవుడు తెలుసుకొంటాడు. ఈ పర-&nbsp;<BR>మేశ్వరైక్యం - యీ బ్రహ్మైక్యం - అంటె జీవుడు తన వ్యక్తిత్వాన్ని కోల్పోయి&nbsp;<BR>రాయో, రప్పో, స్థాణువో అవటమే అని పలువురు చెబుతూండటం తరచూ&nbsp;<BR>వింటూంటాం.</FONT></p>
<p><FONT FACE="SHREE900, SHREE, sans-serif" SIZE="3">గాయపడి ఎరుగని వ్యక్తి (యితరుల) గాయపు మచ్చలను చూసి పరిహ-&nbsp;<BR>సిస్తాడు. (తినకుంటే రుచి తెలియదు, దిగకుంటే లోతు తెలియదు.)</FONT></p>
<p><FONT FACE="SHREE900, SHREE, sans-serif" SIZE="3">జీవబ్రహ్మైక్యం రాయి, రప్ప మొదలైన వాటిస్థితివంటిది ఎంతమాత్రం&nbsp;<BR>కాదని గ్రహించండి. ఈ అల్పశరీర సంబంధమైన ఎరుకే ఆనందానుభవమవుతే,</FONT></p>
<hr class="puTa_virupu">
<table><tr><td><a class=puTa_lanke href=puTa53.html>p53</a></td><td>p54</td><td><a class=puTa_lanke href=puTa55.html>p55</a></td></tr></table>
</div></body></html>
