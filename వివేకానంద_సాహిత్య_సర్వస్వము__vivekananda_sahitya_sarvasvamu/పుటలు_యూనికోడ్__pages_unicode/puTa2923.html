<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2922.html>p2922</a></td><td>p2923</td><td><a class=puTa_lanke href=puTa2924.html>p2924</a></td></tr></table>

<p><FONT FACE="SHREE900, SHREE, sans-serif" SIZE="3">చేస్తుంది. అయితే, అర్థం చేసుకున్న తర్వాతకూడా నీవు ఆ ప్రకారం&nbsp;<BR>ప్రవర్తించకపోతే, మీ జ్ఞానం మాటల్లోనే ఉందికాని, ఆచరణలో మీరు&nbsp;<BR>బుద్ధిహీను లనుకుంటారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! మీ మాటలు, హృదయంలో గొప్ప ధైర్యాన్ని,&nbsp;<BR>ఉత్సాహాన్ని, శక్తినీ, బలాన్నీ కలిగిస్తున్నవి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: క్రమంగా హృదయం బలిష్టం కావాలి. ఒకడు నిజమైన&nbsp;<BR>మనుష్యుడుగా మారితే, అది లక్ష ఉపన్యాసాలిచ్చినంత ఫలవంతమౌతుంది. మన-&nbsp;<BR>స్సును, వాక్కును ఏకంచేసి, ఈ భావాలను జీవితంలో ఆచరణలోనికి తీసుకొని&nbsp;<BR>రావాలి. ‘‘ఆలోచనామందిరంలో దొంగతనం జరగనివ్వకూడదు’’ అని శ్రీరా-&nbsp;<BR>మకృష్ణులు చెప్పినదాని కిదే అర్థం! ప్రతి పనిలోను నీవు ఆచరణ&nbsp;<BR>మార్గాన్నే అనుసరించాలి. కుప్పతిప్పలైన వట్టి సిద్ధాంతాల వల్లనే దేశం పూర్తిగా&nbsp;<BR>నాశనమైంది. ఎవడు శ్రీరామకృష్ణునికి నిజమైన శిష్యుడనుకొంటాడో వాడు&nbsp;<BR>ధార్మికభావాలను ఆచరణలోనికి తెచ్చి ఏకనిష్ఠతో కార్యనిర్వహణ చేయాలి.&nbsp;<BR>తోటివారుగాని, తదితరులుగాని, పలికే పలుకుల్ని లక్ష్యపెట్టకూడదు. తులసీదా-&nbsp;<BR>సుల ‘చౌపాయిని’ నీవు వినలేదా? ‘‘బజారులో పోతున్న ఏనుగును చూచి&nbsp;<BR>కుక్కలు మొరుగుతాయి. కాబట్టి సంసారులు చెప్పే నిందలను సాధువులు&nbsp;<BR>లెక్కచేయరు.’’</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> నీవలా ప్రవర్తించాలి. లోకుల మాటలను లెక్కచేయ&nbsp;<BR>కూడదు. లోకుల నిందాస్తుతులను లెక్కచేస్తే, జీవితంలో ఏ మహత్కార్యమూ&nbsp;<BR>సాధించలేం. ‘‘నాయమాత్మా బలహీనేన లభ్యః’’ బలహీనులకు ఈ ఆత్మతత్త్వం&nbsp;<BR>బోధపడదు. శరీరంలోను, మనస్సులోను బలం లేకపోతే ఆత్మసాక్షాత్కారం&nbsp;<BR>అసంభవం. పుష్టికరమైన మంచి ఆహారంవల్ల శరీరాన్ని పోషించాలి. అప్పుడే&nbsp;<BR>మనస్సు బలవత్తరమౌతుంది. శరీరంలోని సూక్ష్మభాగమే మనస్సు. నీ మనస్సు-&nbsp;<BR>లోను, మాటలోను మంచి శక్తి గలిగి వుండాలి. ‘‘నేను అధముణ్ణి, నేను&nbsp;<BR>నీచుణ్ణి’’ అనే భావాలను మాటిమాటికి మనస్సులో తలుస్తుంటే ఎంతటి&nbsp;<BR>వాడైనా దిగజారిపోతాడు. తన ఆత్మగౌరవాన్ని తాను నిలబెట్టుకొనేలా మనిషి&nbsp;<BR>ధీరుడై నిలవాలి. అందుకే శాస్త్రాలు యిలా చెబుతున్నాయి.</FONT></p>
<p><FONT FACE="SHREE902, SHREE, sans-serif" SIZE="3">ముక్తాభిమానీ ముక్తోహి, బద్ధో బద్ధాభిమాన్యపి।&nbsp;<BR>కతం వదంతీతి సల్యేయం యా మతిః సా గతిర్భవషల్‌।।</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">హాతీచలే బాజార్‌ మే కుత్తాభూకేహాజార్‌।</FONT></p>
<p><FONT FACE="SHREE900, SHREE, sans-serif" SIZE="3">సధూన్‌ కో దుర్భార్‌ నేహి జబ్‌ నిందేసంసార్‌।।</FONT></p>
<hr class="puTa_virupu">
<table><tr><td><a class=puTa_lanke href=puTa2922.html>p2922</a></td><td>p2923</td><td><a class=puTa_lanke href=puTa2924.html>p2924</a></td></tr></table>
</div></body></html>
