<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1675.html>p1675</a></td><td>p1676</td><td><a class=puTa_lanke href=puTa1677.html>p1677</a></td></tr></table>
<p><FONT FACE="SHREE900, SHREE, sans-serif" SIZE="3">భవిష్యన్మతం వేదాంతమా?</FONT></p>
<p><FONT FACE="SHREE900, SHREE, sans-serif" SIZE="3">71</FONT></p>
<p><FONT FACE="SHREE900, SHREE, sans-serif" SIZE="3">ఏకీభావం కలిగే వ్యవహరిస్తున్నారు. ఎందుకంటె వారికి గ్రంథం వుంది. పార్శీలను&nbsp;<BR>గమనించండి - ప్రపంచంలో వా రొక లక్షమంది మాత్రమే వున్నారు. భారత-&nbsp;<BR>దేశంలోని జైనులు దాదాపు పది లక్షలమంది మాత్రమే. ఈ కొద్దిమంది పార్శీలు,&nbsp;<BR>జైనులు నిలిచి వుండటానికి కారణాలు వారి గ్రంథాలే. నేడున్న ప్రతిమతానికీ&nbsp;<BR>గ్రంథం వుంది.</FONT></p>
<p><FONT FACE="SHREE900, SHREE, sans-serif" SIZE="3">మతం రూపొందటానికి ఆవశ్యకాలైన వాటిలో రెండవది - పురుష&nbsp;<BR>విశేషంలో పూజ్యభావం. అతడు జగత్ప్రభువుగానో, దివ్యబోధకుడుగానో&nbsp;<BR>ఆరాధించబడతాడు. మానవులు మానవమూర్తిని ఆరాధించ వలసిందే! వారికి&nbsp;<BR>అవతారమూర్తో, ప్రవక్తో, గొప్ప నాయకుడో కావాలి. ఈ విషయాన్ని నేడు&nbsp;<BR>మీరు ప్రతిమతంలోను చూడవచ్చును. హిందువులకు, క్రైస్తవులకు అవతారమూ-&nbsp;<BR>ర్తులున్నారు. బౌద్ధులకు, మహమ్మదీయులకు, యూదులకు ప్రవక్త&nbsp;<BR>లున్నారు. అంతా ఒక్కదాన్ని గురించే - వారి భక్తి అంతా ఒక మనిషినో,&nbsp;<BR>మనుషులనో పరివేష్టించి వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">మతాన్ని రూపొందించేవాటిలో మూడవది - అదొక్కటే సత్యమనే&nbsp;<BR>విశ్వాసం. అలా ఐతేనే మతానికి పటిమ, స్థిరత్వం కలుగుతాయి; లేకపోతే&nbsp;<BR>జనులలో దానికి చెల్లుబడి వుండదు.</FONT></p>
<p><FONT FACE="SHREE900, SHREE, sans-serif" SIZE="3">‘అందరికి స్వేచ్ఛ నివ్వాలి’ అనే వాదం అంతరిస్తుంది. ఎందుకంటె అది&nbsp;<BR>శుష్కం. మానవుల మనస్సులలో అది దురభిమానాన్ని పురికొల్పలేదు; తన-&nbsp;<BR>కంటె వేరైన ప్రతిదాని మీద అది ద్వేషాన్ని కలిగింపజాలదు. కాబట్టే ‘అందరికి&nbsp;<BR>స్వేచ్ఛ వుండాలి’ అనే వాదానికి తరచు పతనం కలుగుతుంటుంది. ఆ వాదానికి&nbsp;<BR>చెల్లుబడి ఏ కొద్దిమంది వద్ద మాత్రమే వుంటుంది. దీనికి కారణం కనిపెట్టటం&nbsp;<BR>కష్టంకాదు. అందరికీ స్వేచ్ఛ కావాలనే వాదం మనలను నిస్స్వార్థులను గావించటా-&nbsp;<BR>నికి ప్రయత్నిస్తుంది. మనం నిస్స్వార్థుల మవటానికి యిష్టపడం -&nbsp;<BR>నిస్స్వార్థతవల్ల తక్షణమే కలిగే ప్రయోజన మేమీ మనకు కనిపించదు; స్వార్థ&nbsp;<BR>పరులుగా వుండటం చేతనే మన కెక్కువ లాభం కలుగుతుంది. మనం పేదలం-&nbsp;<BR>గాను, బొత్తిగా ఏమీ లేనివారంగాను వున్నంతదాకా ‘అందరికి స్వేచ్ఛ కావాలి’ అనే&nbsp;<BR>వాదాన్ని మనం అంగీకరిస్తాం. ధనం, అధికారం చేతికి చిక్కగానే జరుగుతున్న&nbsp;<BR>వ్యవస్థలను గట్టిగా సమర్థించే వారంగా మనం మారిపోతాం. పేదవాడు ప్రజాస్వా-&nbsp;<BR>మ్యవాది. ధనవంతు డవగానే అతడు ఉన్నత వర్గానికి చెందిన వాడై&nbsp;<BR>పోతాడు. మత విషయంలోనూ మానవప్రకృతి యిదే రీతిలో వ్యవహరిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఫలానా ప్రవక్త అవతరించి తనను అనుసరించినవారికి అన్నిరకాలైన&nbsp;<BR>సత్ఫలాలు కలుగుతా యంటాడు. తన దారిని కాదన్నవారికి శాశ్వత నరకమే</FONT></p>
<hr class="puTa_virupu">
<table><tr><td><a class=puTa_lanke href=puTa1675.html>p1675</a></td><td>p1676</td><td><a class=puTa_lanke href=puTa1677.html>p1677</a></td></tr></table>
</div></body></html>
