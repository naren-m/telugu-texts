<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1077.html>p1077</a></td><td>p1078</td><td><a class=puTa_lanke href=puTa1079.html>p1079</a></td></tr></table>
<p><FONT FACE="SHREE900, SHREE, sans-serif" SIZE="3">254 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">చేయవలసిన కార్యం, మన స్వభావంలో కలసిపోయిన అనంత సంస్కారాలను&nbsp;<BR>నిరోధించటం. మనమొక చెడ్డపనిని తెలిసే చేస్తుంటాం. ఆ పనిని తెలివిలోనే&nbsp;<BR>చేస్తున్నా, దాని కారణంమాత్రం చిత్తంలో ఎక్కడో - ఏ లోపలో మనకు&nbsp;<BR>తెలియకుండానే పడివుంటుంది. కాబట్టే దానికి చాలా శక్తి ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ చిత్తగతసంస్కార నిరోధమే యోగం ప్రథమలక్ష్యం. చిత్తవృత్తులను&nbsp;<BR>మనం నిరోధించగలమని మనకు తెలుసు. ఎలా అంటారా? అసలు ఈ చిత్తగత&nbsp;<BR>సంస్కారాలు ఎలా ఏర్పడ్డాయి? ఇవన్నీ ఒకప్పుడు మన మనసులో మనం తెలిసి&nbsp;<BR>చేసిన భావాలే. అవి చిత్తంలో పేరుకుని సంస్కారాలుగా మారాయి. మనం వాటిని&nbsp;<BR>చూడలేం. అవి ఉన్నవన్న విషయం కూడా మనకు తెలియదు. ‘ఉన్నవి’ - అన్న&nbsp;<BR>విషయం మనం మరచిపోయాం. అయితే చెడుకు కారణం చిత్తంలో ఉన్నట్లే,&nbsp;<BR>మంచిపనికి కారణం కూడా చిత్తంలోనే ఉంది. ఈ చిత్తం, మన జేబు లాంటిది.&nbsp;<BR>మంచీ - చెడు సంస్కారాలను నిలవచేసుకున్నాం. వాటిని యిప్పుడు మరిచాం.&nbsp;<BR>వాటిగూర్చి అసలు ఆలోచించనే ఆలోచించం. వాటిలో చాలాభాగం క్రుళ్లిపోయి&nbsp;<BR>మనకు ఎంతో హానికరంగా తయారయ్యాయి. ఈ చిత్తగత సంస్కారాలు&nbsp;<BR>విజృంభించి మానవత్త్వాన్ని చంపేస్తున్నాయి. కాబట్టి యథార్థ యోగశాస్త్ర&nbsp;<BR>లక్షణం, ఈ చిత్తగత సంస్కారాలను అదుపులోకి తెచ్చుటే. మనిషిని మరల&nbsp;<BR>పునర్జీవితుని చేసి, తన స్వాధీనంలో తానుండేలా చేయటమే. ప్లీహం మొదలైన&nbsp;<BR>స్వతంత్ర చలనాలు కలిగిన అవయవాలను మన స్వాధీనంలో ఉండేలా చేసుకోగలం.</FONT></p>
<p><FONT FACE="SHREE900, SHREE, sans-serif" SIZE="3">ఇది చిత్తనిరోధం - యోగశాస్త్రంలో మొదటి విషయం. తర్వాత గమనించ&nbsp;<BR>వలసిన ముఖ్యవిషయం అతీంద్రియద్రష్టత్వం. ఈ అతీంద్రియద్రష్టతా స్థితిని&nbsp;<BR>పొందిన తర్వాత మనిషి ముక్తుడౌతాడు. దివ్యస్థితి పొందుతాడు. మృత్యువును&nbsp;<BR>జయిస్తాడు. అతని దౌర్బల్యం అనంతశక్తిగా మారుతుంది. లోకశృంఖలాలు&nbsp;<BR>విడిపోతాయి. ఇదీ యోగశాస్త్రలక్ష్యం. ఇదీ దివ్యానుభవం.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి యోగాభ్యాసం రెండు విధాలుగా ఉంటుంది. ఇడా - పింగళనాడుల్ని&nbsp;<BR>సక్రమంగా పనిచేయించటం ద్వారా చిత్తగత సంస్కారాలను నిరోధించటం&nbsp;<BR>మొదటిది; అతీంద్రియద్రష్టత్వం రెండవది.</FONT></p>
<BR>
<p><FONT FACE="SHREE900, SHREE, sans-serif" SIZE="3">చాలాకాలం అభ్యాసం చేయటంవల్ల ఈ దివ్యానుభూతిని పొందినవాడే&nbsp;<BR>యోగి - అని శాస్త్రాలు చెబుతాయి. నిరంతరం ధ్యానయోగంలో ఉండటంవల్ల&nbsp;<BR>సుషుమ్నామార్గం తెరచుకుంటుంది. దానితో అంతకుముందెప్పుడూ ఆ&nbsp;<BR>సుషుమ్నలో ప్రవేశించని ఒకానొక ప్రాణశక్తి ప్రవాహం దానిలో ప్రవేశించి, క్రమంగా&nbsp;<BR>ఆరుచక్రాలను భేదించుకుని సహస్రారానికి చేరుతుంది. అప్పుడు సాధకునికి&nbsp;<BR>ఆత్మస్వరూపజ్ఞానం కలుగుతుంది. ఈశ్వరునితో అభేదస్థితి ఏర్పడుతుంది.</FONT></p>
<hr class="puTa_virupu">
<table><tr><td><a class=puTa_lanke href=puTa1077.html>p1077</a></td><td>p1078</td><td><a class=puTa_lanke href=puTa1079.html>p1079</a></td></tr></table>
</div></body></html>
