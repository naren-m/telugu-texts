<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa461.html>p461</a></td><td>p462</td><td><a class=puTa_lanke href=puTa463.html>p463</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - మనంచేసే మేలు మనకేగాని లోకానికి కాదు</FONT></p>
<p><FONT FACE="TimesNewRoman, Times, serif" SIZE="2">4 7</FONT></p>
<p><FONT FACE="SHREE900, SHREE, sans-serif" SIZE="3">భూతాన్ని వశపరచుకోవాలనే ఆతురతతో భూతాన్ని తనకు వశపరచగల&nbsp;<BR>వ్యక్తికోసం వెతుకుతూన్నాడు. చివరకు మహాశక్తిసంపన్నుడైన ఒక ఋషిని&nbsp;<BR>కలుసుకుని తనకు సాయంచెయ్యమని ప్రార్థించాడు. ‘‘భూతం నీ కెందుకు?’’&nbsp;<BR>అని ఆ ఋషి అడిగాడు. దానికి యీ వ్యక్తి ‘‘నా పనులు చేసిపెట్టడానికి నా&nbsp;<BR>కొక భూతం కావాలి; ఆ భూతాన్ని సంపాదించే విధానాన్ని తెలుపండి; స్వామీ&nbsp;<BR>నా కా భూతం అత్యవసరం’’ అన్నాడు. అందుకు ఋషి ‘‘నీ ప్రశాంతతను చెడ-&nbsp;<BR>గొట్టుకోకు, ఇంటికి వెళ్లిపో!’’ అన్నాడు. మర్నాడు తిరిగి అతడు ఋషి వద్దకెళ్లి&nbsp;<BR>విలపిస్తూ యిలా ప్రార్థించాడు: ‘‘నాకో భూతాన్ని ప్రసాదించండి స్వామీ! నాకు&nbsp;<BR>సాయపడడానికి ఒక భూతం కావాలి.’’ చిట్టచివరకు విసుగుపుట్టి ఋషి యిలా&nbsp;<BR>అన్నాడు. ‘‘ఇదిగో మంత్రం. దీనిని జపించు, భూతమే నీ వద్దకు వస్తుంది; ఏ&nbsp;<BR>పని చెప్పినా చేస్తుంది. కాని జాగ్రత్తగా వుండు! భూతాలు మహాభయంకరమైనవి.&nbsp;<BR>వాటికి సదా పని కల్పించాలి. లేకపోతే అవి నీ ప్రాణాలు తీస్తాయి.’’ పేదవాడు&nbsp;<BR>అందుకు యిలా అన్నాడు. ‘‘స్వామీ! అదెంతపని! యావజ్జీవితం దానికి నేను&nbsp;<BR>పని ఇవ్వగలను.’’ తరువాత అతడు ఒక అరణ్యానికి వెళ్లి చాలాసేపు ఆ&nbsp;<BR>మంత్రాన్ని జపించగానే ఒక పెద్దభూతం ప్రత్యక్షమై యిలా అంది: ‘‘నేనో&nbsp;<BR>భూతాన్ని. నీ మంత్రం నన్ను వశపరచుకొంది; కాని నువ్వు నిరంతరం నాకు&nbsp;<BR>పని కల్పించాలి సుమా; నాకు నువ్వు పని ఇవ్వని మరుక్షణం నిన్ను చంపేస్తాను.’’&nbsp;<BR>అప్పుడు అతడు తనకొక మహాభవనాన్ని నిర్మించమన్నాడు. ‘‘ఐపోయింది,&nbsp;<BR>నిర్మించాను చూసుకో’’ అందా భూతం. వెంటనే అతడు ‘‘నాకు డబ్బు తీసు-&nbsp;<BR>కురా’’ అన్నాడు. ‘‘ఇదుగో నువ్వు కోరిన డబ్బు’’ అంది భూతం. ‘‘ఈ అర-&nbsp;<BR>ణ్యాన్ని నరికి ఒక నగరాన్ని నిర్మించి ఇవ్వు.’’ ఆ మాట పూర్తికాకుండానే&nbsp;<BR>‘‘ఇదిగో పూర్తయింది. ఇంకేదన్నా చేసిపెట్టాలా?’’ అని కాస్తగట్టిగా&nbsp;<BR>అడిగింది భూతం. అతడికి భయం పట్టుకుంది. ‘దీనికి చెప్పడానికి ఏ పనీ&nbsp;<BR>లేదే, ఏం చెప్పినా క్షణంలో చేసిపారవేస్తూందే’ అనుకున్నాడు. ‘‘నా కేమైనా పని&nbsp;<BR>చెప్పు, లేకపోతే నిన్ను మింగేస్తాను’’ అని గద్దించింది భూతం. పాపం అతడు&nbsp;<BR>ఆ భూతానికి ఏ పనీ చూపలేకపోయాడు. భయభ్రాంతు డయ్యాడు. పరి&nbsp;<BR>గెత్తుకుంటూ వెళ్లి ఋషి కాళ్లమీద పడ్డాడు. ‘‘స్వామీ! నా ప్రాణాలు కాపాడండి’’&nbsp;<BR>అని మొరపెట్టుకున్నాడు. సంగతేమిటని ఋషి అడగగా ఆ వ్యక్తి ఇలా చెప్పాడు:&nbsp;<BR>‘‘భూతానికి ఇవ్వడానికి నా వద్ద ఏ పనీ లేదు. ఏ పని చెప్పినా క్షణంలో చేసి-&nbsp;<BR>వేస్తూంది. పని చూపకపోతే నన్ను మింగేస్తానని బెదిరిస్తూంది.’’ అప్పుడే&nbsp;<BR>భూతం అక్కడకు వచ్చి ‘‘నిన్నిప్పుడే మింగేస్తాను’’ అని గద్దించింది. అతడు&nbsp;<BR>గడగడ వణకసాగాడు. తనను కాపాడమని ఋషిని ప్రార్థించాడు. ఆయన ఒక</FONT></p>
<hr class="puTa_virupu">
<table><tr><td><a class=puTa_lanke href=puTa461.html>p461</a></td><td>p462</td><td><a class=puTa_lanke href=puTa463.html>p463</a></td></tr></table>
</div></body></html>
