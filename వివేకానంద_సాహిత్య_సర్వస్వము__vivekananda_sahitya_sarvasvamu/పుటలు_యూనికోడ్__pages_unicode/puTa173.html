<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa172.html>p172</a></td><td>p173</td><td><a class=puTa_lanke href=puTa174.html>p174</a></td></tr></table>


<p><FONT FACE="SHREE900, SHREE, sans-serif" SIZE="3">క్రీడారంగం. దీన్లో మనం క్రీడిస్తూ వినోదిస్తున్నాం. భగవంతుడు మనతోకూడి&nbsp;<BR>క్రీడిస్తున్నాడు. ఆయనతో కలిసి మనమూ క్రీడిస్తున్నాం. మనకు ఆతడు నిత్య-&nbsp;<BR>మిత్రుడు. ఆహా! ఆత డెంత చక్కగా క్రీడిస్తున్నాడో చూడండి! కల్పాంతంలో&nbsp;<BR>ఆతడి క్రీడ సమాప్తమవుతుంది. అల్పకాలమో, అధికకాలమో యీ క్రీడలో&nbsp;<BR>కొంత విరామం వుంటుంది, తిరిగి అందరూ వెలువడి క్రీడించ నారంభిస్తారు.&nbsp;<BR>ఇదంతా క్రీడ అని గుర్తించ మరచినప్పుడు మాత్రమే, నువ్వూ యీ క్రీడలో&nbsp;<BR>భగవంతుడికి తోడ్పడుతున్నావనే సంగతి మరచినప్పుడు మాత్రమే, ఆపదలు&nbsp;<BR>దుఃఖాలు అనుభవిస్తావు. దుఃఖభారంతో నీ హృదయం కుంగిపోతుంది;&nbsp;<BR>ప్రపంచం ఆత్యంతికశక్తితో నీకు దుర్భరమవుతుంది. ఈ క్షణికజీవితం మారి-&nbsp;<BR>మారి వచ్చే సంభవాలు వాస్తవాలనే తలంపును ఎప్పుడు వీడుతావో, యిదొక&nbsp;<BR>క్రీడారంగమని, మనం ఆడుకొంటున్నామని, ఆటలో దేవుడికి తోడ్పడుతున్నా-&nbsp;<BR>మని ఎప్పుడు గుర్తిస్తావో, తక్షణమే నీ దుఃఖాలు సమసిపోతాయి. ప్రతి అణువు-&nbsp;<BR>లోను ఆతడు క్రీడిస్తున్నాడు; భూ సూర్యచంద్ర మండలాలను నిర్మించే&nbsp;<BR>టప్పుడు ఆతడు క్రీడిస్తున్నాడు. సుఖదుఃఖ నిలయమైన మానవమానసాలతో,&nbsp;<BR>జంతువులతో, వృక్షాలతో ఆతడు క్రీడిస్తున్నాడు. మనం ఆతడి ఆటపాళిలోని&nbsp;<BR>పాచికలం. ఈ పాచికల నాతడు ఆటపలకమీదపెట్టి కదిల్చివేస్తాడు. మొదట ఒక&nbsp;<BR>తీరులోను, తరువాత మరో తీరులోను ఆతడు మనలను నియమిస్తున్నాడు.</FONT><FONT FACE="SHREE900, SHREE, sans-serif" SIZE="2"><sup>1&nbsp;<BR></sup></FONT><FONT FACE="SHREE900, SHREE, sans-serif" SIZE="3">మనకు యిది తెలిసినా తెలియపోయినా యీ క్రీడలో మనం తోడ్పడుతున్నాం.&nbsp;<BR>ఆహా! ఏం బ్రహ్మానందం! మనం జగదీశ్వరుడి క్రీడాసఖులం కదా!</FONT></p>
<p><FONT FACE="SHREE900, SHREE, sans-serif" SIZE="3">తరువాతిది ‘వాత్సల్యభక్తి’ - భగవంతుడు మన తండ్రి అనిగాక, బిడ్డగా&nbsp;<BR>ప్రేమించటం. ఇది విపరీతంగా కనిపించవచ్చు; కాని దేవుణ్ణి గురించిన మన స్మర-&nbsp;<BR>ణంలో ఆయన శక్తులమీది తలంపు లేకుండా చేసికోగలగటానికి యిది శిక్షణ.&nbsp;<BR>అధికారం భయహేతువు. ప్రేమలో భయం వుండరాదు. గౌరవమూ విధేయతా</FONT></p>
<p><FONT FACE="SHREE900, SHREE, sans-serif" SIZE="3">1. శ్లో. ‘‘యత్రా నేకే క్వచిదపి గృహే తత్ర తిష్ఠ త్యథైకో&nbsp;<BR>యత్రా ప్యేక స్తదను బహవ స్తత్ర నైకోఽపిచాన్తే,&nbsp;<BR>ఇత్థం చేమౌ రజనిదివసౌ దోలయ న్ద్వా వివాక్షౌ&nbsp;<BR>కాలః కాళ్యా భువనఫలకే క్రీడతి ప్రాణిశారైః.’’</FONT></p>
<p><FONT FACE="SHREE900, SHREE, sans-serif" SIZE="3">శా. ‘‘ఏయింటన్‌ వసియించుఁ బెక్కు లొకఁ డా యింటం బ్రవర్తించు నే&nbsp;<BR>చాయన్‌ నిల్చు నొకండు పెక్కు లచటన్‌ సంధిల్లు నొండైనలే</FONT></p>
<p><FONT FACE="SHREE900, SHREE, sans-serif" SIZE="3">దా యింటన్‌ మది నిట్లు రాత్రి దినరూపాక్షద్వయిం జిమ్ముచుం&nbsp;<BR>జేయుం గాలుఁడు క్రీడ లోకఫలక శ్రేణిన్‌ నృశారంబులన్‌.’’</FONT></p>
<p><FONT FACE="SHREE900-Italic, SHREE, sans-serif" SIZE="3">-భర్తృహరి వైరాగ్యశతకం, కాలమహిమానువర్ణం (42).</FONT></p>
<hr class="puTa_virupu">
<table><tr><td><a class=puTa_lanke href=puTa172.html>p172</a></td><td>p173</td><td><a class=puTa_lanke href=puTa174.html>p174</a></td></tr></table>
</div></body></html>
