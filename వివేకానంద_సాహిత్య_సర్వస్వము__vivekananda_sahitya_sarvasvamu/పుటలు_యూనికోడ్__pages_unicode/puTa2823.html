<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2822.html>p2822</a></td><td>p2823</td><td><a class=puTa_lanke href=puTa2824.html>p2824</a></td></tr></table>
<p><FONT FACE="SHREE900, SHREE, sans-serif" SIZE="3">బౌద్ధకాలపు భారతదేశం</FONT></p>
<p><FONT FACE="TimesNewRoman, Times, serif" SIZE="2">3 8 7</FONT></p>
<p><FONT FACE="SHREE900, SHREE, sans-serif" SIZE="3">డయ్యాడు. అప్పు డిలా అన్నాడు: ‘‘నా వంశీయు లెవ్వరూ ఇతర జాతులను&nbsp;<BR>జయించి కీర్తిని గడించటానికి ప్రయత్నించకుందురు గాక. వారు కీర్తిని&nbsp;<BR>ఆశిస్తే ఇతరులకు తోడ్పడుదురు గాక; మతాన్ని, విజ్ఞానాన్ని బోధించటానికి&nbsp;<BR>ఆచార్యులను పంపుదురు గాక. కత్తితో గడించిన కీర్తి, కీర్తి కాజాలదు.’’ తర్వాత&nbsp;<BR>అతడు అలెగ్జాండ్రియావరకు మతాచార్యులను పంపించటం గమనించండి. ఫలి-&nbsp;<BR>తంగా వెనువెంటనే ఆయాదేశాలలో ఆర్యులు, ఎస్సీనులు, అతి శాకాహారులు&nbsp;<BR>ఇత్యాది మతశాఖ లుద్భవించటం గమనించి మనం ఆశ్చర్యపడొచ్చు. ఇక ఈ&nbsp;<BR>అశోకచక్రవర్తి మనుషులకోసం, జంతువులకోసంకూడా వైద్యశాలలను కట్టిం-&nbsp;<BR>చాడు. వైద్యశాలలు కట్టబడాలని, కట్టబడుతున్నాయనే విషయాలు ఈ శిలా-&nbsp;<BR>శాసనాలలో మనకు కన్పిస్తాయి. ఏదైనా పశువు ముసలిదైతే, పేదరికంవల్ల నేను&nbsp;<BR>దానిని పోషించలేకపోతే, నేను దాన్ని దయతో కొట్టి చంపక ఈ వైద్యశాలలకు&nbsp;<BR>పంపుతాను. అవన్నీ ప్రజల విరాళాలతో నిర్వహింపబడతాయి. వర్తకులు తాము&nbsp;<BR>అమ్మే సరకుమీద కట్టే పన్ను ఈ వైద్యశాలలకు చేరుతుంది. దీనివలన ఎవరికీ&nbsp;<BR>అంత కష్టంకాదు. నీ కొక ముసలి ఆవు లేదా మరేదైనా ఇతర జంతువు ఉంటే&nbsp;<BR>- చివరకు ఎలుకలనుకూడ వారు తీసుకుంటారు - నువ్వు దాన్ని పోషించటానికి&nbsp;<BR>ఇష్టపడనట్లయితే, దానిని ఆ వైద్యశాలకు పంపు. ఐనా ఎన్నోసార్లు మా స్త్రీలు&nbsp;<BR>ఈ జంతువులను చంపుతారు. ఎలా అంటే వారు ఈ వైద్యశాలలను చూడ&nbsp;<BR>టానికి గుంపులు గుంపులుగా వెళ్తారు; తమతోపాటు రకరకాల తినుబండా&nbsp;<BR>రాలను తీసుకుపోతారు. పాపం ఆ జంతువులు యీ తిండిపదార్థాలను మెక్కి&nbsp;<BR>చచ్చిపోతాయి! అశోకుడు మనుషులవలె ఈ పశువులకుకూడ ప్రభుత్వ సంరక్షణ&nbsp;<BR>లభించాలని శాసించాడు. పశువులు చంపబడాలి అనేదానికి కారణం కన్పించదు.&nbsp;<BR>ఐనా మాంసంకోసం జంతువులను చంపకూడదనే శాసనం చేయటానికి ముందు&nbsp;<BR>జనులకు తగినన్ని కూరగాయలు ఇత్యాది లభింపజేయాలని అత డన్నాడు; దాని-&nbsp;<BR>కోసం ఇతర దేశాలనుండి వివిధ రకాల కూరగాయల నన్నిటినీ తెప్పించి ఈ&nbsp;<BR>దేశంలో నాటించాడు. ఇదంతా చేసిన తర్వాతనే ఆ నిషేధాజ్ఞను ప్రకటించాడు.&nbsp;<BR>అప్పటినుండి జంతువులను చంపినవారు శిక్షింపబడతారు. ప్రభుత్వం నిజమైన&nbsp;<BR>ప్రభుత్వం కావాలంటే పశువులుకూడా రక్షింపబడాలి.&nbsp;<BR>ఆవునుగాని, మేకనుగాని లేదా ఏ ఇతర జంతువునుగాని చంపటానికి మనిషి కేమి&nbsp;<BR>అధికారం ఉంది?</FONT></p>
<p><FONT FACE="SHREE900, SHREE, sans-serif" SIZE="3">బౌద్ధమతం ఇలా భారతదేశంలో ఒక పెద్ద రాజకీయశక్తిగా ఐంది. ఇంత&nbsp;<BR>పెద్దఎత్తుగా మతప్రచారం జరిగినాకూడా క్రమంగా అది క్షీణించసాగింది. కాని&nbsp;<BR>వారు మతప్రచారాన్ని ఖడ్గబలం, దౌర్జన్యం లేకుండా సాగించారంటే, అది వారి</FONT></p>
<hr class="puTa_virupu">
<table><tr><td><a class=puTa_lanke href=puTa2822.html>p2822</a></td><td>p2823</td><td><a class=puTa_lanke href=puTa2824.html>p2824</a></td></tr></table>
</div></body></html>
