<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa217.html>p217</a></td><td>p218</td><td><a class=puTa_lanke href=puTa219.html>p219</a></td></tr></table>


<p><FONT FACE="SHREE900, SHREE, sans-serif" SIZE="3">నాలుగువందలుండటం మరింత మేలు అంటాను. వాటిలోనుంచి అనుకూలమైన&nbsp;<BR>వాటిని ఎన్నుకోటానికి గొప్ప అవకాశం మానవుడికి లభిస్తుంది. మతాల సంఖ్యా,&nbsp;<BR>మతభావాల సంఖ్యా అధికమై, రానురాను మరింత హెచ్చు ఐనా మనం ఆనం-&nbsp;<BR>దించాలి. ఎందుకంటె ప్రతివ్యక్తీ వాటివల్ల అభ్యుదయం పొందగలడు. వాటివల్ల&nbsp;<BR>మానవాభ్యుదయం సుసాధ్యం. ప్రతిమనిషికీ వ్యక్తిగతమైన మతం, మరొక&nbsp;<BR>మతంతో వేరైనది తల ఎత్తటానికై ఎన్నో మతాలు ఈశ్వరేచ్ఛవల్ల వృద్ధి అవనీ.&nbsp;<BR>భక్తియోగంలోని అభిప్రాయం యిది.</FONT></p>
<p><FONT FACE="SHREE900, SHREE, sans-serif" SIZE="3">ఈ చర్చలో మనం గ్రహించాల్సిన చిట్టచివరి భావం యిది: నా మతం&nbsp;<BR>మీది కాదు, మీ మతం నాది కాదు. మీ లక్ష్యమూ, నా లక్ష్యమూ ఒక్కటే ఐనా,&nbsp;<BR>ప్రతి మనిషి వ్యక్తిగత మానసికప్రవృత్తినిబట్టే, వ్యక్తిగతమైన పథాన్ని అనుసరించే&nbsp;<BR>ముందంజ వేయాలి. ఈ పథాలు వివిధాలైనప్పటికీ అవన్నీ సత్యప్రదీప్తాలై&nbsp;<BR>వుండాలి. ఎందుకంటె అవన్నీ సాధకుణ్ణి ఒకే గమ్యస్థానానికి చేరుస్తవి. ఒక మార్గం&nbsp;<BR>యథార్థమైనదనీ, తక్కినవి కావనీ భావించరాదు. భక్తి తన మనసుకు వచ్చిన&nbsp;<BR>తెరువు నెన్నుకోటం భక్తివాఙ్మయంలో ఇష్టమార్గాన్ని అనుసరించటంగా పేర్కో-&nbsp;<BR>బడుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఇక శబ్దాల జోలికి వద్దాం. మీ రంతా శబ్దాలకు ఎంత శక్తి వుందో వినే&nbsp;<BR>వున్నారు. పదాల ప్రభావం ఎంత అద్భుతమైనదో ఊహించండి. ప్రతి గ్రంథం&nbsp;<BR>- అది బైబిల్‌ కావచ్చు, కొరాను కావచ్చు, వేదాలు కావచ్చు - శబ్ద శక్తి సంభరిత&nbsp;<BR>మైనది. మానవాళిమీద కొన్ని శబ్దాలకున్న ప్రభావం అద్భుతం.</FONT></p>
<p><FONT FACE="SHREE900, SHREE, sans-serif" SIZE="3">చిహ్నాలకే మరొక రీతి ఆకారాలున్నవి. వీటికి మానవ మానసం మీది శక్తి&nbsp;<BR>ప్రగాఢమైనది. కాని మతంలోని చిహ్నాలు అనిశ్చిత సృష్టి సముద్భవాలని భావిం-&nbsp;<BR>చటం కుదరదు. అవి సహజ వ్యక్తీకరణాలని ఎరుగుదుం. మనం చిహ్నాల ద్వారా&nbsp;<BR>ఊహిస్తూంటాం. మనం ఉచ్చరించే శబ్దాలన్నీ మనస్సులోని భావాల చిహ్నాలే.&nbsp;<BR>వేర్వేరు వ్యక్తులు, వేర్వేరు చిహ్నాలను, హేతుజ్ఞానహీనులై ఉపయోగిస్తూంటారు.&nbsp;<BR>హేతువు అంతరంగ గర్భితమైనది. ఈ చిహ్నాలు లేక గుర్తులు ఊహల నంటివుం-&nbsp;<BR>టవి. ప్రతి ఆలోచన ఒకానొక సంకేతాన్ని వెలువరించేట్లు ప్రతి చిహ్నమూ&nbsp;<BR>ఫలానా ఆంతరంగిక భావాన్ని సూచిస్తుంది. కాబట్టి భక్తిలోని ఒక భాగం వివిధ&nbsp;<BR>చిహ్నాల, శబ్దాల, ప్రార్థనల విషయాలను వెల్లడిస్తూంటుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రతిమతంలోను ప్రార్థనల విషయం వుంది. కాని మీరొక ముఖ్యాంశాన్ని&nbsp;<BR>మనస్సులో వుంచుకోవాలి - ఆరోగ్యంకోసం, సంపదకోసం ఆరాధించటం భక్తి&nbsp;<BR>అనిపించుకోదు. అది కర్మ లేక ప్రశంసనీయమైన చర్య అనిపించుకొంటుంది.&nbsp;<BR>శారీరక లాభానికై జరిపే ప్రార్థన కర్మ మాత్రమే, స్వర్గపాప్తి మొదలైన స్వప్రయోజ</FONT></p>
<hr class="puTa_virupu">
<table><tr><td><a class=puTa_lanke href=puTa217.html>p217</a></td><td>p218</td><td><a class=puTa_lanke href=puTa219.html>p219</a></td></tr></table>
</div></body></html>
