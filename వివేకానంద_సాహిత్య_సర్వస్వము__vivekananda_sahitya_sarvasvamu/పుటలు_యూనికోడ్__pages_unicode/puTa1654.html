<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1653.html>p1653</a></td><td>p1654</td><td><a class=puTa_lanke href=puTa1655.html>p1655</a></td></tr></table>
<p><FONT FACE="SHREE900, SHREE, sans-serif" SIZE="3">నేటి ప్రపంచం - వేదాంత విశేషాధికారాలు</FONT></p>
<p><FONT FACE="SHREE900, SHREE, sans-serif" SIZE="3">49</FONT></p>
<p><FONT FACE="SHREE900, SHREE, sans-serif" SIZE="3">కర్మకాండ వుండేది. అప్పటికే వివిధాశ్రమాలు సమగ్ర పరిణతి పొందిన నైతిక&nbsp;<BR>వ్యవస్థ వుండేది. వేదాలద్వారా సత్యసందీపితమైన మతాన్ని ప్రకటించే నిమిత్తం&nbsp;<BR>కొందరు మహాపురుషులు ముందంజ వేశారు. కాని కాలానుగుణంగా అనేక&nbsp;<BR>మతాలలో చేరే దురాచారాలమీద, హాస్యకర అనుష్ఠానాలమీద తిరుగుబాటు&nbsp;<BR>జరిగింది. హిందువులు తమ మతాన్ని వేదాల ఆవిష్కరణనుండి స్వీకరించారు.&nbsp;<BR>వేదాలు ఆద్యంతరహితాలని వారికి ఉపదేశింపబడింది. గ్రంథాలు ఆద్యంతాలు&nbsp;<BR>లేనివనే మాట సభాసదులకు అసంబద్ధంగా తోస్తుంది. వేదాలంటే గ్రంథాలని&nbsp;<BR>అర్థం కాదు. వేర్వేరు కాలాల్లో మహాపురుషులచేత ఆవిష్కరించబడ్డ ఆధ్యాత్మిక&nbsp;<BR>సూత్రాల సంచితకోశాలని వారి అభిప్రాయం.</FONT></p>
<p><FONT FACE="SHREE900, SHREE, sans-serif" SIZE="3">‘‘ఈ మహాపురుషులకు పూర్వం విశ్వాన్ని పరిపాలిస్తూన్న భగవంతు&nbsp;<BR>డున్నాడని, మానవుడు మరణం లేనివాడనే అభిప్రాయాలు సర్వజనాదరణీ-&nbsp;<BR>యాలై వుండేవి. ఈ ఊహ అంతటితో ఆగిపోయింది. అంతకంటె ఎక్కువ&nbsp;<BR>తెలుసుకోవటం అసాధ్యంగా భావించబడింది. ఇక్కడ మనకు వేదాంతాన్ని&nbsp;<BR>స్థాపించినవారి సాహసం తెలుస్తుంది. పసిపిల్లలకు ఉద్దేశించిన మతం చింతనా&nbsp;<BR>పరులకు సరైనదికాదని, మానవుణ్ణి గురించి, ఈశ్వరుణ్ణి గురించి తెలుసుకోవ-&nbsp;<BR>లసింది యింకా ఎంతో వుందని వారు గ్రహించారు.</FONT></p>
<p><FONT FACE="SHREE900, SHREE, sans-serif" SIZE="3">‘‘నిరీశ్వరవాదికి బాహ్యమృత జడప్రకృతి మాత్రమే తెలుస్తుంది. అతడు&nbsp;<BR>దానినుండి విశ్వ సూత్రాలను నిర్మించు కొంటాడు. నా ముక్కును కోసివేసి&nbsp;<BR>ఆపాదమస్తకం నా శరీరాన్ని గురించిన భావన నతడు కలుగచేసుకోవచ్చును.&nbsp;<BR>అలాగని అతడు బల్లగుద్ది చెప్పవచ్చును.</FONT></p>
<p><FONT FACE="SHREE900, SHREE, sans-serif" SIZE="3">‘‘అతడు అంతర్ముఖుడు కావాలి. ఆకాశంలోని నక్షత్రాలు, ఈ విశ్వమూ&nbsp;<BR>యీ పాత్రలో ఒక బిందువు మాత్రమే. అజ్ఞేయవాది మహనీయమైన దాన్ని&nbsp;<BR>చూడడు. విశ్వమంటె అతడికి తగని భయం.</FONT></p>
<p><FONT FACE="SHREE900, SHREE, sans-serif" SIZE="3">‘‘ఆత్మ అన్నిటికంటె మహత్తరమైంది. భగవంతుడు విశ్వపాలకుడు - మన&nbsp;<BR>తల్లి, తండ్రి లోకమని మనం పిలిచే యీ నాటకమంతా ఏమిటి? ఎక్కడ&nbsp;<BR>చూసినా దుఃఖమే. శిశువు ఏడుస్తూ పుడుతుంది. అది దాని మొట్టమొదటి&nbsp;<BR>మాట. శిశువు మనుష్యు డౌతాడు. అతడు దుఃఖానికి ఎంత అలవడతాడంటె&nbsp;<BR>అతడి హృదయంలోని బాధను పెదవుల మీది చిరునవ్వుతో కప్పివేస్తాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘ఈ ప్రపంచానికి పరిష్కారం ఎక్కడుంది? వెలుపలే చూసే వారెన్నడూ&nbsp;<BR>దాన్ని కనుక్కోలేరు. వారు చూపును లోనికి మరలించి సత్యాన్ని కనుక్కోవాలి.&nbsp;<BR>మతం హృదయాంతరంలో వుంది.</FONT></p>
<hr class="puTa_virupu">
<table><tr><td><a class=puTa_lanke href=puTa1653.html>p1653</a></td><td>p1654</td><td><a class=puTa_lanke href=puTa1655.html>p1655</a></td></tr></table>
</div></body></html>
