<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3512.html>p3512</a></td><td>p3513</td><td><a class=puTa_lanke href=puTa3514.html>p3514</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>˝</FONT></p>
<p><FONT FACE="SHREE900, SHREE, sans-serif" SIZE="3">ఇప్పటినుండి పై ఉదహరించిన చిరునామాకే ఉత్తరాలు వ్రాయి. ప్రస్తు&nbsp;<BR>తానికి అదే నా శాశ్వతమైన చోటు. యోగవాసిష్ఠ రామాయణం - ఆంగ్ల తర్జు-&nbsp;<BR>మాతో - నాకు పంపించు... నీకు లోగడ వ్రాసిన నారద సూత్రాలను, శాండిల్య&nbsp;<BR>సూత్రాలను పంపటం మరువద్దు.</FONT></p>
<p><FONT FACE="SHREE900, SHREE, sans-serif" SIZE="3">‘ఆశాహిపరమం దుఃఖం నైరాశ్యం పరమం సుఖమ్‌’ ‘ఆశే పరమ దుఃఖం,&nbsp;<BR>ఆశను వదలటమే పరమ సుఖం.’</FONT></p>
<p><FONT FACE="SHREE900, SHREE, sans-serif" SIZE="3">అత్యంత ప్రేమయుతుడైన,</FONT></p>
<p><FONT FACE="SHREE900, SHREE, sans-serif" SIZE="3">మీ</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>  </sup>˙ ˙</FONT></p>
<BR>
<p><FONT FACE="SHREE902, SHREE, sans-serif" SIZE="3">(కుమారి మేరీ హేల్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">228, డబ్ల్యు, 39 వ వీథి,</FONT></p>
<p><FONT FACE="SHREE900, SHREE, sans-serif" SIZE="3">న్యూయార్క్‌,</FONT></p>
<p><FONT FACE="SHREE900, SHREE, sans-serif" SIZE="3">ఫిబ్రవరి 10, 1895.</FONT></p>
<p><FONT FACE="SHREE900, SHREE, sans-serif" SIZE="3">సోదరీ,</FONT></p>
<p><FONT FACE="SHREE900, SHREE, sans-serif" SIZE="3">నేను రాసిన ఉత్తరం నీకు యింకా చేరకపోవటం నాకు ఆశ్చర్యంగావుంది.&nbsp;<BR>నీ ఉత్తరం వచ్చిన తక్షణమే నీకు రాశాను. నేను న్యూయార్క్‌లో చేసిన మూడు&nbsp;<BR>ప్రసంగాలున్న చిన్న పుస్తకాలను నీకు నా ఉత్తరంతో పంపాను. ఇప్పుడు ఆదివారం&nbsp;<BR>నేను చేస్తూన్న ప్రసంగాలను షార్ట్‌హ్యాండ్‌లో రాసుకొని, తర్వాత అచ్చువేస్తున్నారు.&nbsp;<BR>ఆ ప్రసంగాల్లో మూడు, రెండు పుస్తకాలుగా వెలువడ్డాయి. వాటి ప్రతులు నీకు&nbsp;<BR>కొన్ని పంపాను. నేను న్యూయార్క్‌లో యింకా రెండు వారా&nbsp;<BR>లుంటాను; తర్వాత డెట్రాయిట్‌, ఆ తర్వాత బోస్టన్‌ వచ్చి అక్కడ ఒకటి రెండు&nbsp;<BR>వారాలుంటాను.</FONT></p>
<p><FONT FACE="SHREE900, SHREE, sans-serif" SIZE="3">నిరంతరశ్రమతో ఈ సంవత్సరం నా ఆరోగ్యం బాగా దెబ్బతింది. శరీరం&nbsp;<BR>బలహీనమైపోయింది; ఈ శీతాకాలంలో ఒక్కరోజుకూడ నాకు నిద్ర సరిగా పట్ట-&nbsp;<BR>లేదు. ఎంతో శ్రమపడుతున్న మాట నిజమేగాని, ఇంగ్లండులో నాకోసం ఎంతో-&nbsp;<BR>పని కాచుకొనివుంది.</FONT></p>
<p><FONT FACE="SHREE900, SHREE, sans-serif" SIZE="3">ఆ పనిని నిర్వహించాక భారతదేశానికి తిరిగి వెళ్లిపోయి నా శేషజీవితాన్ని&nbsp;<BR>విశ్రాంతితో గడపాలనుకొంటున్నాను. లోకోపకారానికై నాకు చేతనైనంత పని&nbsp;<BR>చేయటానికి ప్రయత్నించాను. ఫలితం దైవాధీనం. ప్రస్తుతం నేను విశ్రాంతికై తహ-&nbsp;<BR>తహలాడుతున్నాను. భారతీయులు నన్ను విడిచిపెట్టి నాకు విశ్రాంతి</FONT></p>
<hr class="puTa_virupu">
<table><tr><td><a class=puTa_lanke href=puTa3512.html>p3512</a></td><td>p3513</td><td><a class=puTa_lanke href=puTa3514.html>p3514</a></td></tr></table>
</div></body></html>
