<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3793.html>p3793</a></td><td>p3794</td><td><a class=puTa_lanke href=puTa3795.html>p3795</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 6 7</FONT></p>
<p><FONT FACE="SHREE900, SHREE, sans-serif" SIZE="3">జవాబిచ్చాను. కాని నీ ప్రణాళికను గురించి ‘కుమారి ముల్లర్‌’ రాసిన దాన్నిబట్టి,&nbsp;<BR>నీకు మరికొంత రాయటం అవసరమని, అది నీకే నేరుగా రాయటం మంచిదని&nbsp;<BR>అనిపించింది.</FONT></p>
<p><FONT FACE="SHREE900, SHREE, sans-serif" SIZE="3">భారత దేశాభ్యుదయ కార్యక్రమంలో నీకు గొప్ప భవిష్యత్తు వుందని నా&nbsp;<BR>కిప్పుడు దృఢనమ్మకం కలిగిందని నీకు మనస్ఫూర్తిగా చెబుతున్నాను. కావలసింది&nbsp;<BR>పురుషుడు కాదు. కావలసింది స్త్రీ. హిందూజనోద్ధరణకై, అందునా ముఖ్యంగా&nbsp;<BR>స్త్రీలకై కావలసింది యథార్థమైన ఒక ఆడ సింహం.</FONT></p>
<p><FONT FACE="SHREE900, SHREE, sans-serif" SIZE="3">భారతదేశం యింతవరకు గొప్ప స్త్రీలను ఉద్భవింపజేయలేదు. ఇతర దేశా-&nbsp;<BR>లనుండి వారిని అరువు తెచ్చుకోవలసి ఉంది. నీ విద్యాబుద్ధులు, భావసంశుద్ధి,&nbsp;<BR>నైర్మల్యం, అఖండ ప్రేమానురాగాలు, పట్టుదల, అన్నింటికంటె ముఖ్యంగా&nbsp;<BR>నీలోని ‘సెల్‌టిక్‌’ </FONT><FONT FACE="TimesNewRoman, Times, serif" SIZE="2">(Celtic)</FONT><FONT FACE="SHREE900, SHREE, sans-serif" SIZE="3"> రక్తం, - నిన్ను మాకు కావలసిన వ్యక్తిగా రూపొం-&nbsp;<BR>దిస్తూన్నాయి.</FONT></p>
<p><FONT FACE="SHREE900, SHREE, sans-serif" SIZE="3">ఐనా అనేక చిక్కులున్నాయి. కన్పిస్తూన్న దుస్థితిని, మూఢవిశ్వాసాలను,&nbsp;<BR>బానిసత్వాన్ని నువ్వు అర్థం చేసుకోలేవు. నువ్వు అర్ధనగ్నమైన స్త్రీ పురుష&nbsp;<BR>సమూహం మధ్యలో ఉండాలి. వారికి వర్గాన్నిగూర్చి, అంటరానితనాన్నిగూర్చి&nbsp;<BR>వింతభావాలున్నాయి. భయంవల్లగాని, ఏవగింపువల్లగాని తెల్లవారికి దూరంగా&nbsp;<BR>ఉంటారు. తెల్లవారు వారిని తీవ్రంగా ఏవగించుకొంటారు. దీనికితోడు తెల్లవారు&nbsp;<BR>కూడ నిన్ను కేవలం ఒక విపరీతవ్యక్తిగా చూస్తూ, నీ ప్రతి కదలికను అనుమా-&nbsp;<BR>నంతో కనిపెడుతూంటారు.</FONT></p>
<p><FONT FACE="SHREE900, SHREE, sans-serif" SIZE="3">తరువాత ఇక్కడి వాతావరణం విపరీతమైన వేడిగా ఉంటుంది. అనేక ప్రదే-&nbsp;<BR>శాల్లో మా శీతాకాలం మీ వేసవికాలం మాదిరి ఉంటుంది. ఇక దక్షిణదేశంలో&nbsp;<BR>ఎల్లప్పుడు నిప్పులు కురుస్తూంటాయి.</FONT></p>
<p><FONT FACE="SHREE900, SHREE, sans-serif" SIZE="3">పట్టణాలను దాటితే ఐరోపియను సదుపాయం ఒక్కటికూడా మచ్చుకైనా&nbsp;<BR>కనిపించదు. వీ టన్నింటిని లెక్కపెట్టక నువ్వు కార్యరంగంలో ప్రవేశించటానికి&nbsp;<BR>సాహసిస్తే, నీకు మా స్వాగతం. నూరుసార్లు స్వాగతం. ఇక నా విషయమైతే, నేను&nbsp;<BR>యిక్కడగాని, మరెక్కడగాని అనామకుణ్ణి. కాని నా కేమాత్రం పలుకుబడి ఉన్నా,&nbsp;<BR>దాన్ని నీ సేవకై వినియోగిస్తాను.</FONT></p>
<p><FONT FACE="SHREE900, SHREE, sans-serif" SIZE="3">నీ వీ ఉద్యమంలో దూకటానికి ముందు బాగా ఆలోచించుకోవాలి.&nbsp;<BR>పనిలో దూకిన తర్వాత నువ్వు దాన్లో అపజయం పొందినా, విసుగు పుట్టినా,&nbsp;<BR>భారతదేశానికై నువ్వు పని చేసినా, చేయకపోయినా, వేదాంతాన్ని అవలంబించినా&nbsp;<BR>లేక దాన్ని విడనాడినాసరే నేను మరణించేవరకు నీకు అండగా నిలబడి ఉంటానని&nbsp;<BR>వాగ్దానం చేస్తున్నాను. ‘‘ఏనుగు దంతాలు బైటికి వస్తాయేగాని, లోనికిపోవు’’.</FONT></p>
<hr class="puTa_virupu">
<table><tr><td><a class=puTa_lanke href=puTa3793.html>p3793</a></td><td>p3794</td><td><a class=puTa_lanke href=puTa3795.html>p3795</a></td></tr></table>
</div></body></html>
