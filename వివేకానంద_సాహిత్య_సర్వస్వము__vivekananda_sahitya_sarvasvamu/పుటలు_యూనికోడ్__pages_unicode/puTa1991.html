<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1990.html>p1990</a></td><td>p1991</td><td><a class=puTa_lanke href=puTa1992.html>p1992</a></td></tr></table>
<p><FONT FACE="SHREE900, SHREE, sans-serif" SIZE="3">386 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">నీ ఇల్లు పోయింది. అయినా విధి అనుల్లంఘనీయం&nbsp;<BR>తమ శక్తిని పునరుజ్జీవించు కొనటానికి చివరికన్నీ&nbsp;<BR>తాము పుట్టిపెరిగిన స్థానానికి తిరిగి రావలసినదే.</FONT></p>
<p><FONT FACE="SHREE900, SHREE, sans-serif" SIZE="3">కనుక మరొక్కసారి బయలుదేరు</FONT></p>
<p><FONT FACE="SHREE900, SHREE, sans-serif" SIZE="3">ఎక్కడ విశాల అభ్రాన్విత హిమగిరులు నిన్ను ఆశీర్వదించి</FONT></p>
<p><FONT FACE="SHREE900, SHREE, sans-serif" SIZE="3">సరిక్రొత్త దుస్సాధ్య కార్యాలకై</FONT></p>
<p><FONT FACE="SHREE900, SHREE, sans-serif" SIZE="3">తమ శక్తులనన్నీ నీకు ధారపోస్తాయో,&nbsp;<BR>ఎక్కడ సురనది తన అమరగీతకు</FONT></p>
<p><FONT FACE="SHREE900, SHREE, sans-serif" SIZE="3">తానే స్వరం మేళవించుతుందో,</FONT></p>
<p><FONT FACE="SHREE900, SHREE, sans-serif" SIZE="3">ఎక్కడ దేవదారు నీడలు నీకు</FONT></p>
<p><FONT FACE="SHREE900, SHREE, sans-serif" SIZE="3">చిరశాంతుల నిస్తాయో, ఆ నీ పుట్టింటినుండి&nbsp;<BR>మరొక్కసారి పయనించు.</FONT></p>
<p><FONT FACE="SHREE900, SHREE, sans-serif" SIZE="3">అన్నిటికన్నా అధికంగా</FONT></p>
<p><FONT FACE="SHREE900, SHREE, sans-serif" SIZE="3">ఏ తల్లి అన్నిటిలో శక్తిగానూ, ప్రాణంగానూ వసించుతూందో,</FONT></p>
<p><FONT FACE="SHREE900, SHREE, sans-serif" SIZE="3">అన్ని పనులను సమకూర్చుతూందో,</FONT></p>
<p><FONT FACE="SHREE900, SHREE, sans-serif" SIZE="3">ఏ దేవి ప్రభావం ఒకటిని అనేకంగా చేస్తుందో</FONT></p>
<p><FONT FACE="SHREE900, SHREE, sans-serif" SIZE="3">ఏ దేవి కృప మరల అనేకాన్ని ఏకంగాచేసి సత్యపథాన్ని తెరుస్తుందో&nbsp;<BR>ఆ జనని, ఆ హిమసుత, ఆ పవిత్రస్నిగ్ధ ఉమ</FONT></p>
<p><FONT FACE="SHREE900, SHREE, sans-serif" SIZE="3">అనంత ప్రేమ స్వరూపమైన</FONT></p>
<p><FONT FACE="SHREE900, SHREE, sans-serif" SIZE="3">అశ్రాంతశక్తిని నీకు ప్రసాదించుగాక.</FONT></p>
<p><FONT FACE="SHREE900, SHREE, sans-serif" SIZE="3">ఎవరిని</FONT></p>
<p><FONT FACE="SHREE900, SHREE, sans-serif" SIZE="3">ఏ దేశం, కాలం తమ స్వత్తని చెప్పలేవో,</FONT></p>
<p><FONT FACE="SHREE900, SHREE, sans-serif" SIZE="3">ఎవరు జాతి పితలో, సత్యద్రష్టలో</FONT></p>
<p><FONT FACE="SHREE900, SHREE, sans-serif" SIZE="3">ఎవరు స్పష్టంగానో, అస్పష్టంగానో</FONT></p>
<p><FONT FACE="SHREE900, SHREE, sans-serif" SIZE="3">మనుష్యునికి పరమ సత్యాన్ని నిర్భయంగా బోధించారో&nbsp;<BR>ఎవరి సేవకుడవైన నీకుకూడా</FONT></p>
<p><FONT FACE="SHREE900, SHREE, sans-serif" SIZE="3">‘అంతా ఒక్కటే’ అనే పరమసత్యం లభించిందో</FONT></p>
<p><FONT FACE="SHREE900, SHREE, sans-serif" SIZE="3">ఆ మహాఋషులు</FONT></p>
<p><FONT FACE="SHREE900, SHREE, sans-serif" SIZE="3">మిమ్ముల నందరినీ ఆశీర్వదిస్తారు గాక.</FONT></p>
<hr class="puTa_virupu">
<table><tr><td><a class=puTa_lanke href=puTa1990.html>p1990</a></td><td>p1991</td><td><a class=puTa_lanke href=puTa1992.html>p1992</a></td></tr></table>
</div></body></html>
