<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2635.html>p2635</a></td><td>p2636</td><td><a class=puTa_lanke href=puTa2637.html>p2637</a></td></tr></table>

<p><FONT FACE="SHREE900, SHREE, sans-serif" SIZE="3">అందుబాటులోకి తెచ్చారు. ముఖ్యంగా పారమార్థికతలో వర్ణవిభేదానికి స్థానం&nbsp;<BR>లేదనేది వారి బోధ. ఫలితంగా అతడు జనసామాన్యాన్నంతా వైదికమతంలోకి&nbsp;<BR>తీసుకురాగలిగాడు.</FONT></p>
<p><FONT FACE="SHREE900, SHREE, sans-serif" SIZE="3">ఇక ఉత్తర భారతదేశంలో కర్మకాండల ప్రతిచర్యోద్యమం తరువాత&nbsp;<BR>మాళవసామ్రాజ్యం కొంతకాలం వెలుగొంది, త్వరలోనే విధ్వంసమైపోయింది.&nbsp;<BR>దాని తరువాత ఆఫ్ఘన్‌స్థానపు కనుమలగుండా మహమ్మదీయుల ఆశ్వికసైన్యంవచ్చి&nbsp;<BR>మీదపడి కొట్టి మేలుకొలుపేదాకా ఉత్తరభారతదేశం సుదీర్ఘకాలం నిద్రపోయింది.&nbsp;<BR>ఇక దక్షిణభారతదేశంలో అలాకాక శంకర రామానుజుల వేదాంతోద్యమ ఫలి-&nbsp;<BR>తంగా సహజంగా జరిగే జాతుల సమైక్యత, శక్తివంతమైన సామ్రాజ్యాలు&nbsp;<BR>వెలశాయి. తూర్పుసముద్రం నుండి పశ్చిమసముద్రం దాకా విస్తృతమైన ఉత్తర&nbsp;<BR>భారతదేశం మధ్యఆసియానుండి వచ్చిన విజేతలకు పాదాక్రాంతమై వుండి&nbsp;<BR>నప్పుడు, భారతీయ మత నాగరికతలకు దక్షిణదేశం శరణమైంది. మహమ్మ&nbsp;<BR>దీయులు దక్షిణదేశాన్ని వశపరచుకోటానికి శతాబ్దాలపర్యంతం ప్రయత్నించినా&nbsp;<BR>గట్టిగా పాదాన్నైనా మోపగలిగారని చెప్పలేం. ఐకమత్య బలసంపన్నమైన మొగ-&nbsp;<BR>లాయి రాజ్యం తన దిగ్విజయ చక్రాన్ని దాదాపు పూర్తిగావించే సమయంలో రామ-&nbsp;<BR>దాసు బోధించిన, తుకారాం గానంచేసిన తమ సనాతన వైదికమతాన్ని సంరక్షిం-&nbsp;<BR>చటానికై తమ ప్రాణాలనైనా అర్పించ నిశ్చయించి ఆశ్వికవీరులైన గ్రామీణులు&nbsp;<BR>పటాలముకొద్దీ కొండలనుండి, పీఠభూములనుండి దిగివచ్చి ఎడతెరపిలేని&nbsp;<BR>ప్రవాహంగా మొగలాయిలపై విరుచుకుపడ్డారు. ఫలితంగా అచిరకాలంలోనే&nbsp;<BR>మహోన్నతమైన మొగలాయి సామ్రాజ్యం నామమాత్రమైపోయింది.</FONT></p>
<p><FONT FACE="SHREE900, SHREE, sans-serif" SIZE="3">మహమ్మదీయ శాసనయుగంలో ఉత్తరభారతదేశంలో కొనసాగిన మతోద్య-&nbsp;<BR>మాల ఏకైక ప్రయత్నం విజేతల మతాన్ని అవలంబించకుండ జనసామాన్యాన్ని&nbsp;<BR>వెనక్కి లాగివుంచటమే. తత్ఫలితంగా అందరికీ సాంఘికంగా, ఆధ్యాత్మికంగా&nbsp;<BR>సమానత్వం చేకూరింది.</FONT></p>
<p><FONT FACE="SHREE900, SHREE, sans-serif" SIZE="3">సిద్ధాంతపరంగా అభిప్రాయభేదా లెన్నివున్నా మానవులంతా సమానులు -&nbsp;<BR>అనే విషయాన్ని ప్రచారం చెయ్యటంలో రామానందుడు, కబీరు, దాదు, చైత-&nbsp;<BR>న్యుడు, గురునానక్‌ మొదలైన ప్రముఖులు స్థాపించిన వ్యవస్థల సన్న్యాసుల కందరికీ&nbsp;<BR>ఏకాభిప్రాయం వుండినది. సామాన్యప్రజలు మహమ్మదీయ మతావలంబులు&nbsp;<BR>కాకుండా అరికట్టటంలోనే వీరి శక్తంతా వ్యయమైపోయింది. కాబట్టి క్రొత్త&nbsp;<BR>భావాలను, కొత్త ఆశయాలను వారు కల్పించలేకపోయారు. సామాన్యప్రజలను&nbsp;<BR>సనాతనమతంలో నిలిపి వుంచటంలోను, అంతేగాక మహమ్మదీయుల మత</FONT></p>
<hr class="puTa_virupu">
<table><tr><td><a class=puTa_lanke href=puTa2635.html>p2635</a></td><td>p2636</td><td><a class=puTa_lanke href=puTa2637.html>p2637</a></td></tr></table>
</div></body></html>
