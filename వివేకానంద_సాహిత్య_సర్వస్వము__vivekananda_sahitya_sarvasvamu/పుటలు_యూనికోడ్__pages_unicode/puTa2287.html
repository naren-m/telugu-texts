<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2286.html>p2286</a></td><td>p2287</td><td><a class=puTa_lanke href=puTa2288.html>p2288</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 3 8</FONT></p>
<p><FONT FACE="SHREE900, SHREE, sans-serif" SIZE="3">ఆ కాలంలో (ఆ భ్రంశకాలంలో) వ్రాయబడిన పుస్తకాలన్నీ విషజాడ్యపూరి-&nbsp;<BR>తాలు, జాతీయతాపతన సూచకాలు; జవసత్త్వాలకు మారుగా ఏడ్పులను, పెడ-&nbsp;<BR>బొబ్బలను మాత్రం వెలువరించాయి. బలమహితం, చైతన్య మహితం అయిన,&nbsp;<BR>ఆ పూర్వదినాలకై మరలండి. వెనక్కి పోండి! ఆ ప్రాచీన నిర్ఘరిణులనుండి,&nbsp;<BR>కడుపార సుధారసం గ్రోలండి. మళ్లీ శక్తివంతులుకండి. భారతదేశం సజీవం&nbsp;<BR>కావడానికి అదొక్కటే మార్గం.</FONT></p>
<p><FONT FACE="SHREE900, SHREE, sans-serif" SIZE="3">అద్వైత సిద్ధాంతం ప్రకారం, నేడు మనకున్న వ్యక్తిత్వం భ్రాంతి మూలక&nbsp;<BR>మైంది. ప్రపంచ మందంతటా, ఇది దురవగాహ విషయంగానే ఉంది. ఎవనితో-&nbsp;<BR>నైనా, నీ కొక ప్రత్యేక వ్యక్తిత్వం లేదని చెప్పు. తన వ్యక్తిత్వం ఎలాంటిదో&nbsp;<BR>తెలీకపోయినా, అది పోతుందేమో అని అతడు చాలా భయపడతాడు. కానీ&nbsp;<BR>ఎన్నడూ వ్యక్తిత్వమనేదే లేదనీ, నీ జీవితంలో ప్రతిక్షణం, నీవు మారుతూనే&nbsp;<BR>వున్నావనీ, అద్వైతమతం బోధిస్తోంది. నీవు బాలుడివిగా వున్నావు. అప్పుడు ఒక&nbsp;<BR>విధంగా భావించేవాడివి. ఇప్పుడు యువకుడివి. ఇప్పుడు వేరొక విధంగా భావి-&nbsp;<BR>స్తున్నావు. ఇక ముసలివాడి వవుతావు. అప్పుడు ఇంకొక విధంగా భావిస్తావు. ప్రతి-&nbsp;<BR>వాడూ, ఎప్పుడూ మారిపోతూ వుంటాడు. అలా వుండగా, ఇంక నీ వ్యక్తిత్వ&nbsp;<BR>మెక్కడ? అది నీ శరీరంలోగానీ, నీ సంకల్పంలోగానీ, లేదనడం స్పష్టం. వీటి&nbsp;<BR>అన్నిటికీ లోపల నీ ఆత్మ వుంది. ఆ ఆత్మ బ్రహ్మమే అని అద్వైతి చెబు&nbsp;<BR>తున్నాడు. రెండు అఖండ పదార్థాలుండజాలవు. ఉన్నది ఒక వ్యక్తే; అది&nbsp;<BR>అఖండం. మనం తార్కిక జీవులంకదా? హేతుబద్ధ విచారమేకదా మనకు తృప్తి-&nbsp;<BR>కరం? సరే! ఆ తర్కవిచార మెలాంటిది? అది వర్గీకరణ రూపమైంది. ఆ వర్గీ-&nbsp;<BR>కరణం చేసికొంటూ పోయిపోయి, ఇక ముందుకు పోజాలక, ఆగిపోతావు.&nbsp;<BR>ఖండవస్తువు అఖండంగా వర్గీకరించబడినప్పుడు కానీ, అంటే అఖండంలో&nbsp;<BR>చేర్చబడినప్పుడు కానీ, దానికి విశ్రాంతి దొరకదు. ఏదైనా ఒక ఖండవస్తువును&nbsp;<BR>తీసికొని దానిని వేర్వేరుగా విభజిస్తూ పో. చివరికి అఖండ పదార్థాన్ని, లేక ఆ&nbsp;<BR>పరంధామాన్ని చేరేవరకు నీకెక్కడా విశ్రాంతి చిక్కదు. ఉండేది ఆ అఖండ&nbsp;<BR>వస్తువు మాత్రమే అని వేదాంతి అంటున్నాడు. తక్కినదంతా మాయ. తక్కిం-&nbsp;<BR>దేదీ, సత్యత్వం కలది కాదు, ఏ భౌతిక వస్తువులోనైనా సత్యమై ఉండేది ఈ&nbsp;<BR>బ్రహ్మమే. మనమూ ఈ బ్రహ్మమే. ఈ ఆకారం మొదలైనవన్నీ మాయ. ఈ&nbsp;<BR>ఆకారాన్ని, ఈ రూపాన్ని తొలగించావా? నీవు, నేను, అందరమూ ఒకటే. కానీ,&nbsp;<BR>నేను అనే శబ్దాన్ని గురించి మనం జాగ్రత్తపడాలి! సామాన్యంగా, ‘‘నేను బ్రహ్మము&nbsp;<BR>అయితే, ఇది ఎందుకు చేయలేను? అది ఎందుకు చేయలేను?’’ అని జనులు&nbsp;<BR>శంకిస్తారు. కాని, ఇక్కడ, ‘‘నేను’’ అనే శబ్దాన్ని వేరే అర్థంలో</FONT></p>
<hr class="puTa_virupu">
<table><tr><td><a class=puTa_lanke href=puTa2286.html>p2286</a></td><td>p2287</td><td><a class=puTa_lanke href=puTa2288.html>p2288</a></td></tr></table>
</div></body></html>
