<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2975.html>p2975</a></td><td>p2976</td><td><a class=puTa_lanke href=puTa2977.html>p2977</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">147</FONT></p>
<p><FONT FACE="SHREE900, SHREE, sans-serif" SIZE="3">ఒక అంశంగా చెప్పవచ్చు. శాస్త్రం ప్రకారం ఆహారాన్ని అపరిశుద్ధం చేసే దోషాలు&nbsp;<BR>మూడున్నాయి.</FONT></p>
<p><FONT FACE="SHREE900, SHREE, sans-serif" SIZE="3">1) జాతిదోషం: ఉల్లిపాయలు, చిన్న ఉల్లిపాయలు మొదలైన ఆహారాలకు&nbsp;<BR>గల సహజదోషాలు.</FONT></p>
<p><FONT FACE="SHREE900, SHREE, sans-serif" SIZE="3">2) నిమిత్తదోషం: అంటే పురుగులు, దుమ్ము మొదలైన వాటివల్ల కలిగే&nbsp;<BR>బాహ్యమైన దోషాలు. ఉదాహరణకి బజార్లో అమ్మే తినుబండారాలు.</FONT></p>
<p><FONT FACE="SHREE900, SHREE, sans-serif" SIZE="3">3) ఆశ్రయదోషం: అంటే పాపాత్ముల సొమ్ముతో తయారుచేసిన లేదా&nbsp;<BR>పాపి తాకిన ఆహారం.</FONT></p>
<p><FONT FACE="SHREE900, SHREE, sans-serif" SIZE="3">మొదటి రెండు దోషాలతో కూడిన ఆహారాన్ని తినకుండా ఉండటానికి&nbsp;<BR>ప్రత్యేకంగా జాగ్రత్త వహించాలి. కాని, ఈ దేశంలో ప్రజలు ఈ రెండు దోషా-&nbsp;<BR>లను పట్టించుకోకుండా, మూడో దోషాన్ని గూర్చే తర్జనభర్జన చేస్తున్నారు. ఆ&nbsp;<BR>దోషాన్ని విమర్శించి చూడగలవారు యోగులు మాత్రమే! ఈ దేశంలో&nbsp;<BR>ఏమూల చూచినా ‘‘నన్ను తాకవద్దు, నన్ను ముట్టవద్దు’’ అనే అరుపులు&nbsp;<BR>వినలేక చచ్చిపోయే స్థితి దాపురించింది. ఈ ‘నన్ను తాకవద్దు’ అనే పార్టీవారు&nbsp;<BR>అంగీకరించే సంఘంలో మంచివారు, చెడ్డవారు అనే విచక్షణ లేదు. భుజంపై&nbsp;<BR>ఒక జందెం వేసుకొని నేను బ్రాహ్మణుణ్ణి అని చెప్పుకునేవాడైతే చాలు. అలాంటి&nbsp;<BR>వాడు మంచివాడా, చెడ్డవాడా అనే విచారమే అవసరం లేదు. ముందూవెనకా&nbsp;<BR>ఆలోచించకుండా శ్రీరామకృష్ణుడు ఎవరుపడితే వారు పెట్టే అన్నం తినేవాడు&nbsp;<BR>కాదు. కొందరు మనుషులు తాకిన అన్నాన్ని ఆయన స్వీకరించేవాడు కాదు.&nbsp;<BR>తర్వాత తీవ్రవిచారణ చేసి చూస్తే, ఆ వ్యక్తిలో దాగిన కళంకం బయటపడేది.&nbsp;<BR>ఈ రోజుల్లో మీ మతం వంటపాత్రలు శుద్ధి చేసుకోవడం వరకే పరిమితమై&nbsp;<BR>పోయినట్లు కన్పిస్తోంది. భాండశుద్ధితోపాటు చిత్తశుద్ధికూడా ముఖ్యం! అప్పుడే,&nbsp;<BR>మనం చేసేపనిలో పవిత్రత, శుద్ధత ప్రతిఫలిస్తాయి. అలాంటివారి చేతివంటకం&nbsp;<BR>భోంచేస్తే సత్వగుణం అలవడక ఏం చేస్తుంది? ఇలాంటి ముఖ్యమైన ధర్మసూ-&nbsp;<BR>క్ష్మాలను ప్రక్కకునెట్టి మీరు చేసే ఈ పోరాటం, పండును వదలిపెట్టి, తొక్క-&nbsp;<BR>కోసం పెనుగులాడుతున్నట్లుంది!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే ప్రతివారు తాకిన అన్నాన్ని తినమనేనా మీ&nbsp;<BR>అభిప్రాయం?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అలా ఎందుకు చేయాలి? ఇటుచూడు. నీవు భట్టాచార్య&nbsp;<BR>తెగకు చెందిన బ్రాహ్మణుడివి. అన్ని తెగలకు చెందిన బ్రాహ్మణులు వండిన&nbsp;<BR>అన్నాన్ని నీవెందుకు తినవు? రార్హీ తెగకు చెందిన మీరు బారేంద్ర తెగకు చెందిన&nbsp;<BR>బ్రాహ్మణుని చేతి అన్నం ఎందుకు తినరు? లేక బారేంద్ర తెగకు చెందినవాడు</FONT></p>
<hr class="puTa_virupu">
<table><tr><td><a class=puTa_lanke href=puTa2975.html>p2975</a></td><td>p2976</td><td><a class=puTa_lanke href=puTa2977.html>p2977</a></td></tr></table>
</div></body></html>
