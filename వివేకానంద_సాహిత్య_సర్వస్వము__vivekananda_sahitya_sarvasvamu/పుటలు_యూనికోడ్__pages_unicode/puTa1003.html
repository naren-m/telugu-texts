<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1002.html>p1002</a></td><td>p1003</td><td><a class=puTa_lanke href=puTa1004.html>p1004</a></td></tr></table>
<p><FONT FACE="SHREE900, SHREE, sans-serif" SIZE="3">ధ్యానయోగం</FONT></p>
<BR>
<p><FONT FACE="SHREE900, SHREE, sans-serif" SIZE="3">179</FONT></p>
<BR>
<p><FONT FACE="SHREE900, SHREE, sans-serif" SIZE="3">తాను తానుగా ఉండటమే ‘స్వస్థత’. తాను మరొక వస్తువుతో అధ్యాస&nbsp;<BR>చెందకుండా ఉండటం హితకరం. తాను మరొక వస్తువుతో అధ్యాస చెందితే, మనిషి&nbsp;<BR>దుఃఖితు డవుతాడు. జీవుడు తాను తానుగా ఉండటానికి చేసే ప్రయత్నమే&nbsp;<BR>ధ్యానయోగం. ఇది జీవుని పరమోత్తమ స్థితి. జీవుడు తన స్వభావాన్ని గురించి&nbsp;<BR>ధ్యానం చేయటం, తన స్వభావంలోనే రమించటం - ఇదే సమాధి. ప్రార్థనలు,&nbsp;<BR>భజనలు మొదలైన కర్మకలాపమంతా ఈ ధ్యేయంకోసమే ఏర్పడ్డాయి. జీవుడు గొప్ప&nbsp;<BR>ఆవేశం చెందినప్పుడు, తన స్వభావాన్ని గుర్తిస్తాడు. ప్రాపంచిక బాహ్య&nbsp;<BR>విషయాలవల్ల ఇలాంటి ఆవేశం కలిగినాసరే, అక్కడకూడా ఈ ఏకాగ్రత&nbsp;<BR>ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">ధ్యానయోగంలో మూడుదశ లున్నాయి. మొదటిది ధారణ. ధారణ అంటే&nbsp;<BR>ఒకానొక వస్తువులో మనసును ఏకాగ్రం చేయటం. ఈ గ్లాసుమీద నేను మనసును&nbsp;<BR>నిలిపాననుకోండి, అప్పుడు నా మనసులో మరొక వస్తువు తోచకూడదు. ఈ గ్లాసు&nbsp;<BR>ఒక్కటే తోచాలి. ఇది ధారణ. అయితే మనసు బహుచంచలం. ధారణ దృఢం&nbsp;<BR>అవుతున్నకొద్దీ, దాని చాంచల్యం తగ్గుతుంది. ఇది రెండవ అవస్థ. దీన్ని ధ్యాన&nbsp;<BR>మంటారు. ఈ దశలో కూడా మనసుకు, విషయభూత గ్లాసుకు అభేద ప్రతిపత్తి&nbsp;<BR>ఉండదు. మనసుకు వస్తువుతో అభేదం కల్గటం మూడవ దశ. అదే సమాధి. ఈ&nbsp;<BR>దశలో మనసుకు - లక్ష్యానికి ఏకత్వం సంభవిస్తుంది; భేదం భాసించదు. ఈ  దశలో&nbsp;<BR>ఇంద్రియాలకు బహిఃప్రవృత్తి ఉండదు. మానసిక శక్తులు అంతర్ముఖాలై, లక్ష్యంలో&nbsp;<BR>కేంద్రీకృత మవుతాయి. అప్పుడు లక్ష్యంలో మనసు పరిపూర్ణంగా లగ్నమవుతుంది.&nbsp;<BR>ఇలాంటి స్థితి సమాధి. ఇది సిద్ధించాలి. యోగుల మహాసిద్ధి యిది. ఇక్కడ ఒక&nbsp;<BR>విషయం చెప్పాలి. మనం చూసే వస్తుజాలమంతా, సంకల్ప&nbsp;<BR>ప్రభావం. నిజానికి మనసుకు బయట అవి లేవు. వాదంకోసం మనసుకు బయట&nbsp;<BR>బాహ్యప్రపంచంలో వస్తువుకు స్థితి ఉందని అంగీకరించినా, మనం చూసేది&nbsp;<BR>మాత్రం బాహ్యవస్తువు కాదు. నేను చూస్తున్న ఈ గాజుపాత్ర, యథార్థంగా&nbsp;<BR>బాహ్యప్రపంచగతం కాదు. బాహ్యప్రపంచగతమైన ఆ గాజుపాత్ర గూర్చి నాకు&nbsp;<BR>తెలియదు; ఎప్పటికీ తెలియబోదు.</FONT></p>
<p><FONT FACE="SHREE900, SHREE, sans-serif" SIZE="3">అయితే మనం చూసే వస్తువుల స్వరూప మేమిటీ - అని విచారణ చేయవలసి&nbsp;<BR>ఉంది. బాహ్యప్రపంచంలో ఏదో ఒకటి మన మనసులో ప్రతిబిం&nbsp;<BR>బించింది. వెంటనే మన మనసు దానిపైకి ప్రసరించింది. మనకు కనిపించే వస్తువు,&nbsp;<BR>ఈ రెంటి సమ్మేళనం. బయటి నుండి ఒక ప్రసారం; లోపల నుండి ఒక ప్రసారం.&nbsp;<BR>ఈ రెంటి సమ్మేళనమే మనం చూసే వస్తుజాలం. బయటినుండి వచ్చే ప్రసారం ‘క’&nbsp;<BR>అనుకొందాం. లోపల నుండి వచ్చే ప్రసారం ‘ఖ’ అనుకొందాం. మనం చూచే వస్తువు</FONT></p>
<hr class="puTa_virupu">
<table><tr><td><a class=puTa_lanke href=puTa1002.html>p1002</a></td><td>p1003</td><td><a class=puTa_lanke href=puTa1004.html>p1004</a></td></tr></table>
</div></body></html>
