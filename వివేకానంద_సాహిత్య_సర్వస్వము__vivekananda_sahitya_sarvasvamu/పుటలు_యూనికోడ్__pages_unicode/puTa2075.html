<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2074.html>p2074</a></td><td>p2075</td><td><a class=puTa_lanke href=puTa2076.html>p2076</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 6</FONT></p>
<p><FONT FACE="SHREE900, SHREE, sans-serif" SIZE="3">అనడం అతనిని చిన్నచూపుతో చూడటమవుతుంది. వితర్కం దుర్బల లక్షణం.&nbsp;<BR>అతడు సృష్టికర్త కాడు. ఎందుకంటే, బంధనం లేనివాడు దేనినిగానీ సృష్టించబోడు.&nbsp;<BR>భగవంతునికి బంధన మేముంది? వాంఛా సాఫల్యంకోసం తప్ప, ఎవడూ కర్మ&nbsp;<BR>చేయడు. దేవునికి ఏమి వాంఛలుంటాయి? ఏవైనా కొరతలుంటే వానిని తీర్చుకొనే&nbsp;<BR>నిమిత్తంకాక, ఎవడూ పనులు చేయడు. పరమాత్మకు కొరతేముంది? వేదాలలో&nbsp;<BR>దేవుని గూర్చి, ‘అతడు’ అనే పదం ప్రయోగింపబడలేదు. ‘అది’&nbsp;<BR>అనే, నిర్గుణ సూచకమైన పదమే ప్రయోగించబడింది. ‘అతడు’ అనగానే భగ&nbsp;<BR>వంతుడు ఎవరో ఒక పురుషుడు అనే భావం కలుగుతుంది. వేదం నిర్గుణ&nbsp;<BR>మైన పరమాత్మనే బోధిస్తోంది. ఈ సిద్ధాంతాన్ని అద్వైత సిద్ధాంతమంటారు.</FONT></p>
<p><FONT FACE="SHREE900, SHREE, sans-serif" SIZE="3">ఈ నిర్గుణ తత్త్వంతో మనకున్న సంబంధ మెలాంటిది? మనం ఆ&nbsp;<BR>తత్త్వమే; మనమూ, అతడూ ఒక్కటే. ప్రతివాడూ, ఆ నిర్గుణమూర్తియొక్క&nbsp;<BR>వ్యక్త రూపమే. అదే అన్నిటికీ మూలాధారం. ఇట్టి అఖండ నిర్గుణతత్త్వంనుండి&nbsp;<BR>మనం వేరని భావించుకోవడం వల్లనే దుఃఖం కలుగుతోంది. ఈ అద్భుత నిర్గుణ&nbsp;<BR>తత్త్వంలో మన ఐక్యాన్ని తెలిసికోవడమే మోక్షం. నే నిప్పుడు సంక్షేపంగా భగ-&nbsp;<BR>వంతుని గూర్చి చెప్పిన ఈ రెండు భావాలు మన శాస్త్రాలలో కనబడుతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">వీనిని గూర్చి ఇంకా కొంచెం వివరంగా చెప్పుకొందాం. ఈ నిర్గుణ దైవతం&nbsp;<BR>యొక్క భావనపైని ఆధారపడే ఏ నీతిశాస్త్రాలుగానీ నిర్మాణం కాగలవు. ప్రతి-&nbsp;<BR>జాతిలో ‘నీ తోడి నరులను నీ లాగే ప్రేమించు’ అని అత్యంత ప్రాచీనకాలంనుండి&nbsp;<BR>బోధించబడుతోంది. కానీ భారతదేశంలో ‘సమస్త జీవులను, నీవలె ప్రేమించు’&nbsp;<BR>అని బోధించబడింది. నరులు, పశువులు అనే భేదాన్ని మనం పాటించం.&nbsp;<BR>అయినా మనలాగా ఇతర జీవులను ప్రేమించడం ఎందువల్ల ధర్మమో, ఎవరూ&nbsp;<BR>చెప్పడం లేదు; ఎవరికీ తెలీదు. కాని ఆ కారణం ‘నిర్గుణ బ్రహ్మమును’ గురించిన&nbsp;<BR>భావనలో ఇమిడివుంది. ప్రపంచమంతా ఒక్కటని, సర్వ చైతన్యం ఏకంకాగా,&nbsp;<BR>విశ్వం అభిన్నమై భాసిస్తుందని నీవు తెలిసికొన్నపుడు, మరొకనికి అపకారంచేస్తే&nbsp;<BR>నీకు నీవే అపకారం చేసికొన్నావనీ, మరొకనిని&nbsp;<BR>ప్రేమించడంవల్ల నిన్ను నీవే ప్రేమించుకొన్నావనీ గ్రహిస్తావు. దీన్నిబట్టి మనం ఇత-&nbsp;<BR>రులను ఏల హింసించరాదో తెలిసికోగలం. ఇలా ‘నిర్గుణ బ్రహ్మం’ అనే&nbsp;<BR>ఆదర్శమే నీతిశాస్త్రానికి ఆధారమని స్పష్టమవుతోంది. సరే అందులో సగుణ&nbsp;<BR>బ్రహ్మమునకు తావెక్కడ? ‘సగుణ బ్రహ్మ’ మనే భావంనుండే అద్భుత ప్రేమ&nbsp;<BR>ప్రవాహం ఉద్భవిల్లుతోందని నాకు తెలుసు. భక్తిమహిమ ఆయా కాలాలందలి&nbsp;<BR>పరిస్థితులకు అనుగుణంగా మానవులపై తన అద్భుత ప్రభావాన్ని ప్రసరింప&nbsp;<BR>జేయడం నాకు బాగా అనుభవమే. అయినా మనదేశంలో ఇప్పుడు అంతగా</FONT></p>
<hr class="puTa_virupu">
<table><tr><td><a class=puTa_lanke href=puTa2074.html>p2074</a></td><td>p2075</td><td><a class=puTa_lanke href=puTa2076.html>p2076</a></td></tr></table>
</div></body></html>
