<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1146.html>p1146</a></td><td>p1147</td><td><a class=puTa_lanke href=puTa1148.html>p1148</a></td></tr></table>
<p><FONT FACE="SHREE900, SHREE, sans-serif" SIZE="3">మత సామరస్యం</FONT></p>
<BR>
<p><FONT FACE="SHREE900, SHREE, sans-serif" SIZE="3">323</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇతరులను బలాత్కారంగా నిర్బంధించం. మా మత సూత్రాలే అలాంటి పద్ధతిని&nbsp;<BR>నిషేధించాయి. అంతేకాదు, మీరు ఇక్కడినుండి పంపే మత ప్రచారకులను మేమేమీ&nbsp;<BR>అనం. ప్రపంచంలోని మూలమూలలకు మీ మత ప్రచారకులు ప్రవేశించినా మా&nbsp;<BR>కందరికీ సంతోషమే. ఎంతమందో మా వద్దకు వస్తున్నారు. వారికోసం మేము&nbsp;<BR>శ్రమించం. మా పద్ధతికి ఇతరులను త్రిప్పుకునే ప్రచారకులు మాలో లేరు. మా&nbsp;<BR>ప్రయత్నం లేకుండానే మా హిందూమత రూపాలు ఎన్నో చాలాదూరం&nbsp;<BR>వ్యాపించాయి. ఇవి క్రైస్తవ విజ్ఞానం, దివ్యజ్ఞాన మతం, ఎడ్విన్‌ ఆర్నాల్డ్‌ గారి&nbsp;<BR>‘ఆసియాజ్యోతి (లైట్‌ ఆఫ్‌ ఏసియా)’, ఇలా చాలా ఉన్నాయి. ఎన్నో మతాలకన్నా&nbsp;<BR>మా మతం చాలా ప్రాచీనమైనది. క్రైస్తవమతం - దీన్ని నేను దాని పరమతదూషణం&nbsp;<BR>రీత్యా ఆస్తికత (రిలీజన్‌) అనను. స్పష్టంగా హిందూమతం నుండి వచ్చినట్టిదే. అది&nbsp;<BR>దీనిలోని గొప్పశాఖల్లో ఒకటి. కాథలిక్కుల మతప్రక్రియలన్నీ - గురుపీఠమర్యాదలు&nbsp;<BR>(దికాన్సెషనల్‌), ప్రాచీన సిద్ధపూజలు మొదలైన వన్నీ - మావద్దనుండే గ్రహించారు.&nbsp;<BR>తమ మతానికి మూలభూతమైన ఈ పోలికలను పరిశోధించి, వాటి వాస్తవాన్ని&nbsp;<BR>కనిపెట్టి, నమ్మి, ప్రకటించిన ఒక క్రైస్తవ ‘ఫాదరీ’ని అతని ఉద్యోగం నుండి&nbsp;<BR>తొలగించి వేసారు. ఎందుకంటే, అతను తాను సత్యాంశాలని నమ్మిన విషయాలను&nbsp;<BR>ధైర్యంగా, వివరణతోసహా గ్రంథరూపంలో ప్రకటించాడట.’’</FONT></p>
<p><FONT FACE="SHREE900, SHREE, sans-serif" SIZE="3">‘‘మీ మతంలో అజ్ఞేయవాదులకు స్థానముందా?’’ అని ఒక రడిగారు.&nbsp;<BR>‘‘ఎందుకు లేదు; ఉంది. వేదాంతుల్లో అజ్ఞేయవాదులున్నారు. మీరెవర్ని&nbsp;<BR>పాషాండులంటారో, వారు కూడా ఉన్నారు. మేము గొప్పమహాపురుషునిగా -&nbsp;<BR>స్వామిగా ఎంచే బుద్ధుడిని, అతని శిష్యుడొకరు, ‘దేవుడున్నాడా?’ అని అడిగాడు.&nbsp;<BR>అతను దేవుడా? దేవుని గూర్చి మీతో ఎప్పుడైనా నేను మాట్లాడానా? మీకు నేను&nbsp;<BR>చెప్పేది ఇంతమాత్రమే - మంచివారుగా ఉండండి, అందరికీ మంచిచేయండి’    అని&nbsp;<BR>చెప్పాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘అజ్ఞేయవాదులైన వేదాంతులు మాలో ఎంతోమంది ఉన్నారు. ప్రకృతి&nbsp;<BR>లోని సర్వవిషయాల్లో ఒక గొప్పసామాన్య ధర్మముందని, చివరికి సృష్టిలోని&nbsp;<BR>మానవాతీత విషయం నిర్దుష్టం - సత్యం అని వారి నమ్మకం. జనులంతా విశ్వ    సించే&nbsp;<BR>వివిధ మతాలూ, అనంత భవిష్యత్తులో చేరివున్న అఖండ ఆత్మ&nbsp;<BR>తత్త్వాన్ని అన్వేషించేందుకు మనుషులు చేసే ప్రయత్నాలే కదా.’’</FONT></p>
<p><FONT FACE="SHREE900, SHREE, sans-serif" SIZE="3">‘‘మత ప్రచారం చేయటంలో మీకేమైనా గౌరవం లోపిస్తుందా?’’&nbsp;<BR>దీనికి జవాబు చెప్పటానికి, తూర్పుదేశంనుండి వచ్చిన ఆ అగంతకుడు ఒక&nbsp;<BR>పెద్ద పుస్తకాన్ని తీసుకుని దానిలోని గొప్ప ప్రాచీన శిలాశాసనాల్లో ప్రత్యేక విశిష్టత  గల&nbsp;<BR>ఒకదాన్ని గ్రహించి-</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1146.html>p1146</a></td><td>p1147</td><td><a class=puTa_lanke href=puTa1148.html>p1148</a></td></tr></table>
</div></body></html>
