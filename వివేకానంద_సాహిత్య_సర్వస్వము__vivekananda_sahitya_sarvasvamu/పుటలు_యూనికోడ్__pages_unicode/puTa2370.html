<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2369.html>p2369</a></td><td>p2370</td><td><a class=puTa_lanke href=puTa2371.html>p2371</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - వేదాంతం</FONT></p>
<p><FONT FACE="TimesNewRoman, Times, serif" SIZE="2">3 2 1</FONT></p>
<p><FONT FACE="SHREE900, SHREE, sans-serif" SIZE="3">‘‘ఘనులు దూషించనీ, లేక భూషించనీ! ఈ దినం లక్ష్మిరానీ, లేకపోనీ,&nbsp;<BR>మరణం తక్షణమే సంభవించనీ, లేక నూరేళ్లవరకైనా ఆగనీ, ధర్మమార్గంనుండి&nbsp;<BR>ఒక్క అడుగైనా తప్పివేయనివాడే, నిజమైన సాధుపుంగవుడు-’’ కాబట్టి లెండి,&nbsp;<BR>మేలుకోండి. కాలం గతించిపోతోంది. మన సామర్థ్యమంతా, వ్యర్థప్రసంగాలతో&nbsp;<BR>వృథా అయిపోతోంది. లెండి, మేలుకోండి. క్షుద్రవిషయాలను, అల్పాంశాలను,&nbsp;<BR>గూర్చిన వాదులాటలను, స్వల్పసిద్ధాంతాలను గూర్చిన పోట్లాటలను దూరంగా&nbsp;<BR>నెట్టివేయండి. మనం నిర్వహించవలసిన మహాకార్యం వుంది. కోట్లకొద్దీ జనం&nbsp;<BR>నశించిపోతున్నారు. మహమ్మదీయులు మొట్టమొదట భారతదేశానికి వచ్చి&nbsp;<BR>నపుడు, ఇక్కడి హిందువుల సంఖ్య ఎంత ఎక్కువగా వుండిందో, ఈనాడు వారి&nbsp;<BR>సంఖ్య ఎంత తక్కువై పోయిందో గమనించండి. దినదినానికీ హిందువులు తగ్గి-&nbsp;<BR>పోతున్నారు. చివరికి పూర్తిగా అదృశ్యమైపోగలరు. వారు అదృశ్యులైపోతే పోవచ్చు.&nbsp;<BR>కానీ వారిలో ఎన్ని దోషాలున్నా, వారు ఎన్ని అపార్థకల్పనలు చేస్తున్నా, ఏ&nbsp;<BR>మహాద్భుత భావరాజాలకు వారింకా ప్రతినిధులుగా వున్నారో, అవి వారితోనే&nbsp;<BR>నశించిపోగలవు. సమస్త ఆధ్యాత్మిక విద్యలకు, శిరోభూషణమైన అద్వైత&nbsp;<BR>సిద్ధాంతం, వారితోనే నాశనమైపోగలదు. కాబట్టి ప్రపంచ పారమార్థికతను సంర-&nbsp;<BR>క్షించడానికై ప్రసారిత బాహువులతో, లెండి, మేలుకోండి! మొట్టమొదటగా మీ&nbsp;<BR>మాతృదేశం కోసం దానిని అనుష్ఠించండి. మన కీనాడు కావలసింది కేవలం&nbsp;<BR>ఆధ్యాత్మికత కాదు. ఈ వ్యవహారప్రపంచంలోకి అద్వైతాన్నికొంచెం ప్రవేశ&nbsp;<BR>పెట్టాలి. ఇది ప్రధానం. మొట్టమొదటిది భుక్తి; ఆ తర్వాతిది ముక్తి; దరిద్రులు&nbsp;<BR>తిండిలేక మాడుతూండగా, వారికి మితిమీరిన మతబోధ చేయమంటారే? ఎన్ని&nbsp;<BR>సిద్ధాంతాలైనా, ఆకలి బాధను నివారించగలవా? మనకు రెండు దౌర్భాగ్యా&nbsp;<BR>లున్నాయి. మొదటిది మన దుర్బలత; రెండోది విద్వేషపూరితమైన శుష్క&nbsp;<BR>హృదయం. నీవు లక్షలకొద్దీ సిద్ధాంతాలనుగూర్చి ప్రసంగాలు చేయవచ్చు. కోట్ల-&nbsp;<BR>కొద్దీ సంప్రదాయాలను బయలుదేరదీయవచ్చు. కానీ నీ హృదయంలో ప్రేమ&nbsp;<BR>పుట్టేంతవరకూ, అంతా వ్యర్థమే! వేదం బోధించునట్లు వారు నీలో కలిసిపోయి,&nbsp;<BR>నీ శరీరాంగాలలో వారూ చేరిపోయేవరకు, నీవును, వారునూ దరిద్రులు,&nbsp;<BR>ధనికులునూ, పండితులు పామరులునూ, యోగులు పాపులునూ, అందరూ&nbsp;<BR>నీవు బ్రహ్మమని పేర్కొనే, ఆ అద్వితీయ అఖండ పరమాత్మలో అంశభూతమై&nbsp;<BR>ఒప్పేవరకు, వారిపై నీ సానుభూతిని ప్రసరించు!</FONT></p>
<p><FONT FACE="SHREE900, SHREE, sans-serif" SIZE="3">ఆర్యులారా! ఆ అద్వైత సిద్ధాంతంయొక్క ప్రధానమైన దివ్యాంశలను&nbsp;<BR>కొన్నిటిని మీరు తెలుపడానికి ప్రయత్నించాను. ఆ అద్వైతాన్ని ఆచరణలో&nbsp;<BR>పెట్టే సమయం వచ్చింది. దాన్ని ఈ దేశంలోనే కాక, అంతటా, ఆచరణలో పెట్ట-</FONT></p>
<hr class="puTa_virupu">
<table><tr><td><a class=puTa_lanke href=puTa2369.html>p2369</a></td><td>p2370</td><td><a class=puTa_lanke href=puTa2371.html>p2371</a></td></tr></table>
</div></body></html>
