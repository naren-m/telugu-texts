<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2448.html>p2448</a></td><td>p2449</td><td><a class=puTa_lanke href=puTa2450.html>p2450</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీరామకృష్ణులు : ఆయన జీవితం - బోధనలు</FONT></p>
<p><FONT FACE="TimesNewRoman, Times, serif" SIZE="2"><sup>13</sup></FONT></p>
<p><FONT FACE="SHREE900, SHREE, sans-serif" SIZE="3">‘‘భారతదేశం ఒక నూతనజాతి మానవులతో నిండి వుందని, యీ కొత్తజాతి&nbsp;<BR>మనుషు లేవోకొన్ని గారడీలుచేసి వాటితో సుఖమయ జీవితాన్ని గడుపుతున్నా-&nbsp;<BR>రని, వీరు గాల్లో పక్షుల మాదిరి ఎగరటం, నీళ్లల్లో చేపల మాదిరి మునిగి&nbsp;<BR>వుండటం, రకరకాలైన వ్యాధులను మంత్రతంత్రాలతో, భూతోచ్చాటనంతో&nbsp;<BR>నయంచెయ్యటం, లోహాలను బంగారు వెండి రత్నాలుగా మార్చటం, తమకున్న&nbsp;<BR>సిద్ధులతో ధనవంతులకు సుపుత్రోదయం కలిగించటం మొదలైన విద్యలతో ధన&nbsp;<BR>సంపాదనపరులు మాత్రంగానే వున్నారనే నీచాభిప్రాయంలో మనం పడరాదు.&nbsp;<BR>కొందరు మహాపురుషులు, మహాయోగులు, బ్రహ్మానుభవం వున్నవారు, జీవ&nbsp;<BR>న్ముక్తులు, మహాభక్తులు, ఎప్పుడూ భారతదేశంలో వుంటూనే వున్నారు. ఇలాటి&nbsp;<BR>మహాపురుషులను, జీవన్ముక్తులను నిరాకరించి, పూర్వం చెప్పిన గారడీవాళ్ల నాశ్ర-&nbsp;<BR>యించే నీచస్థితికి భారతదేశంలోని ఆర్యజాతి యింకా దిగజారలేదు.’’ ఇలా&nbsp;<BR>నిరూపించటానికి మాక్స్‌ముల్లర్‌ పండితుడు ప్రయత్నించాడు. ‘యథార్థమైన&nbsp;<BR>మహాత్ము’డనే పేరుతో మాక్స్‌ముల్లర్‌ పండితుడు శ్రీరామకృష్ణ పరమహంస&nbsp;<BR>జీవితాన్ని గురించి 1896 సం. ఆగస్టు నెల ‘ది నైన్‌టీన్త్‌ సెంచరీ’ అనే పత్రికలో&nbsp;<BR>ఒక వ్యాసం వ్రాశాడు.</FONT></p>
<p><FONT FACE="SHREE900, SHREE, sans-serif" SIZE="3">ఐరోపా, అమెరికా ఖండాల్లోని పండితులు, ప్రజలు చాల ఆసక్తితో ఈ&nbsp;<BR>వ్యాసాన్ని చదివి శ్రీరామకృష్ణుల వైపుకు ఆకర్షించబడ్డారు. అంతకుపూర్వం&nbsp;<BR>భారతదేశం దిగంబరులు, అజ్ఞానులు, పిరికివాళ్లు, నరభక్షకులు, పశు&nbsp;<BR>ప్రాయులు, వితంతువులను బలవంతంగా సజీవదహనం చేసేవారు, నానావిధాలైన&nbsp;<BR>పాపకార్యాలను చేసే ప్రజలు - ఇలాటి వారితో నిండి వుండేదని యీ పాశ్చాత్య&nbsp;<BR>నాగరిక ప్రజానీకం అనుకొనేది. ఇలాటి అభిప్రాయాలు వారి కేర్పడటానికి&nbsp;<BR>కొందరు క్రైస్తవ మతప్రచారకులే గాక, కొందరు మనదేశస్థులూ కారకులైనారని&nbsp;<BR>చెప్పడానికి నాకు సిగ్గుగా వుంది. మాక్స్‌ముల్లర్‌ వ్యాసం చదివాక వారి దురభిప్రా-&nbsp;<BR>యాలు తొలగిపోతాయి. పాశ్చాత్య ప్రజానీకానికి క్రైస్తవమత ప్రచారకులు,&nbsp;<BR>కొందరు హిందువులు కప్పిన యీ అజ్ఞానపు తెర క్రమంగా తొలగిపోతూ&nbsp;<BR>వచ్చింది. ‘‘లోకానికంతా ఆచార్య పురుషుడైన భగవాన్‌ శ్రీరామకృష్ణులను కనిన&nbsp;<BR>దేశం మనం యింతకుపూర్వం వింటున్న పాపిష్ఠి జనంతో నిండివుంటుందా?&nbsp;<BR>మనం యిన్నాళ్లు హిందూదేశ స్వరూపాన్ని గురించి మనకు తెలియకుండా&nbsp;<BR>ఏవేవో ఉద్దేశాలు లోపలుంచుకొని దుష్ప్రచారం చేస్తూన్న యీ మతప్రచారకులు&nbsp;<BR>మొదలైన వారిచేత వంచించబడ్డామా’’ అనే ప్రశ్నలు యీ వ్యాసం చదవగానే&nbsp;<BR>వారికి కలిగి తీరుతాయి.</FONT></p>
<hr class="puTa_virupu">
<table><tr><td><a class=puTa_lanke href=puTa2448.html>p2448</a></td><td>p2449</td><td><a class=puTa_lanke href=puTa2450.html>p2450</a></td></tr></table>
</div></body></html>
