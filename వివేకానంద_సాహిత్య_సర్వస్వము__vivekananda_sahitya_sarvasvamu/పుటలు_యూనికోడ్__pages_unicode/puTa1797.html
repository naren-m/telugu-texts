<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1796.html>p1796</a></td><td>p1797</td><td><a class=puTa_lanke href=puTa1798.html>p1798</a></td></tr></table>
<p><FONT FACE="SHREE900, SHREE, sans-serif" SIZE="3">192 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">చెలాయించే పదవి నెవ్వరినీ ఆక్రమించుకోనివ్వం. మా దేశాన్ని పరిపాలించు&nbsp;<BR>కోవటంలోను, మా సంఘాన్ని మా యిష్టానుసారం నడుపుకోవటంలోను ప్రాజ్ఞు-&nbsp;<BR>లకు, అజ్ఞులకు, ఉన్నత నిమ్నశ్రేణులకు - మాకందరికీ సమానాధికారం&nbsp;<BR>వుంది.’’ ఇదే ఫ్రెంచ్‌వారి స్వభావంలోని మూలసూత్రం. ఈ స్వాతంత్య్రం&nbsp;<BR>జోలికెళ్లేవారు ఆపదల పాలవుతారు.</FONT></p>
<p><FONT FACE="SHREE900, SHREE, sans-serif" SIZE="3">ఆంగ్ల జాతీయ మనస్తత్వంలో ‘‘ఇచ్చిపుచ్చుకోలు’’ మార్గం - వణిజ&nbsp;<BR>సహజమైన వర్తకమార్గం - స్వాభావికమై వుంటుంది. ఆంగ్లేయులు నిష్పాక్షి&nbsp;<BR>కత్వాన్ని, అధికారాల పంపకంలో హెచ్చుతక్కువలు లేకుండటాన్ని ముఖ్యంగా&nbsp;<BR>గమనిస్తారు. ఆంగ్లేయుడు రాజుకు, కులీనుల అధికారాధిక్యాలకు వినమ్రతతో&nbsp;<BR>లోబడి వుంటాడు; కాని తను ఒక దమ్మిడీ యియ్యవలసి వచ్చినా అందుకు&nbsp;<BR>కారణం వివరణ సైతంగా తెలుసుకోగోరతాడు. రాజు వుండటం అతడి కిష్టమే;&nbsp;<BR>రాజు ఆజ్ఞకు బద్ధుడై వుండటానికి, అతణ్ణి గౌరవించటానికి అతడు సంసిద్ధుడు.&nbsp;<BR>కాని ఆ రాజు ద్రవ్యం కోరితే ఆంగ్లేయుడిలా అంటాడు: ‘‘సరే; కాని అది ఎందు-&nbsp;<BR>కోసం కావాలి, దాంతో ఎలాటి ఉపకారం కలిగేది నాకు ముందు చెప్పండి;&nbsp;<BR>తదనంతరం ఆ ద్రవ్యాన్ని ఎలా వెచ్చించాలో ఆ విషయాన్ని గూర్చి నా అభి-&nbsp;<BR>ప్రాయం యివ్వాలి; ఆ తరువాతే నేను ధనాన్నిస్తాను.’’ ఆంగ్లేయులనుండి&nbsp;<BR>బలాత్కారంగా ధనం లాక్కోవాలని చూసిన రాజొకడు పెద్ద విప్లవాన్ని కలిగిం-&nbsp;<BR>చాడు. ఆ రాజును వారు చంపేశారు.</FONT></p>
<p><FONT FACE="SHREE900, SHREE, sans-serif" SIZE="3">రాజకీయ స్వాతంత్య్రం, సాంఘిక స్వాతంత్య్రం మంచివే, ఉపయుక్తాలే;&nbsp;<BR>కాని అసలు విషయం - మనకు యథార్థంగా కావలసింది - పారమార్థిక&nbsp;<BR>స్వాతంత్య్రం, ముక్తి అని హిందువంటాడు. ఇదే మన జాతీయ పరమలక్ష్యం;&nbsp;<BR>వైదికుడుగాని, జైనుడుగాని, అద్వైతిగాని, విశిష్టాద్వైతిగాని, ద్వైతిగాని అందరూ&nbsp;<BR>యీ విషయంలో ఒకే అభిప్రాయం కలిగి వుంటారు. ఒక్క విషయాన్ని&nbsp;<BR>మాత్రం వదిలిపెట్టి, నీ యిష్టం వచ్చినట్లు చెయ్యి. హిందువు నోరెత్తక, అప్ర-&nbsp;<BR>సక్తుడై వుంటాడు. కాని ఆ విషయంలో అతణ్ణి దూషించావా జాగ్రత్త, నీ వినాశం&nbsp;<BR>సిద్ధం. అతడి ఆస్తినంతా దోచుకో, అతణ్ణి కాలతన్ను, అతణ్ణి ‘నిగ్గర్‌’ (నీగ్రో)&nbsp;<BR>అనో, అలాటి మరో పేరనో సంబోధించు. అతడు అంతగా పట్టించుకోడు; ఆ&nbsp;<BR>ఒక్క మార్గాన్ని మాత్రం - మత సంబంధమైన ద్వారాన్ని మాత్రం - నిరాటం-&nbsp;<BR>కంగా, ఉపద్రవరహితంగా వుండేట్లు తెరిచివుంచు. పఠాను రాజశ్రేణులు ఎలా&nbsp;<BR>వస్తూ, పోతూ వున్నారో చూడండి. కాని భారత సామ్రాజ్యాన్ని వారెవరూ సుస్థి-&nbsp;<BR>రంగా వశం చేసుకోలేకపోయారు. హిందూమతాన్ని వారు ఎప్పుడూ&nbsp;<BR>ప్రతిఘటిస్తుండటమే యిందుకు కారణం. ఇక మొగలాయి రాజ్యం వంక</FONT></p>
<hr class="puTa_virupu">
<table><tr><td><a class=puTa_lanke href=puTa1796.html>p1796</a></td><td>p1797</td><td><a class=puTa_lanke href=puTa1798.html>p1798</a></td></tr></table>
</div></body></html>
