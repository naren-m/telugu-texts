<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1550.html>p1550</a></td><td>p1551</td><td><a class=puTa_lanke href=puTa1552.html>p1552</a></td></tr></table>
<p><FONT FACE="SHREE900, SHREE, sans-serif" SIZE="3">322 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">భగవంతుడు. అంతా ఆ ఏకైక ప్రేమరాశి ధరించిన రూపాంతరమే; దాని&nbsp;<BR>ప్రకాశంలో మాత్రం ఎక్కువ తక్కువలు కనిపిస్తున్నాయి. ఆ హెచ్చుతగ్గులచేత&nbsp;<BR>భేదాలు కనిపిస్తాయి. కానీ అంతా ఆ ప్రేమరాశి ధరించిన రూపాంతరమే&nbsp;<BR>సుమండీ! కాబట్టి మన ప్రతిపనీ భిన్నత్వాన్ని కల్పిస్తోందా? ఏకత్వాన్ని కలిగి-&nbsp;<BR>స్తోందా, అని ఎప్పుడూ ఆలోచిస్తూండాలి. భిన్నత్వం ఏర్పరుస్తున్నవానిని&nbsp;<BR>పరిత్యజించాలి. ఏకత్వ సాధనములైన వానిని యోగ్యమని స్వీకరించాలి! అట్లే&nbsp;<BR>మన ఆలోచనల్లోనూ వర్తించాలి! వానివల్ల విచ్ఛిన్నత, అనేకత్వం చేకూరు&nbsp;<BR>తున్నాయా, లేక, ఆత్మను ఆత్మను బంధిస్తూ ఏకత్వానికి దారితీస్తున్నవా? అని&nbsp;<BR>తెలుసుకోవాలి. ఏకత్వానికి దారితీసేవానిని స్వీకరించాలి. తక్కిన వానిని దోష-&nbsp;<BR>భూయిష్టమని పరిత్యజించాలి!</FONT></p>
<p><FONT FACE="SHREE900, SHREE, sans-serif" SIZE="3">నీతిశాస్త్రం ఏదో ఆజ్ఞేయ వస్తువుపై ఆధారపడదు; అజ్ఞాతమైన దేన్ని-&nbsp;<BR>గూర్చో బోధించదు. ఉపనిషత్తులు ఉద్ఘోషిస్తున్నట్లు ‘‘అజ్ఞాతుడుగా భావించి&nbsp;<BR>మనం ఏ దేవుని పూజిస్తున్నామో, అతన్ని గూర్చే నేను ఇప్పుడు మీకు బోధి-&nbsp;<BR>స్తున్నాను-’’ ఆత్మ ద్వారా మాత్రమే నేను దేనినైనా గ్రహించగలుగుతాను. నేను&nbsp;<BR>ఈ కుర్చీని చూస్తున్నాను. కాని నేను ఆ కుర్చీని గుర్తించడానికి మొట్టమొదట&nbsp;<BR>నన్ను నేను గుర్తించాలి; ఆ తర్వాత నేను దానిని గుర్తించాలి. ఆ కుర్చీని ఆత్మ&nbsp;<BR>ద్వారా, ఆత్మ లోపల చూస్తున్నాం. ఆత్మ ద్వారా, ఆత్మలోనే మిమ్మల్నికూడ&nbsp;<BR>నేను చూడగలుగుతున్నాను; లోకాన్నంతటినీకూడ చూడగలుగుతున్నాను.&nbsp;<BR>కాబట్టి ఇట్టి ఆత్మను అజ్ఞాతమనడం వెర్రి మాట! ఆత్మను తొలగించు.&nbsp;<BR>జగమంతా అదృశ్యమవుతుంది. ఈ ఆత్మ ద్వారానే, ఈ ఆత్మలోనే సమస్త జ్ఞానం&nbsp;<BR>కల్గుతోంది. కాబట్టి ఆత్మే అన్నిటికంటే బాగా తెలిసింది. ‘‘నేను’’ అని మీరనేది&nbsp;<BR>మీ ఆత్మనే. ‘‘నేను’’ అని నేను దేన్ని అంటున్నానో, దాన్నే ‘‘నేను’’ అని మీరూ&nbsp;<BR>అనుకోవడం ఎలా సంభవమని మీకు ఆశ్చర్యం కల్గవచ్చు. పరిమితమైన ఈ&nbsp;<BR>‘‘నేను’’ పరిమితిలేని అఖండాత్మ ఎలా కాగలదనీ, మీరు ఆశ్చర్యపడవచ్చు. కాని&nbsp;<BR>అదే సత్యం. పరిమితమై కనిపించేదంతా బూటకం. అఖండమైన ఆత్మ కప్పబడి&nbsp;<BR>నట్లుకాగా దానిలోని స్వల్పాంశం ‘‘నేను’’గా ప్రకటిత మవుతోంది. అఖండమై-&nbsp;<BR>నది, నిజంగా పరిమితికి లోబడ జాలదు. అలా కావడం అసంభవం. కాబట్టి&nbsp;<BR>మనకందరికి - స్త్రీకి, పురుషునికి, శిశువుకు, చివరికి పశువుకుకూడ - అందరికీ&nbsp;<BR>ఈ ఆత్మ తెలుస్తూనే వుంది. ఆత్మను తెలియకుండా, మనం జీవించజాలం.&nbsp;<BR>చరించలేం. నిలువలేం; ఈ సర్వేశ్వరుని తెలుసుకోకుండా మనం శ్వాసింప-&nbsp;<BR>జాలం. ఒక్క నిమిషమైన బ్రతుకజాలం. వేదాంతం బోధించే దేవుడు, అన్నిటి&nbsp;<BR>కంటె ఎక్కువగ తెలిసే వాడే, ఊహాకల్పితుడు కానేకాడు.</FONT></p>
<hr class="puTa_virupu">
<table><tr><td><a class=puTa_lanke href=puTa1550.html>p1550</a></td><td>p1551</td><td><a class=puTa_lanke href=puTa1552.html>p1552</a></td></tr></table>
</div></body></html>
