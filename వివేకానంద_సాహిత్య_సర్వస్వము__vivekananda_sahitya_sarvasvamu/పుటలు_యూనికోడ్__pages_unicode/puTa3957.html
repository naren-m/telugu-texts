<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3956.html>p3956</a></td><td>p3957</td><td><a class=puTa_lanke href=puTa3958.html>p3958</a></td></tr></table>

<p><FONT FACE="TimesNewRoman, Times, serif" SIZE="2">3 3 0</FONT></p>
<p><FONT FACE="SHREE900, SHREE, sans-serif" SIZE="3">నీ దగ్గరనుండి నా ఉత్తరానికి సమాధానం రాలేదు, త్వరలో వస్తుందని&nbsp;<BR>ఆశిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంనుండి నాకు వచ్చిన ఒక ఉత్తరం పొరపాటున శ్రీమతి&nbsp;<BR>‘వ్హీలర్‌’కు పంపబడింది. చివరకు అది భద్రంగా నాకు చేరింది. శారదానందుని&nbsp;<BR>నుండి చక్కని వర్తమానాలు అందుతున్నాయి. అక్కడ వారు మంచిపని చేస్తు-&nbsp;<BR>న్నారు. బాలురు చక్కగా కార్యం నిర్వర్తిస్తున్నారు. తిట్లు, రెండు అంచులున్న&nbsp;<BR>సునిశితమైన కత్తి వంటిది. అవి వారిని కార్యోన్ముఖులను చేసి పని చేయిస్తూ-&nbsp;<BR>న్నాయి. హిందువులమైన మేం ఎంతోకాలం ఒకరిపై ఆధారపడి ఉన్నాం. అందు-&nbsp;<BR>వల్ల వారిని ఉత్సాహవంతులను చేయటానికి వాక్పారుష్యం చాలా అవసరమవ&nbsp;<BR>టానికి నేను విచారపడుతున్నాను. అందరికన్నా సోమరిపోతు ఐన వాడొకడు ఈ&nbsp;<BR>సంవత్సర వార్షికోత్సవ నిర్వహణ చేపట్టి నిర్వహించాడు. నా సహాయం లేకుండా,&nbsp;<BR>వారికి వారే ప్రణాళికలు వేసుకొని క్షామనివారణ కార్యక్రమాలు నిర్వర్తిస్తున్నారు&nbsp;<BR>... దీని కంతకూ కారణం నేను ఘోరంగా పెడుతున్న చివాట్ల ప్రభావమే&nbsp;<BR>అనేది సత్యం!</FONT></p>
<p><FONT FACE="SHREE900, SHREE, sans-serif" SIZE="3">వారు తమ కాళ్ళపై తాము నిలుస్తున్నారు. అందుకు నేను సంతసిస్తు&nbsp;<BR>న్నాను. దివ్యజనని పనిచేస్తోంది, చూడు జో!</FONT></p>
<p><FONT FACE="SHREE900, SHREE, sans-serif" SIZE="3">కుమారి ‘థర్స్‌బీ’ రాసిన ఉత్తరం శ్రీమతి ‘హార్ట్స్‌’కు పంపాను. తన పాట-&nbsp;<BR>కచేరికి రమ్మని ఆమె నన్ను ఆహ్వానించింది. (కాని) నేను పోలేకపోయాను. నాకు&nbsp;<BR>బాగా జలుబు చేసింది. అదే కారణం. కుమారి థర్స్‌బీ మరొక స్త్రీకి యిమ్మని&nbsp;<BR>ఉత్తరం పంపింది. ఆమె ఓక్లెండ్‌ స్త్రీ. ఆమె నాకు సమాధానమే యివ్వలేదు.&nbsp;<BR>షికాగో పోడానికి తగిన ఖర్చులను నేను ఫ్రిస్కోలో సంపాదిస్తానో లేదో తెలి&nbsp;<BR>యదు! ఓక్లెండ్‌లో పని జయప్రదంగా కొనసాగింది. ఓక్లెండ్‌నుండి నూరు&nbsp;<BR>డాలర్లు వస్తాయి. అంతే! ఏమైనా నేను తృప్తిచెందాను. నేను ప్రయత్నం చేయటం&nbsp;<BR>మంచిదైంది. నేను చాల ప్రశాంతంగా ఉన్నాను. శ్రీమతి ‘లెగ్గెట్ట్‌’ మళ్లా అనారో-&nbsp;<BR>గ్యంగా ఉందని ‘లాస్‌ ఏంజలీస్‌’నుండి తెలియవచ్చింది. యథార్థమేమో కను-&nbsp;<BR>గొనటానికి న్యూయార్క్‌కు టెలిగ్రాం పంపాను. త్వరలో సమాధానం వస్తుందని&nbsp;<BR>ఆశిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">‘లెగ్గెట్ట్‌’ ఈ తీరానికి వచ్చాక నా ఉత్తరాల సంగతి ఏమి ఏర్పాటు చేయ-&nbsp;<BR>దలచావో చెప్పు. అవి నాకు భద్రంగా చేరేట్లు ఏర్పాటు చేస్తావా?</FONT></p>
<p><FONT FACE="SHREE900, SHREE, sans-serif" SIZE="3">ఇంతకంటె రాయటానికి ఏమీలేదు. నీకు సర్వప్రేమ కృతజ్ఞత. నీ కది&nbsp;<BR>యిదివరకే తెలుసు. నా అర్హతకు మించి నువ్వు నాకు చేశావు. నేను పారిస్‌&nbsp;<BR>పోతానో లేదో తెలియదు. కాని నేను మే నెలలో తప్పక ఇంగ్లండ్‌ వెళ్లితీరాలి.</FONT></p>
<hr class="puTa_virupu">
<table><tr><td><a class=puTa_lanke href=puTa3956.html>p3956</a></td><td>p3957</td><td><a class=puTa_lanke href=puTa3958.html>p3958</a></td></tr></table>
</div></body></html>
