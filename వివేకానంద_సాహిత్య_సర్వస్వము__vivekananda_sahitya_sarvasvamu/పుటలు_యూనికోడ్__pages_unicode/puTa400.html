<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa399.html>p399</a></td><td>p400</td><td><a class=puTa_lanke href=puTa401.html>p401</a></td></tr></table>

<p><FONT FACE="SHREE900, SHREE, sans-serif" SIZE="3">దహించివేస్తుంది. తుపాకిగుళ్లబారును పిట్టలమీద పరపితే, దాన్లో&nbsp;<BR>చివరకు ఒక్కటైనా పిట్టను కొడుతుంది; తత్త్వనివహ సర్వస్వాన్ని మానవుడి&nbsp;<BR>ముందు ప్రదర్శిస్తే, ఆతడు తనకు అనువైన ఫలానా తత్త్వాన్ని వెంటనే గైకొం-&nbsp;<BR>టాడు. పూర్వజీవితాలచేత మన ప్రవృత్తులు రూపొందింపబడుతూన్నవి; కాబట్టి&nbsp;<BR>బోధితుని ప్రవృత్తిని అనుసరించి తత్త్వాన్ని బోధించు. జ్ఞానం, యోగం, భక్తి,&nbsp;<BR>కర్మ - వీటిలో ఒక్కదాన్ని ఆధారంగా గావించు, కాని తక్కినవాటినికూడ&nbsp;<BR>దీనితో కలిపి బోధించు. జ్ఞానం భక్తితోను, గూఢమైన యోగతత్త్వమూ యుక్తీ-&nbsp;<BR>తోను సరితూగేట్లు చేయాలి, కాని ప్రతి విధానంలోను అనుష్ఠానం ఒక అంగమై&nbsp;<BR>వుండాలి. ప్రతివ్యక్తిని అతడున్న స్థితినుంచే పురోగతిని పొందించాలి. మతబోధ&nbsp;<BR>ఎప్పుడూ రూపు ఏర్పరచేదై వుండాలేగాని రూపుమాపేదై వుండకూడదు.</FONT></p>
<p><FONT FACE="SHREE900, SHREE, sans-serif" SIZE="3">ప్రతి ప్రవృత్తి పూర్వజీవిత కర్మను - ఆత డనుసరించవలసిన మార్గాన్ని&nbsp;<BR>- తెలుపుతుంది. వృత్తంలోని వ్యాసార్థాలన్నీ కేంద్రానికి చేరుస్తవి. ఒక వ్యక్తి&nbsp;<BR>ప్రవృత్తిని చెదరగొట్టటానికి ఎన్నడూ ప్రయత్నించనుకూడ ప్రయత్నించకు,&nbsp;<BR>అలాచేస్తే గురువు చేతా శిష్యుడిచేతాకూడ వెనుకడుగు పెట్టించినట్లవుతుంది.&nbsp;<BR>జ్ఞానాన్ని బోధించేపట్ల నువ్వు జ్ఞానివై వుండాలి, మానసికంగా శిష్యుడి దశను&nbsp;<BR>అందుకోవాలి. ఇతర యోగాల విషయంకూడ యిలాటిదే. ప్రతి శక్తినీ,&nbsp;<BR>అది ఒక్కటే నీకు ఉన్నప్పుడు పెంపొందించుకొన్నట్లుగా పెంపొందించుకో.&nbsp;<BR>సమరస వికాసం అనబడే దాన్లోని నిజమైన రహస్యం యిదే. అంటే, సారంతో-&nbsp;<BR>పాటు విస్తృతిని అలవడచేసుకో, కాని సారానికి భంగకరమైన రీతిలో విస్తృతిని&nbsp;<BR>కల్పించుకోకు. మనం అనంతులం, మనలో పరిమితి అనేది లేదు; అత్యంత&nbsp;<BR>నిష్ఠాపరుడైన మహమ్మదీయుడికి వున్నంతటి తీవ్రతను ప్రచండ నాస్తికుడికి&nbsp;<BR>వుండేటంత భావవైశాల్యాన్ని మనం పొందవచ్చు.</FONT></p>
<p><FONT FACE="SHREE900, SHREE, sans-serif" SIZE="3">దీనికి మార్గం మనస్సును ఏదో విషయంమీద నిలుపటం కాదు, మన-&nbsp;<BR>స్సును పెంపొందించుకొని అదుపులో వుంచుకోవటమే దీనికి మార్గం; అప్పుడు&nbsp;<BR>నీ యిష్టంవచ్చిన వైపుకు దాన్ని మరల్పవచ్చు. ఈ విధంగా సారాన్ని విస్తృతినికూడ&nbsp;<BR>పొందవచ్చును. జ్ఞానమే సర్వం అనే రీతిలో జ్ఞానానుభవం పొందు. అదేవిధంగా&nbsp;<BR>తదుపరి భక్తి, కర్మ, రాజయోగానుభవాలనుకూడ పొందు. అలలను వీడి సము-&nbsp;<BR>ద్రాన్ని ఆశ్రయించు, అప్పుడు అలలు నీ యిచ్ఛానుకూలాలై వుంటవి. నీ మాన-&nbsp;<BR>ససరోవరాన్ని నిగ్రహించు, నిగ్రహించకుంటె యితరుల మానససరస్సుల&nbsp;<BR>తత్త్వాన్ని నువ్వు గ్రహించలేవు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడి ప్రవృత్తికి తన యావచ్ఛక్తితో సహకరించేవాడే నిజమైన గురువు.&nbsp;<BR>నిజమైన సానుభూతి లేనిదే మనం ఎన్నటికీ చక్కగా బోధించలేం. మానవుడు</FONT></p>
<hr class="puTa_virupu">
<table><tr><td><a class=puTa_lanke href=puTa399.html>p399</a></td><td>p400</td><td><a class=puTa_lanke href=puTa401.html>p401</a></td></tr></table>
</div></body></html>
