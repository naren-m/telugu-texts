<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1045.html>p1045</a></td><td>p1046</td><td><a class=puTa_lanke href=puTa1047.html>p1047</a></td></tr></table>
<p><FONT FACE="SHREE900, SHREE, sans-serif" SIZE="3">222 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">మంచుగడ్డలు సరస్సులోని జల నిర్మితాలే. అలా నిర్మితం అయిన సమయంలోనే&nbsp;<BR>నీటిపై అవి తేలియాడుతుంటాయి. కాబట్టి ఉనికి ఉన్న ప్రతి ఒక్కటి కూడా&nbsp;<BR>ఆకాశం నుండే నిర్మితమైంది; ఆకాశమనే మహాసముద్రంపై తేలియాడుతున్నాయి.&nbsp;<BR>ఇలా మనల్ని, ప్రాణం లేదా శక్తి అనే మహాసముద్రం ఆవరించి ఉంది. ఈ ప్రాణం వల్లే&nbsp;<BR>మనం శ్వాస పీలుస్తున్నాం. దీనివల్లే రక్తప్రసారం జరుగుతోంది. కండరాల్లోని,&nbsp;<BR>నరాల్లోని శక్తి, మెదడులోని భావన ఇదే. పదార్థమంతా అదే. ఆకాశానికి&nbsp;<BR>సంబంధించిన రకరకాల రూపాలన్నీ, శక్తులన్నీ ఆ ప్రాణశక్తి వివిధ రూపాలే.</FONT></p>
<p><FONT FACE="SHREE900, SHREE, sans-serif" SIZE="3">స్థూలమైన వాటికి మనం సూక్ష్మమైన వాటిలో కారణం చూస్తుంటాం.&nbsp;<BR>రసాయనికవేత్త, లోహపుముద్దను ఒకదాన్ని తీసుకుని, దాన్ని విచ్ఛేదం చేస్తాడు. ఈ&nbsp;<BR>స్థూలపదార్థం, ఏ సూక్ష్మపదార్థం నుండి ఏర్పడిందో అతను తెలుసు&nbsp;<BR>కొనాలనుకుంటాడు. మన భావనాజ్ఞాన విషయం కూడా అంతే. స్థూలమైన వాటికి&nbsp;<BR>సూక్ష్మమైనవి కారణాలు. కార్యం స్థూలం; కారణం సూక్ష్మం. మనం కన్నులారా&nbsp;<BR>చూచే, స్పర్శించే, అనుభవించే మన ఈ విశ్వానికి కారణం, భావనలో ఉంటుంది.&nbsp;<BR>కాబట్టి మన ఈ మానవదేహంలో ముందుగా స్థూలచలనాలను, అంటే కాళ్లూ -&nbsp;<BR>చేతులు - పెదవుల చలనాలను పరీక్ష చేద్దాం. ఈ చలనాలకు కారణం ఎక్కడుందీ?&nbsp;<BR>మనం ఆ సూక్ష్మనరాల చలనాన్ని ఏమాత్రం చూడలేం. మన ఇంద్రియాలు&nbsp;<BR>స్పర్శించి - వాటి జాడ తెలుసుకోలేనంతటి సూక్ష్మమైనవి అవి. ఐనా అవే ఈ&nbsp;<BR>స్థూలచలనాలకు కారణమని మనకు తెలుసు. ఈ నాడీ సంచలనం, అంతకన్నా&nbsp;<BR>సూక్ష్మసంచలనం వల్ల జరుగుతుంది. దాన్ని మనం ‘భావన’ అంటాం. అది&nbsp;<BR>కూడా, దాని వెనకాల ఉన్న మరింత సూక్ష్మమైన దానిలో కలుగుతుంది. అది మనిషి&nbsp;<BR>ఆత్మ. మనం మనలను అర్థం చేసుకోవాలంటే, మన అవలోకనశక్తిని సున్నితం&nbsp;<BR>చేసుకోవాలి. అంతరంలో కలిగే సూక్ష్మచలనాలను దర్శించటానికి తోడ్పడే&nbsp;<BR>సూక్ష్మదర్శినిలాంటి యంత్రాలేవీ లేవు. అయితే తన మనసును తానే&nbsp;<BR>పరిశీలించుకునేందుకు తోడ్పడే యంత్రాన్ని తయారు చేసుకునే శాస్త్రం యోగికి&nbsp;<BR>తెలుసు. ఆ యంత్రం మనసులోనే ఉంది. యంత్రంకూడా ఎన్నడూ అందుకోలేని&nbsp;<BR>సూక్ష్మశక్తులను మనసే దర్శించగలదు.</FONT></p>
<p><FONT FACE="SHREE900, SHREE, sans-serif" SIZE="3">మనసు ఇలాంటి అత్యంత సూక్ష్మదర్శకశక్తిని పొందాలంటే, మనం స్థూలం&nbsp;<BR>నుండే మొదలుపెట్టాలి. ఆ దర్శనం సూక్ష్మాతి సూక్ష్మం అవుతున్నకొద్దీ, మనం&nbsp;<BR>ప్రకృతిలో ఎంతో లోతుకు వెళ్లిపోతాం. మొదటి స్థూలచలనాలన్నీ మనకు స్పష్టంగా&nbsp;<BR>తెలుస్తాయి. తర్వాత మరింత సూక్ష్మచలనం, భావనాచలనం తెలు&nbsp;<BR>స్తుంది. భావన మొదలు కావటానికి ముందే మనం దాన్ని తెలుసుకుంటాం. అది&nbsp;<BR>ఎక్కడికి పోతుందో, ఎక్కడ అంతమవుతుందో, దాని జాడ మొత్తం తెలుసు</FONT></p>
<hr class="puTa_virupu">
<table><tr><td><a class=puTa_lanke href=puTa1045.html>p1045</a></td><td>p1046</td><td><a class=puTa_lanke href=puTa1047.html>p1047</a></td></tr></table>
</div></body></html>
