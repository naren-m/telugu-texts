<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2784.html>p2784</a></td><td>p2785</td><td><a class=puTa_lanke href=puTa2786.html>p2786</a></td></tr></table>
<p><FONT FACE="SHREE900, SHREE, sans-serif" SIZE="3">పవహారిబాబా జీవిత సంగ్రహం</FONT></p>
<p><FONT FACE="TimesNewRoman, Times, serif" SIZE="2">3 4 9</FONT></p>
<p><FONT FACE="SHREE900, SHREE, sans-serif" SIZE="3">మధురస్వభావం వేలమంది ప్రజలను ఆకర్షించింది. ఆ ప్రాంతాలకు వెళ్లిన&nbsp;<BR>వారంతా ఆ విషయాన్ని ఎరుగుదురు. ఆ ప్రాంతాల్లో ఆయన కీర్తి అపారం.&nbsp;<BR>ఇటీవల ఆయన ఎవ్వరికీ కనిపించలేదు. ఎప్పుడైనా భూగృహంనుండి బైటికి&nbsp;<BR>రావడం తటస్థిస్తే తలుపు వెనుకనుండి తన్ను చూడవచ్చిన వారితో మాట్లాడ-&nbsp;<BR>తాడు. ఆయన పైకి వచ్చాడనటానికి సూచన హోమాగ్నిధూమం, పూజా&nbsp;<BR>ద్రవ్యాలు సమకూర్చుకొనే శబ్దమే.</FONT></p>
<p><FONT FACE="SHREE900, SHREE, sans-serif" SIZE="3">ఆయనలోని గొప్ప విశేషం యిది: అదెంత చిన్న విషయమైనా చేస్తున్నప్పు&nbsp;<BR>డాయన దాన్లో లీనమైపోతాడు. ఒకప్పు డాయన యిలా చెప్పాడు. మనం లక్ష్యాని&nbsp;<BR>కెంత విలువ నిస్తామో, ఎంత భక్తి ప్రదర్శిస్తామో అంత విలువ, అంత భక్తి లక్ష్య-&nbsp;<BR>సాధనకుకూడా మనం చూపించాలి. దీని కాయనే ఉత్తమోదాహరణ. ఆయన&nbsp;<BR>శ్రీరామచంద్రునిపట్ల ఎంత శ్రద్ధపూనుతాడో, అంత శ్రద్ధ ఒక రాగిపాత్ర&nbsp;<BR>తోమటంలోనూ కనబరుస్తాడు. ఆయన వినయం, వేదన, బాధ, తనను తాను&nbsp;<BR>హీనుణ్ణని భావించుకోవటంవల్ల పుట్టింది కాదు. ఒకప్పు డాయన మా కిలా&nbsp;<BR>చెప్పారు: ‘‘పరమేశ్వరుడు సర్వసంగపరిత్యాగుల ఆస్తి. సర్వకామాలను, చివరికి&nbsp;<BR>స్వాత్మనుకూడ పరిత్యాగం చేస్తేగాని పరమేశ్వరుడు లభించడు.’’ ఇలాటి ఈశ్వ-&nbsp;<BR>రానుభూతినుండి జనించింది ఆయన వినయం. ఎప్పుడూ ఆయన ప్రత్యక్షంగా&nbsp;<BR>బోధనలు చెయ్యలేదు. అలా చేస్తే తాను యితరులకంటె గొప్పవాడననే భావం&nbsp;<BR>కలుగవచ్చు. తాను ఆచార్యపదవిని అవలంబించవలసి వస్తుంది. కాని ఊరకే&nbsp;<BR>ఒక్కసారి మనం కదిపితే ఆ ధార - ఆ వివేకధార - అవిరళంగా ప్రవహిస్తుంది.&nbsp;<BR>కాని ఆయన మన ప్రశ్నలకిచ్చే జవాబు లన్నీ పరోక్షాలుగా వుంటాయి. ఉదా&nbsp;<BR>హరణ రూపాలుగా వుంటాయి.</FONT></p>
<p><FONT FACE="SHREE900, SHREE, sans-serif" SIZE="3">చూడ్డానికి ఆయన పొడవుగా, పుష్టిగా వుంటాడు. ఆయన కొక్కటే కన్ను.&nbsp;<BR>ఉన్న వయస్సుకంటె తక్కువ వయస్సువాడుగా కనిపిస్తాడు. అంత మధురకంఠం&nbsp;<BR>మరెక్కడా నేను వినలేదు. ఆయన జీవితంలో చివరి పది పన్నెండేళ్ల కాలం&nbsp;<BR>ఆయన మానవమాత్రుని కంటబడటం మానేశాడు. కొన్ని బంగాళదుంపలు,&nbsp;<BR>కొంచెం వెన్న ఎవరైనా తెచ్చి ఆ తలుపు వెనుక పెడతారు. ఆయన ఎప్పుడో&nbsp;<BR>రాత్రివేళ - సమాధిలో లేకుండా భూమ్మీది గదిలో వుంటునప్పుడు ఎప్పుడో&nbsp;<BR>రాత్రివేళ - ఆ పదార్థాలు స్వీకరించేవాడు. భూగృహంలో వున్నప్పు డవి స్వీక-&nbsp;<BR>రించేవాడు కాడు. అంత ప్రశాంతమై, అంత యోగానుభూతిమయమై, పవిత్రం,&nbsp;<BR>వినయం, పరమ ప్రేమ మొదలైన సద్గుణపుంజాలకు ఉదాహరణప్రాయమై యీ&nbsp;<BR>మహాపురుషుడి జీవితం గడిచింది.</FONT></p>
<hr class="puTa_virupu">
<table><tr><td><a class=puTa_lanke href=puTa2784.html>p2784</a></td><td>p2785</td><td><a class=puTa_lanke href=puTa2786.html>p2786</a></td></tr></table>
</div></body></html>
