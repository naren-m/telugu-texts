<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa403.html>p403</a></td><td>p404</td><td><a class=puTa_lanke href=puTa405.html>p405</a></td></tr></table>

<p><FONT FACE="SHREE900, SHREE, sans-serif" SIZE="3">‘నివృత్తి’, రాగ విముఖత. కోరిక మూలంగా ఐహిక విషయాల్లో తీవ్రంగా పాల్గొన&nbsp;<BR>మనలను ప్రేరేపించే భౌతికశక్తితతికే ప్రవృత్తి అనిపేరు.</FONT></p>
<p><FONT FACE="SHREE900, SHREE, sans-serif" SIZE="3">మనలను బంధవిముక్తులను చేసేదేదో అదే నీతి, బద్ధులను చేసేదే అవి-&nbsp;<BR>నీతి, సర్వం చక్రగతమై వుండటంతో - బయలుదేరిన తావుకే తిరిగి వస్తూం-&nbsp;<BR>డటంతో - యీ ప్రపంచం అనంతంగా తోచుతోంది. వృత్తం కలుస్తోంది; కాబట్టి&nbsp;<BR>ఇహంలో ఎక్కడా శాంతి అనేది లేదు. మనం విముక్తులం కావాలి, ముక్తే ఏకైక&nbsp;<BR>ప్రాప్తం.</FONT></p>

<p><FONT FACE="SHREE900, SHREE, sans-serif" SIZE="3">దోషానికి రూపం మారినా గుణం ఎప్పుడూ ఒక్కటిగానే వుంటుంది.&nbsp;<BR>లోకాన్ని ఏలటానికి సాధకం పూర్వకాలంలో బలం, ప్రస్తుతం వంచన. భారత&nbsp;<BR>దేశంలో దుస్థితి అమెరికాలోని దుస్థితి అంతటికాదు, ఎందుకంటె పేదవాడు&nbsp;<BR>యిక్కడ తన దుస్థితికి హెచ్చు అంతరాన్ని కాంచుతున్నాడు.</FONT></p>
<p><FONT FACE="SHREE900, SHREE, sans-serif" SIZE="3">మంచిచెడులు వేరుచేయరానివై కలిసిపోయివున్నవి, కీడుతో సమ్మిశ్రితం-&nbsp;<BR>కాని మంచిని పొందలేం. మొత్తంగా గ్రహిస్తే విశ్వశక్తి సరస్సు లాంటిది; దాన్లోని&nbsp;<BR>ప్రతి పోటు (అల) దానికి తుల్యమైన పాటుకు (కుంగుదలకు) కారణమవు-&nbsp;<BR>తోంది. మొత్తంమీద విశ్వశక్తి ఎప్పుడూ ఒక్కంతే; కాబట్టి ఒకణ్ణి సుఖిని&nbsp;<BR>చేయటం మరొకణ్ణి దుఃఖితుణ్ణి చేయటమే అవుతుంది. బాహ్యసుఖం భౌతికం,&nbsp;<BR>తత్పరిమాణం నిర్ణీతమైవుంది; కాబట్టి మరొకడినుంచి లాగుకొనకుండా ఒక&nbsp;<BR>గింజ ఐనా లభించదు. లోకాతీతమైన ఆనందం మాత్రమే ఎవ్వరికీ లోపం కలుగ&nbsp;<BR>కుండా లభ్యంకాదు. ఐహికసుఖం కేవలం ఐహిక దుఃఖానికి మారురూపం.</FONT></p>
<p><FONT FACE="SHREE900, SHREE, sans-serif" SIZE="3">ఉన్నత పరిస్థితుల్లో జన్మించి వాటిని ఆశ్రయించుకొని వుండేవారు (తమ&nbsp;<BR>చెంతనున్న) అట్టడుగు పరిస్థితులను పరికించరు. ప్రపంచానికి మేలొనరించ&nbsp;<BR>గలననిగాని ప్రపంచసుఖాన్ని హెచ్చించగలననిగాని కలలోనైనా భావించకు. గానుగ&nbsp;<BR>ఎద్దు ఎన్నటికీ తన ముందు కట్టబడ్డ గడ్డిని అందుకోలేదు; నూనెగానుగను&nbsp;<BR>మాత్రమే తిప్పుతూంటుంది. ఇలాగే మన కెప్పుడూ చిక్కక తప్పించుకొనిపోయే&nbsp;<BR>సుఖమనే కొరవిదయ్యం వెంట పరుగులుపెడుతున్నాం; ప్రకృతి అనే యంత్రాన్ని&nbsp;<BR>తిప్పుతూంటాం, తదుపరి చస్తాం, మళ్లా ఆరంభించటానికే యీ ముగింపు.&nbsp;<BR>చెడును తొలగించుకో గలగకపోతే, మన ప్రస్తుతావస్థకంటె ఉన్నతమైనదాన్ని&nbsp;<BR>చూచాయగానైనా ఎన్నటికీ గ్రహించలేకపోతాం: అప్పుడు ప్రస్తుతావస్థతోనే&nbsp;<BR>సంతృప్తిపొంది, యిక ముక్తుల మవటానికి ప్రయత్నించనే ప్రయత్నించం. ఐహిక&nbsp;<BR>సుఖాన్వేషణమంతా అర్థంలేనిదని గ్రహించినప్పుడే పారమార్థికజీవనం ఆరంభమ-&nbsp;<BR>వుతుంది. మానవ పరిజ్ఞానమంతా పరవిద్యలో ఒక అంశం మాత్రమే.</FONT></p>
<hr class="puTa_virupu">
<table><tr><td><a class=puTa_lanke href=puTa403.html>p403</a></td><td>p404</td><td><a class=puTa_lanke href=puTa405.html>p405</a></td></tr></table>
</div></body></html>
