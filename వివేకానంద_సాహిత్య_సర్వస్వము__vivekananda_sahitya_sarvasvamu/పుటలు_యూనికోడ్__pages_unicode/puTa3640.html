<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3639.html>p3639</a></td><td>p3640</td><td><a class=puTa_lanke href=puTa3641.html>p3641</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 3</FONT></p>
<p><FONT FACE="SHREE900, SHREE, sans-serif" SIZE="3">‘క్యాట్‌స్కిల్‌’ ప్రాంతంలో స్థలాలు చాలచౌకగా లభిస్తాయి. 200 డాలర్లు&nbsp;<BR>పెడితే 101 ఎకరాల స్థలం ఒకటి వుంది. నావద్ద పైకం సిద్ధంగానే వుంది. కాని&nbsp;<BR>నా పేర కొనటానికి వీలులేదు. ఈ దేశంలో నాకు ఎక్కువ నమ్మకంవున్న వ్యక్తి&nbsp;<BR>నువ్వు ఒకతెవే. అందువల్ల నువ్వు అంగీకరిస్తే ఆ స్థలాన్ని నీపేర కొనుగోలు&nbsp;<BR>చేస్తాను. వేసవిలో విద్యార్థులు ధ్యానానికై అక్కడికెళ్లి వారికి యిష్టమైన విధంగా&nbsp;<BR>కుటీరాలను నిర్మించుకొంటారు. వారు విరాళాలను సేకరించ గలిగితే, అక్కడ&nbsp;<BR>తర్వాత ఏదో ఒక భవనాన్ని నిర్మించవచ్చు. నువ్వు యిప్పుడే రాలేకపోతూ&nbsp;<BR>న్నందుకు విచారిస్తున్నాను. ఇక్కడ నేను చేస్తూన్న ఆదివార ప్రసంగాలు రేపటితో&nbsp;<BR>ముగుస్తాయి. వచ్చేనెల మొదటి ఆదివారంనాడు బ్రూక్లిన్‌లో ఒక ప్రసంగం వుంది.&nbsp;<BR>తర్వాత న్యూయార్క్‌లో మూడు ప్రసంగాలు వున్నాయి. ఇంతటితో న్యూయా-&nbsp;<BR>ర్క్‌లో యీ సంవత్సరం ప్రసంగాలు సమాప్తమౌతాయి.</FONT></p>
<p><FONT FACE="SHREE900, SHREE, sans-serif" SIZE="3">నా శక్తికొద్దీ శ్రమించాను. దాన్లో సత్యమైన బీజాలు ఏవైనా వుంటే అవి&nbsp;<BR>మొలకెత్తుతాయి. కాబట్టి నాకు ఏ విషయంలోను చింతలేదు. నిర్విరామంగా&nbsp;<BR>ప్రసంగించటంవల్లా, తరగతులలో ప్రసంగించటంవల్లా నాకు విసుగెత్తిపోతోంది.&nbsp;<BR>కొన్ని నెలలు ఇంగ్లండులో వున్నాక భారతదేశానికి వెళ్లిపోతాను. ఇక అక్కడ కొన్ని&nbsp;<BR>సంవత్సరాలో, లేక శాశ్వతంగానో అజ్ఞాతంగా వుండదలచుకొన్నాను. నావద్ద ఒక&nbsp;<BR>చిన్న నోటుపుస్తకం వుంది. అది నాతోపాటు యిన్ని సంవత్సరాలు ప్రపంచమంతా&nbsp;<BR>తిరిగింది. ఏడు సంవత్సరాల క్రితం దాన్లో యీ మాటలను రాసిపెట్టుకొన్నాను:&nbsp;<BR>‘‘ఇప్పుడు ఒక మారుమూల ప్రాంతాన్ని ఎన్నుకో. అక్కడ నీ శరీరాన్ని వాల్చి&nbsp;<BR>మరణించు!’’ కాని అలా జరిగిందా? నేను చేయవలసిన యీ కర్మంతా మిగి-&nbsp;<BR>లివుంది కదా! ఇప్పటికి ఆ ప్రారబ్ధకర్మ ముగిసిన దనుకొంటున్నాను. ఈ ప్రసం-&nbsp;<BR>గాలనుండీ, యీ సుకృతమనే బంధంనుండీ భగవంతుడు నన్ను విముక్తుణ్ణి చేస్తా-&nbsp;<BR>డని ఆశిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">‘‘ ‘ఉన్నది ఆత్మ ఒకటే, మరేదీ లేదు’ అనే విషయాన్ని నువ్వు గుర్తిస్తే,&nbsp;<BR>నువ్వు ఎవరికోసం, దేన్ని ఆశించి నిన్ను బాధపెట్టుకొంటున్నావు.’’ మంచి&nbsp;<BR>చెయ్యాలనే తలపు మాయవల్ల నాకు కలిగింది. అది యిప్పుడు నన్ను వదలి-&nbsp;<BR>వేస్తూంది. కర్మ చెయ్యటంయొక్క ప్రయోజనం ‘చిత్తశుద్ధి’కి మాత్రమే అనీ&nbsp;<BR>- దాన్ని జ్ఞానసముపార్జనకు అర్హమైన దాన్నిగా చేయటం అనే విశ్వాసం నాకు&nbsp;<BR>మరింత దృఢపడుతోంది. ఈ ప్రపంచం దాని మంచిచెడుల్లో అనేక రూపాల్లో&nbsp;<BR>సాగిపోతూనే వుంటుంది. కాని ఆ సుకృత, దుష్కృతాలు (మంచి, చెడులు)&nbsp;<BR>అనేవి కొత్తపేర్లను సంతరించుకొంటాయి. నూతన స్థానాలను ఆక్రమిస్తాయి.</FONT></p>
<hr class="puTa_virupu">
<table><tr><td><a class=puTa_lanke href=puTa3639.html>p3639</a></td><td>p3640</td><td><a class=puTa_lanke href=puTa3641.html>p3641</a></td></tr></table>
</div></body></html>
