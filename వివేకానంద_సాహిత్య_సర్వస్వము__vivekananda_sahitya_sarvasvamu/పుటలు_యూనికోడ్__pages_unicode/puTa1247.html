<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1246.html>p1246</a></td><td>p1247</td><td><a class=puTa_lanke href=puTa1248.html>p1248</a></td></tr></table>
<p><FONT FACE="SHREE900, SHREE, sans-serif" SIZE="3">18 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">(ప్రోటోప్లాజం) జీవాణుద్రవ్యం, అయితే, ఆ మూలద్రవ్యంలో ఎలాగో ఈ&nbsp;<BR>మహాపురుషశక్తి అణగి వుండాలి. శరీరమనే పేరుగల భౌతిక పదార్థ సముదా&nbsp;<BR>యానికి ఆత్మ, చింతాశక్తి మొదలైన రూపాలతో భాసించే శక్తి మూలమా? లేక&nbsp;<BR>ఆ శక్తికి శరీరం మూలమా? అనే సమస్యను ఇప్పుడు తీవ్రంగా చర్చిస్తున్నారు.&nbsp;<BR>ఆ శక్తే శరీరానికి మూలమని సర్వమతాల సిద్ధాంతం. కాని, శరీరమనే యంత్రం-&nbsp;<BR>లోని భాగాలు ఒక క్రమంలో వున్నపుడు, దానిలోనుండి శక్తి పుడుతుందని&nbsp;<BR>ఆధునిక తత్త్వ విచారపరులు కొందరంటారు. వీరి మతాన్ని అంగీకరించి, ఆత్మ&nbsp;<BR>(భావ సముదాయం) ఈ భౌతిక యంత్రంచే కల్పింపబడిందనీ, అనగా&nbsp;<BR>దేశానికి, బుద్ధికీ, మూలమైన భౌతిక పదార్థాల కలయికకు (సామాన్యమైన కల-&nbsp;<BR>యికకానీ, రాసాయనికమైన కలయికగాని) ఫలమే ఈ ఆత్మ అని ఒప్పుకున్నా,&nbsp;<BR>సమస్యాపరిష్కారంకాదు. ‘‘ఈ శరీరం ఎలా ఏర్పడింది? దానిలోగల పరమా-&nbsp;<BR>ణువుల నన్నిటిని, ఈ శరీరరూపంగా కూర్చివుంచేది ఏ శక్తి? చుట్టుప్రక్కల-&nbsp;<BR>వున్న భౌతిక పదార్థాలనుండి, తనకు కావలసిన సామగ్రిని చేకూర్చుకొని, నా&nbsp;<BR>శరీరం ఒకరకంగా, ఇంకో శరీరం ఇంకో రకంగా, ఇలా ఎన్నో రకాల శరీరాలను&nbsp;<BR>కల్పించేది ఏ శక్తి? ఈ అనంత భేదాలకు కారణభూతమైనదేది? కాబట్టి ఆత్మ&nbsp;<BR>అనే శక్తికి భౌతిక పరమాణు సముదాయంతో నిర్మింపబడిన శరీరం, మూల-&nbsp;<BR>మనడం యుక్తియుక్తంకాదు. ‘‘ఈ పరమాణువులెలా ఒకటిగా కూడాయి? ఆ&nbsp;<BR>కూర్చినశక్తి ఎక్కడినుండి వచ్చింది? ఆ పరమాణువుల కలయికకు మరొకశక్తి&nbsp;<BR>కారణం. ఆత్మకు, ఆ పరమాణు పదార్థం కారణం. పదార్థరాశిని ఒకటిగా&nbsp;<BR>కూర్చిన ఆత్మయే ఈ కూడికవల్ల కలిగిందనడం జవాబేకాదు.’’ వివాదాంశాలలో&nbsp;<BR>అన్నిటికో లేక చాలా భాగానికో అన్వయిస్తూ పూర్వ సిద్ధాంతాలకు విరుద్ధం&nbsp;<BR>కాకుండేవాదమే ఆదరింపతగింది. భౌతిక పదార్థాన్ని సంగ్రహించి, శరీరాన్ని&nbsp;<BR>నిర్మించే శక్తే, ఆ శరీరం ద్వారా కనిపిస్తుందనడమే ఎక్కువ సమంజసం. కాబట్టి&nbsp;<BR>శరీరంద్వారా దీపించే చింతాశక్తులు పరమాణు సముదాయ వ్యవస్థాఫలములే&nbsp;<BR>అని, వానికి స్వతంత్రమగు ఉనికియే లేదనీ చెప్పటం అర్థరహితవాదం. అసలు&nbsp;<BR>భౌతికపదార్థాలలోనుండి శక్తి ఉత్పన్నమవడమే అసంభవం. ఇంతేకాదు. భౌతిక&nbsp;<BR>పదార్థ మనేదానికి నిజమగు ఉనికియే లేదనికూడ నిరూపించవచ్చు. ఒక దశలో&nbsp;<BR>ఉన్న శక్తే భౌతికపదార్థం. ఘనత, కఠినత, మొ।। భౌతిక పదార్థ లక్షణాలన్నీ&nbsp;<BR>చలనంవల్ల కలుగుతుందనవచ్చు. ద్రవపదార్థాల్లో అపరిమితమైన ఆవర్తచలనం&nbsp;<BR>ప్రవేశింపజేస్తే, వానికి ఘనపదార్థాలకున్న బలం లభిస్తుంది. తుఫాను సమయంలో&nbsp;<BR>ఏర్పడే వాయుగుండం, ఘనరూపం చెంది, ఘనపదార్థాలను చీల్చడం, విరచడం-&nbsp;<BR>కూడా కద్దు. సాలెపురుగు గూటిలోని దారం ఒకదాన్ని అపారవేగంతో చలింప-</FONT></p>
<hr class="puTa_virupu">
<table><tr><td><a class=puTa_lanke href=puTa1246.html>p1246</a></td><td>p1247</td><td><a class=puTa_lanke href=puTa1248.html>p1248</a></td></tr></table>
</div></body></html>
