<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1721.html>p1721</a></td><td>p1722</td><td><a class=puTa_lanke href=puTa1723.html>p1723</a></td></tr></table>
<p><FONT FACE="SHREE900, SHREE, sans-serif" SIZE="3">జగద్గురువులు</FONT></p>
<p><FONT FACE="SHREE900, SHREE, sans-serif" SIZE="3">117</FONT></p>
<p><FONT FACE="SHREE900, SHREE, sans-serif" SIZE="3">జీవితం ద్వారా నిరూపించాడు. జాతి, కుల, వర్ణ, లింగ భేదాలేవీ పనికిరావు.&nbsp;<BR>టర్కీ సుల్తాను ఆఫ్రికాలోని సంతలో ఒక నీగ్రోను కొని, సంకెళ్లతో అతణ్ణి&nbsp;<BR>టర్కీకి తీసుకొస్తాడు. కాని, మహమ్మదీయుడై, తగిన యోగ్యత, శక్తులు వుండే&nbsp;<BR>పక్షంలో అతడు సుల్తాను కుమార్తెను వివాహమాడవచ్చును. ఈ ధర్మాన్ని&nbsp;<BR>యీ దేశంలో నీగ్రోలు, అమెరికన్‌ ఇండియన్లు చూడబడుతోన్న తీరుతో&nbsp;<BR>పోల్చి చూడండి! హిందువు లేమిచేస్తారో తెలుసా? మీ ప్రచారకులలో ఎవరైనా&nbsp;<BR>సనాతనుడి ఆహారాన్ని స్పృశిస్తే, దాన్ని అతడు పారేస్తాడు. అతిప్రశస్తమైన&nbsp;<BR>తత్త్వసిద్ధాంతాలతోపాటు ఆచరణలోని మా లోపాలను గుర్తించండి; జాతి, రంగు&nbsp;<BR>విభేదాలను పాటించక సమానత్వాన్ని - నిర్దుష్టమైన మానవత్వాన్ని&nbsp;<BR>మన్నించటంలో యితర జాతులకంటె మహమ్మదీయుడి ఆధిక్యతను&nbsp;<BR>గమనించండి.</FONT></p>
<p><FONT FACE="SHREE900, SHREE, sans-serif" SIZE="3">ఇతర ప్రవక్తలు, యింకా గొప్ప ప్రవక్తలు వస్తారా? తప్పక వస్తారు.&nbsp;<BR>ఐతే వారికోసం ఎదురుచూడొద్దు. అంతకంటె మీలో ప్రతి ఒక్కరు క్రైస్తవ&nbsp;<BR>ప్రబోధానికి సంబంధించిన పాత నిబంధన లన్నింటి సంపుటి ఐన కొత్త&nbsp;<BR>నిబంధనకు ప్రవక్త అవటం నా కెక్కువ సమ్మతం. పూర్వ సందేశాలన్నింటిని&nbsp;<BR>గ్రహించండి. వాటిని మీ అనుభూతులతో సమగ్రపరచండి. అప్పుడు మీరు యిత-&nbsp;<BR>రులకు మార్గదర్శకులైన ప్రవక్తలవండి. పూర్వపు ప్రవక్త లొక్కొక్కరూ మహ-&nbsp;<BR>నీయ గుణగరిష్ఠులు; ఒక్కొక్కరు మనకొక మహద్విషయం అందించారు. వారు&nbsp;<BR>మనకు దైవసమానులు. వారిని మనం పూజిద్దాం; మనం వారి సేవకులం; మన-&nbsp;<BR>లను కూడా మనం పూజించుకొందాం. వారు ఈశ్వరుని దూతలు, బిడ్డలు.&nbsp;<BR>మనమూ ఈశ్వరుని దూతలం, బిడ్డలం. వారు పరిపూర్ణత్వాన్ని పొందారు,&nbsp;<BR>మనమూ పొందబోతున్నాం. ఏసుక్రీస్తు పలుకులను స్మరించండి: ‘‘స్వర్గరాజ్యం&nbsp;<BR>చెంతనే వుంది!’’ ఈ క్షణమే మనలో ప్రతి ఒక్కరం యిలా దృఢసంకల్పం&nbsp;<BR>చేసుకొందాం. ‘‘నేను ప్రవక్త నవుతాను. నేను జ్యోతిర్మయుని దూతనౌతాను!&nbsp;<BR>నేను అమృతపుత్రుడ నౌతాను! ఈశ్వర తనూభవుడ నౌతాను! నేను భగవంతుడ&nbsp;<BR>నౌతాను!’’</FONT></p>

<hr class="puTa_virupu">
<table><tr><td><a class=puTa_lanke href=puTa1721.html>p1721</a></td><td>p1722</td><td><a class=puTa_lanke href=puTa1723.html>p1723</a></td></tr></table>
</div></body></html>
