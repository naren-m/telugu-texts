<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa601.html>p601</a></td><td>p602</td><td><a class=puTa_lanke href=puTa603.html>p603</a></td></tr></table>
<p><FONT FACE="SHREE900, SHREE, sans-serif" SIZE="3">హేతుజ్ఞానం : మతం</FONT></p>
<p><FONT FACE="TimesNewRoman, Times, serif" SIZE="2">1 8 7</FONT></p>
<p><FONT FACE="SHREE900, SHREE, sans-serif" SIZE="3">గ్రంథాలలో రచించబడినందువల్ల నమ్మటం, తన వారు చెబుతున్నందువల్ల&nbsp;<BR>నమ్మటం యిక ఎంతమాత్రం తనకు సాధ్యంకాని పని అని అతడు గ్రహించాడు.&nbsp;<BR>అనేకమంది అంగీకారం పొందిన మతాభిప్రాయాలతో ఏకీభవించే వారు చాలా-&nbsp;<BR>మంది వున్నారు. కాని వారు ఆ పని ఆలోచనతో చెయ్యటంలేదని మనకు&nbsp;<BR>తెలుసు. వారి నమ్మడానికి ‘‘ఆలోచించలేకుండటం, ఔదాసీన్యత’’ అని అర్థం&nbsp;<BR>చెప్పవచ్చు. ఈ పోరు యిక ఎంతో కాలం సాగదు. త్వరలోనే మతసౌధాలు&nbsp;<BR>ధూళిలో కూలిపోతాయి.</FONT></p>
<p><FONT FACE="SHREE900, SHREE, sans-serif" SIZE="3">‘‘దీనికి ఉపాయాంతరం ఏదైనా వుందా’’ అనేదే ప్రశ్న; ఇంకా స్పష్టంగా&nbsp;<BR>చెప్పాలంటే, యీ ప్రశ్న స్వరూపం యిలా వుంటుంది. విజ్ఞానశాస్త్రాలు, బాహ్య-&nbsp;<BR>జగత్తును గురించిన జ్ఞానాన్ని పరిశీలించడానికై ప్రయోగించబడే సమీక్షా విధా-&nbsp;<BR>నాలే మతశాస్త్ర విమర్శకై వినియోగాలు కావాలా? ఏ హేతు పరిశీలనవల్ల&nbsp;<BR>కనుగొనబడ్డ విషయాలు ప్రతి విజ్ఞానశాస్త్రాన్ని ఋజువు చెయ్యడానికి సాధన&nbsp;<BR>భూతాలౌతున్నాయో, వాటి సహాయంతోనే మతమూ నిరూపించబడాలా?&nbsp;<BR>అవుననే నా అభిప్రాయం. ఈ పని ఎంత త్వరగా జరిగితే అంత మంచిది. అలాటి&nbsp;<BR>పరిశోధనలవల్ల మతం నశించే పక్షంలో, ఇంతకాలం అది నిష్ప్రయోజనమైన-&nbsp;<BR>దని, అనుచితమైన అంధవిశ్వాసమే అనీ తెలుస్తోంది. కాబట్టి అదెంత త్వరగా&nbsp;<BR>నశిస్తే అంత మంచిది. అది పోవటంకంటే మేలైన పని మరొకటి వుండబోదని&nbsp;<BR>నా నిశ్చితాభిప్రాయం. పనికిమాలినదంతా పోతుందనటం నిస్సందేహం. కాని,&nbsp;<BR>యీ పరిశోధనలవల్ల మతానికి ప్రాణప్రదమైన ప్రధాన విషయాలు తిరుగులేని&nbsp;<BR>సత్యాలుగా నిరూపితాలు కాగలవు. అవి శాస్త్రీయా లవుతాయి - కనీసం ఫిజిక్స్‌,&nbsp;<BR>కెమిస్ట్రీ (పదార్థ విజ్ఞానశాస్త్రం, రసాయనశాస్త్రం) చేసే నిర్ణయా లంతటి&nbsp;<BR>శాస్త్రీయా లవుతాయి. అంతే కాదు. వాటికంటే ఎక్కువ బలం కలిగిన&nbsp;<BR>వవుతాయి. ఎందుకంటే ఫిజిక్స్‌గాని, కెమిస్ట్రీగాని చేసే ప్రతిపాదనలు నిజమని&nbsp;<BR>నిర్ధరించడానికి వాటికి అంతరాత్మయొక్క ఆమోదముద్ర లేదు; మతానికి&nbsp;<BR>అలాటిది వుంది.</FONT></p>
<p><FONT FACE="SHREE900, SHREE, sans-serif" SIZE="3">మతాన్ని హేతు విమర్శకు గురి చెయ్యకూడదనే వారు తమను తామే&nbsp;<BR>ఖండించుకొంటున్నారని నాకు తోస్తోంది. దీనికి ఒక ఉదాహరణ: క్రైస్తవులు&nbsp;<BR>తమ మతమే సత్యమని చెబుతారు. ఎందుకంటే, అది ఒకానొక వ్యక్తికి ప్రక&nbsp;<BR>టితమైనది కాబట్టి. మహమ్మదీయుడూ తన మతాన్ని అదేవిధంగా పలుకుతాడు,&nbsp;<BR>తన మతమే సరైనదంటూ. ఎందుకంటే, అది ఒకానొక వ్యక్తికి ప్రకటిత&nbsp;<BR>మైనది కాబట్టి. అప్పుడు క్రైస్తవుడు మహమ్మదీయుడితో యిట్లా అంటాడు:&nbsp;<BR>‘‘మీ నీతిశాస్త్రంలో కొన్ని భాగాలు సరిగ్గా లేనట్లు తోస్తూంది. ఉదాహరణం:</FONT></p>
<p><FONT FACE="TimesNewRoman, Times, serif" SIZE="2">2vs 1 3</FONT></p>
<hr class="puTa_virupu">
<table><tr><td><a class=puTa_lanke href=puTa601.html>p601</a></td><td>p602</td><td><a class=puTa_lanke href=puTa603.html>p603</a></td></tr></table>
</div></body></html>
