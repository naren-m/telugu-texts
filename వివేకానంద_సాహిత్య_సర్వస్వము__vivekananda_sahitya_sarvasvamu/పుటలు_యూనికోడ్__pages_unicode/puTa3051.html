<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3050.html>p3050</a></td><td>p3051</td><td><a class=puTa_lanke href=puTa3052.html>p3052</a></td></tr></table>

<p><FONT FACE="SHREE900, SHREE, sans-serif" SIZE="3">చరిత్ర చదివి చూడు. ప్రతిదేశంలోను, ఒకానొక కాలంలో ఒక మహాపురుషుడు&nbsp;<BR>కేంద్రరూపంగా నిలిచి వుంటాడు. ఆయన భావాలవల్ల ప్రభావితులై వందల-&nbsp;<BR>మంది ప్రజలు లోకానికి మంచి చేకూర్చారు. మీరంతా బుద్ధిశాలురైన బాలురు&nbsp;<BR>చాలాకాలంనుండి యిక్కడికి వస్తున్నారు. మీరేమి చేశారో చెప్పండి? పరుల&nbsp;<BR>సేవకై ఒక్క జీవితాన్ని అర్పించలేరా? వచ్చే జన్మలో మీరు వేదాంతాన్ని యితర&nbsp;<BR>సిద్ధాంతాలను చదవవచ్చు. ఈ జీవితాన్ని పరులసేవలో వినియోగించండి. మీ&nbsp;<BR>రిక్కడికి రావటం వ్యర్థంకాలేదని అప్పుడు తెలుసుకుంటాను.</FONT></p>
<p><FONT FACE="SHREE900, SHREE, sans-serif" SIZE="3">ఈ మాటలు చెప్పుతూ దీర్ఘాలోచనలో మునిగిపోతూ స్వామీజీ&nbsp;<BR>మౌనంగా కూర్చున్నారు. కొంతసేపైన తర్వాత యింకా యిలా అన్నారు:&nbsp;<BR>‘‘ఎంతో తపస్సు చేసిన తర్వాత, పరమసత్యం యిదీ అని తెలుసుకున్నాను. ప్రతి-&nbsp;<BR>జీవిలోను భగవంతుడున్నాడు - ఎవడు జీవారాధకుడో, వాడే నిజమైన&nbsp;<BR>దైవారాధకుడు.’’ కొంతసేపు ఆగి శిష్యుణ్ణి ఉద్దేశించి స్వామీజీ యిలా అన్నారు.&nbsp;<BR>‘‘నేను ఈ రోజు నీకేది చెప్పానో, దాన్ని నీ హృదయఫలకంలో వ్రాసి వుంచుకో,&nbsp;<BR>మరచిపోకుండా ఉండేట్లు చూచుకో.’’</FONT></p>
<p><FONT FACE="SHREE902, SHREE, sans-serif" SIZE="3">నలభై రెండవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">బేలూరు మఠం ప్రారంభదశలో జీవిత విధానం - బారానగర మఠజీవితాన్ని గూర్చి&nbsp;<BR>వివేకానందస్వామి స్మరించడం - సన్యాసదీక్షయొక్క కఠోరత.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: బేలూరుమఠం.</FONT></p>
<p><FONT FACE="SHREE902-Italic, SHREE, sans-serif" SIZE="3">కాలం: క్రీ.శ. 1902 వ సంవత్సర ప్రారంభం.</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">ఆరోజు శనివారం. సాయంకాలానికి కొంచెం ముందే శిష్యుడు మఠానికి&nbsp;<BR>వచ్చాడు. ఆధ్యాత్మిక సాధనల విషయంలో యిప్పుడు మఠంలో కఠోరవిధానం&nbsp;<BR>అవలంబింపబడుతోంది. బ్రహ్మచారులు, సన్యాసులు అందరూ తెల్లవారటానికి&nbsp;<BR>ముందే లేచి జపధ్యానాలు సాగించటానికి ప్రార్థనామందిరం ప్రవేశించాలని&nbsp;<BR>స్వామీజీ ఒక నియమాన్ని ఏర్పాటు చేశారు. ఆ రోజుల్లో స్వామీజీకి ఎక్కువ&nbsp;<BR>నిద్ర వచ్చేది కాదు. తెల్లవారుఝూమున మూడు గంటలకే లేచేవారు.</FONT></p>
<p><FONT FACE="SHREE900, SHREE, sans-serif" SIZE="3">మఠానికి వచ్చి శిష్యుడు కనుపించగానే స్వామీజీ యిలా అన్నారు: ‘‘ఈ&nbsp;<BR>రోజుల్లో మఠంలో ఆధ్యాత్మిక సాధనలు ఎలా నడుస్తున్నాయో చూచావా?&nbsp;<BR>ప్రతివాళ్లు ఉదయం, సాయంత్రం జపధ్యానాల్లో ఎంతోకాలం గడుపుతున్నారు.&nbsp;<BR>అక్కడ చూడు - ఆ గంట కొత్తగా తేబడింది. నిద్రలేపటానికి ఉపయోగించ&nbsp;<BR>బడుతున్నది. అందరూ తెల్లవారకముందే లేవాలి. శ్రీరామకృష్ణులు యిలా</FONT></p>
<hr class="puTa_virupu">
<table><tr><td><a class=puTa_lanke href=puTa3050.html>p3050</a></td><td>p3051</td><td><a class=puTa_lanke href=puTa3052.html>p3052</a></td></tr></table>
</div></body></html>
