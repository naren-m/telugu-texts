<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa326.html>p326</a></td><td>p327</td><td><a class=puTa_lanke href=puTa328.html>p328</a></td></tr></table>


<p><FONT FACE="SHREE900, SHREE, sans-serif" SIZE="3">జగన్మాతే సర్వమూ.</FONT></p>
<p><FONT FACE="SHREE900, SHREE, sans-serif" SIZE="3">శ్రీరామకృష్ణుడు ఎవరిని గురించికాని ఒక పరుషవాక్కునైనా పలికి ఎరు-&nbsp;<BR>గడు. ప్రతి సంప్రదాయంవారూ ఆతడు తమ సంప్రదాయంవాడే అని తల&nbsp;<BR>పోసేటంతటి చక్కని సహనమూర్తిగా అలరారాడు. ప్రతివ్యక్తిని ఆతడు ప్రేమిం-&nbsp;<BR>చాడు. ఆతడికి సర్వమతాలూ సత్యాలే. ప్రతి మతానికీ ఆతడు చోటిచ్చాడు.&nbsp;<BR>ఆతడు నిరంకుశుడు, కాని అది ప్రేమవిషయంలో, ‘గర్జన విషయంలో’ కాదు.&nbsp;<BR>శాంతమూర్తులు నిర్మిస్తారు, గర్జించేవారో, వ్యాప్తికలిగిస్తారు. ధర్మజ్యోతిని వ్యాపిం-&nbsp;<BR>పచేయ, గర్జించే వర్గంవాడు (సెయింట్‌) ‘పాల్‌’.</FONT></p>
<p><FONT FACE="SHREE900, SHREE, sans-serif" SIZE="3">ఏమైనా సెయింట్‌పాల్‌ యుగం అంతరించింది; నేడు మనం నేటి నవీన&nbsp;<BR>జ్యోతులం కావలసివుంది. తనను తాను చక్కపరచుకోగల వ్యవస్థ మన యుగానికి&nbsp;<BR>అత్యావశ్యకం. అలాటిదాన్ని మనం పొందగలిగామా, అదే లోకానికి చరమ&nbsp;<BR>ధర్మమై వెలుస్తుంది. చక్రం పరివర్తన మొందాలి, అందుకు మనం తోడ్పడాలేకాని,&nbsp;<BR>అడ్డుతగులరాదు. ధార్మిక విజ్ఞాన తరంగాలు లేస్తూ పడుతూంటాయి; వాటిలో&nbsp;<BR>మహోత్తుంగ తరంగాగ్రాన్ని ‘యుగప్రవక్త’ అధిష్ఠించి వుంటాడు. విధ్వంసకం&nbsp;<BR>కాక, నిర్మాణశీలమైన నవయుగధర్మాన్ని బోధించటానికై రామ&nbsp;<BR>కృష్ణుడు ఆవిర్భవించాడు. సంగతులను తెలుసుకోటానికై ఆతడు మళ్లా&nbsp;<BR>ప్రకృతిని ఆశ్రయించాల్సివచ్చింది. ఆతడు శాస్త్రీయమైన మతధర్మాన్ని సాధిం-&nbsp;<BR>చాడు; ‘‘నమ్ము’’ అనికాక, ‘‘చూడు; నేను చూస్తున్నాను. నువ్వూ చూడ&nbsp;<BR>గలవు’’ అని ఆ ధర్మం వక్కాణిస్తుంది. ఆ సాధనాన్నే వినియోగించు, నీకూ&nbsp;<BR>ఆ దర్శనమే లభిస్తుంది. ప్రతివ్యక్తికీ భగవత్ప్రాప్తి కలుగుతుంది, సామరస్యం&nbsp;<BR>అందరికి అందుబాటులో వుంది. ‘హిందూధర్మసారమే’ శ్రీరామకృష్ణుడి&nbsp;<BR>బోధలు. అవి ఆయనకు ప్రత్యేకాలు కావు. ప్రత్యేకాలని ఆయన చెప్పుకోనూ-&nbsp;<BR>లేదు; పేరుప్రతిష్ఠలను ఆతడు తృణీకరించాడు.</FONT></p>
<p><FONT FACE="SHREE900, SHREE, sans-serif" SIZE="3">ఆతడు తత్త్వోపదేశాన్ని యించుమించు నలభై ఏళ్ల వయస్సులో ఆరంభిం-&nbsp;<BR>చాడు. తన బోధలను కోరేవారు తన వద్దకు వచ్చేవరకు ఆతడు వేచివున్నాడు.&nbsp;<BR>హైందవుల ఆచారం ప్రకారం తల్లిదండ్రులు ఆతడికి యవ్వనం తొలినాళ్లలో&nbsp;<BR>ఐదేళ్ల బాలికనిచ్చి వివాహం చేశారు. ఆ బాలిక దూరగ్రామంలో పుట్టింట వుండి-&nbsp;<BR>పోయింది. యువకుడైన తన భర్త అనుభవిస్తూన్న భగవత్తృష్ణ అనే అలజడి&nbsp;<BR>గురించి ఆమెకు తెలియదు. ఆమెకు యుక్తవయస్సు వచ్చేసరికే ఆతడు తన&nbsp;<BR>సాధననిష్ఠలో నిమగ్నుడైవున్నాడు. కాలినడకన ఆమె తన పుట్టింటనుంచి బయ-&nbsp;<BR>లుదేరి దక్షిణేశ్వరంలో తన భర్త నివసిస్తూన్న కాళీ ఆలయానికి వచ్చిచేరింది;&nbsp;<BR>చూడగానే ఆయన పరిస్థితి ఆమె గుర్తించింది. ఎందుకంటె స్వయంగా ఆమె-</FONT></p>
<hr class="puTa_virupu">
<table><tr><td><a class=puTa_lanke href=puTa326.html>p326</a></td><td>p327</td><td><a class=puTa_lanke href=puTa328.html>p328</a></td></tr></table>
</div></body></html>
