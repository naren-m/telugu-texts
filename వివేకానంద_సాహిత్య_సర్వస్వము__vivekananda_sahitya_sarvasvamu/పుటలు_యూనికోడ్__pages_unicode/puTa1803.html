<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1802.html>p1802</a></td><td>p1803</td><td><a class=puTa_lanke href=puTa1804.html>p1804</a></td></tr></table>
<p><FONT FACE="SHREE900, SHREE, sans-serif" SIZE="3">198 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">గ్రంథమైన ‘రాజతరంగిణి’లో శక్తివంతమైన దరద్‌ ప్రభుత్వ ఆధిపత్యం అనేక-&nbsp;<BR>మార్లు సూచించబడింది. హిందూదేశ వాయవ్య ప్రాంతాల్లో ప్రాచీన హూణ-&nbsp;<BR>జాతి చాలకాలం ప్రాభవం నెరపింది. థిబెట్‌వారు ప్రస్తుతం హూణులనే పేరు&nbsp;<BR>ధరించారు. కాని యీ హూణశబ్దం ‘హియూన్‌’ శబ్దంగా తోస్తుంది. మనువు&nbsp;<BR>పేర్కొన్న ‘హూణులు’ యిప్పటి థిబెట్‌వారు కాదు. కాని యీ ఆధునిక థిబెట్‌&nbsp;<BR>జాతీయులు ప్రాచీనకాల ఆర్యహూణుల, మధ్య ఆసియా నుండి థిబెట్‌కొచ్చిన&nbsp;<BR>యితర మొగల్‌ జాతుల కలయికతో ఏర్పడ్డవారని అనుకోవటానికి అవకాశం&nbsp;<BR>వుంది. ఇప్పటికీ ఆర్య జాతివారి మాదిరి ముఖాలు, కళ్లు వున్నవారు థిబెట్‌లో&nbsp;<BR>కొన్ని ప్రాంతాల్లో వున్నారని రష్యన్‌ బాటసారి ప్రియేవలస్కీ, ఫ్రెంచ్‌ బాటసారి&nbsp;<BR>డుక్‌ డార్లియాన్‌ వ్రాశారు. గ్రీసు దేశస్థులకు యవనులని పేరు ఏర్పడ్డది. ఈ&nbsp;<BR>పేరు మూలాన్ని గూర్చి ఎంతో చర్చ జరిగింది. ఐయోనియాలో వుండిన గ్రీసు-&nbsp;<BR>జాతి వారిని సూచించటానికి యీ యవనశబ్దం మొదట వాడబడిందని, కాబట్టి&nbsp;<BR>అశోకచక్రవర్తి పాళీ శాసనాలలో గ్రీసువారు ‘యోనులు’ అని పేర్కోబడ్డారని,&nbsp;<BR>అనంతకాలంలో యీ యోనశబ్దంలో నుండి సంస్కృత యవన శబ్దం ఉత్పత్తి&nbsp;<BR>అయిందని కొందరి అభిప్రాయం. ప్రాచీన భారతదేశ చరిత్ర సమీక్షకులు&nbsp;<BR>కొందరు యీ యవనశబ్దం గ్రీకుల పేరేకాదు అంటారు. కాని యీ అభిప్రా-&nbsp;<BR>యాలన్నీ తప్పే. ‘యవన’ అనేదే మూలశబ్దం. హిందువులే కాక, ప్రాచీన ఐగుప్తు&nbsp;<BR>దేశస్థులు, బాబిలోనియా దేశస్థులు గ్రీసువారిని యవన పేరుతోనే పేర్కోటం&nbsp;<BR>యీ భావానికి ఆధారం. పహ్లావ శబ్దం పహ్లావీ భాష మాట్లాడుతూండిన ప్రాచీన&nbsp;<BR>పారశీకుల నామం. ఖశ శబ్దం పర్వతప్రాంతాల్లో, హిమాలయాల్లో నివసించే&nbsp;<BR>అసంపూర్ణ నాగరికజాతుల పేరై వుంది. ఆ శబ్దం ఆ అర్థంలో నేటికీ వాడుకలో&nbsp;<BR>వుంది. ఆ అర్థంలో నేటి యూరోపియన్లు ఖశ జాతివారి సంతతికి చెందినవారు.&nbsp;<BR>అంటే ప్రాచీనకాలంలో అనాగరికులై వుండిన ఆర్య జాతులన్నీ ఖశ జాతికి&nbsp;<BR>చెందినవే.</FONT></p>
<p><FONT FACE="SHREE900, SHREE, sans-serif" SIZE="3">ఆర్యుల శరీరచ్ఛాయలు కాస్త ఎరుపు కలిసిన తెల్లనివనీ, వారి వెంట్రుకలు&nbsp;<BR>నల్లనివిగాగాని, ఎర్రనివిగా గాని వుండేవనీ, ముక్కులు చిన్నవనీ, కళ్లు తీర్చిది-&nbsp;<BR>ద్దినట్లు చక్కనివనీ ఆధునిక శాస్త్రజ్ఞుల అభిప్రాయం. కపాల ఆకృతి కేశవవర్ణా-&nbsp;<BR>న్నిబట్టి కొంత మారుతుందట. శరీరచ్ఛాయ నల్లగా వుండటం పరిశుద్ధమైన&nbsp;<BR>(అమిశ్రిత) ఆర్య రక్తం నల్లని జాతులలో కలవటంచేత కలిగిన మార్పట.&nbsp;<BR>హిమాలయ సరిహద్దులకు పడమట యిప్పటికీ అమిశ్రితార్యరక్తం వున్న కొన్ని&nbsp;<BR>జాతులు వున్నాయనీ, తక్కినవారంతా మిశ్రమ రక్తం గలవారనీ, కాకపోతే వారు&nbsp;<BR>నల్లగా వుండటానికి కారణం లేదనీ వారి అభిప్రాయం. కాని యీ యూరోపి-</FONT></p>
<hr class="puTa_virupu">
<table><tr><td><a class=puTa_lanke href=puTa1802.html>p1802</a></td><td>p1803</td><td><a class=puTa_lanke href=puTa1804.html>p1804</a></td></tr></table>
</div></body></html>
