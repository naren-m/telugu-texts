<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1373.html>p1373</a></td><td>p1374</td><td><a class=puTa_lanke href=puTa1375.html>p1375</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వతత్త్వ దర్పణం</FONT></p>
<p><FONT FACE="SHREE900, SHREE, sans-serif" SIZE="3">145</FONT></p>
<p><FONT FACE="SHREE900, SHREE, sans-serif" SIZE="3">హృదయానికి సన్నిహితంగాని, ప్రియంగాని కాజాలదు. ఎన్ని వేలసారులో,&nbsp;<BR>ఎన్నెన్ని దేశాల్లోనో, ఈ సమస్య వెలువడుతూ వచ్చింది. ఋషులు, రాజులు,&nbsp;<BR>ధనికులు, దరిద్రులు, పుణ్యాత్ములు, పాపాత్ములు, వీరు, వారనడమెందుకు?&nbsp;<BR>ప్రతి పురుషుడు, ప్రతి స్త్రీ, పదే పదే పదే ఈ ప్రశ్నను అడుగుతూ ఉన్నారు.&nbsp;<BR>‘‘క్షణభంగురమైన ఈ నర జీవితంలో, శాశ్వతమై నిలిచేది ఏదీ లేదా? ఈ శరీరం&nbsp;<BR>మృతినొందే సమయాన మరణించనిదేదీ వుండదా? ఈ శరీరం కూలి, మట్టిలో&nbsp;<BR>కలిసేటప్పుడు సజీవమై మిగిలివుండేది ఏమీ లేదా? ఈ దేహాన్ని దహించి భస్మం&nbsp;<BR>చేసే అగ్నినుండి తప్పించుకొని, బ్రతికి ఉండేది ఏమైనా వుందా? ఉంటే దాని&nbsp;<BR>గతి ఏమి? అదెక్కడికి పోతుంది? మొదట అది దేన్నుండి వచ్చింది?’’&nbsp;<BR>ఇట్టి ప్రశ్నలు అనేక పర్యాయాలు అడుగబడుతూ వచ్చాయి. ఈ సృష్టి నిలిచి&nbsp;<BR>ఉండేంతకాలం, జిజ్ఞాస చేయడానికి నరుని మెదడు ఉన్నంతకాలం ఈ విచారణ&nbsp;<BR>సాగుతూనే ఉంటుంది. అయినా సమాధానం ఏమీ రావడం లేదనరాదు. ప్రతి&nbsp;<BR>పర్యాయం సమాధానం వస్తూనే ఉంది. కాలం గడిచినకొద్దీ ఈ సమాధానాలకు&nbsp;<BR>బలం చేకూరుతూ ఉంటుంది. వేల సంవత్సరాలకు పూర్వమే ఈ ప్రశ్నకు&nbsp;<BR>ఒకేసారిగా సమాధానం చెప్పబడింది. ఇంకా, కాలం గడిచేకొద్దీ, అదే సమాధానం&nbsp;<BR>తిరిగి తిరిగి చెప్పబడుతూనే ఉంది. కొత్త కొత్త సాదృశ్యాలు చూపబడుతూనే&nbsp;<BR>ఉన్నాయి. మన బుద్ధికెప్పటి కప్పుడు నచ్చేలా, యీ విషయం విశదీకరింప&nbsp;<BR>బడుతూనే ఉంది. కాబట్టి మనమిప్పుడు చేయవలసిందేమంటే, ఆ సమాధా-&nbsp;<BR>నాన్ని మళ్లీ జ్ఞప్తికి తెచ్చుకోవడమే. సర్వశక్తిమంతములైన ఈ విషయాలను&nbsp;<BR>గురించి నూతన విజ్ఞానాన్ని కలిగించగలనని నేను నటించడం లేదు. ప్రాచీనులు&nbsp;<BR>కనుగొన్న సత్యాన్నే, ఈ కాలంవారి భాషలో మీ ఎదుట ఉంచుతాను. పూర్వీకుల&nbsp;<BR>భావాలను, నవీనుల భాషలో అనువదిస్తాను. తత్త్వవేత్తల భావాలను, సామాన్య&nbsp;<BR>ప్రజల మాటలలో చెబుతాను. దేవతల భావాలను, మానవ వచనాలతో మళ్ళీ&nbsp;<BR>చెబుతాను. నరునికి తెలియడానికై భగవంతుని భావాలను సామాన్య జనుల&nbsp;<BR>వాడుక పదాలలో చెబుతాను. ఈ భావాలు ఎక్కణ్ణుంచి వచ్చాయో, ఆ దివ్యాంశ&nbsp;<BR>ప్రతి మనిషిలోనూ వుంది. కాబట్టి ప్రతి వారూ దీన్ని గ్రహింపగలరు.</FONT></p>
<p><FONT FACE="SHREE900, SHREE, sans-serif" SIZE="3">నేను మీవైపు చూస్తున్నాను. దీనికెన్ని విషయాలు అవసరమో చూడండి.&nbsp;<BR>ముందుగా కళ్లుండాలి. తక్కిన అవయవాలలో నా కే కొరతా లేకున్నా, నా కీ&nbsp;<BR>కళ్లు లేకుంటే నేను మిమ్మల్ని చూడజాలను. రెండవది నయనేంద్రియా&nbsp;<BR>లుండాలి. పైకి కన్పించే ఈ కళ్ళే నయనేంద్రియాలు కావు. అవి చూడటానికి&nbsp;<BR>అనుకూలించే ఉపకరణాలు మాత్రమే. వాని వెనుక నిజమైన ఇంద్రియా&nbsp;<BR>లుంటాయి. అవి మేధస్సున ఒక కేంద్రంలో ఉంటాయి. ఆ కేంద్రం చెడిపోతే</FONT></p>
<hr class="puTa_virupu">
<table><tr><td><a class=puTa_lanke href=puTa1373.html>p1373</a></td><td>p1374</td><td><a class=puTa_lanke href=puTa1375.html>p1375</a></td></tr></table>
</div></body></html>
