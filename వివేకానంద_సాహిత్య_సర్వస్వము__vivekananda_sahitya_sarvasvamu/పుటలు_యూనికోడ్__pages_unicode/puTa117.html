<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa116.html>p116</a></td><td>p117</td><td><a class=puTa_lanke href=puTa118.html>p118</a></td></tr></table>


<p><FONT FACE="SHREE900, SHREE, sans-serif" SIZE="3">ఇక యీ విషయంగా అద్వైతసిద్ధాంత మహాప్రవక్త ఏం చెబుతాడో&nbsp;<BR>గ్రహించటానికి ప్రయత్నిద్దాం. ద్వైతమతస్థుడి ఆశయాలన్నిటిని అద్వైతమతం&nbsp;<BR>యథారూపంలో సమర్థిస్తూనే మానవ దివ్యత్వ పరమావధికి అనుగుణంగా సమ-&nbsp;<BR>స్యకు తన పరిష్కారాన్ని ఎలా ప్రతిపాదిస్తూందో చూద్దాం. ముక్తి నొందాకకూడ&nbsp;<BR>తమ ప్రత్యేక మానసాన్ని తమ వ్యక్తిత్వాన్ని నిలిపివుంచుకోవాలని ఆశించేవారు&nbsp;<BR>తమ ఆశయాలను ఏడేర్చుకోటానికి సగుణబ్రహ్మ ప్రసాదాన్ని పొందటానికి&nbsp;<BR>అద్వైత మతంలో ఎంతైనా అవకాశం వుంది. వీరిని గూర్చే భాగవత పురాణంలో&nbsp;<BR>యిలా చెప్పబడింది: ‘‘ఆత్మారామాశ్చ మునయో నిర్గ్రంథా అప్యురుక్రమే।&nbsp;<BR>కుర్వంత్యహైతుకీమ్‌ భక్తిమిత్థం భూతగుణో హరిః।। -</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> ఆత్మారాములూ,&nbsp;<BR>భవబంధ విముక్తులూ, నిరపేక్షులూ ఐన మునులు అవ్యాజంగా హరిభజన&nbsp;<BR>చేస్తూంటారు; హరి యిలాటి అనంతకల్యాణ గుణాన్వితుడు.’’ ఈ కల్పంలో&nbsp;<BR>ప్రకృతిలో లయమొంది, పరిపూర్ణత నొందాక తరువాతి కల్పంలో లోకపాలకులై&nbsp;<BR>వెలువడుతారని సాంఖ్యులచేత చెప్పబడేవారూ వీరే. కాని వీరిలో ఎవ్వరూ&nbsp;<BR>ఈశ్వరుడితో సమానులు కారు. ఎక్కడ సృష్ట్యాదికాలు లేవో, ఎక్కడ జ్ఞాతృజ్ఞా-&nbsp;<BR>నజ్ఞేయాలు లేవో, ఎక్కడ నువ్వు నేను వాడు అది అనే వ్యత్యాసాలు లేవో, ఎక్కడ&nbsp;<BR>కర్తృత్వ భోక్తృత్వాదికాలు కానరావో, అక్కడ ఎవడు ఎవరిని చూస్తాడు?</FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3"> అలా-&nbsp;<BR>టివారు సర్వాతీతులై అవాఙ్మానసగోచరమైన తావుకు</FONT><FONT FACE="SHREE900, SHREE, sans-serif" SIZE="2"><sup>3</sup></FONT><FONT FACE="SHREE900, SHREE, sans-serif" SIZE="3"> శ్రుతులు, ‘‘అథాత ఆదే-&nbsp;<BR>శోనేతి నేతి’’ - ‘‘ఇది కాదు, ఇది కాదు,’’</FONT><FONT FACE="SHREE900, SHREE, sans-serif" SIZE="2"><sup>4</sup></FONT><FONT FACE="SHREE900, SHREE, sans-serif" SIZE="3"> అని (దేన్నిగూర్చి) వక్కాణిస్తుందో&nbsp;<BR>ఆ తావుకు ఏగుతారు; కాని యీ మహోన్నతస్థితిని పొందజాలనివారికి, లేక&nbsp;<BR>పొందనివారికి ఏకం, అవ్యాకృతం ఐన బ్రహ్మంయొక్క సాక్షాత్కారం జీవజగదీ-</FONT></p>
<p><FONT FACE="SHREE900, SHREE, sans-serif" SIZE="2"><sup>1. </sup></FONT><FONT FACE="SHREE900, SHREE, sans-serif" SIZE="3">p</FONT><FONT FACE="SHREE900, SHREE, sans-serif" SIZE="3">బాగవతం (1-7-10). దీనికి పోతన ఆంధ్రీకరణం:&nbsp;<BR>క. ‘‘ధీరులు నిరపేక్షులు నా</FONT></p>
<p><FONT FACE="SHREE900, SHREE, sans-serif" SIZE="3">త్మారాములు నైనమునులు హరిభజనము ని&nbsp;<BR>ష్కారణమ చేయుచుందురు.</FONT></p>
<p><FONT FACE="SHREE900, SHREE, sans-serif" SIZE="3">నారాయణుఁ డట్టి వాఁడ నవ్యచరిత్రా.’’</FONT></p>
<p><FONT FACE="SHREE900-Italic, SHREE, sans-serif" SIZE="3">-ఆంధ్ర భాగవతం (1-138)</FONT></p>
<p><FONT FACE="SHREE900, SHREE, sans-serif" SIZE="2">2. </FONT><FONT FACE="SHREE900, SHREE, sans-serif" SIZE="3">‘‘యత్ర త్వస్య సర్మమాత్మై వాభూత్‌ తత్కేన కం పశ్యేత్‌’’ (బృహదారణ్యక.&nbsp;<BR>4-5-15). ఇదే వాక్యం దాన్లో 2-4-14 లోను వుంది. కాని అందు, ‘‘యత్రవా అస్య సర్వ-&nbsp;<BR>మాత్మైవాభూత్తత్కేన కం జిఘ్రేత్తత్కేన కంపశ్యేత్‌’’ - ఇలావుంది.</FONT></p>
<p><FONT FACE="SHREE900, SHREE, sans-serif" SIZE="2">3. </FONT><FONT FACE="SHREE900, SHREE, sans-serif" SIZE="3">‘‘యతో వాచో నివర్తన్తే అప్రాప్యమనసా సహ.’’ (తైత్తిరీయ) ఇదే వాక్యం 2-4-1&nbsp;<BR>లోను వుంది; కాని అది మనోమయాత్మ విషయం.</FONT></p>
<p><FONT FACE="SHREE900, SHREE, sans-serif" SIZE="2">4. </FONT><FONT FACE="SHREE900, SHREE, sans-serif" SIZE="3">బృహదారణ్యక (2-3-6); ‘‘సఏష నేతి నేత్యాత్మా’’ (4-6-15)</FONT></p>
<hr class="puTa_virupu">
<table><tr><td><a class=puTa_lanke href=puTa116.html>p116</a></td><td>p117</td><td><a class=puTa_lanke href=puTa118.html>p118</a></td></tr></table>
</div></body></html>
