<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa196.html>p196</a></td><td>p197</td><td><a class=puTa_lanke href=puTa198.html>p198</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">ఈ విధంగా బతు కీడ్చటంకంటె చావడం ఉత్తమం. ఈ పుడమికి బానిసలమైన,&nbsp;<BR>ఇంద్రియాలకు దాసులమైన మనం యీ నికృష్టస్థితినుంచి లేద్దాం; ఇంద్రియ-&nbsp;<BR>సుఖం కాంక్షించే యీ జీవితంకంటె ఉదాత్తమైంది వుంది. అఖండ అనంత&nbsp;<BR>పరమాత్మ తన కళ్లకు, తన ముక్కుకు, తన చెవులకు బానిసవడానికి జన్మించా&nbsp;<BR>డని మీ రూహిస్తారా? సర్వాన్ని చేయగల ఆత్మవుంది. అనంత, అఖండ, సర్వ-&nbsp;<BR>జ్ఞాత్మ వుంది; ప్రతి శృంఖలాన్ని ఛేదించండి. ఈ ఆత్మ మనమే అని గుర్తిం&nbsp;<BR>చండి; ప్రేమద్వారా మనకు ఆ శక్తి లభిస్తుంది. ఇది మనం గుర్తుంచుకోవలసిన&nbsp;<BR>సర్వోత్తమాదర్శం. ఈ ఆదర్శసిద్ధి ఒక్కరోజులో పొందలేం. ఇది మన చేతుల్లోనే&nbsp;<BR>వుందని కల్పన చేసుకోవచ్చు; కాని యిదొక కల్పన మాత్రమే! ఈ లక్ష్యం మన-&nbsp;<BR>కెంతో సుదూరం. మనిషి ఎక్కడ నిలిచివున్నాడో పరిశీలించి, అతడు అగ్రేసరు&nbsp;<BR>డవటానికి తోడ్పడాలి. మనిషి జడవాదంలో నిలిచివున్నాడు. మీరు, నేను జడ-&nbsp;<BR>వాదులమే. ఈశ్వరుని గురించి, ఆత్మను గురించి, పరమాత్మను గురించి మనం&nbsp;<BR>ఎక్కువగా మాట్లాడుతూంటాం. ఇది మంచిదే కావచ్చు. ఈ రీతిగా ప్రసం&nbsp;<BR>గించటం మన సమాజంలో ఒక ఆచారమైంది. చిలుకపలుకుల నన్నిటినీ&nbsp;<BR>నేర్చుకొన్నాం; వీటినే మాటిమాటికి ఉచ్చరిస్తాం. మనం ఎందులో నిలిచామో&nbsp;<BR>తెలుసుకొని, జడవాదులమై వున్నట్లు గుర్తుంచుకొని, జడంయొక్క చేయూతను&nbsp;<BR>పొంది, యథార్థమైన ఆధ్యాత్మికవాదుల మయ్యేవరకు మెల్లగా సాగి, మనమే ఆత్మ&nbsp;<BR>అనే అనుభూతిని పొంది, ఆత్మను అవగాహన చేసుకొని, అనంతమైందని&nbsp;<BR>భావించే ఈ ప్రపంచం అంతరంగ ప్రపంచపు బాహ్యాకరణం మాత్రమే అని&nbsp;<BR>గుర్తిద్దాం గాక!</FONT></p>
<p><FONT FACE="SHREE900, SHREE, sans-serif" SIZE="3">మన దృష్టిని ఆకర్షించవలసిన విశేషం యింకొకటుంది. బైబిల్లో ‘‘గిరిమీది&nbsp;<BR>ధర్మోపదేశం’’లో మీ రీ వాక్కులను చదివివుంటారు: ‘‘అడుగు, నీ కది యివ్వ-&nbsp;<BR>బడుతుంది; వెతుకు, నువ్వు దాన్ని కనుగొంటావు; తట్టు, నీకోసం తెరవబడు-&nbsp;<BR>తుంది.’’ చిక్కేమిటంటే, వెతికేవా రెవరు? కావలసింది ఎవరికి? ఈశ్వరుణ్ణి&nbsp;<BR>గురించి తెలుసని మనమందరం చెబుతూంటాం. భగవంతుడు లేడని రుజువు&nbsp;<BR>చేయటానికి ఒకడు పుస్తకం రాస్తాడు. అత డున్నాడని రూఢిచేయటానికి వేరొ-&nbsp;<BR>కడు వేరొక పుస్తకం రాస్తాడు. దేవుడున్నాడని రూఢిచేయటం తన ఆజన్మ కర్త-&nbsp;<BR>వ్యమని ఒక వ్యక్తి తలుస్తాడు. వేరొకడి బుద్ధి ప్రతికూలంగా వుంటుంది. దేవుడు&nbsp;<BR>లేడని మానవుడికి బోధించటానికి అతడు పలుచోట్ల సంచరిస్తాడు. భగవంతు&nbsp;<BR>డున్నాడనిగాని, లేడనిగాని రూఢిచేయటానికి ఒక పుస్తకాన్ని రాయటంవల్ల కలిగే&nbsp;<BR>ప్రయోజనమేమిటి? ‘‘భగవంతుడు వుంటే ఏం? లేకుంటే ఏం?’’ - చాలమంది&nbsp;<BR>యీ ప్రశ్నలమీద దృష్టిసారింపరు. మనుషుల్లో చాలమంది యంత్రాల్లా పనిచే-</FONT></p>
<hr class="puTa_virupu">
<table><tr><td><a class=puTa_lanke href=puTa196.html>p196</a></td><td>p197</td><td><a class=puTa_lanke href=puTa198.html>p198</a></td></tr></table>
</div></body></html>
