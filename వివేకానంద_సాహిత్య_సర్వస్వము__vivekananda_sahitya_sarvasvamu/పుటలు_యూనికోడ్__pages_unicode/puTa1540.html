<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1539.html>p1539</a></td><td>p1540</td><td><a class=puTa_lanke href=puTa1541.html>p1541</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - ప్రథమ భాగం</FONT></p>
<p><FONT FACE="SHREE900, SHREE, sans-serif" SIZE="3">311</FONT></p>
<p><FONT FACE="SHREE900, SHREE, sans-serif" SIZE="3">‘‘మనం సామాన్యంగా అనుభవించే, కార్యావేశాన్ని పోలిన తీవ్రవాంఛలేనిదే&nbsp;<BR>ఏ పనినైనా చేయడమెలా?’’ అని నన్ను చాలామంది అడుగుతూ వుంటారు.&nbsp;<BR>చాలాకాలం కిందట నేనుకూడ అట్లే అనుకున్నాను. కాని పెద్దవాడనయ్యేకొద్దీ,&nbsp;<BR>అనుభవం చేకూరినకొద్దీ, దానిలో సత్యం లేదని తెలుసుకున్నాను. ఆవేశం ఎంత&nbsp;<BR>ఎక్కువైతే అంత ఉత్కృష్టమైన కర్మను చేయగలుగుతాం. ఎంత శాంతి అలవడితే&nbsp;<BR>అంత శ్రేయస్సు; అంత ఎక్కువ పనిని మనం చేయగలుగుతాం. మన చిత్త&nbsp;<BR>వృత్తులను విచ్చలవిడిగా వదలినకొద్దీ, మనస్తత్వం వృధా అవుతూ వుంటుంది.&nbsp;<BR>మన నాడులు చిందరవందర లవుతూంటాయి. మనస్సు కలతపడుతూం-&nbsp;<BR>టుంది. మనం సాధించగల కార్యం స్వల్పమైపోతూంటుంది. కార్యరూపంలో,&nbsp;<BR>ప్రకాశానికి రాదగ్గశక్తి, వ్యర్థమైన మానసోద్రేక రూపంలో వ్యయమైపోతుంది.&nbsp;<BR>మనస్సు శాంతితో కూడినప్పుడే, మన శక్తి అంతా, ఉత్తమ కార్యసాధనలో విని-&nbsp;<BR>యోగపడగలదు. ఈ ప్రపంచంలో ప్రభవించిన ఘనతర కార్యశీలుర జీవితాలను&nbsp;<BR>పరికించి చూస్తే వారంతా అద్భుత శాంతిమంతులని గ్రహించగలం. ఏమైనాకానీ,&nbsp;<BR>వారు చలించలేదు. కాబట్టే కోపం కలవాడు ఎంతో పని చేయలేడు. ఏమి చేసినా&nbsp;<BR>కోపమొందనివాడు ఎంతో సాధించగలడు. కోపానికికానీ, ద్వేషానికిగానీ, మరే&nbsp;<BR>భావోద్రేకానికికానీ లోబడేవాడు పని చేయజాలడు; తల పగులకొట్టుకొన్నా,&nbsp;<BR>కొంచెంకూడ ప్రయోజనకరమైన పని చేయజాలడు. శాంతి క్షాంతులు, శమ-&nbsp;<BR>దమాదులుగల బుద్ధి మహత్కార్యాలను సాధించగలదు.</FONT></p>
<p><FONT FACE="SHREE900, SHREE, sans-serif" SIZE="3">వేదాంతం ఒక ఆదర్శాన్ని ఉద్బోధిస్తోంది. ఆదర్శం ఎప్పుడూ ప్రస్తుత&nbsp;<BR>స్థితికి ఎంతో అతీతమై వెలుగుతూ వుంటుందని మనకు తెలుసు. అంటే మనం&nbsp;<BR>సాధించగల్గిన దానికిది మించి వుంటుంది. మనిషి స్వభావంలో రెండు పోకడ-&nbsp;<BR>లున్నాయి. ఒకటి ఆదర్శాన్ని క్రిందకి లాగి, జీవితంతో సామరస్యాన్ని కలిగించే&nbsp;<BR>ప్రయత్నం చేస్తుంది; రెండోది జీవితాన్ని, ఆదర్శం చేరేలా ఉద్ధరించ ప్రయత్ని-&nbsp;<BR>స్తుంది. దీన్ని గ్రహించటం చాల గొప్పసంగతి. ఎందుకంటే ఈ మొదటిదే&nbsp;<BR>సామాన్యంగా మన జీవితాలను లోబరచుకొన జూస్తుంటుంది. ఏదో ఒక పనిని&nbsp;<BR>మాత్రమే చేయగలనని నా అభిప్రాయమని అనుకోండి. అందులో చాలాభాగం&nbsp;<BR>చెడ్డది కావచ్చు; కోపం, లోభం, మోహం మొదలైన చిత్తవృత్తులే ప్రేరేపించేవై&nbsp;<BR>వుండొచ్చు. అప్పుడు ఎవరైనా నాకొక ఆదర్శాన్ని బోధించాలనుకొని, ముందుగా&nbsp;<BR>‘‘స్వార్థం, భోగం విడిచిపెట్టమని’’ చెబితే, నాకది సాధ్యంకాదనిపిస్తుంది. కాని&nbsp;<BR>అతడు నా స్వార్థానికి భంగంలేని ఆదర్శాన్ని చూపగలిగితే, సంతోషించి తక్షణం&nbsp;<BR>ముందుకు దూకుతాను. అది నా కనుకూలమైన ఆదర్శం! ‘‘శిష్టత్వం’’ అనే&nbsp;<BR>పదంలాగానే ‘‘సాధనీయం’’ అనే పదంకూడ పలురీతుల అర్థాల్లో కనిపిస్తుంది.</FONT></p>
<hr class="puTa_virupu">
<table><tr><td><a class=puTa_lanke href=puTa1539.html>p1539</a></td><td>p1540</td><td><a class=puTa_lanke href=puTa1541.html>p1541</a></td></tr></table>
</div></body></html>
