<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2857.html>p2857</a></td><td>p2858</td><td><a class=puTa_lanke href=puTa2859.html>p2859</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">29</FONT></p>
<p><FONT FACE="SHREE900, SHREE, sans-serif" SIZE="3">పోలేదు. ఈ శరీరంలో పరిమితమై వున్న ఈ అల్పమైన ‘నేను’ అంతటా&nbsp;<BR>విస్తరించి, సర్వ వ్యాపకమైన ‘నేను’గా లేదా ‘ఆత్మ’గా అనుభవంలోకి వస్తున్నది.&nbsp;<BR>యథార్థమైన ‘నేను’ లేదా ఆత్మకు ఈ మనస్సనేది ఉన్నా లేక నశించినా&nbsp;<BR>ఏమౌతుంది? నేను చెప్పింది కాలక్రమేణా నీకే అనుభవంలోకి వస్తుంది.&nbsp;<BR>‘‘కాలే నాత్మని విందతి’’ సకాలంలో తనలోనే ఈ బ్రహ్మజ్ఞానం అనుభవంలోకి&nbsp;<BR>వస్తున్నది. శ్రవణం (వినటంవల్ల) మననం (విన్నదాన్ని మరలా నెమరు వేసు-&nbsp;<BR>కోవటంవల్ల) ద్వారా సకాలంలోనే నీకు యిది తెలుస్తుంది. అప్పుడు నీవు&nbsp;<BR>బుద్ధికి అతీతుడవౌతావు. ఇటువంటి ప్రశ్నల కప్పుడు తావే వుండదు.</FONT></p>
<p><FONT FACE="SHREE900, SHREE, sans-serif" SIZE="3">ఇదంతా విని శిష్యుడు తన ఆసనంపై మౌనంగా కూర్చున్నాడు. స్వామీజీ&nbsp;<BR>నెమ్మదిగా పొగ పీలుస్తూ, సంభాషణ సాగించారు. ‘‘ఈ చిన్న విషయాన్ని&nbsp;<BR>వివరించడానికి ఎన్ని శాస్త్రాలు వ్రాయబడ్డాయి! అయినా ప్రజలు దీన్ని&nbsp;<BR>తెలిసికోలేక పోతున్నారు. కామినీ కాంచనాలు యిచ్చేటటువంటి క్షణభంగుర-&nbsp;<BR>మైన వ్యామోహాలలో చిక్కి, దుర్లభమైన మానుషజన్మను ఎంతమంది వ్యర్థ&nbsp;<BR>పరుచుకుంటున్నారు! మహామాయా ప్రభావం మహాద్భుతం! అమ్మా! ఓ&nbsp;<BR>అమ్మా! నీ మాయకు అంతులేదు!!’’</FONT></p>
<p><FONT FACE="SHREE902, SHREE, sans-serif" SIZE="3">ఆరవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">శ్రీరామకృష్ణ మిషన్‌ ప్రారంభించడం - వివేకానందస్వామి శ్రీరామకృష్ణుని భావాలకు&nbsp;<BR>భిన్నంగా ప్రవర్తించారా? శ్రీరామకృష్ణుని గూర్చి వివేకానందస్వామి భావన - కృపాసముద్రం -&nbsp;<BR>గిరీశచంద్ర ఘోష్‌.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: బాగ్‌ బజారు, కలకత్తా; సంవత్సరం: 1897</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">కొన్నాళ్లనుండి స్వామీజీ బలరాంబోసుగారి యింట్లో ఉంటున్నారు.&nbsp;<BR>స్వామీజీ కోర్కె ప్రకారం చాలామంది శ్రీరామకృష్ణ భక్తులు ఆ యింట్లో&nbsp;<BR>సాయంత్రం 3 గంటలకు (మే 1 వ తేదీ 1897) వచ్చి చేరారు. అక్కడ&nbsp;<BR>ఉన్నవారిలో స్వామి యోగానంద ఒకరు. స్వామీజీ ఉద్దేశ్యం ఒక సంఘస్థాపన.&nbsp;<BR>అందరూ వారి వారి స్థానాలలో ఆసీనులైన తర్వాత స్వామివా రీ విధంగా&nbsp;<BR>మాట్లాడసాగారు.</FONT></p>
<p><FONT FACE="SHREE900, SHREE, sans-serif" SIZE="3">‘‘అనేక దేశాలలో నేను పర్యటించిన తర్వాత యే మహోద్యమం గాని,&nbsp;<BR>సంఘం </FONT><FONT FACE="TimesNewRoman, Times, serif" SIZE="2">(registered society or Trust)</FONT><FONT FACE="SHREE900, SHREE, sans-serif" SIZE="3"> లేనిదే జయప్రదం కాదనే నిశ్చితాభి-&nbsp;<BR>ప్రాయం నా మనస్సులో వృద్ధి చెందింది. మనదేశం వంటిదేశంలో, ఒకే ఒకసారి&nbsp;<BR>ప్రజాస్వామ్య పద్ధతిలో సంఘాన్ని ప్రారంభించడంగాని, సామాన్య ఓటు పద్ధతి&nbsp;<BR>ప్రకారం దాన్ని నడపటంగాని సాధ్యం కానట్లు కన్పిస్తున్నది. ఈ విషయంలో</FONT></p>
<p><FONT FACE="Bookman-Light, Bookman, serif" SIZE="2">8V3</FONT></p>
<hr class="puTa_virupu">
<table><tr><td><a class=puTa_lanke href=puTa2857.html>p2857</a></td><td>p2858</td><td><a class=puTa_lanke href=puTa2859.html>p2859</a></td></tr></table>
</div></body></html>
