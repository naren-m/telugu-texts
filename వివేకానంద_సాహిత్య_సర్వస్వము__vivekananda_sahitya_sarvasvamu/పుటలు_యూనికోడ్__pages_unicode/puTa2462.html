<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2461.html>p2461</a></td><td>p2462</td><td><a class=puTa_lanke href=puTa2463.html>p2463</a></td></tr></table>

<p><FONT FACE="SHREE900, SHREE, sans-serif" SIZE="3">జన్మించగోరతాం. ఎంతవరకు పవిత్రగుణం పరమపూజ్యంగా పరిగ్రహింపబడు-&nbsp;<BR>తుంటుందో, అంతవరకూ భారతీయులకు మరణం లేదు.</FONT></p>
<p><FONT FACE="SHREE900, SHREE, sans-serif" SIZE="3">ఇటీవల ‘నైన్టీన్త్‌ సెంచురీ’ అనే పత్రికలో మాక్స్‌ముల్లర్‌ ప్రచురించిన ‘ఒక&nbsp;<BR>యథార్థమైన మహాత్ము’డనే వ్యాసాన్ని మీలో అనేకులు చదివి వుంటారు.&nbsp;<BR>శ్రీరామకృష్ణుని జీవితం, ఆయన బోధలకు ప్రత్యక్ష దృష్టాంతం అవటంతో&nbsp;<BR>ఆసక్తికరంగా వుంది. పాశ్చాత్యదేశాల్లోని పరిస్థితులకు, భారతదేశంలోని స్థితి&nbsp;<BR>గతులకు ఎంతో వ్యత్యాసం వుండటంతో మీకు యీ జీవితచరిత్ర కొంత ఆశ్చ-&nbsp;<BR>ర్యాన్ని కలిగించవచ్చు. దైనందిన జీవిత చంచల పరిస్థితుల కనుగుణంగా పాశ్చాత్య&nbsp;<BR>దేశాల్లో ఆవిర్భవించిన ఆచారవ్యవహారాలు భారతదేశ రీతి నీతులతో పూర్తిగా&nbsp;<BR>విభేదిస్తున్నాయి. ఐనా, పూర్వంవిన్న విషయాలకు నవీన భాష్యమా అనిపించే-&nbsp;<BR>దవటంతో, యీ జీవితచరిత్ర మీకు అత్యంతాసక్తికరంగా వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో వివిధ సంస్కరణోద్యమాలు ఆవిష్కరింపబడుతున్న&nbsp;<BR>సమయంలో, వంగదేశంలో ఒకానొక కుగ్రామంలో ఒక పేదబ్రాహ్మణ కుటుం-&nbsp;<BR>బంలో 1836 వ సం।। ఫిబ్రవరి పద్ధెనిమిదో తేదీన ఒక శిశువు జన్మించాడు. ఆ&nbsp;<BR>శిశువు తల్లితండ్రులు పూర్వాచారపరాయణులు. సనాతన ధర్మానుక్రమమైన&nbsp;<BR>బ్రాహ్మణ జీవితాన్ని సాగిస్తున్నారు. వారి యిల్లు తపోత్యాగ నిలయమై వరలు-&nbsp;<BR>తోంది. ఆ జీవితానికి లౌకిక వ్యవహార సంబంధం వుండకూడదు. పొట్ట&nbsp;<BR>కూటికోసం ఏ వృత్తినీ స్వీకరించకూడదు. అపాత్రులనుండి వారు దానాలను&nbsp;<BR>స్వీకరించకూడదు. ఇలాటి జీవితం ఎంత కష్టదాయకమో మీరే వూహించు-&nbsp;<BR>కోండి. మీరు బ్రాహ్మణులను గురించి, వారి పౌరోహిత్యాన్ని గురించి అనేకసార్లు&nbsp;<BR>వినేవుంటారు. కాని, వీరికి యీ అధికారం ఎలా లభించిందన్న విషయం మీ&nbsp;<BR>రెవరూ పర్యాలోచించలేదు. ఇతర వర్ణాల వారికంటె వీరే అతిపేదవారు. కాని&nbsp;<BR>పరిత్యాగంలోనే వారి శక్తి నిబిడీకృతమై వుంది. వారేనాడూ ధనాన్ని ఆకాం&nbsp;<BR>క్షించలేదు. లోకంలోని మతగురు సంప్రదాయాల్లో యీ బ్రాహ్మణులే పేద&nbsp;<BR>వారుగా వున్నారు. కాబట్టే వీరికి అపరిమితమైన శక్తి లభించింది. ఇలాటి దారిద్య్ర&nbsp;<BR>వ్రతాన్ని అవలంబిస్తున్న బ్రాహ్మణ గృహిణి అభ్యాగతులైన పేదసాదలకు భోజనం&nbsp;<BR>పెట్టే గ్రామంనుండి పంపుతుంది. అన్నప్రదానం భారతదేశ గృహిణియొక్క&nbsp;<BR>ప్రధానతమ కర్తవ్యంగా పరిగణింపబడుతుంది. అందరి భోజనానంతరమే ఆమె&nbsp;<BR>భోజనం చేస్తుంది. తాను భోజనం చెయ్యటానికి ముందు భోజనం చెయ్యని&nbsp;<BR>వారెవ్వరూ లేరని నిర్ధారించుకొనే భారం ఆమెకుంది. కాబట్టే భారతదేశంలో&nbsp;<BR>తల్లి దేవీస్వరూపిణిగా పూజింపబడుతోంది. మన కథానాయకుని తల్లి యిలాటి&nbsp;<BR>ఆదర్శాలకు నిలయమై వుండేది. వర్ణభేదాన్ని అనుసరించి నియమ కాఠిన్యం</FONT></p>
<hr class="puTa_virupu">
<table><tr><td><a class=puTa_lanke href=puTa2461.html>p2461</a></td><td>p2462</td><td><a class=puTa_lanke href=puTa2463.html>p2463</a></td></tr></table>
</div></body></html>
