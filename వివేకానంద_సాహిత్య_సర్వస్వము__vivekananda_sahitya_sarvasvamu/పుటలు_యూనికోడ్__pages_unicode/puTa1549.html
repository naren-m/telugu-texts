<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1548.html>p1548</a></td><td>p1549</td><td><a class=puTa_lanke href=puTa1550.html>p1550</a></td></tr></table>
<p><FONT FACE="SHREE900, SHREE, sans-serif" SIZE="3">320 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">మాదిగా, అవరించకుండా వుంటే ఎంత బాగుండేది? మహోన్నతాలు, గొప్ప&nbsp;<BR>మహిమగలవీ అయిన సత్యాలను తెలిసికోవడానికి మానవులకు ఇంతకంటే&nbsp;<BR>సులభతర మార్గం దొరికుంటే ఎంత బాగుండేది? కాని నరు డీ అవస్థలను&nbsp;<BR>అన్నిటినీ పడవలసి వచ్చింది. మీ తర్వాత రానున్న సంతతి వాళ్లకు మార్గం ఇంకా&nbsp;<BR>కష్టతరం కావించకండి.</FONT></p>
<p><FONT FACE="SHREE900, SHREE, sans-serif" SIZE="3">ఒక్కొక్కప్పుడు ఈ ధర్మాలను బోధించడం భయంకరంగా అనిపిస్తుంది.&nbsp;<BR>ఈ భావాలను వ్యక్తీకరించే మాటలను విన్నప్పుడు భయపడేవాళ్లు నాకు తెలుసు.&nbsp;<BR>కానీ ఆచరించాలనే కోరిక వున్న వాళ్లు, నేర్చుకోవలసిన మొదటి విషయం ఇది.&nbsp;<BR>దుర్బలులమని మీరెన్నడూ అనుకోకండి. ఇతరులకు ఎప్పుడూ అలా బోధించ&nbsp;<BR>కండి. చేతనైతే లోకానికి ఉపకారం చేయండి. అంతేకానీ, హాని కల్గించకండి.&nbsp;<BR>క్షుద్రుల మనుకోవడం, ఆ యీ దేవతలముందు ప్రార్థనలు చేయడం, విలపిం-&nbsp;<BR>చడం అనే సంకుచిత భావాలనేకం మౌఢ్య జనితాలని, మీ మనసుల్లో మీరు&nbsp;<BR>అనుకునే వుంటారు. ఇట్టి ప్రార్థనలు ఫలించినటువంటి ఒక్క దృష్టాంతం&nbsp;<BR>చూపండి. కలిగిన ఫలసిద్ధి అంతా, మీ హృదయంనుండి వెలువడింది సుమండీ!&nbsp;<BR>దయ్యాలు లేవని మీకు తెలుసు. కానీ, మీరు చీకటిలోనికి పోయిన వెంటనే&nbsp;<BR>శరీరం గగుర్పొడుస్తుంది. చిన్నప్పుడు ఇలాంటి భయాన్ని కల్గించే భావాలను&nbsp;<BR>మన బుర్రలలోనికి చొప్పించడమే దానికి కారణం. సంఘానికి భయపడిగానీ,&nbsp;<BR>లోకానికి వెరచిగానీ, స్నేహితులు ద్వేషిస్తారనికానీ, పూర్వాచారంగా ఆచరించ&nbsp;<BR>బడుతున్న మూఢవిశ్వాసాలు, మాసిపోతాయేమో అనే భీతివల్లగాని, యిట్టి&nbsp;<BR>భావాలను మీ రితరులకు బోధించకండి. ఈ విషయాలకు లొంగిపోకండి. ప్రకృ-&nbsp;<BR>తిలోని ఏకత్వాన్ని గూర్చి, ఆత్మవిశ్వాసాన్ని గూర్చి, మించి బోధించటానికి&nbsp;<BR>మతంలో ఏముంది? వేలకొలదీ సంవత్సరాలనుండి, మానవజాతి చేసే కార్యాలు&nbsp;<BR>అన్నీ ఈ ఏకైక గమ్యం చేరడం కోసమే; అది ఇంకా అందుకే పాటుపడుతోంది.&nbsp;<BR>ఇప్పుడు మీ వంతు వచ్చింది; మీకు ఇప్పటికే సత్యం తెలుసు. అంతటా ఇది&nbsp;<BR>బోధించబడుతూనే వుంది కదా? తత్త్వశాస్త్రం, మనశ్శాస్త్రం మాత్రమే కాక,&nbsp;<BR>పదార్థశాస్త్రాలు సైతం దానినే చాటుతున్నాయి. విశ్వమంతా ఏకం అనే రహస్యాన్ని&nbsp;<BR>అంగీకరించడానికి జంకే శాస్త్రవేత్త నేడెక్కడ? పెక్కు లోకాలున్నాయని చెప్ప&nbsp;<BR>డానికి సాహసించే వాడేడీ నేడు? ఇవన్నీ మూఢభావాలు. ఉండేది ఒక్క జీవమే.&nbsp;<BR>ఒక్క లోకమే. ఈ ఒక్క జీవమే, ఒక్క లోకమే మనకు అనేకంగా గోచరి&nbsp;<BR>స్తున్నాయి. ఈ నానాత్వం స్వప్నప్రాయం. నీవు కలగన్నపుడు ఒక కల పోయి,&nbsp;<BR>మరొక కల వస్తూంటుంది. నీ కలల్లో నీవు నివసించడం లేదు. ఈ కలలు&nbsp;<BR>ఒకదాని తర్వాత ఒకటి వస్తూంటాయి. ఒక రంగం పోయి మరొక రంగం</FONT></p>
<hr class="puTa_virupu">
<table><tr><td><a class=puTa_lanke href=puTa1548.html>p1548</a></td><td>p1549</td><td><a class=puTa_lanke href=puTa1550.html>p1550</a></td></tr></table>
</div></body></html>
