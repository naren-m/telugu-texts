<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2515.html>p2515</a></td><td>p2516</td><td><a class=puTa_lanke href=puTa2517.html>p2517</a></td></tr></table>

<p><FONT FACE="SHREE900, SHREE, sans-serif" SIZE="3">బతుకుతాడు. దీర్ఘకాలం జీవిస్తాడు, పుత్రులను కంటాడు. ఆ పుత్రులుకూడా&nbsp;<BR>కాలక్రమంలో రాజ్యపరిపాలన చేస్తారు. ఇంటికి తిరిగివెళ్లు. ప్రేమ మృత్యువును&nbsp;<BR>జయించింది. నీ మాదిరి ప్రేమించిన వారింతవరకూ ఎవరూ లేరు. శాశ్వత&nbsp;<BR>యథార్థ ప్రేమ ముందు మృత్యుదేవుడనైన నేనుసైతం నిర్వీర్యుడనే అనటానికి&nbsp;<BR>నువ్వే రుజువు’’ అని కీర్తించాడు.</FONT></p>
<p><FONT FACE="SHREE900, SHREE, sans-serif" SIZE="3">ఇదీ సావిత్రి కథ. ప్రతి భారత స్త్రీ సావిత్రి మాదిరి వుండాలను&nbsp;<BR>కొంటుంది. సావిత్రికున్న ప్రగాఢప్రేమను మృత్యువు గెలువలేకపోయింది. ఆ&nbsp;<BR>ప్రేమతోనే ఆమె యముడినుండి సైతం తన పతి ప్రాణాన్ని తిరిగి రాబట్టుకో-&nbsp;<BR>గలిగింది.</FONT></p>
<p><FONT FACE="SHREE900, SHREE, sans-serif" SIZE="3">మహాభారతంలో యిలాటి చక్కని కథలు ఎన్నో వున్నాయి. ప్రపంచంలోని&nbsp;<BR>గ్రంథాలన్నింట్లో మహాభారతం అతి పెద్దదని, అందులో సుమారు లక్ష శ్లోకాలు,&nbsp;<BR>పద్ధెనిమిది పర్వాల్లో పొందుపరచబడ్డాయని మీకు ముందే చెప్పాను.</FONT></p>
<p><FONT FACE="SHREE900, SHREE, sans-serif" SIZE="3">ఇక మన ప్రధాన కథకు మరలుదాం. పాండవులు వనవాసం చేస్తున్నంత-&nbsp;<BR>వరకు చెప్పి కథను ఆపేశాను గదా. అరణ్యంలో సైతం దుర్యోధనుడు వారిని&nbsp;<BR>బాధపెట్టటానికి కుట్రలు పన్నుతూనే వున్నాడు. కాని అతగాడి కుట్రలన్నీ విఫల&nbsp;<BR>మయ్యాయి.</FONT></p>
<p><FONT FACE="SHREE900, SHREE, sans-serif" SIZE="3">వనవాసం చేస్తున్నప్పటి వారి కథ నొకదాన్ని మీకు చెబుతాను. అరణ్యంలో&nbsp;<BR>ఒకనాడు ఆ సోదరులకు దాహం వేసింది. నీళ్లు తెమ్మని యుధిష్ఠిరుడు తన&nbsp;<BR>తమ్ముల్లో నకులుణ్ణి పంపాడు. నీళ్లుండే ప్రాంతానికి అతడు వేగంగా వెళ్లాడు.&nbsp;<BR>అక్కడ ఒక నిర్మల సరోవరం కనిపించింది. నకులుడు అందులో నీరు తాగ-&nbsp;<BR>బోతుండగా ‘‘ఆగు బాలకా, ముందు నా ప్రశ్నలకు జవాబు చెప్పాక దప్పిక తీర్చుకో’’&nbsp;<BR>అనే మాటలు వినిపించాయి. దాహం విపరీతంగా వుండటంతో&nbsp;<BR>నకులుడు ఆ మాటలు పట్టించుకోకుండా నీళ్లు త్రాగేసాడు. తక్షణమే విగతజీవుడై&nbsp;<BR>పడిపోయాడు. నకులుడు తిరిగి రానందుకు అతణ్ణి వెదుకడానికి, నీళ్లు తేవడానికి&nbsp;<BR>యుధిష్ఠిరుడు సహదేవుణ్ణి పంపాడు. సహదేవుడు ఆ సరోవరం వద్దకెళ్లి&nbsp;<BR>అక్కడ విగతజీవుడై పడివున్న తన సోదరుణ్ణి చూశాడు. సోదర మరణ దుఃఖంతో&nbsp;<BR>అతడి దాహబాధ మరింత ఎక్కువై, నీళ్లు తాగడానికి సరోవరంలో దిగ&nbsp;<BR>బోయాడు. ‘‘బాలకా, ముందుగా నా ప్రశ్నలకు జవాబు చెప్పు. తరువాత నీళ్లు&nbsp;<BR>తాగొచ్చు’’ అనే మాటలు వినబడ్డాయి. అతడుకూడా ఆ మాటలను లెక్క&nbsp;<BR>పెట్టక నీరుత్రాగి మృతుడై పడిపోయాడు. తరువాత అర్జునుడు, అతడి తరు&nbsp;<BR>వాత భీముడు ఆ పనిమీదే పంపబడ్డారు. వారూ నీరు తాగి పడిపోయారు.&nbsp;<BR>ఒక్కరూ వెనక్కు తిరిగి రాకపోయేసరికి వారిని వెదుకటానికి యుధిష్ఠిరుడు</FONT></p>
<hr class="puTa_virupu">
<table><tr><td><a class=puTa_lanke href=puTa2515.html>p2515</a></td><td>p2516</td><td><a class=puTa_lanke href=puTa2517.html>p2517</a></td></tr></table>
</div></body></html>
