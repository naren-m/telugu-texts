<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3028.html>p3028</a></td><td>p3029</td><td><a class=puTa_lanke href=puTa3030.html>p3030</a></td></tr></table>

<p><FONT FACE="SHREE900, SHREE, sans-serif" SIZE="3">స్వామీజీ: అది నాకు తెలియదు. నేను కేవలం నా సోదర శిష్యుల ఆజ్ఞలను&nbsp;<BR>శిరసావహిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: వైద్యులుపయోగించే దేశీయ మూలికలు మన శరీరతత్త్వాలకు&nbsp;<BR>బాగా సరిపోత వనుకుంటాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఆధునిక విజ్ఞానశాస్త్రాన్ని గూర్చి ఏమాత్రం తెలియనివాడి&nbsp;<BR>చికిత్సవల్ల కోలుకోవాలని ఆశించడంకంటే శాస్త్రపరిజ్ఞానమున్న డాక్టరు వైద్యం-&nbsp;<BR>వల్ల చచ్చినా మంచిదేనని నా అభిప్రాయం. కాని ఈ నాటువైద్యులు కొంత&nbsp;<BR>మందికి నయంచేస్తే చేసివుండవచ్చుగాని వాళ్లు ప్రావీణ్యం సంపాదించకుండా&nbsp;<BR>ప్రాచీన గ్రంథాలను పట్టుకొని గుడ్డిగాపోతుంటారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ కొన్ని వంటకాలు తయారుచేశారు. వాటిలో సేమ్యాలతో చేసిన&nbsp;<BR>వంటకం ఒకటి. శిష్యుడు అది తిని ‘‘స్వామీజీ యిది ఏమిటి?’’ అని&nbsp;<BR>అడిగాడు. స్వామీజీ సమాధానం చెబుతూ ‘‘నేను లండనునుండి కొన్ని ఇంగ్లీషు&nbsp;<BR>వానపాములను ఎండపెట్టి తెచ్చాను. ఈ వంటకం వాటితో తయారుచేసింది’’&nbsp;<BR>అన్నారు. అక్కడ వున్నవాళ్లంతా శిష్యునిచూచి నవ్వారు. ఆహారం కొద్దిగా తీసు-&nbsp;<BR>కుంటున్నా, నిద్ర తక్కువగాపోతున్నా స్వామీజీ చాలా ఉత్సాహంగా ఉన్నారు.&nbsp;<BR>కొన్ని రోజులక్రితం విజ్ఞానసర్వస్వం (ఎన్‌సైక్లోపీడియా బ్రిటానికా) కొత్త&nbsp;<BR>సంపుటాలు సెట్టు మఠానికి కొన్నారు. ధగధగమెరుస్తున్న కొత్త సంపు&nbsp;<BR>టాలను చూచి శిష్యుడు స్వామీజీతో అన్నాడు. ‘‘ఒక్క జీవితకాలంలో ఈ&nbsp;<BR>పుస్తకాలన్నీ చదవటం దాదాపు అసంభవమే.’’ స్వామీజీ అప్పటికే పదిసంపు-&nbsp;<BR>టాలు పూర్తిచేసి పదకొండవ సంపుటం చదవటం ప్రారంభించారని శిష్యునికి&nbsp;<BR>తెలియదు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఏమంటున్నావు? ఈ పది సంపుటాల్లోనుంచి నీకు యిష్టమైం-&nbsp;<BR>దేదైనా అడుగు, అన్నిటికి సమాధానం చెబుతాను.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు ఆశ్చర్యంతో అడిగాడు. ‘‘ఈ పుస్తకాలన్నీ చదివారా?’’&nbsp;<BR>స్వామీజీ: చదవకపోతే నిన్ను ప్రశ్న వేయమని ఎందుకడుగుతాను?&nbsp;<BR>ప్రశ్నించగా, స్వామీజీ భావం చెప్పటం మాత్రమేకాక, కొన్నికొన్ని చోట్ల&nbsp;<BR>ప్రతి సంపుటిలోనుంచి క్లిష్టమైన విషయాలు ఏరుకొని అడిగినప్పుడు&nbsp;<BR>గ్రంథంలో వున్న అదే భాషనే తిరిగి చెప్పారు. ఆశ్చర్యచకితుడైన శిష్యుడు ఆ&nbsp;<BR>గ్రంథాలను ప్రక్కనపెట్టి అన్నాడు. ‘‘ఇది మనుష్యులకు సాధ్యంకాని పని.’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: చూడు! నిష్ఠుర బ్రహ్మచర్యాభ్యాసంవల్ల ఒక్కక్షణంలోనే విద్య-&nbsp;<BR>లన్నింటిని సాధించవచ్చు. ఒక్కసారి విన్నాగాని లేక చూచినా ఆ విషయాన్ని&nbsp;<BR>గూర్చి అమోఘమైన జ్ఞాపకశక్తి ఉంటుంది. ఈ బ్రహ్మచర్యం లేకపోవటం వల్లనే</FONT></p>
<hr class="puTa_virupu">
<table><tr><td><a class=puTa_lanke href=puTa3028.html>p3028</a></td><td>p3029</td><td><a class=puTa_lanke href=puTa3030.html>p3030</a></td></tr></table>
</div></body></html>
