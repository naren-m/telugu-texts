<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3998.html>p3998</a></td><td>p3999</td><td><a class=puTa_lanke href=puTa4000.html>p4000</a></td></tr></table>

<p><FONT FACE="TimesNewRoman, Times, serif" SIZE="2">3 7 2</FONT></p>
<p><FONT FACE="SHREE900, SHREE, sans-serif" SIZE="3">నెట్టివేయటానికే కదా. ఓ మృత్యువా! నువ్వు లేకున్నా ఈ లోకం ఏం చెయ్య-&nbsp;<BR>గలదు? ఎంతటి చికిత్సకుడవు నువ్వు!</FONT></p>
<p><FONT FACE="SHREE900, SHREE, sans-serif" SIZE="3">ఈ లోకం ఉన్న తీరున సత్యం కాదు, నిత్యం కాదు. అది దేవుడి దయ!&nbsp;<BR>భవిష్యత్తు యింతకన్నా ఏ విధంగా మెరుగ్గా ఉంటుంది? అది దీని ఫలితంగానే&nbsp;<BR>ఉండాలి. అందువల్ల యింతకంటె, అధ్వానంగా ఉండకపోయినా, అధమపక్షం&nbsp;<BR>ఈ విధంగానైనా ఉండాలి గదా.</FONT></p>
<p><FONT FACE="SHREE900, SHREE, sans-serif" SIZE="3">స్వప్నాలు. ఆహా స్వప్నాలు! కలలుకంటూ పో! స్వప్నమే, ఈ జీవితానికి&nbsp;<BR>కారణం. స్వప్నం అనే మాయే! దానికి విరుగుడుకూడ స్వప్నమే. స్వప్నం,&nbsp;<BR>స్వప్నం, కేవలం స్వప్నం. కలతో కలను అంతంచెయ్యి.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ ... తో మాట్లాడుతూ ఫ్రెంచిభాష నేర్చుకుంటున్నాను. ఇప్పటికే&nbsp;<BR>చాలామంది మెచ్చుకుంటున్నారు. జగద్రహస్యాన్ని గూర్చి లోకంలో అందరితోను&nbsp;<BR>మాట్లాడు. ‘కర్మ’ అనే ఈ దారపుకండె దారపుకొనను ఎవ్వరు కనిపెట్ట&nbsp;<BR>లేరు, అది ప్రతివారికి చిక్కినట్లే కనిపిస్తుంది. వారి స్వీయతృప్తి కొరకైనా, కొంత-&nbsp;<BR>కాలం ఆ విధంగా కన్పిస్తుంది. ఒక్కక్షణం, తమ పిచ్చికి వారు ఆనందిస్తారు.&nbsp;<BR>అంతే కాదా?</FONT></p>
<p><FONT FACE="SHREE900, SHREE, sans-serif" SIZE="3">మంచిది. ఘనకార్యాలు సాధించవలసి ఉంది. మహత్కార్యాలు ఎవరికి&nbsp;<BR>కావాలి? చిన్నపనులను ఎందుకు చెయ్యకూడదు? మహత్కార్యం ఎంతగొప్పదో,&nbsp;<BR>అల్పకార్యంకూడ అంతే గొప్పది! అల్పవిషయాల గొప్పతనాన్నే గీతాగ్రంథం&nbsp;<BR>బోధిస్తూంది. ఆ ప్రాచీన గ్రంథానికి జయం!</FONT></p>
<p><FONT FACE="SHREE900, SHREE, sans-serif" SIZE="3">నాకు ఈ దేహాన్నిగూర్చి తలచటానికి వ్యవధిలేదు. అందువల్ల అది మంచి&nbsp;<BR>స్థితిలోనే ఉండి ఉండాలి. ఎప్పుడూ బాగా ఉండేది, యిక్కడ ఏదీ లేదు. మనం&nbsp;<BR>అప్పుడప్పుడు శరీరం మొదలైనవాటిని మరిచిపోతాం. ఆరోగ్యమన్నా, సౌఖ్య-&nbsp;<BR>మన్నా ఆ మరచిపోవటమే.</FONT></p>
<p><FONT FACE="SHREE900, SHREE, sans-serif" SIZE="3">మంచివో, చెడ్డవో - మన పాత్రలను మనం నిర్వహిస్తున్నాం. మన కల&nbsp;<BR>అంతరించి, మనం (ఈ) నాటకరంగాన్ని వదలగానే మనస్ఫూర్తిగా నవ్వు-&nbsp;<BR>కుంటాం. ఇదే నా నిశ్చయం. </FONT></p>
<p><FONT FACE="SHREE900, SHREE, sans-serif" SIZE="3">భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3998.html>p3998</a></td><td>p3999</td><td><a class=puTa_lanke href=puTa4000.html>p4000</a></td></tr></table>
</div></body></html>
