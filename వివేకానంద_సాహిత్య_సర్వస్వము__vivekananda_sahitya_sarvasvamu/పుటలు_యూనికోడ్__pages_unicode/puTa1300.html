<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1299.html>p1299</a></td><td>p1300</td><td><a class=puTa_lanke href=puTa1301.html>p1301</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - బ్రహ్మము, జగత్తు</FONT></p>
<p><FONT FACE="SHREE900, SHREE, sans-serif" SIZE="3">71</FONT></p>
<p><FONT FACE="SHREE900, SHREE, sans-serif" SIZE="3">‘‘నీవే భగవంతుడవు,’’ అనే వాక్యానికి ఇదే అర్థం. అతనిని ఇతర విధంగా,&nbsp;<BR>నిర్వచించడం అసాధ్యం. తండ్రిగా, సోదరుడుగా, ప్రాణమిత్రుడిగా, వర్ణింపజూచే&nbsp;<BR>వారంతా, విషయీకరణ ప్రమాదం పాలవుతున్నారు. అన్నిటికీ అతడు అనంత&nbsp;<BR>విషయి (ఎటర్నల్‌ సబ్జక్ట్‌). నేను ఈ కుర్చీని చూస్తున్నాను. కాబట్టి దీనికి నేను&nbsp;<BR>విషయిని (ద్రష్టను). అట్లే భగవంతుడు, నా ఆత్మకు నిత్య విషయి, నిత్య ద్రష్ట.&nbsp;<BR>మీ ఆత్మలకు సారభూతుడైన వానిని, అన్నిటికీ మూలసత్యమైన వానిని,&nbsp;<BR>విషయీకరించి, ఇతర వస్తుభావంతో చూడటం ఎలా? కాబట్టి నేను ఇప్పటికే&nbsp;<BR>చెప్పినట్లు, ‘‘అతడు అజ్ఞేయుడు కాడు, అజ్ఞాతుడుకూడ కాడు. కానీ రెంటి-&nbsp;<BR>కన్నా అపారంగా అధికుడు.’’ మన ఆత్మయే అతడు; అనగా అతడు, మనం&nbsp;<BR>ఒకటే. కాబట్టి మనకు అతడు జ్ఞేయుడు కాడు, అజ్ఞేయుడూ కాడు. జ్ఞేయుడేల&nbsp;<BR>కాదు అంటే మీరు, మీ ఆత్మను బైటికి తీసి, దృశ్య వస్తువుగా చేసికోజాలరు&nbsp;<BR>కాబట్టి. అది మీరే అయినప్పుడు దాన్ని విడదీయడం ఎలా? అజ్ఞేయుడేల&nbsp;<BR>కాడంటే మీకన్న, మీకు తెలిసిన వస్తువేది వుంది? మీ జ్ఞానమంతటికీ&nbsp;<BR>కేంద్రస్థానం ఆత్మే కదా? ఇదే అర్థంలో భగవంతుడు అజ్ఞేయుడు కాడు.&nbsp;<BR>జ్ఞాతుడూ కాడు. కానీ ఈ రెంటికన్నా అత్యధికుడు. భగవంతుడంటే సత్యమైన&nbsp;<BR>మన ఆత్మయేకదా?</FONT></p>
<p><FONT FACE="SHREE900, SHREE, sans-serif" SIZE="3">ఇప్పటికి తెలిసిన విషయాలేమంటే మొదటిది, ‘అఖండ వస్తువు ఎలా&nbsp;<BR>కలిగింది?’ అనే ప్రశ్నలో తన్ను తాను ఖండించుకునే దోషం ఉంది. రెండోది,&nbsp;<BR>‘‘అద్వైత వేదాంతంలో గల భగవంతుని గూర్చిన భావం, మనం, అతడు వేర్వేరు&nbsp;<BR>కాదని, అందువల్ల మనమతనికి ఇతరత్వమాపాదించి విషయీకరింపజాలమని,&nbsp;<BR>మనకది తెలిసినా తెలీకున్నా, అతనితోనే మన జీవనం, అతనితోనే మన&nbsp;<BR>వ్యాపారాలు, మనం ఎప్పుడేమి చేసినా అతని ద్వారానే -’’ ఇక దేశకాల నిమిత్తము&nbsp;<BR>లంటే ఏమో ఆలోచిద్దాం. అద్వైతమంటే ఏకత్వం. ఉండేది ఒక వస్తువే.&nbsp;<BR>రెండవది ఏదీ లేదు. కాని ఈ దేశకాల నిమిత్తము లాచరించడం వల్ల&nbsp;<BR>అద్వయుడు, బహురూపుడై కనిపిస్తున్నాడనే వాదం వుంది. కాబట్టి ఇప్పుడు&nbsp;<BR>రెండు వస్తువులు ఏర్పడుతున్నాయి. అఖండుడు, మాయ. (దేశ, కాల,&nbsp;<BR>నిమిత్తముల సమష్టి నామం) ఈ రెండు వస్తువులున్నాయనే మాట చాల&nbsp;<BR>సత్యంగానే తోస్తుంది. కాని రెండు అనడం ఎలా పొసగుతుందని అద్వైతి&nbsp;<BR>ప్రశ్నిస్తాడు. బ్రహ్మంలాగా, సర్వస్వతంత్రమైన ఏశక్తికీ లొంగని రెండు వస్తువు-&nbsp;<BR>లేవి? అలా ఉండటం సాధ్యమా? దేశ కాల నిమిత్తములకు, స్వతంత్రమైన&nbsp;<BR>అస్తిత్వం వుందా? కాలానికి అట్టి ఉనికి లేనేలేదు. మనస్సులోని ప్రతి మార్పు-&nbsp;<BR>లోను అది మారుతూ ఉంటుంది. కల గనేవాడికి ఒక్కొక్కసారి ఎన్నోఏళ్లు</FONT></p>
<hr class="puTa_virupu">
<table><tr><td><a class=puTa_lanke href=puTa1299.html>p1299</a></td><td>p1300</td><td><a class=puTa_lanke href=puTa1301.html>p1301</a></td></tr></table>
</div></body></html>
