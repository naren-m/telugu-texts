<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1941.html>p1941</a></td><td>p1942</td><td><a class=puTa_lanke href=puTa1943.html>p1943</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">337</FONT></p>
<p><FONT FACE="SHREE900, SHREE, sans-serif" SIZE="3">విద్యావతి గుణవతి ఐన యితని భార్య - వీరిద్దరూ ఏ దేశాలకు వెళ్లినా అక్కడ&nbsp;<BR>భారతదేశ ఔన్నత్యాన్ని దీపింపచేస్తారు. వంగమాత కిరీటంలో నూతన రత్నాలు&nbsp;<BR>పొదుగుతారు. వీరిద్దరు అదృష్టవంతులైన దంపతులు.</FONT></p>
<p><FONT FACE="SHREE900, SHREE, sans-serif" SIZE="3">లెగెట్టు పారిస్‌లోని తన భవనంలో ప్రతిరోజూ ఎంతో ధనం వెచ్చించి వారికి&nbsp;<BR>విందు లిచ్చేవాడు. అదికూడా నేటితో పూర్తవుతుంది.</FONT></p>
<p><FONT FACE="SHREE900, SHREE, sans-serif" SIZE="3">కవులు, వైజ్ఞానికులు, నీతిశాస్త్రవేత్తలు, తత్త్వవేత్తలు, రాజకీయవేత్తలు,&nbsp;<BR>గాయకులు, పండితులు, చిత్రకారులు, శిల్పులు - యీ కోవకు చెందిన&nbsp;<BR>సుప్రసిద్ధ స్త్రీ పురుషులు లెగెట్టు యింట్లో సమావేశమయ్యేవారు. అతడి&nbsp;<BR>ఆతిథేయత, సానుభూతి అలాంటిది. ఆ ఎడతెగని సంభాషణలు కొండమీది&nbsp;<BR>నుండి వురుకుతున్న సెలయేళ్లలా సాగుతాయి. నలుదిక్కుల నుండి రకరకాలైన&nbsp;<BR>భావాలు అగ్నికణాలవలె వ్యాపిస్తుంటాయి. ఆ సంగీతం మంత్రముగ్ధులను చేసేది.&nbsp;<BR>మహా ప్రతిభావంతులైనవారు తమతమ భావాలను చర్చించు&nbsp;<BR>కొంటూంటే శ్రోతలంతా ముగ్ధులై దేశకాలాలను మరిచిపోయి నోరు తెరుచుకొని&nbsp;<BR>వింటుండేవారు. ఇవన్నీ నేటితో సమాప్తమయ్యాయి.</FONT></p>
<p><FONT FACE="SHREE900, SHREE, sans-serif" SIZE="3">భూమ్మీద ప్రతిదానికి అంతం వుంది. ఈ పారిస్‌ ‘ఎగ్జిబిషన్‌’లోకి మళ్లీ&nbsp;<BR>నే నీ రోజు తిరిగి వచ్చాను. మెరుపుతీగల వంటి భావాలు యిక్కడ కుప్ప&nbsp;<BR>వడ్డాయి. ఇదొక విశిష్టమైన సభ, భూమ్మీదికి దిగివచ్చిన దివ్యదృశ్యం.</FONT></p>
<p><FONT FACE="SHREE900, SHREE, sans-serif" SIZE="3">రెండు మూడు రోజులుగా పారిస్‌లో వాన కురుస్తోంది. పారిస్‌ అంటె&nbsp;<BR>సూర్యుడికి ఎంతో దయ. ఈ మూడు రోజులు పారిస్‌కు పరిచితమైన తన&nbsp;<BR>రశ్మి నతడు ఉపసంహరించుకొన్నాడు. బహుశ యీ కళలు - కళావేత్తల సభకు&nbsp;<BR>వెనుక రహస్యంగా ప్రవహిస్తున్న ఇంద్రియలోలతను చూడలేక తన ముఖాన్ని&nbsp;<BR>మబ్బులతో కప్పుకొన్నాడేమో! లేక నానావర్ణ సమ్మిశ్రితమైన యీ మాయాస్వర్గ&nbsp;<BR>భవిష్యన్వినాశం చూడలేక దుఃఖంతో ముఖాన్ని మబ్బుదొంతర్ల మాటున&nbsp;<BR>దాచుకొన్నాడేమో!</FONT></p>
<p><FONT FACE="SHREE900, SHREE, sans-serif" SIZE="3">ఈ దృశ్యాన్ని చూడకుండా తప్పించుకోవటం మాకుకూడా ఎంతో&nbsp;<BR>సంతోషం. ఈ ‘ఎగ్జిబిషన్‌’ను మూసివెయ్యటం ఒక పెద్ద వ్యవహారం. త్వరలో&nbsp;<BR>యీ భూతలస్వర్గం - దుమ్ముతోను, పెంటతోను నిండిపోతుంది. ఈ&nbsp;<BR>ప్రదర్శనశాలలో ఒకటి రెండు ముఖ్య భవనాలు తప్ప మిగతావన్నీ కొయ్య&nbsp;<BR>ముక్కలు, పీలికలు, సున్నపుపూతలతో రూపొందించబడ్డవి. వీటిని పడగొట్టి-&nbsp;<BR>నప్పు డీ సున్నపుదుమ్ము వ్యాపించి, ముక్కుల్లో, నోళ్లల్లో ప్రవేశించి, అందర్నీ&nbsp;<BR>ఉక్కిరిబిక్కిరి చేస్తుంది. పీలికలు, ఇసుకమన్ను, యివన్నీ వీథుల్లో నిండిపోయి&nbsp;<BR>వాటిని పంకిలమయ మొనరిస్తుంది. దీనికితోడు వానకూడా కురిస్తే వేరే</FONT></p>
<hr class="puTa_virupu">
<table><tr><td><a class=puTa_lanke href=puTa1941.html>p1941</a></td><td>p1942</td><td><a class=puTa_lanke href=puTa1943.html>p1943</a></td></tr></table>
</div></body></html>
