<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2089.html>p2089</a></td><td>p2090</td><td><a class=puTa_lanke href=puTa2091.html>p2091</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - రామనాడు </FONT><FONT FACE="TimesNewRoman, Times, serif" SIZE="2">4 1</FONT></p>
<p><FONT FACE="SHREE900, SHREE, sans-serif" SIZE="3">పోయిన కండరాలలోనికి ఎండిపోయిన ఎముకలలోనికి జీవం పోస్తోంది. నిద్ర-&nbsp;<BR>మత్తు తేలిపోతోంది. అమ్మ మేలుకొంటోంది; మన దేశమాత దీర్ఘనిద్రనుండి&nbsp;<BR>మేల్కొంటోంది. గ్రుడ్డివాళ్ళుమాత్రం చూడజాలరు; కుత్సితబుద్ధులు చూడ-&nbsp;<BR>లేరు. అయితేనేం? ఇంక ఆమె నెవరూ ఆపజాలరు! ఇంక ఆమె నిద్రపోదు.&nbsp;<BR>ఇంక ఆమెను ఇతరు లెవరు అడ్డుకోజాలరు. అదిగో ఆ అఖండ శక్తిస్వరూపిణి&nbsp;<BR>దిగ్గునలేచి నిలబడుతోంది.</FONT></p>
<p><FONT FACE="SHREE900, SHREE, sans-serif" SIZE="3">రాజా! రామనాడు వాస్తవ్యులారా! మీరు, నన్ను ఇంత ఆదరంతో, ఇంత&nbsp;<BR>ప్రేమతో సన్మానించినందు కివే నా వందనాలు. నోటితో పలికే భాషకంటే,&nbsp;<BR>హృదయం, హృదయంతో ముచ్చటించడం గొప్పకాబట్టి, మీకింత ఔదార్యం,&nbsp;<BR>ప్రేమ కలిగాయి. ఆత్మ, ఆత్మతో నిశ్శబ్దంగా మాట్లాడగలదు; అయినా, ఆ భాష&nbsp;<BR>సుస్పష్టమైందే. నా అంతఃకరణంలో నేను దాన్ని గ్రహిస్తున్నాను. రామనాడు&nbsp;<BR>రాజా! నా మాట నమ్మండి. పాశ్చాత్య దేశాలలో, మన మతాన్నిగూర్చిగాని, మన&nbsp;<BR>మాతృదేశాన్ని గూర్చిగాని, అల్పప్రజ్ఞుడనైన నా వల్ల ఏదైనా ఉపకారం జరిగితే&nbsp;<BR>- మన యిండ్ల దగ్గరగానే, మనకు తెలియకుండా లోతుగా పూడ్చిపెట్టబడి, తర-&nbsp;<BR>తరాలుగా పడివున్న అమూల్య రత్నరాసులవైపు భారతీయుల దృష్టిని మరల్చడా-&nbsp;<BR>నికి ప్రయత్నించే నా యత్నంలో ఏమాత్రమైనా సఫలమైతే - దగ్గరలో నీరున్నదని&nbsp;<BR>తెలియక, గ్రుడ్డివారై దప్పికవల్ల చావడంకంటే, ఎక్కడికోపోయి మురికి గోతుల&nbsp;<BR>నీరు త్రాగటంకంటె తమ గృహాల ప్రక్కనే నిరంతరం ప్రవహిస్తున్న, స్వచ్ఛ జల-&nbsp;<BR>ధారల దగ్గరికి వెళ్లి తృప్తిదీరా త్రాగండని వారికి త్రోవచూపగలిగిన వాడినయ్యా-&nbsp;<BR>నంటే - భారతదేశంలో ప్రతి విషయంలోను, మతమే, మతమొక్కటే, ప్రాణా-&nbsp;<BR>ధారమనీ, అది నష్టమైతే, రాజకీయతంత్రాలెన్ని చేజిక్కినా, సంఘ సంస్కరణ-&nbsp;<BR>లెన్ని సాగినా, ప్రతి భారతీయుని నెత్తిమీద కుబేర సంపదలు వచ్చి ఒరిగిపడినా-&nbsp;<BR>కూడ, భారతమాతకు మరణం తప్పదని తెలిపి, మన సోదరులను, కార్యోన్ము-&nbsp;<BR>ఖులను చేయడంలో, ఏమైనా ఫలితం కనిపించిందంటే - భారతదేశమేకాక&nbsp;<BR>ఇలాంటి కృషి జరిగిన ప్రతి ఇతర దేశంకూడ - ఓ రామనాడురాజా! మీ పట్ల&nbsp;<BR>కృతజ్ఞతను చూపవలసి వుంటుంది. ఎందుకంటే, ఇట్టి సంకల్పాన్ని మొదట&nbsp;<BR>నాకు కలిగించింది మీరే! జరుగనున్న దాన్ని దివ్యదృష్టితో మీరు గ్రహించినట్లుగా,&nbsp;<BR>నా చేయిపట్టుకొని, ఎప్పుడూ అండగా నిలిచి, నన్ను నిరంతరమూ ప్రోత్స-&nbsp;<BR>హిస్తూ వచ్చారు. కాబట్టి నా విజయాన్ని గూర్చిన ఆనందోత్సవం జరపడంలో&nbsp;<BR>మీరు మొదటివారు కావడం ఉచితమే. నేను, భారతదేశానికి మొదటగా, మీ&nbsp;<BR>సంస్థానపు పొలిమేరలపై అడుగుపెట్టడమూ సమంజసమే.</FONT></p>
<hr class="puTa_virupu">
<table><tr><td><a class=puTa_lanke href=puTa2089.html>p2089</a></td><td>p2090</td><td><a class=puTa_lanke href=puTa2091.html>p2091</a></td></tr></table>
</div></body></html>
