<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1651.html>p1651</a></td><td>p1652</td><td><a class=puTa_lanke href=puTa1653.html>p1653</a></td></tr></table>
<p><FONT FACE="SHREE900, SHREE, sans-serif" SIZE="3">వేదాంత విచార పరిణామాలు</FONT></p>
<p><FONT FACE="SHREE900, SHREE, sans-serif" SIZE="3">47</FONT></p>
<p><FONT FACE="SHREE900, SHREE, sans-serif" SIZE="3">ఒకప్పుడు తామెంత పట్టుదలతో ద్వైతవాదాన్ని నమ్మిందీ జ్ఞాపకం తెచ్చుకోండి.&nbsp;<BR>నేను దేహాన్ని, మనస్సును అని అనుకోగానే యీ స్వప్నాన్నంతటినీ వాస్తవంగా&nbsp;<BR>పరిగ్రహించి తీరవలసిందే. ఒక భాగాన్ని అంగీకరిస్తే మొత్తాన్ని అంగీక&nbsp;<BR>రించక తప్పదు. ఇదుగో, యిక్కడ ప్రపంచం వుందని చెబుతూ భగవంతుణ్ణి&nbsp;<BR>సగుణుడిగా అంగీకరించని వారు మూఢులు: ప్రపంచం వుందని అంగీకరించే&nbsp;<BR>పక్షంలో ప్రపంచానికి కారణం వుండితీరాలి. ఆ కారణమే దేవుడు. కారణంలేని&nbsp;<BR>కార్యం వుండదు.</FONT></p>
<p><FONT FACE="SHREE900, SHREE, sans-serif" SIZE="3">ఈ ప్రపంచం అదృశ్యమైనప్పుడు మాత్రమే దేవుడు మాయమౌతాడు.&nbsp;<BR>అప్పుడు నువ్వే దేవుడి (నిర్గుణ పరబ్రహ్మ) వవుతావు; అప్పుడు నీ కీ ప్రపంచం&nbsp;<BR>మాయమౌతుంది. నువ్వొక శరీరమనే స్వప్నం వున్నంతకాలం పుడుతున్నా,&nbsp;<BR>చనిపోతున్నా అనే భావనలనుండి నువ్వు తప్పించుకోలేవు. ఆ కల చెరిగిపోగానే&nbsp;<BR>జనన మరణాలనే కలా నశిస్తుంది; దానితోపాటు ఒక ప్రపంచం వుందనే కలా&nbsp;<BR>నశిస్తుంది. మనం యిప్పుడు దేన్ని ‘ప్రపంచం’గా చూస్తున్నామో అదే మనకు&nbsp;<BR>‘నిర్గుణబ్రహ్మ’గా గోచరిస్తుంది; అంతేగాక ఏ దేవుణ్ణి మనం బైట ఎక్కడో వున్న-&nbsp;<BR>వాడిగా అనుకొంటామో అతడే తిరిగి మనలోనే, మన ఆత్మ స్వరూపుడుగా&nbsp;<BR>గోచరిస్తాడు.</FONT></p>

<hr class="puTa_virupu">
<table><tr><td><a class=puTa_lanke href=puTa1651.html>p1651</a></td><td>p1652</td><td><a class=puTa_lanke href=puTa1653.html>p1653</a></td></tr></table>
</div></body></html>
