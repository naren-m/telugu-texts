<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa91.html>p91</a></td><td>p92</td><td><a class=puTa_lanke href=puTa93.html>p93</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వమత ఆదర్శం</FONT></p>

<p><FONT FACE="SHREE900, SHREE, sans-serif" SIZE="3">నానాత్వంలో ఏకత్వమే జగన్నిర్మాణక్రమంలోని మూలసూత్రం. మన&nbsp;<BR>మందరం మానవులమే కాని అందరిలో పరస్పరభిన్నత వుంది. మానవత్వంలోని&nbsp;<BR>అంశాలుగా మన యిద్దరం ఒక్కటే. కాని ఫలానా పేరున్న వ్యక్తి అనటంలో&nbsp;<BR>భిన్నులం. పురుషుడిగా నువ్వు స్త్రీకంటె భిన్నుడవు. మానవుడిగా నువ్వూ ఆమే&nbsp;<BR>ఒక్కటే. మానవుడిగా నువ్వు జంతువుకంటె భిన్నుడవు; కాని ప్రాణికోట్లుగా&nbsp;<BR>స్త్రీలు, పురుషులు, జంతువులు, చెట్లుచేమలు అన్నీ ఒక్కటే. ఉనికిగల వస్తువుగా&nbsp;<BR>నువ్వూ, యీ యావత్తుజగత్తూ ఒక్కటే. ఈశ్వరుడు సర్వగతుడు (అంతటా&nbsp;<BR>వున్నవాడు). ఆయనే జగత్తులోని పరమైక్య స్వరూపుడు. ఆయనలో మనమంతా&nbsp;<BR>ఒక్కరమే. కాని గోచరరూపం పొందేటప్పుడల్లా యీ భిన్నత వుండక తప్పదు.&nbsp;<BR>కర్మాచరణరూపంలో మన బలం గోచరించినప్పుడల్లా యీ వేరుతీరు వుండే&nbsp;<BR>తీరుతుంది. ఇప్పుడు తేలినదేమంటే మానవజాతి అంతా ఒకే సిద్ధాంతసముదా-&nbsp;<BR>యాన్ని అంటే ఒకే తత్త్వశాస్త్రాన్ని అంగీకరించటం అనే అర్థంలో విశ్వమతం&nbsp;<BR>అనేది కేవలం అసంభవం. అది ఎన్నటికీ సిద్ధించదు. అందరి ముఖాలూ ఒకే-&nbsp;<BR>తీరులో వుండేకాలం ఎన్నటికీ రాబోదు. సార్వలౌకిక పురాణ&nbsp;<BR>వాఙ్మయం ఒకటి ఏర్పడుతుందని భావిస్తే, అదీ అసంభవమే. సార్వలౌకిక&nbsp;<BR>కర్మకలాపం ఏర్పడటంకూడ అలాటిదే. అలాటి స్థితి ఎన్నటికీ కలుగబోదు.&nbsp;<BR>ఒకవేళ ఏర్పడితే ప్రపంచం లయమొందుతుంది. భిన్నత్వం కదా జీవికకు మూల-&nbsp;<BR>ధర్మం! మనకు రూపాలు ఎలా ఏర్పడ్డవి? భిన్నతవల్లే. పరిపూర్ణ సమత్వం -&nbsp;<BR>భేదాలనే మాటే లేనిది - అంటె మనకు వినాశకాలమే. వేడిమికి సహజమైన సమగ్ర&nbsp;<BR>సమవ్యాప్తిని యీ గదిలోని ఉష్ణరాశి సాధించుకోగలిగితే, ఆ వేడిమి అభావం (లేక-&nbsp;<BR>పోవటం) నందినదనే చెప్పవచ్చు. జగత్తులో చలనం ఎలా సాధ్యమైంది? సమత్వం&nbsp;<BR>చెడటంచేతనే. ఈ జగత్తు లయించినప్పుడుగాని అభిన్నతారూపమైన ఐక్యం&nbsp;<BR>సిద్ధించదు. అంతవరకు అది అసంభవం. అంతేకాదు. అలాటి ఐక్యం ఏర్పడటం&nbsp;<BR>అపాయకరంకూడ. అందరం ఒకే విధంగా తలంచాలని మనం ఆశించకూడదు.&nbsp;<BR>అలాఐతే తలంచటానికి తలపులే వుండవు: చిత్రవస్తుప్రదర్శన&nbsp;<BR>శాలలోని ఈజిప్షియన్‌ మమ్మీస్‌ (రక్షిత శవాలు) మాదిరి భావశూన్యబుద్ధులతో&nbsp;<BR>మనం ఒకరినొకరం చూసుకొంటూంటాం. ఈ భేదాలే, యీ భిన్నత్వమే మన-&nbsp;<BR>లోని పరస్పర సమత్వ నష్టమే, మన పురోభివృద్ధికి మూలసత్త్వం. ఈ అసమత్వం&nbsp;<BR>శాశ్వతంగా నిలిచివుండటం అత్యావశ్యకం.</FONT></p>
<p><FONT FACE="SHREE900, SHREE, sans-serif" SIZE="3">ఐతే విశ్వమత ఆదర్శం అనటంలో నా భావం ఏమిటి? ప్రపంచంలోని&nbsp;<BR>జనమంతా అంగీకరించే ఒకే తత్త్వశాస్త్రంగాని, ఒకే పురాణవాఙ్మయంగాని, ఒకే&nbsp;<BR>కర్మకలాపంగాని ఏర్పడాలని కాదు నా భావం. ఈ ప్రపంచం - ఎన్నో అంత-</FONT></p>
<hr class="puTa_virupu">
<table><tr><td><a class=puTa_lanke href=puTa91.html>p91</a></td><td>p92</td><td><a class=puTa_lanke href=puTa93.html>p93</a></td></tr></table>
</div></body></html>
