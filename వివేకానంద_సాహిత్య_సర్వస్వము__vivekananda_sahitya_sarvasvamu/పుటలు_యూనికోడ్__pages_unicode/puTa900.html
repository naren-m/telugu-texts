<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa899.html>p899</a></td><td>p900</td><td><a class=puTa_lanke href=puTa901.html>p901</a></td></tr></table>
<p><FONT FACE="SHREE900, SHREE, sans-serif" SIZE="3">76 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">మనసు వెలుపలికి వెళ్లకుండా అరికట్టటమే మనోనిగ్రహం; మనసును నిగ్రహించి,&nbsp;<BR>దాన్ని ప్రజ్ఞాన ఘన ఆత్మలో లయం చేయటానికి దాన్ని అంతర్ముఖం చేయటమే&nbsp;<BR>యోగానికి మొదటి మెట్టు. మనోనిగ్రహానికి యిదే సరైన దారి.</FONT></p>
<BR>
<p><FONT FACE="SHREE900, SHREE, sans-serif" SIZE="3">క్రిమికీటకాలు మొదలు పశుపక్ష్యాదులదాకా అన్ని జంతువుల్లోనూ మనో&nbsp;<BR>వ్యాపారం కనిపిస్తూ ఉంటుంది. మనిషిలో మాత్రమే మనసు బుద్ధిరూపాన్ని&nbsp;<BR>ధరిస్తుంది. చిత్తం బుద్ధిరూపం పొందాలి; అప్పుడే నివృత్తిమార్గం అవలం&nbsp;<BR>బించటం సాధ్యమౌతుంది; అనేక సాధనలు చేసి ఆత్మముక్తి పొందటానికి వీలవు&nbsp;<BR>తుంది. ఆవు, కుక్క మొదలైన జంతువులకు మనస్సుంది; నిజమే కాని వాటి&nbsp;<BR>మనసు, బుద్ధి అనే రూపాన్ని పొందలేదు. కాబట్టి సత్వరం ముక్తి పొందటం, వాటికి&nbsp;<BR>సాధ్యంకాదు.</FONT></p>
<p><FONT FACE="SHREE900, SHREE, sans-serif" SIZE="3">చిత్తానికి రకరకాల అవస్థ లున్నాయి; క్షిప్తం, మూఢం, విక్షిప్తం, ఏకాగ్రం,&nbsp;<BR>నిరుద్ధం మొదలైనవి. ప్రవృత్తి క్షిప్తావస్థకు లక్షణం. సుఖదుఃఖాల్లో ఇలాంటి మనస్థితి&nbsp;<BR>వ్యక్తమౌతూ ఉంటుంది. ప్రమాదాన్ని కల్గించే సోమరితనం మూఢా&nbsp;<BR>వస్థకు లక్షణం. దేవతలకు క్షిప్తావస్థ; రాక్షసులకు మూఢావస్థ సహజమని యోగ&nbsp;<BR>సూత్ర వ్యాఖ్యాత చెబుతాడు. నివృత్తి విక్షిప్తావస్థకు లక్షణం. చిత్తం ఏకాగ్రం&nbsp;<BR>కావటానికి ప్రయత్నించే సమయంలో ఏకాగ్రస్థితి ఏర్పడుతుంది. ఏకాగ్రస్థితి నుండి&nbsp;<BR>సమాధిస్థితికి కొనిపోయే స్థితే నిరుద్ధావస్థ.</FONT></p>
<p><FONT FACE="SHREE902, SHREE, sans-serif" SIZE="3">3. చిదా ద్ట్రేుః స్వతూపేఽవస్థానమ్‌.</FONT></p>
<p><FONT FACE="SHREE900, SHREE, sans-serif" SIZE="3">అప్పుడు (యోగావస్థలో ఉండే కాలంలో) సాక్షి ఐన పురుషుడు, తన&nbsp;<BR>స్వరూపంలో నెలకొని ఉంటాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">అలలన్నీ అణగారి పోయి, సరస్సు నిర్మలంగా ఉన్నప్పుడు అడుగు భాగాన్ని&nbsp;<BR>మనం స్పష్టంగా చూస్తాం. అలాగే మనసు ప్రశాంతంగా ఉన్నప్పుడు, మనం మన&nbsp;<BR>స్వరూపాన్ని కనుగొంటాం. ఆ స్థితిలో మనసుతో ఏకం కాము; ఆత్మస్వరూపులమై&nbsp;<BR>ఉంటాం.</FONT></p>
<BR>
<p><FONT FACE="SHREE902, SHREE, sans-serif" SIZE="3">4. వృత్తి సాతూప్య మిచితచ్రి.&nbsp;<BR></FONT><FONT FACE="SHREE900, SHREE, sans-serif" SIZE="3">ఇతర సమయాల్లో (యోగంలో లేని సమయాల్లో) పురుషుడు వృత్తులతో&nbsp;<BR>సమాన స్వరూపాన్ని పొంది యుంటాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఎలా అంటారా? ఒకరు నన్ను తిట్టారనుకోండి. ఆ తిట్టువల్ల నా మనసులో&nbsp;<BR>ఒక వృత్తి కలుగుతుంది. ఆ వృత్తితో నేను ఏకమైపోతాను. దాని ఫలితం నాకు దుఃఖం.</FONT></p>
<BR>
<p><FONT FACE="SHREE902, SHREE, sans-serif" SIZE="3">5. వృచ్తియః పంచచియ్యః కష్లష్టాఽకష్లష్టాః.</FONT></p>
<p><FONT FACE="SHREE900, SHREE, sans-serif" SIZE="3">వృత్తులు ఐదు రకాలు; క్లేశయుక్తాలు, క్లేశరహితాలు అని.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa899.html>p899</a></td><td>p900</td><td><a class=puTa_lanke href=puTa901.html>p901</a></td></tr></table>
</div></body></html>
