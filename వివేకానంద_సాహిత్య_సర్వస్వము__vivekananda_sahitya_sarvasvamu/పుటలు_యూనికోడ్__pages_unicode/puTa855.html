<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa854.html>p854</a></td><td>p855</td><td><a class=puTa_lanke href=puTa856.html>p856</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ప్రాణం</FONT></p>
<BR>
<p><FONT FACE="SHREE900, SHREE, sans-serif" SIZE="3">31</FONT></p>
<BR>
<p><FONT FACE="SHREE900, SHREE, sans-serif" SIZE="3">లూగించారు. ప్రాణవశీకరణం వల్లే రకరకాల శక్తులు వ్యక్తమౌతున్నాయి. జనులకీ&nbsp;<BR>రహస్యం తెలిసినా, తెలియకపోయినా ఒకరి శక్తిసామర్థ్యాలకు కారణం ప్రాణాన్ని&nbsp;<BR>వశం చేసుకోవటమే.</FONT></p>
<BR>
<p><FONT FACE="SHREE900, SHREE, sans-serif" SIZE="3">మన దేహంలో ఒక్కొక్కసారి, ప్రాణశక్తి ఒకభాగానికి ఎక్కువో, తక్కువో&nbsp;<BR>ప్రసరిస్తుంది; దాంతో దేహసామ్యావస్థ చెడుతుంది. అలా చెడటమే రోగం. ఇక&nbsp;<BR>ఎక్కువగానున్న ప్రాణాన్ని తొలగించటమో, లేదా తక్కువుంటే పూరించటమో&nbsp;<BR>చేయటమే రోగనివారణ. ఇదే ప్రాణాయామం. దేహంలో ఒకభాగంలో ప్రాణశక్తి&nbsp;<BR>ఉండవలసినదానికన్నా ఎక్కువగా ఉందో, తక్కువగా ఉందో తెలుసుకోవటమే&nbsp;<BR>ప్రాణాయామం. కాలివ్రేలిలో కానీ, చేతివ్రేలిలో కానీ ప్రాణం తక్కువగా ఉంది - అని&nbsp;<BR>గ్రహించే సూక్ష్మదృక్‌శక్తి మనసుకు ఏర్పడటం; అవసరమైనంతమేరకు ప్రాణాన్ని&nbsp;<BR>సమకూర్చే సామర్థ్యం కలగటం; - ఇవి ప్రాణాయామం వల్ల కలిగే ప్రయోజనాల్లో&nbsp;<BR>కొన్ని.</FONT></p>
<p><FONT FACE="SHREE900, SHREE, sans-serif" SIZE="3">ప్రాణాయామ సాధనలను క్రమంగా అభ్యాసం చేయాలి. ప్రాణశక్తిని వశం&nbsp;<BR>చేసుకోవటం; వివిధ మనోస్థాయిల్లో దాన్ని ప్రసరింపచేయటం; ఇదే రాజయోగ&nbsp;<BR>ప్రధానాశయమని చెప్పవచ్చు. మనిషి తన శక్తుల నన్నింటినీ ఏకాగ్రం చేస్తే,&nbsp;<BR>శరీరంలోని ప్రాణశక్తి అతనికి వశమౌతుంది. ధ్యానంలో మనం ప్రాణాన్నే&nbsp;<BR>కేంద్రీకరిస్తుంటాం.</FONT></p>
<p><FONT FACE="SHREE900, SHREE, sans-serif" SIZE="3">సముద్రంలో పెద్ద పెద్ద కెరటాలూ, మామూలు తరంగాలూ, చిన్న చిన్న&nbsp;<BR>అలలూ, బుడగలూ ఎన్నో ఉంటాయి. అయితే వీటన్నింటికీ సువిశాల సముద్రమే&nbsp;<BR>ఆధారం. బుడగలూ, ఎతె-న కెరటాలూ రెండూ ఒకే సముద్రంతో సంబంధం&nbsp;<BR>కలిగియుంటాయి. అలాగే ఒక వ్యక్తి గొప్పశక్తియుతుడై ఉండవచ్చు; మరో వ్యక్తి&nbsp;<BR>అల్పశక్తిమంతుడై ఉండవచ్చు; అయితే ఇద్దరూ అనంతశక్తిసాగరానికి&nbsp;<BR>సంబంధించినవారే. ఆ అనంతశక్తిసాగరమే ఈశ్వరుడు. ఈ ఈశ్వరున్ని&nbsp;<BR>పొందేందుకు ప్రతిజీవికీ హక్కుంది. చైతన్యం ఎక్కడ ప్రకాశిస్తున్నా, దాని వెనుక&nbsp;<BR>అనంతశక్తి తప్పక ఉంటుంది. ఒక సూక్ష్మాతిసూక్ష్మ క్రిమి ఉంది. అది ఈ&nbsp;<BR>అనంతశక్తి నుండే జీవశక్తిని గ్రహిస్తుంది. క్రమంగా రూపాన్ని మార్చుకుంటుంది.&nbsp;<BR>మొక్క అవుతుంది; తర్వాత జంతువౌతుంది; చివరికి మనిషిగా పరిణమిస్తుంది. ఆ&nbsp;<BR>తర్వాత అది భగవంతుడే అయిపోతుంది. ఇంత పెద్దకార్యం జరగటానికి కోట్లాది&nbsp;<BR>యుగాలు పట్టవచ్చు. అయితే కాలం మనకో లెక్కకాదు. తీవ్రసాధనంవల్ల కాలాన్ని&nbsp;<BR>తగ్గించుకోవచ్చు. కార్యదీక్ష ఉంటే, ఎంతో కాలానికిగాని నెరవేరని కార్యాన్ని,&nbsp;<BR>నిముషాల్లో సాధించవచ్చని యోగు లంటారు. ఒకవ్యక్తి ఈ అనంతశక్తిని చాలా కొద్ది&nbsp;<BR>కొద్దిగా గ్రహిస్తూ వచ్చాడనుకుందాం; అప్పుడతను దేవత్వం పొందటానికి అతనికి</FONT></p>
<hr class="puTa_virupu">
<table><tr><td><a class=puTa_lanke href=puTa854.html>p854</a></td><td>p855</td><td><a class=puTa_lanke href=puTa856.html>p856</a></td></tr></table>
</div></body></html>
