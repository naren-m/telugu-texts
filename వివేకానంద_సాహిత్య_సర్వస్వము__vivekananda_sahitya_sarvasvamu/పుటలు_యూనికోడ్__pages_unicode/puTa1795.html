<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1794.html>p1794</a></td><td>p1795</td><td><a class=puTa_lanke href=puTa1796.html>p1796</a></td></tr></table>
<p><FONT FACE="SHREE900, SHREE, sans-serif" SIZE="3">190 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">నేను వారిని పూర్తిగా ఎరుగుదును. వారిని మతిభ్రష్టులుగా భావించాలని నాకు&nbsp;<BR>తెలుసు. మతిభ్రష్టునికి మందు యివ్వపూనేవాడు దానికి బహుమతిగా&nbsp;<BR>తన్నులకు, కాట్లకు సిద్ధమై వుండాలని నాకు తెలుసు; అలాటి బహుమతికి&nbsp;<BR>సిద్ధపడి, బలాత్కారంగా వారి నోట్లో మందుపోసి, వారి చర్యలను ఓర్పుతో భరిం-&nbsp;<BR>చేవాడే వారికి నిజమైన మిత్రుడు.</FONT></p>
<p><FONT FACE="SHREE900, SHREE, sans-serif" SIZE="3">ఈ జాతి ధర్మం, యీ స్వధర్మం, సర్వ దేశాలలో వున్న ప్రతి సంఘం&nbsp;<BR>క్షేమంపొందే మార్గం - చివరికి మోక్షానికి తీసుకెళ్ళే నిచ్చెన. ఈ జాతి ధర్మం,&nbsp;<BR>యీ స్వధర్మం క్షీణించటంవల్లే మన దేశం పతనమయింది. కాని యీ కాలంలో&nbsp;<BR>అగ్రకులాలవారు సామాన్యంగా గ్రహించే అర్థంలో జాతిధర్మం (లేక స్వధర్మం)&nbsp;<BR>మనం తప్పించుకోవలసిన కొత్త ఆపద అవుతోంది. జాతిధర్మాన్ని గురించిన&nbsp;<BR>పరిపూర్ణ జ్ఞానం తమకుందని వారి భావం. కాని నిజానికి వారికది తెలియనే&nbsp;<BR>తెలియదు. తమ గ్రామంలో అనుసరించబడే ఆచారాలే వేద ప్రతిపాదిత సనాత&nbsp;<BR>నాచారాలని తలచి, అధికారాలన్నీ తమవిగానే భావించుకొని వారు నాశనంకేసి&nbsp;<BR>వెళుతున్నారు! నా మాటలు వంశపారంపర్య కులవ్యవస్థను గురించిగాని, గుణ-&nbsp;<BR>భేదాలచే నిర్ణయించబడే కులవ్యవస్థను గురించి కాదు. గుణ నిర్ణీత కులవ్యవస్థే&nbsp;<BR>ప్రథమంలో వుండేదని నేనూ అంగీకరిస్తాను. కాని రెండు మూడు తరాల్లో గుణా-&nbsp;<BR>నికి బదులు జననానికి ప్రాధాన్యమియ్యబడింది. ఇందువల్ల మన జాతీయజీవన&nbsp;<BR>ఆయువుపట్టుకు దెబ్బతగిలింది; లేకపోతే మనం యిలాటి పతనస్థితికి ఎందుకు&nbsp;<BR>కూలిపోయాం? గీతలో ‘‘సఙ్కరస్య చ కర్తా స్యాముహన్యామిమాః ప్రజాః’’&nbsp;<BR>(నేను వర్ణసంకర కారకుడనౌతూ, ప్రజల వినాశానికి కారణమౌతాను) అని&nbsp;<BR>వుందికదా. ఈ ఘోరవర్ణ సాంకర్యం - అన్ని కులాల సాంకర్యం - ఇంత గంద-&nbsp;<BR>రగోళపరిచే విధంలో - ఎలా ప్రాప్తించింది? గుణభేదాలనే పాటించకపోవటం&nbsp;<BR>ఎలా సంభవించింది? మన పూర్వులకు వుండిన శ్వేతవర్ణం యిప్పుడెలా&nbsp;<BR>నలుపుగా మారింది? సత్త్వగుణం నశించి రజోగుణ వేగంతో కూడిన తమో-&nbsp;<BR>గుణం యిప్పుడెందుకు వ్యాపించి వుంది? దీనికి సుదీర్ఘ వివరణం అవసరం&nbsp;<BR>కాబట్టి మరోసారి యీ ప్రశ్నకు బదులు చెబుతాను. ప్రస్తుతం యీ సంగతిని&nbsp;<BR>గ్రహించటానికి ప్రయత్నించండి - జాతిధర్మం సక్రమంగా, యథార్థంగా పరిర-&nbsp;<BR>క్షింపబడితే, జాతి ఎన్నటికీ పతనం చెందదు. ఇది నిజమైతే మన పతనానికి కార-&nbsp;<BR>ణమైనదేది? జాతి ధర్మమూలం చెరుపబడిన దనటానికి మన పతనమే&nbsp;<BR>స్పష్టమైన తార్కాణం. అంటే, మన మిప్పుడు జాతిధర్మమని తలచేది దానికి&nbsp;<BR>ప్రత్యక్ష విరుద్ధమైందని తేలుతోంది. ప్రథమంలో మీ శాస్త్రాలను జాగ్రత్తగా,&nbsp;<BR>పరిశీలనబుద్ధితో చదవండి. శాస్త్రాల్లో కులధర్మమని పేర్కోబడింది యీ</FONT></p>
<hr class="puTa_virupu">
<table><tr><td><a class=puTa_lanke href=puTa1794.html>p1794</a></td><td>p1795</td><td><a class=puTa_lanke href=puTa1796.html>p1796</a></td></tr></table>
</div></body></html>
