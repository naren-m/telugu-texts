<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3642.html>p3642</a></td><td>p3643</td><td><a class=puTa_lanke href=puTa3644.html>p3644</a></td></tr></table>

<p><FONT FACE="TimesNewRoman, Times, serif" SIZE="2">1 6</FONT></p>
<p><FONT FACE="TimesNewRoman, Times, serif" SIZE="3">2 8 7</FONT></p>
<BR>
<p><FONT FACE="SHREE902, SHREE, sans-serif" SIZE="3">(ఇ.టి. స్టర్డీకి)</FONT></p>
<BR>
<p><FONT FACE="SHREE900, SHREE, sans-serif" SIZE="3">228, పడమర, 39 వ వీథి,</FONT></p>
<p><FONT FACE="SHREE900, SHREE, sans-serif" SIZE="3">న్యూయార్క్‌,</FONT></p>
<p><FONT FACE="SHREE900, SHREE, sans-serif" SIZE="3">ఫిబ్రవరి 29, 1896.</FONT></p>
<p><FONT FACE="SHREE900, SHREE, sans-serif" SIZE="3">ధన్యాత్ముడైన ప్రియతమా,</FONT></p>
<p><FONT FACE="SHREE900, SHREE, sans-serif" SIZE="3">వీలుంటే ‘మే’ కంటె ముందుగానే వస్తాను. ఆ విషయంలో నువ్వు ఆదుర్దా&nbsp;<BR>చెందవద్దు. ఆ చిన్నపుస్తకం మనోహరంగా వుంది. వార్తాపత్రికల కత్తిరింపులు&nbsp;<BR>లభ్యమైతే యిక్కణ్ణుండి నీకు పంపబడతాయి.</FONT></p>
<p><FONT FACE="SHREE900, SHREE, sans-serif" SIZE="3">పుస్తకాల ప్రచురణ యీ రీతిలో జరుగుతోంది! న్యూయార్క్‌లో ఒక&nbsp;<BR>కమిటీ ఏర్పాటైంది. పుస్తకాల సర్వాధికారాలు వారివే అనే షరతుతో కమిటీవారే&nbsp;<BR>సమస్త ఖర్చులు - సంక్షిప్తలిపి రచన, అచ్చు మొదలైనవి భరిస్తున్నారు. కాబట్టి&nbsp;<BR>యీ పుస్తకాలు చిరుపొత్తములు వారికే చెందుతాయి. ‘కర్మయోగ’ మనే పుస్తకం&nbsp;<BR>ప్రచురించబడింది. ‘రాజయోగం’ యింతకంటె పెద్దది. అది ప్రచురణ కాబో-&nbsp;<BR>తోంది. ‘జ్ఞానయోగం’ తర్వాత ప్రచురణ కావచ్చు. భాష సరళంగా వున్నందున&nbsp;<BR>యీ పుస్తకాలు ఎక్కువ ప్రచారంలోకి వస్తాయి. నీ కా విషయం యిదివరకే&nbsp;<BR>అనుభవమైంది. ఆ ఆక్షేపణీయమైన వాటన్నింటిని తొలగించినందువల్ల, కమిటీ&nbsp;<BR>వారు పుస్తక ప్రచురణలో నాకు సాయపడుతున్నారు.</FONT></p>
<p><FONT FACE="SHREE900, SHREE, sans-serif" SIZE="3">పుస్తకాలు కమిటీవారి సొత్తు. శ్రీమతి ‘ఓల్‌బుల్‌’, శ్రీమతి లెగ్గెట్‌ దీన్లో&nbsp;<BR>ప్రధానపాత్రలు వహిస్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">అన్ని ఖర్చులూ వారే భరించినందున యీ పుస్తకాలు వారికి చెందటం&nbsp;<BR>సమంజసం కాదా! వారే ప్రచురణ కర్తలైనందువల్ల, ప్రచురణ కర్తలు వాటిలో వేలు&nbsp;<BR>పెడతారన్న భయం లేదు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంనుండి పుస్తకాలు వస్తే వాటిని నీ వద్ద వుంచు.&nbsp;<BR>షార్ట్‌హాండ్‌ తెలిసిన ‘గుడ్విన్‌’ అనే ఆంగ్లేయు డొకడు లభించాడు. పనిలో&nbsp;<BR>ఎంతో ఆసక్తుడైనందువల్ల అతణ్ణి ఒక బ్రహ్మచారిని గావించాను. అతడు నా వెంటే&nbsp;<BR>ప్రయాణం చేస్తున్నాడు. మే మిద్దరం కలిసి ఇంగ్లండ్‌ రాగలం. అతడు ఎల్లప్పుడు&nbsp;<BR>వున్నట్లే యికముందూ ఎంతో సహాయకారిగా వుంటాడు.</FONT></p>
<p><FONT FACE="SHREE900, SHREE, sans-serif" SIZE="3">ఆశీస్సులతో,&nbsp;<BR>భవదీయ,&nbsp;<BR>వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3642.html>p3642</a></td><td>p3643</td><td><a class=puTa_lanke href=puTa3644.html>p3644</a></td></tr></table>
</div></body></html>
