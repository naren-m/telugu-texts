<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa636.html>p636</a></td><td>p637</td><td><a class=puTa_lanke href=puTa638.html>p638</a></td></tr></table>
<p><FONT FACE="SHREE902, SHREE, sans-serif" SIZE="4">స్వార్థత్యాగమే మతం</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రపంచానికున్న హక్కులను ఎవరూ విభజించలేరు. ‘‘హక్కు’’ అనగానే&nbsp;<BR>దానిలో పరిమితివుంది. అది ‘‘హక్కు’’ కాదు, ‘‘బాధ్యతే.’’ లోకంలో&nbsp;<BR>ఏమూల పాపమున్నా దానికి ప్రతిమానవుడు బాధ్యుడే. ఎవ్వడూ తన సహో-&nbsp;<BR>దరుడినుండి వేరుకాలేడు. విశ్వజనీనమైనదానితో మనను ఐక్యమొనరించేదంతా&nbsp;<BR>పుణ్యం; దానినించి మనను విడదీసేదంతా పాపం. నువ్వు అనంతంలోని&nbsp;<BR>భావానివి. ఇదే స్వాభావిక స్థితి; కాబట్టి నువ్వు నీ సోదరుడి సంరక్షకుడివి.</FONT></p>
<p><FONT FACE="SHREE900, SHREE, sans-serif" SIZE="3">జీవిత మొదటి లక్ష్యం జ్ఞానం; రెండో లక్ష్యం సౌఖ్యం. జ్ఞానం, సౌఖ్యం&nbsp;<BR>కలిసి మనను స్వాతంత్య్రానికి తీసుకునిపోతాయి. ఐనా, ప్రతి ప్రాణీ (చీమ, కుక్క&nbsp;<BR>కూడా) స్వాతంత్య్రం పొందేదాకా ఎవరికీ స్వాతంత్య్రం రాదు. అందరికీ సుఖం&nbsp;<BR>కలిగేదాకా ఎవరికీ సుఖం కలుగబోదు. నువ్వు ఎవరినైనా హింసించే పక్షంలో నిన్ను&nbsp;<BR>నువ్వే హింసించుకున్నవాడి వవుతావు. ఎందుకంటె నువ్వు, నీ సహోదరుడు&nbsp;<BR>ఒక్కరే. తనలో అఖిలవిశ్వాన్ని, అఖిలవిశ్వంలో తనను దర్శించే&nbsp;<BR>వాడు నిశ్చయంగా యోగే. ప్రపంచంలో ఉత్తమోత్తమమైన శాసనం స్వార్థత్యాగమే&nbsp;<BR>గాని, స్వార్థప్రాబల్యం కాదు. ‘‘పాపాన్ని ప్రతిఘటించవద్దు’’ అన్న ఏసుక్రీస్తు ఉప-&nbsp;<BR>దేశాన్ని ఏనాడూ పరిపాలించక పోవటంచేతనే లోకంలో పాపం యింతగా వృద్ధి-&nbsp;<BR>పొందింది. సమస్యను పరిష్కరించగలిగినది సార్థరాహిత్యమే. ప్రచండమైన స్వార్థ-&nbsp;<BR>త్యాగం వల్లగాని మతానుభవం కలుగదు. నీ కోసం ఏదీ కోరవద్దు. సర్వం&nbsp;<BR>యితరులకోసమే చెయ్యి. దేవుడిలోనే వుండటం, నివసించటం, విహరించటం&nbsp;<BR>అంటే యిదే.</FONT></p>

<p><FONT FACE="TimesNewRoman, Times, serif" SIZE="2">2 2 2</FONT></p>
<hr class="puTa_virupu">
<table><tr><td><a class=puTa_lanke href=puTa636.html>p636</a></td><td>p637</td><td><a class=puTa_lanke href=puTa638.html>p638</a></td></tr></table>
</div></body></html>
