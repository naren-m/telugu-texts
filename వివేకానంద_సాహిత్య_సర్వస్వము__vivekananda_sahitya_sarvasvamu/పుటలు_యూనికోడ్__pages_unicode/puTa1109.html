<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1108.html>p1108</a></td><td>p1109</td><td><a class=puTa_lanke href=puTa1110.html>p1110</a></td></tr></table>
<p><FONT FACE="SHREE900, SHREE, sans-serif" SIZE="3">285</FONT></p>
<BR>
<p><FONT FACE="SHREE900, SHREE, sans-serif" SIZE="3">ఉపన్యాసాంశాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">రాజకీయాల గూర్చి ప్రశ్నిస్తే, అతను జవాబు ఏమీ చెప్పలేడు. మతాన్ని గూర్చి&nbsp;<BR>ప్రశ్నిస్తే మాత్రం, ఎంతటి సామాన్య రైతైనా ఏకేశ్వరవాదాన్ని గూర్చి, ఏకాత్మ&nbsp;<BR>వాదాన్ని గూర్చి, మతంలోని విభిన్నవాదాల గూర్చి తన పాండిత్యాన్ని వ్యక్తీకరిస్తాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘ఎవరి ప్రభుత్వపాలనలో నువ్వున్నావు?’’ అని అతణ్ణి అడిగి చూడండి.&nbsp;<BR>‘‘నాకు తెలియదు. నా పన్నులను నేను కడుతుంటాను. నా కింతే తెలుసు’’&nbsp;<BR>అంటాడు. మీ కార్మికులతో, మీ రైతులతో నేను మాట్లాడాను. వారిలో ప్రతివ్యక్తికీ,&nbsp;<BR>రాజకీయ పరిజ్ఞానం ఉందని నేను గ్రహించాను. ఒకరు గణతంత్రవాది (డెమొక్రెట్‌)&nbsp;<BR>నని, ఒకరు ప్రజాతంత్రవాది (రిపబ్లికన్‌) నని తమ తమ రాజకీయ పక్షాలగూర్చి&nbsp;<BR>వారు తెలియచేసుకుంటుంటారు. ఆర్థిక స్థితిగతులు కూడా వారికి తెలుసు! ‘‘వెండి&nbsp;<BR>నాణేలు స్వేచ్ఛగా చెలామణి కావాలా, లేక బంగారు నాణెమే ప్రమాణంగా ఉండాలా?&nbsp;<BR>ఏది మంచిది?’’ అన్నదాన్ని వారు స్పష్టంగా తెలియచేయగలరు. కాని వారిని&nbsp;<BR>మతంగూర్చి ఏమైనా అడిగిచూడండి. తమ కేమీ తెలియదని, వారు చెబుతారు.&nbsp;<BR>వారు ఒకానొక చర్చ్‌కి మాత్రం వెళ్లటం నిజమేనట! కాని దానిలో ఏ విశ్వాసం&nbsp;<BR>ఉంటుందో వారికి తెలియదు. చర్చ్‌లో తమ సీటుకోసం తా మెంత రుసుము&nbsp;<BR>యివ్వాలో వారికి తెలుసు. వారికి తెలిసిందంతే. ఈశ్వరుని గూర్చి చెప్పమంటే,&nbsp;<BR>ఇంతకుమించి వా రేమీ చెప్పలేరు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో కొన్ని మూఢనమ్మకా లున్నాయంటారు. అవి ఉన్నాయని&nbsp;<BR>నేనూ ఒప్పుకొంటాను. ‘‘కాని ఏ జాతిలో మాత్రం యివి లేవు?’’ అంటూ వారు&nbsp;<BR>ప్రశ్నించారు. తమ ఉపన్యాసాన్ని సంక్షేపిస్తూ, ఇలా చెప్పారు:</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘భగవంతుడు తమ ‘ప్రత్యేక నిధి’ అని అన్నిజాతులూ చెబుతున్నాయి.&nbsp;<BR>అన్నిదేశాల్లోనూ ఈశ్వరు డున్నాడు. మంచితనమే ఈశ్వరుడు. ప్రాచ్యులకు,&nbsp;<BR>పాశ్చాత్యులకు - అందరికీ భగవత్‌ కాంక్ష చాలా ఆవశ్యకమైంది. నీటిలో మునిగి&nbsp;<BR>ఊపిరికోసం పెనుగులాడటం ఎలాంటిదో, దేవునికోసం పరితపించటం&nbsp;<BR>అలాంటిదే కావాలి. ఊపిరి లేకుండా మనిషి జీవించలేనట్లు, ఈశ్వరుడు లేక&nbsp;<BR>తానుకూడా జీవించలేనన్న విశ్వాసం కావాలి. పాశ్చాత్యులకు ఈశ్వరుని గూర్చి&nbsp;<BR>అలాంటి తీవ్రకోరిక కలిగినప్పుడు భారతదేశంలో వారికి స్వాగతం ఉంటుంది.&nbsp;<BR>ఎందుకంటే, క్రైస్తవ మతాచార్యులు అప్పుడే నిజంగా భగవంతునితో భారతీ&nbsp;<BR>యులను సమీపిస్తారు. దేవుని గూర్చి, భారతీయులకు తెలియదు - అన్న భావనతో&nbsp;<BR>క్రైస్తవబోధకులు వారిని చేరకూడదు. హీనభావాలను వదిలిపెట్టి, అను&nbsp;<BR>రాగపూరిత పరిశుద్ధాంతరంగంతో వారిని చేరాలి కానీ, మూఢవిశ్వాసంతో కాదు.</FONT></p>

<BR>
<hr class="puTa_virupu">
<table><tr><td><a class=puTa_lanke href=puTa1108.html>p1108</a></td><td>p1109</td><td><a class=puTa_lanke href=puTa1110.html>p1110</a></td></tr></table>
</div></body></html>
