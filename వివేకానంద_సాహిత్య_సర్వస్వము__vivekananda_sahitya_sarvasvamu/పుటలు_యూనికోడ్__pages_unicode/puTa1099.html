<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1098.html>p1098</a></td><td>p1099</td><td><a class=puTa_lanke href=puTa1100.html>p1100</a></td></tr></table>
<p><FONT FACE="SHREE900, SHREE, sans-serif" SIZE="3">1892 - 93 సంవత్సరంలో చెన్నపురిలో స్వామీజీ చేసిన ప్రసంగాంశాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">275</FONT></p>
<BR>
<p><FONT FACE="TimesNewRoman, Times, serif" SIZE="3">*      *      *</FONT></p>
<p><FONT FACE="SHREE900, SHREE, sans-serif" SIZE="3">విశ్వజనీనతలో వ్యక్తిత్వం - ఇదే సృష్టి పథకం. చైతన్యం కలగటానికి&nbsp;<BR>ప్రతిజీవకణం తోడ్పడుతుంది. మనిషి ఏకకాలంలోనే వ్యక్తీ - విశ్వరూపుడు కూడా.&nbsp;<BR>మన వ్యక్తిత్వాన్ని గుర్తించినప్పుడే, మన జాతీయ ప్రకృతిని - విశ్వజనీన ప్రకృతిని&nbsp;<BR>గుర్తించ గలుగుతాం. ప్రతిఒక్కరం ఒక అనంతవృత్తం లాంటివారం. దాని కేంద్రం&nbsp;<BR>అంతటా ఉంది. పరిథి రేఖమాత్రం ఎక్కడా లేదు. సాధనవల్ల మనం విశ్వాత్మను&nbsp;<BR>సాక్షాత్కరించుకోవచ్చు. అదే హిందూమత సారం. ప్రతిజీవిలో తనను&nbsp;<BR>దర్శించేవాడే పండితుడు; ఋషి.</FONT></p>
<p><FONT FACE="SHREE900, SHREE, sans-serif" SIZE="3">ఋషులు ఆధ్యాత్మిక సత్యాలను కనిపెట్టినవారు.</FONT></p>
<p><FONT FACE="SHREE900, SHREE, sans-serif" SIZE="3">అద్వైతసిద్ధాంతం ప్రకారం జీవాత్మ అన్నది లేదు. అది భ్రాంతి మాత్రమే.</FONT></p>
<BR>
<p><FONT FACE="SHREE900, SHREE, sans-serif" SIZE="3">ద్వైతంలో జీవుడున్నాడు. ఈ జీవుడు ఈశ్వరునికి అనంతంగా భిన్నమైనవాడు.&nbsp;<BR>ఉభయవాదాలూ సత్యమే! ఒకటి నీటి ఉత్పత్తిస్థానాన్ని చేరటం వంటిది. మరొకటి&nbsp;<BR>చిన్నతటానికి వెళ్లటం లాంటిది. మన చైతన్యానికి సంబంధించినంతవరకూ&nbsp;<BR>మనమంతా ద్వైతులమే! మరిక దానికి మీద? దానికి మీద మనమంతా అద్వైతులం.&nbsp;<BR>నిజానికి ఇది ఒక్కటే సత్యం. అద్వైతం రీత్యా నిన్ను నీవు ప్రేమించుకొనేలా,&nbsp;<BR>అందరినీ నువ్వు ప్రేమించాలి. క్రైస్తవం చెప్పేలా, నీ సోదరునిగా ప్రేమించటం కాదు.&nbsp;<BR>సోదర భావమున్న స్థానాన్ని విశ్వాత్మభావం ఆక్రమించాలి. విశ్వమానవ&nbsp;<BR>సౌభ్రాతృత్వం కాదు, విశ్వాత్మానుభూతి మన లక్ష్యం కావాలి. ‘‘పరమోత్కృష్ట&nbsp;<BR>సుఖం’’ అనే సిద్ధాంతాన్ని కూడా అద్వైతం తనలో యిముడ్చుకుంటుంది.</FONT></p>
<p><FONT FACE="SHREE900, SHREE, sans-serif" SIZE="3">సోహం - నేనే పరమాత్మను. దీన్ని నిరంతరం మననం చేసుకోవాలి. మొదట్లో&nbsp;<BR>ప్రయత్నపూర్వకంగా సాధన చేయాలి. అభ్యాసంవల్ల మీకది స్వాభావిక&nbsp;<BR>మవుతుంది. ఈ భావం మీ నరాల్లోకి దిగుతుంది. జపం - మననం ద్వారా ఈ&nbsp;<BR>భావాన్ని మీ నరాలకు పట్టించాలి.</FONT></p>
<p><FONT FACE="SHREE900, SHREE, sans-serif" SIZE="3">లేదా, ద్వైతంతో ప్రారంభించండి. రెండవ దశ విశిష్టాద్వైతం. ‘‘నేను నీలో&nbsp;<BR>ఉన్నాను. నీవు నాలో ఉన్నావు. అంతా ఈశ్వరుడే.’’ ఇదే క్రీస్తుబోధ.</FONT></p>
<BR>
<p><FONT FACE="SHREE900, SHREE, sans-serif" SIZE="3">అద్వైతంలోని పరమోన్నత దశను దైనందిన జీవితంలో ఆచరణకు తేవటం&nbsp;<BR>సాధ్యంకాదు. ఈ అద్వైతం విశిష్టాద్వైతంగా పనిచేయగలదు. ద్వైతం - చిన్న&nbsp;<BR>వృత్తం, పెద్దవృత్తం కన్నా వేరు. భక్తిపాశంతో ఈ రెండూ అనుసంధానమయి&nbsp;<BR>ఉన్నాయి. విశిష్టాద్వైతం - పెద్దవృత్తంలో చిన్నవృత్తముంది. దాని పరిభ్రమ ణాన్ని&nbsp;<BR>పెద్దవృత్తం క్రమబద్ధం చేస్తూ ఉంటుంది. అద్వైతం - చిన్నవృత్తం. అది పెరిగి&nbsp;<BR>పెద్దవృత్తంతో సరిగా చేరిపోతుంది. అద్వైతంలో ‘‘నేను’’ భగవంతునిలో</FONT></p>
<hr class="puTa_virupu">
<table><tr><td><a class=puTa_lanke href=puTa1098.html>p1098</a></td><td>p1099</td><td><a class=puTa_lanke href=puTa1100.html>p1100</a></td></tr></table>
</div></body></html>
