<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1223.html>p1223</a></td><td>p1224</td><td><a class=puTa_lanke href=puTa1225.html>p1225</a></td></tr></table>
<p><FONT FACE="SHREE900, SHREE, sans-serif" SIZE="3">400 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">దిగారు. హిందూవిశ్వాసానికి, అర్వాచీనుడైన స్వీడన్‌బర్గ్‌ ఆధ్యాత్మిక&nbsp;<BR>ప్రవచనాలకున్న పోలికలు స్పష్టంగా తెలిసాయి. ప్రాచీన హిందూమత గురుని&nbsp;<BR>పరంపరకు చెంది ఆ సనాతన విశ్వాసాన్నే ఆధునిక భాషలో స్వీడన్‌బర్గ్‌&nbsp;<BR>పొందుపరిచాడా అనిపించింది. ఫ్రెంచ్‌ తత్త్వవేత్తల్లో, నవలా రచయితల్లో శ్రేష్ఠుడైన&nbsp;<BR>బాల్జాక్‌ అనే అతను ఉదాత్తమైన తన ‘అఖండాత్మ కథ’ లో పొందుపరచటానికి&nbsp;<BR>యోగ్యమని స్వీకరించిన భావప్రక్రియ అది. ప్రతిజీవునిలో పరిపూర్ణత ఉంది.&nbsp;<BR>అతని భౌతికం వెనుక ఆ పరిపూర్ణత ఉంది. దేవుడు తన పరిపూర్ణతలో నుండి&nbsp;<BR>కొంతభాగం జీవుని కిచ్చినందువల్ల జీవుడు శ్రేయం పొందాడని చెబితే, అప్పటి&nbsp;<BR>నుండి దేవుని పరిపూర్ణతలో ఆయన జీవుడికి ఇచ్చివేసిన భాగం కొరవడి ఉందని&nbsp;<BR>తలచినవార మౌతాం. కాని విజ్ఞానశాస్త్ర సిద్ధాంతం జీవుడు అవిభాజ్యుడని,&nbsp;<BR>జీవునిలో పరిపూర్ణత ఉండక తప్పదని, ఆ పరిపూర్ణ స్వరూపాన్ని అధిగమించుటే&nbsp;<BR>‘విముక్తి’ అని, ఆ అనంతత్వ సాక్షాత్కారమే పూర్ణస్వతంత్రత అని, అది ‘రక్షితం&nbsp;<BR>అవటం’ కాదని నిస్సంశయంగా నిరూపించింది. ‘ప్రకృతి’ అన్నా ‘జీవుడు’ అన్నా,&nbsp;<BR>మతమన్నా ఒక్కటే.</FONT></p>
<p><FONT FACE="SHREE900, SHREE, sans-serif" SIZE="3">అన్ని మతాలూ మంచివే. చెంబు నీళ్లలోని బుడగ, బయటి గాలి మొత్తంతో&nbsp;<BR>కలిసిపోవటానికి ప్రయత్నిస్తుంది. నూనెలో, ద్రాక్షారస ఆమ్లంలో, ఇతర ద్రవాల్లో&nbsp;<BR>వాటి వాటి చిక్కదనంలో గల ఎక్కువ తక్కువలకు తగినట్లు వాటి ప్రయత్నాలు&nbsp;<BR>జరుగుతుంటాయి. జీవితాభ్యాసాలను సంబంధాలను వంశపారంపర్య ప్రాప్త&nbsp;<BR>సుగుణాలను, శీతోష్ణ ప్రభావాలను బట్టి ఒక ప్రజకు ఒక మత మెంతో&nbsp;<BR>తగివుంటుందీ? ‘ఉన్నదంతా శ్రేష్ఠమే’ అన్నది వక్త అభిప్రాయంలా కనిపించింది.&nbsp;<BR>ఒక దేశంవారి మతాన్ని హఠాత్తుగా మార్చబూనటం ఎలా ఉంటుందంటే, ‘ఆల్ఫ్స్‌&nbsp;<BR>పర్వతాలపై నుండి ప్రవహించే నదిని చూచి, ఒకరు అది ప్రవహించే మార్గం బాగాలే’&nbsp;<BR>దనుకొన్నట్లుంటుంది. హిమాలయాల నుండి ప్రవహించే మహానదిని,&nbsp;<BR>తరతరాలుగా పెక్కువేల సంవత్సరాలుగా, ఆ మార్గంలోనే ప్రవహిస్తున్నదాన్ని&nbsp;<BR>చూసి, మరొకరు ‘‘ఇది ప్రవహించే దారి సూటిగా లేదు, చక్కగా లేదు’’ అంటాడు.&nbsp;<BR>దేవుడు ఒకవ్యక్తి అని, ఊర్ధ్వం (లోకం) లో అతని   పీఠం ఉందని, క్రైస్తవుడు&nbsp;<BR>భావిస్తాడు. స్వర్గంలో స్వర్గపథాంచలంలో నిల్చొని, అప్పుడప్పుడు స్వర్గేతర స్థలం&nbsp;<BR>(నరకం) పైకి చూపు ప్రసరింప చేస్తూ, ఆ తారతమ్యాన్ని చూస్తూంటే తప్ప,&nbsp;<BR>క్రైస్తవుడు నిజంగా సుఖించడు. ఆ స్వర్గసూత్రం ఇతరులు నీ కోసం ఏం చేయాలని&nbsp;<BR>ఆశిస్తావో, నువ్వు ఇతరుల కలాగే చేయి అన్నది. అదే క్రైస్తవ స్వర్ణసూత్రం. దీన్లో&nbsp;<BR>అహంకారానికి ఎంతో ప్రాముఖ్యం యిచ్చారని సూచించటమే వివేకానందుల&nbsp;<BR>అభిప్రాయం. అహంకారం చెడ్డది. అహంరాహిత్యం మంచిది. ఈ నమ్మిక ద్వారా</FONT></p>
<hr class="puTa_virupu">
<table><tr><td><a class=puTa_lanke href=puTa1223.html>p1223</a></td><td>p1224</td><td><a class=puTa_lanke href=puTa1225.html>p1225</a></td></tr></table>
</div></body></html>
