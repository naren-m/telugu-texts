<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa997.html>p997</a></td><td>p998</td><td><a class=puTa_lanke href=puTa999.html>p999</a></td></tr></table>
<p><FONT FACE="SHREE900, SHREE, sans-serif" SIZE="3">174 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">త్రాగుతాడు. ఆ తర్వాత బట్లరు ఒక ఆముదం సీసా తెచ్చి చూపిస్తాడు. ‘‘దొరా!&nbsp;<BR>ఇందాక మీరు త్రాగింది ఈ ఆముదమే. ఏంచేయం చెప్పండీ? దీన్నే త్రాగక&nbsp;<BR>తప్పటంలేదు’’ అని అంటాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">సామాన్య మానవులంతా యంత్రప్రాయంగా అయ్యారు. తమ యోచనా&nbsp;<BR>శక్తిని వారు పూర్తిగా కోల్పోయారు. పిల్లుల్లా, కుక్కల్లా, ఇతర జంతువుల్లా వారిని&nbsp;<BR>ప్రకృతి నడిపిస్తూ ఉంది. కొరడాలతో కొడుతూ ప్రకృతి వారిని తరుముతూ ఉంది.&nbsp;<BR>వారు ప్రకృతికి ఎప్పుడు కూడా అవిధేయత చూపరు. ప్రకృతికి ఎదురు&nbsp;<BR>తిరగట మంటే ఏమిటో వారికి తెలియదు. ఇలాంటివారికి కూడా కొంత&nbsp;<BR>జీవితానుభవం ఉంటుంది...</FONT></p>
<p><FONT FACE="SHREE900, SHREE, sans-serif" SIZE="3">కాని, కొందరు ఇలా ప్రశ్నిస్తారు: ‘‘ఇదంతా ఏమిటీ? ఈ అనుభవాలన్నీ&nbsp;<BR>ఎందుకూ? ఆత్మ ఏమిటీ? బయటపడే మార్గం ఏదైనా ఉందా? జీవితానికి అర్థ&nbsp;<BR>మేమైనా ఉందా?...’’</FONT></p>
<BR>
<p><FONT FACE="SHREE900, SHREE, sans-serif" SIZE="3">మంచివారూ చస్తున్నారు. చెడ్డవారూ చస్తున్నారు. చక్రవర్తులూ చస్తారు.&nbsp;<BR>ముష్టివారూ చస్తారు. మృత్యువు ఒక దారుణ దుర్ఘటన... దాని బంధం నుండి&nbsp;<BR>తప్పించుకొనాలని మనం ప్రయత్నిస్తూ ఉంటాం. సుఖప్రదమైన ఏదో ఒక మతంలో&nbsp;<BR>చేరి చస్తే, ఆ తర్వాత కొంతమంది సన్నిహితులను (జాన్‌, జాక్‌ పేర్లు గలవారిని)&nbsp;<BR>కలసి, వారితో హాయిగా కాలక్షేపం చేస్తాం.</FONT></p>
<p><FONT FACE="SHREE900, SHREE, sans-serif" SIZE="3">మీ దేశంలో ప్రేతపోషకులు కొంతమంది, తమ పీఠాలపై కూర్చుని, కొన్ని&nbsp;<BR>ప్రేతాలను పిలుస్తారు. ఇలాంటివారిని చాలాసార్లు చాలామందిని నేను చూశాను.&nbsp;<BR>వారితో కరచాలన సుఖాన్ని కూడా పొందాను. మీలో కూడా చాలామంది వారిని&nbsp;<BR>చూసే ఉంటారు. వారు పియానాతో ఒక వింతగీతాన్ని (‘బ్యులా భూమి’ అనే&nbsp;<BR>పేరుతో మొదలయ్యే గీతాన్ని) పాడతారు. అమెరికా పెద్ద ఖండం. మా దేశం&nbsp;<BR>భూమికి అవతలవైపు ఉంది. మరి ఈ ‘బ్యులాభూమి’ ఏమిటో నాకు తెలియదు.&nbsp;<BR>ఏ భూగోళగ్రంథంలో కూడా దీన్ని చూడలేదు. (‘బ్యులా’ ఒక క్రైస్తవ శాఖలోని&nbsp;<BR>చర్చీ పేరు). ఇదెంత ప్రమాదకర మతమో కదా! ఇలాంటి విశ్వాసం, పాతబడి -&nbsp;<BR>మరింత పాతబడిపోయి - చెదపురుగు పొట్టలో నక్కినట్టి నమ్మకమే కదా!</FONT></p>
<p><FONT FACE="SHREE900, SHREE, sans-serif" SIZE="3">వారికి ‘యోచించటం’ అంటే ఏమిటో తెలియదు. వారి విషయమై మనం&nbsp;<BR>ఏమి చేయగలం! ప్రపంచం వారిని మ్రింగివేసింది. వారిలో యోచించేది ఏదీలేదు.&nbsp;<BR>వారి ఎముకలు డొల్లపోయాయి; వారి మెదళ్లు విరిగిన మీగడతరక లయ్యాయి...&nbsp;<BR>వారంటే నాకు సానుభూతి కలుగుతున్నది. తమ వింత వింత ఊహలతో వారు&nbsp;<BR>మురిసిపోతుంటారు. ‘బ్యులాభూమి’ అనే పరలోకం నుండి దిగివచ్చిన తమ&nbsp;<BR>పితరులను చూసి ఎంతగానో మురిసేవారు కూడా కొందరున్నారు.</FONT></p>
<hr class="puTa_virupu">
<table><tr><td><a class=puTa_lanke href=puTa997.html>p997</a></td><td>p998</td><td><a class=puTa_lanke href=puTa999.html>p999</a></td></tr></table>
</div></body></html>
