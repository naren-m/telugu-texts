<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa405.html>p405</a></td><td>p406</td><td><a class=puTa_lanke href=puTa407.html>p407</a></td></tr></table>

<p><FONT FACE="SHREE900, SHREE, sans-serif" SIZE="3">దయామయం, యోగ్యం, సాహాయకరం ఐన వాటన్నిటి విశిష్ట సమ్మేళ-&nbsp;<BR>నమే భగవంతుడు; ఇదే భగవంతుణ్ణి గురించి మన ఏకైక ఆశయమై వుండాలి.&nbsp;<BR>ఆత్మస్వరూపులమనే భావంలో మనం శరీరరహితులం. కాబట్టి ‘‘నేను భగవం-&nbsp;<BR>తుణ్ణి, విషం నాకు హాని కలిగించలేదు’’ అనటం అసంగతం. శరీరంవుండి,&nbsp;<BR>మనం దాన్ని చూస్తూన్నంతవరకు మనం భగవంతుణ్ణి సాక్షాత్కరించుకోలేదన్న&nbsp;<BR>మాటే. నది అంతరించాక దాన్లోని చిన్నసుడిగుండం నిలిచివుండగలదా? సాయం&nbsp;<BR>నిమిత్తం ఆక్రందించు, అది నీకు లభించి తీరుతుంది; చిట్టచివరకు ఆక్రందిం-&nbsp;<BR>చిన వ్యక్తీ తోడ్పడిన వ్యక్తీకూడ అంతర్ధానమవటాన్ని గాంచు, అంతటితో లీల&nbsp;<BR>పరిసమాప్తమవుతుంది; ఆత్మమాత్రమే వెలుగొందుతూంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ కార్యాన్ని నెరవేర్చి, ఆత్మావలోకనంనుంచి బయటపడి సంసార&nbsp;<BR>రంగంలో నీ యిష్టంవచ్చినట్లు క్రీడించు. అప్పుడు యీ శరీరం నీకు ఏ హానీ&nbsp;<BR>చేయలేదు, ఎందుకంటె ప్రతిబంధశక్తులు భస్మం కాకున్నంతవరకు ముక్తి కలు-&nbsp;<BR>గదు. సమస్త మాలిన్యమూ దగ్ధమవగానే, ‘పొగా, వేడిమీలేని పరంజ్యోతి’ వెలు-&nbsp;<BR>గొందుతూంటుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రారబ్ధకర్మ వేగగతే శరీరయాత్రను జరుపుతూంటుంది; కాని అది&nbsp;<BR>మేలును మాత్రమే చేయగలుగుతుంది, ఎందుకంటె ముక్తి లభించటానికి ముందే&nbsp;<BR>కీడంతా అంతరించింది. కొరతవేయబడి మరణిస్తూన్న దొంగ తన పూర్వ&nbsp;<BR>దుష్కర్మఫలం అనుభవించాడు. పూర్వజన్మలో అతడొక యోగి, కాని చ్యుతి-&nbsp;<BR>నొందాడు; అందుచేత మళ్లా జన్మించవలసి వచ్చింది; మళ్లా చ్యుతినొంది చోరు-&nbsp;<BR>డయ్యాడు; కాని ఆతడు పూర్వంచేసిన సత్కర్మ ఫలప్రదమైంది, తన్మూలంగా&nbsp;<BR>ఆతడు దేహాంతకాలంలో జీసస్‌ను కలుసుకొన్నాడు. ఒక్కమాట అతణ్ణి&nbsp;<BR>ముక్తుణ్ణి గావించింది.</FONT></p>
<p><FONT FACE="SHREE900, SHREE, sans-serif" SIZE="3">బుద్ధుడు తన మహావిరోధిని ముక్తుణ్ణి గావించాడు, ఎందుకంటె ఆతడు&nbsp;<BR>బుద్ధుణ్ణి తీవ్రంగా ద్వేషించటంతో సతతమూ ఆతణ్ణి గురించే ధ్యానిస్తూండే-&nbsp;<BR>వాడు; ఆ ధ్యానం ఆతడి మనస్సును నిర్మలం గావించి ముక్తిని పొందటానికి&nbsp;<BR>ఆతణ్ణి సంసిద్ధుణ్ణి గావించింది. కాబట్టి సదా భగవంతుణ్ణి తలంచుకొంటూండు,&nbsp;<BR>అదే నిన్ను పవిత్రుణ్ణి చేస్తుంది...</FONT></p>
<p><FONT FACE="SHREE900-Italic, SHREE, sans-serif" SIZE="3">(మా ప్రియ గురువర్యులు మాకు చేసిన మనోహర తత్త్వబోధలు యింత&nbsp;<BR>టితో ముగిశాయి. మరునాడు ఆయన సహస్రద్వీపవనాన్ని విడిచి న్యూయార్క్‌కు&nbsp;<BR>మరలాడు.)</FONT></p>
<hr class="puTa_virupu">
<table><tr><td><a class=puTa_lanke href=puTa405.html>p405</a></td><td>p406</td><td><a class=puTa_lanke href=puTa407.html>p407</a></td></tr></table>
</div></body></html>
