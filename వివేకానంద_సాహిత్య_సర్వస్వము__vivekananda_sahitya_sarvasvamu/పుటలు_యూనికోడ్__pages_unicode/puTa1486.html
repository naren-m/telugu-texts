<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1485.html>p1485</a></td><td>p1486</td><td><a class=puTa_lanke href=puTa1487.html>p1487</a></td></tr></table>
<p><FONT FACE="SHREE900, SHREE, sans-serif" SIZE="3">ముక్తికి సోపానాలు</FONT></p>
<p><FONT FACE="SHREE900, SHREE, sans-serif" SIZE="3">257</FONT></p>
<p><FONT FACE="SHREE900, SHREE, sans-serif" SIZE="3">పిదప సాధించ వలసిన యోగ్యత శ్రద్ధ. దేవునిలోను, ఆస్తికత్వంపట్ల&nbsp;<BR>అత్యంత విశ్వాసం వుండాలి. అది కుదిరే వరకు జ్ఞాని కావాలని ఆశించే వీల్లేదు.&nbsp;<BR>లోకంలో రెండు కోట్ల మందిలో ఒక్కరికైనా దేవునిలో విశ్వాసం లేదని, ఒక&nbsp;<BR>మహాత్ముడు నాతో అన్నాడు. ‘ఏల?’ అని నేనడిగాను. ఆయన ఇలా అన్నాడు:&nbsp;<BR>‘‘ఈ గదిలో దొంగ ఉన్నాడనుకొందాం. పక్కగదిలో పెద్ద సువర్ణరాశి వుందని&nbsp;<BR>అతనికి తెలిసిందనుకొందాం. రెండు గదులకు మధ్య పలుచని చెక్క అడ్డంగా&nbsp;<BR>ఉందనుకొందాం. అప్పుడు దొంగ మనస్సెలా వుంటుంది?-’’ ‘‘వానికి బొత్తిగా&nbsp;<BR>నిద్రపట్టదు. ఏ విధంగా ఆ బంగారాన్ని దొంగిలిద్దామా అన్న ఆలోచన తప్ప,&nbsp;<BR>వాని మనస్సులో మరేమీ వుండదు -’’ అన్నాన్నేను.</FONT></p>
<p><FONT FACE="SHREE900, SHREE, sans-serif" SIZE="3">అంతట ఆయన ఇలా అన్నాడు: ‘‘దేవునిలో విశ్వాసంవుండీ, అతనిని&nbsp;<BR>పొందడానికి పిచ్చెత్తని వాడుంటాడని అనుకొంటావా? అనంత బ్రహ్మానందం&nbsp;<BR>వుందనీ, దాన్ని పొందడం సాధ్యమనీ, చిత్తశుద్ధితో నమ్ముతున్నవాడు, దాన్ని&nbsp;<BR>పొందడానికి పాట్లుపడుతూ వెర్రెత్తినవాడు కాకుంటాడా?’’ శ్రద్ధ అంటే&nbsp;<BR>ఈశ్వరునిపట్ల గాఢవిశ్వాసం, అతన్ని పొందాలనే ఉబలాటమూను.</FONT></p>
<p><FONT FACE="SHREE900, SHREE, sans-serif" SIZE="3">శ్రద్ధకు తర్వాతిది సమాధానం. అంటే మనస్సును భగవంతునిలో లగ్నం&nbsp;<BR>చేసే అభ్యాసం. ఒక్కదినంలో ఏ పనీ కాదు. మతమనేది మాత్రగా మ్రింగడానికి&nbsp;<BR>వీలయింది కాదు. మతానికి నిరంతర కఠోరసాధన కావాలి. నిదానంగా,&nbsp;<BR>క్రమశిక్షణచేత మాత్రమే మనస్సును జయించడానికి వీలవుతుంది.</FONT></p>
<p><FONT FACE="SHREE900, SHREE, sans-serif" SIZE="3">తరువాతిది ముముక్షుత్వం. బంధవిముక్తి కలగాలనే తీవ్రాశ ముముక్షుత్వం.&nbsp;<BR>మీలో కొందరు ఎడ్విన్‌ ఆర్నాల్డ్‌ వ్రాసిన ‘‘లైట్‌ ఆఫ్‌ ఏషియా’’ను చదివి&nbsp;<BR>వుంటారు. వాళ్లకు బుద్ధుడు చేసిన మొదటి ధర్మోపదేశపు, ఈ క్రింది&nbsp;<BR>అనువాదం జ్ఞప్తియందుండవచ్చు.</FONT></p>
<p><FONT FACE="SHREE900, SHREE, sans-serif" SIZE="3">‘‘యాతనలనే కమ్ములను కావిలించి ముద్దాడుతూ&nbsp;<BR>శూన్యమే ఇరుసై, కన్నీళ్లే కంచైన ఈ</FONT></p>
<p><FONT FACE="SHREE900, SHREE, sans-serif" SIZE="3">జనన మరణాల చక్రంలో తిరుగుతూ&nbsp;<BR>నువ్వుపడే బాధలకు కారణం నువ్వే.&nbsp;<BR>బలవంతంగా నిన్ను బంధించే వేరెవరూ లేరు-’’</FONT></p>
<p><FONT FACE="SHREE900, SHREE, sans-serif" SIZE="3">మన దుఃఖమంతా మనం కోరి తెచ్చుకొన్నదే; మన ప్రకృతి అటువంటిది.&nbsp;<BR>చైనాదేశంలో, అరవై సంవత్సరాలు కారాగారంలో బంధించబడిన ఒక వృద్ధుని&nbsp;<BR>నూతన చక్రవర్తి పట్టాభిషేక మహోత్సవ సందర్భాన విడుదల చేశారు.&nbsp;<BR>అతడు బయటికి వచ్చి ‘‘ఇక్కడ బ్రతకలేను. ఘోరకారాగారంలో చిట్టెలుకల</FONT></p>
<hr class="puTa_virupu">
<table><tr><td><a class=puTa_lanke href=puTa1485.html>p1485</a></td><td>p1486</td><td><a class=puTa_lanke href=puTa1487.html>p1487</a></td></tr></table>
</div></body></html>
