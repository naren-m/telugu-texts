<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3893.html>p3893</a></td><td>p3894</td><td><a class=puTa_lanke href=puTa3895.html>p3895</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">2 6 7</FONT></p>
<p><FONT FACE="SHREE900, SHREE, sans-serif" SIZE="3">నవటానికి నేనుకూడా నిద్రపోతానా? నువ్వో సర్వోత్కృష్టమైన ఆశావాదివి!&nbsp;<BR>ఈ భయంకరమైన విషయాలను పత్రికల్లో సమాచారాలుగా రాయటానికి కూడా&nbsp;<BR>అర్హమైనవాటినిగా వారు తలచరు! అవసరమైతే ‘రాయిటర్‌’ వార్తా&nbsp;<BR>ప్రతినిధి </FONT><FONT FACE="TimesNewRoman, Times, serif" SIZE="2">(News  Agent)</FONT><FONT FACE="SHREE900, SHREE, sans-serif" SIZE="3">, ప్రభుత్వపు ఉత్తరువు ప్రకారం ఈ వార్తలకు విపరీ-&nbsp;<BR>తార్థాలు కల్పించి వార్తగా పంపుతాడు! విగ్రహారాధకులైన క్రైస్తవేతరులను హత్య-&nbsp;<BR>చేయటం క్రైస్తవులకు చట్టబద్ధమైన వినోదం. మీ క్రైస్తవ మిషనరీలు భగవంతుని&nbsp;<BR>గూర్చి బోధించటానికి పోతారు. కాని ఆంగ్లేయుల భయంవల్ల సత్యమైన ఒక్క&nbsp;<BR>మాటకూడ మాటలాడటానికి సాహసించరు. అలా చేస్తే వారు ఆ మరునాడే&nbsp;<BR>భారతదేశంనుండి తన్ని తరిమి వేయబడతారు.</FONT></p>
<p><FONT FACE="SHREE900, SHREE, sans-serif" SIZE="3">పూర్వ ప్రభుత్వం విద్యావ్యాప్తికోసం మంజూరు చేసిన ఆస్తులు, భూములు&nbsp;<BR>అన్నీ స్వాహా చేయబడ్డాయి. ప్రస్తుత ప్రభుత్వం విద్యావిషయంలో రష్యావారికన్న&nbsp;<BR>తక్కువగా ఖర్చు పెడుతోంది. ఆ కొంచెంకూడా ఏం విద్య?</FONT></p>
<p><FONT FACE="SHREE900, SHREE, sans-serif" SIZE="3">స్వతంత్ర ఆలోచన ఏమాత్రం కన్పించినా, అది అణచివేయబడుతోంది.&nbsp;<BR>అందరికి తండ్రియైనవాడు, దుర్బలులను రక్షించటానికై, సబలులను చూసి&nbsp;<BR>భయపడనివాడు, ఐన ఒక దేవుడు ఉంటేగాని, మేరీ మాకు ఆశలేదు. అటు-&nbsp;<BR>వంటి దేవుడు నిజంగా ఉన్నాడా? కాలమే ఋజువు చేస్తుంది.</FONT></p>
<p><FONT FACE="SHREE900, SHREE, sans-serif" SIZE="3">మంచిది. నేను కొన్ని వారాల్లో షికాగో రాదలుస్తున్నాను. అప్పుడు విష-&nbsp;<BR>యాలన్నీ సవిస్తరంగా మాట్లాడుకొందాం. నీ అధికారాన్ని ఉదహరించవద్దు.</FONT></p>
<p><FONT FACE="SHREE900, SHREE, sans-serif" SIZE="3">సదా నీ సోదరుడు,</FONT></p>
<p><FONT FACE="SHREE900, SHREE, sans-serif" SIZE="3">పరిపూర్ణ ప్రేమతో,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> మత సంప్రదాయాల విషయాల్లో - బ్రహ్మసమాజం, ఆర్య-&nbsp;<BR>సమాజం, యితర సంప్రదాయాలు, పనికిమాలిన కలయికలు. మమ్మల్ని బతక&nbsp;<BR>నివ్వటానికై అవి మా ఆంగ్లేయ పరిపాలకులకు పెట్టుకొన్న క్షమాపూరిత&nbsp;<BR>స్వరాలు మాత్రమే! మేం ఒక ‘‘నవీన భారతాన్ని’’ ప్రారంభించాం. అది ఒక&nbsp;<BR>అభ్యుదయం - దానినుండి ఏం ఉద్భవిస్తుందో చూడ్డానికై వేచివున్నాం. జాతి&nbsp;<BR>ఎప్పుడు దేన్ని వాంఛిస్తుందో, మాకు ఏది యథార్థమై ఉంటుందో, అలాటి నవీన&nbsp;<BR>భావాల్లో మాకు విశ్వాసముంది. మా ప్రభువులు దేన్ని అంగీకరిస్తారో అదే&nbsp;<BR>బ్రహ్మసమాజం వారి సత్యానికి పరీక్ష. భారతదేశీయ తర్కానికి, అనుభవానికి&nbsp;<BR>ఏది సమ్మతంగా వుంటుందో అదే మాకు సత్య పరీక్ష, పోరాట మారంభ&nbsp;<BR>మైంది. బ్రహ్మసమాజంవారికీ, మాకూ మధ్యకాదు. ఎందువల్లనంటే వా రప్పుడే&nbsp;<BR>అడుగంటారు. ఐనా, మరింత కఠినమైన, గంభీరమైన, భయంకరమైన ఒక&nbsp;<BR>పోరాటముంది. </FONT></p>
<p><FONT FACE="TimesNewRoman, Times, serif" SIZE="2">— </FONT><FONT FACE="SHREE900, SHREE, sans-serif" SIZE="3">వి.</FONT></p>
<hr class="puTa_virupu">
<table><tr><td><a class=puTa_lanke href=puTa3893.html>p3893</a></td><td>p3894</td><td><a class=puTa_lanke href=puTa3895.html>p3895</a></td></tr></table>
</div></body></html>
