<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa75.html>p75</a></td><td>p76</td><td><a class=puTa_lanke href=puTa77.html>p77</a></td></tr></table>


<p><FONT FACE="SHREE900, SHREE, sans-serif" SIZE="3">లనుంచి నాలుగు ఛాయాచిత్రాలను తీస్తే అవన్నీ వ్యత్యాసంగానే వుంటాయి. కాని&nbsp;<BR>అవన్నీ చూపించేది యీ ఒక్క చర్చ్‌నే. ఈ తీరులోనే మనం ఒకే సత్యాన్ని&nbsp;<BR>వేర్వేరు దృక్పథాలనుంచి చూస్తున్నాం. మన జన్మ, విద్య, సహవాసాలు, స్థితిగ-&nbsp;<BR>తులు, దృక్పథాల వ్యత్యాసాలద్వారా మనమందరం చూసేది యీ ఒక్క&nbsp;<BR>సత్యాన్నే. మన పరిస్థితుల మేరకు సత్యాన్ని దర్శిస్తున్నాం. మన హృదయాలతో&nbsp;<BR>దానికి వన్నెలను కల్పిస్తున్నాం. మన బుద్ధులతో దానిని వేర్వేరు అర్థాలకు గురి-&nbsp;<BR>చేస్తున్నాం. మన మనస్సులతో దాని ప్రయోజనాలను నిర్ణయించుకొంటున్నాం.&nbsp;<BR>ఎవరి శక్తిమేరకు వారు ఆ సత్యాన్ని గ్రహిస్తున్నారు. వారివారి శక్తికి చాలినంత వరకే&nbsp;<BR>వారు దాన్ని అర్థం చేసుకోగలుగుతున్నారు. ఇందువల్లే ఒక వ్యక్తికీ మరొక వ్యక్తికీ&nbsp;<BR>మధ్య అభిప్రాయ భేదాలు - ఒక్కోచోట ప్రత్యక్ష విరుద్ధాభిప్రాయాలుకూడ -&nbsp;<BR>తలఎత్తటం! ఐనా మన మందరం ఆ విశ్వజనీనమైన మహా&nbsp;<BR>సత్యానికి చెందినవారమే!</FONT></p>
<p><FONT FACE="SHREE900, SHREE, sans-serif" SIZE="3">కాబట్టి యీ మతాలన్నీ భగవత్సంకల్పం మేరకు వేర్వేరు మహాశక్తులే;&nbsp;<BR>మానవాళికి మేలుగూర్చేవే! వీటిలో ఏదీ నాశనం కాజాలదు. దేన్నిగాని నాశనం&nbsp;<BR>చేయలేమని నా అభిప్రాయం. మీరు ప్రకృతిలోని ఏ శక్తినిగాని నాశనం చేయలేరు.&nbsp;<BR>అలాగే యీ పారమార్థిక మహాశక్తులలో దేన్నీ నశింపచేయలేం. ప్రతి మతమూ&nbsp;<BR>సజీవంగా వుందని మీరు గ్రహించారు గదా! ఒక్కోకాలంలో అది వెనుకపడవచ్చు.&nbsp;<BR>ముందుకు పోవచ్చు. ఒక సందర్భంలో ఒకదాని శోభ తగ్గవచ్చు; మరొకకాలంలో&nbsp;<BR>అది నవ్యతరశోభతో ప్రకాశించవచ్చు. కాని దాన్లోని ఆత్మ స్థిరంగానే నిలిచి&nbsp;<BR>వుంటుంది. దాని కెన్నడూ నాశనంలేదు. ప్రతి మతాన్ని ప్రకటించే ఆదర్శం&nbsp;<BR>శాశ్వాతమైనదే. అంటె ప్రతి మతమూ ప్రజ్ఞతో తన యాత్రను సాగిస్తూనేవుంది.</FONT></p>
<p><FONT FACE="SHREE900, SHREE, sans-serif" SIZE="3">అంతేగాక ప్రతిదేశంలోను తత్త్వజ్ఞులు, ఇతర ఆలోచనాపరులు దేన్ని అన్వే-&nbsp;<BR>షిస్తున్నారో ఆ విశ్వజనీనమతం యిదివరకే నెలకొనివుంది. అది యిక్కడ సంసి-&nbsp;<BR>ద్ధంగానేవుంది. విశ్వభ్రాతృత్వం యిదివరకే ఎలా ఏర్పడివుందో, అదే రీతిలో&nbsp;<BR>విశ్వమతమూ అంతే. దేశదేశాలు సందర్శించినవారు మీలో వుండివుంటే, వారికి&nbsp;<BR>ప్రతి దేశంలోను సోదరసోదరీమణులు కనిపించే వుంటారు. నా కలాటి వారు&nbsp;<BR>ప్రపంచమంతటా కనిపిస్తున్నారు. భ్రాతృత్వం ఏనాడో ఏర్పడివుంది. ఐనా అనే-&nbsp;<BR>కులు దాన్ని చూడగల శక్తిలేక, భ్రాతృత్వబృందాలను కొత్తగా సమకూరుస్తామని&nbsp;<BR>కేకలుపెడుతూ, వున్నదాన్ని విచ్ఛిన్నంచేస్తున్నారు. విశ్వజనీనమతంకూడ యిది-&nbsp;<BR>వరకే రూపొందివుంది. పీఠాధిపతులూ, వివిధమతాలను బోధించటమే తమప-&nbsp;<BR>నిగా ప్రచారం చేసేవారూ, కొన్ని నిమిషాలపాటు తమ ఉపదేశాలను కట్టిపెడితే&nbsp;<BR>ఆ విశ్వజనీనమతం స్పష్టంగా మూర్తీభవించి మనకు గోచరిస్తుంది. స్వలాభార్థం</FONT></p>
<hr class="puTa_virupu">
<table><tr><td><a class=puTa_lanke href=puTa75.html>p75</a></td><td>p76</td><td><a class=puTa_lanke href=puTa77.html>p77</a></td></tr></table>
</div></body></html>
