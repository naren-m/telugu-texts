<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2711.html>p2711</a></td><td>p2712</td><td><a class=puTa_lanke href=puTa2713.html>p2713</a></td></tr></table>

<p><FONT FACE="SHREE900, SHREE, sans-serif" SIZE="3">పూజించటం. ఈ చివరి పూజను అవగాహన చేసుకోవటం అమెరికన్‌కు&nbsp;<BR>కష్టం. దీని భావాన్ని తెలిసి మెచ్చుకోవటం ఐరోపియన్లకు కష్టం. ఇతరజాతులు&nbsp;<BR>జంతువులను ఏకమొత్తంగా చంపుతారు; ఒకరినొకరు చంపుకొంటారు. వారు&nbsp;<BR>నెత్తుటి సముద్రంలో వుంటారు. భారతదేశంలో జంతువులను చంపకుండ&nbsp;<BR>టానికి కారణం మరణించినవారి పితరుల ఆత్మలు ఆ జంతువుల్లో వుండటమే&nbsp;<BR>అని ఒక ఐరోపియన్‌ అన్నాడు. ఈ భావం పశువుకు అంతగా దూరంగాలేని&nbsp;<BR>అనాగరక జాతికి సముచితమైంది. అసలు సంగతి ఏమంటే; ఈ భావాన్ని&nbsp;<BR>భారతదేశంలోని నాస్తికులు వెల్లడించారు. వీరు వేదాల్లోని అహింసను, కర్మ&nbsp;<BR>సిద్ధాంతాన్ని యీ రీతిగా అవహేళన చేశారు. ఇదెన్నడూ మతసిద్ధాంతం కాదు.&nbsp;<BR>చార్వాక సిద్ధాంతంలో మూగజంతువును పూజించటం స్పష్టంగా వర్ణించబడింది.&nbsp;<BR>భారతీయుల్లో అందరికీ నియమమైన అతిథి సత్కార మూలసూత్రం ఒక కథచే&nbsp;<BR>వివరించబడింది. ఒక బ్రాహ్మణుడు, అతడి భార్య, పుత్రుడు, కోడలు&nbsp;<BR>కాటకంతో కొంతకాలంనుండి ఆహారం రుచిచూడలేదు. ఇంటి యజమాని&nbsp;<BR>బైటికెళ్లి, వెతకులాడి కొంతధాన్యం తెచ్చాడు. దాన్ని నాలుగు భాగాలుగా విభజిం-&nbsp;<BR>చాడు. ఆ కుటుంబం ఆహారాన్ని తినబోయే సమయంలో ఎవరో తలుపుతట్టిన&nbsp;<BR>చప్పుడు వినవచ్చింది. వచ్చింది ఒక అతిథి. వారు తమ తమ భాగాలను అతడి&nbsp;<BR>ముందుపెట్టారు. అత డా ఆహారాన్ని కడుపార తిని, ఆకలి తీర్చుకొని వెళ్లి&nbsp;<BR>పోయాడు. కాని అతణ్ణి సత్కరించిన ఆ నలుగురూ మరణించారు. ఆతిథ్యం-&nbsp;<BR>యొక్క పవిత్రనామం పేర ఏమి చేయవలసివుంటుందో తెలియచెయ్యటానికి&nbsp;<BR>భారతదేశంలో యీ కథ చెబుతారు.</FONT></p>
<p><FONT FACE="SHREE900, SHREE, sans-serif" SIZE="3">వక్త అద్భుత వచోకౌశలంతో తన ప్రసంగాన్ని ముగించాడు. అతడి ప్రసంగ&nbsp;<BR>మంతా సరళశైలిలో నడిచింది. కాని ఎప్పుడైనా ప్రాచ్యసోదరుడు వర్ణన సందర్భా-&nbsp;<BR>లను తెలిపేటప్పుడు అతడు ప్రకృతి సౌందర్యాన్ని అతిసమీపంలో, ఎంతో&nbsp;<BR>శ్రద్ధతో పరిశీలించాడని గ్రహిస్తాం. ఆ సందర్భపు ప్రసంగధోరణి కవిత్వంతోకూడి&nbsp;<BR>ఎంతో రామణీయకంగా వుండినది. అతడి శ్రోతలను ఆకర్షించింది అతడి విశేష&nbsp;<BR>ఆధ్యాత్మికపరత్వం. కారణం - అది చేతనాచేతన వస్తువులమీది ప్రేమలోను,&nbsp;<BR>సామరస్యంలోను, అహింసలోను, దైవశాసనాల నిగూఢ చర్చల సమ్యక్‌&nbsp;<BR>దర్శనంలోను వ్యక్తమవుతుంది.</FONT></p>

<hr class="puTa_virupu">
<table><tr><td><a class=puTa_lanke href=puTa2711.html>p2711</a></td><td>p2712</td><td><a class=puTa_lanke href=puTa2713.html>p2713</a></td></tr></table>
</div></body></html>
