<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa464.html>p464</a></td><td>p465</td><td><a class=puTa_lanke href=puTa466.html>p466</a></td></tr></table>
<p><FONT FACE="SHREE902, SHREE, sans-serif" SIZE="3">అహంకారలయమే నివృత్తి ధర్మసారం</FONT></p>
<BR>
<p><FONT FACE="SHREE900, SHREE, sans-serif" SIZE="3">మనలోనుండి వెలువడే ప్రతి కర్మా ప్రతిక్రియగా మన వద్దకే వచ్చేట్లు, మన&nbsp;<BR>పనులు ఇతరులమీద ప్రభావం చూపవచ్చు. వారివి మనపై ప్రభావం చూప&nbsp;<BR>వచ్చు. దుష్కార్యాలు చేసేకొద్దీ జనులు మరింత దుర్జనులవడం, సత్కార్యాలు&nbsp;<BR>చేసేకొద్దీ వారి బలం మెట్టుమెట్టుగా పెరగటం, సదా మంచిపనులనే చేయడం&nbsp;<BR>వారి కలవాటుకావడం మీరంతా గుర్తించి వుండవచ్చును. ఈ కర్మప్రభావాతి&nbsp;<BR>శయాన్ని వివరించడానికి ఒకరి మీద ఒకరి ప్రభావ ప్రతిప్రభావాలు చూపుకునే&nbsp;<BR>శక్తి మనకున్న దనటంకంటె వేరే ఆధారం లేదు. ప్రకృతి శాస్త్రంనుండి దీనికొక&nbsp;<BR>ఉదాహరణ. నేనొక పని చేస్తున్నప్పుడు నా మనస్సు ఫలానా స్పందనస్థితిలో&nbsp;<BR>వుంటుందని చెప్పవచ్చును; నా మనఃస్థితి ప్రభావానికి లోనైన ప్రవృత్తి సదృశ&nbsp;<BR>పరిస్థితులలో వున్న మనస్సు లన్నిటికి వుంటుంది. ఒకేరీతిని శ్రుతిమేళగింప&nbsp;<BR>బడిన వివిధ వాద్యాలు ఒకే గదిలో వున్నప్పుడు వాటిలో ఒకదానిని ధ్వనింప చేస్తే&nbsp;<BR>తామూ మ్రోగి ఆ స్వరాలనే పలికే ప్రవృత్తి మిగిలిన వాద్యాలకు వున్నదనటం&nbsp;<BR>మీరంతా గమనించి వుంటారు. కాబట్టి సమానమైన మేళగింపువున్న మనస్సు-&nbsp;<BR>లన్నీ ఏదో ఒక్క ఆశయప్రభావానికి సమానంగానే లోనవుతాయి. మనస్సుపై&nbsp;<BR>ఆశయాల ప్రభావం దూరం మొదలైన కారణాలనుబట్టి భేదిల్లుతుందిగాని&nbsp;<BR>ఆశయాల తాకిడికి మనఃకవాటం ఎప్పుడూ తెరవబడే వుంటుంది. నే నొక&nbsp;<BR>దుష్కార్యం చేస్తున్నాననుకోండి. అప్పుడు నా మనస్సు ఫలానా స్పందన స్థితిలో&nbsp;<BR>వుంటుంది. లోకంలో అలాంటి స్థితిలోనే వున్న ఇతరుల మనస్సు లన్నిటికి నా&nbsp;<BR>మనస్స్పందన స్థితి ప్రభావానికి లోనయ్యే అవకాశం వుంటుంది. ఇలాగే నే నొక&nbsp;<BR>మంచిపనిని చేస్తున్నప్పుడు నా మనస్సు మరో స్పందనస్థితిలో వుంటుంది;&nbsp;<BR>అలాంటి స్థితిలో వున్న ఇతరుల మనస్సులన్నీ నా మనఃప్రభావానికి లోనయ్యే&nbsp;<BR>అవకాశం వుంటుంది. మనస్సుల ఒకదానిపై ఒకటికి గల యీ ప్రభావం ఇంచు-&nbsp;<BR>మించు దానిదాని బిగుతులలోని ఎక్కువ తక్కువలను బట్టి వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">పై దృష్టాంతాన్నే మరికొంత అనుసరిద్దాం - కాంతి తరంగాలు ఏదో ఒక&nbsp;<BR>లక్ష్యాన్ని చేరుకోవడానికి ముందుగా కొన్ని లక్షల సంవత్సరాలు పయనించి వుండ-&nbsp;<BR>వచ్చును గదా. అలాగే భావతరంగాలు దేనితో కలిసిపోయి తాము స్పందిస్తాయో&nbsp;<BR>ఆ లక్ష్యాన్ని చేరడానికిముందు వందల సంవత్సరాలు పయనించి వుండొచ్చును.&nbsp;<BR>కాబట్టి మన వాతావరణంలో మంచి చెడువైన భావస్పందనాలు నిండివుండే&nbsp;<BR>అవకాశం ఎంతైనా వున్నది. ప్రతి మనస్సునుండి వెలువడే ప్రతిభావమూ తనను&nbsp;<BR>స్వీకరించడానికి అనువైన మనస్సును కలుసుకొనే వరకు స్పందిస్తూ పయనిస్తూనే</FONT></p>
<p><FONT FACE="TimesNewRoman, Times, serif" SIZE="2">5 0</FONT></p>
<hr class="puTa_virupu">
<table><tr><td><a class=puTa_lanke href=puTa464.html>p464</a></td><td>p465</td><td><a class=puTa_lanke href=puTa466.html>p466</a></td></tr></table>
</div></body></html>
