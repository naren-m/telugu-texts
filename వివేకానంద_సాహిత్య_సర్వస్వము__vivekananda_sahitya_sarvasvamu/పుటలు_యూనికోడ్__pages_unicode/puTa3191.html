<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3190.html>p3190</a></td><td>p3191</td><td><a class=puTa_lanke href=puTa3192.html>p3192</a></td></tr></table>

<p><FONT FACE="SHREE900, SHREE, sans-serif" SIZE="3">80. ఐహికమైనదేదీ ఎవణ్ణి కదలింపజాలదో వాడు అమృతత్వాన్ని అధి-&nbsp;<BR>గమించినవాడు.</FONT></p>
<p><FONT FACE="SHREE900, SHREE, sans-serif" SIZE="3">81. సత్యానికై దేనినైనా సరే, త్యజింపవచ్చు, కాని, దేనికొరకైనా సరే,&nbsp;<BR>సత్యాన్ని త్యజించకూడదు.</FONT></p>
<p><FONT FACE="SHREE900, SHREE, sans-serif" SIZE="3">82. సత్యాన్వేషణమంటే బలహీనుడూ, నేత్రహీనుడూ చేసే దేవులాట&nbsp;<BR>కాదు. బలావిష్కరణమే సత్యాన్వేషణం. ధీరుడే బలవంతుడు. ఆత్మస్థైర్యమే&nbsp;<BR>ధీరత్వం.</FONT></p>
<p><FONT FACE="SHREE900, SHREE, sans-serif" SIZE="3">83. దేవుడే జీవుడైనాడు. జీవుడు మరల దేవుడౌతాడు.</FONT></p>
<p><FONT FACE="SHREE900, SHREE, sans-serif" SIZE="3">84. మానవుడు చస్తాడనటంగాని, స్వర్గానికి పోతాడనటంకాని వట్టి పామ-&nbsp;<BR>రమైన ఊహ. రావటంకాని, పోవడంగాని మనకు లేదు. ఉన్న చోట్లోనే మనం&nbsp;<BR>ఉన్నాం. పోయిన జీవులు, ఉన్న జీవులు, రానున్న జీవులు అందరూ ఒక్క&nbsp;<BR>బిందువులోనే ఉన్నారు.</FONT></p>
<p><FONT FACE="SHREE900, SHREE, sans-serif" SIZE="3">85. తన హృదయగ్రంథాన్ని తెరచుకొన్న వానికి యితర గ్రంథాలక్కర-&nbsp;<BR>లేదు. మనలో కోరికల్ని పుట్టించటం ఒక్కటే ఆ గ్రంథాల విలువ. అది కేవలం&nbsp;<BR>యితరుల అనుభవాలు.</FONT></p>
<p><FONT FACE="SHREE900, SHREE, sans-serif" SIZE="3">86. సకల ప్రాణులపట్ల ఔదార్యాన్ని కలిగి ఉండు. ఆపదయందున్న వారి-&nbsp;<BR>పట్ల కనికరం కలిగి వుండు. అన్ని ప్రాణుల్ని ప్రేమించండి. ఇతరుల తప్పులపై&nbsp;<BR>దృష్టి సారింపకండి.</FONT></p>
<p><FONT FACE="SHREE900, SHREE, sans-serif" SIZE="3">87. మానవుడికి మరణం లేదు. జననమూ లేదు. దేహాలు నశిస్తాయి.&nbsp;<BR>కాని అతనికి నాశనం లేదు.</FONT></p>
<p><FONT FACE="SHREE900, SHREE, sans-serif" SIZE="3">88. ఏదో ఒక మతానికి చెందినవాడుగా ఎవడూ పుట్టడు. ప్రతివాడూ&nbsp;<BR>ఏదో ఒక మతంవాడు కావడానికే పుడతాడు.</FONT></p>
<p><FONT FACE="SHREE900, SHREE, sans-serif" SIZE="3">89. విశ్వానికుండే ఆత్మ నిజానికి ఒక్కటే. తక్కినవెల్ల ఆ ఆత్మ ధరించే&nbsp;<BR>రూపాలే.</FONT></p>
<p><FONT FACE="SHREE900, SHREE, sans-serif" SIZE="3">90. ఉపాసకులందరూ రెండు వర్గాలవారుగా ఉన్నారు. అల్పసంఖ్యాకులు&nbsp;<BR>ధీరులు. అధిక సంఖ్యాకులు పామరులు.</FONT></p>
<p><FONT FACE="SHREE900, SHREE, sans-serif" SIZE="3">91. ఇప్పుడు ఈ జన్మలోనే పరిపూర్ణులం కాజాలకపోతే ఇంకో జన్మలో&nbsp;<BR>కాగలమనడానికి ఋజువులేదు.</FONT></p>
<p><FONT FACE="SHREE900, SHREE, sans-serif" SIZE="3">92. ఒక బంకమట్టి ముద్దను నేను చక్కగా తెలుసుకోగలిగితే, లోకంలో&nbsp;<BR>ఉండే బంకమట్టి తత్త్వమంతా తెలుసుకొన్నవాణ్ణే అవుతాను. ఇది మూల&nbsp;<BR>సూత్రాన్ని తెలుసుకోవడం. కాని, ఈ సూత్రాల పొందికలు వివిధంగా</FONT></p>
<hr class="puTa_virupu">
<table><tr><td><a class=puTa_lanke href=puTa3190.html>p3190</a></td><td>p3191</td><td><a class=puTa_lanke href=puTa3192.html>p3192</a></td></tr></table>
</div></body></html>
