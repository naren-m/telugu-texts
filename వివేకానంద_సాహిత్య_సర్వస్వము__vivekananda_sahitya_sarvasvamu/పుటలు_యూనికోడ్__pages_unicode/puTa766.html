<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa765.html>p765</a></td><td>p766</td><td><a class=puTa_lanke href=puTa767.html>p767</a></td></tr></table>
<p><FONT FACE="SHREE900, SHREE, sans-serif" SIZE="3">ఆత్మ - ప్రకృతి</FONT></p>
<p><FONT FACE="TimesNewRoman, Times, serif" SIZE="2">3 5 1</FONT></p>
<p><FONT FACE="SHREE900, SHREE, sans-serif" SIZE="3">ప్రకృతికే వుంది; ఆత్మకు లేదు. ఆత్మ సర్వదా ఒకేరీతిలో వుంటుంది. అది నిర్వి-&nbsp;<BR>కారం, నిత్యం. యథార్థానికి ఆత్మ, పదార్థం - యివి రెండూ ఒక్కటే. కాని&nbsp;<BR>ఆత్మ ఆత్మగా ఏనాటికీ పదార్థం కాబోదు. పదార్థం ఆత్మ కాబోదు.</FONT></p>
<p><FONT FACE="SHREE900, SHREE, sans-serif" SIZE="3">ఆత్మ ఏనాడూ వ్యవహరించదు. ఎందుకు వ్యవహరించాలి? అది కేవలం&nbsp;<BR>వుంది; అదే చాలు. అది శుద్ధ సత్‌. అది పరమసత్యం. దానికి పనిచెయ్యవలసిన&nbsp;<BR>అగత్యంలేదు.</FONT></p>
<p><FONT FACE="SHREE900, SHREE, sans-serif" SIZE="3">నువ్వు శాసనబద్ధుడవు కావు; ఆ లక్షణం నీ ప్రకృతిలోనే వుంది. మనస్సు&nbsp;<BR>ప్రకృతిలోనిదే. అది శాసనబద్ధం; ప్రకృతి అంతా శాసనబద్ధమే. స్వకృతకర్మే ఆ&nbsp;<BR>శాసనం; ఈ శాసనాన్ని ఛేదించటం సాధ్యంకాదు. ప్రకృతిలోని ఏ శాసనాన్నైనా&nbsp;<BR>నువ్వు భేదించగలిగావా, క్షణంలో సమస్త ప్రకృతి అంతరిస్తుంది. ఇక ప్రకృతే&nbsp;<BR>వుండదు. ఎవరు ముక్తులవుతారో వారు ప్రకృతి శాసనాలను భేదించివేస్తారు. వారి&nbsp;<BR>ముందు ప్రకృతి శక్తివిహీనమై శుష్కించిపోతుంది; వారి మీద అది తన ప్రభావాన్ని&nbsp;<BR>చూపలేదు. ప్రతి జీవుడూ ఎప్పుడో ఒకసారి శాశ్వతంగా ప్రకృతిని భేదించి&nbsp;<BR>వేస్తాడు; అంతటితో అతడికి ప్రకృతివలని బాధ పూర్తిగా తీరిపోతుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రభుత్వాలు, సమాజాలు మొదలైనవి అనర్థదాయకాలే. ఈ అనర్థం తర-&nbsp;<BR>తమ భేదాలుగా వుంటుంది. సమాజాలు సర్వం దోషాక్త సిద్ధాంతాలమీద ఆధారి&nbsp;<BR>తాలు. మీ రొక సమాజంగా ఏర్పడగానే సమాజానికి వెలుపల వున్నవారంతా&nbsp;<BR>ద్వేషించ నారంభిస్తారు. ఒక సమాజంలో చేరగానే మీకు మీరే బంధాలను తగి-&nbsp;<BR>లించుకొన్నవా రవుతారు. మీ స్వాతంత్య్రాన్ని మీరే పరిమిత పరచుకొన్నవా రవు-&nbsp;<BR>తారు. అత్యధిక శుభం అత్యధిక స్వాతంత్య్రమే. స్వాతంత్య్రం పొందటానికి ఒక&nbsp;<BR>వ్యక్తిని పురోగమింప నివ్వటమే సాధనం. సౌజన్యం అధికమయ్యేకొద్దీ కృత్రిమ&nbsp;<BR>శాసనాలసంఖ్య సన్నగిల్లుతుంది. ఈ రీతి శాసనాలు శాసనాలు కావు. అవి&nbsp;<BR>శాసనాలే ఐతే వాటిని ఉల్లంఘించటం సాధ్యంకాక పోయివుండేది. శాసనా లన-&nbsp;<BR>బడేవి భేదింపబడటాన్నిబట్టి చూస్తే అవి శాసనాలు కావని స్పష్టమౌతోంది. ఏది&nbsp;<BR>భేదించబడదో అదే శాసనం.</FONT></p>
<p><FONT FACE="SHREE900, SHREE, sans-serif" SIZE="3">నువ్వొక భావాన్ని అదిమిపట్టితే, అది స్ప్రింగ్‌ లోపలి తీగ మాదిరి లోపలి&nbsp;<BR>కెళ్లి దాగుకొంటుంది. మళ్లా అది క్షణమాత్రంలో మరింత ఉధృతంగా పైకి&nbsp;<BR>వస్తుంది; ఇంతకుముందు అదిమిపెట్టటంవల్ల కలిగిన శక్తితో మరింత దూకు-&nbsp;<BR>డుగా వస్తుంది. అధిక సమయంలో అది చేయగలిగే పనిని యీ శక్తితో కొద్ది-&nbsp;<BR>నిమిషాల్లోనే చేసి వేయగలుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఒక్కొక్క తులం సుఖం వీశెడు కష్టాన్ని తెచ్చిపెడుతుంది. ఈ రెండిటి-&nbsp;<BR>లోని శక్తి ఒక్కటే. ఒకప్పు డది సుఖంగా వ్యక్తమౌతుంది. మరొకప్పుడు దుఃఖ-</FONT></p>
<hr class="puTa_virupu">
<table><tr><td><a class=puTa_lanke href=puTa765.html>p765</a></td><td>p766</td><td><a class=puTa_lanke href=puTa767.html>p767</a></td></tr></table>
</div></body></html>
