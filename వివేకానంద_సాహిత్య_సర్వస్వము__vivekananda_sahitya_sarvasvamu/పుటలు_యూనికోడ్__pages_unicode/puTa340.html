<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa339.html>p339</a></td><td>p340</td><td><a class=puTa_lanke href=puTa341.html>p341</a></td></tr></table>

<p><FONT FACE="SHREE900, SHREE, sans-serif" SIZE="3">అది చాలదు. దానికంటె హెచ్చయిన సాధనం కావాలి; బ్రహ్మజ్ఞానమే మోక్షం.&nbsp;<BR>అజ్ఞానం నశించటమే ముక్తి. బ్రహ్మజ్ఞానం చేతనే అజ్ఞానవినాశం జరుగుతుంది.&nbsp;<BR>వేదాంత పరమార్థాన్ని పొందటానికి యీ కర్మకలాపాల నన్నిటిని అనుష్ఠించ&nbsp;<BR>నక్కర్లేదు. ప్రణవజపం చాలు.</FONT></p>
<p><FONT FACE="SHREE900, SHREE, sans-serif" SIZE="3">భేదాన్ని కాంచటమే సమస్త దుఃఖాలకూ మూలం. అజ్ఞానమే భేద దర్శ-&nbsp;<BR>నానికి కారణం. కర్మకలాపాలు అనావశ్యక మవటానికి కారణం అవి తారత-&nbsp;<BR>మ్యాన్ని పెంపొందించటమే; ఇష్టప్రాప్తికీ, అనిష్టనివృత్తికీనే కదా కర్మకలాపాల అను-&nbsp;<BR>ష్ఠానం.</FONT></p>
<p><FONT FACE="SHREE900, SHREE, sans-serif" SIZE="3">బ్రహ్మ నిష్క్రియం, ఆత్మే బ్రహ్మం, మనమే ఆత్మ - ఇలాటి జ్ఞానం సమ-&nbsp;<BR>స్తభ్రమలను తొలగిస్తుంది. తత్త్వాన్ని గురించి (మున్ముందు) ఆలకించాలి. (తరు-&nbsp;<BR>వాత) మననం చేయాలి; చివరకు దాన్ని అనుభూతం చేసుకోవాలి. తలపోయ-&nbsp;<BR>టమంటె హేతువాదాన్ని వినియోగించి, దానిచే యీ జ్ఞానాన్ని మనలో నెలకొ-&nbsp;<BR>ల్పుకోవటం, మనం నిరంతర మననంతో దాన్ని మన జీవితాలలో భాగంగా గావిం-&nbsp;<BR>చుకోటమే అనుభూతి. ఈ ధ్యానం ఒక పాత్రనుంచి మరొక పాత్రలోకి పడే అవి-&nbsp;<BR>చ్ఛిన్నమైన చమురు ధారవంటిది: ధ్యానం అహర్నిశం మనస్సును యీ తలం-&nbsp;<BR>పులో పొర్లిస్తుంది. ఆ విధంగా మోక్షప్రాప్తికి మనకు సాధనభూతమవుతుంది.&nbsp;<BR>‘‘సోఽహం, సోఽహం’’ అంటూ సదా మననంచేయి. ఆ తలపోత మోక్షక-&nbsp;<BR>ల్పమే. రాత్రింబవళ్లు యిలా గావించు; ఇలాటి నిరంతర చింతనతో సాక్షాత్కారం&nbsp;<BR>లభిస్తుంది. భగవంతుణ్ణి గురించిన నిరంతరమూ తదేక ధ్యానమూ ఐన సంస్మ-&nbsp;<BR>రణే భక్తి.</FONT></p>
<p><FONT FACE="SHREE900, SHREE, sans-serif" SIZE="3">సత్కర్మలన్నీ పరోక్షమార్గంలో యీ భక్తికి తోడ్పడతాయి. దుర్భావ&nbsp;<BR>దుష్కర్మలలోకంటె సద్భావ సత్కర్మలలో భేదాలను కల్పించే తత్త్వం తక్కువ.&nbsp;<BR>కాబట్టి అవి, ప్రత్యక్షమార్గంలో కాకున్నా, మోక్షానికే చేరుస్తాయి, కర్మ నిర్వ-&nbsp;<BR>ర్తించు. కాని ఫలాన్ని భగవదర్పణ గావించు. జ్ఞానం ఒక్కటే మనలను పరి&nbsp;<BR>పూర్ణులను గావిస్తుంది. సత్యస్వరూపుడైన భగవంతుణ్ణి ఎవరు భక్తితో అనుసరి-&nbsp;<BR>స్తారో వారికి సత్యస్వరూపుడైన భగవంతుడు తనను ప్రదర్శించుకొంటాడు.</FONT></p>

<p><FONT FACE="SHREE900, SHREE, sans-serif" SIZE="3">మనం దివ్వెలం. మన జ్వలనాన్నే మన జీవనమంటున్నాం. ప్రాణవాయువు&nbsp;<BR>సరఫరా ఆగిపోగానే దీపం ఆరిపోక తప్పదు. దీపాన్ని నిర్మలంగా వుంచుకోవాలి.&nbsp;<BR>మనం అంతే చేయగలం. జీవితం కొన్నింటి సంయోగంతో కూడిన మిశ్రమం.&nbsp;<BR>ఆ కూడినవాటికి విడిపోవటం తప్పదు.</FONT></p>
<p><FONT FACE="Times-Roman, Times, serif" SIZE="1">S22</FONT></p>
<hr class="puTa_virupu">
<table><tr><td><a class=puTa_lanke href=puTa339.html>p339</a></td><td>p340</td><td><a class=puTa_lanke href=puTa341.html>p341</a></td></tr></table>
</div></body></html>
