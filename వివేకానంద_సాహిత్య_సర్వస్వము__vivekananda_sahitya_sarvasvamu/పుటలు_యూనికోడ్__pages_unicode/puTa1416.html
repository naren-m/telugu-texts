<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1415.html>p1415</a></td><td>p1416</td><td><a class=puTa_lanke href=puTa1417.html>p1417</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - ఆత్మ : దాని బంధనం, మోక్షం</FONT></p>
<p><FONT FACE="SHREE900, SHREE, sans-serif" SIZE="3">187</FONT></p>
<p><FONT FACE="SHREE900, SHREE, sans-serif" SIZE="3">కుంటాయి. అక్కడి ద్రవ్యాలతో ఒక శరీరాన్ని, ఒక మనస్సును కల్పించి,&nbsp;<BR>సాగిపోతూండగా కొంత కాలానికి ఆ శరీరం రాలిపోతుంది. ఆ తర్వాత కొత్త&nbsp;<BR>ద్రవ్యాలను తీసికొని కొత్త శరీరం కల్పిస్తుంది. ఆ శరీరం పడిపోతే, యింకొక&nbsp;<BR>శరీరం కల్పించబడుతుంది. ఇలా చర్య సాగిపోతూనే వుంటుంది. ద్రవ్య&nbsp;<BR>సహాయం లేకపోతే, శక్తికి నడకేసాగదు. కాబట్టి శరీరం పడిపోయినప్పుడు మనస్సు&nbsp;<BR>నిలిచి వుంటుంది. సంస్కార రూపమైన ప్రాణం వేరొక తావునకు&nbsp;<BR>తీసికొనిపోయి, అక్కడి ద్రవ్యాలలో ఒక కొత్త సుడిని కల్పించుకొని, కొత్త&nbsp;<BR>వృత్తమును సాగిస్తుంది. ఈ రకంగా ఒక చోటినుండి మరొక చోటికి పోతూ&nbsp;<BR>చివరికి శక్తి అంతా పోయిన తర్వాత అంతమొంది పడిపోతుంది. ఈ విధంగా&nbsp;<BR>మనస్సు అంతరించి విచ్ఛిన్నమైపోయి, అందలి సత్కార్యాలన్నీ వ్యయమై పోయి-&nbsp;<BR>నప్పుడు మనకు ముక్తి లభిస్తుంది. ఆ సమయం వచ్చే వరకు మనం బంధనం-&nbsp;<BR>లోపడి వుండవలసిందే. అంతవరకు మనస్సు అనే సుడిచేత ఆవరించబడి, ఆత్మ&nbsp;<BR>అందులో చిక్కుకుని వుంటుంది. తనను ఒక స్థలంనుండి మరొక చోటుకి&nbsp;<BR>ఈడుస్తున్నట్లు అనుకొంటూ వుంటుంది. ఆ సుడి మాయమైతే తాను&nbsp;<BR>సర్వవ్యాపి అనీ, ఇష్టమొచ్చిన చోట ప్రకాశింపగలదనీ, తాను నిత్యముక్తమనీ, తన&nbsp;<BR>ఇష్టంవచ్చినన్ని మనస్సులను, శరీరాలను కల్పన చేసికోగలదనీ ఆత్మ గ్రహిస్తుంది.&nbsp;<BR>కాని అంతవరకు అది సుడితో తిరుగుతూండక తప్పదు. ఈ విముక్తి కోసమే&nbsp;<BR>మనమందరం జీవయాత్రలు చేస్తున్నాం.</FONT></p>
<p><FONT FACE="SHREE900, SHREE, sans-serif" SIZE="3">ఈ గదిలో ఒక బంతి వుందనుకోండి. మన మందరం ఒక్కొక్క కర్రను&nbsp;<BR>తీసికొని వందలాదిగా దెబ్బలను కొడుతూ, దాన్ని ఒక చోటినుండి మరోచోటికి&nbsp;<BR>తరుముతూ, అది యీ గదిలోనుండి వెలుపలికి వెలువడిపోయే వరకు&nbsp;<BR>కొడుతూనే వున్నామనుకోండి. అది ఎంత శక్తితో, ఏ మార్గంలో బయటికి&nbsp;<BR>పోతుంది? ఈ గదిలో వున్నంత వరకు, దానిపైన ప్రయోగించబడిన శక్తు&nbsp;<BR>లన్నిటియొక్క సమష్టి ఫలమే కదా ఈ విషయాలను నిర్ణయించింది. దానిపైన&nbsp;<BR>పడిన ప్రతి దెబ్బా, దాని ఫలితాన్నిచ్చిందనే చెప్పవలసి వుంటుంది. ఇదే రీతిగా,&nbsp;<BR>శారీరకంగాగాని, మానసికంగాగాని, మనం చేసే ప్రతికర్మ, ఒక్కొక్క దెబ్బ&nbsp;<BR>లాంటిది. నరుని మనస్సే ఈ దెబ్బలను తినే బంతి. ప్రపంచమనే గదిలో మనం&nbsp;<BR>ఎప్పుడూ, ఇటు అటు, ఎగురగొట్ట బడుతున్నాం. ఈ దెబ్బలన్నిటియొక్క&nbsp;<BR>సమష్టి ఫలమే మన మీ లోకంనుండి నిష్క్రమించే మార్గాన్ని నిర్ణయిస్తోంది.&nbsp;<BR>బంతి వేగాన్ని, దిక్కును, నిర్ణయించేది దానిపై పడే దెబ్బలు సుమండీ!&nbsp;<BR>అట్లే రాబోవు మన జన్మను నిర్ణయించేది, ఈ ప్రపంచంలో మనం చేసే కర్మ</FONT></p>
<hr class="puTa_virupu">
<table><tr><td><a class=puTa_lanke href=puTa1415.html>p1415</a></td><td>p1416</td><td><a class=puTa_lanke href=puTa1417.html>p1417</a></td></tr></table>
</div></body></html>
