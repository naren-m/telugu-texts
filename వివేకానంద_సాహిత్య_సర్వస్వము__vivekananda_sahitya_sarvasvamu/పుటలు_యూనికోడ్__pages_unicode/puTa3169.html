<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3168.html>p3168</a></td><td>p3169</td><td><a class=puTa_lanke href=puTa3170.html>p3170</a></td></tr></table>

<p><FONT FACE="SHREE900, SHREE, sans-serif" SIZE="3">సమా: ముక్తిని పొందాలని చేసే ప్రయత్నంలో నీవు చనిపోతే నష్టమేమి?&nbsp;<BR>ప్రపంచంలో ఒక విద్యను సంపాదించేవేళ, లోకంలో ఒక పెద్దసంస్కారం చేయా-&nbsp;<BR>లనుకొనే వేళ, ఒక మహోద్యమాన్ని నడుపుతుండే వేళ, మనుష్యులు చనిపోవ&nbsp;<BR>డానికి భయపడటం లేదే? మోక్షంకోసం చేసే ప్రయత్నాలలో చనిపోవడాని&nbsp;<BR>కెందుకు భయపడాలి?</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: నిత్య పరోపకారం వలన, జీవసేవ వలన ముక్తి కల్గుతుందా?&nbsp;<BR>సమా: అది మనస్సును పరిశుద్ధ పరుస్తుంది. అది ముక్తికి మార్గం. కాని</FONT></p>
<p><FONT FACE="SHREE900, SHREE, sans-serif" SIZE="3">నీ వే సత్కార్యం చేస్తున్నావో అదే పరమార్థ మనుకొని చేయాలి. ఆ గాఢత్వం&nbsp;<BR>లేకపోవడమే లోకంలో ఉండే దోషం. నిష్ఠ లేకుంటే అభివృద్ధి లేదు. అందు&nbsp;<BR>వల్లనే మనవారు కర్మను బోధించారు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: కర్తవ్య నిర్వహణంలో మన మనోభావమేదిగా ఉండాలి? అది&nbsp;<BR>దయ, జాలి, కరుణ యిత్యాది గుణాలుగా ఉండాలా? మరే ఉద్దేశ్యమేదైనా&nbsp;<BR>ఉండాలా?</FONT></p>
<p><FONT FACE="SHREE900, SHREE, sans-serif" SIZE="3">సమా: జాలితో పరులకుపయోగపడటం మంచిదే. కాని, సర్వజగత్తు&nbsp;<BR>బ్రహ్మమని భావిస్తూ పరులకుపయోగపడటం చాల మంచిది.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: ప్రార్థనలో ఎలాంటి శక్తి ఉంది?</FONT></p>
<p><FONT FACE="SHREE900, SHREE, sans-serif" SIZE="3">సమా: ప్రార్థనవల్ల లోపల ఉండే శక్తులు మేల్కొంటాయి. దానిని తెలిసి&nbsp;<BR>కొని చేస్తే కోరికలు సిద్ధిస్తాయి. వివేకం లేకుండ చేసే వారిలో పదిమందిలో&nbsp;<BR>ఒకడికి సిద్ధి కలగవచ్చు. అలాంటి ప్రార్థనలో స్వార్థముండదు. దాన్ని వదలి&nbsp;<BR>వేయాలి.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: భగవంతుడు మనుష్యుడుగా అవతరించినపుడు అతనినెలా గుర్తిం-&nbsp;<BR>చాలి?</FONT></p>
<p><FONT FACE="SHREE900, SHREE, sans-serif" SIZE="3">సమా: మానవుల గ్రహచారాన్ని మాన్పించగలవాడు ఒక్క పరమేశ్వరుడే.&nbsp;<BR>సాధువు, యోగి, గురువు - వారెంతవారైనా ఈ పనిని చేయలేరు. రామకృష్ణ&nbsp;<BR>పరమహంసను భగవంతునిగా తెలిసినవాడు నాకు కన్పించలేదు. ఆయన భగ&nbsp;<BR>వంతుడని అప్పుడప్పుడు అస్పష్టంగా అన్పిస్తుంది. అంతే! అయినా ఆయనను&nbsp;<BR>భగవంతుడని తెలిసికోవడంగాని, ప్రాపంచికులై ఉండటంకాని - యివి రెండూ&nbsp;<BR>పరస్పర విరుద్ధాలైన విషయాలు.</FONT></p>

<hr class="puTa_virupu">
<table><tr><td><a class=puTa_lanke href=puTa3168.html>p3168</a></td><td>p3169</td><td><a class=puTa_lanke href=puTa3170.html>p3170</a></td></tr></table>
</div></body></html>
