<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3327.html>p3327</a></td><td>p3328</td><td><a class=puTa_lanke href=puTa3329.html>p3329</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">డగలను. అదీ కొద్దిమందితోనే; ఏరి కోరిన ఏ కొద్దిమందితోనే సుమా! వారి&nbsp;<BR>కిష్టమైతే ఈ నా ఆశయాలను వారు నలుదిక్కుల వెదజల్లుతారు. నే నా&nbsp;<BR>పనిని చేయజాలను. ఇది న్యాయమేగదా; ఉన్న పనిని నలుగురు పంచుకొని&nbsp;<BR>చేయటం న్యాయం. ఆలోచించటం, ఆ ఆశయాలను ప్రచారం చేయటం ఈ&nbsp;<BR>రెండిటిని ఒక్కడే చేయలేడు. ఆలోచించటానికి మనిషికి స్వేచ్ఛ, తీరిక&nbsp;<BR>ఉండాలి. అందులోను, ఆధ్యాత్మిక విషయాల, ఆలోచనావిషయంలో! నే నీ&nbsp;<BR>విషయం నొక్కిచెప్పటానికి కారణమేమంటే, మనిషి యంత్రంకాదు అనేదే ఆధ్యా-&nbsp;<BR>త్మిక భావాలలోని సారాంశం. ప్రతి విషయాన్ని యాంత్రిక పరిధిలోకి తీసు-&nbsp;<BR>కురావటమే పాశ్చాత్య దేశాల అద్భుతమైన సంపత్తుకు కారణం. ఆధ్యాత్మిక&nbsp;<BR>ధర్మాన్ని వారి గుమ్మాలనుండి తరిమివేసిందికూడా యీ విధానమే. ఏ కొంచె-&nbsp;<BR>మైనా మిగిలివుంటే అది క్రమబద్ధమైన ‘డ్రిల్లు’ (వ్యాయామం)లోకి దిగ&nbsp;<BR>జారింది.</FONT></p>
<p><FONT FACE="SHREE900, SHREE, sans-serif" SIZE="3">నిజానికి నేను ‘ఝంఝూమారుతాన్ని’ కానే కాదు. నేను ఆశించింది&nbsp;<BR>యిక్కడ లేదు. విశ్రాంతిలేని ఈ ఝంఝూమారుత వాతావరణాన్ని నే&nbsp;<BR>నింక భరించలేను. ఆదర్శంగా జీవించడానికి పాటుపడటం, కొందరు వ్యక్తులను&nbsp;<BR>- స్త్రీ, పురుషులను - ఆదర్శవంతులుగా రూపొందించటానికి పాటుపడటం&nbsp;<BR>అనేదే పరిపూర్ణత్వానికి మార్గం. నేను సంకల్పించిన జగద్ధితం (ఇతరులకు మేలు&nbsp;<BR>చేయటం) యీ విధంగా ఉంటుంది. ‘‘పందుల ముందు ముత్యాలు వెద&nbsp;<BR>జల్లితే’’ కాలాన్ని, ఆరోగ్యాన్ని, శక్తిని వృధా చేయటం కాక, మానవులనుండి&nbsp;<BR>కొందరిని పురుషసింహాలుగా రూపొందించటం - ఇదే నా ఆకాంక్ష.</FONT></p>
<p><FONT FACE="SHREE900, SHREE, sans-serif" SIZE="3">‘ఫ్లాగ్‌’గారి దగ్గరనుండి యిప్పుడే ఉత్తరం వచ్చింది. ఉపన్యాసా లివ్వటంలో&nbsp;<BR>ఆయన నాకు సాయపడలేడు. ‘ముందు బోస్టన్‌ వెళ్లండి’ అని వ్రాశాడు.&nbsp;<BR>ఉపన్యాసా లివ్వటంలో నా కిక ఆసక్తిలేదు. శ్రోతలలో ప్రతివారి అభిరుచు&nbsp;<BR>లకు అనుగుణంగా మారిపోవటానికి చేసే ప్రయత్నం నాకు వెగటు పుట్టి&nbsp;<BR>స్తోంది. నే నీ దేశాన్ని వదలిపెట్టేలోపల షికాగో వచ్చి, ఒకటి రెండు రోజు&nbsp;<BR>లుంటాను.</FONT></p>
<p><FONT FACE="SHREE900, SHREE, sans-serif" SIZE="3">మీ అందరిని భగవంతుడు ఆశీర్వదించుగాక!</FONT></p>
<p><FONT FACE="SHREE900, SHREE, sans-serif" SIZE="3">సదా కృతజ్ఞతాపూర్వకమైన</FONT></p>
<p><FONT FACE="SHREE900, SHREE, sans-serif" SIZE="3">మీ సోదరుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3327.html>p3327</a></td><td>p3328</td><td><a class=puTa_lanke href=puTa3329.html>p3329</a></td></tr></table>
</div></body></html>
