<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa189.html>p189</a></td><td>p190</td><td><a class=puTa_lanke href=puTa191.html>p191</a></td></tr></table>


<p><FONT FACE="SHREE900, SHREE, sans-serif" SIZE="3">గమనార్హమైన తరువాతి విషయం అనవసాదం. ప్రమోదం. నైరాశ్యం&nbsp;<BR>ఏమైనాగావచ్చునుగాని - అది మతంమాత్రం కాబోదు. అనవరతం సంతోష&nbsp;<BR>సంభరిత స్వాంతుడైనవ్యక్తి హసన్ముఖుడై వుండేవాడు ఈశ్వరడికి సన్నిహితుడు&nbsp;<BR>కాగలడు. ప్రార్థనకంటె ప్రమోదమే అవలీలగా మానవుణ్ణి జగదీశుడి చరణ&nbsp;<BR>ద్వంద్వం పొంత చేరుస్తుంది. ఉత్సాహరహితాలై, నైరాశ్యసంభరితాలైన మనస్సులు&nbsp;<BR>ఎలా ప్రేమించగలవు? ఇలాటి మనసులున్నవారు అనురాగాన్ని గురించి ప్రసం-&nbsp;<BR>గిస్తే, వారు అనృతాన్నే వాకొంటున్నారని గ్రహించండి. వారు యితరుల మనస్సు-&nbsp;<BR>లను హింసిస్తారు. మతంమీద అతిశయానురక్తిని ప్రకటించేవారిని గురించి&nbsp;<BR>యోచించండి. వారు గంభీర వదనాలను ప్రదర్శిస్తారు. మాటల్లోను, చేతల్లోను&nbsp;<BR>యితరులతో కలహించటమే వారి మతం. వారి ధర్మం అంతా దీన్లోనే యిమి-&nbsp;<BR>డివుంది. ఇదివరలో వారు ఏంచేశారో, స్వేచ్ఛ కలిగిస్తే వారిప్పుడు ఏం&nbsp;<BR>చేస్తారో యోచించండి. అధికారం చేజిక్కితే సమస్త భూమండలాన్ని రేపు వారు&nbsp;<BR>రుధిరప్లావితం గావిస్తారు. అధికారాన్ని ఆరాధించి, వికృతవైఖరులు ప్రదర్శించి&nbsp;<BR>హృదయంనుంచి అనురాగాన్ని, అనుకంపను వారు పూర్తిగా నిర్వాసితం ఒనరు-&nbsp;<BR>స్తారు. కాబట్టి హతాశులైనవారు ఈశ్వరుడికి దూరస్థులై వుంటారు. ‘‘నేను దుర్ద-&nbsp;<BR>శకు గురైపోయాను - నా బతుకు వమ్మైపోయింది’’ అని అనుకోటం మతం&nbsp;<BR>కాదు - యిది పైగా నారకీయ ప్రవర్తనమే అవుతుంది. మానవుడై పుట్టిన ప్రతి&nbsp;<BR>వ్యక్తీ వహించవలసిన భారం కొంత వుండనేవుంది. దుర్దశ మిమ్మల్ని వెంటాడితే,&nbsp;<BR>దాన్ని అణచటానికై ప్రయత్నించండి; సుఖించటానికై ప్రయత్నించండి.</FONT></p>
<p><FONT FACE="SHREE900, SHREE, sans-serif" SIZE="3">భగవంతుడు బలహీనులకు అందుబాటులో వుండడు. - ఎన్నడూ మీరు&nbsp;<BR>అలా వుండొద్దు. మీరు శక్తిసమన్వితులై వుండాలి. మీలో అనంతశక్తి వుంది&nbsp;<BR>సుమా. ఈ శక్తివినా దేన్నిగాని మీ రెలా జయించ నేరుస్తారు? ఈ శక్తి లేనిదే,&nbsp;<BR>మీరు ఈశ్వరుడికెలా సన్నిహితులు కాగలరు? హద్దు మించిన ప్రమోదానికి మీ&nbsp;<BR>అంతరంగంలో చోటు యివ్వవద్దు సుమా! ఈ స్థితిలోవున్న మానసం ఎన్నడూ&nbsp;<BR>శాంతి పొందలేదు. అది యిందందు ఉరుకులెత్తుతూనే వుంటుంది. దుఃఖం&nbsp;<BR>అమిత ప్రమోదాన్ని అనుసరిస్తూనే వుంటుంది. కన్నీళ్లకూ, నవ్వులకూ చాల&nbsp;<BR>దగ్గరి సంబంధం వుంది. ఒక చరమ పంథనుంచి వేరొక చరమపంథకు జనం&nbsp;<BR>తరచూ ఉరుకులెత్తుతూంటారు. స్వాంతం సంతోషసంభరితమై వుండాలి,&nbsp;<BR>శాంతిబంధురమై వుండాలి. మనసును అవధుల దాటిపోనీయవద్దు. దారుణ&nbsp;<BR>క్రియను ప్రతిక్రియ అనుసరించే వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">శ్రీరామానుజ సిద్ధాంత ప్రకారం భక్తి సంపాదనలో యివి ప్రాథమికాంశాలని&nbsp;<BR>మనం గుర్తించాలి.</FONT></p>
<hr class="puTa_virupu">
<table><tr><td><a class=puTa_lanke href=puTa189.html>p189</a></td><td>p190</td><td><a class=puTa_lanke href=puTa191.html>p191</a></td></tr></table>
</div></body></html>
