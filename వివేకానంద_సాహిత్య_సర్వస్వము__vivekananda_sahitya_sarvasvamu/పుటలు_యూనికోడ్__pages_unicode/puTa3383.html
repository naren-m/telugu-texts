<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3382.html>p3382</a></td><td>p3383</td><td><a class=puTa_lanke href=puTa3384.html>p3384</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>^ ˝</FONT></p>
<p><FONT FACE="SHREE900, SHREE, sans-serif" SIZE="3">ప్రస్తుతం హిందువుల సంఖ్య తగ్గటం లేదు. అది, మత మార్పుచేసే క్రైస్తవ&nbsp;<BR>మతం, మహమ్మదీయ మతాలచేత తన క్షేత్రంనుండి తరిమివేయబడటంలేదు.&nbsp;<BR>దానికి బదులుగా ప్రస్థుతం అది త్వరితగతిలో వృద్ధిచెందుతూంది. ఇంతకంటె&nbsp;<BR>విలక్షణమైన విషయమేమంటే అది సర్వాన్ని గ్రహిస్తుంది. దానికిమారుగా, తానే&nbsp;<BR>మానవజాతికి, మానవస్వభావానికి, లోకాని కంతటి ఏకమతాన్ని చెప్పుకొం-&nbsp;<BR>టోంది. క్రైస్తవమతాభివృద్ధికి గాని, మరి యే యితర మతాభివృద్ధికిగాని అది&nbsp;<BR>అడ్డుపెట్టదు. అన్ని యితర మతాలను, అంతకంతకు విశాలమైన తన కౌగిలిలో&nbsp;<BR>యిముడ్చుకోటానికి దానికి ఏ కష్టం లేదు. యథార్థానికి అందరి మనస్సులకు&nbsp;<BR>తగిన దాన్ని ప్రసాదించటానికి హిందూమతంలో ఏదో ఒక విషయముంది.&nbsp;<BR>అనంత వైవిధ్యమున్న మానవ స్వభావాలను, మానవ లక్షణాలను, అనంతంగా&nbsp;<BR>అంగీకరించటంలోనే దాని అసలు శక్తి యిమిడి ఉంది. తాత్వికులైన ఉన్నత&nbsp;<BR>వర్గాల వారికి తగిన ఉత్తమ పారమార్థిక తత్వం దాన్లో ఉంది. వ్యావహారికమైన-&nbsp;<BR>వానికి, లౌకికునకు తగిన ఆచరణాత్మకమైన స్థూలలక్షణం దాన్లో ఉంది. దాని&nbsp;<BR>కళాత్మికత, కర్మకలాపాలు, కావ్య భావాలు, ఊహలున్న మానవునకు సరిపో-&nbsp;<BR>తాయి. దాని ప్రశాంతత, ధ్యాన లక్షణాలు శాంతికామునకు, ఏకాంతం కోరేవాని&nbsp;<BR>కిక్కడ సరిపోతాయి.</FONT></p>
<p><FONT FACE="SHREE900, SHREE, sans-serif" SIZE="3">‘స్పైనోజా’ పుట్టటానికి 2000 సంవత్సరములకు పూర్వమే హిందువులు&nbsp;<BR>యథార్థంగా స్పైనోజీయులు. డార్విన్‌ జన్మించటానికి కొన్ని శతాబ్దాలకు&nbsp;<BR>పూర్వమే హిందువులు, డార్వీనియన్లు. మన కాలానికి చెందిన ‘హక్స్‌లీలు’&nbsp;<BR>పరిణామ సిద్ధాంతాన్ని అంగీకరించటానికి శతాబ్దాలకు పూర్వమే, ప్రపంచ&nbsp;<BR>వాఙ్మయంలో ‘పరిణామ’ మనునటువంటి మాట రావటానికి పూర్వమే&nbsp;<BR>హిందువులు పరిణామవాదులు.</FONT></p>
<p><FONT FACE="SHREE900, SHREE, sans-serif" SIZE="3">క్రైస్తవ మతాన్ని గాఢంగా సమర్థించేవారిలో ఒకరైనటువంటివాడు, యీ&nbsp;<BR>విధంగా చెప్పటం నిజంగా అద్భుతమైన విషయం కాదా? కాని సరైన భావం&nbsp;<BR>అతనికి కలిగినట్లున్నది.</FONT></p>
<p><FONT FACE="SHREE900, SHREE, sans-serif" SIZE="3">ఈరోజు నారింజరంగు కోటు తెప్పించబోతున్నాను. ‘ఫిలడల్‌ఫియా’&nbsp;<BR>నుండి రావలసిన పుస్తకాల విషయంలో, అవి పంపించటానికి అర్హమైనవికావని&nbsp;<BR>భావిస్తాను. తరువాత ఏమి చేస్తానో నాకు తెలియదు. శాంతంగా వేచివుండి భగ-&nbsp;<BR>వంతుని మార్గదర్శకానికై శరణు పొందు - యిదే నా లక్ష్యం. మీ అందరికి నా&nbsp;<BR>ప్రేమ.</FONT></p>
<p><FONT FACE="SHREE900, SHREE, sans-serif" SIZE="3">ప్రేమయుతుడైన మీ</FONT></p>
<p><FONT FACE="SHREE900, SHREE, sans-serif" SIZE="3">పుత్రుడు,</FONT></p>
<hr class="puTa_virupu">
<table><tr><td><a class=puTa_lanke href=puTa3382.html>p3382</a></td><td>p3383</td><td><a class=puTa_lanke href=puTa3384.html>p3384</a></td></tr></table>
</div></body></html>
