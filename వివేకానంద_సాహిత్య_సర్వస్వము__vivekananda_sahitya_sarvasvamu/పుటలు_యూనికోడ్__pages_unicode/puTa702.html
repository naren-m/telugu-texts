<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa701.html>p701</a></td><td>p702</td><td><a class=puTa_lanke href=puTa703.html>p703</a></td></tr></table>
<p><FONT FACE="SHREE900, SHREE, sans-serif" SIZE="3">బహిరంగ రహస్యం</FONT></p>
<p><FONT FACE="TimesNewRoman, Times, serif" SIZE="2">2 8 7</FONT></p>
<p><FONT FACE="SHREE900, SHREE, sans-serif" SIZE="3">ఇదంతా ఏమిటి? దౌర్బల్యం ఎక్కడ వుంది? ఎవరు బలవంతులు? ఏది&nbsp;<BR>పెద్దది? ఏది చిన్నది? అద్భుతమైన అన్యోన్యాశ్రయంవున్న సృష్టిలో సమష్టిసుస్థితి&nbsp;<BR>కావాలంటె, అందుకు ప్రతిపరమాణువూ ఆవశ్యమే. మరి పైదేది? కిందిదేది?&nbsp;<BR>అధికులెవరు? అల్పులెవరు? ఈ సంగతి కనుక్కోవటం అసాధ్యం. ఎందువల్ల?&nbsp;<BR>ఎందుకంటె ఎవరూ అధికులు కారు, ఎవరూ అల్పులు కారు. సమస్త వస్తువుల&nbsp;<BR>లోను ఓతప్రోతంగా ఆ అనంతసాగరం చొచ్చుకొనివుంది; వాటి యాథార్థ్యం ఆ&nbsp;<BR>అనంతమే; పైనున్నదంతా ఆ అనంతమేగాని మరొకటి కాదు. చెట్టు అనంతం.&nbsp;<BR>అలాగే మీరు చూసే, అనుభవించే ప్రతీదీ అనంతమే. ప్రతి ఇసుకరేణువు,&nbsp;<BR>ప్రతి భావన, ప్రతి ఆత్మ అనంతమే. ఉన్నదంతా అనంతమే. అనంతమే సాంతం.&nbsp;<BR>సాంతమే అనంతం. మన ఉనికి యిది.</FONT></p>
<p><FONT FACE="SHREE900, SHREE, sans-serif" SIZE="3">ఇదంతా నిజమే కావచ్చును. కాని అనంతాన్ని గురించిన మన ఉబలాటం&nbsp;<BR>ప్రస్తుతం మన ఎరుకలో లేదు. ఐతే మనం మన అనంత ప్రకృతిని మరచి&nbsp;<BR>పోయినామని కాదు, మరచిపోవటం ఎవరికీ శక్యంకాదు. తాను శూన్యం కాగల&nbsp;<BR>నని ఎవరనుకోగలరు? తాను చనిపోతానని ఎవడనుకొంటాడు? ఎవరూ అను-&nbsp;<BR>కోరు. అనంతుడితో మనకున్న సంబంధ ప్రభావం మనలో అజ్ఞాతంగా పని&nbsp;<BR>చేస్తూంది. ఒక విధంగా, మన యథార్థతత్త్వాన్ని మరచిపోతాం. కాబట్టే మన కీ&nbsp;<BR>దుఃఖమంతా సంప్రాప్తమౌతోంది.</FONT></p>
<p><FONT FACE="SHREE900, SHREE, sans-serif" SIZE="3">దైనందిన వ్యావహారిక జీవితంలో క్షుద్రవిషయాలే మనలను బాధిస్తాయి;&nbsp;<BR>క్షుద్రులు మనలను బానిసలుగా చేస్తారు. మనం పరిచ్ఛిన్నులమని, క్షుద్రజీవుల&nbsp;<BR>మని అనుకోవటంచేతనే మనకు దుఃఖం కలుగుతోంది. ఐనా మనం అనంతుల&nbsp;<BR>మని నమ్మకం కలగటం ఎంతకష్టం! ఈ దుఃఖాలన్నిటి మధ్య, ఈ బాధ లన్నిటి&nbsp;<BR>మధ్య, అల్పవిషయం ఒకటి నాకు మనోస్వాస్థ్యాన్ని పోగొట్టగలుగుతూంటే, నే&nbsp;<BR>ననంతుణ్ణనే దృఢవిశ్వాసం నాకు తప్పక వుండాలి. నిజానికి మనం అనంతులమే.&nbsp;<BR>ఎరుకతోనో, ఎరుకలేకో మనమంతా అనంతమైన దానికోసమే అన్వేషిస్తున్నాం;&nbsp;<BR>నిరంతరం మనమంతా ముక్తమైనదానికోసం వెదకుతున్నాం.</FONT></p>
<p><FONT FACE="SHREE900, SHREE, sans-serif" SIZE="3">మతంలేని మానవజాతి ఏనాడూ లేదు. ఏదో రకమైన దేవుణ్ణో, దేవ&nbsp;<BR>తలనో పూజించని మానవజాతి ఏనాడూ లేదు. ఆ దేవుడో, ఆ దేవతలో&nbsp;<BR>వున్నారా లేరా అనే ప్రశ్న మనకు ప్రస్తుతంకాదు; కాని యీ మనస్తత్వాన్ని పరి-&nbsp;<BR>శీలిస్తే మనకు అవగాహనమయ్యే సంగతేమిటి? లోకమంతా దేవుడికోసం&nbsp;<BR>ఎందుకు అన్వేషించాలి? సాక్షాత్కారంకోసం ఎందుకు ప్రయత్నించాలి? దాని&nbsp;<BR>ఆంతర్యం ఏమిటి? ఈ బంధమంతా వున్నా, ప్రకృతి, దాని సూత్రాల అమోఘ&nbsp;<BR>శక్తి మనలను ఏ వైపుకు మరలించకుండా నలిపివేస్తున్నా, మన మెక్కడకు వెళ్లినా,</FONT></p>
<hr class="puTa_virupu">
<table><tr><td><a class=puTa_lanke href=puTa701.html>p701</a></td><td>p702</td><td><a class=puTa_lanke href=puTa703.html>p703</a></td></tr></table>
</div></body></html>
