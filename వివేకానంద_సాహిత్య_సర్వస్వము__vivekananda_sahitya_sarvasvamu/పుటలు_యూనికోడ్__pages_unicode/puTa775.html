<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa774.html>p774</a></td><td>p775</td><td><a class=puTa_lanke href=puTa776.html>p776</a></td></tr></table>
<p><FONT FACE="SHREE902, SHREE, sans-serif" SIZE="4">ఈశ్వర ప్రేమ </FONT><FONT FACE="SHREE902, SHREE, sans-serif" SIZE="4">(</FONT><FONT FACE="SHREE902, SHREE, sans-serif" SIZE="4">2</FONT><FONT FACE="SHREE902, SHREE, sans-serif" SIZE="4">)</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">ఫిబ్రవరి 20, 1894 నాడు స్వామీజీ డెట్రాయిట్‌ యూనిటేరియన్‌ చర్చ్‌లో&nbsp;<BR>చేసిన ప్రసంగం, డెట్రాయిట్‌ ప్రెస్‌లో ప్రచురితమైంది</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">వివేకానందస్వామి గతరాత్రి యూనిటేరియన్‌ చర్చ్‌లో గతంలో జరిగిన&nbsp;<BR>సభలన్నిటికంటె ఎంతో పెద్దదైన మహాసభలో ‘ఈశ్వరప్రేమ’ను గురించి ప్రసం-&nbsp;<BR>గించారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ ప్రసంగధోరణి యిలా వుంది: మన స్వార్థపూరితోద్దేశాలను నెర-&nbsp;<BR>వేర్చుకోటానికే మనం ఈశ్వరుణ్ణి పూజిస్తాంగాని నిజానికి ఆతణ్ణి వాంఛించి&nbsp;<BR>కాదు. ప్రేమ కేవలం నిస్వార్థమైంది. ప్రేమ తను ప్రేమించే వస్తువును కీర్తించటం,&nbsp;<BR>పూజించటంకన్న మిన్నగా వేరే ఎలాటి భావనాలేనిది. అది ప్రణమిల్లి పూజిం-&nbsp;<BR>చేలాటిది. ప్రతిఫలాపేక్షారహితమైన గుణం. కేవలం ప్రేమించటమే నిజమైన&nbsp;<BR>ప్రేమకోరే ఏకైకవాంఛ.</FONT></p>
<p><FONT FACE="SHREE900, SHREE, sans-serif" SIZE="3">ఒక హైందవసాధ్వి వివాహానంతరం తనకు అంతకు పూర్వమే వివాహ&nbsp;<BR>మైందని రాజైన తన భర్తకు చెప్పిందని ఒక హైందవ భక్తురాలిని గురించి&nbsp;<BR>హైందవ కథలు చెబుతారు. ‘ఎవరితో?’ అని రాజు అడిగాడు. ‘ఈశ్వరుడితో’&nbsp;<BR>అని ఆమె బదులు చెప్పింది. దరిద్రులమధ్యలో తిరిగి ఆమె వారికి ఈశ్వర&nbsp;<BR>ప్రేమ సిద్ధాంతాన్ని బోధించింది. ‘‘నేను ధనం అర్థించటం లేదు, పదవిని ఆశిం-&nbsp;<BR>చటం మోక్షాన్ని కోరటంలేదు. నీకు యిష్టమైతే నన్ను నూరు నరకాల్లో&nbsp;<BR>పడవెయ్యి. కాని నిన్ను నా ప్రేమనిధానంగా భావించుకోనివ్వు’’ అనే అర్థవంతమైన&nbsp;<BR>ప్రార్థన ఆమె హృదయంలోని ఉద్వేగాన్ని తెలుపుతుంది. ప్రాచీనభాష ఆమె&nbsp;<BR>చక్కని గీతాలతో నిండివుంది. మరణం ఆసన్నమైనప్పుడు ఒక నదీతీరంలో&nbsp;<BR>ఆమె సమాధిలోకి పోయింది. అప్పుడామె ఒక చక్కని పాటను పాడింది.&nbsp;<BR>దాన్లో తాను తన ప్రియుణ్ణి కలుసుకునేందుకు పోతూన్నానని తెలిపింది.</FONT></p>
<p><FONT FACE="SHREE900, SHREE, sans-serif" SIZE="3">పురుషులు మతాన్ని తాత్త్వికంగా పరిశీలన చెయ్యగలరు. స్త్రీ స్వభావంచేత&nbsp;<BR>భక్తిపూరితురాలు. కాబట్టి ఆమె మనస్ఫూర్తిగా భగవంతుణ్ణి ప్రేమిస్తుందిగాని&nbsp;<BR>హేతువాదాలు చెయ్యదు. సాలమన్‌ గీతాలు బైబిల్‌లోని ఎంతో రమణీయాలైన&nbsp;<BR>భాగాలు. దాన్లోని భాష ఎక్కువగా హైందవభక్తురాళ్ల గీతాలలో కనిపించే ప్రేమ&nbsp;<BR>పద్ధతి వంటిది. ఐనా క్రైస్తవులు యీ సాటిలేని పాటలను తీసివేయ తలచారని&nbsp;<BR>విన్నాను. అలా చేయటానికి మూలకారణాన్ని విన్నాను. సాలమన్‌ ఒక యువతిని&nbsp;<BR>ప్రేమించి ఆమెవల్ల తిరిగి ప్రేమను వాంఛించాడు. ఆమె వేరొక వ్యక్తిని ప్రేమించ</FONT></p>
<p><FONT FACE="TimesNewRoman, Times, serif" SIZE="2">3 6 0</FONT></p>
<hr class="puTa_virupu">
<table><tr><td><a class=puTa_lanke href=puTa774.html>p774</a></td><td>p775</td><td><a class=puTa_lanke href=puTa776.html>p776</a></td></tr></table>
</div></body></html>
