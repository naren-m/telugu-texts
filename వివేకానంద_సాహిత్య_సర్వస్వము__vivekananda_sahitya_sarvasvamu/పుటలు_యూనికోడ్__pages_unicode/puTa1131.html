<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1130.html>p1130</a></td><td>p1131</td><td><a class=puTa_lanke href=puTa1132.html>p1132</a></td></tr></table>
<p><FONT FACE="SHREE900, SHREE, sans-serif" SIZE="3">307</FONT></p>
<BR>
<p><FONT FACE="SHREE900, SHREE, sans-serif" SIZE="3">పునర్జన్మ</FONT></p>
<BR>
<p><FONT FACE="SHREE902, SHREE, sans-serif" SIZE="4">పునత్జన్మ</FONT></p>
<BR>
<p><FONT FACE="SHREE902, SHREE, sans-serif" SIZE="3">(ఇవాన్‌స్టన్‌ పత్రిక - అక్టోబత్‌ 7, 1893)</FONT></p>
<p><FONT FACE="SHREE900, SHREE, sans-serif" SIZE="3">క్రిందటి వారంలో ‘కాంగ్రిగేషనల్‌ చర్చీ’లో కొన్ని ఉపన్యాసాలు యిచ్చారు.&nbsp;<BR>ఈ ఉపన్యాసాలు మొన్ననే పూర్తయిన విశ్వమత మహాసభలోని ఉపన్యాసాలను&nbsp;<BR>పోలివున్నాయి. ఉపన్యాసకుల్లో స్వీడన్‌ దేశీయుడైన డా.కరల్‌వాన్‌ బెర్జెన్‌ ఒకరు.&nbsp;<BR>రెండవవారు స్వామి వివేకానంద. వివేకానందస్వామి హిందూదేశ పక్షంలో మత&nbsp;<BR>మహాసభకు ప్రతినిధిగా వచ్చారు. వారు ధరించిన మందారపూవన్నె దుస్తులు, వారి&nbsp;<BR>ఆకృతి విశేషం, వారి ప్రతిభావంతమైన వక్తృత్వం, వారి అద్భుత హిందూ&nbsp;<BR>తత్త్వశాస్త్ర వ్యాఖ్యానాలు ఎంతోమందిని ఆకర్షించాయి. వారు చికాగోలో ఉన్నంత&nbsp;<BR>కాలం అదొక పెద్ద ఉత్సవం. మూడు సాయంసమయాల్లో ఈ ఉపన్యాసాలను&nbsp;<BR>ఇక్కడ ఏర్పాటుచేశారు. (శని, మంగళవారాల సాయంకాలాల్లో చేసిన ఉపన్యాసాల&nbsp;<BR>గూర్చి వ్యాసకర్త వ్యాఖ్యానించలేదు. ఊరికే పేర్కొన్నాడు. తర్వాతి వ్యాసం   యిలా&nbsp;<BR>ఉంది.)</FONT></p>
<p><FONT FACE="SHREE900, SHREE, sans-serif" SIZE="3">అక్టోబరు 5 సాయంకాలం డా. వాన్‌ బెర్జెన్‌ స్వీడెన్‌లోని ‘‘రాజ దుహితలు’’&nbsp;<BR>అనే సంస్థను స్థాపించిన ‘హాల్డెయిన్‌ బీమిష్‌’ అనే అతని గూర్చి మాట్లాడారు.&nbsp;<BR>హైందవ సన్యాసి ‘‘పునర్జన్మ’’ను గూర్చి మాట్లాడారు. ఈ ఉపన్యాసం ఎంతో&nbsp;<BR>బాగుంది. కారణం ఈ ప్రాంతమందెప్పుడూ అట్టి భావాలు వ్యక్తం కాలేదు. ఈ&nbsp;<BR>‘‘పునర్జన్మ సిద్ధాంతం’’ మన దేశానికి చాలా క్రొత్తది. ఇక్కడ దీన్ని అర్థం చేసుకునే&nbsp;<BR>వారు తక్కువ. కాని ప్రాచ్య దేశాల్లో ఇది ప్రసిద్ధమైనదే. అక్కడి ప్రజలు అవలంబించే&nbsp;<BR>మతా లన్నింట్లో ఇదొక మూలసిద్ధాంతం. అస లీ సిద్ధాంత విషయాన్నే ఎరగని వారు&nbsp;<BR>దానికి వ్యతిరేకంగా ఏమీ చెప్పరు. కాని దీన్లో నిర్ణయించ వలసిన ప్రధానాంశం మనకు&nbsp;<BR>పూర్వజన్మ ఉందా అన్నది. మనకు వర్తమానముందని మనకు తెలుసు. భవిష్యత్తు&nbsp;<BR>ఉంటుందన్న విశ్వాసముంది. మరైతే భూతకాలం లేకుండా వర్తమాన మెలా&nbsp;<BR>ఉంటుందీ? ఆధునిక భౌతిక శాస్త్రకారులు పదార్థమన్నది ఉందని, అదెప్పుడూ&nbsp;<BR>నష్టం కాకుండా ఉంటుందని సిద్ధాంతీకరించారు. సృష్టి అన్నది దృశ్యంలో వచ్చే&nbsp;<BR>మార్పు. మనం శూన్యంలో నుండి పుట్టుకుని రాలేదు. కొంత&nbsp;<BR>మంది భగవంతుడు సర్వవస్తువులకూ సమానకారణమని, కాబట్టి మన ఉనికికి&nbsp;<BR>ఈశ్వరుని సామాన్య కారణత్వమే హేతువని చెబుతారు. కాని మనం ప్రతి</FONT></p>
<hr class="puTa_virupu">
<table><tr><td><a class=puTa_lanke href=puTa1130.html>p1130</a></td><td>p1131</td><td><a class=puTa_lanke href=puTa1132.html>p1132</a></td></tr></table>
</div></body></html>
