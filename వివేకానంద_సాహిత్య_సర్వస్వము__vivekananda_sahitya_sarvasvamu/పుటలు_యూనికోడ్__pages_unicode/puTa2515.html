<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2514.html>p2514</a></td><td>p2515</td><td><a class=puTa_lanke href=puTa2516.html>p2516</a></td></tr></table>
<p><FONT FACE="SHREE900, SHREE, sans-serif" SIZE="3">మహాభారతం</FONT></p>
<p><FONT FACE="TimesNewRoman, Times, serif" SIZE="2">79</FONT></p>
<p><FONT FACE="SHREE900, SHREE, sans-serif" SIZE="3">కదా?’’ అని అడిగాడు. ఆమె ‘‘తండ్రీ, నేను నిన్ను వెంబడించటం లేదు. నేను&nbsp;<BR>చేస్తూన్న యీ పనీ ప్రతి స్త్రీకి అనివార్యమైనదే. తన ప్రాణేశ్వరుణ్ణి స్త్రీ అనుగ-&nbsp;<BR>మిస్తుంది. పతివ్రతకు తన భర్తతో ఎడబాటు లేదనటమూ సనాతన ధర్మమే’’&nbsp;<BR>అంది. అప్పుడు యమధర్మరాజు ‘‘నీ భర్త ప్రాణాన్ని తప్ప ఏదైనా ఒక వరం&nbsp;<BR>కోరుకో’’ అన్నాడు. ‘‘అనుగ్రహిస్తే, ఓ ధర్మరాజా, మా మామగారికి కంటి-&nbsp;<BR>చూపు సుఖ సంతోషాలు ప్రసాదించు’’ అని సావిత్రి కోరింది. ‘‘ధర్మాన్ని అతిక్ర&nbsp;<BR>మించని పుత్రికవు. పవిత్రమైన నీ కోర్కె అనుగ్రహించబడింది’’ అని వరం&nbsp;<BR>యిచ్చి, యముడు ముందుకు సాగాడు. మళ్లీ వెనుక అడుగుల చప్పుడు వినబ-&nbsp;<BR>డింది. యమధర్మరాజు వెనక్కు తిరిగి ‘‘బిడ్డా, సావిత్రీ, ఇంకా నన్ను వెంబ-&nbsp;<BR>డిస్తున్నావేం’’ అన్నాడు. అందుకు సావిత్రి యిలా అంది: ‘‘ఔను, తండ్రీ, వెంబ-&nbsp;<BR>డించక వుండలేకపోతున్నాను. వెనక్కు మరలిపోదామనే యింతసేపూ ప్రయత్ని-&nbsp;<BR>స్తూనే వున్నాను. కాని నా మనస్సు భర్తవెంటే సాగుతోంది. నా భర్త ఆత్మలోనే&nbsp;<BR>నా ఆత్మ లీనమైవుంది. ఆత్మను నువ్వు తీసుకొని వెళుతూంటే శరీరం వెంబ-&nbsp;<BR>డించక తప్పదు కదా.’’ ‘‘సావిత్రీ, కల్యాణీ, నీ పలుకులు నాకు ఎంతో ప్రీతిని&nbsp;<BR>కలిగిస్తున్నాయి. మళ్లీ ఒక్కవరం కోరుకో, నీ పతి ప్రాణాన్ని మాత్రంకాదు’’&nbsp;<BR>అన్నాడు యముడు. ‘‘తండ్రీ, యింకొక వరం ప్రసాదిస్తానంటే మా మామగారి&nbsp;<BR>రాజ్యాన్ని వారికి సంప్రాప్తించేట్లు అనుగ్రహించు’’ అని సావిత్రి కోరింది.&nbsp;<BR>అందుకు యముడు ‘‘నా ప్రియమైన పుత్రీ, యీ వరంకూడా అనుగ్రహించాను.&nbsp;<BR>ఇకనైనా యింటికి మరలిపో. మానవులు యముణ్ణి అనుగమించలేరు’’ అంటూ&nbsp;<BR>తన దారిన ముందుకు సాగాడు. వినయవతి, విశ్వాసపాత్రురాలు ఐన సావిత్రి&nbsp;<BR>మరణించిన తన భర్తనే వెంబడిస్తోంది. యముడు మళ్లీ వెనక్కు తిరిగి ‘‘ఉదార&nbsp;<BR>మతివైన ఓ సావిత్రీ, శోకించి ప్రయోజనం లేదు, నా వెంటబడకు’’ అన్నాడు.&nbsp;<BR>‘‘నా ప్రియుణ్ణి నువ్వు తీసుకువెళ్లే చోటికే నేనూ వస్తాను. అంతకంటె వేరొకటి&nbsp;<BR>నా మనస్సుకు తోచటం లేదు’’ అని సావిత్రి అనగానే యముడు ‘‘ఐతే సావిత్రీ,&nbsp;<BR>నీ భర్త పాపియై నరకానికి కొనిపోబడితే నువ్వూ నరకానికి వస్తావా?’’ అని అడి-&nbsp;<BR>గాడు. ‘‘ఆయన వెళ్లే చోటికి పోవటమే నాకు ఆనందం. అది బతుకుగానీ, చావు-&nbsp;<BR>గానీ, స్వర్గంగానీ, నరకంగానీ’’ అని ఆమె దృఢంగా చెప్పింది. ‘‘బిడ్డా నీ&nbsp;<BR>పలుకులు నన్ను ముగ్ధుణ్ణి చేస్తున్నాయి. మరో వరం కోరుకో. చచ్చినవారు&nbsp;<BR>మాత్రం బతకరు’’ అన్నాడు యముడు. ‘‘మరలా వరం కోరుకోమని అనుమ-&nbsp;<BR>తించావు కాబట్టి నా మామగారి రాజవంశం అవిచ్ఛిన్నంగా సాగాలి. ఆయన&nbsp;<BR>రాజ్యం సత్యవంతుడి కుమారులకు సంక్రమించాలి’’ అంది. యమధర్మరాజు&nbsp;<BR>చిరునవ్వుతో ‘‘పుత్రీ, నీ కోరిక ఫలిస్తుంది. ఇదిగో నీ పతి జీవం. ఇతడు తిరిగి</FONT></p>
<hr class="puTa_virupu">
<table><tr><td><a class=puTa_lanke href=puTa2514.html>p2514</a></td><td>p2515</td><td><a class=puTa_lanke href=puTa2516.html>p2516</a></td></tr></table>
</div></body></html>
