<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3734.html>p3734</a></td><td>p3735</td><td><a class=puTa_lanke href=puTa3736.html>p3736</a></td></tr></table>

<p><FONT FACE="TimesNewRoman, Times, serif" SIZE="2">1 0 8</FONT></p>
<p><FONT FACE="SHREE900, SHREE, sans-serif" SIZE="3">ఈ జీవితసమరంలో కొత్త భావాలను బోధించేవారిని ప్రోత్సహించబోయే&nbsp;<BR>స్త్రీల మాట అలావుంచి, అలాంటివాణ్ణి ప్రోత్సహించే పురుషులు - ముఖ్యంగా&nbsp;<BR>యీ దురదృష్టదేశంలో చాల అరుదుగా వున్నారు. కాబట్టి భారతదేశంలోని పురు-&nbsp;<BR>షులందరి బిగ్గరగా ధ్వనించే మెప్పులకంటె మీ వంటి వంగదేశ విదుషీమణి&nbsp;<BR>ప్రశంస నాకు మరింత విలువైనది.</FONT></p>
<p><FONT FACE="SHREE900, SHREE, sans-serif" SIZE="3">భగవదనుగ్రహంవల్ల మీలాంటి అనేకమంది మహిళామ తల్లులు ఈ&nbsp;<BR>దేశంలో జన్మించి, తమ మాతృదేశ అభివృద్ధికి తమ జీవితాలను ధారపోస్తారుగాక!</FONT></p>
<p><FONT FACE="SHREE900, SHREE, sans-serif" SIZE="3">మీరు ‘భారతి’ పత్రికలో రాసిన వ్యాసాన్ని గురించి నేను కొన్ని మాటలు&nbsp;<BR>చెప్పాలి. భారతదేశ శ్రేయస్సుకోసం పాశ్చాత్యదేశాల్లో యిప్పుడు మతప్రచారం&nbsp;<BR>జరిగింది - యింకా జరుగుతుంది. పాశ్చాత్యులు మనకు సాయం చెయ్యనిదే&nbsp;<BR>మనం ముందుకు వెళ్లలేమని నా నిశ్చితాభిప్రాయం. మంచిని మెచ్చుకొనే లక్షణం&nbsp;<BR>గాని, ఆర్థిక బలంగాని యీ దేశంలో లేదు. అన్నింటికన్న గోచరనీయం ఏమంటే&nbsp;<BR>ఆచరణశీలత అణుమాత్రంకూడ యీ దేశంలో కానరాదు. ఈ దేశంలో&nbsp;<BR>చెయ్యాల్సినవి ఎన్నో వున్నాయి. కాని సాధన సంపత్తిలేదు. మనకు బుద్ధివుంది&nbsp;<BR>కాని చేతులు లేవు. మనకు వేదాంత సిద్ధాంతాలున్నాయి. కాని వాటిని అనుష్ఠానం&nbsp;<BR>లోకి తెచ్చే శక్తిలేదు. మన గ్రంథాలలో సర్వసమత్వ సిద్ధాంతం వుంది. కాని&nbsp;<BR>క్రియలో భేదాలను బ్రహ్మాండంగా పాటిస్తాం! భారతదేశంలోనే మహోత్కృష్ట-&nbsp;<BR>మైన నిష్కామకర్మ బోధింపబడింది. కాని ఆచరణలో మనం ఘోరమైన&nbsp;<BR>క్రూరులం, హదృయరహితులం, రక్తమాంసాలతోకూడిన మన శరీరాలను తప్ప&nbsp;<BR>మరి దేన్నిగూర్చి ఆలోచించలేం.</FONT></p>
<p><FONT FACE="SHREE900, SHREE, sans-serif" SIZE="3">ఐనా ప్రస్తుతం నెలకొన్న పరిస్థితులనుండే మనం పని సాగించాలి. మారో-&nbsp;<BR>మార్గం లేదు. మంచి చెడులను గురించి విమర్శించేశక్తి ప్రతివ్యక్తిలోను&nbsp;<BR>వుంటుంది. కాని దుఃఖాలకూ, పొరపాట్లకూ, భ్రాంతులకూ నిలయమైన&nbsp;<BR>సంసార సముద్రతరంగాల తాకిడిని ఖాతరుచెయ్యక, ఒక చేత్తో కన్నీటిని&nbsp;<BR>తుడుస్తూ, రెండవ చేత్తో మోక్షమార్గాన్ని చూపగలవాడే ధీరుడు. నిర్జీవమైన&nbsp;<BR>మట్టిముద్దలా ఒకవంక ప్రాచీన సంప్రదాయాలను వదలరాదనే మొండిపట్టుదల&nbsp;<BR>గల సమాజం, మరొక వంక ఆందోళనలోను, ఆత్రంతోను, మండిపడుతున్న&nbsp;<BR>సంఘసంస్కర్త వున్నారు. శ్రేయోదాయకమైన మార్గం యీ రెండిటికీ మధ్య-&nbsp;<BR>స్థమైంది. జపాన్‌లోని ఆడపిల్లలు తమ ఆటబొమ్మలను హృదయపూర్వకంగా&nbsp;<BR>ప్రేమిస్తే, అవి సజీవాలౌతాయని నేను ఆ దేశంలో విన్నాను. జపాన్‌ బాలిక&nbsp;<BR>తన బొమ్మను పగులగొట్టదు. లÜకటాక్షానికి దూరమై, దురదృష్టపీడితులై, వివే-&nbsp;<BR>చనాజ్ఞానం పూర్తిగా నశించిపోయి, అధఃపతితులై, ఆకలితో మలమల&nbsp;<BR>మాడుతూ, పరస్పరం కలహించుకొంటూ, అసూయాపరులై అలమటిస్తున్న</FONT></p>
<hr class="puTa_virupu">
<table><tr><td><a class=puTa_lanke href=puTa3734.html>p3734</a></td><td>p3735</td><td><a class=puTa_lanke href=puTa3736.html>p3736</a></td></tr></table>
</div></body></html>
