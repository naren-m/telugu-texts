<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2451.html>p2451</a></td><td>p2452</td><td><a class=puTa_lanke href=puTa2453.html>p2453</a></td></tr></table>

<p><FONT FACE="SHREE900, SHREE, sans-serif" SIZE="3">నే విధంగానూ నిందించలేదు. తన హుందాతనాన్ని యీషణ్మాత్రం కోల్పో&nbsp;<BR>లేదు. ఇంగ్లండ్‌లో అతిసౌకుమార్యంగా వ్రాసే రచయితలు తమ హుందాతనాన్ని&nbsp;<BR>కోల్పోరు, నైచ్యానికి ఒడిగట్టరు. మాక్స్‌ముల్లర్‌ అలాంటి వాడు. పరమ&nbsp;<BR>వివేకంగా, ఉదారంగా, ఈర్ష్యాద్వేషాలనేది రేఖామాత్రంగానైనా లేకుండా దృఢంగా,&nbsp;<BR>తన వయోపాండిత్య పరిణతికి సముచితమైన మేఘగంభీరమైన నినదంతో మహా-&nbsp;<BR>త్ముడైన శ్రీరామకృష్ణుల అసాధారణ భావాలను ఆ మహనీయుడు వ్యక్తపరిచాడు.&nbsp;<BR>సహజదృష్టికి అందని ఉదాత్త భావాలను వివరించాడు. ఉభయపక్షాలవారు చేసిన&nbsp;<BR>పిచ్చి పిచ్చి ఆరోపణలను సమర్థవంతంగా తొలగించాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ ఆరోపణలు ఎంతో వింతగా వున్నాయి.</FONT></p>
<p><FONT FACE="SHREE900, SHREE, sans-serif" SIZE="3">బ్రహ్మసమాజానికి కర్ణధారి ఐన కీర్తిశేషుడు కేశబ్‌ చంద్రసేన్‌ శ్రీరామ</FONT></p>
<p><FONT FACE="SHREE900, SHREE, sans-serif" SIZE="3">కృష్ణుల గురించి యిలా అనేవాడు: ‘‘ఆయన భాష అతిసరళంగా, మధురంగా,&nbsp;<BR>దివ్యంగా, ఎంతో పునీతంగా వుండేది. ఆయన మాటల్లో అక్కడక్కడ మనం&nbsp;<BR>గ్రామ్యోక్తులనేవి వుండేవి. ఆయన పసిపిల్లవాడిలా అమాయకంగా వాటిని వాడే-&nbsp;<BR>వాడు. ఆయన వాడేప్పుడు వాటిలో ఏ విధమైన అపార్థమూ స్ఫురించేది కాదు.&nbsp;<BR>ఆయన వాడేప్పుడు ఆ మాటలు సౌందర్య సందీపితాలై వుండేవి.’’ ఐనా మన-&nbsp;<BR>వారు యిదో పెద్దఆరోపణగా ఎన్నుతారు.</FONT></p>
<p><FONT FACE="SHREE900, SHREE, sans-serif" SIZE="3">ఆయనకు వ్యతిరేకంగా తీసుకొచ్చిన ఆరోపణ: ‘‘ఆయన సన్న్యాసం పుచ్చు-&nbsp;<BR>కోవటంవల్ల భార్యను అనాగరికంగా చూశారు.’’ దానికి మాక్స్‌ముల్లర్‌ సమా-&nbsp;<BR>ధానం : ‘‘ఆయన తన భార్య అనుమతితోనే సన్న్యాసం తీసుకొన్నాడు. మరి&nbsp;<BR>ఆయన జీవితకాలమంతా, ఆయనభార్య భర్త కనురూపమైన సచ్ఛీలవతిఐ, ఆయ-&nbsp;<BR>నను గురువుగా స్వీకరించి, తన జీవితమంతా ఆయన ఉపదేశానుసారం బ్రహ్మ-&nbsp;<BR>చారిణిగా గడిపింది. ఆ సంగతి అలా వుంచండి. పిల్లలను కంటేతప్ప భార్యాభర్తల&nbsp;<BR>మధ్య ప్రేమ వుండటానికి వీలులేదా? ఎలాటి శారీరక సంబంధం లేకుండా&nbsp;<BR>భార్యాభర్తలు బ్రహ్మచర్యంతో, పరిశుద్ధంగా జీవిస్తూ అత్యున్నత&nbsp;<BR>ఆధ్యాత్మికానుభూతిని - బ్రహ్మానందాన్ని పొందవచ్చును. దీన్ని మనదేశంలో&nbsp;<BR>మనం విశ్వసించమనుకోండి. కాని హిందువుల నిజాయితీ అలాటిది.’’ ఇలాటి&nbsp;<BR>చక్కని, పరమోచితమైన అభిప్రాయాన్ని వెలిబుచ్చిన మాక్స్‌ముల్లర్‌ని పరమేశ్వ-&nbsp;<BR>రుడు అనుగ్రహిస్తాడు. ఆయన విదేశస్థుడు, విదేశాల్లో నివసించేవాడు. ఆయన&nbsp;<BR>క్కూడా మన బ్రహ్మచర్యంలోని రహస్యం అవగాహనమైంది. బ్రహ్మానుభూతిని&nbsp;<BR>సంపాదించటానికి యిదొక్కటే మార్గం. ఈ రోజుల్లోకూడా భారతదేశంలో&nbsp;<BR>యీ బ్రహ్మచర్యం పాటింపబడుతూనే వుంది. ఈ విషయం ఆయన</FONT></p>
<hr class="puTa_virupu">
<table><tr><td><a class=puTa_lanke href=puTa2451.html>p2451</a></td><td>p2452</td><td><a class=puTa_lanke href=puTa2453.html>p2453</a></td></tr></table>
</div></body></html>
