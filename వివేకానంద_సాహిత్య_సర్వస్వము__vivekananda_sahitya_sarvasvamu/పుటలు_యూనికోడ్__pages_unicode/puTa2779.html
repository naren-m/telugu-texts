<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2778.html>p2778</a></td><td>p2779</td><td><a class=puTa_lanke href=puTa2780.html>p2780</a></td></tr></table>
<p><FONT FACE="SHREE900, SHREE, sans-serif" SIZE="3">పవహారిబాబా జీవిత సంగ్రహం</FONT></p>
<p><FONT FACE="TimesNewRoman, Times, serif" SIZE="2">3 4 3</FONT></p>
<p><FONT FACE="SHREE902, SHREE, sans-serif" SIZE="3">కర్మణ్య కర్మయఃపశ్యేత్‌ - అకర్మణిచ కర్మయః&nbsp;<BR>స బుద్ధిమాన్‌ మనుష్యేషు- స యుక్తః కృత్స్నకర్మకృత్‌.</FONT></p>
<p><FONT FACE="SHREE900, SHREE, sans-serif" SIZE="3">అనేక కర్మకలాపాల నడుమ ప్రశాంతిని - ప్రశాంతిలో కర్మకలాపాల్ని&nbsp;<BR>ఎవడు దర్శిస్తాడో వాడే వివేకవంతుడు. అతడే యోగి. సమస్త కర్మలను ఆచ-&nbsp;<BR>రించినవాడు.</FONT></p>
<p><FONT FACE="SHREE900, SHREE, sans-serif" SIZE="3">ఇది పరిపూర్ణమైన లక్ష్యం. కాని ఆ లక్ష్యాన్ని అందుకొనేవారు చాల కొద్ది-&nbsp;<BR>మంది మాత్రమే. మనం ఉన్నదున్నట్లుగా తీసుకొందాం. అందుచేత మానవుడు&nbsp;<BR>పొందదగిన పరిపూర్ణత్వంలో విభిన్నవైఖరులు, విభిన్న వ్యక్తులలోనుండి గ్రహించి&nbsp;<BR>వాటినన్నిటిని గూర్చి, మన కళ్ల ఎదుట నిల్పుకొని తృప్తిచెందుతాం.</FONT></p>
<p><FONT FACE="SHREE900, SHREE, sans-serif" SIZE="3">మతంలోనే మనకు తీక్ష్ణభావావిష్టులు, పరోపకారపారీణులు - ఆత్మ&nbsp;<BR>వేత్తలు- వినయ సంపన్నులు - తితిక్షాపరులు కనిపిస్తారు.</FONT></p>
<p><FONT FACE="SHREE900, SHREE, sans-serif" SIZE="3">ఈ గ్రంథంలో నేను చిత్రింపదలచుకొన్న దొక పరమ వినయవంతుడు,&nbsp;<BR>ఆత్మానుభవ సంపన్నుడైన మహాపురుషుని జీవితం.</FONT></p>
<p><FONT FACE="SHREE900, SHREE, sans-serif" SIZE="3">ఆయన పేరు పవహారిబాబా. ఈ పేరు అతని తల్లిదండ్రులు పెట్టింది&nbsp;<BR>కాదు. తర్వాత వచ్చింది. వారణాసి సమీపంలోని ‘గూజీ’కి దగ్గరగావున్న ఒక&nbsp;<BR>గ్రామంలో బ్రాహ్మణ దంపతులకు అతడు జన్మించాడు. అతడు బాల్యంలోనే&nbsp;<BR>ఘాజీపూరు చదువుకోటానికి వచ్చి మేనమానుల యింట్లో పెరిగాడు. ప్రస్తుత&nbsp;<BR>కాలంలో హైందవయతులలో సన్న్యాసులు, యోగులు, బైరాగులు, పాంథీలు అనే&nbsp;<BR>వ్యత్యాసాలున్నాయి. సన్న్యాసులు శంకారాచార్యులవారి అద్వైతానికి చెందుతారు.&nbsp;<BR>యోగులు అద్వైతానికి చెందినవారే ఐనా భిన్నయోగాభ్యాసాలు చేసేవా&nbsp;<BR>రవటంవల్ల వీరిది వేరేశాఖ ఐంది. బైరాగులు రామానుజాచార్యులు ఆదిగాగల-&nbsp;<BR>వారు నెలకొల్పిన ద్వైత సిద్ధాంతాలకు సంబంధించినవారు. పాంథీలు మహమ్మ-&nbsp;<BR>దీయ పాలనాకాలంలో మన దేశంలో బైలుదేరిన ఆధ్యాత్మికవాదాలకు చెందిన-&nbsp;<BR>వారు. పవహారీబాబా మేనమామ రామానుజ మతస్థుడు. దీనికే శ్రీశాఖ అని-&nbsp;<BR>కూడ పేరు. ఆయన నైష్ఠిక బ్రహ్మచారి. అంటే యావజ్జీవితం బ్రహ్మచర్య నిష్ఠ-&nbsp;<BR>గలవాడు. ఘాజీపూర్‌కు రెండుమైళ్లదూరంలో గంగ వొడ్డున ఆయన తన నివా-&nbsp;<BR>సాన్ని ఏర్పరచుకొన్నాడు. ఆయనకు చాలమంది మేనల్లుళ్లు వున్నారు. వారిలో&nbsp;<BR>ఒకడైన పవహారీబాబాను తెచ్చుకొని ఆయన పెంచుకోసాగాడు. తన ఆస్థిని, తన&nbsp;<BR>స్థితిగతులను అతడికి అప్పగించాలని ఆయన ఉద్దేశం.</FONT></p>
<p><FONT FACE="SHREE900, SHREE, sans-serif" SIZE="3">ఈ కాలంలో పవహారీబాబా జీవితాన్ని గురించి మన కంతగా తెలియదు.&nbsp;<BR>ఆ తర్వాతి జీవితంలో ఆయన యింత సుప్రసిద్ధు డవటానికి తత్పూర్వ</FONT></p>
<hr class="puTa_virupu">
<table><tr><td><a class=puTa_lanke href=puTa2778.html>p2778</a></td><td>p2779</td><td><a class=puTa_lanke href=puTa2780.html>p2780</a></td></tr></table>
</div></body></html>
