<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2747.html>p2747</a></td><td>p2748</td><td><a class=puTa_lanke href=puTa2749.html>p2749</a></td></tr></table>

<p><FONT FACE="SHREE900, SHREE, sans-serif" SIZE="3">హేతుజ్ఞాన నిబద్ధమైన తత్త్వవాదం కపిలుని సాంఖ్యదర్శనమే. ప్రపంచంలోని ప్రతి&nbsp;<BR>తాత్త్వికుడూ కపిలుడికి జోహారు లర్పింపవలసిందే. తత్త్వజ్ఞానానికి ఆ మహనీ-&nbsp;<BR>యుణ్ణి జనకుడిగా పరిగణించి, ఆతడు చెప్పింది వినక తప్పదు అనే సంగతిని&nbsp;<BR>మీ మనస్సులకు హత్తుకొనేట్లు చెప్పాలని నా ఆకాంక్ష. శ్రుతులలో సైతం యీ&nbsp;<BR>ప్రాచీనతమ తత్త్వవేత్తను, యీ మహాద్భుత పురుషుణ్ణి గురించిన ప్రస్తావన యిలా&nbsp;<BR>వుంది: ‘‘ఓ జగత్ప్రభూ, నువ్వు ప్రప్రథమంలో కపిల మహామునిని సృజిం-&nbsp;<BR>చావు.’’ అతడు కనుగొన్న విషయాలు ఎంత అద్భుతాలైనవి! యోగుల దృక్కులు&nbsp;<BR>అసాధారణాలైన వనటానికి నిదర్శనం కావలసివుంటే అలాటి మహాత్ములే నిద-&nbsp;<BR>ర్శనం. వారికి సూక్ష్మదర్శినులు లేవు, దూరదర్శినులు లేవు. ఐనా వారి చూపు&nbsp;<BR>ఎంత సునిశితమైనది! వారి విషయ వివేచన ఎంత నిర్దుష్టమైంది, ఎంత అద్భు-&nbsp;<BR>తమైంది!</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ స్కోపెన్హోర్‌ తత్త్వవాదానికి, భారతీయ తత్త్వశాస్త్రానికి వున్న వ్యత్యా-&nbsp;<BR>సాన్ని స్పష్టం చేస్తాను. సంకల్పమే సమస్తానికీ కారణమని స్కోపెన్హోర్‌ అభి-&nbsp;<BR>ప్రాయం. జీవించాలనే సంకల్పమే మనలను రూపొందిస్తూందని అతడంటాడు&nbsp;<BR>గాని, మేం దీన్ని కాదంటాం. సంకల్పమూ, కండరాలకు ఉద్రేకం ఎక్కించే&nbsp;<BR>నరాలు ఒకటే. నే నో వస్తువును చూసేప్పుడు సంకల్పం లేదు; దాని బోధాన్ని&nbsp;<BR>మెదడుకు కొనివచ్చినప్పుడు ‘ఇది చెయ్యండి’, ‘అది చెయ్యవద్దు’ అని ప్రతి-&nbsp;<BR>క్రియ వస్తుంది. ఈ స్థితిలో అహంకార పదార్థాన్నే సంకల్పం అంటాం. ప్రతి-&nbsp;<BR>క్రియారూపం కాని సంకల్పం ఒక్క అణువంత ఐనా వుండటం పొసగదు. సంక-&nbsp;<BR>ల్పానికి ముందే ఎన్నో పనులు జరుగుతాయి. సంకల్పం అహంకారంనుండి&nbsp;<BR>తయారుచెయ్యబడ్డ ఫలానాది. అహంకారం తనకు పైదైన ప్రజ్ఞనుండి ఉద్భవిం-&nbsp;<BR>చింది. ప్రజ్ఞకూడ అభిన్నమైన ప్రకృతికి రూపాంతరమే. మనం చూసేదంతా&nbsp;<BR>సంకల్పమే అనటం బౌద్ధుల ఆశయం. మనస్తత్త్వ శాస్త్రాన్నిబట్టి అది పూర్తిగా&nbsp;<BR>తప్పు. సంకల్పాన్ని, కండరాలకు ఉద్రేకమిచ్చే నాడీవితతిగా మాత్రమే గుర్తింప&nbsp;<BR>వీలవుతుంది. ఆ నరాలను తీసివేస్తే మానవుడికి సంకల్పమనేదే వుండదు. మీకు&nbsp;<BR>బాగాతెలిసే వుంటుంది - క్రింది తరగతి జంతువులతో ఎంతోకాలం ఎన్నెన్నో&nbsp;<BR>ప్రయోగాలు చేసి కనుగొన్న విషయం యిది.</FONT></p>
<p><FONT FACE="SHREE900, SHREE, sans-serif" SIZE="3">ఈ విషయాన్ని పరిశీలిద్దాం. మానవుడిలో మహత్తును గురించీ, యీ&nbsp;<BR>గొప్పసూత్రాన్ని గురించీ, యీ ప్రజ్ఞను గురించీ తెలుసుకోటం చాలముఖ్యం.&nbsp;<BR>ఈ ప్రజ్ఞే అహంకార మనబడేదిగా మారుతుంది. దేహంలోని శక్తులన్నిటికీ యీ&nbsp;<BR>ప్రజ్ఞే కారణం. స్మృతికి అడుగున వుండేదాన్ని స్మృతి తలంలో వుండేదాన్ని,&nbsp;<BR>స్మృతికి పైనవుండే దాన్ని, యిది తనలో యిముడ్చుకొంటుంది. ఈ మూడు</FONT></p>
<hr class="puTa_virupu">
<table><tr><td><a class=puTa_lanke href=puTa2747.html>p2747</a></td><td>p2748</td><td><a class=puTa_lanke href=puTa2749.html>p2749</a></td></tr></table>
</div></body></html>
