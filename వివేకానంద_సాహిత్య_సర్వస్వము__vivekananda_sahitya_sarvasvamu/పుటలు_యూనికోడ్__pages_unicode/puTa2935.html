<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2934.html>p2934</a></td><td>p2935</td><td><a class=puTa_lanke href=puTa2936.html>p2936</a></td></tr></table>

<p><FONT FACE="SHREE900, SHREE, sans-serif" SIZE="3">యొక్క ధర్మాన్ని అర్థం చేసుకోవడం యోగులకుకూడా సాధ్యం కానిపని’’ అని&nbsp;<BR>దీనికర్థం. అయినా మీరు మేల్కోవటం లేదు. అందువల్లనే మీ కష్టాలకు అంతం&nbsp;<BR>కనిపించటం లేదు. నిజంగా యిది మహామాయయొక్క వ్యామోహశక్తి! సమ్మో-&nbsp;<BR>హనాస్త్రం!! ఇతరులకు కొలువు చేస్తున్న వారికి పార్లమెంటులో చివరి వరుసలో&nbsp;<BR>స్థానాలు ఏర్పాటు చేసినట్లు నేను పాశ్చాత్యదేశాలలో చూచాను. స్వశక్తి మీద&nbsp;<BR>ఆధారపడి విద్యలోను లేక బుద్ధి ప్రావీణ్యంలోను ప్రముఖులైన వారికి మొదటి&nbsp;<BR>వరుసలో స్థానాలు ప్రత్యేకించబడి వున్నాయి. పాశ్చాత్యదేశాలలో కులాల బెడద&nbsp;<BR>లేదు. స్వయంకృషితో, కార్యదీక్షతో లÜకటాక్షం పొందినవారే </FONT><FONT FACE="SHREE900, SHREE, sans-serif" SIZE="3">దేశనాయకులు-&nbsp;<BR>గాను, దేశస్థితిని నిర్ణయించే మేధావులుగాను పరిగణింపబడుతారు.</FONT><FONT FACE="SHREE900, SHREE, sans-serif" SIZE="3"> ఇక మనదే-&nbsp;<BR>శంలో కులంయొక్క గొప్పతనాన్ని చూచుకొని ప్రగల్భాలాడుతూ చివరకు పట్టె-&nbsp;<BR>డుకూడుకూడ లేకుండా పోతున్నారు. ఒక సూదిని తయారు&nbsp;<BR>చేసే శక్తికూడా మీకు లేదు. అయినా మనవారు ఇంగ్లీషువారిని విమర్శించ&nbsp;<BR>టానికి సాహసిస్తున్నారు. మూర్ఖులారా! వాళ్ల కాళ్ల దగ్గర కూర్చొని, కళలు,&nbsp;<BR>పరిశ్రమలు, జీవనాన్ని సుఖవంతం చేసుకోవటానికి అవసరమైన సాధన సదుపా-&nbsp;<BR>యాలను గూర్చి త్వరగా నేర్చుకోండి. గౌరవాన్ని, అర్హతను మీరెప్పుడు సంపా-&nbsp;<BR>దించుకుంటారో అప్పుడే మీకు ఒక ప్రత్యేకస్థానంలో గుర్తింపు లభిస్తుంది.&nbsp;<BR>అప్పుడు వాళ్లు మీ మాటలను పాటిస్తారు. మన జాతియొక్క మనుగడకు అవ-&nbsp;<BR>సరమైనవేవో తెలిసికోకుండా కాంగ్రెసులో గొంతులు చించుకొని అరచినంత&nbsp;<BR>మాత్రాన ప్రయోజనమేముంది?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కాని మహాశయా! ఈ దేశంలోని విద్యావంతులంతా&nbsp;<BR>కాంగ్రెసులో చేరినారే!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మంచిదే, కొన్ని పరీక్షలు ప్యాసయి, కొన్ని మంచి ఉపన్యాసాలు&nbsp;<BR>యివ్వగలిగినంత మాత్రాన వారిని నీవు విద్యావంతులుగా పరిగణిస్తున్నావు. జన-&nbsp;<BR>సామాన్యానికి జీవిత పోరాటాన్ని ఎదుర్కొనే సామర్థ్యాన్ని యివ్వలేని దానిని,&nbsp;<BR>మంచి శీలాన్ని, లోకోపకారం చేసే బుద్ధిని, సింహంతో సమానమైన బలాన్ని&nbsp;<BR>యివ్వలేనటువంటి దాన్ని విద్య అనవచ్చునా? తన కాళ్లమీద తాను నిలబడ&nbsp;<BR>గలిగేట్లుగా చేసేదే విద్య. ఇప్పుడు మీరు విద్యాశాలల్లోను, కళాశాలల్లోను&nbsp;<BR>నేర్చుకునే చదువు మిమ్మల్ని కేవలం నిర్వీర్యులైన జాతిగా రూపొందిస్తున్నది.&nbsp;<BR>మీరంతా యంత్రప్రాయంగా పనిచేస్తూ, యాంత్రికమైన బతుకు బతుకు&nbsp;<BR>తున్నారు. మౌలికమైన, సహజమైన, నిసర్గమైన స్వతంత్రభావన మీలో&nbsp;<BR>చచ్చిపోయింది.</FONT></p>
<hr class="puTa_virupu">
<table><tr><td><a class=puTa_lanke href=puTa2934.html>p2934</a></td><td>p2935</td><td><a class=puTa_lanke href=puTa2936.html>p2936</a></td></tr></table>
</div></body></html>
