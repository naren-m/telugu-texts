<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa983.html>p983</a></td><td>p984</td><td><a class=puTa_lanke href=puTa985.html>p985</a></td></tr></table>
<p><FONT FACE="SHREE900, SHREE, sans-serif" SIZE="3">160 శ్రీ వివేకానంద సాహిత్య సర్వస్వము -- సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">విలోమక్రమంలో లయింపచేయటాన్నిగానీ, చిత్‌ప్రకాశాన్ని స్వస్వరూపంలో&nbsp;<BR>నెలకొల్పటాన్నిగానీ కైవల్యమంటారు.</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రకృతి వహించిన కార్యం సమాప్తమైంది. ప్రేమపాత్రురాలైన ప్రకృతి&nbsp;<BR>అనేదాది పరోపకారార్థం తన భుజాలపై వేసుకొన్న ఈ మహాకార్యం&nbsp;<BR>పరిసమాప్తమైంది. తన్ను తా మరచిన పురుషునికి ఆమె మెల్లగా చేయూతనిచ్చి,&nbsp;<BR>ప్రపంచానుభవాల నన్నింటినీ - దృశ్యాల నన్నింటినీ చూపి, అతను తన విగత&nbsp;<BR>వైభవాన్ని పొంది స్వస్వరూప జ్ఞానాన్ని ప్రాప్తించే వరకూ క్రమ క్రమంగా వివిధ&nbsp;<BR>శరీరాల మూలంగా అతన్ని ఉన్నతస్థితికి తెచ్చింది. దయాస్వరూపిణి అయిన&nbsp;<BR>ప్రకృతిమాత దుర్గమ జీవితారణ్యంలో త్రోవ తప్పి చరించే ఇతరుల కోసం తాను&nbsp;<BR>వచ్చిన మార్గంలోనే మరలిపోతున్నది. నిరంతరం ఇలా ఆమె కృషిచేస్తూనే ఉంది.</FONT></p>
<p><FONT FACE="SHREE900, SHREE, sans-serif" SIZE="3">ఇలా సుఖదుఃఖానుభవాల మూలంగా, పుణ్యపాపానుభవాల మూలంగా&nbsp;<BR>అనంత జీవప్రవాహం, ఆత్మసాక్షాత్కార సాగరంలో సంగమిస్తున్నది.</FONT></p>
<BR>
<p><FONT FACE="SHREE900, SHREE, sans-serif" SIZE="3">స్వస్వరూపాన్ని పొందిన మహనీయు లందరికీ జయమగు గాక!&nbsp;<BR>వారి ఆశీస్సులు మనకంతా లభించునుగాక!</FONT></p>
<BR>

<BR>
<p><FONT FACE="SHREE900, SHREE, sans-serif" SIZE="3">  1.  ఇక్కడ ‘‘నచైక చిత్తతంత్రం వస్తు తదప్రమాణకమ్‌ తదా కిం స్యాత్‌’’ అని కొన్ని&nbsp;<BR>ప్రతుల్లో  మరొక సూత్రం ఉంది. ‘‘వస్తువు ఒకే చిత్తం మీద ఆధారపడి యుంటుందని&nbsp;<BR>చెప్పలేము. ఈ పక్షంలో వస్తువు ఉంది అనటానికి ప్రమాణం లేకపోవటంవల్ల వస్తువు&nbsp;<BR>అస్తిత్వానికి భంగం వాటిల్లుతుంది’’ అని ఈ సూత్రార్థం.</FONT></p>
<hr class="puTa_virupu">
<table><tr><td><a class=puTa_lanke href=puTa983.html>p983</a></td><td>p984</td><td><a class=puTa_lanke href=puTa985.html>p985</a></td></tr></table>
</div></body></html>
