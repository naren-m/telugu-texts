<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3020.html>p3020</a></td><td>p3021</td><td><a class=puTa_lanke href=puTa3022.html>p3022</a></td></tr></table>

<p><FONT FACE="SHREE900, SHREE, sans-serif" SIZE="3">దేశంలో స్త్రీ పురుషుల మధ్య అంత తారతమ్యం ఎందుకు వచ్చిందో&nbsp;<BR>తెలుసుకోవడం కష్టంగా ఉంది. మీరెప్పుడు స్త్రీలను విమర్శిస్తారే, వారి ఉన్నతికై&nbsp;<BR>మీరు చేసిందేమో చెప్పు? స్మృతులు మొదలైనవి వ్రాసి కఠిన నియమాలతో&nbsp;<BR>వాళ్లను బంధించి పురుషులు స్త్రీలను ఉత్పత్తి చేసే యంత్రాలుగా మార్చివేశారు.&nbsp;<BR>జగజ్జనని ప్రతిరూపాలైన స్త్రీలను ఉద్ధరించకపోతే మీరు పైకి రావటానికి మార్గం&nbsp;<BR>ఏదైనా వుందని తలుస్తున్నావా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్త్రీలు బంధాలు. పురుషుల్ని వశం చేసుకునే వలలు. ఈ&nbsp;<BR>మాయవల్ల వాళ్లు పురుషుల జ్ఞానాన్ని, వైరాగ్యాన్ని కప్పివేస్తారు. అందువల్లనే భక్తి-&nbsp;<BR>జ్ఞానాలు పొందటం స్త్రీలకు దుర్ఘటమని శాస్త్రకారులు సూచించారేమో అని&nbsp;<BR>అనుకుంటాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: జ్ఞానానికి, భక్తికి, స్త్రీలు అసమర్థులని నీవు ఏ శాస్త్రంలో&nbsp;<BR>చూచావు? పతనావస్థలో ఉన్నకాలంలో పురోహితులు యితర వర్గాలవాళ్లను&nbsp;<BR>వేదాధ్యయనానికి అనర్హులను చేసినప్పుడు, వారు స్త్రీల హక్కులనుకూడ తీసివేసి&nbsp;<BR>వుంటారు. అంతేకాక, వేదకాలంలోను లేక ఉపనిషత్‌ యుగంలోను పుణ్యశ్లోకు-&nbsp;<BR>లైన మైత్రేయి, గార్గి మరియు యితర స్త్రీలు బ్రహ్మాన్నిగూర్చి చర్చించటంలో&nbsp;<BR>బుద్ధిబలం వల్ల ఋషుల స్థానాన్ని అలంకరించారు. వేదాలను చక్కగా చదివిన&nbsp;<BR>వేయిమంది బ్రాహ్మణులున్న సదస్సులో, బ్రహ్మాన్ని గూర్చిన చర్చలో గార్గి&nbsp;<BR>ధైర్యంగా యాజ్ఞవల్క్యుని ఎదిరించి నిలిచింది. అటువంటి ఆదర్శ నారీమ&nbsp;<BR>తల్లులకు పారమార్థిక జ్ఞానానికి అర్హత వున్నప్పుడు, స్త్రీలకు యిప్పుడుకూడ&nbsp;<BR>అటువంటి అధికారం ఎందుకుండకూడదు? ఒకసారి సంభవించింది, మరో-&nbsp;<BR>సారి తప్పకుండా సంభవించవచ్చును. చరిత్ర పునరావృతమౌతుంది. స్త్రీలకు&nbsp;<BR>తగిన గౌరవాన్ని చూపి ఇతర జాతులెన్నో గొప్పతనాన్ని సాధించినాయి. స్త్రీలను&nbsp;<BR>గౌరవించని దేశం ఏదీ గొప్పది కానేరదు. భవిష్యత్తులోకూడా గొప్పది కాబోదు.&nbsp;<BR>శక్తికి ప్రత్యక్షరూపాలైన వారికి మీరు గౌరవం చూపకపోవటమే మీ జాతి యింత&nbsp;<BR>పతనావస్థ చెందటానికి ముఖ్యకారణం - ‘‘యత్ర నార్యస్తు పూజ్యంతే,&nbsp;<BR>నృత్యంతే తత్ర దేవతాః’’ స్త్రీలు ఎక్కడైతే గౌరవించబడతారో, అక్కడ దేవతలు&nbsp;<BR>ఆనందిస్తారు. (మనుస్మృతి</FONT><FONT FACE="TimesNewRoman, Times, serif" SIZE="2"> I</FONT><FONT FACE="TimesNewRoman, Times, serif" SIZE="2">II </FONT><FONT FACE="TimesNewRoman, Times, serif" SIZE="2">- 56</FONT><FONT FACE="SHREE900, SHREE, sans-serif" SIZE="3">) అని మనువు చెప్పాడు. స్త్రీలు దురవస్థ&nbsp;<BR>పాలైనచోట, గౌరవం లేనిచోట ఆ కుటుంబానికిగాని, ఆ దేశానికిగాని&nbsp;<BR>అభ్యుదయం కలగటానికి ఆస్కారమే లేదు. కాబట్టి మొదట స్త్రీలను ఉద్ధరిం-&nbsp;<BR>చాలి. వారికై ఆదర్శవంతమైన ఒక మఠాన్ని స్థాపించాలి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! మీరు పాశ్చాత్య దేశాల నుండి తిరిగివచ్చిన</FONT></p>
<hr class="puTa_virupu">
<table><tr><td><a class=puTa_lanke href=puTa3020.html>p3020</a></td><td>p3021</td><td><a class=puTa_lanke href=puTa3022.html>p3022</a></td></tr></table>
</div></body></html>
