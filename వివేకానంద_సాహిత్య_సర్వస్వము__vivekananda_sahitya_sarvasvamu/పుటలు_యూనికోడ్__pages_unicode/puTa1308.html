<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1307.html>p1307</a></td><td>p1308</td><td><a class=puTa_lanke href=puTa1309.html>p1309</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - బ్రహ్మము, జగత్తు</FONT></p>
<p><FONT FACE="SHREE900, SHREE, sans-serif" SIZE="3">79</FONT></p>
<p><FONT FACE="SHREE900, SHREE, sans-serif" SIZE="3">భగవంతుడొకడుంటే తప్ప, మానవులు నీతిపథంలో నడవ జాలరని ద్వైతి&nbsp;<BR>భావిస్తాడు. ఆలోచించుకోలేని పామర జనులు, ప్రాయికంగా ద్వైతులుగానే&nbsp;<BR>వుంటారు. ఎన్నో వేలేండ్లు పాప మీ సామాన్యజనులు ప్రతి దేశంలో హింస&nbsp;<BR>పాలయినారు. కాబట్టే, ‘‘తరించడం’’ అనే మాటలకు హింసా భయ విముక్తి&nbsp;<BR>అనే వారి అభిప్రాయం. ‘‘ఏమీ? మీ మతంలో సైతాన్‌ లేడా? అదెలా&nbsp;<BR>సాధ్యం?’’ అని అమెరికా దేశ క్రైస్తవ మత ప్రచారకుడొకడు నన్నడిగాడు. కాని&nbsp;<BR>ప్రపంచంలో జన్మించిన లోకోత్తర పురుషులంతా, అత్యున్నతమైన నిర్గుణ దైవాన్నే&nbsp;<BR>అవలంబించారు. ‘‘నేను, నా తండ్రి వేర్వేరు కాము’’ అని పల్కిన మహాపురుషుని&nbsp;<BR>శక్తే లక్షోప లక్షల జనులకు సంక్రమించింది. ఎన్నో వేలేండ్లుగా అది నీతిపథాన్నే&nbsp;<BR>చూపుతోంది. ఆ మహనీయుడు అద్వైతి కాబట్టి, దయామయుడైనాడు అని&nbsp;<BR>మనకు తెలుసు. సగుణ దైవంకన్నా పైమెట్టుకు ఎక్కలేని పామరులతో ఆయన&nbsp;<BR>‘‘పుణ్యలోకంలో వుండే మీ తండ్రిని ప్రార్థించండి’’ అన్నాడు. అంతకన్న కొంత&nbsp;<BR>ఉన్నతాశయం గ్రహించగల వారితో ‘‘నేను తీగను, మీరు దాని రెమ్మలు (ఉప-&nbsp;<BR>శాఖలు)’’ అన్నాడు. కాని ఎవరి ద్వారా తన తత్వాన్ని చాలావరకు వ్యక్తపరిచాడో&nbsp;<BR>ఆ శిష్యులకు, ‘‘నేనును, నా తండ్రియు అభిన్నులం’’ అనే&nbsp;<BR>పరమసత్యాన్ని తెలిపాడు.</FONT></p>
<p><FONT FACE="SHREE900, SHREE, sans-serif" SIZE="3">బుద్ధ భగవానునికి ద్వైత దైవములం దేమాత్రం ఆదరం లేదు. ఆయన&nbsp;<BR>అనాత్మవాది అనీ, నిరీశ్వరవాది అనీ అంటారు. కానీ ఆ మహాత్ముడు క్షుద్రజీవి&nbsp;<BR>అయిన ఒక మేకను సంరక్షించడానికి తన శరీరాన్ని అర్పింప సమకట్టాడు.&nbsp;<BR>ఆయన జగతిలో విస్తరింపజేసిన నైతిక ధర్మాలు అత్యున్నతాలు. అంతకన్న ఉదార&nbsp;<BR>ధర్మాలు ఏ దేశంలోనూ లేవు. ఎక్కడ పుట్టిన నీతిశాస్త్రమైనా, ఆ&nbsp;<BR>మహానీయుని దివ్యతేజంలోని కిరణం వంటిదే. ప్రపంచ చరిత్రలో అత్యద్భుత-&nbsp;<BR>మైన నూతన యుగమిప్పుడు ప్రారంభమైంది. ఇప్పటి బుద్ధి పరిపాకాన్ని&nbsp;<BR>ఎవ్వరూ, నూరేండ్ల క్రిందటకూడా, కలలోనైనా చూచి ఉండరు. ఇప్పటి&nbsp;<BR>వైజ్ఞానిక కల్లోల పరంపరను, ఎవ్వరూ యాభై ఏళ్ల కిందటకూడ కలలోనైనా&nbsp;<BR>చూచి ఉండరు. ఇట్టి, ఈ అత్యద్భుత పురోగమనకాలంలో, ప్రపంచంలోని&nbsp;<BR>విశాల హృదయాలను సంకుచితపరచి, స్వల్ప పరిమితులలో ఇమిడేలా చేయడం&nbsp;<BR>సాధ్యమా? ఇలా చేయాలనుకోడం వాళ్లను మృగప్రాయులుగా, బుద్ధి వివేక&nbsp;<BR>రహితులుగా, పామరులుగా చేయడమే. వారి నైతిక జీవమును నశింప చేయడమే.&nbsp;<BR>అపార హృదయ వైశాల్యంతో, అత్యున్నత బుద్ధిపాటవం; అనంత కారుణ్యంతో,&nbsp;<BR>అనంత జ్ఞానం సమ్మేళనం పొందడమే ఇప్పుడవసరం. భగవంతునికి ఈ మూడు&nbsp;<BR>లక్షణాలు మాత్రమే వున్నాయని వేదాంత సిద్ధాంతం. అఖండ సత్త (ఉనికి),</FONT></p>
<hr class="puTa_virupu">
<table><tr><td><a class=puTa_lanke href=puTa1307.html>p1307</a></td><td>p1308</td><td><a class=puTa_lanke href=puTa1309.html>p1309</a></td></tr></table>
</div></body></html>
