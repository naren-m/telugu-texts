<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3283.html>p3283</a></td><td>p3284</td><td><a class=puTa_lanke href=puTa3285.html>p3285</a></td></tr></table>

<p><FONT FACE="TimesNewRoman, Times, serif" SIZE="2">˙ </FONT></p>
<p><FONT FACE="SHREE900, SHREE, sans-serif" SIZE="3">అడుగుల దూరమైనా చూడలేరు. దీనికి పైన, వారి కేమీ తెలియదు - ఆహా&nbsp;<BR>ఆనందమైన అల్పప్రాణులు. శతాబ్దాల తరబడి పీడించినదాని ఫలితంగా ఏర్పడిన&nbsp;<BR>దుఃఖం, దైన్యం, అధఃపతనం, దారిద్య్రం అనే వాటితో నిండిపోయిన భారతదేశ&nbsp;<BR>పరిస్థితిచే, వారి నిద్ర ఎప్పుడు భంగం కాలేదు. వారి చక్కటి జీవితాలు వీటివల్ల&nbsp;<BR>గట్టి దెబ్బతిన లేదు. భగవత్ప్రతిబింబాలైన వారిని పశుప్రాయులుగాను, దివ్య&nbsp;<BR>జనని ప్రతిరూపాలైన స్త్రీలను పిల్లలను కనే యంత్రాలుగా మార్చే జీవితమే ఒక&nbsp;<BR>శాపంగా తయారుచేసినటువంటి, తరతరాలుగా కొనసాగించిన మానసిక, నైతిక,&nbsp;<BR>భౌతిక, దురధికార పీడనాన్నిగూర్చి, వీరు కలలోనైనా గాంచి ఎరుగరు. కాని&nbsp;<BR>దీనికి పూర్తిగా వేరైన కొందరున్నారు. వారు చూడగలరు. బాధపడగలరు. హృద-&nbsp;<BR>యంలో రక్తకన్నీరు కార్చగలరు. దీనిని మార్చివేసే విధానముందని వారికి&nbsp;<BR>తెలుసు. దానిని ఆచరణలో పెట్టడానికి ఎన్ని కష్టాలైనా అనుభవించటానికి,&nbsp;<BR>తుదకు తమ ప్రాణాలనైనా బలియివ్వటానికి సంసిద్ధులై ఉన్నారు. ‘స్వర్గరాజ్యం&nbsp;<BR>అటువంటివారికి చెందిందే.’ మిత్రులారా! ఏ క్షణమైనా తమ విషకణాలను&nbsp;<BR>ఉమ్మివేయటానికి సిద్ధంగా ఉన్న, ఈ క్షుద్రకీటకాల విపరీత చర్యలను చూడ-&nbsp;<BR>టానికికూడ, తమ ఉన్నత స్థానాలనుండి చూడటానికికూడా వారికి వ్యవధి లేక-&nbsp;<BR>పోవటం సహజం కాదా?</FONT></p>
<p><FONT FACE="SHREE900, SHREE, sans-serif" SIZE="3">ధనికులని చెప్పబడేవారిని నమ్మవద్దు. వారు చచ్చినవారితో సమానం. నా&nbsp;<BR>ఆశలన్నీ మీ యందే ఉన్నాయి. వినమ్రులు, సామాన్యులు, విశ్వాసపాత్రులు ఐన&nbsp;<BR>మీయందే నాకు నమ్మకముంది. భగవద్విశ్వాసం కలిగి ఉండండి. ఇదొక విధానం&nbsp;<BR>- దానిలో ఏమీలేదు. దీనులకై పరితపించండి. సహాయానికి భగవంతుని అర్థిం-&nbsp;<BR>చండి - అది వచ్చి తీరుతుంది. ఈ హృదయభారంతోను, ఈ ఆశయంతోను&nbsp;<BR>పన్నెండు సంవత్సరాలు తిరిగాను. ధనవంతులు, గొప్పవారు అనబడేవారి గడప&nbsp;<BR>గడపకు వెళ్ళాను. సహాయానికై అన్వేషిస్తూ, రక్తం స్రవిస్తున్న హృదయంతో ఈ&nbsp;<BR>విచిత్ర ప్రపంచంలో సగభాగం పయనించాను. భగవంతుడు దయామయుడు.&nbsp;<BR>అతడు సాయపడతాడని నాకు తెలుసు. చలి బాధతోను, ఆకలి బాధతోను నే&nbsp;<BR>నీ దేశంలో మరణించినా మరణిస్తాను గాక. కాని యువకులారా! పేదలయెడ,&nbsp;<BR>అధఃపతితులయెడ, అజ్ఞానులయెడ, బాధితులయెడ గల ఈ నా సానుభూతిని,&nbsp;<BR>పరితాపాన్ని, బాధను మీకు సంక్రమింపజేస్తున్నాను. ఏ పరాత్పరుడు గోకులం-&nbsp;<BR>లోని అమాయకులైన పేద గొల్లపిల్లలకు చెలికాడో, ఎవడు అస్పృశ్యుడైన గుహుని&nbsp;<BR>ఆలింగనం చేసికోవటానికి సంకోచపడలేదో, ఎవడు తన బుద్ధావతారంలో మర్యా-&nbsp;<BR>దస్తులను కాదని సంఘబహిష్కృతురాలైన ఒక వేశ్య ఆతిథ్యాన్ని స్వీకరించాడో,&nbsp;<BR>ఎవరి కొరకై ఆయన ప్రతియుగాన అవతారమెత్తుతాడో, అందరికంటె మిన్నగా,</FONT></p>
<hr class="puTa_virupu">
<table><tr><td><a class=puTa_lanke href=puTa3283.html>p3283</a></td><td>p3284</td><td><a class=puTa_lanke href=puTa3285.html>p3285</a></td></tr></table>
</div></body></html>
