<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2144.html>p2144</a></td><td>p2145</td><td><a class=puTa_lanke href=puTa2146.html>p2146</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">9 6</FONT></p>
<p><FONT FACE="SHREE900, SHREE, sans-serif" SIZE="3">తానొకటి తలిస్తే దైవమొకటి తలచును. స్వాగతపత్ర సమర్పణం, దానికి&nbsp;<BR>ప్రత్యుత్తరం, ఇంగ్లీషువారి ఆచారాన్ననుసరించి జరగాలని మీరు సంకల్పించారు.&nbsp;<BR>కాని భగవంతుని సంకల్పం మరోవిధంగా వుంది. నే నిప్పుడు రథంపై నిలిచి భగ-&nbsp;<BR>వద్గీత ఘట్టంలోలాగా అక్కడక్కడ చెదరి, కూర్చుండిన ఈ ప్రేక్షకుల నుద్దేశించి&nbsp;<BR>ఉపన్యసించవలసి వచ్చింది. దైవికంగా ఇలాంటిది సంభవించడంవల్ల మనం కృతా-&nbsp;<BR>ర్థులమయ్యాం. ఇందువల్ల నా ఉపన్యాసానికి రుచి, నే చెప్పబోవు దానికి బలం&nbsp;<BR>చేకూరుతుంది. నా కంఠధ్వని మీ కందరికి వినిపిస్తుందో లేదో తెలీదు. కాని&nbsp;<BR>వినబడేటట్లు నా శక్తికొద్దీ ప్రయత్నిస్తాను. పెద్ద పెద్ద బహిరంగసభలలో&nbsp;<BR>ఉపన్యసించే అలవాటు ముందెన్నడూ నాకు లేదు.</FONT></p>
<p><FONT FACE="SHREE900, SHREE, sans-serif" SIZE="3">కొలంబో మొదలు, మద్రాసు వరకు నా పట్ల చూపబడిన అద్భుతమైన&nbsp;<BR>ఆదరణ, గాఢమైన ఉత్సాహానందాలు, భారతదేశ మందంతటా చూపబడేలాగా&nbsp;<BR>కనిపిస్తున్నది. అవి నా ఊహాశక్తినికూడ మించిపోవుచున్నా యనవచ్చు. అందుకు&nbsp;<BR>చాలా సంతోషిస్తున్నాను. ఎందుకంటే ప్రతి జాతికీ దాని చైతన్య సూచనగా, ఒక&nbsp;<BR>ఆదర్శం, దాని నడకకు ప్రత్యేకమైన ఒక పద్ధతి వుంటాయని నే నిదివరకు చాలా-&nbsp;<BR>సార్లు చెప్పాను. మీ ఆదరం దాన్ని రుజువు చేస్తోంది. యుగయుగాలుగా మత&nbsp;<BR>ధర్మమార్గాన భారతీయుల బుద్ధి వికసిస్తూ వచ్చింది. ఇతర దేశాలలో మతమ-&nbsp;<BR>నేది అనేక జీవిత వ్యావృత్తులలో ఒకటి. పైగా ఇతర వ్యావృత్తులకున్న ప్రాధాన్యం&nbsp;<BR>దీనికి లేదు. ఇంగ్లాండులో వారి జాతీయ రాజకీయతంత్రంలో, మతం ఒక చిన్న-&nbsp;<BR>భాగంగా వుంది. ఆంగ్లేయుల క్రైస్తవ మతవ్యవస్థ ఎప్పుడుగాని, రాజ్యాధికార&nbsp;<BR>పక్షానికి చెందినదిగానే వుంటుంది. అందువల్ల వారికి దానిలో విశ్వాసం వున్నా&nbsp;<BR>లేకున్నా ఆ వ్యవస్థ తమది అనే అభిమానంతో దాన్ని పోషిస్తారు. గౌరవంవున్న&nbsp;<BR>ప్రతి పురుషుడు, ప్రతి స్త్రీ ఆ వ్యవస్థతో సంబంధం కల్పించుకోవాలని కోరు-&nbsp;<BR>తారు. మర్యాదకు అదొక చిహ్నం. అట్లే ఇతర దేశాల్లోను, జాతీయమైన&nbsp;<BR>ఒక్కొక్క మహాశక్తి ఆ జాతి లక్షణంగా వుంటుంది. ఆ మహాశక్తి రాజకీయ&nbsp;<BR>తంత్రజ్ఞతగానో, రణనీతిజ్ఞతగానో, వ్యాపార కుశలతగానో ఆయా జాతులలో&nbsp;<BR>వ్యక్తమవుతూ వుంటుంది. దానిలో ఆ జాతి హృదయం స్పందిస్తుంది. పాశ్చాత్య&nbsp;<BR>జాతులకు మతమనేది అప్రధానమై అలంకారమూల్యంకల చాలా విషయాలలో&nbsp;<BR>ఒకటి!</FONT></p>
<p><FONT FACE="SHREE900, SHREE, sans-serif" SIZE="3">ఇక భారతదేశంలోనో మతం జాతీయ హృదయ గర్భస్థానమే! అది మన&nbsp;<BR>జాతీయ భవనానికి పునాది! ఆధారశిల! రాజకీయాలు, అధికార పదవులు,&nbsp;<BR>చివరికి బుద్ధిచాతుర్యంకూడ, ఇక్కడ అప్రధానంగానే ఎంచబడతాయి. కాబట్టి&nbsp;<BR>మతమొక్కటే భారతదేశంలో ప్రధాన విషయంగా భాసిస్తోంది. భారత ప్రజల్లో,</FONT></p>
<hr class="puTa_virupu">
<table><tr><td><a class=puTa_lanke href=puTa2144.html>p2144</a></td><td>p2145</td><td><a class=puTa_lanke href=puTa2146.html>p2146</a></td></tr></table>
</div></body></html>
