<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa668.html>p668</a></td><td>p669</td><td><a class=puTa_lanke href=puTa670.html>p670</a></td></tr></table>

<p><FONT FACE="TimesNewRoman, Times, serif" SIZE="2">2 5 4</FONT></p>
<p><FONT FACE="SHREE900, SHREE, sans-serif" SIZE="3">స్యుడ నవుతాను. నన్ను నే నుపాసించుకొంటాను. ఎందుకు ఉపాసించుకో&nbsp;<BR>కూడదు? దేవుడు నేనే. నా ఆత్మను ఎందుకు ఉపాసించుకోకూడదు? లోకైకే-&nbsp;<BR>శ్వరు డెవరో అతడే నా ఆత్మ. అంతా వినోదం. మరో ప్రయోజనమే లేదు.</FONT></p>
<p><FONT FACE="SHREE900, SHREE, sans-serif" SIZE="3">జీవిత లక్ష్యం, గమ్యం ఏమిటి? ఏమీ లేదు. ఎందుకంటె నేను అనంతుడ&nbsp;<BR>నని నాకు తెలుసు. మీరు బిచ్చగాళ్లయితే మీకు ఉద్దేశాలుంటారు. నాకు ఉద్దేశాలు&nbsp;<BR>లేవు; కొదువలేదు. కావలసిన ప్రయోజనం లేదు. నేను మీ దేశానికి వస్తాను,&nbsp;<BR>ప్రసంగిస్తాను - కేవలం వినోదానికే. మరో అభిప్రాయమే లేదు. ఏ అభిప్రాయం&nbsp;<BR>వుంటుంది? బానిసలు మాత్రమే పరులకోసం పని చేస్తారు. మీరు చేసే పనులు&nbsp;<BR>వేరెవరికోసం కాదు. మీ కనుకూలంగా వున్నప్పుడు ఉపాసన చేస్తారు. మీరు&nbsp;<BR>క్రైస్తవులతోగాని, మహమ్మదీయులతోగాని, చైనావారితోగాని, జపానీయులతోగాని&nbsp;<BR>కలువవచ్చును. మీ రింతకుపూర్వం వున్న వేల్పులను, ఇకమీద రానున్న వేల్పు-&nbsp;<BR>లను అందరిని ఉపాసించవచ్చును...</FONT></p>
<p><FONT FACE="SHREE900, SHREE, sans-serif" SIZE="3">నేను సూర్యుడిలో వున్నాను. చంద్రుడిలో వున్నాను. నక్షత్రాలలో&nbsp;<BR>వున్నాను. నేను దేవుడిలో వున్నాను. నే నందరి దేవతలలోను వున్నాను. నా&nbsp;<BR>ఆత్మను నే నుపాసిస్తాను.</FONT></p>
<p><FONT FACE="SHREE900, SHREE, sans-serif" SIZE="3">దీనితోపాటు మరో పక్షంకూడా వుంది. దానిని యింతవరకు నేను చెప్ప-&nbsp;<BR>లేదు. ఉరితీయబడేవాడిని నేను. దుష్టు లందరు నేనే. నరకాలలో శిక్షలను పొందు-&nbsp;<BR>తున్నదీ నేనే. అదీ వినోదమే. నేను అనంతుడనని తెలుసుకోవడమే తత్త్వజ్ఞానానికి&nbsp;<BR>గమ్యం. ఉద్దేశాలు, లక్ష్యాలు, ప్రయోజనాలు, విధులు అప్రధానాలు...</FONT></p>
<p><FONT FACE="SHREE900, SHREE, sans-serif" SIZE="3">ఈ సత్యం మొదట శ్రోతవ్యం, తరువాత మంతవ్యం. విచారించండి.&nbsp;<BR>సర్వవిధ సాధనాలతో తర్కించండి. జ్ఞానులకు తెలిసిందీ యింతకంటే ఎక్కు-&nbsp;<BR>వేమీ కాదు. మీరు ప్రతివస్తువులోను వున్నారనటం పరమార్థమని తెలుసుకోండి.&nbsp;<BR>కాబట్టే పరుల నెవ్వరినీ హింసించకూడదు. ఎందుకంటె వారిని హింసించటం&nbsp;<BR>మిమ్మల్ని మీరే హింసించుకోవటం... చివరి విషయం - సత్యం నిదిధ్యాసితవ్యం.&nbsp;<BR>మనసుని దానిపై పెట్టండి. సర్వం నుగ్గయి మట్టిపాలైపోయి, మీరొక్కరే వుండే&nbsp;<BR>కాలం ఒకప్పుడు వస్తుంది. దీన్ని మీరు భావించండి. మహోత్తమానందానుభవ&nbsp;<BR>క్షణం మిమ్మల్ని ఏనాటికీ విడువదు. మీకు దేహాలు లేవని వాస్తవంగా తెలుసు-&nbsp;<BR>కొంటారు. దేహాలు మీ కెప్పుడూ లేవు.</FONT></p>
<p><FONT FACE="SHREE900, SHREE, sans-serif" SIZE="3">చిరకాలం నేనొక్కణ్ణే, ఒంటరివాణ్ణే. ఐతే ఎవరిని చూసి నాకు భయం?&nbsp;<BR>అంతా నా ఆత్మే. ఈ విషయాన్ని నిరంతరం ధ్యానం చెయ్యాలి. ధ్యానం వల్ల&nbsp;<BR>సాక్షాత్కారం కలుగుతుంది. సాక్షాత్కారం పొందటంవల్లనే మీరు యితరులకు&nbsp;<BR>శుభంకరులు కాగలరు...</FONT></p>
<hr class="puTa_virupu">
<table><tr><td><a class=puTa_lanke href=puTa668.html>p668</a></td><td>p669</td><td><a class=puTa_lanke href=puTa670.html>p670</a></td></tr></table>
</div></body></html>
