<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1456.html>p1456</a></td><td>p1457</td><td><a class=puTa_lanke href=puTa1458.html>p1458</a></td></tr></table>
<p><FONT FACE="SHREE900, SHREE, sans-serif" SIZE="3">228 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">స్వతంత్రుడు. బంధాలకు అతీతుడైన ఆ పరమాత్మ దర్శనంవల్ల మోక్షం కలుగు&nbsp;<BR>తుంది. మోక్షమంటే బంధరాహిత్యం’’ అని; ద్వైతం కొంతవరకే చెబుతుంది.&nbsp;<BR>అద్వైతం తుట్టతుదకు తీసికొని వెడుతుంది. ముక్తికి దగ్గరత్రోవ చిత్తశుద్ధి. మనం&nbsp;<BR>సంపాదించేది మనకు దక్కుతుంది. ఏ విశ్వాసంగానీ, శాస్త్రంగానీ మనకు లాభం&nbsp;<BR>లేదు. భగవంతుడనేవా డొకడుంటే, అందరు ఆయన్ని చూడవచ్చు. ఆ పర-&nbsp;<BR>మాత్మ ఇలా వుంటాడు, అలా వుంటాడు అని ఎవరూ చెప్పవలసిన పని లేదు.&nbsp;<BR>వేడినీళ్లు వెచ్చగా వుంటాయని చెప్పడమెందుకు? కావలసిన వాడు తాకి తెలుసు-&nbsp;<BR>కుంటాడు. పరమాత్మ ప్రతివాని బుద్ధికి సత్యంగా భాసించి తీరాలి! పాపమనే&nbsp;<BR>మాటకు పాశ్చాత్యుల అర్థం వేరు. హిందువుల అర్థం వేరు. పాశ్చాత్యుల దృష్టిలో&nbsp;<BR>పాపమంటే, భగవంతునికి కోపం తెప్పించే పనులు, చెడ్డ పనులు. ఈ అర్థంలో&nbsp;<BR>అవి పాపాలు కావు. చెడు చేయడంవల్ల మనం భగవంతుని యెడ అపచారం చేసి-&nbsp;<BR>కొంటున్నాం. అందువల్ల దాని ఫలితం అనుభవించి తీరాలి. నిప్పులో చేయి&nbsp;<BR>పెట్టడం పాపంకాదు. కాని పెట్టినవాని చేయి కాలితీరుతుంది. ప్రతి కర్మకు&nbsp;<BR>ఫలితం వుంటుంది. కర్తకు దాని ఫలితం సంక్రమించక తప్పదు. క్రైస్తవ మతంలో&nbsp;<BR>కొందరు భగవంతుడు వేరు, జీవుడు వేరు అని అంటారు. ఇది ద్వైతం. కొందరు&nbsp;<BR>‘‘ఈశ్వరుడు - ఆచార్య పురుషుడు - సాధకుడు ఒక్కటే’’ అని అంటారు.&nbsp;<BR>ఇది అద్వైతం. మొదటిదానికంటే రెండవది యుక్తియుక్తం. ద్వైతం పరమాత్మ&nbsp;<BR>వైపు ఒక అడుగు. ఈ సాధనలో మనకు భగవంతుని బిడ్డలమను అనుభూతి&nbsp;<BR>కలుగుతుంది. అద్వైతం చివరి అడుగు. ఈ సాధనలో మనం&nbsp;<BR>పరమాత్మతో అభిన్నులమని, పరమాత్మ స్వరూపులమని అనుభూతిలోనికి&nbsp;<BR>తెచ్చుకోవచ్చు.</FONT></p>
<p><FONT FACE="TimesNewRoman, Times, serif" SIZE="3">5</FONT></p>
<BR>
<p><FONT FACE="SHREE900, SHREE, sans-serif" SIZE="3">శరీరాలు శాశ్వతంగా ఎందుకుండరాదని అడగకూడదు. శరీరం పాంచ&nbsp;<BR>భౌతికం. మార్పు దాని స్వభావం. అందువల్ల భంగుర స్వభావం కలది,&nbsp;<BR>అశాశ్వతం. మనం మార్పులులేని వారుగా వుంటే మనకు శరీరం లేదనే అర్థం.&nbsp;<BR>దేశ కాల నిమిత్తాలకు అతీతమైన పదార్థం ఆత్మపదార్థం. దాని కీ దేశకాల&nbsp;<BR>నిమిత్తాల చేత విక్రియమాణములైన ఆకాశాది పదార్థాలకు సంబంధం లేదు.&nbsp;<BR>దేశకాలాలు మనలోనే వున్నాయి. అందువల్ల మన నిజస్వభావం దాన్ని అతిక్ర-&nbsp;<BR>మించిన శాశ్వత సత్పదార్థం. రూపాలన్నీ అనిత్యాలు కాబట్టి, మతాలన్నీ&nbsp;<BR>భగవంతుడు రూప రహితుడని చెబుతాయి. మీనాండరను గ్రీకు బాక్ట్రియన్‌&nbsp;<BR>చక్రవర్తి ఒకడున్నాడు. క్రీ.పూ. 250 లో అతడు బౌద్ధమతాన్ని పుచ్చుకొన్నాడు.</FONT></p>
<hr class="puTa_virupu">
<table><tr><td><a class=puTa_lanke href=puTa1456.html>p1456</a></td><td>p1457</td><td><a class=puTa_lanke href=puTa1458.html>p1458</a></td></tr></table>
</div></body></html>
