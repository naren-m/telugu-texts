<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1314.html>p1314</a></td><td>p1315</td><td><a class=puTa_lanke href=puTa1316.html>p1316</a></td></tr></table>
<p><FONT FACE="SHREE900, SHREE, sans-serif" SIZE="3">86 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">పటం. కోర్కెలన్నీ నశించినప్పుడు గాని, మానవులు దానిలో ఆనందాన్ని పొంద-&nbsp;<BR>జాలరు. అప్పు డీ అమ్మకాలు, ఈ కొనుగోళ్లు, ఈ వెర్రి&nbsp;<BR>స్వామ్యభావాలు నిలిచిపోతాయి. అప్పిచ్చేవాడు, కొనేవాడు, అమ్మేవాడు,&nbsp;<BR>అదృశ్యమైనప్పుడు ఈ అత్యంత మనోజ్ఞమైన ప్రపంచ చిత్రం మాత్రం నిలిచి&nbsp;<BR>వుంటుంది. ఈశ్వరుని గూర్చి, ఈ క్రింది దాని కన్న, ఎక్కువ హృదయంగమ&nbsp;<BR>మైన భావాన్ని నేనెక్కడా చదువ లేదు. ‘‘అతడు మహాకవి, అనాది కవి, జగత్తంతా&nbsp;<BR>అతడు నిరవధికానందమున రచించిన కావ్యం. అందు శ్లోకాలున్నాయి. ఛందో-&nbsp;<BR>బద్ధములైన, అంత్యప్రాస గీతికలున్నాయి. లయ, తాళ, బద్ధములైన గేయా&nbsp;<BR>లున్నాయి.’’ నిష్కాములమైనపుడు మన మీ ఈశ్వర నిర్మిత జగత్కావ్యాన్ని&nbsp;<BR>చదివి ఆనందించగలం.</FONT></p>
<p><FONT FACE="SHREE900, SHREE, sans-serif" SIZE="3">అప్పుడు, సర్వం దైవమయ మవుతుంది. వెలుతురు సోకకపోవడంతో&nbsp;<BR>అపవిత్రాలుగా ఇన్నాళ్లు భావింపబడుతూండిన మూలలు, సందులు, గొందులు,&nbsp;<BR>చీకటి కోనలు, అప్పుడు దివ్య తేజోమయము లవుతాయి. అవన్నీ వాని వాస్తవ&nbsp;<BR>స్వరూపాలలో కనిపిస్తాయి. అప్పు డీ ఏడ్పులు, ఆర్పులు, బాల క్రీడలనీ, వానిని&nbsp;<BR>మనం ప్రేక్షకులమై చూచామనే (చూస్తున్నామనీ) గ్రహించి మన ప్రవర్తనలకు&nbsp;<BR>మనమే నవ్వుకుంటాం.</FONT></p>
<p><FONT FACE="SHREE900, SHREE, sans-serif" SIZE="3">కావున మీ కర్మములు చేయండని వేదాంతం బోధిస్తుంది. త్యాగమే -&nbsp;<BR>ఇంద్రియగోచరమైన, ఈ అసత్య ప్రపంచపు త్యాగమే - కర్మ రహస్యం. అది&nbsp;<BR>మొదటనే బోధిస్తుంది. ఆ బోధ కర్థ మేమి? సర్వత్రా భగవంతుని చూడండని,&nbsp;<BR>అలా చూస్తూ, కర్మలు చేయండి. నూరేళ్లు జీవించాలనుకోండి. ఐహిక వాంఛ-&nbsp;<BR>లన్నీ కలిగి వున్నా ఆక్షేపం లేదు. కాని కోరికలకు ఒక దివ్యతను ఆపాదించు-&nbsp;<BR>కోండి. పరోపకార పరాయణం, ఆనందమయం, నిరంతర కార్యాచరణమగ్నం&nbsp;<BR>అగు దీర్ఘ జీవితాన్ని కోరండి. ఇలా చేస్తే, మీకు విమోచన మార్గం లభిస్తుంది.&nbsp;<BR>వేరుమార్గం లేదు. సత్యం తెలిసికోక, నిరర్థకములైన ఐహిక భోగాలలో కూలి-&nbsp;<BR>పోయిన వానికి పతనమే గతి. వానికెన్నటికీ ఆదర్శసిద్ధి లభించదు. అలాకాక&nbsp;<BR>ప్రపంచాన్ని ఎప్పుడూ శపిస్తూ, అడవులకు వెళ్లి శరీరాన్ని ఉపేక్షించి, ఉపవా&nbsp;<BR>సాలతో, ప్రాణాలు కొద్ది కొద్దిగా తీసికొంటూ, హృదయాన్ని రసహీనమైన&nbsp;<BR>ఎడారిగా మార్చుకొని, సానుభూతికి స్వస్తి చెప్పి, కరుకుదనానికి, నిర్దాక్షిణ్యానికి,&nbsp;<BR>ఎరయైన వాడుకూడా దారి తప్పిన వాడే. ‘‘అతి’’ సర్వత్రా వర్జింప వలసి&nbsp;<BR>వుండగా, సరియైన త్రోవను విడిచి, ఒక చివర కొకరు, రెండవ చివరకింకొకరు&nbsp;<BR>పోయారు. ఇరువురూ త్రోవ తప్పిన వారే. ఇరువురికి గమ్య మసాధ్యమే.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ప్రతి వస్తువులోనూ భగవంతునుంచి, ప్రతి వస్తువులో కూడా</FONT></p>
<hr class="puTa_virupu">
<table><tr><td><a class=puTa_lanke href=puTa1314.html>p1314</a></td><td>p1315</td><td><a class=puTa_lanke href=puTa1316.html>p1316</a></td></tr></table>
</div></body></html>
