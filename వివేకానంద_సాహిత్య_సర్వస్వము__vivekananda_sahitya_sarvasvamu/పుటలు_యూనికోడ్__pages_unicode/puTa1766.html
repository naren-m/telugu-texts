<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1765.html>p1765</a></td><td>p1766</td><td><a class=puTa_lanke href=puTa1767.html>p1767</a></td></tr></table>
<p><FONT FACE="SHREE900, SHREE, sans-serif" SIZE="3">డాక్టర్‌ పాల్‌ డ్యూసేన్‌</FONT></p>
<p><FONT FACE="SHREE900, SHREE, sans-serif" SIZE="3">161</FONT></p>
<p><FONT FACE="SHREE900, SHREE, sans-serif" SIZE="3">విద్వాంసులలో ఎక్కువమంది యీ భాషను వినికూడా వుండలేదు. మరి&nbsp;<BR>ఆ భాషావ్యాసంగంవల్ల లౌకిక ప్రయోజనం యిప్పుడూ దుర్లభమైనదని పైన&nbsp;<BR>చెప్పనే చెప్పాను. కాని అతడికి సంస్కృతం నేర్చుకోవటంలో ప్రగాఢమైన&nbsp;<BR>అభిలాష వుంది.</FONT></p>
<p><FONT FACE="SHREE900, SHREE, sans-serif" SIZE="3">ఆధునికులమైన మనకు యిలాటి విజ్ఞానతృష్ణ అర్థం కాదు. ఈ కాలం-&nbsp;<BR>లోనూ వారణాశి, నవద్వీపాలవంటి ప్రాంతాల్లో పురాతన సంప్రదాయ రీతిలో&nbsp;<BR>కేవలం జ్ఞానార్జనమే తమ విధిగా సంప్రదాయసిద్ధంగా చదువుకొన్న పండితులు,&nbsp;<BR>సన్న్యాసులు వున్నారు. వీరికి పాశ్చాత్య వ్యామోహితులైన ఆధునిక విద్యార్థుల&nbsp;<BR>విలాసపూరితమైన వాతావరణంగాని, తగిన సాధన సంపత్తిగాని ఒక్క పిసరు-&nbsp;<BR>కూడా లేదు. వారు తాళపత్రాలతో గుడ్డి దీపాలముందు అనేక రాత్రుళ్లు చదువు&nbsp;<BR>తుంటారు. ఇలాటి గుడ్డిదీపాలముందు చదివితే ఏ యితర దేశస్థుడికైనా కళ్లు-&nbsp;<BR>పోవటం తథ్యం. ఒక ప్రసిద్ధ పండితుని కోసం, ఒక తాళపత్ర గ్రంథంకోసం&nbsp;<BR>వారు వందలమైళ్లు నడిచేవారు. తలవెంట్రుకలు నెరిసిపోయేంతదాకా, జరా&nbsp;<BR>భారంచేత శరీరం ముడతలుపడి, వణుకు పుట్టేంతదాకా తమ శారీరక, మానసిక&nbsp;<BR>శక్తు లన్నింటిని విద్యాసముపార్జన నిమిత్తమే వినియోగిస్తా రీ మహానుభావులు.&nbsp;<BR>దైవానుగ్రహంవల్ల మన దేశంలో యిలాటి మహామహులు అరుదైనా అక్కడక్కడ&nbsp;<BR>వున్నారు. ఈనాడు భారతదేశానికి గర్వకారణమైన యీ విజ్ఞానఖని పూర్వం-&nbsp;<BR>వున్న యీ నిస్స్వార్థులైన మహాపండితుల కష్టఫలం. ఈ చెప్పిన మాటల&nbsp;<BR>యాథార్థ్యం భారతదేశంలోని సాంప్రదాయిక పద్ధతిలో చదువుకొన్నవారి&nbsp;<BR>పాండిత్యం లోతును, పటిమను, నిస్స్వార్థత్వం, శ్రద్ధాపర్వతాన్ని యీనాటి&nbsp;<BR>విశ్వవిద్యాలయాల్లోని విద్యార్థుల వ్యాసంగంతో పోలిస్తే అర్థమౌతుంది. మన&nbsp;<BR>దేశస్థులు తక్కిన జాతులతో వారి ప్రతిభావంతమైన పురాతన చరిత్రకు తగిన&nbsp;<BR>స్థానం సంపాదించుకోవాలంటే నిజమైన పాండిత్యంకోసం నిస్స్వార్థమైన,&nbsp;<BR>పరిశుద్ధమైన తృష్ణ, నిష్కపటమైన, శ్రద్ధాయుతమైన బుద్ధి తిరిగి ప్రాధాన్యం&nbsp;<BR>వహించాలి. ఇలాటి విజ్ఞానతృష్ణే జర్మనీని యీ స్థితికి తీసుకొచ్చింది. ఈనాడు&nbsp;<BR>జర్మనీ అగ్రదేశా లన్నిటిలో ఒకటిగా పరిగణింపబడుతోంది.</FONT></p>
<p><FONT FACE="SHREE900, SHREE, sans-serif" SIZE="3">ఈ జర్మన్‌ విద్యార్థి హృదయంలోనూ సంస్కృతం నేర్చుకోవాలనే&nbsp;<BR>అభిలాష ఎంతో గాఢంగా వుంది. ఇది చాల కష్టమైంది. ఇతడు సంస్కృతం&nbsp;<BR>నేర్చుకోవటంలో ఎన్నో కష్టా లనుభవించాడు, ఎంతో కఠోరంగా కృషిచేశాడు.&nbsp;<BR>చిట్టచివరికి అప్రతిహతమైన శక్తితో యీ కష్టాలను గడచి కృతార్థుడయ్యాడు.&nbsp;<BR>ఇప్పు డితడు పాశ్చాత్య దేశాల్లోనేకాదు భారతదేశంలోనూ ప్రసిద్ధుడే. కీల్‌&nbsp;<BR>విశ్వవిద్యాలయంలో తత్త్వశాస్త్ర ఆచార్యుడు. యూరపులో, అమెరికాలో</FONT></p>
<hr class="puTa_virupu">
<table><tr><td><a class=puTa_lanke href=puTa1765.html>p1765</a></td><td>p1766</td><td><a class=puTa_lanke href=puTa1767.html>p1767</a></td></tr></table>
</div></body></html>
