<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa931.html>p931</a></td><td>p932</td><td><a class=puTa_lanke href=puTa933.html>p933</a></td></tr></table>
<p><FONT FACE="SHREE900, SHREE, sans-serif" SIZE="3">108 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">పునర్జన్మ సిద్ధాంతాన్ని స్థాపించటానికి అనేక ప్రయత్నాలు చేశారు. ఈ వాదం&nbsp;<BR>నిలువజాలదు - అని వేరుగా చెప్పనవసరం లేదు; అయితే ఇందులో ఒక విచిత్రం&nbsp;<BR>ఉంది. ప్రాణభీతి జన్మాంతరాన్ని సూచిస్తుంది - అన్న విషయం మనుషులకే తప్ప,&nbsp;<BR>జంతువులకు వర్తించదని పాశ్చాత్యుల భావం. హిందువులు పూర్వాను&nbsp;<BR>భవం, పూర్వజన్మ ఉన్నాయని నిరూపించటానికి ఈ ప్రాణభీతిని ఒక హేతువుగా&nbsp;<BR>పరిగణించారు. అనుభవమే మన జ్ఞానానికంతా మూలాధారమై ఉందనటం&nbsp;<BR>వాస్తవమైతే, మన మెప్పుడూ అనుభవించని విషయం గూర్చి ఊహించటం,&nbsp;<BR>గ్రహించటం మన కసాధ్యమై ఉండాలి. కోడి తన గ్రుడ్లను పొదిగి, పిల్లలను&nbsp;<BR>చేసినవెంటనే, అవి ఆహారాన్ని ఏరుకుని తినటం మొదలుపెడతాయి. ఆ కోడిపెట్టే&nbsp;<BR>బాతుగ్రుడ్లను పొదిగితే, బాతుపిల్లలు మాత్రం వెంటనే నీటివైపు పరుగెడుతాయి.&nbsp;<BR>అవి నీటిలో మునిగిపోతాయేమోనని కోడితల్లి భయపడటం కూడా మనం&nbsp;<BR>చూస్తుంటాం. ప్రత్యక్షానుభవం ఒక్కటే జ్ఞానానికి మూలకారణమై ఉంటే, మరి&nbsp;<BR>కోడిపిల్లలు ఆహారం తినటం, బాతుపిల్లలు నీటిని తమ వాసస్థానమని తెలుసు&nbsp;<BR>కోవటం ఎక్కడ నేర్చుకున్నాయి? అది సహజ జ్ఞాన మంటారా? ఆ మాటలు&nbsp;<BR>అర్థరహితాలు. ‘సహజ జ్ఞాన’ మన్న పదాన్ని చూపటం, వివరణ ఎంతమాత్రం&nbsp;<BR>కాదు. సహజ జ్ఞానం ఎలాంటిదీ? మనలో ఇలాంటి సహజ జ్ఞాన ప్రవృత్తు లనేకం&nbsp;<BR>ఉన్నాయి. మీలో ఎంతోమంది యువతులు పియానో వాయిస్తారు. మొదట్లో&nbsp;<BR>నేర్చుకునేటప్పుడు, తెలుపు - నలుపు శృతుల మీద ఎంతో జాగ్రత్తగా మీ వ్రేళ్లను&nbsp;<BR>పెట్టవలసి వచ్చేది కదా! దాన్ని కాస్త జ్ఞాపకం చేసుకోండి. అయితే నేడు మీరు, మీ&nbsp;<BR>ప్రక్క స్నేహితులతో మాట్లాడుతూ ఉన్నా మీ చేతివ్రేళ్ళు మాత్రం తమంత తామే&nbsp;<BR>శృతులను వాయిస్తుంటాయి. ఇలా వాయించటం, మీ చేతివ్రేళ్లకు సహజగుణంగా&nbsp;<BR>మారిపోయింది. ఇలాగే, మనం చేసే ప్రతి కార్యం కూడా అభ్యాసంతో సహజమై&nbsp;<BR>దానంతట అదే జరిగిపోతూ ఉంటుంది. అయితే, మనకు తెలిసినంతవరకూ,&nbsp;<BR>సహజవ్యాపారాలనే క్రియలన్నీ సూక్ష్మావస్థను పొందిన తార్కికజ్ఞాన ఫలితాలే.&nbsp;<BR>యోగ పరిభాషలో చెప్పాలంటే, అవ్యక్త తార్కికజ్ఞానమే సహజ జ్ఞానం అని చెప్పాలి.&nbsp;<BR>తార్కికజ్ఞానం సూక్ష్మస్థితిలో సంస్కారరూపం పొందుతుంది. కాబట్టి సహజ&nbsp;<BR>జ్ఞాన మనేదంతా అవ్యక్తతార్కిక జ్ఞానమే అని అనుకోవటం హేతువిరుద్ధం కాదు.&nbsp;<BR>అనుభవం వల్లనే తార్కికజ్ఞానం కలుగుతుంది; కాబట్టి సహజ జ్ఞానమంతా&nbsp;<BR>పూర్వానుభవ ఫలితమే. కోడిపిల్లలు గుడ్లగూబను చూసి భయపడుట,&nbsp;<BR>బాతుపిల్లలు నీరంటే ప్రీతి చూపుట పూర్వానుభవం వల్లనే సంభవిస్తున్నాయి. మరి&nbsp;<BR>ఈ అనుభవం జీవునిదా, శరీరానిదా? బాతుపిల్లల అనుభవం వాటి&nbsp;<BR>పూర్వానుభవమా, స్వానుభవమా? - అన్నది మనం విచారణ చేయాలి. ఆధునిక</FONT></p>
<hr class="puTa_virupu">
<table><tr><td><a class=puTa_lanke href=puTa931.html>p931</a></td><td>p932</td><td><a class=puTa_lanke href=puTa933.html>p933</a></td></tr></table>
</div></body></html>
