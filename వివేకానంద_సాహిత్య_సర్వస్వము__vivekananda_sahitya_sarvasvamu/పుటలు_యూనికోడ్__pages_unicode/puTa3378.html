<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3377.html>p3377</a></td><td>p3378</td><td><a class=puTa_lanke href=puTa3379.html>p3379</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>^ </FONT></p>
<p><FONT FACE="SHREE900, SHREE, sans-serif" SIZE="3">వలసింది. వారి ఉత్తరాలు నాకు చేరేలోపల నేను ఏ వెయ్యిమైళ్ళ దూరంలో&nbsp;<BR>ఉంటానని మన మద్రాసు బృహస్పతులకు యిదివరకే తెలుసునని ఎరుక చేయి.&nbsp;<BR>కారణం నేను నిరంతరం పర్యటిస్తూనే ఉండటం. షికాగోలో నా కొక మిత్రు&nbsp;<BR>డున్నాడు. అతడి యిల్లే నాకు కేంద్రస్థానం.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ నా ఆశలు అడియాసలయ్యాయి. నా ఉద్దేశం ఉదాత్తమైనదైనా అది&nbsp;<BR>ఈ కారణాలవల్ల వమ్ము చేయబడింది. భారతదేశాన్నిగూర్చి నాకు తెలిసేదంతా&nbsp;<BR>మద్రాసు ఉత్తరాల ద్వారానే. భారతదేశంలో నన్ను ఎలా కొనియాడుతున్నారో,&nbsp;<BR>అనే విషయాన్నే మాటిమాటికి నీ ఉత్తరాలు తెలుపుతున్నాయి. అది మనిద్దరి&nbsp;<BR>మధ్య విషయమే. అలసింగ పంపిన ఒక మూడు అంగుళాల ముక్క తప్ప భారత&nbsp;<BR>దేశంలోని పత్రికలు ఏమి వ్రాస్తున్నాయో నాకు కించిత్తైనా తెలియటంలేదు.&nbsp;<BR>దానికి తోడు భారతదేశంలోని క్రైస్తవులు చెప్పినదాన్నంతా, యిక్కడ మిషనరీలు&nbsp;<BR>అత్యంత మెళకువతో సేకరించి, క్రమంతప్పక ప్రచురిస్తూన్నారు. వారు యింటిం-&nbsp;<BR>టికిపోయి ప్రచారం చేసి నా మిత్రులైనవారిని దూరంచేస్తున్నారు. నాకు అనుకూ-&nbsp;<BR>లమైన మాట ఒక్కటికూడా భారతదేశంనుండి రాకపోవటంవల్ల, వారి ఆటలు&nbsp;<BR>చక్కగా కొనసాగాయి. భారతదేశంలోని హైందవ పత్రికలు నన్ను ఆకాశానికి&nbsp;<BR>ఎత్తుతూ పొగడి ఉండవచ్చును. కాని వాటిలో ఒక్కవాక్యమైనా అమెరికాకు చేర-&nbsp;<BR>లేదే. అందువల్ల యిక్కడివారు నన్ను మోసగాణ్ణని భావిస్తున్నారు. మిషనరీల&nbsp;<BR>ప్రచారం, దానికి తోడు యిక్కడున్న హిందువులు వారికి అందించే తోడ్పాటుతో&nbsp;<BR>నేను నిరుత్తరుడనైనాను. నేనుగా చెప్పటానికి నా దగ్గర ఒక్క మాటైనాలేదు.</FONT></p>
<p><FONT FACE="SHREE900, SHREE, sans-serif" SIZE="3">మద్రాసు యువకుల ప్రోత్సాహబలాన్ని నమ్ముకొని నేను విశ్వమత మహా-&nbsp;<BR>సభకు హాజరవటం తప్పని యిప్పుడు గ్రహిస్తూన్నాను. పాపం! వారు బాలురు.&nbsp;<BR>నేను వారికి సదా కృతజ్ఞుడనే కాని వారు ఉత్సాహపూరితులైన యువకులవటం&nbsp;<BR>తప్ప మరి యే యితర ప్రత్యేక లక్షణాలు వారికి లేవు. ఏ అధికారపత్రాలు&nbsp;<BR>లేకుండా, నేను యిక్కడికి వచ్చాను. బ్రహ్మసమాజంవారు, క్రైస్తవ మిషనరీలు&nbsp;<BR>చేస్తూన్న ప్రచారంముందు, నేను మోసకాడను కానని ఎలా నిరూపించుకో&nbsp;<BR>గలను? కొన్నిమాటలు చెప్పటంకంటె, సులభమైన పని మరొకటి లేదని,&nbsp;<BR>యిప్పుడు తలుస్తున్నాను. మద్రాసులోను, కలకత్తాలోను కొంతమంది పెద్ద&nbsp;<BR>మనుషులను పిలిచి, సభను ఏర్పాటుచేసి, ఆ సభలో నాకూ, నాయందు దయ&nbsp;<BR>చూపిన అమెరికన్లకు ధన్యవాదాలు తెలుపుతూ తీర్మానం చేయటం, ఆ తీర్మా-&nbsp;<BR>నాలను అధికారపూర్వకంగా, అంటే ఆ సభా నిర్వాహకులైన కార్యదర్శి ద్వారా,&nbsp;<BR>అమెరికాకు పంపటం, ఉదాహరణకు ఒక ప్రతి డాక్టర్‌ బారోసుగారికి పంపుతూ&nbsp;<BR>దాన్ని బోస్టన్‌లోను, న్యూయార్క్‌లోను, షికాగోలోను వివిధ పత్రికలలో</FONT></p>
<hr class="puTa_virupu">
<table><tr><td><a class=puTa_lanke href=puTa3377.html>p3377</a></td><td>p3378</td><td><a class=puTa_lanke href=puTa3379.html>p3379</a></td></tr></table>
</div></body></html>
