<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1598.html>p1598</a></td><td>p1599</td><td><a class=puTa_lanke href=puTa1600.html>p1600</a></td></tr></table>
<p><FONT FACE="SHREE900, SHREE, sans-serif" SIZE="3">370 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">చేసినదంతా రద్దు చేసుకోవలసి వచ్చింది. ఇదొక్కటే మార్గం. నా చుట్టూ నేను&nbsp;<BR>అల్లుకొన్న గూటిని నేనే ఛేదించాల్సి వచ్చింది. అందుకు కావలసిన శక్తి లోపలనే&nbsp;<BR>వుంది. నా జీవితంలోని కోర్కె ఒక్కటైనా - అది మంచిదికాని, చెడ్డది&nbsp;<BR>కానీ - వ్యర్థం కాలేదని, నాకు గట్టి నమ్మకముంది. నా పూర్వప్రవర్తన మంతటికీ&nbsp;<BR>- అందలి మంచికి, చెడ్డకు - సమష్టి ఫలమే, నా ప్రస్తుత దశ. నా జీవితంలో&nbsp;<BR>ఎన్నో లోపాలున్నాయి. కానీ ఆ లోపాలలో ఏది లేకున్నా, నేను నా ప్రస్తుత&nbsp;<BR>స్థితికి వచ్చి వుండకపోదుననడం నిస్సంశయం. కాబట్టి అటువంటి దోషాలు&nbsp;<BR>చేసినందుకు నేను పూర్ణసంతృప్తి పొందాను. అలా అనడంవల్ల, మీరిక ఇళ్లకు వెళ్లి&nbsp;<BR>బుద్ధిపూర్వకంగా తప్పులను చేయాలని చెప్పడం నా ఆశయం కాదు సుమండీ!&nbsp;<BR>నా మాటలను ఆ రీతిగా అపార్థం చేసుకోకండి! కానీ తప్పులు&nbsp;<BR>చేశామే అని దుఃఖించకండి; చివరికి అన్నీ చక్కబడతాయని తెలుసుకోండి;&nbsp;<BR>గత్యంతరం లేదు. ఎందుకంటే సౌజన్యమే మన స్వభావం - మనకు పవిత్రత&nbsp;<BR>సహజమైంది. అదెలా నాశనం పొందగలదు? మన సత్య స్వభావం ఎప్పుడూ -&nbsp;<BR>ఒకే రీతిగానే నిలిచి వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">మనమిప్పుడు గ్రహించ వలసిందిది. మనం దుర్బలురం కావడంవల్ల,&nbsp;<BR>పొరపాట్లనుకొనేవి, దోషాలనుకొనేవి చేస్తున్నాం. మన అజ్ఞానమే ఆ దుర్బలతకు&nbsp;<BR>కారణం. పొరపాట్లు అనే పదాన్ని ప్రయోగించడమే నా కిష్టం. ‘‘పాపం’’ అనే&nbsp;<BR>శబ్దం మొట్టమొదట చాలా మంచిదే కానీ, ఇప్పుడు నాకు భయం కల్గించే కొన్ని&nbsp;<BR>లక్షణాలు అందులో చేరాయి. మనల్ని అజ్ఞానులుగా చేసేది ఎవరు? మనమే?&nbsp;<BR>మన చేతులతో కళ్లను కప్పుకొని, చీకటిగా వుందని దుఃఖిస్తున్నాం. చేతులను తొల-&nbsp;<BR>గించుకోండి. వెలుతురు కన్పిస్తుంది. జీవాత్మలో స్వప్రకాశం ఎప్పుడూ మన-&nbsp;<BR>కోసం వెలుగుతూనే వుంది. మన ఆధునిక ప్రకృతి శాస్త్రవేత్తలు ఏమంటున్నారో&nbsp;<BR>వినలేదా? పరిణామానికి కారణమేది? ఇచ్ఛ. పశువు ఒక పని చేయడాని&nbsp;<BR>కిష్టపడుతోంది. పరిస్థితులు దానికి అనుకూలంగా కాన్పించవు. కాబట్టి అదొక&nbsp;<BR>కొత్త శరీరాన్ని కల్పించుకొంటోంది. ఎవ రీ పరిణామానికి కర్త? ఆ పశువే! దాని&nbsp;<BR>ఇష్టమే! అత్యల్ప జీవకణంనుండి నీవిలా పరిణామాన్ని పొంది వచ్చావు. నీ ఇచ్ఛా&nbsp;<BR>వ్యవసాయాన్ని ఇంకా సాగించు. ఇదే నిన్నుద్ధరిస్తుంది. ఇచ్ఛాశక్తి అనంతం. అది&nbsp;<BR>సర్వశక్తిమంతమై వుండగా, నేనెందుకు దేన్నైనా చేయజాలనని నీవు ప్రశ్నించ-&nbsp;<BR>వచ్చు. కానీ, (అలా ప్రశ్నించేటప్పుడు) నీవు నీ సంకుచితాత్మను గూర్చి&nbsp;<BR>మాత్రమే యోచిస్తున్నావు. సూక్ష్మ జీవకణంనుండి మానవరూపాన్ని పొందేవ-&nbsp;<BR>రకూ, వెనక్కి తిరిగి నీ దశాంతరాలను చూచుకో! అదంతా ఎవరు చేశారు?</FONT></p>
<hr class="puTa_virupu">
<table><tr><td><a class=puTa_lanke href=puTa1598.html>p1598</a></td><td>p1599</td><td><a class=puTa_lanke href=puTa1600.html>p1600</a></td></tr></table>
</div></body></html>
