<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2192.html>p2192</a></td><td>p2193</td><td><a class=puTa_lanke href=puTa2194.html>p2194</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 4 4</FONT></p>
<p><FONT FACE="SHREE900, SHREE, sans-serif" SIZE="3">క్రైస్తవుల చర్చీలలోకి, మహమ్మదీయుల మసీదులలోనికి పోయి పూజ&nbsp;<BR>లర్పించడం మనకు తెలిసిన విషయమే. అలా చేయడం మంచిదే; ఎందుకు-&nbsp;<BR>కాదు? నేను చెప్పినట్లు మనది విశ్వజనీనమతం; సమస్తాదర్శాలను తనలో&nbsp;<BR>ఇముడ్చుకోగలిగినంత ఉదారం, విశాలం ఐనది. ప్రపంచంలో ఇప్పటి&nbsp;<BR>వరకుండిన మతాదర్శాల నన్నిటినీ వేదాంతమతం తనలో ఇప్పుడే ఇముడ్చుకో-&nbsp;<BR>గలదు; ఇలాగే ఆదరించి, తన అనంతబాహువులలో ఆలింగనం చేసికోడానికి&nbsp;<BR>భవిష్యత్కాలంలో రానున్న ఆదర్శాలకోసమై ఓపికతో నిరీక్షిస్తూకూడ ఉండ&nbsp;<BR>గలదు.</FONT></p>
<p><FONT FACE="SHREE900, SHREE, sans-serif" SIZE="3">భగవదవతారమూర్తులైన మహాపురుషులను గూర్చి, మన సిద్ధాంతం ఇంచు-&nbsp;<BR>మించుగా ఇలా ఉంది. వారికంటె తక్కువ ప్రాధాన్యంగల పురుషశ్రేష్ఠులుకూడ&nbsp;<BR>ఉన్నారు. ‘ఋషి’ అనే మాట వేదాలలో ఎన్నోసార్లు వాడిన విషయం మనకు&nbsp;<BR>తెలుసు. ఇప్పుడుకూడ ఆ శబ్దం సామాన్యంగా వాడుతున్నారు. ‘ఋషి’ అంటే&nbsp;<BR>ఒక గొప్ప ప్రమాణపురుషుడు అని మనం గ్రహించాలి. ‘ఋషి’ - అంటే ‘మంత్ర-&nbsp;<BR>ద్రష్ట’ అంటే సత్యాన్ని చూసేవాడు అని నిర్వచనం. ఆధ్యాత్మిక ధర్మానికి రుజు-&nbsp;<BR>వేమి? అతిప్రాచీన కాలంలోనే ఈ ప్రశ్న తలెత్తింది. దానికి ఇంద్రియానుభవరూ-&nbsp;<BR>పమైన రుజువు లేదని ప్రవచింపబడింది.</FONT></p>
<p><FONT FACE="SHREE900, SHREE, sans-serif" SIZE="3">‘‘యతో వాచో నివర్తన్తే అప్రాప్యమనసా సహ’’ (ఆ పరతత్త్వాన్ని చేరలేక&nbsp;<BR>వాక్కులు మనస్సుతోసహా వెనక్కి వస్తున్నాయి) ‘‘న తత్ర చక్షుర్గచ్ఛతి, నవాగ్‌&nbsp;<BR>గచ్ఛతి నో మనో!’’ (అక్కడికి కన్నులు చేరజాలవు. వాక్కు చేరజాలదు. మన-&nbsp;<BR>స్సును చేరజాలదు) అని యుగయుగాంతరాలనుండి ప్రవచింపబడుతోంది.&nbsp;<BR>ఆత్మ ఉనికినిగూర్చి, భగవంతుని ఉనికినిగూర్చి జీవితం నిత్యత్వాన్నిగూర్చి,&nbsp;<BR>మానవుని పరమావధినిగూర్చి, ఇంకా ఇలాంటి విషయాలను గురించి, బాహ్య-&nbsp;<BR>ప్రకృతి మనకేమీ సమాధానం చెప్పజాలదు. మానవమనస్సు నిరంతరం మారేది,&nbsp;<BR>ఎప్పుడూ చంచలం. దానికి పరిమితి ఉంది. అది ఖండఖండాలుగా తెగిపోయేది.&nbsp;<BR>అనంతమై నిర్వికారమై, అఖండమై అభేద్యమై, శాశ్వతమైన బ్రహ్మమును గూర్చి&nbsp;<BR>ప్రకృతి ఎలా తెలుపగలుగుతుంది? అది దానికెన్నడూ సాధ్యంకాదు. పైగా నిర్జీ-&nbsp;<BR>వమై, జడమైవున్న ద్రవ్యరాశినుండి ఆ సమాధానాన్ని పొంద&nbsp;<BR>డానికై మానవుడు ప్రయత్నించినపుడంతా, అతని ప్రయత్నం వ్యర్థమైందని&nbsp;<BR>చరిత్ర తెలుపుతోంది. అయితే వేదాలు తెలిపే జ్ఞానం ఎలా లభించింది?&nbsp;<BR>‘ఋషి’త్వాన్ని పొందడంవల్ల అది లభించింది. ఆ జ్ఞానం ఇంద్రియాల్లో&nbsp;<BR>వుండేదికాదు. ఈ ఇంద్రియాలే మానవుని ఆద్యంతాలా? మానవుడంటే, ఈ&nbsp;<BR>ఇంద్రియాలే అని చెప్పగలవా డెవడు? మన అందరి జీవితాల్లో అత్యంత</FONT></p>
<hr class="puTa_virupu">
<table><tr><td><a class=puTa_lanke href=puTa2192.html>p2192</a></td><td>p2193</td><td><a class=puTa_lanke href=puTa2194.html>p2194</a></td></tr></table>
</div></body></html>
