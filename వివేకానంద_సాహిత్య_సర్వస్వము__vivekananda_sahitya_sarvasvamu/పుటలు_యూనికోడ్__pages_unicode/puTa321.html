<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa320.html>p320</a></td><td>p321</td><td><a class=puTa_lanke href=puTa322.html>p322</a></td></tr></table>


<p><FONT FACE="SHREE900, SHREE, sans-serif" SIZE="3">జ్ఞానం కేవల వర్గీకరణమే. ఒక్కజాతి వస్తువులనే అనేకాలను మనం చూసి-&nbsp;<BR>నప్పుడు వాటి సముదాయానికి ఒక పేరుపెట్టి సంతృప్తులమవుతున్నాం; మనం&nbsp;<BR>‘యథార్థాలను’ కనుగొంటున్నాం. కాని వాటి ‘కారణాన్ని’ గ్రహించలేం. అతి&nbsp;<BR>విస్తృతమైన చీకటికోనలో చుట్టితిరిగివస్తూ ఏదో గ్రహించామని తలపో-&nbsp;<BR>స్తూంటాం! దేన్ని గురించిగాని ‘ఎందుచేత’ అని ప్రశ్నిస్తే బదులు చెప్పలేం;&nbsp;<BR>అందుకోసం మనం భగవంతుణ్ణి ఆశ్రయించాలి. జ్ఞాత ఎన్నటికీ నిర్వచనీయుడు&nbsp;<BR>కాజాలడు. ఇది ఉప్పుగల్లు సముద్రంలో పడటం వంటిది; అది తక్షణమే&nbsp;<BR>సముద్రంలో కరగిపోతుంది.</FONT></p>
<p><FONT FACE="SHREE900, SHREE, sans-serif" SIZE="3">భేదకల్పనమే సృష్టి. అభిన్నతే, ఏకతే భగవంతుడు. భేదకల్పనాన్ని అతిక్ర-&nbsp;<BR>మించు; అప్పుడు జననమరణాలను నిర్జించి నిత్యైక్యాన్ని ప్రాపించి, భగవంతు-&nbsp;<BR>డిలో నెలకొనివుంటావు - భగవంతుడవవుతావు. జీవితాన్ని అర్పించి ఐనాసరే&nbsp;<BR>ముక్తిని సముపార్జించు. పుటలు గ్రంథానికి చెందినట్లు సర్వ జీవితాలు మనకు&nbsp;<BR>చెందినవి; కాని మనం నిర్వికారులం, - కొరవిని గిరగిర తిప్పేటప్పుడు మన&nbsp;<BR>కంటికి అగ్నిచక్రం భాసించేట్లు దేన్లో సమస్త విశ్వమూ భాసిస్తోందో అలాటి&nbsp;<BR>ఆత్మే, సాక్షే, మనం. సమస్త వ్యక్తులకూ ఆత్మే ఐక్యస్థానం. ఆత్మ అచలం, నిత్యం,&nbsp;<BR>నిర్వికారమూ కాబట్టి దేవుడు, పరమాత్మ. అది ప్రాణం కాదు, ప్రాణంగా&nbsp;<BR>రూపొందించబడింది. అది సుఖంకాదు, సుఖంగా రూపొందించబడింది.</FONT></p>

<p><FONT FACE="SHREE900, SHREE, sans-serif" SIZE="3">లోకానికి తగినంత మేలు కలిగిస్తూన్నట్లు కనపడకపోవటంతో లోకులు&nbsp;<BR>నేడు భగవంతుణ్ణి విడనాడుతున్నారు. కాబట్టి వారు ‘‘భగవంతుడివల్ల ప్రయో-&nbsp;<BR>జనం ఏమిటి?’’ అంటారు. భగవంతుణ్ణి కేవల పురపాలనాధికారిగా పరిగణి-&nbsp;<BR>స్తామా?</FONT></p>
<p><FONT FACE="SHREE900, SHREE, sans-serif" SIZE="3">సమస్త రాగద్వేషాలను భేదభావాలను విడనాడటమే మనం చేయగలిగింది;&nbsp;<BR>జఘన్యాహంకారాన్ని అణచివెయ్యి, మానసికంగా ఆత్మహత్య చేసుకో. మనశ్శరీ-&nbsp;<BR>రాలను నిర్మలంగాను ఆరోగ్యవంతంగాను వుంచుకో, భగవత్ప్రాప్తికి అవి నీకు&nbsp;<BR>సాధన మాత్రాలుగా వుండాలి; అదే వాటి యథార్థ ప్రయోజనం. ఆనందాన్ని&nbsp;<BR>ఐనా కోరక, సత్యాన్ని సత్యానికై అన్వేషించు. ఆనందాన్ని ఎదురుచూడకు.&nbsp;<BR>ఆనందం లభించవచ్చు, కాని అది నీకు ప్రోత్సాహకరం కారాదు, భగవదన్య&nbsp;<BR>విషయం ఏదీ నీ లక్ష్యం కారాదు. నరకంగుండా ఐనాకానీ, సత్యాన్ని పొందటానికి&nbsp;<BR>సాహసించు.</FONT></p>
<p><FONT FACE="SHREE902-Italic, SHREE, sans-serif" SIZE="3">శుక్రవారం, జూన్‌ 28</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa320.html>p320</a></td><td>p321</td><td><a class=puTa_lanke href=puTa322.html>p322</a></td></tr></table>
</div></body></html>
