<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3880.html>p3880</a></td><td>p3881</td><td><a class=puTa_lanke href=puTa3882.html>p3882</a></td></tr></table>

<p><FONT FACE="TimesNewRoman, Times, serif" SIZE="2">2 5 4</FONT></p>
<p><FONT FACE="SHREE900, SHREE, sans-serif" SIZE="3">కాచుకొని ఉన్నాను. నా స్నేహితులందరు, లండన్‌నుండి గ్రామ ప్రాంతాలకు&nbsp;<BR>తదితర ప్రాంతాలకు వెళ్లారు. నా ఆరోగ్యంకూడా తగినంత దృఢంగా లేదు.</FONT></p>
<p><FONT FACE="SHREE900, SHREE, sans-serif" SIZE="3">కెనడాలో నువ్వు నీ సరస్సులమధ్య, ఉద్యాన వనాలమధ్య హాయిగా ఏకాం-&nbsp;<BR>తంలో ఉన్నావన్నమాట. నువ్వు ఆనంద తరంగాలపై తేలియాడుతున్నందుకు&nbsp;<BR>నాకు సంతోషంగా ఉంది. ఎంతో సంతోషపడుతున్నాను. నువ్వు ఎప్పుడూ ఆ&nbsp;<BR>విధంగానే ఉందువుగాక!</FONT></p>
<p><FONT FACE="SHREE900, SHREE, sans-serif" SIZE="3">ఐతే నువ్వు ‘రాజ-యోగం’ అనువాదాన్ని యింకా పూర్తి చేయలేదన్న-&nbsp;<BR>మాట. మంచిదే. తొందరలేదు. అది జరగాల్సిన కాలం, అవకాశం కలిసి రావా-&nbsp;<BR>లని నీకు తెలుసు. లేకుంటే మన శ్రమ వృధా అవుతుంది.</FONT></p>
<p><FONT FACE="SHREE900, SHREE, sans-serif" SIZE="3">అల్పకాలమైనా, ఉత్సాహం గొలిపే వేసవితోను, మంచి ఆరోగ్యంతోను&nbsp;<BR>కెనడా యీ సమయంలో ఆహ్లాదకరంగా ఉండివుండాలి.</FONT></p>
<p><FONT FACE="SHREE900, SHREE, sans-serif" SIZE="3">కొద్ది వారాల్లో నేను న్యూయార్క్‌లో ఉండదలస్తున్నాను. తర్వాత&nbsp;<BR>ఎలావుంటుందో తెలియదు. వచ్చే వసంతంలో ఇంగ్లండ్‌ తిరిగిరావాలని ఆశి&nbsp;<BR>స్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">దుఃఖం ఎవరి దగ్గరకూ రాకూడదని నేను నిశ్చయంగా కోరుతున్నాను.&nbsp;<BR>ఐనా అది ఒక్కటే, జీవితపు లోతులను దర్శించే అంతర్దృష్టి నిస్తుంది.&nbsp;<BR>అవును గదా!</FONT></p>
<p><FONT FACE="SHREE900, SHREE, sans-serif" SIZE="3">మన పరితాప సమయాలల్లోనే, మూసుకొన్న ద్వారాలు సువిశాలంగా తెరు-&nbsp;<BR>వబడి కాంతిపుంజాలను లోనికి రానిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">వికాసం చెందేకొద్దీ మనం తెలిసికొంటాం. అయ్యో! ఇక్కడ మన పరి-&nbsp;<BR>జ్ఞానాన్ని వినియోగించుకోలేకున్నాం. మనం ఎప్పుడు తెలుసుకోబోతున్నామో,&nbsp;<BR>సరిగా అప్పుడు మనం ఆ స్థితినుండి అతివేగంగా తొలగించబడుతున్నాం.&nbsp;<BR>మాయ అంటే యిదే!</FONT></p>
<p><FONT FACE="SHREE900, SHREE, sans-serif" SIZE="3">మన మెప్పుడు నాటకంలోని పాత్రల మని గ్రహిస్తామో అప్పుడు ఈ ఆట-&nbsp;<BR>బొమ్మవంటి లోక మిక్కడ ఉండదు. ఈ నాటక మిక కొనసాగదు. మనం&nbsp;<BR>గంతలు కట్టుకొని నటించవలసిందే. ఈ నాటకంలో ఒకరు దుర్మార్గుని పాత్ర&nbsp;<BR>ధరిస్తారు. మరొకరు నాయకుని పాత్ర వహిస్తారు. ఏమైతే ఏం? ఇదంతా నాట-&nbsp;<BR>కమే. ఇదొక్కటే ఓదార్పు నిస్తుంది. రంగస్థలంమీద రాక్షసు లుంటారు, సింహా&nbsp;<BR>లుంటాయి, పెద్దపులు లుంటాయి. ఉండని వేమిటి? కాని అవి అన్నీ నోళ్లు&nbsp;<BR>బిగించబడి ఉంటాయి. అవి మీదికి దూకుతాయిగాని కరువ లేవు. ఈ లోకం&nbsp;<BR>మన ఆత్మలను బాధించలేదు. నువ్వు కోరితే, (మనస్సులో) పరిపూర్ణమైన</FONT></p>
<hr class="puTa_virupu">
<table><tr><td><a class=puTa_lanke href=puTa3880.html>p3880</a></td><td>p3881</td><td><a class=puTa_lanke href=puTa3882.html>p3882</a></td></tr></table>
</div></body></html>
