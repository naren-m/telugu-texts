<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2823.html>p2823</a></td><td>p2824</td><td><a class=puTa_lanke href=puTa2825.html>p2825</a></td></tr></table>

<p><FONT FACE="SHREE900, SHREE, sans-serif" SIZE="3">ఘనతను చాటుతుంది. రక్తపాతం వినా ఒక్కడుగు ముందుకు వేయ&nbsp;<BR>గలిగింది, కేవలం మేధాశక్తి ద్వారా లక్షలమందిని తమలో చేర్చుకొనగల్గినది ఒక్క&nbsp;<BR>బౌద్ధమతం తప్ప ప్రపంచంలో మరో మతం లేదు, ఒక్కటికూడా లేదు.&nbsp;<BR>ఫిలిప్పైన్స్‌లోకూడా మీరు చేయబోతున్న దిదే, కత్తితో మనుషులను మతాంత-&nbsp;<BR>రులుగా చేయటం - అది మీ పద్ధతి, మీ ప్రచారకులు బోధించుచున్న దది;&nbsp;<BR>వారిని జయించి, చంపండి మతాన్ని పొందటానికై. అద్భుతమైన మతప్రచారం!</FONT></p>
<p><FONT FACE="SHREE900, SHREE, sans-serif" SIZE="3">అశోక చక్రవర్తి ఎలా పరివర్తన పొందాడో మీకు తెలుసనుకుంటాను.&nbsp;<BR>యౌవనంలో అత డంత మంచివాడు కాడు. (అతని కొక సోదరు ఉండేవాడు).&nbsp;<BR>వీరిద్దరిమధ్య పోరాటం జరిగింది; అందులో అతణ్ణి జయించాడు. తన కసిని&nbsp;<BR>తీర్చుకోవటానికి అశోకుడు అతణ్ణి చంపటానికి సంకల్పించుకున్నాడు. ఆ సోద-&nbsp;<BR>రుడు ఒక బౌద్ధసన్న్యాసిని ఆశ్రయించాడనే వార్త ఇతనికి చేరింది. మా సన్న్యా-&nbsp;<BR>సులు అత్యంత పవిత్రులనీ, వారి దగ్గరకు పోవటానికి ఎవరూ సాహసించరనీ&nbsp;<BR>నేను మీకిదివరకే తెల్పాను. కాబట్టి చక్రవర్తి స్వయంగా ఆ సన్న్యాసి దగ్గరకొచ్చి&nbsp;<BR>తన సోదరుణ్ణి తనకు ఒప్పగించవలసిందిగా ఆదేశించాడు. అప్పు డా సన్న్యాసి&nbsp;<BR>చక్రవర్తికి బోధించసాగాడు. ‘‘ద్వేషం మంచిది కాదు. ప్రేమతో కోపాన్ని&nbsp;<BR>జయించు. ద్వేషం ద్వేషంతో, కోపం కోపంతో శమించదు. ప్రేమతో కోపాన్ని&nbsp;<BR>శమింపజేయి; ప్రేమతో ద్వేషాన్ని శమింపజేయి. నాయనా, కీడుకు కీడుతో బదు-&nbsp;<BR>లిస్తే మొదటి కీడు నశింపదు సరికదా, ఈ ప్రపంచంలోని ఒక్క కీడుకు&nbsp;<BR>మరొక్కదాన్ని జతచేస్తావు.’’ బోధన విని చక్రవర్తి ఇలా అన్నాడు, ‘‘నువ్వొక&nbsp;<BR>మూర్ఖుడవి కాబట్టి నీ కిదంతా సరిపడుతుంది. నీ ప్రాణాన్ని ఇవ్వటానికి, ఆ&nbsp;<BR>మనిషికై నీ ప్రాణాన్ని ధారపోయటానికి సిద్ధంగా ఉన్నావా?’’ ‘‘సిద్ధం’’ అని ఆ&nbsp;<BR>సన్న్యాసి బయటకు వచ్చాడు. చక్రవర్తి ఖడ్గాన్ని దూసి సిద్ధంగా ఉండు అని&nbsp;<BR>అన్నాడు. అతని తలను నరకబోతూ ఆ సన్న్యాసి ముఖంవైపు చూశాడు. ఆ&nbsp;<BR>ప్రశాంతవదనంలో భయచిహ్నం అణువంతైనా కన్పించలేదు. ‘‘దరిద్ర సన్న్యాసి-&nbsp;<BR>వైన నీకు ఇటువంటి శక్తిసాహసా లెక్కడినుండి వచ్చాయో చెప్పు?’’ అని ప్రశ్నిం-&nbsp;<BR>చాడు. సన్యాసి మళ్ళీ అతనికి బోధించటం ప్రారంభించాడు. చాలా బాగుంది;&nbsp;<BR>మరింత బోధించు. చివరకు ఆశోకుడు పరివర్తనం పొందాడు; ఆ సన్యాసికి,&nbsp;<BR>బుద్ధునికి దాసుడయ్యాడు.</FONT></p>
<p><FONT FACE="SHREE900, SHREE, sans-serif" SIZE="3">బుద్ధుడు, అతడి బోధనలు, అతడు స్థాపించిన సంఘం - ఇవి బౌద్ధ&nbsp;<BR>మతంలోని మూడు అంగాలు. మొదట ఇదంతా సరళంగా ఉండింది. బుద్ధుడు&nbsp;<BR>చనిపోతూంటే ‘మమ్మల్ని ఏమిచేయమంటారు?’ అని అడిగా రతని శిష్యులు.&nbsp;<BR>ఏమీ చేయవద్దు. మీమీద ఎటువంటి స్మారకాలను కట్టమంటారు? కావాలని</FONT></p>
<hr class="puTa_virupu">
<table><tr><td><a class=puTa_lanke href=puTa2823.html>p2823</a></td><td>p2824</td><td><a class=puTa_lanke href=puTa2825.html>p2825</a></td></tr></table>
</div></body></html>
