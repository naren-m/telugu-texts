<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2170.html>p2170</a></td><td>p2171</td><td><a class=puTa_lanke href=puTa2172.html>p2172</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 2 2</FONT></p>
<p><FONT FACE="SHREE900, SHREE, sans-serif" SIZE="3">పండితుల అభిప్రాయమెలాఉన్నా, వేదాలలోని కొన్నిభాగాలు ఒకప్పుడు, మరి-&nbsp;<BR>కొన్ని భాగాలు మరొకప్పుడు వ్రాయబడ్డాయని హిందువులు అంగీకరించరు.&nbsp;<BR>వేదాలన్నీ ఒకేకాలంలో రాశారని వారు గట్టిగా నమ్ముతున్నారు. ఇవి ఎన్నడూ&nbsp;<BR>రచించబడినవేకావనీ, బ్రహ్మదేవుని హృదయంలో అనాదిగా వుండినవే అనీకూడ&nbsp;<BR>వారి నమ్మకం. వేదాంతం, ద్వైతం, విశిష్టాద్వైతం, అద్వైత క్షేత్రాలనంతా ఆవర్తి&nbsp;<BR>స్తుందనే భావంతోనే నేను వేదాంత శబ్దాన్ని వాడుతాను. ఈ ఆవరణంలోనికి&nbsp;<BR>రావడాని కిష్టపడితే, బౌద్ధ, జైనమతాలలోని కొన్నికొన్ని భాగాలను సైతం, మనం&nbsp;<BR>స్వీకరించవచ్చు. మన హృదయాలు అందుకు తగినంత విశాలంగానే ఉన్నాయి.&nbsp;<BR>కానీ, మనలోకి రావడానికి ఇష్టపడకుండావున్నది వారే. మనం సిద్ధంగానే ఉన్నాం.&nbsp;<BR>తీవ్రదృష్టితో పరిశోధిస్తే బౌద్ధమతసారమంతా ఉపనిషత్తులనుండి తీసికోబడిందే&nbsp;<BR>అని స్పష్టమవుతుంది. బౌద్ధమతంలోని మహోదార నీతిసూత్రాలన్నీ మన&nbsp;<BR>ఉపనిషత్తులలో, ‘తు, చ’ తప్పకుండ, మాటలు మాటలుగా, అట్లే కనిపిస్తు-&nbsp;<BR>న్నాయి. అదేవిధంగా జైనుల సిద్ధాంతాలు సైతం వారి స్వకీయ భ్రాంతి కల్పనలను&nbsp;<BR>వదలితే మన ఉపనిషత్తులలో గోచరిస్తున్నాయి. తర్వాతి కాలంలో భారతదేశంలో&nbsp;<BR>ప్రబలిన ఆధ్యాత్మిక, మతభావాంకురాలన్నీకూడ ఉపనిషత్తులలో ఉన్నాయి.&nbsp;<BR>ఉపనిషత్తులలో భక్తి భావనాదర్శం లేదని కొందరు వాదిస్తారు. ఈ వాదాలు&nbsp;<BR>కేవలం నిరాధారాలు. ఉపనిషత్తులు చక్కగా చదివితే ఈ వాదాలు ఎంత&nbsp;<BR>మాత్రమూ సత్యంకాదని స్పష్టమవుతుంది. ప్రతి ఉపనిషత్తులోను కావలసినంత&nbsp;<BR>భక్తి ఉంది. మీరు కొంచెం కళ్లుతెరచి దాన్ని చూడవలసి ఉంటుంది, అంతే;&nbsp;<BR>తర్వాతికాలంలో పురాణాలలోను, ఇతర స్మృతులలోను పూర్తిగా వికసించివున్న&nbsp;<BR>అనేక భక్తిభావాలు ఉపనిషత్తులలో బీజప్రాయంగా ఉన్నాయి. వాని ఆకృతిరేఖలు&nbsp;<BR>స్థూలంగా అందేవున్నాయి. కొన్ని పురాణాలు, ఆ స్థూలరేఖలను విశదంగా తీర్చి-&nbsp;<BR>దిద్దాయి. అంతేకానీ, ఉపనిషత్తులలో అంకురంగానైనా కనిపించని ఒక్క భారతీ&nbsp;<BR>యాదర్శమైనా, క్రొత్తగా వికసించినది కన్పించదు. ఉపనిషత్తులు బాగా చదివిన&nbsp;<BR>కొందరు పెద్దలు భక్తికి ఏదో ఇతర ఆధారం చూపాలని వెర్రి ప్రయత్నాలు&nbsp;<BR>చేశారు. కాని వారి ప్రయత్నాలన్నీ వ్యర్థములని రుజువైంది. భక్తిపరంగా, మీకు&nbsp;<BR>కావలసినదంతా ఉపనిషత్తులలో - సంహితలలోకూడా వుంది. భక్తి, పూజ,&nbsp;<BR>మొదలైనవంతా అందులో వున్నాయి. కాని అవి వికసించడంమాత్రం ఆ తరువాతి&nbsp;<BR>కాలంలోనే క్రమక్రమంగా జరుగుతూ వచ్చింది. సంహితాభాగాలలో కొన్నిచోట్ల&nbsp;<BR>భయసంకటాలతో కూడిన మతం జాడలు మనకు కనిపిస్తాయి. ఏ వరుణ&nbsp;<BR>దేవుని ఎదుటనో, మరొక దేవుని ఎదుటనో గజగజలాడుతున్న అర్చకుడు మనకు&nbsp;<BR>కనిపిస్తాడు. పాపభావం వారి నొక్కొక్కసారి అపారంగా సంక్షోభింప</FONT></p>
<hr class="puTa_virupu">
<table><tr><td><a class=puTa_lanke href=puTa2170.html>p2170</a></td><td>p2171</td><td><a class=puTa_lanke href=puTa2172.html>p2172</a></td></tr></table>
</div></body></html>
