<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa355.html>p355</a></td><td>p356</td><td><a class=puTa_lanke href=puTa357.html>p357</a></td></tr></table>

<p><FONT FACE="SHREE900, SHREE, sans-serif" SIZE="3">అతీతులం. మానవుడే దేవుడని బోధించు. దోషం లేదను, దోషాన్ని సృష్టించకు.&nbsp;<BR>‘‘నేను ఈశ్వరుణ్ణి - సర్వేశ్వరుణ్ణి’’ అని లేచి నిలబడి వక్కాణించు. బంధాన్ని&nbsp;<BR>కల్పించుకొనేవారం మనమే, దాన్ని తెంచుకొనగలవారమూ మనమే.</FONT></p>
<p><FONT FACE="SHREE900, SHREE, sans-serif" SIZE="3">ఏ కర్మా నీకు ముక్తిని ఒసగలేదు; జ్ఞానం ఒక్కటే నిన్ను ముక్తుణ్ణి చేస్తుంది.&nbsp;<BR>జ్ఞానం తిరుగులేనిది. మనస్సు జ్ఞానాన్ని స్వీకరించనూ లేదు తిరస్కరించనూ-&nbsp;<BR>లేదు. జ్ఞానం ఉదయించినప్పుడు మనస్సు దాన్ని అంగీకరించి తీరాలి; కాబట్టి&nbsp;<BR>జ్ఞానం మనోవ్యాపారం కాదు, కాని తదావిష్కారం మనస్సుల్లో కలుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">నీకు స్వస్వరూపసిద్ధి కలుగటానికే కర్మోపాసనలు నిర్దేశితాలై వున్నవి. ఆత్మ&nbsp;<BR>శరీరమనుకోవటం పూర్తిగా భ్రాంతి; కాబట్టి యీ శరీరం వుండగానే మనం&nbsp;<BR>ముక్తులం కాగలం. శరీరానికి ఆత్మతో ఎలాటి సామ్యమూ లేదు. సత్యాన్ని&nbsp;<BR>అసత్యం అనుకోవటమే, - శూన్యం అనుకోవటం కాదు - మాయ.</FONT></p>
<p><FONT FACE="SHREE902-Italic, SHREE, sans-serif" SIZE="3">బుధవారం, జూలై 17</FONT></p>
<BR>
<p><FONT FACE="SHREE900, SHREE, sans-serif" SIZE="3">రామానుజుడు విశ్వాన్ని చిత్తు అచిత్తు ఈశ్వరులుగా - జీవుడు, జడం&nbsp;<BR>(ప్రకృతి), భగవానులుగా లేక చైతన్యయుక్తం, చైతన్యరహితం, అతీంద్రియ&nbsp;<BR>చైతన్యమయంగాను విభజిస్తాడు. కాని శంకరుడు చిత్‌స్వరూపమైన ఆత్మా&nbsp;<BR>బ్రహ్మం ఒక్కటే అని పేర్కొంటాడు. ‘‘సత్యం జ్ఞాన మనంతం బ్రహ్మ -&nbsp;<BR>బ్రహ్మమే సత్యం, జ్ఞానం, అనంతతత్త్వం’’; ఇవి గుణాలు కావు. బ్రహ్మాన్ని&nbsp;<BR>గురించి ఏం భావించినా బ్రహ్మానికి గుణారోపణమే అవుతోంది. బ్రహ్మాన్ని&nbsp;<BR>గురించి మనం చెప్పగలది ‘ఓం తత్‌ సత్‌’ అనటమే.</FONT></p>
<p><FONT FACE="SHREE900, SHREE, sans-serif" SIZE="3">శంకరుడు అంతేగాక ‘‘ఇతరు లన్నిటికంటె వేరుగా అస్తిత్వాన్ని గుర్తించ-&nbsp;<BR>గలవా?’’ అని ప్రశ్నిస్తాడు. రెండు వస్తువులు భేదిల్లటం ఎందులో? ఇంద్రియాల&nbsp;<BR>చేత గ్రహించబడటంలో కాదు; అలా ఐతే సర్వం దాన్లో ఏకమే అవుతుంది.&nbsp;<BR>వాటిని ఒకదాని తరువాత ఒకదాన్నిగా చూడాలి. ఒక వస్తువు ఎలాటిదో మనం&nbsp;<BR>తెలుసుకొనేటప్పుడు అది ఎలాటిది కాదో అనికూడ కొంతదాకా తెలుసు&nbsp;<BR>కొంటున్నాం. భేదలక్షణాలు మన జ్ఞాపకంలో వున్నవి, అక్కడ కూడబెట్టబడి&nbsp;<BR>వున్నవాటితో పోల్చటంవల్ల భేదాలను గ్రహిస్తున్నాం. భేదం వస్తుస్వభావంలో&nbsp;<BR>లేదు. అది బుద్ధిలోవుంది. సజాతీయవస్తువు వెలుపలవుంది, భేదలక్షణాలు&nbsp;<BR>లోపలవున్నవి. కాబట్టి ‘పెక్కులు’ అనే భావం మనోకల్పితం.</FONT></p>
<p><FONT FACE="SHREE900, SHREE, sans-serif" SIZE="3">భేదలక్షణాలు వేరుగావుంటూ ఒక వస్తువులో కలుపబడినప్పుడు గుణా-&nbsp;<BR>లవుతున్నాయి. భేదం అంటె ఏమిటో ఖచ్చితంగా చెప్పలేం. వస్తువులను గురించి&nbsp;<BR>మనకు గోచరించేది అంతా, అనుభూతమయ్యేది అంతా కేవలం అస్తిత్వం.</FONT></p>
<p><FONT FACE="Times-Roman, Times, serif" SIZE="1">S23</FONT></p>
<hr class="puTa_virupu">
<table><tr><td><a class=puTa_lanke href=puTa355.html>p355</a></td><td>p356</td><td><a class=puTa_lanke href=puTa357.html>p357</a></td></tr></table>
</div></body></html>
