<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa843.html>p843</a></td><td>p844</td><td><a class=puTa_lanke href=puTa845.html>p845</a></td></tr></table>
<p><FONT FACE="SHREE900, SHREE, sans-serif" SIZE="3">20 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">స్వాధీనం కాగానే, ఆత్మస్వేచ్ఛ లభిస్తుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">మన శరీరం గూర్చి మనకేమీ తెలియదు; మనం తెలుసుకోలేము. అయితే&nbsp;<BR>శవాన్ని ముక్కలు చేసి చూస్తుంటాం. కొంతమంది ప్రబుద్ధులైతే సజీవప్రాణినే&nbsp;<BR>ముక్కలుగా తెగనరికి, ఆ శరీరంలో ఏముందో చూసే ప్రయత్నం చేస్తుంటారు. ఏది&nbsp;<BR>ఏమైనా, ఈ శవపరీక్షలకూ మన శరీరానికీ ఎలాంటి సంబంధం లేదు. శరీరం గూర్చి&nbsp;<BR>మనకు తెలిసింది చాలా తక్కువ. ఎందుకంటారా? మన శరీరం లోపలి&nbsp;<BR>సూక్ష్మకదలికలను గ్రహించేంతగా మన చిత్తం ఏకాగ్రం కాకపోవటమే. చాలా&nbsp;<BR>సూక్ష్మంగా మారిన చిత్తంతో శరీరతత్త్వాన్ని శోధించినప్పుడే, మనకు శరీరం&nbsp;<BR>లోపలి విషయాలు బోధపడతాయి. సూక్ష్మవిషయాల గూర్చి తెలుసుకునే&nbsp;<BR>ముందు మనం స్థూలవిషయ జ్ఞానాన్ని సంపాదించాలి. శరీరయంత్రాని కంతా&nbsp;<BR>చలనాన్నిచ్చే ప్రాణశక్తిని మనం స్వాధీనం చేసుకోవాలి. ప్రాణం శ్వాసరూపంలో&nbsp;<BR>మనకు వ్యక్తమవుతోంది. ఈ శ్వాసతో శరీరాంతర్భాగంలోకి మనం వెళ్లి,&nbsp;<BR>శరీరమంతా వ్యాపించియున్న నాడీవాహినులనే సూక్ష్మశక్తుల స్థితిగతులను&nbsp;<BR>గ్రహించగలుగుతాం. ఈ సూక్ష్మశక్తుల్ని కనిపెట్టి, వాటి అనుభూతిని&nbsp;<BR>పొందటంతో, శరీరం కూడా మన వశం కావటం మొదలవుతుంది. రక రకాలైన ఈ&nbsp;<BR>నాడీవాహినుల వల్లే మనసులో చలనం ఏర్పడుతూ ఉంటుంది. ఇలా ప్రాణశక్తిని&nbsp;<BR>వశం చేసుకుంటే చాలు, మనశ్శరీరాలు మన స్వాధీనమౌతాయి. వాటిని మనం&nbsp;<BR>సేవకులుగా వాడుకునే స్థితి మనకు లభిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">జ్ఞానమే సామర్థ్యం. ఈ సామర్థ్యాన్ని పొందాలంటే, ముందుగా యోగ&nbsp;<BR>సాధనలతో ప్రాణాయామంతో సాధన మొదలు పెట్టాలి. ‘ప్రాణాయామం’ చాలా&nbsp;<BR>విస్తారమైన విషయం. దాన్ని సమగ్రంగా వివరించాలంటే, ఎన్నో పాఠాలు&nbsp;<BR>తీసుకోవాలి. కాబట్టి ఒక్కోభాగాన్ని తీసుకుని పరిశీలన చేద్దాం.</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రాణాయామంలో ఏ సాధన ఎందుకు ఏర్పడిందీ - అన్న విషయం, ఈ&nbsp;<BR>సాధనలతో శరీరంలో ఏ శక్తులు ఉద్దీప్తమౌతాయి - అన్న విషయం క్రమంగా మనకు&nbsp;<BR>ముందు ముందు తెలుస్తుంది. ప్రాణాయామంతో మనశ్శరీర శక్తుల నన్నింటినీ&nbsp;<BR>మనం పొందవచ్చు. కానీ, దీనికి నిరంతర సాధన ఎంతో అవసరం. అభ్యాసం&nbsp;<BR>చేస్తూపోతుంటే, మీకే ఈ విషయాలు ఋజువౌతాయి. నేనెంత సహేతుకంగా&nbsp;<BR>నిరూపించి చెప్పినా కూడా, మీ అంతట మీరు ధ్రువపరచుకొంటే తప్ప, ఈ&nbsp;<BR>విషయాలు మీకు రూఢి కావు.</FONT></p>
<p><FONT FACE="SHREE900, SHREE, sans-serif" SIZE="3">శరీరమంతటా నాడీవాహినులు ప్రవహిస్తున్న విషయం మీరు గుర్తించటం&nbsp;<BR>మొదలుపెట్టగానే, మీ సంశయాలన్నీ మటుమాయమైపోతాయి. అయితే&nbsp;<BR>దీనికోసం ప్రతిరోజూ మీరు తీవ్రంగా సాధన చేయాల్సి ఉంటుంది. కనీసం రోజుకు</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa843.html>p843</a></td><td>p844</td><td><a class=puTa_lanke href=puTa845.html>p845</a></td></tr></table>
</div></body></html>
