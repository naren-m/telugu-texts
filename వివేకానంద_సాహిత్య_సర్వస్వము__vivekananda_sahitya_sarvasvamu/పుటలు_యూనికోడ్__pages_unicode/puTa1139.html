<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1138.html>p1138</a></td><td>p1139</td><td><a class=puTa_lanke href=puTa1140.html>p1140</a></td></tr></table>
<p><FONT FACE="SHREE900, SHREE, sans-serif" SIZE="3">315</FONT></p>
<BR>
<p><FONT FACE="SHREE900, SHREE, sans-serif" SIZE="3">దేశచరిత్రలో కనిపించే పాపప్రతీకార ఘట్టాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">గంభీరస్వరూపం నుండి బయటపడుతున్న భావాలు వారిని తీవ్రంగా కలత&nbsp;<BR>పెట్టాయి. వారి చిత్తం క్షుబ్ధమైపోయింది.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆ ప్రాంతంలో స్వామి కొన్నాళ్లున్నాడు. (దాదాపు వారం రోజులు; వారం&nbsp;<BR>తుదిలో కాస్త ఎక్కువ సమయం)... స్వామి తన ఉపన్యాసంలో ఉదాహరణలుగా&nbsp;<BR>చక్కని కథలను - వృత్తాంతాలను చెప్పాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">అతను చెప్పిన చక్కని కథల్లో ఒకటి యిది:</FONT></p>
<p><FONT FACE="SHREE900, SHREE, sans-serif" SIZE="3">ఒక యిల్లాలు తన భర్త లోపాలను ఎంచటం, ఇతరులు బాగుపడుతూ ఉంటే,&nbsp;<BR>అతను బాగుపడకుండా ఉన్నాడని ఎద్దేవా చేయటం ఈ కథలోని ఇతివృత్తం.</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘ఇన్నాళ్లూ నువ్వు సేవించినందుకు, నీ దేవుడు నీకు చేసిన మేలు యిది&nbsp;<BR>సుమా!’’ అని ఆమె భర్తను ఎత్తిపొడిచింది.</FONT></p>
<BR>
<p><FONT FACE="SHREE900, SHREE, sans-serif" SIZE="3">అది విని అతను, ‘‘దేవుని విషయంలో నే నేమైనా వ్యాపారం చేస్తున్నానా?       ఆ&nbsp;<BR>పర్వతాన్ని చూడు; అది నాకేమి ఉపయోగపడిందీ? దానికి నేనేం చేశాను? అయినా&nbsp;<BR>దాన్ని చూస్తే నా కెంతో ఆనందం. అలాగే నేను భగవంతుణ్ణి ప్రేమి&nbsp;<BR>స్తున్నాను. నా తత్త్వమే యింత. చక్కని వస్తువులంటే నా కెంతో యిష్టం’’ అని ఆమెకు&nbsp;<BR>వివరించాడు.</FONT></p>
<p><FONT FACE="SHREE900, SHREE, sans-serif" SIZE="3">స్వామి చెప్పిన మరోకథ. ఒక రాజు ఒక ఋషికి దానం యివ్వటానికి&nbsp;<BR>పూనుకోవటం దీనిలోని కథావస్తువు.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆ ఋషి తనకేమి వద్దని చెప్పాడు. అయినా రాజు అతణ్ణి ఎంతో బలవంతం&nbsp;<BR>చేశాడు. తననుండి తప్పక ఏదైనా పుచ్చుకోవలసిందేనని వేడుకున్నాడు. చివరికి&nbsp;<BR>గత్యంతరం లేక ఋషి రాజుతోపాటు, అతని రాజభవనానికి వెళ్లాడు. రాజు ఋషిని&nbsp;<BR>కూర్చుండబెట్టి, తాను దైవాన్ని ప్రార్థించసాగాడు.</FONT></p>
<p><FONT FACE="SHREE900, SHREE, sans-serif" SIZE="3">ఆ ప్రార్థనలో అతను, ‘‘దేవా! నాకు ఐశ్వర్యాన్ని యివ్వు, అధికారాన్ని యివ్వు.&nbsp;<BR>దీర్ఘాయువును యివ్వు’’ అని కోరుకున్నాడు. ఋషి అదంతా విన్నాడు. ఆశ్చర్యపడి,&nbsp;<BR>వెంటనే తన చాపను చంకన పెట్టుకుని వెళ్లిపోసాగాడు. అది చూసి రాజు, ‘‘స్వామీ,&nbsp;<BR>స్వామీ! వెళ్లిపోతున్నా రేమిటీ? మీరేమీ నావద్దనుండి తీసుకోలేదు కదా!’’ అని&nbsp;<BR>ఋషిని ఆపాడు.</FONT></p>
<p><FONT FACE="SHREE900, SHREE, sans-serif" SIZE="3">ఆ ఋషి, ‘‘భిక్షగాణ్ణి నే నేదీ అడగను’’ అని చెప్పి వెళ్లిపోయాడు.</FONT></p>
<p><FONT FACE="SHREE900, SHREE, sans-serif" SIZE="3">క్రైస్తవం ప్రజల్ని ఉద్ధరిస్తుందని ఒకరెవరో స్వామితో అన్నారు. అది విని స్వామి</FONT></p>
<BR>
<p><FONT FACE="SHREE900, SHREE, sans-serif" SIZE="3">తన కన్నులను విప్పి, తీక్షణంగా చూస్తూ, ‘‘క్రైస్తవం మానవులను అంతగా&nbsp;<BR>ఉద్ధరించేదే అయితే, మరి ఎథియోపియన్లను, అబిసీనియన్లను ఎందుకు ఉద్ధరించ&nbsp;<BR>లేదూ?’’ అని అడిగాడు.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1138.html>p1138</a></td><td>p1139</td><td><a class=puTa_lanke href=puTa1140.html>p1140</a></td></tr></table>
</div></body></html>
