<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2888.html>p2888</a></td><td>p2889</td><td><a class=puTa_lanke href=puTa2890.html>p2890</a></td></tr></table>

<p><FONT FACE="SHREE900, SHREE, sans-serif" SIZE="3">పూని బ్రహ్మజ్ఞాని కావటమే. సన్యాస జీవితంలో ప్రవేశించటమే పరమావధి.&nbsp;<BR>త్యాగభావాన్ని అవలంబించి సాంసారిక జీవనాన్నుండి తెగతెంపులు చేసుకున్నవారే&nbsp;<BR>ధన్యాత్ములు.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఈ దేశంలో పరివ్రాజక సాధువులు ప్రబలం కావటంవల్లనే&nbsp;<BR>భౌతికమైన అభివృద్ధి కుంటుపడిందనే అభిప్రాయం ఈ రోజుల్లో చాలామందికి&nbsp;<BR>ఉన్నదండి. ఈ సాధువులు సోమరిపోతులై తిరుగుతూ, గృహస్థుల మీదనే&nbsp;<BR>ఆధారపడి బతుకుతూ సాంఘికాభివృద్ధికి, జాతీయాభ్యుదయానికి ఏమాత్రం&nbsp;<BR>సహాయపడటం లేదని వారంటున్నారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అయితే భౌతికాభివృద్ధి అనే మాటకు అర్థమేమిటో, ముందు&nbsp;<BR>నాకు వివరిస్తావా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: చిత్తం! పాశ్చాత్యులు అనుసరించే విధానాలను అనుసరించి,&nbsp;<BR>విద్య ద్వారా జీవిత అవసరాలను సాధించటం, భౌతిక విజ్ఞానంద్వారా,&nbsp;<BR>వాణిజ్యం, పరిశ్రమ, రాకపోకల సౌకర్యాలు మొదలైన వాటిని వృద్ధి చేసు&nbsp;<BR>కోవటం.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అయితే, మనిషిలో నిజమైన రజోగుణం మేల్కోకుండ,&nbsp;<BR>యివన్నీ సాధించటం సాధ్యమేనా? హిందూదేశమంతా తిరిగాను. ఎక్కడా నాకు&nbsp;<BR>ఈ రజోగుణం ప్రకటన మౌతున్నట్లు కన్పించలేదు. ఎక్కడ చూచినా తమస్సే,&nbsp;<BR>తమోగుణమే! జనసామాన్యం తమస్సులో మునిగివున్నారు. ఒక్క సాధువుల-&nbsp;<BR>లోనే రజస్సు, సత్వం నాకు కన్పిస్తోంది. ఈ సాధువులే దేశానికి వెన్నెముక.&nbsp;<BR>యథార్థమైన సన్యాసి గృహస్థులకు గురువు. ప్రాచీనకాలంలో ఈ జ్యోతి వల్లనే,&nbsp;<BR>వీరి బోధవల్లనే గృహస్థులు జీవిత సమరాల్లో అనేకసార్లు జయం పొందారు.&nbsp;<BR>సాధువులు బోధించే అమూల్యమైన బోధలకు ప్రతిఫలంగా, గృహస్థులు వాళ్లకు&nbsp;<BR>అన్నవస్త్రాలను యిస్తున్నారు. హిందూదేశంలో యిటువంటి యిచ్చి పుచ్చు&nbsp;<BR>కోవటాలు లేకపోయివుంటే యిక్కడి ప్రజలు అమెరికాలోని రెడ్‌ఇండియన్స్‌-&nbsp;<BR>లాగా యీపాటికి అంతరించిపోయి వుండేవారే! గృహస్థులు యింకా సాధువులకు&nbsp;<BR>కొన్ని కవళాల అన్నం పెట్టుతున్నారు కాబట్టే, వాళ్లింకా అభ్యుదయ మార్గాన&nbsp;<BR>తమకాలు నిలదొక్కుకొన గల్గుతున్నారు. సన్యాసులు సోమరులు కారు. కర్మ విష-&nbsp;<BR>యకంగా ఆలోచిస్తే వారు నిజంగా ఊటబావులు. ఉత్తమాశయాలు సాధువుల&nbsp;<BR>జీవితాలలో ఆచరణరూపంగా వుండటం చూచి గృహస్థులు వాళ్ల దగ్గరనుండి&nbsp;<BR>అటువంటి ఆదర్శాలను చూరగొంటున్నారు. అందువల్లనే వారిప్పటికి కర్మక్షే-&nbsp;<BR>త్రంలో ఉండి జీవిత సంగ్రామాన్ని సాగింపగలుగుతున్నారు. పవిత్రమైన ఈ</FONT></p>
<hr class="puTa_virupu">
<table><tr><td><a class=puTa_lanke href=puTa2888.html>p2888</a></td><td>p2889</td><td><a class=puTa_lanke href=puTa2890.html>p2890</a></td></tr></table>
</div></body></html>
