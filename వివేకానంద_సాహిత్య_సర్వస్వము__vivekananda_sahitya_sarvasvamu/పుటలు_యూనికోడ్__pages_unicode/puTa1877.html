<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1876.html>p1876</a></td><td>p1877</td><td><a class=puTa_lanke href=puTa1878.html>p1878</a></td></tr></table>
<p><FONT FACE="SHREE900, SHREE, sans-serif" SIZE="3">272 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">ముఖ్యరేవుగా వుండేది. క్రమంగా సరస్వతీనది ముఖద్వారం వండ్రుమట్టి పట్టి&nbsp;<BR>పూడుకుపోయింది. 1539 వ సంవత్సరంలో యీ ముఖద్వారం బాగా&nbsp;<BR>పూడుకుపోవటంచేత పోర్చుగీసు వర్తకులు తమ ఓడలను నడపటానికి గంగాన-&nbsp;<BR>దిలో కొంతదూరం దిగువకు పోవలసి వచ్చింది. ఆ ప్రదేశమే ప్రస్తుతం&nbsp;<BR>ప్రసిద్ధమైన హుగ్లీ నగరంగా రూపొందింది. 16 వ శతాబ్దంనుండి గంగానదీ&nbsp;<BR>ముఖద్వారం పూడుకుపోవటంతో చాలమంది దేశీయ, విదేశీయ వర్తకులు&nbsp;<BR>ఆందోళనపడ్డారు. కాని దానికేం? ఈ గంగానదీ జలమార్గం క్రమంగా అప్పటి-&nbsp;<BR>నుండి యిప్పటివరకు పూడుకుపోతూనే వుంది. యంత్రవిజ్ఞాన ప్రతిభ&nbsp;<BR>యిక్కడ ఏమీ పనిచెయ్యలేకపోయింది. 1666 వ సంవత్సరంలో గంగానదిలో&nbsp;<BR>సూతివద్ద పూర్తిగా పూడుకుపోయిందని ఒక ఫ్రెంచ్‌ మతప్రచారకుడు వ్రాశాడు.&nbsp;<BR>హాల్వెల్‌ (బ్లాక్‌హోల్‌ ప్రసిద్ధుడు) ముర్షీదాబాద్‌ శాంతిపురాలవద్ద గంగానది లోతు&nbsp;<BR>తక్కువగా వుండటంతో నాటుపడవలపై పోవాల్సివచ్చింది. 1797 వ సంవత్స-&nbsp;<BR>రంలో కెప్టెన్‌ కోల్‌బ్రూక్‌ హుగ్లీలోను, జలంగీలోను వేసవిలో నాటు పడవలు-&nbsp;<BR>కూడా నడపటం సాధ్యంకాదని వ్రాశాడు. 1822 నుండి 1854 వరకు ఏ రక-&nbsp;<BR>మైన పడవల రాకపోకలు హుగ్లీలో వీలుకాకపోయింది. 24 సంవత్సరాల కాలం&nbsp;<BR>హుగ్లీలో రెండు మూడు అడుగుల లోతు నీరు మాత్రమే వుండేది. 17 వ&nbsp;<BR>శతాబ్దంలో హుగ్లీకి ఒక మైలు దిగువ చించురాలో డచ్చివారు ఒక వర్తక కేంద్రాన్ని&nbsp;<BR>నెలకొల్పారు. తరువాత వచ్చిన ఫ్రెంచ్‌వారు నదికి మరింత దిగువ చంద్రనగర్‌&nbsp;<BR>స్థావరాన్ని నెలకొల్పుకున్నారు. 1723 వ సంవత్సరంలో జర్మనీ దేశ ఓస్టెండ్‌&nbsp;<BR>కంపెనీవారు బంకిపూర్‌లో చంద్రనగర్‌కు ఐదు మైళ్ల దిగువ నదికి అవతలివైపు&nbsp;<BR>ఒక కర్మాగారాన్ని స్థాపించారు. 1616 వ సంవత్సరంలో డెన్మార్క్‌ దేశస్థులు&nbsp;<BR>చంద్రనగర్‌కు ఎనిమిది మైళ్ల దిగువన సేరంపూర్‌లో ఒక కర్మాగారాన్ని&nbsp;<BR>స్థాపించారు. తరువాత నదికి యింకా దిగువన ఆంగ్లేయులు కలకత్తా నగరాన్ని&nbsp;<BR>నిర్మించారు. కలకత్తాకు తప్ప యీ పై చెప్పిన ఏ ఒక్క ప్రాంతానికి యిప్పుడు&nbsp;<BR>ఓడలు పోవు. కలకత్తా విషయంలో భవిష్యత్తు సందేహమే.</FONT></p>
<p><FONT FACE="SHREE900, SHREE, sans-serif" SIZE="3">శాంతిపురం దాకా వేసవిలోకూడా గంగానదిలో యింత నీరు వుండటానికి&nbsp;<BR>కారణం చాల విచిత్రం. పైన ప్రవహించే ప్రవాహం కట్టుపడ్డాక యింతకు పూర్వం&nbsp;<BR>భూమిలోకి యింకిన నీరు వూరివచ్చి నదిలోకి చేరుతుంది. నదీతలం&nbsp;<BR>యిప్పుడూ రెండు వైపుల్లో వున్న భూతలంకంటె ఎంతో లోతు. నదీతలం&nbsp;<BR>కొత్త మన్ను చేరటంతో క్రమంగా పెరిగినప్పుడు యిబ్బంది మొదలవుతుంది.&nbsp;<BR>అంతేకాక యింకో ప్రమాదంకూడా కలుగవచ్చని ప్రవాదముంది. కలకత్తాకు&nbsp;<BR>సమీపంలోకూడా భూకంపాలవల్లో, యితర కారణాలవల్లో నది యిటునుండి</FONT></p>
<hr class="puTa_virupu">
<table><tr><td><a class=puTa_lanke href=puTa1876.html>p1876</a></td><td>p1877</td><td><a class=puTa_lanke href=puTa1878.html>p1878</a></td></tr></table>
</div></body></html>
