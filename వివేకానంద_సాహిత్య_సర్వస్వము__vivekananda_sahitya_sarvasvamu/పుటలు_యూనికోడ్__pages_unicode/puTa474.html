<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa473.html>p473</a></td><td>p474</td><td><a class=puTa_lanke href=puTa475.html>p475</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - అహంకారలయమే నివృత్తి ధర్మసారం</FONT></p>
<p><FONT FACE="TimesNewRoman, Times, serif" SIZE="2">5 9</FONT></p>
<p><FONT FACE="SHREE900, SHREE, sans-serif" SIZE="3">జనకునివద్ద బోధోపదేశాలు పొందడానికి తన బాలశుకుణ్ణి వ్యాసుడు పంపాడు.&nbsp;<BR>శుకుడు తన వద్దకు తత్త్వోపదేశార్థం వస్తున్నాడనే సంగతి జనకుడికి తెలుసు.&nbsp;<BR>కాబట్టి ముందుగానే కొన్ని ఏర్పాట్లు చేసివుంచాడు. శుకుడు రాజభవన ద్వారా-&nbsp;<BR>లను సమీపించినా ద్వారపాలకులు అతణ్ణి కొంచెంకూడా లక్ష్యపెట్టలేదు. అతడి&nbsp;<BR>కొక పీఠం మాత్రం ఇచ్చారు. దానిమీద అతడు మూడు పగళ్లు మూడు రాత్రులు&nbsp;<BR>కూర్చునేవున్నాడు. అతడితో ఎవ్వరూ మాట్లాడలేదు. నువ్వెవరు? ఎక్కడినుండి&nbsp;<BR>వచ్చావు అనికూడా అడగలేదు. అతడొక మహాముని పుత్రుడు. అతడి తండ్రిని&nbsp;<BR>లోకమంతా గౌరవిస్తుంది. అతడూ స్వయంగా అత్యంత పూజార్హుడు. కాని&nbsp;<BR>పామరులు, అల్పులు ఐన నగర రక్షకులు అతణ్ణి లక్ష్యపెట్టలేదు. తరువాత అక-&nbsp;<BR>స్మాత్తుగా రాజుగారి మంత్రులు ఉన్నతోద్యోగులు అక్కడకు వచ్చారు. నిరతిశయ-&nbsp;<BR>పూజలతో స్వాగతోపచారం గావించారు. ప్రకాశమానమైన మణిమండపాలలోనికి&nbsp;<BR>అతణ్ణి పిలుకుపోయారు. పన్నీటితో స్నానం చేయించారు. దివ్యాంబరాలు కట్ట-&nbsp;<BR>బెట్టారు. ఎనిమిది రోజులు వుంచుకుని సర్వవిధ&nbsp;<BR>భోగాలను అనుభవింప చేశారు. ప్రసన్న గంభీరమైన శుకుడి ముఖం ఆదర&nbsp;<BR>నిరాదరాలచే ఎలాంటి మార్పు చెందలేదు. వాకిట్లో కాచుకొన్నప్పుడూ యీ&nbsp;<BR>భోగాలు అనుభవించేటప్పుడూ అతడొకే విధంగా వున్నాడు. తరువాత అతణ్ణి&nbsp;<BR>రాజసభకు తీసుకునివెళ్లారు. రాజు సింహాసనాసీనుడై వున్నాడు. సంగీత నృత్యాది&nbsp;<BR>వినోదాలు సాగుతున్నాయి. అప్పుడు రాజు అంచువరకు పాలునిండిన గిన్నెను&nbsp;<BR>శుకుని చేతికిచ్చి పాలొక్కచుక్క కూడా తొణక్కుండా సభామందిరాన్ని ఏడు-&nbsp;<BR>మార్లు ప్రదక్షిణ గావించమన్నాడు. పాటల మధ్య, సుందరవదనాల ఆకర్షణమధ్య&nbsp;<BR>శుకుడు గిన్నె చేతబట్టి బయలుదేరాడు. రాజు కోరినట్లు అతడు ఏడు ప్రదక్షి&nbsp;<BR>ణాలు చేశాడు. ఒక్కచుక్క పాలుకూడా నేలపై చిందలేదు. లోకంలో ఏదీ అతడి&nbsp;<BR>అనుమతిలేనిదే అతడి మనస్సు నాకర్షించలేదు. ఆ బాలుడు గిన్నెను రాజు వద్దకు&nbsp;<BR>తెచ్చినప్పుడు రాజు యిలా అన్నాడు: ‘‘మీ తండ్రి నీ కేమి బోధించాడో,&nbsp;<BR>స్వయంగా నువ్వేమి నేర్చుకొన్నావో, నేను మళ్లా చెప్పగలిగిందికూడా అదే. పర-&nbsp;<BR>మార్థం నీకు తెలిసింది. నువ్వు ఇంటికి పోవచ్చు.’’</FONT></p>
<p><FONT FACE="SHREE900, SHREE, sans-serif" SIZE="3">ఇలా మనోనిగ్రహాన్ని సాధించిన వ్యక్తిపై బాహ్యమైన దేదీ ప్రభావం చూప-&nbsp;<BR>లేదు. అతడికి యికమీద బంధం వుండదు. అతడు స్వాతంత్య్ర మనస్కుడు.&nbsp;<BR>అలాంటివాడే సంసారంలో చక్కగా జీవించడానికి సమర్థుడు. లోకాన్ని గురించి&nbsp;<BR>రెండు విధాలైన అభిప్రాయాలు గల వ్యక్తులు సాధారణంగా కనిపిస్తారు. కొంత-&nbsp;<BR>మంది నిరాశావాదులై ‘ప్రపంచం ఎంత ఘోరం! ఎంత దుష్టం!’ అంటుంటారు.&nbsp;<BR>మరికొంతమంది ఆశావాదులై ‘ప్రపంచం ఎంత చక్కనిది! ఆశ్చర్యకరమైనది!’</FONT></p>
<p><FONT FACE="TimesNewRoman, Times, serif" SIZE="2">2 v s 5</FONT></p>
<hr class="puTa_virupu">
<table><tr><td><a class=puTa_lanke href=puTa473.html>p473</a></td><td>p474</td><td><a class=puTa_lanke href=puTa475.html>p475</a></td></tr></table>
</div></body></html>
