<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2594.html>p2594</a></td><td>p2595</td><td><a class=puTa_lanke href=puTa2596.html>p2596</a></td></tr></table>
<p><FONT FACE="SHREE900, SHREE, sans-serif" SIZE="3">భారతీయ మహిళలు</FONT></p>
<p><FONT FACE="Bookman-Light, Bookman, serif" SIZE="2">159</FONT></p>
<p><FONT FACE="SHREE902, SHREE, sans-serif" SIZE="3">ప్రసంగం</FONT></p>
<BR>
<p><FONT FACE="SHREE900, SHREE, sans-serif" SIZE="3">మీరు నా పట్ల ఎంతో ఓరిమి వహించి వుండాలని కోరుతూ ప్రారంభి-&nbsp;<BR>స్తున్నాను. ఎందుకంటె నేను వివాహాన్నే మానుకొన్న సన్న్యాసిని. అందుచేత తల్లి,&nbsp;<BR>ఇల్లాలు, కూతురు, సోదరి - మొదలైన పాత్రలలో మహిళలను గురించిన నా&nbsp;<BR>అవగాహన యితర పురుషులకంటె అసమగ్రంగా వుండక తప్పదు. అంతేగాక&nbsp;<BR>భారతదేశం ఒక చిన్నదేశం కాదు. అది విశాలమైన ఖండం. అందులో అనేక&nbsp;<BR>జాతుల ప్రజలు నివసిస్తున్నారు. అందులో ఒక జాతివారికీ వేరొక జాతివారికీ&nbsp;<BR>సన్నిహితత్వం సాదృశ్య లక్షణాలు ఏపాటి వుంటాయంటే, ఐరోపా ఖండంలోని&nbsp;<BR>వేర్వేరు దేశాలవారికి ఒకరొకరితో వుండే సన్నిహితత్వంకన్నా, సాదృశ్య లక్షణాల&nbsp;<BR>కన్నా తక్కువగానే వుంటాయి. అక్కడి వస్తుస్థితి యించుమించుగా మీ మనస్సు-&nbsp;<BR>లలోకి రావాలంటే ఒక్క విషయాన్ని మీకు చెబితే చాలు. భారతదేశం&nbsp;<BR>యావత్తులో ఎనిమిది వేర్వేరు భాషలున్నాయి. ఎనిమిదీ ముఖ్యభాషలేగాని, ఏదో&nbsp;<BR>ఒక భాషకు ప్రాంతీయాలుగా ఏర్పడ్డ భేదాలుకావు. ప్రతిభాషకు ప్రత్యేక&nbsp;<BR>వాఙ్మయం వుంది. ఒక్క హిందీ భాషను మాట్లాడేవారే పదికోట్లమంది&nbsp;<BR>వున్నారు. వంగభాష మాట్లాడేవారు ఆరుకోట్లు. ఇలాగే తక్కిన భాషలూను.&nbsp;<BR>ఉత్తర భారదేశంలోని నాలుగు భాషలకూ దక్షిణ భారతదేశ భాషలకూ ఎంత&nbsp;<BR>భేదమనుకొన్నారు! అంతటి భేదం ఐరోపాఖండం అంతట్లోను ఏ రెండు భాషల&nbsp;<BR>మధ్యా వుండదు. మీ భాషలకూ జపాన్‌ భాషకూ వున్నంత వ్యత్యాసం వుంది.&nbsp;<BR>వెయ్యేల ఉత్తర భాషలు దక్షిణ భాషలు పూర్తిగా విభిన్నాలు. కాబట్టి నేను దక్షిణ&nbsp;<BR>భారతదేశానికి పోతే, అక్కడ సంస్కృతం మాట్లాడగలవారు కొందరు అందు-&nbsp;<BR>బాటులో వుంటే సరేగాని లేకపోతే నేను ఆంగ్లంలో మాట్లాడవలసిందే. ఈ&nbsp;<BR>సంగతి వింటే మీకు ఆశ్చర్యంగా వుంది కదా? పైపెచ్చు వివిధ జాతులవారికి&nbsp;<BR>ఆచార వ్యవహారాలు, ఆహార, వేషధారణ, ఆలోచనా రీతులు వేర్వేరుగా&nbsp;<BR>వుంటాయి.</FONT></p>
<p><FONT FACE="SHREE900, SHREE, sans-serif" SIZE="3">ఇక వర్ణవ్యవస్థ వుండనే వుంది. ఒక్కో కులంవారు దాదాపు ఒక ప్రత్యేక&nbsp;<BR>జాతివారుగా తయారైనారు. ఎవరైనా భారతదేశంలో కొన్నాళ్లపాటు నిలుకడగా&nbsp;<BR>వుంటే, ఒక వ్యక్తి ఏ కులానికి చెందివుంటాడో అతడి ముఖలక్షణాలనుబట్టి చెప్ప-&nbsp;<BR>గలుగుతాడు. కులాల మధ్య ఆచారాలు, సంప్రదాయాలు వేర్వేరుగా వుంటాయి.&nbsp;<BR>వారు ఒకరితో ఒకరు కలువరు. అంటే వివిధ కులస్థులు సమాజపరంగా కలుసు&nbsp;<BR>కుంటున్నా, వారు కలిసి ఒకే బంతిలో భోజనం చెయ్యరు, వారి మధ్య వివాహ</FONT></p>
<hr class="puTa_virupu">
<table><tr><td><a class=puTa_lanke href=puTa2594.html>p2594</a></td><td>p2595</td><td><a class=puTa_lanke href=puTa2596.html>p2596</a></td></tr></table>
</div></body></html>
