<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2911.html>p2911</a></td><td>p2912</td><td><a class=puTa_lanke href=puTa2913.html>p2913</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">83</FONT></p>
<p><FONT FACE="SHREE900, SHREE, sans-serif" SIZE="3">అరటితోటకు పోయినాడు. హనుమంతుణ్ణి దర్శించుకోవాలనే ఉద్దేశ్యంతో రాత్రి&nbsp;<BR>చాలా పొద్దుపోయిందాకా ఆ తోటలో వెదుకుతూ తిరుగుతున్నాడట!</FONT></p>
<p><FONT FACE="SHREE900, SHREE, sans-serif" SIZE="3">విద్యార్థి దశలో, పగలంతా స్నేహితులతో ఆడుతూ గంతులు&nbsp;<BR>వేయటంతో గడిపి, తలుపులు మూసుకొని, రాత్రిపూట చదివేవాడు.&nbsp;<BR>పాఠాలు ఎప్పుడు చదివేవాడో ఎవ్వరికీ తెలిసేది కాదు. శిష్యుడు అడిగాడు:&nbsp;<BR>‘‘మహాశయా! మీ విద్యార్థి దశలో దివ్యదర్శనాలేమైనా మీకు కల్గాయా?’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: స్కూల్లో చదివే రోజుల్లో ఒకనాడు తలుపులు మూసుకొని&nbsp;<BR>ధ్యానం చేస్తుండగా, మనస్సు గాఢంగా ఏకాగ్రమై పోయింది. అలా ఎంతసేపు&nbsp;<BR>ధ్యానం చేశానో చెప్పలేను. ధ్యానం ముగిసినా ఆసనం మీద అలాగే&nbsp;<BR>కూర్చున్నాను. అప్పు డా గది దక్షిణపు గోడవైపునుండి ఒక ప్రకాశవంతమైన&nbsp;<BR>మూర్తి బయటకు వచ్చి, నా ఎదురుగా నిలబడింది. ఆ మూర్తియొక్క ముఖ-&nbsp;<BR>వర్చస్సు అద్భుతంగా, ప్రకాశవంతంగా కనబడింది. అది ఒక సన్యాసియొక్క&nbsp;<BR>మూర్తి. పరిపూర్ణమైన శాంతచిత్తుడు, శిరోముండనం చేసుకొన్నవాడు, ఒక&nbsp;<BR>చేతిలో సన్యాసులు పట్టుకొనే పొడుగాటి కఱ్ఱ, రెండవచేతిలో కమండలం&nbsp;<BR>ఉన్నాయి. నా కప్పుడు భయం కల్గడంతో తలుపులు తీసి త్వరగా బయటికి&nbsp;<BR>వచ్చాను. అప్పు డా విధంగా పారిపోవటం నా బుద్ధితక్కువ అన్పించింది.&nbsp;<BR>బహుశా ఆయన నాతో ఏమైనా మాట్లాడేవాడేమో! అప్పటినుండి, మళ్లీ ఆ&nbsp;<BR>మూర్తి నాకు కన్పించలేదు. మళ్లీ ఆ మూర్తిని దర్శించినట్లయితే, యిక ఎంత-&nbsp;<BR>మాత్రం భయపడక, ఆయనతో మాట్లాడాలని ఎన్నోసార్లు అనుకున్నాను.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఆ విషయాన్ని గూర్చి తర్వాత ఆలోచించారా?&nbsp;<BR>స్వామీజీ: అవును, కాని దాని సమాధానానికి, మార్గమేమీ చిక్కలేదు.</FONT></p>
<p><FONT FACE="SHREE900, SHREE, sans-serif" SIZE="3">నేను దర్శించినది బుద్ధభగవానుడు కావచ్చునని యిప్పుడనుకొంటున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఒక్కక్షణం ఆగి స్వామీజీ అన్నారు. ‘‘మనస్సు పరిశుద్ధమై, కామినీ&nbsp;<BR>కాంచనాలయందు ఆసక్తిలేకుండా వుంటే, ఎన్నో దివ్యదర్శనాలు, అత్యద్భుత&nbsp;<BR>మైనవి కన్పిస్తాయి. కాని, వాటియందు లక్ష్యముంచకూడదు. మనస్సును నిరం-&nbsp;<BR>తరం వాటిపై ఉంచితే, సాధకుడు పురోభివృద్ధి గాంచలేడు. శ్రీరామకృష్ణుడు&nbsp;<BR>యిలా చెప్పేవారని నీవు వినలేదా? ‘‘నా ప్రియనాథుని ఆలయ ప్రాంగణంలో&nbsp;<BR>అసంఖ్యాకమైన రత్నాలు వెదజల్లబడి వున్నవి. ఆత్మను ప్రత్యక్షంగా దర్శిస్తే,&nbsp;<BR>యిటువంటి భ్రాంతుల మీద మనస్సు ఉంచినందువల్ల ప్రయోజన&nbsp;<BR>మేముంది?’’</FONT></p>
<p><FONT FACE="SHREE900, SHREE, sans-serif" SIZE="3">ఈ మాటలు చెప్పిన తర్వాత స్వామీజీ కొంతసేపు మౌనంగా ఉన్నారు.&nbsp;<BR>దేని ఆలోచనలోనే మగ్నమైనారు. తర్వాత మళ్లీ చెప్పనారంభించారు.</FONT></p>
<hr class="puTa_virupu">
<table><tr><td><a class=puTa_lanke href=puTa2911.html>p2911</a></td><td>p2912</td><td><a class=puTa_lanke href=puTa2913.html>p2913</a></td></tr></table>
</div></body></html>
