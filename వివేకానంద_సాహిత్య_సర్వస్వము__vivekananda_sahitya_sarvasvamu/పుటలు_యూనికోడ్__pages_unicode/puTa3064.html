<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3063.html>p3063</a></td><td>p3064</td><td><a class=puTa_lanke href=puTa3065.html>p3065</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">235</FONT></p>
<p><FONT FACE="SHREE900, SHREE, sans-serif" SIZE="3">చూపించాడనిగాని, ఎక్కడైనా, ఎప్పుడైనా నీవు విన్నావా? తానే ముక్తి పొంద-&nbsp;<BR>కుండా యితరులకు ముక్తి నెలా కలిగిస్తాడు? అన్ని యుగాల్లోను, అన్ని కాలా-&nbsp;<BR>ల్లోను సన్యాసులే మతగురువులైనారని వేద, వేదాంత, ఇతిహాస, పురాణాల్లో&nbsp;<BR>అంతటా నీకు కన్పిస్తుంది. చరిత్ర పునరావృతమౌతుంది. ఇప్పుడుకూడా అదే-&nbsp;<BR>విధంగా జరుగుతుంది. సర్వమత సమన్వయ మహాచార్యుడైన శ్రీరామకృష్ణుని&nbsp;<BR>సమర్థులైన సన్యాస శిష్యులు గురువులుగా సర్వత్ర గౌరవింపబడుతారు. తక్కిన&nbsp;<BR>వాళ్ల మాటలు అర్థంలేని శబ్దాలలాగా గాలిలో కొట్టుకుపోతాయి. యథార్థంగా&nbsp;<BR>స్వార్థత్యాగులైన మఠసన్యాసులు మత ధర్మాలను సంరక్షించటంలోను, వ్యాప్తి&nbsp;<BR>చేయటంలోను, కేంద్రాలుగా ఉంటారు. నీకు అర్థమైందా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే శ్రీరామకృష్ణుని గృహస్థశిష్యులు, ఆయనను గూర్చి&nbsp;<BR>అనేక విధాల బోధిస్తున్నదంతా అసత్యమేనా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవి పూర్తిగా అసత్యమని చెప్పటానికి వీల్లేదు. కాని, శ్రీరామ-&nbsp;<BR>కృష్ణుని గూర్చి వాళ్లు చెప్పేదంతా పాక్షికమైన సత్యం. ఎవరి అర్హతకు తగినట్లు&nbsp;<BR>వారు శ్రీరామకృష్ణుని అర్థం చేసుకున్నారు. ఆ విధంగానే ఆయనను గూర్చి చర్చి-&nbsp;<BR>స్తున్నారు. ఆ విధంగా చేయటంకూడా తప్పుకాదు. కాని ఏ భక్తుడైనా శ్రీరామ-&nbsp;<BR>కృష్ణుని గూర్చి తాను అర్థం చేసుకున్నదే సత్యమని నిర్థారణ చేస్తే అతన్ని చూచి&nbsp;<BR>జాలిపడాలి.</FONT></p>
<p><FONT FACE="SHREE900, SHREE, sans-serif" SIZE="3">కొంతమంది శ్రీరామకృష్ణుడు ‘తాంత్రికుడు’ అంటున్నారు. కొంతమంది&nbsp;<BR>‘కౌలుడు’ అంటున్నారు. ‘నారదీయభక్తిని’ భువిలో బోధించటానికి చైతన్యుడే&nbsp;<BR>ఈ విధంగా అవతరించాడంటున్నారు. ఆయన అవతారమూర్తి అయితే సాధ-&nbsp;<BR>నలు చేయటం అవతారమూర్తి అనే విశ్వాసానికి విరుద్ధం అని మరికొందరు&nbsp;<BR>అంటున్నారు. సన్యాసం తీసుకోవటం ఆయన చేసిన బోధలకు&nbsp;<BR>సరిపోదని కొందరంటున్నారు. అటువంటి మాటలు, ఆయన గృహస్థభక్తుల-&nbsp;<BR>నుండే నీకు వినిపిస్తాయి. అటువంటి ఏకపక్షమైన అంచనాలను నీవు వినవద్దు.&nbsp;<BR>ఆయన అనేకమైన పూర్వావతారాలయొక్క సారభూతమైన అవతారం! జీవిత-&nbsp;<BR>మంతా కఠోర తపస్సులో గడిపికూడా మేము ఆయనను అర్థం చేసుకోలేక&nbsp;<BR>పోయాము. కాబట్టి నిగ్రహంతోను, జాగ్రత్తతోను ఆయన్ను గురించి&nbsp;<BR>మాట్లాడాలి. ఎవరికి ఎంత అర్హత ఉన్నదో దానికి తగినట్లుగా వారికి ఆయన&nbsp;<BR>బోధించాడు. పరిపూర్ణమైన ఆయన ఆధ్యాత్మికసాగరంలో నుండి వెలువడిన,&nbsp;<BR>ఒక్క తుంపరను సాక్షాత్కరింపజేసుకుంటే, మానవులు దేవతలౌతారు.&nbsp;<BR>అటువంటి సార్వజనీనమైన భావాల సమన్వయం లోకచరిత్రలో మళ్లీ నీకు&nbsp;<BR>కన్పించదు. దీన్నిబట్టి శ్రీరామకృష్ణుని రూపంలో ఎవరు అవతరించారో అర్థం</FONT></p>
<hr class="puTa_virupu">
<table><tr><td><a class=puTa_lanke href=puTa3063.html>p3063</a></td><td>p3064</td><td><a class=puTa_lanke href=puTa3065.html>p3065</a></td></tr></table>
</div></body></html>
