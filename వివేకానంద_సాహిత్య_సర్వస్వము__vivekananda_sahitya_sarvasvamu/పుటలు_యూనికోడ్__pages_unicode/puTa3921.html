<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3920.html>p3920</a></td><td>p3921</td><td><a class=puTa_lanke href=puTa3922.html>p3922</a></td></tr></table>

<p><FONT FACE="TimesNewRoman, Times, serif" SIZE="2">2 9 4</FONT></p>
<p><FONT FACE="SHREE900, SHREE, sans-serif" SIZE="3">దిస్తూన్నాను. ఆమె దినదినాభివృద్ధి చెందునుగాక. ఆమెకు వ్యవహారదీక్షత, కార్య-&nbsp;<BR>దక్షత ఉన్నాయి.</FONT></p>
<p><FONT FACE="SHREE900, SHREE, sans-serif" SIZE="3">అయస్కాంత చికిత్స చేసే ఒక స్త్రీని, ‘జో’ కనిపెట్టింది. మే మిద్దరం&nbsp;<BR>ఆమెవద్ద చికిత్స పొందుతున్నాం. ఆమె చికిత్సలో నాకు అద్భుతమైన అభివృద్ధి&nbsp;<BR>కన్పిస్తూన్నదని, ‘జో’ అభిప్రాయ పడుతోంది. తన విషయంలో ఆమె ఒక&nbsp;<BR>అద్భుతం గావించిందని చెబుతోంది. అది అయస్కాంత చికిత్సా ప్రభావమో లేక&nbsp;<BR>కాలిఫోర్నియాలోనున్న ‘ఓజోన్‌’</FONT><FONT FACE="TimesNewRoman, Times, serif" SIZE="2"> (Ozone</FONT><FONT FACE="SHREE900, SHREE, sans-serif" SIZE="3">) గాలి ప్రభావమో, లేక నా దుష్కర్మ&nbsp;<BR>ప్రభావ వినాశమో గాని, నా ఆరోగ్యం మాత్రం బాగుపడుతోంది. సుష్టుగా&nbsp;<BR>భోజనం చేసిన తర్వాతకూడ సునాయాసంగా మూడు మైళ్ళు నడవ&nbsp;<BR>గలగటం గొప్ప విషయమే.</FONT></p>
<p><FONT FACE="SHREE900, SHREE, sans-serif" SIZE="3">‘ఓలియా’కు ప్రేమ, ఆశీస్సులు. డా।। జేమ్స్‌కు యితర బోస్టన్‌&nbsp;<BR>మిత్రులకు నా ప్రేమ.</FONT></p>
<p><FONT FACE="SHREE900, SHREE, sans-serif" SIZE="3">సదా మీ పుత్రుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">5 2 0</FONT></p>
<BR>
<p><FONT FACE="SHREE902, SHREE, sans-serif" SIZE="3">(కుమారి మేరీ హేల్‌కు)</FONT></p>
<BR>
<p><FONT FACE="TimesNewRoman, Times, serif" SIZE="2">C/</FONT><FONT FACE="TimesNewRoman, Times, serif" SIZE="3">o </FONT><FONT FACE="SHREE900, SHREE, sans-serif" SIZE="3">శ్రీమతి బ్లాడ్‌గెట్‌,</FONT></p>
<p><FONT FACE="SHREE900, SHREE, sans-serif" SIZE="3">921, పడమర, 21-వ వీథి, లాస్‌ ఏంజలీస్‌,&nbsp;<BR>డిసెంబర్‌ 27, 1899.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన మేరీ,</FONT></p>
<p><FONT FACE="SHREE900, SHREE, sans-serif" SIZE="3">నీకు క్రిస్‌మస్‌ సుఖకరం, సంవత్సరాది ఆనందకరం అవుగాక. నీ పుట్టిన&nbsp;<BR>రోజుకు శోభాస్కరమైనవి అనేకానేకాలు నీకు ప్రాప్తించుగాక! ఈ అన్ని దీవెనలు,&nbsp;<BR>ప్రార్థనలు, అన్ని శుభాకాంక్షలు ఒకేసారి చెబుతున్నాను. నాకు నయమైందని&nbsp;<BR>తెలిస్తే నువ్వు ఆనందిస్తావు. అది కేవలం అజీర్తే. ‘హృద్రోగం కాదు. మూత్ర-&nbsp;<BR>పిండాల వ్యాధి కాదు’ అని వైద్యులు చెబుతున్నారు. అంతకంటె ఎక్కువ ఏమీ-&nbsp;<BR>లేదు. సుష్టుగా భోజనం చేశాక రోజుకు మూడు మైళ్ళు నడుస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">నాకు చికిత్స చేస్తూన్నవారు నన్ను పొగ పీల్చమని నిర్బంధించారు! అందు-&nbsp;<BR>వల్ల నాకు ఒక చక్కని పొగతాగే గొట్టం లభించింది. మరింత బాగా ఉంది.&nbsp;<BR>మామూలు మాటల్లో చెప్పాలంటే నా నరాల బలహీనత మొదలైనవన్నీ అజీర్తివల్ల&nbsp;<BR>కలిగినవేగాని మరేమీ కాదు.</FONT></p>
<hr class="puTa_virupu">
<table><tr><td><a class=puTa_lanke href=puTa3920.html>p3920</a></td><td>p3921</td><td><a class=puTa_lanke href=puTa3922.html>p3922</a></td></tr></table>
</div></body></html>
