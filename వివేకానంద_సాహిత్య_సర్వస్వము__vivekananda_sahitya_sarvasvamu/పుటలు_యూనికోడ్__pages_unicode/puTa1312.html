<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1311.html>p1311</a></td><td>p1312</td><td><a class=puTa_lanke href=puTa1313.html>p1313</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - ఈశావాస్యమిదగ్‌ం సర్వమ్‌</FONT></p>
<p><FONT FACE="SHREE900, SHREE, sans-serif" SIZE="3">83</FONT></p>
<p><FONT FACE="SHREE900, SHREE, sans-serif" SIZE="3">వేదాంతంలోని ముఖ్యతత్వ విచార భాగానికి వచ్చినప్పుడు మన కీ&nbsp;<BR>విషయం, ఇంతకన్నా చక్కగా విశదం కాగలదు. ఇప్పటి కీ మాట మాత్రం&nbsp;<BR>చెబుతాను. ఈ సమస్యకు యుక్తి, యుక్తమైన పరిష్కారం వేదాంతంలో మాత్రమే&nbsp;<BR>ఉంది. వేదాంతం బోధింప జూచే పాఠాన్ని గూర్చిమాత్రం ఇక్కడ చెబుతాను.&nbsp;<BR>ప్రపంచాన్ని దైవంగా చూడాలనడం ఆ పాఠం.</FONT></p>
<p><FONT FACE="SHREE900, SHREE, sans-serif" SIZE="3">వేదాంతం, ప్రపంచాన్ని తూలనాడుతుందనడం నిజం కాదు. వైరాగ్యా-&nbsp;<BR>దర్శం ఆ మతంలో పరమావధినందింది. ఇది మరెక్కడా కానరాదు. కాని&nbsp;<BR>మూల విధ్వంసకాలైన, శుష్క మార్గాలనది బోధించదు. ‘‘ప్రపంచం దైవ&nbsp;<BR>స్వరూపం. మన కళ్లకు, మన సామాన్యబుద్ధికి తోచే ప్రపంచాన్ని విడనాడి, దాని&nbsp;<BR>యథార్థ రూపాన్ని తెలుసుకోండి. దాన్ని దైవంగా చూడండి. అది దైవమే’’ అనేదే&nbsp;<BR>వేదాంత బోధ. అత్యంత ప్రాచీనమైన ఉపనిషత్తొకటి ‘‘ఈశావాస్యమిదగ్‌ం&nbsp;<BR>సర్వమ్‌’’ (ఈ జగత్తులో వుండే సర్వమూ, ఈశ్వరునితో ఆచ్ఛాదించాలి) అనే&nbsp;<BR>బోధతోనే ప్రారంభమవుతోంది.</FONT></p>
<p><FONT FACE="SHREE900, SHREE, sans-serif" SIZE="3">ఈ ఆచ్ఛాదన ఎలా? నిరాధారమైన ఆశలను కల్పించుకోవడం వల్ల కాదు.&nbsp;<BR>ఉన్న దోషాల్ని చూడకుండటం వల్ల కాదు. వాస్తవంగా, అన్నిటిలో దైవాన్ని&nbsp;<BR>చూడాలి. ఇదే ప్రపంచాన్ని విడనాడటం. అప్పుడేమి మిగులుతుంది? దైవమే.&nbsp;<BR>దీని అర్థమేమి? నీ భార్యను విడనాడ పనిలేదు. ఆమె ఉండవచ్చు. కానీ, ఆమెలో&nbsp;<BR>దైవాన్ని చూడాలి. ‘‘మీ బిడ్డలను విడనాడండి’’ - అంటే ఏమి? కొందరు&nbsp;<BR>మృగప్రాయుల్లాగా, వారినింటినుండి తరిమి కొట్టడమా? కానే కాదు. అలా&nbsp;<BR>చేయడం రాక్షసకార్యం; ఆస్తిక ధర్మం కాదు. నీ బిడ్డలలో దైవాన్ని చూడమనే&nbsp;<BR>ఆ బోధకర్థం. ప్రతి విషయంలోనూ ఇట్లే ఆచరించాలి. జీవమునందు,&nbsp;<BR>మృత్యువు నందు, సుఖమందు, దుఃఖమందు, అన్నిటియందు, దైవం సమంగా&nbsp;<BR>నిలిచి వుంటాడు. జగత్తంతా దైవమయం. కన్నులు విప్పి చూస్తే, ఆయనను&nbsp;<BR>దర్శింపగలరు. ఇదే వేదాంత బోధ. మీరూహించిన జగత్తును త్యజించండి. ఆ&nbsp;<BR>ఊహ నిరాధారమైంది. మిక్కిలి అసంపూర్ణమైన మీ అనుభూతి, మీ అసమగ్ర&nbsp;<BR>తార్కిక శక్తి, మీ లోపాలు, ఇవే ఆ ఊహకాధారాలు. కాబట్టి దాన్ని త్యజించండి.&nbsp;<BR>మన బుద్ధిలో ఇంతకాలంగా నిలిచి వున్న జగత్తును మనం కల్పించుకొన్న అసత్య&nbsp;<BR>జగత్తును, అత్యాసక్తితో, మనమంటి పెట్టుకొని వున్న జగత్తును త్యజించండి. కళ్లు&nbsp;<BR>తెరవండి. మీరనుకొంటున్న రూపంలో అది ఎప్పుడూ లేదని తెలుసుకోండి.&nbsp;<BR>అది ఒక స్వప్న దృశ్యం. మాయ. నిజంగా వుండినది దైవమే. బిడ్డలో ఉన్నదతడే.&nbsp;<BR>భార్యలో ఉన్నదతడే, భర్తలో ఉన్నదతడే, సజ్జనులలో ఉన్నదతడే, దుర్జనులలో</FONT></p>
<hr class="puTa_virupu">
<table><tr><td><a class=puTa_lanke href=puTa1311.html>p1311</a></td><td>p1312</td><td><a class=puTa_lanke href=puTa1313.html>p1313</a></td></tr></table>
</div></body></html>
