<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1522.html>p1522</a></td><td>p1523</td><td><a class=puTa_lanke href=puTa1524.html>p1524</a></td></tr></table>
<p><FONT FACE="SHREE900, SHREE, sans-serif" SIZE="3">294 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">అంటే ఏమో తెలియగలదు. ఎంతకాలం నీ వీ నిరర్థకములైన భేదాలను,&nbsp;<BR>పసితనపు పనికిమాలిన, మూఢభావాలను మన్నిస్తావో, అంతవరకు నానావిధ&nbsp;<BR>దుఃఖాలు సంప్రాప్తిస్తూ వుంటాయి. కాని అమృతమయుడు, తేజోమయుడు&nbsp;<BR>అయిన పురుషుడు, పృథ్వి లోపల వున్నాడు. మాధుర్యమంతా అతని&nbsp;<BR>మాధుర్యమే. ఆ మాధుర్యమే దేహంలో వుంది. ఈ దేహమే పృథివి. దేహశక్తు&nbsp;<BR>లన్నిటిలో, దేహానుభవాలన్నిటిలో అతడున్నాడు; కళ్లు చూస్తాయి. చర్మం&nbsp;<BR>స్పర్శను తెలుసుకొంటుంది. ఈ అనుభవాలన్నీ ఏమి? దేహంలోని జ్యోతి&nbsp;<BR>ర్మయ పురుషుడు ఆత్మ. సకల భూతములకు, మధురంగా వున్న ఈ భూమి,&nbsp;<BR>భూమికి మధురంగా వున్న ప్రతి జీవి, ఆ తేజోమయ పురుషుడే;&nbsp;<BR>అమృతమయుడే ఈ ప్రపంచంలోని ఆనందం. మనలోకూడ అతడే ఆనందం.&nbsp;<BR>అతడే బ్రహ్మం. ‘‘ఈ వాయువు సకల జీవులకు మధురం. సకల జీవులు ఈ&nbsp;<BR>వాయువుకు మధురం. కాని ఈ వాయువులో గల అమృతమయ తేజో&nbsp;<BR>పురుషుడు - ఈ దేహంలోకూడ వున్నాడు. అతడు సకల జీవుల ప్రాణ&nbsp;<BR>రూపంలో, తనను వ్యక్తం చేసికొంటున్నాడు. ఈ సూర్యుడు అఖిల ప్రాణులకు&nbsp;<BR>మధువు. అఖిల ప్రాణులు, ఈ సూర్యునకు మధువు. సూర్యునిలో వున్న జ్యోతి-&nbsp;<BR>ర్మయ పురుషుడే మనలో కొంత ప్రతిఫలిస్తున్నాడు. అతని ప్రతిబింబం కానిదేది&nbsp;<BR>వుండగలదు? అతడు మన దేహమునందున్నాడు. అతని ప్రతిబింబమే, మనలను&nbsp;<BR>వెలుగును చూసేలా చేస్తోంది. ఈ చంద్రుడు అన్ని ప్రాణులకు మధువు.&nbsp;<BR>ప్రాణులన్నీ ఈ చంద్రునికి మధువు. కాని చంద్రునిలోని ఆత్మగా వున్న ఆ&nbsp;<BR>అమృతమయ తేజోమయ పురుషుడే, మనలో మనస్సుగా ప్రకాశిస్తున్నాడు.&nbsp;<BR>ఈ మెరుపు రమణీయంగా వుంది. ప్రతిప్రాణీ మెరుపునకు మధురం.&nbsp;<BR>అమృతమయ, తేజోమయ పురుషుడే మెరుపునందలి ఆత్మ. మనలో వున్నదీ&nbsp;<BR>ఆ ఆత్మే. ఎందుకంటే, సర్వమూ బ్రహ్మమే. ఆత్మయే నిఖిల ప్రాణులకు&nbsp;<BR>నియంత-’’ ఈ భావలన్నీ మానవ కోటికి మిక్కిలి ఉపకారకాలు. ఇవి ధ్యానింప&nbsp;<BR>తగినవి. ఉదాహరణకు - పృథ్విని ధ్యానించండి. పృథ్విని తలవండి. పృథ్వి కేది&nbsp;<BR>ఆత్మో అదే మనకు ఆత్మ అని, రెండూ ఒక్కటే అని తెలిసికోండి. దేహం,&nbsp;<BR>భూమి రెండూ ఒక్కటే అని భావించండి. అవన్నీ ఒక్కటే; అవి వివిధ రూపాల&nbsp;<BR>వ్యక్తమైనవి. ఈ ఏకత్వాన్ని సాక్షాత్కరింప జేసికొనడమే ధ్యానానికి లక్ష్యం,&nbsp;<BR>ప్రాప్యం. యాజ్ఞవల్క్యుడు, మైత్రేయికి తెలియజెప్పడానికి ప్రయత్నించిన&nbsp;<BR>విషయమిదే.</FONT></p>

<hr class="puTa_virupu">
<table><tr><td><a class=puTa_lanke href=puTa1522.html>p1522</a></td><td>p1523</td><td><a class=puTa_lanke href=puTa1524.html>p1524</a></td></tr></table>
</div></body></html>
