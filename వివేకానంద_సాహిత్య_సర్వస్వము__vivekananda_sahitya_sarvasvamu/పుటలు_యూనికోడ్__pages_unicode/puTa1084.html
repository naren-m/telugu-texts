<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1083.html>p1083</a></td><td>p1084</td><td><a class=puTa_lanke href=puTa1085.html>p1085</a></td></tr></table>
<p><FONT FACE="SHREE900, SHREE, sans-serif" SIZE="3">260 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">అనంత ప్రేమమయ దేవుడిని, నీలవర్ణంగా భావించి చిత్రిస్తుంటారు.&nbsp;<BR>అనంతం - పరమోత్కృష్టం అయిన ప్రేమ లక్ష్యాన్ని, నీలవర్ణంలో చిత్రి&nbsp;<BR>స్తుంటారు. కృష్ణుని నీలవర్ణంలో చిత్రిస్తారు. సోలమన్‌ దృష్టిలో ప్రేమమయ దేవుడు&nbsp;<BR>కూడా నీలవర్ణుడే. అనంతం - మహోత్కృష్టం అయిన ఏ విషయా&nbsp;<BR>న్నయినా నీలవర్ణంతో జతచేయటం సహజం. కొద్దిపాటి నీటిని చేతిలోకి&nbsp;<BR>తీసుకోండి. దానికి ఏ రంగూ ఉండదు. గంభీర విశాల సముద్రాన్ని చూడండి. అది&nbsp;<BR>నీలంగా కనిపిస్తుంది. దగ్గరిలోని ఆకాశాన్ని చూడండి. దానికి ఏ రంగూ ఉండదు.&nbsp;<BR>అనంతాకాశంలోకి చూడండి. అది నీలంగా ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">హిందువులు ఆదర్శంలో నిమగ్నమైపోవటం వల్ల, వారిలో వాస్తవికత&nbsp;<BR>లోపించినదన్న విషయం దీన్నిబట్టి తెలుస్తుంది. చిత్రాలను - శిల్పాలను పరిశీ&nbsp;<BR>లించండి. హిందువుల చిత్రాల్లో మీకేమి కనిపిస్తుందీ? వికార - అస్వాభావిక&nbsp;<BR>బొమ్మలు ఏవేవో కనిపిస్తాయి. హిందూదేవాలయాల్లో ఏముంటాయి? నాలుగు&nbsp;<BR>చేతులున్న నారాయణుడో, మరోదేవతో ఉంటారు. ఇటలీదేశ చిత్రాలను గానీ,&nbsp;<BR>గ్రీకు శిల్పాలను గానీ చూడండి. వాటిలో ప్రకృతి పరిశీలన ఎంతో కనిపిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఒకవ్యక్తి ఇరవై సంవత్సరాల కాలం చేతిలో క్రొవ్వొత్తిని వెల్గించి కూర్చునే&nbsp;<BR>వాడు. ఎందుకంటే, అతను చేతిలో వెలిగే క్రొవ్వొత్తిగల ఒక స్త్రీ చిత్రాన్ని గీయవలసి&nbsp;<BR>ఉండింది.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆత్మాశ్రయమైన విజ్ఞానశాస్త్రాల్లో హిందువులు అభివృద్ధి సాధించారు.&nbsp;<BR>మనిషి ప్రకృతిలో ఎంత వైవిధ్యం ఉందో, ప్రవర్తన తీరుగూర్చి అంత&nbsp;<BR>వైవిధ్యమైన బోధనలు వేదాల్లో ఉన్నాయి. వయసు వచ్చినవారికి చెప్పతగింది,&nbsp;<BR>పసిపిల్లలకు చెప్పరాదు.</FONT></p>
<BR>
<p><FONT FACE="SHREE900, SHREE, sans-serif" SIZE="3">గురువు, మనిషికి వైద్యునిలా ఉండాలి. అతను శిష్యుని ప్రకృతిని అర్థం&nbsp;<BR>చేసుకుని, అతనికి చక్కగా ఉపకరించే పద్ధతిని సూచించాలి.</FONT></p>
<BR>
<p><FONT FACE="SHREE900, SHREE, sans-serif" SIZE="3">యోగాన్ని అభ్యాసం చేయటానికి ఎన్నెన్నో మార్గాలున్నాయి. కొన్ని&nbsp;<BR>పద్ధతులవల్ల కొందరికి ఫలితాలు కలిగాయి. అయితే అందరికీ కావలసిన ముఖ్య&nbsp;<BR>విషయాలు రెండున్నాయి.</FONT></p>
<BR>
<p><FONT FACE="SHREE900, SHREE, sans-serif" SIZE="3">1. తెలిసిన ప్రతి అనుభవాన్ని నిరాకరించే వ్యతిరేక మార్గం.</FONT></p>
<BR>
<p><FONT FACE="SHREE900, SHREE, sans-serif" SIZE="3">2. నీవే సర్వం; ఈ విశ్వమంతా నీవే - అనుకునే మార్గం.</FONT></p>
<p><FONT FACE="SHREE900, SHREE, sans-serif" SIZE="3">మొదటిదానికన్నా రెండవదే లక్ష్యానికి శీఘ్రంగా చేరుస్తుంది. అయితే,&nbsp;<BR>అదంత సురక్షితమార్గం కాదు. దానిలో సాధారణంగా అపాయం ఉంటుంది. అది&nbsp;<BR>సాధకుణ్ణి పెడదారి పట్టించి, గమ్యం నుండి అతణ్ణి దూరం చేస్తుంది.</FONT></p>
<hr class="puTa_virupu">
<table><tr><td><a class=puTa_lanke href=puTa1083.html>p1083</a></td><td>p1084</td><td><a class=puTa_lanke href=puTa1085.html>p1085</a></td></tr></table>
</div></body></html>
