<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3058.html>p3058</a></td><td>p3059</td><td><a class=puTa_lanke href=puTa3060.html>p3060</a></td></tr></table>

<p><FONT FACE="SHREE902, SHREE, sans-serif" SIZE="3">నలభైనాల్గవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">శ్రీరామకృష్ణ శిష్యగణాన్ని గూర్చి.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: బేలూరు మఠం, కాలం: క్రీ.శ. 1902 వ సంవత్సరం.</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">స్వామీజీ యిప్పుడు మఠంలోనే ఉంటున్నారు. శిష్యుడు మఠానికి వచ్చి&nbsp;<BR>సాయంసమయంలో స్వామీజీతోను, ప్రేమానందస్వామీజీతోను కలిసి నడక&nbsp;<BR>సాగించడానికి వచ్చాడు. స్వామీజీ ఆలోచనానిమగ్నుడు కావటంచూచి ‘‘స్వామీజీ&nbsp;<BR>గొప్పతనాన్ని గూర్చి శ్రీరామకృష్ణులు ఏమి చెప్పేవారు?’’ అనే విషయాన్ని&nbsp;<BR>గూర్చి సంభాషణ నడిచింది. కొంచెందూరం నడిచిన తర్వాత స్వామీజీ&nbsp;<BR>మఠానికి పోవడానికి వెనుతిరిగారు. శిష్యుడూ, ప్రేమానందస్వామీ యిద్దరూ&nbsp;<BR>దగ్గరే వుండడం చూచి ‘‘మీరేమి మాట్లాడుతున్నారు?’’ అని అడిగారు. శిష్యుడు&nbsp;<BR>యిలా చెప్పాడు. ‘‘శ్రీరామకృష్ణుని గూర్చి ఆయన మాటలను గూర్చి మాట్లాడు-&nbsp;<BR>కుంటున్నాము.’’ స్వామీజీ సమాధానం మాత్రం విన్నారుగాని, మళ్లీ ఆలోచనామ-&nbsp;<BR>గ్నుడై రోడ్డు వెంబడే మఠానికి వచ్చారు. మామిడిచెట్టు క్రింద వేసివుండే క్యాంపు&nbsp;<BR>మంచంమీద కూర్చొని కొంత విశ్రాంతి తీసుకున్నారు. తర్వాత ముఖం కడు-&nbsp;<BR>క్కొని వరండాలో అటుయిటూ పచారు చేస్తూ శిష్యునితో యిలా ప్రసంగిం-&nbsp;<BR>చారు.</FONT></p>
<p><FONT FACE="SHREE900, SHREE, sans-serif" SIZE="3">‘‘మీ ప్రాంతంలో నీవు వేదాంతాన్ని ఎందుకు ప్రచారం చేయవు? అక్కడ&nbsp;<BR>తాంత్రిక మతం భయంకరరూపంలో వ్యాపించిపోయింది. అద్వైతసింహ&nbsp;<BR>గర్జనంతో దేశాన్ని మేల్కొల్పి ఉర్రూతలూగించు. అప్పుడే నిన్ను ‘వేదాంతి’&nbsp;<BR>అనుకుంటాను. మొదట అక్కడొక సంస్కృత పాఠశాలను స్థాపించి, ఉపని&nbsp;<BR>షత్తులు, బ్రహ్మసూత్రాలు బోధించు. బ్రహ్మచర్యాన్ని గూర్చికూడా ఆ&nbsp;<BR>బాలురకు చెప్పు. మీ ప్రాంతంలో న్యాయాన్ని గూర్చి ఎక్కువ తర్కవితర్కాలు&nbsp;<BR>చేస్తుంటారని విన్నాను. దానిలో ఏముంది? ‘వ్యాప్తి’ ‘అనుమానం’ అనేవేకదా?&nbsp;<BR>ఈ విషయాల మీద న్యాయపండితులు నెలల తరబడి చర్చిస్తారు! ఆత్మజ్ఞానం&nbsp;<BR>పొందటానికి అది ఏవిధంగా ఉపయోగిస్తుంది? మీ గ్రామంలోగాని, లేక నాగ-&nbsp;<BR>మహాశయుని ఊరిలోగాని ఒక ‘చతుష్పాఠీని’ ప్రారంభించు - దానితో శాస్త్రా-&nbsp;<BR>ధ్యయనం చేస్తూ శ్రీరామకృష్ణుని జీవితం బోధలను నేర్చుకుంటారు. ఈ&nbsp;<BR>విధంగా నీ మంచినే సాధించుకోవడం కాకుండా ప్రజలకుకూడా మంచి చేసిన&nbsp;<BR>వాడవౌతావు. నీ పేరుకూడా చిరస్థాయిగా నిలుస్తుంది.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! నాకు పేరు ప్రతిష్ఠలలో కాంక్ష లేదు. ఒక్కొక్కసారి&nbsp;<BR>మీరు చెప్పినట్లు చేయాలనే కోర్కెమాత్రం కలుగుతుంటుంది. కాని, పెళ్లి</FONT></p>
<hr class="puTa_virupu">
<table><tr><td><a class=puTa_lanke href=puTa3058.html>p3058</a></td><td>p3059</td><td><a class=puTa_lanke href=puTa3060.html>p3060</a></td></tr></table>
</div></body></html>
