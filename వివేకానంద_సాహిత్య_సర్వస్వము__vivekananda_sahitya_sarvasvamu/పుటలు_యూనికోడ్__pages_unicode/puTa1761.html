<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1760.html>p1760</a></td><td>p1761</td><td><a class=puTa_lanke href=puTa1762.html>p1762</a></td></tr></table>
<p><FONT FACE="SHREE900, SHREE, sans-serif" SIZE="3">156 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE902, SHREE, sans-serif" SIZE="4">వేదాంతం: క్రైస్తవం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">కాలిఫోర్నియాలోని ఓక్లండ్‌లో యూనిటేరియన్‌ చర్చ్‌ వద్ద&nbsp;<BR>1900వ సం. ఫిబ్రవరి 28వ తేదీనాడు చేసిన ప్రసంగ జ్ఞాపికలు</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">ప్రపంచంలోని మహామతాలన్నింట్లో, సదృశాంశా లనేకం వున్నాయి.&nbsp;<BR>విభిన్న మతాలు అనేక వివరాలను పరస్పరం గ్రహించాయనే ఆశయాన్ని మనకు&nbsp;<BR>ఒకొక్కప్పుడు స్ఫురింపచేసేటంత ఆశ్చర్యాన్ని గొలుపుతాయి వాటి సామ్యం.</FONT></p>
<p><FONT FACE="SHREE900, SHREE, sans-serif" SIZE="3">ఒక మతం యితర మతాల కనుకరణమనే ఆరోపణ అన్ని మతాలమీదా&nbsp;<BR>వుంది; కాని, యిది పైపై ఆరోపణ మాత్రమేనని క్రింద ఉదహరించిన విషయా-&nbsp;<BR>లనుబట్టి స్పష్టమౌతుంది.</FONT></p>
<p><FONT FACE="SHREE900, SHREE, sans-serif" SIZE="3">మానవజాతి ఆత్మలోనే మతం మూలభూతమై వుంది. అంతర్గతమైన&nbsp;<BR>దాని క్రమవికాసమే యావత్తు జీవితం కాబట్టి, మతం అనివార్యంగా వివిధ&nbsp;<BR>దేశీయుల ద్వారా, విభిన్న ప్రజల ద్వారా తనను ప్రకటించుకొంటూంది.</FONT></p>
<p><FONT FACE="SHREE900, SHREE, sans-serif" SIZE="3">ఆత్మభాష ఒక్కటే. ఆయా దేశాల వారి భాషలు అనేకం; వారి జీవి&nbsp;<BR>తాచారాలు ఎంతో భిన్నాలు. మతం ఆత్మకు సంబంధించింది. అది వివిధ&nbsp;<BR>దేశీయులద్వారా, భాషల ద్వారా, ఆచారాల ద్వారా ప్రకటమవుతుంది. ఆత్మ-&nbsp;<BR>భాష ఏ ప్రజల్లో ఎలాటి పరిస్థితుల్లో తనను వ్యక్తమొనర్చుకొన్నా, అదొక్కటే&nbsp;<BR>కాబట్టి లోకంలోని మతాలకున్న భేదమంతా వ్యక్తీకరణంలోనేకాని సారాంశంలో&nbsp;<BR>కాదనటం వాటిలోని సదృశాంశాలు ఐక్యం ఆత్మగతాలు, సహజా లనటమూ&nbsp;<BR>ఫలితార్థం. అనేక విభిన్న సంగీత వాద్యాలలోని మధుర సామరస్యం అక్కడా&nbsp;<BR>వినవస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రపంచంలోని మహామతా లన్నింటిలోని సామాన్య అంశాల్లో మొట్ట&nbsp;<BR>మొదటిది ప్రమాణగ్రంథం. ప్రమాణగ్రంథంలేని మతా లంతరించిపోయాయి.&nbsp;<BR>ఈజిప్టులోని మతాల కదేగతి పట్టింది. ప్రమాణగ్రంథం ప్రతి గొప్పమత వ్యవస్థకు&nbsp;<BR>ఆధారశిల లాంటిది. దానిచుట్టూ తన్మతావలంబాలు పరివేష్టిస్తాయి. దాన్నుండే&nbsp;<BR>ఆ వ్యవస్థకు శక్తీ, జీవనమూ ప్రసారమౌతాయి.</FONT></p>
<p><FONT FACE="SHREE900, SHREE, sans-serif" SIZE="3">ప్రతి మతం తన ప్రత్యేక ప్రమాణ గ్రంథమే ఈశ్వరవాణి అని చెప్పు&nbsp;<BR>కొంటుంది; ఇతర పవిత్రగ్రంథాలన్నీ అసత్యాలని, అవి అమాయక ప్రజలను&nbsp;<BR>వంచిస్తాయని, యితర మతాలను అనుసరించటం మౌఢ్యమని, ఆధ్యాత్మికంగా&nbsp;<BR>అది అంధత్వమే అని వక్కాణిస్తుంది.</FONT></p>
<hr class="puTa_virupu">
<table><tr><td><a class=puTa_lanke href=puTa1760.html>p1760</a></td><td>p1761</td><td><a class=puTa_lanke href=puTa1762.html>p1762</a></td></tr></table>
</div></body></html>
