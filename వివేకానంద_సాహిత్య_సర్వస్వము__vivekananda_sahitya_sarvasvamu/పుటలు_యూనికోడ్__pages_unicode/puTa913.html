<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa912.html>p912</a></td><td>p913</td><td><a class=puTa_lanke href=puTa914.html>p914</a></td></tr></table>
<p><FONT FACE="SHREE900, SHREE, sans-serif" SIZE="3">పాతంజల యోగ సూత్రాలు -- సమాధి : పాదం</FONT></p>
<BR>
<p><FONT FACE="SHREE900, SHREE, sans-serif" SIZE="3">89</FONT></p>
<BR>
<p><FONT FACE="SHREE900, SHREE, sans-serif" SIZE="3">న్నుండి పదాన్ని ఎవ్వరూ విడదీయలేరు. జనులు - కొందరు జనులు ఒకచోట చేరి,&nbsp;<BR>కూర్చుని, పదాలను నిర్ణయించి - భాషను నిర్మించారన్న సిద్ధాంతం కేవలం&nbsp;<BR>హేతువిరుద్ధమని నిశ్చయించారు. సృష్టిలో మనుషు లున్నంతకాలం, మాటలూ -&nbsp;<BR>భాష కూడా ఉన్నాయి.</FONT></p>
<BR>
<p><FONT FACE="SHREE900, SHREE, sans-serif" SIZE="3">అర్థానికి - పదానికి ఉన్న సంబంధ మేమిటీ? భావాన్ని అనుసరించి, పదాలు&nbsp;<BR>ఏర్పడ్డాయని మన మూహించినా, ఒకానొక భావాన్ని తెలుపటానికి, ఒకానొక&nbsp;<BR>మాటే కావాలన్న నియమ మేమీలేదు. ఒకే భావాన్ని తెలుపటానికి, ఇరువది దేశాల్లో&nbsp;<BR>ఇరువది వేరు వేరు భాష లుండవచ్చు. ఒక్కొక్క భావాన్ని తెలుపటానికి మన&nbsp;<BR>కొక్కొక్క మాట కావాలి. అయితే వీటికి ఒకే విధమైన శబ్దాలుండ నక్కరలేదు.&nbsp;<BR>వివిధ దేశాల్లో శబ్దాలు వివిధంగా ఉంటాయి. ‘‘భావానికి, పదానికి సంపూర్ణంగా&nbsp;<BR>స్వాభావిక సంబంధమున్నా, ఒకానొక భావానికి, ఒకానొక శబ్దానికి అవినాభావ&nbsp;<BR>సంబంధముండాలని ఊహింపరాదు’’ అని వ్యాఖ్యాత చెబుతున్నాడు. శబ్దాలు వేరు&nbsp;<BR>వేరై ఉన్నా, శబ్దాలకు, భావాలకు సహజసంబంధ మేర్పడి యుంటుంది. సంజ్ఞకు,&nbsp;<BR>అది తెలిపే వస్తువు లేదా విషయానికి సరి అయిన సంబంధ ముంటేగానీ, శబ్దాలకు&nbsp;<BR>- భావాలకు సమంజస సంబంధ మేర్పడదు. అంతవరకూ ఆ సంజ్ఞ వాడుకలోకి&nbsp;<BR>రాదు. సంజ్ఞ అంటే, నిర్దేశిత వస్తువును లేదా విషయాన్ని తెలిపే పదం.&nbsp;<BR>నిర్దిష్టవస్తువుకు ఇదివరకే ఒక సంజ్ఞ ఏర్పడియుంటే, ఆ సంజ్ఞతో ఆ వస్తువు అనేక&nbsp;<BR>పర్యాయాలు వెల్లడి అయినట్లు అనుభవ పూర్వకంగా మనకు తెలిస్తే, ఆ రెంటికీ&nbsp;<BR>అన్యోన్యసంబంధ ముందని మనం నిశ్చయింపవచ్చు. వస్తువులు తమ ఎదుట&nbsp;<BR>లేకున్నా, వాటిని గ్రహించే జనులు వేలకొలది ఉంటారు. సంజ్ఞకూ - అది నిర్దేశించే&nbsp;<BR>వస్తువుకూ స్వాభావిక సంబంధ ముండాలి. అప్పుడే, మనం సంజ్ఞ నుచ్చరించగానే,&nbsp;<BR>అది నిర్దేశించే వస్తువు మనకు స్ఫురిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఓంకారం భగవంతుని తెలిపే సంజ్ఞ అని వ్యాఖ్యాత అంటాడు. వ్యాఖ్యాత&nbsp;<BR>ఓంకారాన్ని అంతప్రధానంగా పరిగణించటానికి కారణమేమిటీ? భగవంతుని తెలు&nbsp;<BR>పటానికి వందల కొలది పదాలున్నాయి. ఒకేభావం, వేయి పదాలతో సంబంధం&nbsp;<BR>కలిగి ఉండవచ్చు. భగవంతుడనే భావం వందలకొలది పదాలతో సంబంధం&nbsp;<BR>కలిగియుంది. వీటిలో ప్రతిపదం కూడా భగవంతునికి ఒక సంజ్ఞగా ఉంది.</FONT></p>
<p><FONT FACE="SHREE900, SHREE, sans-serif" SIZE="3">సరే. ఈ సంజ్ఞల నన్నింటినీ సమీకరిస్తూ, వీటికి మూలాధారంగా సంజ్ఞ&nbsp;<BR>ఒకటి ఉంటే, ఆ సంజ్ఞ వీటి భావాల నన్నింటినీ తెలుపుతూ ఉంటుంది; కాబట్టి&nbsp;<BR>అది ఉత్తమోత్తమ సంజ్ఞ అవుతుంది. శబ్దోచ్చారణంలో మనం కంఠంలోని&nbsp;<BR>స్వరపేటికను, అంగిలిని, శబ్దఫలకాన్ని ఉపయోగిస్తాం. ఏ శబ్దం నుండి, ఇతర&nbsp;<BR>శబ్దాలన్నీ వ్యక్తమవుతున్నాయో, అలాంటి అత్యంత స్వాభావిక శబ్దం ఏదైనా</FONT></p>
<hr class="puTa_virupu">
<table><tr><td><a class=puTa_lanke href=puTa912.html>p912</a></td><td>p913</td><td><a class=puTa_lanke href=puTa914.html>p914</a></td></tr></table>
</div></body></html>
