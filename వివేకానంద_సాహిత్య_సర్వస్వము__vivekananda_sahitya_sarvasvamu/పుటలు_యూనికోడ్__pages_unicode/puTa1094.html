<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1093.html>p1093</a></td><td>p1094</td><td><a class=puTa_lanke href=puTa1095.html>p1095</a></td></tr></table>
<p><FONT FACE="SHREE900, SHREE, sans-serif" SIZE="3">270 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">బుద్ధుడు ఈశ్వర అవతారమనే హిందువుల విశ్వాసం.</FONT></p>
<p><FONT FACE="SHREE900, SHREE, sans-serif" SIZE="3">దేవు డున్నాడన్న విశ్వాసం హిందువులకు స్పష్టంగా ఉంది. అతను ఉన్నాడో&nbsp;<BR>లేడో తెలుసుకోవటానికి బౌద్ధం ప్రయత్నించదు.</FONT></p>
<BR>
<p><FONT FACE="SHREE900, SHREE, sans-serif" SIZE="3">మనలను సత్కార్యాచరణకు మరల్చటానికి బుద్ధుడు వచ్చాడు. సాధు&nbsp;<BR>శీలుడవవు. ఉద్రేకాలను అంతం చేయి. దానితో ద్వైతం నిజమో, అద్వైతం నిజమో</FONT></p>
<BR>
<p><FONT FACE="SHREE900, SHREE, sans-serif" SIZE="3">- ఉన్నది ఏకమో, అనేకమో నీ అంతట నీకే స్పష్టమవుతుంది.</FONT></p>
<p><FONT FACE="SHREE900, SHREE, sans-serif" SIZE="3">బుద్ధుడు హిందూమత సంస్కర్త.</FONT></p>
<p><FONT FACE="SHREE900, SHREE, sans-serif" SIZE="3">ఒకే పురుషునిలో తల్లి తనయుణ్ణి చూస్తుంది; భార్య అతనిలో భర్తను</FONT></p>
<BR>
<p><FONT FACE="SHREE900, SHREE, sans-serif" SIZE="3">చూస్తుంది. కాబట్టి ఫలితాలు వేరువేరుగా ఉంటాయి. దుష్టులు దేవునిలో దౌష్ట్యాన్ని&nbsp;<BR>చూస్తారు. సజ్జనులు అతనిలో సజ్జనత్వాన్ని దర్శిస్తారు. అతను అన్ని భావాలను&nbsp;<BR>అంగీకరిస్తాడు. ఒక్కొక్కరి భావానికి అనుగుణంగా అతణ్ణి రూపొం&nbsp;<BR>దించవచ్చు. నీరు వివిధ పాత్రల్లో వివిధ ఆకారాలు దాలుస్తుంది. కాని, అన్నింట్లో&nbsp;<BR>ఉండేది ఒక్క నీరే. అదేవిధంగా అన్ని మతాలు సత్యాలే.</FONT></p>
<p><FONT FACE="SHREE900, SHREE, sans-serif" SIZE="3">భగవంతుడు క్రూరుడు; సాధువు కూడా. ఏకకాలంలోనే అతను సర్వం&nbsp;<BR>అయి ఉంటాడు; ఏదీ కాకుండా కూడా ఉంటాడు. సర్వవైరుధ్యాలు అతనిలో&nbsp;<BR>ఉంటాయి. ప్రకృతి కూడా వైరుధ్యాల సమూహమే.</FONT></p>
<BR>
<p><FONT FACE="TimesNewRoman, Times, serif" SIZE="3">*      *      *</FONT></p>
<p><FONT FACE="SHREE900-Italic, SHREE, sans-serif" SIZE="3">స్వేచ్ఛ</FONT><FONT FACE="SHREE900, SHREE, sans-serif" SIZE="3"> - పని చేయటానికి నీకు స్వాతంత్య్రం ఉందని నువ్వు భావించటమే</FONT></p>
<BR>
<p><FONT FACE="SHREE900, SHREE, sans-serif" SIZE="3">అది. ఈ స్వేచ్ఛ అవసర విశేషం. సంకల్పానికి, క్రియకు పూర్వం అనంతరాల మధ్య&nbsp;<BR>అనంత సంబంధ మొకటి ఉంది. చివరిదానికే స్వేచ్ఛ అని పేరు. కాంతి ఉన్న గదిలో&nbsp;<BR>రెక్కలు కదిలిస్తూ ఎగిరే పిట్టలాంటిది అది. స్వేచ్ఛను మనం అనుభవిస్తాం. దానికి&nbsp;<BR>కారణం ఏదీ లేదనే మన అనుభవానికి తోస్తుంది. మనం మన చైతన్యాన్ని&nbsp;<BR>అతిక్రమించలేం. కాబట్టి మనం స్వతంత్రులమనే భావిస్తాం. దీని కారణాన్ని&nbsp;<BR>కనుగొనటానికి మనం చైతన్యాన్ని దాటిపోలేం. కాని నిజమైన స్వేచ్ఛ భగవంతుని&nbsp;<BR>కొక్కనికే ఉంది. మహాపురుషులు దేవునితో ఐక్యాన్ని అనుభవిస్తారు. కాబట్టి&nbsp;<BR>వారుకూడా నిజమైన స్వేచ్ఛ ననుభవిస్తారు.</FONT></p>
<p><FONT FACE="SHREE900, SHREE, sans-serif" SIZE="3">నీటిబుగ్గ నుండి వచ్చే ప్రవాహాన్ని మాత్రమే మూసి ఆపివేయవచ్చు,&nbsp;<BR>నీటినంతా ఊటవద్దకే చేర్చవచ్చు. అంతకు మించిన స్వాతంత్య్రం నీకు లేదు.&nbsp;<BR>దానివల్ల నీటిబుగ్గకు ఏ మార్పూ కలుగదు. సర్వం ఇంతకుముందే విహితమై ఉంది.&nbsp;<BR>నీ కలాంటి భావం - స్వతంత్రుడను అనే భావం - కలగటం కూడా పూర్వం నిర్ణీతమైన&nbsp;<BR>దాన్లో ఒక భాగమే. నా చేతలను నేనే నిర్ణయించుకొనుచున్నా ననుకొనే భావంకూడా</FONT></p>
<hr class="puTa_virupu">
<table><tr><td><a class=puTa_lanke href=puTa1093.html>p1093</a></td><td>p1094</td><td><a class=puTa_lanke href=puTa1095.html>p1095</a></td></tr></table>
</div></body></html>
