<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa134.html>p134</a></td><td>p135</td><td><a class=puTa_lanke href=puTa136.html>p136</a></td></tr></table>


<p><FONT FACE="SHREE900, SHREE, sans-serif" SIZE="3">వీరు శిష్యహృదయంలో తత్త్వజ్ఞాన బీజాలను నాటుతారు. శిష్యులు ఆ&nbsp;<BR>మంత్రాన్ని ధ్యానించాలి. మంత్రం అంటె ఏమిటి? హైందవతత్త్వశాస్త్రం ప్రకారం&nbsp;<BR>యీ ప్రపంచం అంతా నామరూపాల మూలంగా వ్యక్తీకృతమవుతోంది. నామరూ-&nbsp;<BR>పబద్ధంకాని ఎలాటి చిత్తవృత్తీ పిండాండంలో ఉదయించలేదు. ఈ పద్ధతి నను-&nbsp;<BR>సరించి ప్రకృతి నిర్మితమవటం నిజమైతే అశేషబ్రహ్మాండమూ యిలాగే నామరూ-&nbsp;<BR>పబద్ధమై నిర్మితం కావాలి.</FONT></p>
<p><FONT FACE="SHREE902, SHREE, sans-serif" SIZE="3">యథాసోమ్యేకేన మృతిఓ్పండేన</FONT></p>
<p><FONT FACE="SHREE902, SHREE, sans-serif" SIZE="3">సర్వం మృణ్మయం విజ్ఞాతం స్యాత్‌।।’’</FONT></p>
<p><FONT FACE="SHREE900-Italic, SHREE, sans-serif" SIZE="3">(ఛాందోగ్య-6-1-4)</FONT></p>
<p><FONT FACE="SHREE900, SHREE, sans-serif" SIZE="3">(ఒక మట్టిముద్ద ఎలాటిదో తెలుసుకొంటె మృణ్మయాలైన సర్వవస్తు-&nbsp;<BR>వులూ ఎలాటివో తెలుస్తుంది.) ఇలాగే పిండాండ జ్ఞానం బ్రహ్మాండజ్ఞానం&nbsp;<BR>పొందటానికి మార్గదర్శక మవుతుంది. రూపమనేది చిప్ప ఐతే నామం, (లేక-&nbsp;<BR>భావం) దాన్లోని గుజ్జు అనవచ్చు. శరీరమే రూపం, మనస్సే (అంతఃకరణమే)&nbsp;<BR>నామం. అంతేగాక శబ్దాలు వాక్ఛక్తిగల జీవులందరిలోను నామంతో అవినాభావ-&nbsp;<BR>సంబంధం కలిగివున్నవి. వ్యక్తిలో పరిమితమైన మహత్తులో లేక చిత్తంలో ఉద-&nbsp;<BR>యించే వృత్తులు మొదట శబ్దాలుగాను తరువాత అంతకంటె విశిష్టాకృతితో&nbsp;<BR>ఒప్పారే ప్రత్యేకరూపాలుగాను వ్యక్తమవుతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">విశ్వంలో హిరణ్యగర్భుడు అనబడే బ్రహ్మ లేక మహత్తత్త్వం మొదట&nbsp;<BR>నామంగాను, అనంతరం రూపంగాను అంటె యీ జగద్రూపంలోను వ్యక్తమైవు-&nbsp;<BR>న్నది. ఇలా వ్యక్తమై ఇంద్రియగోచరమైన యీ విశ్వమే రూపం; అనిర్వ&nbsp;<BR>చనీయం, నిత్యం ఐన స్ఫోటమే (శబ్దమే) దీనికి ఆధారభూతమైవుంది. సమస్త&nbsp;<BR>భావాలకూ నామాలకూ శాశ్వత మూలవస్తువైన యీ స్ఫోటం పరమేశ్వరుడి&nbsp;<BR>జగద్రచనకు ఆధారభూతమైన మూలశక్తి; విశేషం, పరమేశ్వరుడు మొదట&nbsp;<BR>స్ఫోటరూపిగాను అనంతరం విశిష్టమైన యీ ఇంద్రియగోచర విశ్వరూపిగాను&nbsp;<BR>పరిణమిస్తాడు. ఈ స్ఫోటానికి ఒక్క సంజ్ఞేవుంది; అదే ఓంకారం. అంతేగాక&nbsp;<BR>వాగర్థాలు ఎలా సదా అవిభాజ్యాలో ఓంకారమూ నిత్యమైన యీ స్ఫోటమూ&nbsp;<BR>అలాగే అవిభాజ్యాలు. కాబట్టి పరమపవిత్రమూ, సమస్త నామరూపాలకు తల్లీ&nbsp;<BR>శాశ్వతమూ ఐన యీ ఓంకారంనుంచే ప్రపంచమంతా నిర్మితమైనదని భావించ-&nbsp;<BR>వచ్చును. వాగర్థాలు అవిభాజ్యాలు ఐవుండీ ఒక్క భావాన్నే తెలుపటానికి అనేక&nbsp;<BR>శబ్దాలు వుండొచ్చు. కాబట్టి జగదుత్పాదన హేతువైన భావాన్ని తెలుపటానికి&nbsp;<BR>ప్రత్యేకమైన యీ ఓంకారం ఒక్కటే సంజ్ఞ కానక్కర్లేదని చెప్పవచ్చు. ఓంకారం&nbsp;<BR>ఒక్కటే శబ్దజాలానికి అంతకూ సంజ్ఞ అనీ యిలాటిది వేరొకటి లేదనీ&nbsp;<BR>యిందుకు మా సమాధానం. సమస్త శబ్దాలూ స్ఫోటంనుంచే రూపొందినవైనా,</FONT></p>
<hr class="puTa_virupu">
<table><tr><td><a class=puTa_lanke href=puTa134.html>p134</a></td><td>p135</td><td><a class=puTa_lanke href=puTa136.html>p136</a></td></tr></table>
</div></body></html>
