<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa514.html>p514</a></td><td>p515</td><td><a class=puTa_lanke href=puTa516.html>p516</a></td></tr></table>
<p><FONT FACE="SHREE902, SHREE, sans-serif" SIZE="4">జ్ఞానం - కర్మ</FONT></p>
<BR>
<p><FONT FACE="SHREE902, SHREE, sans-serif" SIZE="3">(స్వామీజీ లండన్‌లో 1895 సం. నవంబర్‌ 23 న చేసిన ఉపన్యాసం)</FONT></p>
<p><FONT FACE="SHREE900, SHREE, sans-serif" SIZE="3">మహోన్నతమైన శక్తి భావనాబలంనుండి ఉత్పన్నమౌతుంది. వస్తువు&nbsp;<BR>సూక్ష్మమయ్యేకొద్దీ బలవత్తరమౌతుంది. దూరంనుండి కూడా నిశ్శబ్ద భావనా-&nbsp;<BR>శక్తి మానవులపై తన ప్రభావాన్ని చూపిస్తున్నది. ఎందుకంటే, మనస్సు ఏకం,&nbsp;<BR>అనేకం కూడా. ప్రపంచ మొక సాలెగూడు ఐవుండగా, మనస్సులు సాలె&nbsp;<BR>పురుగులుగా భావించవచ్చును. ఈ విశ్వమంతా విరాట్పురుషుని ఒక కర్మగా&nbsp;<BR>పరిగణిస్తుంది. దేవుడే ఇంద్రియాల ద్వారా ‘ప్రపంచంగా’ కనబడుతున్నాడు.&nbsp;<BR>విశ్వం మాయ. కాబట్టి ప్రపంచ మొక భ్రమ లేదా సత్యంయొక్క అసంపూర్ణ&nbsp;<BR>దృశ్యం. సూర్యబింబం ఉదయం ఎర్రని బంతిగా కనిపించేటట్లే యీ ప్రపంచం&nbsp;<BR>కూడా భగవంతుడి అస్పష్టవ్యక్తీకరణం. కాబట్టి చెడులు, దౌష్ట్యాలు - ఇవన్నీ కేవల&nbsp;<BR>దౌర్బల్యాలే, ‘మంచి’ యొక్క అసంపూర్ణ దృశ్యాలే అని తెలియాలి.</FONT></p>
<p><FONT FACE="SHREE900, SHREE, sans-serif" SIZE="3">అనంతంగా పొడిగించబడిన సరళరేఖ వృత్తమౌతుంది. అలాగే మంచికోసం&nbsp;<BR>చేయబడే అన్వేషణ చివరకు ‘ఆత్మ’ వద్దకే చేరుతుంది. నేను అజ్ఞేయుడ&nbsp;<BR>నైన ఈశ్వరుణ్ణి. ఆత్మయొక్క స్థూలతమ రూపమైన ‘శరీరం’ నేనే! ఇంతేకాక&nbsp;<BR>జగన్నాథుణ్ణికూడా నేనే.</FONT></p>
<p><FONT FACE="SHREE900, SHREE, sans-serif" SIZE="3">మనిషి నీతివంతుడుగా, పవిత్రుడుగా ఎందుకు వుండాలి? ఎందుకంటే&nbsp;<BR>అది అతడి ఇచ్ఛాశక్తిని బలపరుస్తుంది కాబట్టి. నిజప్రకృతిని బహిర్గతంచేస్తూ,&nbsp;<BR>ఇచ్ఛాశక్తిని బలవత్తరం చేసే ప్రతిపనీ నైతికమే. తద్విరుద్ధమైనదంతా అవినీతి. ఐనా&nbsp;<BR>నైతికత, దాని ప్రమాణం దేశానుగుణంగా, వ్యక్తుల అనుగుణంగా మారుతుంది.&nbsp;<BR>మానవుడు నియమాల, మాటలయొక్క బానిసత్వంనుండి ముక్తుడు కావాలి.&nbsp;<BR>మన కిప్పుడు ‘ఇచ్ఛా’ స్వాతంత్య్రం లేదు. కాని మనం స్వతంత్రులమైనప్పుడు&nbsp;<BR>మన కది కలుగుతుంది. ప్రపంచాన్ని యిలా పరిత్యజించటమే త్యాగం. ఇంద్రి-&nbsp;<BR>యలోలత వల్లనే క్రోధం, దుఃఖం కలుగుతున్నాయి. కామాదులతో&nbsp;<BR>ఉద్రిక్తుడయ్యే మానవుడు పశువుతో సమానుడు. కాబట్టి మీరు త్యాగభావంతో&nbsp;<BR>పూర్ణులవండి.</FONT></p>
<p><FONT FACE="SHREE900, SHREE, sans-serif" SIZE="3">ఒకప్పుడు నాకు దేహమున్నది. నేను పుట్టాను. సంసార సాగరంలో కొట్టు-&nbsp;<BR>కొని మరణించాను - ఇలాంటి ఆలోచనలు ఎంత భయంకరమైన మతిభ్రమలు!&nbsp;<BR>మోక్షం కోసం విలపిస్తూ శరీరబద్ధుణ్ణై వున్నానని తలంచటం, ఎలాటి ఊహ!</FONT></p>
<p><FONT FACE="TimesNewRoman, Times, serif" SIZE="2">1 0 0</FONT></p>
<hr class="puTa_virupu">
<table><tr><td><a class=puTa_lanke href=puTa514.html>p514</a></td><td>p515</td><td><a class=puTa_lanke href=puTa516.html>p516</a></td></tr></table>
</div></body></html>
