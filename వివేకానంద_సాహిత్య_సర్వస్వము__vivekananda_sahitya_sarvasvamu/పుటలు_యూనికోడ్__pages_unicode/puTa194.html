<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa193.html>p193</a></td><td>p194</td><td><a class=puTa_lanke href=puTa195.html>p195</a></td></tr></table>


<p><FONT FACE="SHREE900, SHREE, sans-serif" SIZE="3">చక్కని నేలమీద తన భావిజీవితం గడపాలని అతడు మక్కువ పడతాడు. మనలో&nbsp;<BR>ఒక్కొక్కరికి మనం అభిలషించే ప్రత్యేక స్వర్గం గురించిన భావన వుంది. వయ-&nbsp;<BR>స్సుమళ్లేకొద్దీ, కాలం గడిచేకొద్దీ ఉన్నత విషయాలపై ఉదాత్తవస్తువులపై మన&nbsp;<BR>చూపులు వాలుతాయి. సముజ్జ్వలజ్ఞానమరీచికాగుచ్ఛం లోచన గోచర&nbsp;<BR>మౌతుంది. కానీ ఆధునికయుగంలో సర్వసామాన్య మార్గాన్ని అనుసరించి దేన్నీ&nbsp;<BR>విశ్వసించక భావిజీవిత ఊహలను మనం తోసిరాజనరాదు - ఈ పద్ధతి సర్వ-&nbsp;<BR>నాశన హేతువవుతుంది. ప్రతివస్తువునీ వినాశనంచేసే అజ్ఞేయవాది పని దోష&nbsp;<BR>భూయిష్టమైంది. భక్తుని చూపు ఉన్నతభావనావీథుల్లో వాలుతుంది. అజ్ఞేయ-&nbsp;<BR>వాది స్వర్గమే లేదని నమ్ముతాడు. కాబట్టి అతడికి స్వర్గం అక్కర్లేదు. భక్తుడికీ&nbsp;<BR>స్వర్గం అక్కర్లేదు - ఎందుకంటే స్వర్గానికై తహతహలాడటం పసివాడి ఆట-&nbsp;<BR>కంటె ఉన్నతమైంది కాదని అతని విశ్వాసం - అతని దృష్టిపడింది ఈశ్వరుని-&nbsp;<BR>మీద. అతడు అభిలషించింది ఈశ్వరసాక్షాత్కారం.</FONT></p>
<p><FONT FACE="SHREE900, SHREE, sans-serif" SIZE="3">ఈశ్వరునికంటె మహత్తరమైన ఆదర్శం ఏముంటుంది? - భగవంతుడే&nbsp;<BR>మానవుని మహోత్కృష్టమైన లక్ష్యం. ఆతణ్ణి వీక్షించి ఆనందానుభూతిని&nbsp;<BR>పొందుతాం. ఈశ్వరుని మించినదేదీ మనం ఊహించలేం. ఎందుకంటె భగవం-&nbsp;<BR>తుడు పరిపూర్ణుడు. అనురాగానందాన్ని మించినదాన్ని మనం ఊహించలేం. కాని&nbsp;<BR>అనురాగానికి అనేకార్థాలున్నాయి. ఈ సందర్భంలో అనురాగం అన్నప్పుడు అది&nbsp;<BR>సామాన్య ప్రాపంచిక స్వార్థానురాగం కాదు. దీన్ని అనురాగమనటం ఈశ్వర&nbsp;<BR>నింద చేయటమే. భార్యాపుత్రాదులమీద మనం చూపే అనురాగం పశుప్రవృత్తికి&nbsp;<BR>సంబంధించిందే. నిస్వార్థప్రేమే నిజమైన ప్రేమ - యిది ఈశ్వరునిమీద చూప-&nbsp;<BR>బడే ప్రేమ. ఈ ప్రేమను పొందటం చాలకష్టం. శిశువాత్సల్యం, పితృప్రేమ,&nbsp;<BR>మాతృప్రీతి మొదలైన వివిధ అనురాగానుభూతుల్ని మనం పొందుతున్నాం.&nbsp;<BR>మెల్లగా మనం ప్రేమశక్తిని అలవరచుకొంటాం. కానీ మనలో ఎంతోమందికి అలవ&nbsp;<BR>డనే అలవడదు. ఒక అడుగువేసినా నిలిచిపోతాం. ఒక వ్యక్తిమీద అనురక్తి కలిగి&nbsp;<BR>బద్ధులమైవుంటాం. ఇహజగత్తులో మానవులు భార్యలకోసం, ధనంకోసం, కీర్తి-&nbsp;<BR>కోసం పాకులాడుతూంటారు. ఒక్కోసారి వారి తలకు గట్టిదెబ్బ తగలొచ్చు;&nbsp;<BR>బొప్పికట్టొచ్చు. వాస్తవంగా ఈ ప్రపంచం ఏమిటో వారు అప్పుడు గుర్తుంచుకో&nbsp;<BR>గలరు. ఈశ్వరుని తప్ప లోకంలో ఎవ్వరూ దేనిమీద నిజమైన అనురాగం చూప-&nbsp;<BR>లేరు. మానవ సులభానురాగం కేవలం అప్రకృతమనీ యథార్థంకాదనీ మానవుడు&nbsp;<BR>గుర్తిస్తాడు. ప్రేమను గురించి పెద్దకబుర్లు చెప్పేవారున్నారు; కాని మానవులు&nbsp;<BR>ప్రేమించనేలేరు. భార్య భర్త నుద్దేశించి ‘‘ప్రాణేశ్వరా! మీరంటె నాకు చాల-&nbsp;<BR>యిష్టం’’ అని అతని చెక్కిలిని ముద్దాడుతుంది. కాని అతడు అంతిమశ్వాస విడి-</FONT></p>
<hr class="puTa_virupu">
<table><tr><td><a class=puTa_lanke href=puTa193.html>p193</a></td><td>p194</td><td><a class=puTa_lanke href=puTa195.html>p195</a></td></tr></table>
</div></body></html>
