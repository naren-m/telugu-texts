<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa357.html>p357</a></td><td>p358</td><td><a class=puTa_lanke href=puTa359.html>p359</a></td></tr></table>

<p><FONT FACE="SHREE900, SHREE, sans-serif" SIZE="3">ప్రపంచానికి సంబంధించే అభావం కాదు.</FONT></p>
<p><FONT FACE="SHREE902-Italic, SHREE, sans-serif" SIZE="3">గురువారం, జూలై 18</FONT></p>
<BR>
<p><FONT FACE="SHREE900-Italic, SHREE, sans-serif" SIZE="3">(శంకరుడి సాంఖ్యసిద్ధాంత ఖండనం ప్రధానంగా నేటి పాఠ్యాంశం)</FONT></p>
<p><FONT FACE="SHREE900, SHREE, sans-serif" SIZE="3">చైతన్యం సంకీర్ణమనీ, పరిశీలిస్తూపోతే దానికి ఆవల సాక్షి ఐన పురుషుడు&nbsp;<BR>సిద్ధిస్తా డనీ సాంఖ్యులు వచిస్తారు. కాని పురుషులు అనేకులు; మనలో&nbsp;<BR>ఒక్కొక్కడు ఒక పురుషుడు. అద్వైతం యిందుకు భిన్నంగా పురుషుడు&nbsp;<BR>అద్వితీయుడని ప్రకటిస్తుంది. చైతన్యంగాని, జడత్వంగాని, మరే విధమైన&nbsp;<BR>గుణాలుగాని అతడికి వుండవు. ఎందుకంటె యీ గుణాలు బంధాన్నైనా కల్పి-&nbsp;<BR>స్తాయి, చివరకు అంతరించనైనా అంతరిస్తవి. ఇలాటి ఏకపురుషుడికి (బ్రహ్మా-&nbsp;<BR>నికి) గుణాలు వుండరాదు. జ్ఞానం సైతం వుండకూడదు; అది విశ్వానికిగాని&nbsp;<BR>మరి దేనికిగాని కారణం కాజాలదు. ‘‘సదేవ సోమ్యేదమగ్ర ఆసీదేకమేవాద్వితీ-&nbsp;<BR>యమ్‌ - ఓ సౌమ్యుడా, ఆదిలో అస్తిత్వం మాత్రమే, అద్వితీయబ్రహ్మం&nbsp;<BR>మాత్రమే, వుండినది’’ అని వేదాలు వచిస్తాయి.</FONT></p>

<p><FONT FACE="SHREE900, SHREE, sans-serif" SIZE="3">సత్త్వం జ్ఞానంతో కూడివుండటంతో సత్త్వం జ్ఞానకారణమని సిద్ధిం&nbsp;<BR>చదు; సిద్ధించకపోవటమే కాదు, సత్త్వం మానవుడిలో ముందుగానే వున్నదాన్ని&nbsp;<BR>బయటకు తెస్తుంది. నిప్పు తన చెంతనున్న ఇనుపగుండును వేడిచేయటానికి ఆ&nbsp;<BR>గుండులోనే అంతర్గతమైవున్న వేడిని బయటకు లాగుతుందేకాని తాను అందులో&nbsp;<BR>ప్రవేశించదు కదా.</FONT></p>
<p><FONT FACE="SHREE900, SHREE, sans-serif" SIZE="3">జ్ఞానం బ్రహ్మస్వరూపం కాబట్టి బంధం కాదని శంకరుడు వచిస్తాడు. వ్యక్త-&nbsp;<BR>మైవున్నా అవ్యక్తమైవున్నా విశ్వం ఎప్పుడూ వుంది; కాబట్టి ఒక నిత్యవస్తువు&nbsp;<BR>వుంది.</FONT></p>
<p><FONT FACE="SHREE900, SHREE, sans-serif" SIZE="3">బ్రహ్మం జ్ఞాన బలక్రియాత్మకం. బ్రహ్మానికి ఏ రూపమూ వుండనవసరం&nbsp;<BR>లేదు; అనంత జ్ఞానాన్ని అందుకోవటానికీ నిలుపుకోటానికీ ఒక కంచెగా జీవుడికి&nbsp;<BR>మాత్రమే రూపం ఆవశ్యకమవుతోంది. భగవంతుడికి సహాయం అక్కర్లేదు.&nbsp;<BR>ఒక్క ఆత్మేవుంది, చలనాత్మకమైన ఆత్మతత్త్వం ఏదీలేదు. జీవుడు చైతన్యయు-&nbsp;<BR>క్తుడు, యీ శరీరానికి పరిపాలకుడు. పంచప్రాణాలూ యీ శరీరంలో ఐక్యం&nbsp;<BR>పొందుతున్నవి; ఐనా సర్వం ఆత్మే కాబట్టి యీ జీవుడే ఆత్మ. జీవుణ్ణి గురించి&nbsp;<BR>నువ్వు భావించేదంతా నీ భ్రాంతే కాని జీవుడిలోనిది కాదు. నువ్వు బ్రహ్మానివే,&nbsp;<BR>మరేవిధంగా తలచినా దోషమే. కృష్ణుణ్ణి కృష్ణుడిగా కాక, కృష్ణుడిలోని ఆత్మను&nbsp;<BR>నువ్వు ఉపాసించాలి. ఆత్మోపాసనవల్లే ముక్తి లభిస్తుంది. సగుణబ్రహ్మం సైతం</FONT></p>
<hr class="puTa_virupu">
<table><tr><td><a class=puTa_lanke href=puTa357.html>p357</a></td><td>p358</td><td><a class=puTa_lanke href=puTa359.html>p359</a></td></tr></table>
</div></body></html>
