<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2051.html>p2051</a></td><td>p2052</td><td><a class=puTa_lanke href=puTa2053.html>p2053</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - కొలంబో</FONT></p>
<BR>
<p><FONT FACE="TimesNewRoman, Times, serif" SIZE="2"><sup>3</sup></FONT></p>
<p><FONT FACE="SHREE900, SHREE, sans-serif" SIZE="3">జరిగింది నిజమే! కానీ, దానివల్ల విశేషంగా నాకే ఉపకారం జరిగిందని చెప్పాలి.&nbsp;<BR>ఎందుకంటే, ఇదివరకు బహుశా, నాకు సహజమైన చిత్తోద్రేకంవల్ల కలిగిన అభి-&nbsp;<BR>మానం, ఇప్పుడు నిశ్చితాభిప్రాయంయొక్క స్థిరత్వాన్ని, ప్రామాణికత్వంయొక్క&nbsp;<BR>పటుత్వాన్ని, బలాన్ని పొందింది.</FONT></p>
<BR>
<p><FONT FACE="SHREE900, SHREE, sans-serif" SIZE="3">గౌరవనీయుడైన ఈ అధ్యక్షుడు చెప్పినట్లే - ప్రతి హైందవుడూ భావించే&nbsp;<BR>విధంగానే - ఈ దేశం కర్మక్షేత్రం, పుణ్యభూమి అని పూర్వంనుండి నేనుకూడ&nbsp;<BR>భావిస్తున్నాను. ఈనాడు, ఇక్కడ నిలిచి, ఆ మాట ఎంతోనిజమని, యథార్థ-&nbsp;<BR>మైన నిశ్చితాభిప్రాయంతో, దృఢవిశ్వాసంతో చాటుతున్నాను. ధన్య పుణ్యభూమి&nbsp;<BR>అని పిలవడానికి అర్హతవున్న దేశమేదైనా భూలోకంలో వుంటే, భగవత్సాన్నిధ్యాన్ని&nbsp;<BR>పొందడానికై యాత్రలు చేస్తూ, ఆ పరమపదాన్ని పొందే సమయంలో, ప్రతి&nbsp;<BR>జీవాత్మ విధిగా చేరవలసిన స్థలం భూమిలో ఎక్కడైనా వుంటే, మానవసంఘం&nbsp;<BR>సాధుశీలాన్ని, ఔదార్యాన్ని, పవిత్రతను, శాంతి జీవనాన్ని అలవరచు&nbsp;<BR>కొనడంలో పరమోన్నత మార్గాన్ని అందుకోజాలిన దివ్యక్షేత్రం ఎక్కడైనా&nbsp;<BR>వుంటే, హృదయ పరిశీలనాన్ని పురికొల్పి, సమున్నత ఆధ్యాత్మిక పీఠంపై చేర్చే&nbsp;<BR>మేలిసీమ ఎక్కడైనా వుంటే - అది మన భారతదేశమే! అంతేకాదు, అన్నిటికంటే&nbsp;<BR>దివ్యదృష్టిని, ఆధ్యాత్మిక సిద్ధిని ప్రసాదించే పుణ్యతీర్థం ఈ భారతదేశమే నని అన-&nbsp;<BR>కతప్పదు. ఇక్కడ అత్యంత పురాణకాలంనుండి, మహామతకర్తలు బయలుదే-&nbsp;<BR>రారు. ఎన్నోసార్లు, వారు ఈ భూలోకాన్నంతా, వినిర్మలం, శాశ్వతం అయిన&nbsp;<BR>ఆధ్యాత్మిక ధర్మప్రవాహ జలాలతో నింపి పవిత్రీకరించారు. తూర్పు, పడమర,&nbsp;<BR>ఉత్తరం, దక్షిణం - ప్రపంచం మొత్తాన్ని ముంచేసిన వేదాంత సాగర తరంగరాశి&nbsp;<BR>ఈ దేశంనుండే వెలువడింది. భౌతికం, భగవద్విముఖం అయిన నేటి ప్రాపంచిక&nbsp;<BR>నాగరికతను, మళ్లీ ఈశ్వరోన్ముఖం కావించనున్న ఆధ్యాత్మిక మహాప్రవాహం ఇక్క-&nbsp;<BR>డనుండే ఉద్భవం కావలసి వుంది. ఇతర దేశాల్లో, వేలకొద్దీ మానవ హృదయా-&nbsp;<BR>లను కాల్చినాశనం చేస్తున్న జడవాద భీకరజ్వాలలను చల్లార్చవలసిన జీవసముద్రం&nbsp;<BR>ఇక్కడేవుంది. మిత్రులారా! నామాట నమ్మండి! ఇది జరిగి తీరుతుంది!</FONT></p>
<p><FONT FACE="SHREE900, SHREE, sans-serif" SIZE="3">ఇదంతా నేను స్పష్టంగా గ్రహించాను. మీలో వివిధ జాతి చరిత్రలను&nbsp;<BR>చదివినవారుకూడ, ఈ విషయాన్ని గ్రహించే వుంటారు. ఈ ఉపకారానికై&nbsp;<BR>లోకం, మన మాతృభూమికి చాలా ఋణపడివుంది. వేరు వేరుగా, ఒక్కొక్క&nbsp;<BR>దేశాన్ని తీసుకొని విచారిస్తే లోకం ఈ క్షమాస్వరూపుడైన హిందువుకు ఋణ-&nbsp;<BR>పడివున్నంతగా, మరే జాతికీ ఋణపడి వుండలేదు. హైందవుని ఈ కోమ&nbsp;<BR>లత్వాన్ని దోషంగా భావించి, కొన్ని సమయాల్లో హేళన చేయడమూ వుంది.&nbsp;<BR>కాని హేళనలోకూడ మహాద్భుత సత్యమేదైనా గర్భితమైవుంటే, అది సదా</FONT></p>
<hr class="puTa_virupu">
<table><tr><td><a class=puTa_lanke href=puTa2051.html>p2051</a></td><td>p2052</td><td><a class=puTa_lanke href=puTa2053.html>p2053</a></td></tr></table>
</div></body></html>
