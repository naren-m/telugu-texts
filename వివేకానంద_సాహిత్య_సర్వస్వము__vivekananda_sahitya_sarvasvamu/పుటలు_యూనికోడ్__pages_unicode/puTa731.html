<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa730.html>p730</a></td><td>p731</td><td><a class=puTa_lanke href=puTa732.html>p732</a></td></tr></table>

<p><FONT FACE="TimesNewRoman, Times, serif" SIZE="2">3 1 6</FONT></p>
<p><FONT FACE="SHREE900, SHREE, sans-serif" SIZE="3">డున్నాడు - అతడే దేవుడు. జగత్తు ప్రారంభాన్ని గురించీ, మానవుడి ప్రారం-&nbsp;<BR>భాన్ని గురించీ జనం మాట్లాడుతుంటారు. ఇక్కడ ప్రారంభమంటె కల్పానికి&nbsp;<BR>ప్రారంభమని గ్రహించాలి. సమస్త సృష్టికీ ప్రారంభం వుందనే అర్థం&nbsp;<BR>ఎక్కడాలేదు; సృష్టికి ప్రారంభం వుండటం అసంభవం. కాలానికి ప్రారంభాన్ని&nbsp;<BR>మీలో ఎవరూ భావించలేరు. ‘ఆది’ అన్నదానికల్లా అంతం వుండి తీరవలసిందే.&nbsp;<BR>‘‘నేనుగాని మీరుగాని లేనికాలం ఎప్పుడూ లేదు. ఇకముందు మనలో ఎవ్వరం&nbsp;<BR>వుండబోని సమయంకూడ వుండదు’’ అని భగవద్గీత ఉక్తి. సృష్టి ప్రారంభమని&nbsp;<BR>ఎక్కడ ప్రస్తావించబడినా కల్పానికి ప్రారంభమనే దాని అర్థం; మీ దేహం నశి-&nbsp;<BR>స్తుంది కాని మీ ఆత్మ ఏనాటికీ నశించదు.</FONT></p>
<p><FONT FACE="SHREE900, SHREE, sans-serif" SIZE="3">ఆత్మను గురించిన యీ అభిప్రాయంతోపాటు దాని పరిపూర్ణత్వాన్ని&nbsp;<BR>గురించిన అభిప్రాయాలు కొన్నివున్నాయి. ఆత్మ స్వతస్సిద్ధంగా పరిపూర్ణమే.&nbsp;<BR>ప్రారంభంలో మానవుడు పరిపూర్ణుడుగా వున్నాడని హీబ్రూల కొత్తనిబంధన&nbsp;<BR>అంగీకరిస్తోంది. మానవుడు తన చేష్టలతోనే అపవిత్రుడైనాడు. అతడు తన&nbsp;<BR>పూర్వపు పవిత్రతను తిరిగి పొందాల్సివున్నాడు. కొందరు యీ విషయాన్ని&nbsp;<BR>ఆలంకారికంగాను, కథలతోను, చిహ్మాలతోను చెబుతారు. ఈ వాక్యాలను మనం&nbsp;<BR>సమీక్షాపూర్వకంగా పరిశీలించినప్పుడు, ఆత్మ స్వతస్సిద్ధంగా పవిత్రమైనదనీ,&nbsp;<BR>మానవుడు తిరిగి అలాటి స్థితిని పొందాల్సివున్నాడనీ అవి బోధిస్తున్నట్లు తెలు-&nbsp;<BR>స్తుంది. అ దేవిధంగా సాధ్యం? దేవుణ్ణి తెలుసుకోవటంవల్ల. ‘‘కుమారుడి ద్వారా&nbsp;<BR>కాక మరోవిధంగా దేవుణ్ణి ఎవరూ దర్శించలేరు’’ అని హీబ్రూ బైబిల్‌ ప్రవచి-&nbsp;<BR>స్తోంది. దాని అర్థం ఏమిటి? దేవుణ్ణి దర్శించటమే మానవజీవితానికి పరమ-&nbsp;<BR>లక్ష్యం, చరమగమ్యం. జనకుడితో మనం ఐక్యమవటానికి ముందు మనం భగవ&nbsp;<BR>త్పుత్రులం కావాలి. మానవుడు తన తన చేతలవల్లే పవిత్రతను కోల్పోయాడనే&nbsp;<BR>విషయాన్ని విస్మరించవద్దు. మన బాధలకు కారణం మన చేతలే. అందుకు&nbsp;<BR>దేవుడు నింద్యుడు కాడు. ఈ భావాలతో సన్నిహిత సంబంధం కలిగిందే పున-&nbsp;<BR>ర్జన్మ సిద్ధాంతం. ఐరోపియన్లు నాశనం చెయ్యటానికి ముందు యీ సిద్ధాంతం&nbsp;<BR>సార్వజనీనమైనదే.</FONT></p>
<p><FONT FACE="SHREE900, SHREE, sans-serif" SIZE="3">పునర్జన సిద్ధాంతాన్ని గురించి మీలో కొందరు విని, ఉపేక్షించి వుండొచ్చు.&nbsp;<BR>ఇది ఆత్మనిత్యత్వానికి సన్నిహితంగా సంబంధించింది. అంతంవుండి ఆది లేనిది&nbsp;<BR>గాని, ఆదివుండి అంతం లేనిదిగాని ఏదీలేదు. మానవాత్మకు ప్రారంభం వుందనే&nbsp;<BR>విపరీతవాదాన్ని మనం విశ్వసించలేం. పునర్జన్మ సిద్ధాంతం ఆత్మస్వాతంత్య్రాన్ని&nbsp;<BR>రూఢిపరుస్తుంది. ఒకవేళ ప్రథమ ప్రారంభం అనేది వుందనుకొందాం.&nbsp;<BR>అప్పుడు మానవుడిలోని సమస్త అపరిశుద్ధతయొక్క బాధ్యత పూర్తిగా దేవుడి-</FONT></p>
<hr class="puTa_virupu">
<table><tr><td><a class=puTa_lanke href=puTa730.html>p730</a></td><td>p731</td><td><a class=puTa_lanke href=puTa732.html>p732</a></td></tr></table>
</div></body></html>
