<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1260.html>p1260</a></td><td>p1261</td><td><a class=puTa_lanke href=puTa1262.html>p1262</a></td></tr></table>
<p><FONT FACE="SHREE900, SHREE, sans-serif" SIZE="3">32 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">అధీనంలో నుండేకదా అతడు పరిశీలించాలి? అలాంటప్పుడు, ‘‘ప్రపంచానికి&nbsp;<BR>అస్తిత్వం (ఉనికి) కలదు’’ అనే మాట కర్థమేమి? ‘‘ప్రపంచానికి అస్తిత్వంలేదు’’&nbsp;<BR>అనే మాటకు అర్థం ఆలోచిద్దాం. ‘‘దానికి స్వతంత్రమైన అస్తిత్వం లేదు. నా&nbsp;<BR>మనస్సు, మీ మనస్సులు, ఇతరుల మనస్సులు - వీని సంబంధంలో మాత్రమే&nbsp;<BR>దాని అస్తిత్వం’’ అని అర్థం. ఈ ప్రపంచాన్ని మన పంచేంద్రియాలతో&nbsp;<BR>చూస్తున్నాం. ఇంకొక ఇంద్రియముంటే దానిలోను ఇంక కొంత కనిపిస్తుంది.&nbsp;<BR>ఇంకా ఒక ఇంద్రియముంటే, ఇంకా వేరే విధంగా కనిపిస్తుంది. అంటే, దానికి&nbsp;<BR>వాస్తవమైన అస్తిత్వం లేదు. అవికారం, అచలం, నిత్యం అగు అస్తిత్వం లేదు. అలా&nbsp;<BR>అని దానికి అస్తిత్వం లేనేలేదనడానికీ వీలులేదు. అది వుందికదా? దానిలోనే, దాని-&nbsp;<BR>మూలంగానేకదా మనం కార్యకలాపాలు నెరవేర్చుకొంటున్నాం? అంటే అది అస్తి-&nbsp;<BR>త్వాల కూడిక.</FONT></p>
<p><FONT FACE="SHREE900, SHREE, sans-serif" SIZE="3">ఈ సూక్ష్మతత్త్వ విచారంనుండి, మన దైనిక జీవిత వ్యాపారాలకు దిగి&nbsp;<BR>వచ్చినా, జీవితమంతా పరస్పర విరోధమయమై, అస్తిత్వనాస్తిత్వాల కూడికగానే&nbsp;<BR>కనిపిస్తోంది. జ్ఞాన విషయంలో ఈ విరుద్ధభావం ఉంది. మానవుడు కోరితే&nbsp;<BR>అతనికి సర్వమూ తెలుస్తుందని మొదట అనిపిస్తుంది. కాని, నాలుగడుగులు&nbsp;<BR>వేయకముందే, దాటశక్యంకాని వజ్రకఠినమైన గోడ అడ్డుతగులుతుంది. తన&nbsp;<BR>కార్యాచరణమంతా ఒక వలయం లోపలే. ఆ వలయాన్ని అతడు దాటలేడు.&nbsp;<BR>సొంత విషయాలూ, ఎంతో ప్రియమైనవీ అయిన సమస్యలు ఎన్నో రాత్రింబగళ్లు&nbsp;<BR>అతన్ని వేధిస్తున్నాయి. కాని తన బుద్ధికి అతీతమవడంవల్ల వాని నతడు&nbsp;<BR>పరిష్కరింపజాలడు. ఐనా ఆ వాసన సుస్థిరమై అతని మనస్సులో నాటుకొనే&nbsp;<BR>ఉంది. ఉన్నా దాన్ని నిగ్రహించి, అణచివేయడమే శ్రేయస్కరమని మనకు&nbsp;<BR>తెలుసు. ప్రతి క్షణం మన హృదయ ప్రేరణలన్నీ స్వార్థపరత్వం దిశకే లాగు&nbsp;<BR>తున్నాయి. కాని అనిర్వాచ్యవాణి ఒకటి స్వార్థరాహిత్యమే శ్రేయస్కరమని&nbsp;<BR>ఉద్బోధిస్తూ ఉంటుంది. పసితనంలో ప్రతివాడూ ఆశావాదియే (ఆప్టిమిస్ట్‌).&nbsp;<BR>అప్పుడతనికి, భావిజీవితమంతా స్వర్గభోగమయమే. యౌవనంలో అతడంత-&nbsp;<BR>కన్నా ఆశావాది. మరణం, అపజయం, పరాభవం - ఇట్టివి లోకంలో ఉన్నాయనే&nbsp;<BR>అతడు అప్పుడు నమ్మలేడు. కాని వార్ధక్యం వచ్చేసరికి జీవితమంతా శిథిలసౌధం-&nbsp;<BR>లాగా కనిపిస్తుంది. ఆశలన్నీ అంతరిస్తాయి. భవిష్యత్తు అంధకారమయ&nbsp;<BR>మౌతుంది. మనమిలా ప్రకృతి చేత దెబ్బలు తింటూ, ఎక్కడికి పోయేదీకూడ&nbsp;<BR>తెలిసికోలేక, అతి సుఖస్థితినుండి, అతి దుఃఖస్థితిని చేరబోతూంటాం. బుద్ధుని&nbsp;<BR>జీవితమైన ‘లలితవిస్తార’లోని సుప్రసిద్ధ గేయమొకటి నా కీ సందర్భంలో జ్ఞప్తికి&nbsp;<BR>వస్తోంది. బుద్ధుడు మానవకోటిని ఉద్ధరించడానికి జన్మించాడు. కాని రాజ</FONT></p>
<hr class="puTa_virupu">
<table><tr><td><a class=puTa_lanke href=puTa1260.html>p1260</a></td><td>p1261</td><td><a class=puTa_lanke href=puTa1262.html>p1262</a></td></tr></table>
</div></body></html>
