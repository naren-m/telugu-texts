<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2603.html>p2603</a></td><td>p2604</td><td><a class=puTa_lanke href=puTa2605.html>p2605</a></td></tr></table>

<p><FONT FACE="SHREE900, SHREE, sans-serif" SIZE="3">వుంటారు. ఎక్కడ? భర్త తల్లిదండ్రులతో ఒకే యింట్లో. కోడలికి బిడ్డపుట్టి&nbsp;<BR>మాతృస్థానం రాగానే కుటుంబానికి రాణి అయ్యేవంతు ఆమెకు కలుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఇక భారతీయ సమాజ వ్యవస్థలో మరో అసాధారణ నియమంకూడ&nbsp;<BR>వుంది. మొదటి రెండు మూడు అగ్రవర్ణాల్లో వితంతు పునర్వివాహానికి సమ్మతి&nbsp;<BR>లేదు. పెళ్లాడాలని అనుకొన్నా కుదరదు. అందువల్ల అనేకులకు కష్టాలు&nbsp;<BR>వాటిల్లటం సహజమే. ఈ పునర్వివాహ నిషేధం అనేకమంది వితంతువులకు&nbsp;<BR>అప్రియం అనటాన్ని కాదనలేం. ఎందుకంటె వివాహం చేసుకోకుంటే బ్రహ్మ&nbsp;<BR>చర్యాన్ని పాటించాల్సి వస్తుంది - అంటె ఒక విద్యార్థి జీవితాన్ని గడపాలి. అంటె&nbsp;<BR>మత్స్యమాంసాలను తినకూడదు, మద్యం తాగకూడదు, రంగు దుస్తులను&nbsp;<BR>కట్టుకోరాదు (తెల్లని వాటినే ధరించాలి); ఇలాటివెన్నో నిర్బంధాలు వున్నాయి.&nbsp;<BR>మా దేశమే సన్న్యాసుల దేశం. సదా తపస్సుచేస్తూ వుంటాం. అది మాకు యిష్టం.&nbsp;<BR>అదేగాక, చూడండి, స్త్రీలు ఎప్పుడూ మాంసాన్ని తినరు, మద్యాన్ని సేవించరు.&nbsp;<BR>మా స్త్రీల దృష్టిలో మాంసాన్ని తినటం పతనమే. మాంసభక్షణ మద్యపానాలు&nbsp;<BR>వాడుకలోలేని స్త్రీలకు, బ్రహ్మచార్యానికై వాటిని మానుకోవటం కష్టంకాదు.&nbsp;<BR>వాటిని మానుకోవటం మగవారికి కష్టం. కొన్ని కులాల్లోని మగవారు కొన్ని సమ-&nbsp;<BR>యాల్లో మాంసాన్ని ఆరగిస్తారు. కాని స్త్రీలు ఎన్నడూ తినరు. ఐనప్పటికీ పెళ్లికి&nbsp;<BR>అనుమతించకపోవటం, బ్రహ్మచారిణులుగా వుండిపోవలసి రావటం చాలమందికి&nbsp;<BR>కష్టం కలిగిస్తుందని అనటంలో నాకు ఎలాటి సందేహమూ లేదు.</FONT></p>
<p><FONT FACE="SHREE900, SHREE, sans-serif" SIZE="3">మాకు సమాజపరదృష్టి గాఢం అనే విషయాన్ని మళ్లీ జ్ఞప్తికి తెచ్చుకోవాలి.&nbsp;<BR>గణాంకాలనుబట్టి చూస్తే ఏ దేశంలోనైనా అగ్రవర్ణాల వారిలో పురుషుల&nbsp;<BR>సంఖ్యకన్న స్త్రీల సంఖ్య హెచ్చుగా వుంటుంది. ఎందుకంటె అగ్రవర్ణాలలో స్త్రీలు&nbsp;<BR>తరతరాలుగా శ్రమలేని జీవనాన్ని గడుపుతుంటారు. కష్టంచెయ్యరు, నూలు వడ-&nbsp;<BR>కరు, కాని ‘సాలమన్‌ చక్రవర్తి’ ధరించే ఉడుపులకంటె ఉజ్వలమైన ఉడుపులను&nbsp;<BR>ధరిస్తారు. పాపం మగశిశువులు గుంపులు గుంపులుగా చస్తుంటారు. స్త్రీ శిశువు-&nbsp;<BR>లకు ఆయుస్సు దీర్ఘమని భారతీయులు అంటారు. గణాంకాలను చూడండి -&nbsp;<BR>స్త్రీ శిశువుల సంఖ్య మగశిశువుల సంఖ్యను మించి వుంటుంది. కాని ప్రస్తుత&nbsp;<BR>కాలంలో పనిపాటులు మగశిశువులతో సమానంగా స్త్రీ శిశువులూ చేస్తున్నారు.&nbsp;<BR>కాబట్టి పూర్వ పరిస్థితి మారింది. అగ్రవర్ణాల బాలికల సంఖ్య బాలుర సంఖ్య-&nbsp;<BR>కంటె ఎంతోహెచ్చు. కింది వర్ణాలలోని పరిస్థితి యిందుకు వ్యతిరేకం. వారిలో&nbsp;<BR>అందరూ కష్టించి పనిచేస్తారు, ఇంటి పనినికూడ చేసుకోవలసిన వారవటంచేత&nbsp;<BR>స్త్రీలు పురుషులకన్న కాస్త ఎక్కువే శ్రమపడతారు.</FONT></p>
<p><FONT FACE="SHREE900, SHREE, sans-serif" SIZE="3">నే నీ విషయాన్ని గుర్తించిగాని, తలపోసిగాని వుండను. కాని మీ అమెరికన్‌</FONT></p>
<hr class="puTa_virupu">
<table><tr><td><a class=puTa_lanke href=puTa2603.html>p2603</a></td><td>p2604</td><td><a class=puTa_lanke href=puTa2605.html>p2605</a></td></tr></table>
</div></body></html>
