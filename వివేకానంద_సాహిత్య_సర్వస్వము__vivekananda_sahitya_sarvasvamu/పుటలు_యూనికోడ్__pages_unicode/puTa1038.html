<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1037.html>p1037</a></td><td>p1038</td><td><a class=puTa_lanke href=puTa1039.html>p1039</a></td></tr></table>
<p><FONT FACE="SHREE900, SHREE, sans-serif" SIZE="3">214 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">భ్రష్టులౌతారు.</FONT></p>
<BR>
<p><FONT FACE="SHREE900, SHREE, sans-serif" SIZE="3">మనసును సంపూర్ణంగా స్వాధీనం చేసుకోవటానికి నిర్దుష్ట నైతికనిష్ట&nbsp;<BR>అత్యవసరం. సంపూర్ణ నైతికనిష్ట గలవాడు చేయవలసిందిక ఏమీ ఉండదు; అతను&nbsp;<BR>ముక్తుడే. నైతిక పరిపూర్ణత్వాన్ని పొందినవాడు, ఏ జీవికీ హాని చేయలేడు; దేనినీ&nbsp;<BR>బాధించలేడు. ముక్తుడు కావాలనుకునేవాడు, అహింసలో ఉత్తీర్ణుడు అయితీరాలి.&nbsp;<BR>అహింసలో ఉత్తీర్ణుడు అయినవానికన్నా శక్తిమంతుడు ఎవడూ లేడు. అతని&nbsp;<BR>సమక్షంలో ఎవరూ పోరాడలేరు; కలహింపలేరు. అతని సాన్నిధ్యం శాంతిప్రదం;&nbsp;<BR>ప్రేమదాయకం. అతని సమక్షంలో ఎవ్వరూ ఆగ్రహింపలేరు; పోరాడలేరు.&nbsp;<BR>పశువులు - క్రూరమృగాలు కూడా అతని ఎదుట సాధువుగానే ఉంటాయి.</FONT></p>
<p><FONT FACE="SHREE900, SHREE, sans-serif" SIZE="3">నే నొక యోగిని</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> చూశాను. అతను చాలా ముసలివాడు. అతను నేల&nbsp;<BR>బొరియలో నివసించేవాడు. వంటకోసం అతనివద్ద ఒకటి రెండు పాత్రలు మాత్రం&nbsp;<BR>ఉండేవి. అతను చాలా తక్కువగా తినేవాడు. అతను బట్టలు వేసుకునేవాడో, కాడో&nbsp;<BR>చెప్పలేను. అతను ఎప్పుడూ ధ్యానమగ్నుడై ఉండేవాడు.</FONT></p>
<p><FONT FACE="SHREE900, SHREE, sans-serif" SIZE="3">అతనికి అంతా సమానులే! సర్వప్రాణులూ సమానమే! అహింసావ్రతంలో&nbsp;<BR>అతను ఉత్తీర్ణుడయ్యాడు. ప్రతిమనిషిలో - ప్రతిజంతువులో - అతను ఆత్మ&nbsp;<BR>వస్తువునే, జగదీశ్వరుణ్ణే దర్శించేవాడు. ప్రతిమనిషి - ప్రతిజంతువు అతనికి ‘‘నా&nbsp;<BR>ఈశ్వరుడే!’’ మనిషిని గానీ, పశువును గానీ అతను మరొక విధంగా సంబో&nbsp;<BR>ధించడు. ఒకరోజు ఒక దొంగ వచ్చి, అతని పాత్రల్లో ఒకదాన్ని దొంగిలించాడు. ఆ&nbsp;<BR>దొంగ వెంట అతను పరిగెత్తాడు. చాలాదూరం పరిగెత్తాడు. అలసిపోయి దొంగ&nbsp;<BR>నిలిచాడు. యోగి అతని వద్దకు వెళ్లి, అతని ముందు మోకరిల్లి, ‘‘నా ఈశ్వరా!&nbsp;<BR>నువ్వు నా యింటికి రావటం నన్నెంతో గౌరవించినట్లే. రెండవ పాత్రను కూడా&nbsp;<BR>తీసుకుని నన్ను మరింత గౌరవించు. ఇదికూడా నీదే’’ అన్నాడు.</FONT></p>
<p><FONT FACE="SHREE900, SHREE, sans-serif" SIZE="3">ఆ వృద్ధుడు యిప్పుడు లేడు. జగత్తులోని ప్రతివస్తువులో కూడా అతనికి&nbsp;<BR>సంపూర్ణ ప్రేమ ఉండేది. అతని హృదయం ప్రేమపూరితం. చలిచీమకోసమైనా&nbsp;<BR>అతను తన ప్రాణాలను త్యాగం చేస్తాడు. అతను తమ మిత్రుడని క్రూరమృగాలు&nbsp;<BR>గ్రహించాయి. పాములు, క్రూరమృగాలూ అతని బొరియలో ప్రవేశించి, అతని వద్దే&nbsp;<BR>నిద్రించేవి. అవన్నీ అతణ్ణి ప్రేమించాయి. అతని ముందవి పోట్లాడుకునేవి కావు.</FONT></p>
<p><FONT FACE="SHREE900, SHREE, sans-serif" SIZE="3">ఇతరులు ఎంత దుష్టులైనాసరే, వారి దోషాల గూర్చి ఎప్పుడూ మాట్లాడ&nbsp;<BR>వద్దు. అలా మాట్లాడితే ఏనాడూ మేలు జరగదు. ఇతరుల తప్పులు ఎంచటం వల్ల&nbsp;<BR>నువ్వు చేయగల సహాయం ఏమీలేదు. అలాంటి పనుల వల్ల ఇతరులకు నువ్వు హాని&nbsp;<BR>చేస్తావు; నీకు నువ్వు హాని చేసుకుంటావు.</FONT></p>
<p><FONT FACE="SHREE900, SHREE, sans-serif" SIZE="3">ఆధ్యాత్మిక ఆశయానికి దోహదం చేసేంతవరకూ, ఆహారనియమాలు -</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1037.html>p1037</a></td><td>p1038</td><td><a class=puTa_lanke href=puTa1039.html>p1039</a></td></tr></table>
</div></body></html>
