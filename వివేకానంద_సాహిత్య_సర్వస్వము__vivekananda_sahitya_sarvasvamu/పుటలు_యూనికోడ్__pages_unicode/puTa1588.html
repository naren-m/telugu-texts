<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1587.html>p1587</a></td><td>p1588</td><td><a class=puTa_lanke href=puTa1589.html>p1589</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - చతుర్థ భాగం</FONT></p>
<p><FONT FACE="SHREE900, SHREE, sans-serif" SIZE="3">359</FONT></p>
<p><FONT FACE="SHREE900, SHREE, sans-serif" SIZE="3">శరీరాన్ని గూర్చిన భావన అదృశ్యంకానిదే, ఎవ్వడూ ఆత్మను గుర్తించలేడు. గుణా-&nbsp;<BR>లను గూర్చిన భావన అదృశ్యమయ్యేంత వరకు, ఎవ్వడూ, కేవల పదార్థాన్ని&nbsp;<BR>గుర్తించలేడు.</FONT></p>
<p><FONT FACE="SHREE900, SHREE, sans-serif" SIZE="3">అద్వైత సిద్ధాంతంలో సుప్రసిద్ధి గాంచిన, రజ్జుసర్ప భ్రాంతి (తాడును&nbsp;<BR>చూచి పామనుకోవడం) సాదృశ్యం ఈ విషయాన్ని ఇంకా కొంత వివరంగా&nbsp;<BR>అర్థమయ్యేలా చేయగలదు. తాడును చూచి ఒకడు, పాముగా భావించేటప్పుడు,&nbsp;<BR>తాడు - అనే దృష్టి నశిస్తోంది. దాన్ని అతడు తాడుగా చూసేటప్పుడు, పాము&nbsp;<BR>- అనే దృష్టి నశించి, తాడు మాత్రమే నిలిచి వుంటుంది. అసమగ్రమైన&nbsp;<BR>పరిశీలనాంశాలను అనుసరించి, విచారించడంవల్ల, రెండు భిన్న పదార్థా&nbsp;<BR>లున్నాయనీ, మూడు భిన్న పదార్థాలున్నాయనీ భావమేర్పడుతుంది. అంతేకాక,&nbsp;<BR>అలాంటి సిద్ధాంతాలను వినడం వల్ల, చదవడం వల్ల, శరీరాత్మలు మనకు&nbsp;<BR>భిన్నములైన రెండు వస్తువులుగా కనిపిస్తున్నాయి, అనే భ్రాంతిలో పడిపోతాం.&nbsp;<BR>కాని నిజానికి అలాటి ద్వైతభావం ఎన్నడూ కలుగదు. శరీర భావమో లేదా ఆత్మ&nbsp;<BR>భావమో - ఏ ఒక్కటో మాత్రమే వుంటుంది. కానీ రెండూ ఒక్కసారి&nbsp;<BR>వుండవు. దీన్ని రుజువు చేయడానికి వాదనలు అనవసరం. మీ మనస్సులలో దీని&nbsp;<BR>సత్యాన్ని సులభంగా గ్రహించగలుగుతారు.</FONT></p>
<p><FONT FACE="SHREE900, SHREE, sans-serif" SIZE="3">ఒక ఆత్మగా, ఒక అశరీర వస్తువుగా, నిన్ను గూర్చిన భావన చేసికోవడానికి&nbsp;<BR>ప్రయత్నించి చూడు. అది నీ కించుమించు అసాధ్యం. ఏ కొద్దిమందో అలా&nbsp;<BR>భావన చేయజాలిన వారుంటే, వారికి ఆత్మతాదాత్మ్య స్థితి కలిగిన కాలంలో,&nbsp;<BR>శరీర భావమే వుండదు. తదేక ధ్యాన నిష్ఠచేతనో, ఇంద్రజాలంచేతనో ఉన్మాదం-&nbsp;<BR>చేతనో, ఓషధుల ప్రయోగంచేతనో ఒకానొకప్పుడు విపరీత మనోదశలను&nbsp;<BR>పొందిన వారిని మీరు చూసి వుంటారు. లేదా వాళ్లను గూర్చి విని వుంటారు.&nbsp;<BR>అభ్యంతర వస్తువొక దానిపై దృష్టి నిలిచి వున్నపుడు, వారి బాహ్యదృష్టి&nbsp;<BR>నశించిందని, వారి అనుభవాల వల్ల మీరు గ్రహించగలరు. ఉన్న వస్తువొక్కటే&nbsp;<BR>అని దీనివల్ల తేలుతోంది. ఆ ఒక్కటే, ఈ బహురూపాలతో కనిపిస్తోంది. ఈ&nbsp;<BR>భిన్నరూపాల వల్లనే, కార్యకారణ పరంపర ఏర్పడుతోంది. కార్యకారణాలకు&nbsp;<BR>వున్న సంబంధం పరిణామం. ఒకటి, మరొకటిగా మారుతుంది. అదికూడ&nbsp;<BR>వేరొకటిగా మార్పు చెందుతుంది. అలాటి మార్పుల పరంపర కలుగుతూ&nbsp;<BR>వుంటుంది. ఒక్కొక్కప్పుడు, కారణం అదృశ్యమైనట్లు తోచి, దాని స్థానంలో&nbsp;<BR>కార్యం మాత్రమే కనిపిస్తుంది. ఆత్మ శరీరానికి కారణం కాగా, ఆ సమయంలో&nbsp;<BR>ఆత్మ అదృశ్యమై, శరీరమొక్కటే నిలిచి వుంటుంది. ఈ శరీరం అదృశ్య</FONT></p>
<hr class="puTa_virupu">
<table><tr><td><a class=puTa_lanke href=puTa1587.html>p1587</a></td><td>p1588</td><td><a class=puTa_lanke href=puTa1589.html>p1589</a></td></tr></table>
</div></body></html>
