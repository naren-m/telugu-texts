<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4033.html>p4033</a></td><td>p4034</td><td><a class=puTa_lanke href=puTa4035.html>p4035</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">4 0 7</FONT></p>
<p><FONT FACE="TimesNewRoman, Times, serif" SIZE="3">6 2 3</FONT></p>
<BR>
<p><FONT FACE="SHREE902, SHREE, sans-serif" SIZE="3">(రామకృష్ణానందస్వామికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">మఠం, బేలూరు, జిల్లా హౌరా,</FONT></p>
<p><FONT FACE="SHREE900, SHREE, sans-serif" SIZE="3">జూన్‌ 3, 1901.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన శశీ,</FONT></p>
<p><FONT FACE="SHREE900, SHREE, sans-serif" SIZE="3">నీ ఉత్తరం చూసి నాకు నవ్వాలనిపించింది. అంతేగాక విచారంకూడ కలి-&nbsp;<BR>గింది. ఎందుకంటే అజీర్ణంవల్ల నీకు కల వచ్చింది. దాన్ని యథార్థంగా భావించి&nbsp;<BR>నువ్వు విచారపడ్డావు! నా విచారానికి కారణమేమంటే దీన్నిబట్టి నీ ఆరోగ్యం&nbsp;<BR>సరిగాలేదని ముఖ్యంగా నీ నరాలకు విశ్రాంతి అవసరమని విస్పష్టమైంది.</FONT></p>
<p><FONT FACE="SHREE900, SHREE, sans-serif" SIZE="3">నే నెన్నడూ నిన్ను శపించలేదు. నేను ఎందుకు అలాచెయ్యాలి? నీ జీవిత&nbsp;<BR>మంతా నా ప్రేమ నీకు తెలుసు. ఇప్పుడు సందేహపడుతున్నావా? నిజం. నా&nbsp;<BR>కోపం ఎప్పుడు చెడ్డదే. ఈరోజుల్లో అనారోగ్యంవల్ల అది అప్పుడప్పుడు భయం-&nbsp;<BR>కరమైంది అవుతుంది. కాని నా ప్రేమ ఎన్నడూ తరిగిపోదని నువ్వు నిశ్చయంగా&nbsp;<BR>ఎరుగు.</FONT></p>
<p><FONT FACE="SHREE900, SHREE, sans-serif" SIZE="3">ఈ రోజుల్లో నా ఆరోగ్యం కొంత కుదుటపడింది. మద్రాసులో వానలు&nbsp;<BR>ఆరంభమైనాయా? దక్షిణాన వానలు పడటానికి ఆరంభించాక నేను&nbsp;<BR>బొంబాయి, పూనా మీదుగా మద్రాసు రావచ్చు. వానలు పడ్డాక దక్షిణదేశంలోని&nbsp;<BR>భీషణమైన వేడి చల్లబడుతుంది.</FONT></p>
<p><FONT FACE="SHREE900, SHREE, sans-serif" SIZE="3">నీకూ, తదితరు లందరికీ నా ఉత్కృష్టమైన ప్రేమ. డార్జిలింగ్‌నుండి నిన్న&nbsp;<BR>శారదానంద మఠానికి తిరిగి వచ్చాడు. ఇదివరకుకన్న యిప్పుడు అతని ఆరోగ్యం&nbsp;<BR>మెరుగ్గా ఉంది. తూర్పుబెంగాల్‌, అస్సాం పర్యటించి నే నిక్కడికి వచ్చాను. ప్రతి&nbsp;<BR>పనిలో ఒడిదుడుకులు ఉంటాయి. తీవ్రత, మందత కలిగిన సమయాలుం-&nbsp;<BR>టాయి. మళ్లా అది పైకి లేస్తుంది. భయ మెందుకు?</FONT></p>
<p><FONT FACE="SHREE900, SHREE, sans-serif" SIZE="3">ఏది ఏమైనా కొంతకాలం నీ పని ఆపి సరాసరి మఠానికి రమ్మని చెబు-&nbsp;<BR>తున్నాను. నువ్వు ఒకనెల విశ్రాంతి తీసుకొన్నాక మనిద్దరం కలసి గుజరాత్‌,&nbsp;<BR>బొంబాయి, పూనా, హైదరాబాద్‌, మైసూర్‌ మీదుగా మద్రాసుకు ఒక పెద్ద&nbsp;<BR>ప్రయాణం చేద్దాం. అది అద్భుతంగా ఉండదా? ఒకవేళ నువ్వు ఈ విధంగా చేయ-&nbsp;<BR>లేకుంటే, మద్రాసులో నువ్వు యిస్తూన్న ఉపన్యాసాలను ఒక నెల రోజులు విర-&nbsp;<BR>మించు. కొంత మంచి ఆహారం తీసుకొని హాయిగా నిద్రపో. రెండు మూడు&nbsp;<BR>నెలల్లో నేను అక్కడికి రాగలను. నీ నిర్ణయ మేమిటో వెంటనే రాయి.</FONT></p>
<p><FONT FACE="SHREE900, SHREE, sans-serif" SIZE="3">ఆశీర్వాదాలతో నీ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa4033.html>p4033</a></td><td>p4034</td><td><a class=puTa_lanke href=puTa4035.html>p4035</a></td></tr></table>
</div></body></html>
