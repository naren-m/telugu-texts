<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa264.html>p264</a></td><td>p265</td><td><a class=puTa_lanke href=puTa266.html>p266</a></td></tr></table>
<p><FONT FACE="SHREE902, SHREE, sans-serif" SIZE="4">భక్తియోగం</FONT></p>
<BR>
<p><FONT FACE="SHREE900, SHREE, sans-serif" SIZE="3">దేవు డొకడు దండధరుడయి శిక్షించటానికి సిద్ధంగావుంటె గాని నువ్వు&nbsp;<BR>నీతిమంతుడవు కాజాలవని ద్వైతి భావిస్తాడు. ఎందుచేత? గుర్రం ఒకటి -&nbsp;<BR>(కొరడా దెబ్బతోగాని నడవని తక్కువ జాతి బండిగుర్రం) మనకు నీతిని&nbsp;<BR>గురించి ఉపన్యాసం చేస్తుందనుకోండి. అది మనుషులను గురించి ప్రస్తావించి,&nbsp;<BR>వారు చాల నీతిమాలినవారై వుంటారని చెబుతుంది. ఎందుచేత? ‘‘వారికి&nbsp;<BR>ప్రతిరోజు కొరడాదెబ్బలు తగులటంలేదు కాబట్టి’’ అని అది చెబుతుంది. అది&nbsp;<BR>కొరడాదెబ్బలకు అలవాటుపడింది. దెబ్బ తగులుతుందనే భయం మానవుణ్ణి&nbsp;<BR>మరింత నీతిమాలినవాణ్ణిగా చేస్తుంది.</FONT></p>
<p><FONT FACE="SHREE900, SHREE, sans-serif" SIZE="3">మీ రంతా దేవుడున్నాడని అంటారు. అతడు సర్వవ్యాపి అంటారు.&nbsp;<BR>కళ్లుమూసుకొని అతడెలా వుంటాడో తలచుకోండి. మీకు ఏం కనబడుతుంది?&nbsp;<BR>సర్వవ్యాపకత్వాన్ని భావన చేయటానికి ప్రయత్నించటంలో సముద్రాన్నో,&nbsp;<BR>నీలాకాశాన్నో, విశాలమైన పచ్చికబయలునో, లేదా మీరు చూసిన అలాం&nbsp;<BR>టిదే మరేదో వస్తువును తలచుకొంటున్నారు. అలా అయితే సర్వవ్యాపి ఐన&nbsp;<BR>దేవుణ్ణి భావించటమే కాదు; సర్వవ్యాపి అనేమాట మీకు అర్థమే కాలేదు.&nbsp;<BR>భగవంతుణ్ణి గురించి ప్రతి గుణమూ అంతే. సర్వశక్తి, సర్వజ్ఞత్వాలను గురించి&nbsp;<BR>మనకు ఏర్పడిన భావం ఏమిటి? ఏమీ లేదు? మతం అనుభూతికి సంబంధిం-&nbsp;<BR>చింది. ఈశ్వరభావాన్ని అనుభవంలోకి తెచ్చుకొన్నప్పుడే మిమ్మల్ని ఈశ్వరోపా-&nbsp;<BR>సకులని అంటారు. అంతదాకా అది వర్ణక్రమం నేర్చుకోవటమే; మరేమీ కాదు.&nbsp;<BR>ఈ అనుభవశక్తే మతాన్ని కల్పిస్తుంది; ఎన్ని సిద్ధాంతాలతో, వాదాలతో, నీతి&nbsp;<BR>శాస్త్ర గ్రంథాలతో మీ మెదడును నింపివేసినా, అది లెక్కలోకి రాదు. మీరున్న&nbsp;<BR>స్థితి, మీరు పొందిన అనుభూతి మాత్రమే ముఖ్యం.</FONT></p>
<p><FONT FACE="SHREE900, SHREE, sans-serif" SIZE="3">సగుణబ్రహ్మమంటె పొగమబ్బు ద్వారా చూసిన నిర్గుణ బ్రహ్మమే.&nbsp;<BR>అతణ్ణి పంచేంద్రియాలతో సమీపించినప్పుడు సగుణబ్రహ్మంగా మాత్రమే చూడ-&nbsp;<BR>గలం. ఆత్మను జ్ఞేయంగా భావించటానికి సాధ్యం కాకపోవటమే అసలు సంగతి.&nbsp;<BR>జ్ఞాత తనను తాను ఎలా తెలుసుకోగలడు? కాని అది తన ఛాయను వ్యాపింప-&nbsp;<BR>చేయగలదు. అదే జ్ఞేయమని అనుకొంటె అనుకోవచ్చు. ఆ ఛాయకు పర&nbsp;<BR>మోత్తమమైన రూపమే, తనను తాను జ్ఞేయంగా రూపొందించుకోటానికి చేసే&nbsp;<BR>ప్రయత్నమే సగుణబ్రహ్మం. ఆత్మవస్తువు శాశ్వతమైన జ్ఞాత. దాన్ని జ్ఞేయంగా&nbsp;<BR>రూపొందించటానికి మనం అనాదిగా ప్రయత్నిస్తున్నాం. ఆ ప్రయత్న ఫలితమే&nbsp;<BR>యీ దృశ్యమానప్రపంచం - మనం భౌతికపదార్థమని వ్యవహరించే దృశ్యం మొద-</FONT></p>
<p><FONT FACE="ITCBookmanSWA,Bold, ITCBookman, sans-serif" SIZE="2"><B>257</B></FONT></p>
<hr class="puTa_virupu">
<table><tr><td><a class=puTa_lanke href=puTa264.html>p264</a></td><td>p265</td><td><a class=puTa_lanke href=puTa266.html>p266</a></td></tr></table>
</div></body></html>
