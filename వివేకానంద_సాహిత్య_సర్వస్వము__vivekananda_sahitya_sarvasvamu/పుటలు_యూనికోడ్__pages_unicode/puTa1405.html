<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1404.html>p1404</a></td><td>p1405</td><td><a class=puTa_lanke href=puTa1406.html>p1406</a></td></tr></table>
<p><FONT FACE="SHREE900, SHREE, sans-serif" SIZE="3">176 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">అధికారంమాత్రం దానికుండదు. ఆ అధికారం భగవంతునికే వుంటుంది. ఎంత&nbsp;<BR>పరిపూర్ణుడయినా వేరొకడు జగత్పరిపాలన కర్మను నిర్వర్తింపజాలడు. ఆ శక్తి&nbsp;<BR>భగవంతుని కొక్కనికే వుంటుంది. కానీ జీవాత్మలన్నీ సిద్ధిని పొందినప్పుడు,&nbsp;<BR>శాశ్వతానందాన్ని అనుభవించి సంతత భగవత్సాన్నిధ్యంలో ఉండగలవు. ఇది&nbsp;<BR>ద్వైతుల సిద్ధాంతం.</FONT></p>
<p><FONT FACE="SHREE900, SHREE, sans-serif" SIZE="3">ద్వైతులు ప్రవచించే భావం ఇంకొకటి వుంది. ‘‘దేవా! నాకు దీన్ని అను-&nbsp;<BR>గ్రహించు! దాన్ని ప్రసాదించు!’’ అంటూ ప్రార్థనలు చేయుట వారికి నచ్చదు.&nbsp;<BR>అలా కోరుకోవడం తగదని వాళ్ల అభిప్రాయం. ఐహికములైన వరాలను కోరు-&nbsp;<BR>కోవలసి వస్తే, తక్కువ వారిని చేరి వేడుకోవాలి. అశాశ్వత ఫలాలకై ప్రార్థించే-&nbsp;<BR>టట్లయితే, సామాన్య దేవతలనో, గంధర్వులనో, సిద్ధ పురుషులనో గూర్చి అటు-&nbsp;<BR>వంటి ప్రార్థనలు చేయవచ్చు. కాని పరమేశ్వరుని యెడల కేవలం భక్తి మాత్రమే&nbsp;<BR>చూపవలసి వుంటుంది. ‘‘దేవా! నాకు దీన్నివ్వు. దాన్నివ్వు’’ అని భగవంతుని&nbsp;<BR>వేడటం దైవదూషణ. ద్వైతుల సిద్ధాంతం ప్రకారం, దేవతలలో ఒకరిని గూర్చి&nbsp;<BR>ప్రార్థిస్తే మనుష్యుడు తన కోరికలను ఎప్పుడో ఒకప్పుడు పొందజాలుతాడు.&nbsp;<BR>కానీ మోక్షాన్ని కోరేవాడు భగవత్సేవ చేయాలి. భారతదేశంలో సామాన్య ప్రజల&nbsp;<BR>మతమిదే.</FONT></p>
<p><FONT FACE="SHREE900, SHREE, sans-serif" SIZE="3">వేదాంతతత్త్వంయొక్క యథార్థరూపం, విశిష్టాద్వైతులనబడే వారితో&nbsp;<BR>ప్రారంభమవుతోంది. కార్యం, కారణంనుండి ఎన్నడూ వేరు కాదు. కార్య మనేది&nbsp;<BR>కారణమే. వేరు రూపాన్ని ధరించడంచేత ఏర్పడుతోందని వీరి వాదం. జగత్తు&nbsp;<BR>కార్యం, ఈశ్వరుడు కారణం. కాన జగత్తును, ఈశ్వరుడును ఏకమే అయి&nbsp;<BR>వుండాలి. భిన్నత్వం వుండజాలదు. ఈ జగత్తునకు ఈశ్వరుడే నిమిత్త కారణం,&nbsp;<BR>ఉపాదాన కారణం అనే ప్రతిపాదనతో వారి సిద్ధాంతం ప్రారంభమవుతోంది.&nbsp;<BR>బ్రహ్మమే సృష్టికర్త. అంతేకాక, ఆ బ్రహ్మమే ఈ విశ్వమంతా ఆవిష్కృతి&nbsp;<BR>పొందడానికి (వెలువడేదానికి) ప్రధానమైన మూల కారణం. ‘‘క్రియేషన్‌’’ అనే&nbsp;<BR>మీ ఆంగ్ల పదానికి సరైన పర్యాయపదం సంస్కృత భాషలో లేదు. ‘క్రియేషన్‌’&nbsp;<BR>అంటే శూన్యంనుండి కల్పింపబడటం అని పాశ్చాత్యుల విశ్వాసం. సృష్టి ఆ&nbsp;<BR>విధంగా జరుగుతుందనే సిద్ధాంతాన్ని అంగీకరించే తెగవారు ఎవ్వరూ భారత&nbsp;<BR>దేశంలో ఇప్పుడు లేరు. ఇలాంటి విశ్వాసంగల కొందరు పూర్వమెన్నడో&nbsp;<BR>ఉన్నారట కాని, త్వరలోనే వారి నోరు కట్టుబడింది. అటువంటి విశ్వాసం కల&nbsp;<BR>సంప్రదాయమేదీ నా కిప్పుడు కన్పించడంలేదు. సృష్టి శబ్దానికి మా అర్థం -&nbsp;<BR>అంతకు ముందున్న వస్తువులే వెలికి ఆవిష్కరించడం. విశిష్టాద్వైత మతం&nbsp;<BR>ప్రకారం విశ్వమంతా బ్రహ్మమే. ఈ జగత్తుకు ఉపాదాన కారణం ఆయనే.</FONT></p>
<hr class="puTa_virupu">
<table><tr><td><a class=puTa_lanke href=puTa1404.html>p1404</a></td><td>p1405</td><td><a class=puTa_lanke href=puTa1406.html>p1406</a></td></tr></table>
</div></body></html>
