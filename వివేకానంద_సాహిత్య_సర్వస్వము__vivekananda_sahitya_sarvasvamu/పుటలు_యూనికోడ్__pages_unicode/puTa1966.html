<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1965.html>p1965</a></td><td>p1966</td><td><a class=puTa_lanke href=puTa1967.html>p1967</a></td></tr></table>
<p><FONT FACE="SHREE900, SHREE, sans-serif" SIZE="3">పద్యమంజరి</FONT></p>
<p><FONT FACE="SHREE900, SHREE, sans-serif" SIZE="3">361</FONT></p>
<p><FONT FACE="SHREE900, SHREE, sans-serif" SIZE="3">ఒక్కొక్క క్షణం ఒక్కో యుగం అనిపించింది</FONT></p>
<p><FONT FACE="SHREE900, SHREE, sans-serif" SIZE="3">బ్రతుకే దుర్భరమైంది</FONT></p>
<p><FONT FACE="SHREE900, SHREE, sans-serif" SIZE="3">  చివరి కొకనాడు</FONT></p>
<p><FONT FACE="SHREE900, SHREE, sans-serif" SIZE="3">  ఈ నా రోదనల్లో</FONT></p>
<p><FONT FACE="SHREE900, SHREE, sans-serif" SIZE="3">  ఎవరో నన్ను పిలుస్తున్నట్లనిపించింది</FONT></p>
<p><FONT FACE="SHREE900, SHREE, sans-serif" SIZE="3">  నా అంతరాళ తంత్రుల నన్నిటినీ మీటుతూ</FONT></p>
<p><FONT FACE="SHREE900, SHREE, sans-serif" SIZE="3">  నన్ను పరవశింపజేస్తూ</FONT></p>
<p><FONT FACE="SHREE900, SHREE, sans-serif" SIZE="3">  నా బిడ్డా! నా పుత్రా అనే</FONT></p>
<p><FONT FACE="SHREE900, SHREE, sans-serif" SIZE="3">  తియ్యని కోమల స్వరమొకటి వినిపించింది.&nbsp;<BR>లేచి నుంచున్నాను</FONT></p>
<p><FONT FACE="SHREE900, SHREE, sans-serif" SIZE="3">ఆ స్వరం ఎక్కడనుండి వస్తూన్నదో అని వెదుకసాగాను</FONT></p>
<p><FONT FACE="SHREE900, SHREE, sans-serif" SIZE="3">  ముందు, వెనుక, ఆ ప్రక్క, ఈ ప్రక్క</FONT></p>
<p><FONT FACE="SHREE900, SHREE, sans-serif" SIZE="3">  వెదికి వెదికి వేసారిపోయాను</FONT></p>
<p><FONT FACE="SHREE900, SHREE, sans-serif" SIZE="3">  నన్ను పరవశంలో వివశుణ్ణిచేస్తూ</FONT></p>
<p><FONT FACE="SHREE900, SHREE, sans-serif" SIZE="3">  ముగ్ధుణ్ణిచేస్తూ, ఆనందంతో నింపుతూ</FONT></p>
<p><FONT FACE="SHREE900, SHREE, sans-serif" SIZE="3">  ఆ దివ్యవాణి మళ్ళీమళ్ళీ నాతో</FONT></p>
<p><FONT FACE="SHREE900, SHREE, sans-serif" SIZE="3">  పలుకుతున్నట్లు అనిపించుతోంది.</FONT></p>
<p><FONT FACE="SHREE900, SHREE, sans-serif" SIZE="3">నా మనస్సులో ఒక్క మెరుపు మెరిసింది</FONT></p>
<p><FONT FACE="SHREE900, SHREE, sans-serif" SIZE="3">నా హృదయాంతరాళ కవాటం ఒక్కసారిగా తెరుచుకుంది</FONT></p>
<p><FONT FACE="SHREE900, SHREE, sans-serif" SIZE="3">  ఏమిటి? నాకు కనబడుతున్న ఇది ఏమి?</FONT></p>
<p><FONT FACE="SHREE900, SHREE, sans-serif" SIZE="3">  ఆనందమా? ఓ దివ్యానందమా!</FONT></p>
<p><FONT FACE="SHREE900, SHREE, sans-serif" SIZE="3">  ప్రియతమా! నా ప్రియతమా!</FONT></p>
<p><FONT FACE="SHREE900, SHREE, sans-serif" SIZE="3">  ఇక్కడున్నావా?</FONT></p>
<p><FONT FACE="SHREE900, SHREE, sans-serif" SIZE="3">  నువ్వు ఇక్కడే ఉన్నావా?</FONT></p>
<p><FONT FACE="SHREE900, SHREE, sans-serif" SIZE="3">  నా ప్రేమమూర్తీ! నా సర్వస్వమా!</FONT></p>
<p><FONT FACE="SHREE900, SHREE, sans-serif" SIZE="3">  నీ కోసం ఎక్కడెక్కడో వెదుకుతున్నానే!</FONT></p>
<p><FONT FACE="SHREE900, SHREE, sans-serif" SIZE="3">  చిరకాలంనుండి</FONT></p>
<p><FONT FACE="SHREE900, SHREE, sans-serif" SIZE="3">  నీ విజయసింహాసనాన్ని అధిష్ఠించి</FONT></p>
<p><FONT FACE="SHREE900, SHREE, sans-serif" SIZE="3">  నువ్విక్కడే ఉన్నావు!</FONT></p>
<p><FONT FACE="SHREE900, SHREE, sans-serif" SIZE="3">ఆనాటినుండీ</FONT></p>
<p><FONT FACE="SHREE900, SHREE, sans-serif" SIZE="3">నే నెక్కడ తిరిగినా</FONT></p>
<hr class="puTa_virupu">
<table><tr><td><a class=puTa_lanke href=puTa1965.html>p1965</a></td><td>p1966</td><td><a class=puTa_lanke href=puTa1967.html>p1967</a></td></tr></table>
</div></body></html>
