<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3968.html>p3968</a></td><td>p3969</td><td><a class=puTa_lanke href=puTa3970.html>p3970</a></td></tr></table>

<p><FONT FACE="TimesNewRoman, Times, serif" SIZE="2">3 4 2</FONT></p>
<p><FONT FACE="SHREE900, SHREE, sans-serif" SIZE="3">నాకు అఖండమైన మనశ్శాంతి లభించింది. శారీరక విశ్రాంతి కంటే ఆత్మ-&nbsp;<BR>శాంతిని ఎక్కువగా అనుభవిస్తున్నాను. జీవిత పోరాటాల్లో జయం కలిగింది, అప-&nbsp;<BR>జయం కలిగింది. నా వస్తువులన్నీ మూటకట్టుకొని ప్రయాణానికి సిద్ధంగా&nbsp;<BR>ఉన్నాను.</FONT></p>
<p><FONT FACE="SHREE900, SHREE, sans-serif" SIZE="3">‘‘శివా! ఓ శివా! నన్ను ఆవలి తీరం చేర్చు.’’</FONT></p>
<p><FONT FACE="SHREE900, SHREE, sans-serif" SIZE="3">‘జో’, నేను దక్షిణేశ్వరంలో వటవృక్షం కింద కూర్చుని, అద్భుతమైన&nbsp;<BR>రామకృష్ణ వచనామృతాన్ని సమ్మోహితుడనై ఆలకించే బాలుడను మాత్రమే. ఇది&nbsp;<BR>నా సహజ ప్రకృతి. కర్మలు, కార్యకలాపాలు, జగద్ధితం మొదలైనవన్నీ నా పైన&nbsp;<BR>ఆవరింపబడ్డవే. మళ్లా నేను యిప్పుడు అతని కంఠస్వరాన్ని వింటున్నాను. నా&nbsp;<BR>ఆత్మను పులకింపజేసే ఆ మధురవాణినే ఆలకిస్తున్నాను. బంధాలు విచ్ఛిన్న&nbsp;<BR>మవుతున్నాయి - ప్రేమ అంతరిస్తోంది. కర్మ రసహీన మవుతోంది. జీవిత&nbsp;<BR>వ్యామోహం తొలగిపోయింది. గురుదేవుని కంఠధ్వని మాత్రమే పిలుస్తోంది. ‘‘ఓ&nbsp;<BR>ప్రభూ నేను వస్తున్నాను, ఇదిగో వస్తున్నాను.’’ ‘‘మృతులు, మృతులను పూడు-&nbsp;<BR>స్తారుగాక, నన్ను అనుగమించు’’ వస్తున్నాను. నా ప్రియతమమైన ప్రభూ! ఇదిగో&nbsp;<BR>వస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">అవును. వస్తున్నాను. నిర్వాణం నా ఎదుట దీపిస్తోంది. అనంతం, నిస్త-&nbsp;<BR>రంగం అనే ఆ అనంత శాంతి సాగరమే నన్ను అనేకసార్లు ఆవరించినట్లు&nbsp;<BR>అనుభవిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">నేను జన్మించినందుకు ఆనందిస్తున్నాను. కష్టాలు అనుభవించినందుకు&nbsp;<BR>సంతోషిస్తున్నాను. మహాపరాధాలు గావించినందుకు ఆనందిస్తున్నాను. శాంతి&nbsp;<BR>(సాగరంలో) ప్రవేశించినందుకు ఆనందిస్తున్నాను. ఒక్క ప్రాణిని గూడ బద్ధు-&nbsp;<BR>నిగా వదలివేయను. బంధాలను నామీద వేసుకోను. నాకు విదేహముక్తి కలిగినా,&nbsp;<BR>జీవన్ముక్తి లభించినా సరే. ఈ శరీరంలోని పాత మనిషి శాశ్వతంగా వెళ్లి&nbsp;<BR>పోయాడు. మళ్లా రాడు. మార్గదర్శకుడు, గురువు, నాయకుడు, ఆచార్యుడు&nbsp;<BR>వెళ్ళిపోయాడు. ఆ బాలుడు, విద్యార్థి, సేవకుడు మాత్రమే నిలచివున్నాడు.</FONT></p>
<p><FONT FACE="SHREE900, SHREE, sans-serif" SIZE="3">నేను అ - తో ఎందుకు జోక్యం కల్గించుకోనో, నీకు అర్థమైందా? ‘జో’,&nbsp;<BR>ఎవ్వరితోను జోక్యం కల్గించుకోటానికి నే నెవ్వణ్ణి? నేను నా నాయకత్వాన్ని వదలి&nbsp;<BR>పెట్టి చాల కాలమైంది. కంఠ మెత్తటానికి నా కధికారం లేదు. ఈ సంవత్సరం&nbsp;<BR>మొదటి నుండీ భారతదేశంలో నేను దేన్నీ శాసించలేదు - నీ కది తెలుసు.&nbsp;<BR>గతంలో నువ్వు శ్రీమతి ‘బుల్‌’ ఎలావున్నారో దానికి నా ధన్యవాదాలు. సర్వ&nbsp;<BR>శ్రేయాలు శాశ్వతంగా మిమ్మల్ని అనుసరించుగాక! కాలప్రవాహంలో పడి</FONT></p>
<hr class="puTa_virupu">
<table><tr><td><a class=puTa_lanke href=puTa3968.html>p3968</a></td><td>p3969</td><td><a class=puTa_lanke href=puTa3970.html>p3970</a></td></tr></table>
</div></body></html>
