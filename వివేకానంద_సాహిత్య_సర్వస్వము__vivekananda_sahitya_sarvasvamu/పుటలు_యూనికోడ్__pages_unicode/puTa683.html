<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa682.html>p682</a></td><td>p683</td><td><a class=puTa_lanke href=puTa684.html>p684</a></td></tr></table>

<p><FONT FACE="TimesNewRoman, Times, serif" SIZE="2">2 6 8</FONT></p>
<p><FONT FACE="SHREE900, SHREE, sans-serif" SIZE="3">ముహూర్తం మనస్సు ధ్యానమగ్నమైనప్పుడే. అప్పుడు ఆత్మ సమస్త భౌతికతత్త్వం-&nbsp;<BR>నుండి సంపూర్ణంగావేరై తనను గురించే భావిస్తుంది. ఆత్మ స్పర్శకు ఎంతటి&nbsp;<BR>మహిమవుంది!</FONT></p>
<p><FONT FACE="SHREE900, SHREE, sans-serif" SIZE="3">ఈ దేహం మనకు శత్రువు, మిత్రుడూను. విషాదభరితమైన దృశ్యాన్ని-&nbsp;<BR>చూసి మీలో ఎవరు సహించగలరు? చిత్రపటాలలో అలాటి దృశ్యాలను చూడ-&nbsp;<BR>లేని వారెవ్వరు? పటాలలోని దృశ్యాలు, వాస్తవాలు కావు. కాబట్టి మనం వాటితో&nbsp;<BR>ఒక్కటవం. అది కేవలం ఒక చిత్తరువు మాత్రమే అని మనకు తెలుసు; అది&nbsp;<BR>మనకు మేలు చెయ్యదు, కీడూ చెయ్యదు. పైగా కాన్వాస్‌మీద చిత్రించిన దారుణ&nbsp;<BR>విషాదదృశ్యాన్ని చూసి మనం ఆనందిస్తాంకూడా, కళాస్రష్ట రచనాకౌశలాన్ని&nbsp;<BR>ప్రశంసిస్తాం; అతడి ప్రతిభకు ఆశ్చర్యపోతాం. అతడు చిత్రించేది బాధను కలి-&nbsp;<BR>గించే దృశ్యమైనా సరే. ఇదే - ఈ అసంగత్యమే - గొప్ప రహస్యం. నువ్వు కేవల&nbsp;<BR>సాక్షీభూతుడివవు.</FONT></p>
<p><FONT FACE="SHREE900, SHREE, sans-serif" SIZE="3">‘‘నేను సాక్షీమాత్రుణ్ణి’’ అనే భావం మీలో ప్రతిఒక్కరిలో కుదురుకొనే&nbsp;<BR>వరకు ప్రాణాయామం వల్లగాని, యోగసాధనతోకూడిన శరీర శిక్షణవల్లగాని&nbsp;<BR>ఏమాత్రం ప్రయోజనం వుండదు. నిరంకుశుడైన దుష్టుడు తన చేతిని నీ మెడ-&nbsp;<BR>మీద వుంచినప్పుడు ‘‘నేను సాక్షీమాత్రుణ్ణి!’’ ‘‘నేను సాక్షీమాత్రుణ్ణి!’’ అని&nbsp;<BR>పలుకు. ‘‘నే నాత్మను!’’ ‘‘బాహ్యంలో దేదీ నన్ను స్పృశించలేదు’’ అని&nbsp;<BR>భావించు. చెడుతలంపులు కలిగినప్పుడు ఆ భావాన్నే మళ్లీమళ్లీ స్మరించి తలమీద&nbsp;<BR>సమ్మెట దెబ్బలుకొట్టు. ‘‘నే నాత్మను! నేను సాక్షీభూతుణ్ణి. నిత్యానందుణ్ణి. నే&nbsp;<BR>నేమీ చెయ్యాల్సిన కారణంలేదు. నేను బాధపడదగ్గ కారణంలేదు. నే నంతా పూర్తి-&nbsp;<BR>చేశాను. నేను సాక్షీభూతుణ్ణి. నేను నా కళామంటపంలో వున్నాను. - ఈ విశ్వం&nbsp;<BR>నా చిత్రవస్తుప్రదర్శనశాల. నే నీ చిత్రపటాలను వరుసగా చూస్తున్నాను. మంచి-&nbsp;<BR>వైనా, చెడువైనా అవన్నీ అందంగా వున్నాయి. అద్భుత కళాకౌశలాన్ని నేను పరి-&nbsp;<BR>శీలిస్తున్నాను. అవన్నీ ఒక్కటే. మహనీయుడైన ఆ చిత్రకారుడి అసంఖ్యాక&nbsp;<BR>జ్వాలలవి!’’ నిజానికి అందులో ఏమీలేదు - సంకల్పంలేదు - క్రియాలేదు.&nbsp;<BR>అంతా అతడే.</FONT></p>
<p><FONT FACE="SHREE900, SHREE, sans-serif" SIZE="3">ఆత్మ, జనయిత్రి, జగజ్జనని ఆడుకొంటూంది. మనం బొమ్మలవంటి-&nbsp;<BR>వారం. ఆటలో ఆమెకు సహకరిస్తున్నాం. ఆమె యిప్పు డిక్కడ ఒకడికి బిచ్చ-&nbsp;<BR>గాడివేషం వేస్తుంది. మరోక్షణంలో అతణ్ణి రాజు వేషంలో వుంచుతుంది.&nbsp;<BR>వేరొక క్షణంలో అతడికి తపస్విరూపం తొడుగుతుంది; తర్వాత వాణ్ణి పిశాచ&nbsp;<BR>వేషంలో వుంచుతుంది. జనని క్రీడలో సహాయపడడానికి మనం వివిధ వేషాలు&nbsp;<BR>ధరిస్తున్నాం.</FONT></p>
<hr class="puTa_virupu">
<table><tr><td><a class=puTa_lanke href=puTa682.html>p682</a></td><td>p683</td><td><a class=puTa_lanke href=puTa684.html>p684</a></td></tr></table>
</div></body></html>
