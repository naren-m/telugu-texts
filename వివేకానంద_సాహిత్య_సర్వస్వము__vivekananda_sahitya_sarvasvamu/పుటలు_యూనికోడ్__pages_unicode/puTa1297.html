<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1296.html>p1296</a></td><td>p1297</td><td><a class=puTa_lanke href=puTa1298.html>p1298</a></td></tr></table>
<p><FONT FACE="SHREE900, SHREE, sans-serif" SIZE="3">68 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">శక్తిమంతం. ‘‘ఇచ్ఛ’’ను అతడు పరిపూర్ణుని స్థానంలో నిలిపాడు. కానీ అది ఎలా&nbsp;<BR>అవుతుంది? ఇచ్ఛ మార్పులు పొందేది. ఇంద్రియార్థములకు లోనైనది. దేశ కాల&nbsp;<BR>నిమిత్తాల మీది రేఖ కావల చలనం, మార్పులు ఉండనేరవుకదా? ఆ రేఖకు&nbsp;<BR>అడుగుననే బాహ్యచలనంగాని, అంతర చలనంగాని ఉండగలవు. కావున&nbsp;<BR>పైభాగంలో ఇచ్ఛ ఉండజాలదు. అంటే ప్రపంచం ఇచ్ఛ వల్ల కలిగిందనడం&nbsp;<BR>అసంభవం. మన శరీర ధర్మాన్ని గూర్చి విచారించినా, ఇచ్ఛ అన్ని చలనాలకు&nbsp;<BR>కారణభూతం కాదు గదా? ఈ కుర్చీని జరుపుతున్నాను. ఈ చలనానికి నా&nbsp;<BR>ఇచ్ఛయే కారణం. అదే రెండవ చివరలో, కండర చలనంగా గోచరిస్తోంది. కుర్చీని&nbsp;<BR>కదిలించిన శక్తే హృదయం, శ్వాసకోశాలు, మొదలైన వానినికూడ ఆడిస్తున్నాయి.&nbsp;<BR>కానీ అక్కడ ఇచ్ఛకు స్థానమే లేదు. ఈ రెండు చలనాలకు మూలమైన శక్తి ఒక్కటే&nbsp;<BR>అని ఒప్పుకుంటే, చైతన్య క్షేత్రమున కెగిసిన తర్వాత, ఆ శక్తి&nbsp;<BR>ఇచ్ఛనామం పొందును కానీ, అంతకు ముందు దాని కా పేరు పెట్టుట పొరపా-&nbsp;<BR>టనడం స్పష్టం. షోపన్‌హోర్‌ కల్పించిన తత్త్వమతం ఈ ప్రమాదం వల్ల ఎంతో&nbsp;<BR>గందరగోళం పొందింది.</FONT></p>
<p><FONT FACE="SHREE900, SHREE, sans-serif" SIZE="3">ఒక రాయి క్రింద పడిందనుకోండి. ఎందుకు పడిందని మనం&nbsp;<BR>అడుగుతాం. ప్రతి సంఘటనకు ఒక కారణం ఉండాలి అనే ఊహే కదా ఇలా&nbsp;<BR>ప్రశ్నించడానికి మూలం? ఈ విషయాన్ని మీ మనస్సులకు బాగా విశదపరచు-&nbsp;<BR>కోండి. కారణ విచారమెప్పుడు చేసినా, ‘‘ప్రతి కార్యానికి ఒక కారణం ఉండి&nbsp;<BR>తీరుతుంది - అంటే, ఆ కార్యానికి ముందు, దానికి కారణభూతమైన&nbsp;<BR>మరొక కార్యం జరిగి ఉండాలి’’ అని మనం ఊహిస్తున్నాం. ఈ పూర్వాపరత్వ&nbsp;<BR>సంబంధాన్నే నిమిత్తతాన్యాయం (లా ఆఫ్‌ కాజేషన్‌) అంటారు. ప్రపంచంలో&nbsp;<BR>ప్రతిదీ, ‘వరుసగా కార్యరూపాన్ని, కారణ రూపాన్ని’ పొందుతూ ఉంటుందని&nbsp;<BR>దీని భావం. ప్రతిదీ తన తర్వాత జరిగిన కొన్నిటికి కారణం, తనకు ముందు&nbsp;<BR>జరిగిన ఏదో ఒకదానికి తాను కార్యం. ఈ నిమిత్తతాన్యాయాన్ని అనుసరించే&nbsp;<BR>మన ఆలోచన అంతా నడుస్తుంది. ప్రపంచంలోగల ప్రతి అణువుకు - అది దేని-&nbsp;<BR>దైనా కానీ - తక్కిన అణువు లన్నిటికీ సంబంధం వుందని మన నమ్మకం. ఈ&nbsp;<BR>నమ్మకం ఎలా పుట్టిందన్న విషయాన్ని గూర్చి చాలా చర్చలు జరిగాయి.&nbsp;<BR>యూరప్‌ ఖండంలోని సహజ జ్ఞానవాదులు (ఇన్‌ట్యూటివ్‌ ఫిలాసఫర్స్‌)&nbsp;<BR>మానవుని కిది స్వతస్సిద్ధమన్నారు. ఇతరులు ఇది అనుభవ ప్రాప్తమన్నారు. కానీ&nbsp;<BR>విషయం పరిష్కారం కాలేదు. దీన్నిగూర్చి వేదాంత సిద్ధాంతమేమో, ముందు&nbsp;<BR>ముందు చూడగలం. కానీ మీ రీ క్రింది విషయాన్ని మొదట గ్రహించాలి.&nbsp;<BR>‘‘ఏల’’ అని ప్రశ్నించడానికి మూలం, మన చుట్టూగల అన్నిటికీ పూర్వం కొన్ని</FONT></p>
<hr class="puTa_virupu">
<table><tr><td><a class=puTa_lanke href=puTa1296.html>p1296</a></td><td>p1297</td><td><a class=puTa_lanke href=puTa1298.html>p1298</a></td></tr></table>
</div></body></html>
