<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2652.html>p2652</a></td><td>p2653</td><td><a class=puTa_lanke href=puTa2654.html>p2654</a></td></tr></table>
<p><FONT FACE="SHREE900, SHREE, sans-serif" SIZE="3">ఆధునిక భారతదేశం</FONT></p>
<p><FONT FACE="Bookman-Light, Bookman, serif" SIZE="2">217</FONT></p>
<p><FONT FACE="SHREE900, SHREE, sans-serif" SIZE="3">సంపాదనకు, యితరులపై తన అధికారాన్ని విస్తృతింప చేసుకోవటానికి మాత్రమే&nbsp;<BR>వినియుక్తమైనాయి. ఏ శక్తిసామర్థ్యాలను తనలో నిలుపుకొనటంచేత సమస్త&nbsp;<BR>గౌరవాలను, పూజలను పొందాడో, ఆ శక్తిసామర్థ్యాలు, ప్రస్తుతం అధఃపతనం&nbsp;<BR>పొందాయి. లక్ష్యం కనుమరుగు చేసుకొని, గురిలేకుండా తిరుగాడుతూన్న పురో-&nbsp;<BR>హితశక్తి యిప్పుడు సాలీడుమాదిరి తానల్లుకొన్న గూటిలో తానే బంధింప&nbsp;<BR>బడింది. ఇతరులను బంధించటానికై తరతరాలనుండి అతిజాగ్రత్తతో సిద్ధం&nbsp;<BR>చెయ్యబడ్డ గొలుసులు, పగ్గాలు తననే బిగువుగా వెయ్యిచుట్టలు చుట్టుకొని తన&nbsp;<BR>చలనాన్నే సహస్రరీతుల్లో నిరోధిస్తున్నాయి. అంతులేని బంధాలచే సమాజాన్ని&nbsp;<BR>కదలనివ్వక, మెదలనివ్వక గట్టిగా బిగించటానికై బాహ్యశౌచసాధన రూపంలో&nbsp;<BR>ప్రతిచోటా వ్యాప్తిచేసిన కర్మకలాపజాలంలో తానే తగుల్కొని పురోహితశక్తి&nbsp;<BR>నిరాశ్రయమై, నిరాశతో పడివుంది! ప్రస్తుతం దీనినుండి తప్పించుకొనే మార్గం-&nbsp;<BR>లేదు. ఈ వలను చించివేస్తే పురోహితుని పురోహితతత్త్వ పునాది కదిలిపోతుంది.&nbsp;<BR>సహజంగా ప్రతివ్యక్తిలోను అభివృద్ధిపొందాలనే తీవ్రవాంఛ పాదుకొని వుంటుంది.&nbsp;<BR>ఇక పురోహితతత్త్వమనే వలలో చిక్కుకొని వున్నంతవరకు తమ యీ కోరిక&nbsp;<BR>నెరవేరటం అసాధ్యమని గ్రహించేవారు దాన్ని భేదించుకొని ధనసంపాదనకై&nbsp;<BR>యితర జాతుల వృత్తుల నవలంబిస్తే, ఆ క్షణమే సమాజం వారి పురోహితాధి&nbsp;<BR>కారాలను వూడబెరుకుతుంది. శిఖ (పిలక) నుంచుకోటానికి మారుగా ‘క్రాపు’&nbsp;<BR>నుంచుకొని, పాపట దువ్వుకొంటూ, తమ పూర్వాచార సంప్రదాయాలను విడి-&nbsp;<BR>చేసి, సగం ప్రాచ్యునిలాగా సగం అప్రాచ్యునిలాగా తోచే ‘అర్ధ యూరోపియన్‌&nbsp;<BR>వేషం’ ధరించి, సర్వసాంకర్యాలకు గురై నవీనాగతపాశ్చాత్య మర్యాదల నవలం-&nbsp;<BR>బించే బ్రాహ్మణ బ్రువుల బ్రాహ్మణత్వంలో సమాజానికి విశ్వాసం లేదు, వుండ-&nbsp;<BR>జాలదు. ఇక కొత్తగా వచ్చిన యీ ఆంగ్లప్రభుత్వం నూతన విద్యావిధానాలను&nbsp;<BR>ప్రవేశపెట్టి ధనసంపాదనకు కొత్తమార్గాలను చూపిస్తున్న ప్రాంతాల్లో తండోప&nbsp;<BR>తండాలుగా బ్రాహ్మణ యువకులు పరంపరానుగతమైన తమ పౌరోహితవృత్తిని&nbsp;<BR>విడిచిపెట్టి, జీవనోపాధికి యితర జాతుల వృత్తుల చేపట్టి ధనికులవటానికి ప్రయ-&nbsp;<BR>త్నిస్తున్నారు; ఫలితమేమంటే పురోహితుల పూర్వానుగతాచార సంప్రదాయాలు&nbsp;<BR>గంగపాలై, దేశంనుండి త్వరలోనే మటుమాయమౌతాయి.</FONT></p>
<p><FONT FACE="SHREE900, SHREE, sans-serif" SIZE="3">గుజరాతులో ప్రతి రెండవతరగతి బ్రాహ్మణ శాఖలోను తిరిగి రెండు విభా-&nbsp;<BR>గాలు కనిపిస్తాయి; అందులో ఒకటి పౌరోహిత్యాన్ని అవలంబిస్తూంటే, రెండవది&nbsp;<BR>జీవనోపాధికై యితర వృత్తులను ఆశ్రయిస్తూంది. పౌరోహిత్యాన్ని&nbsp;<BR>అవలంబించే రెండవతరగతి బ్రాహ్మణులలోని మొదటి అంతశ్శాఖవారు&nbsp;<BR>మాత్రమే బ్రాహ్మణు లనబడుతున్నారు; తదితర అంతశ్శాఖలవారూ బ్రాహ్మణ</FONT></p>
<hr class="puTa_virupu">
<table><tr><td><a class=puTa_lanke href=puTa2652.html>p2652</a></td><td>p2653</td><td><a class=puTa_lanke href=puTa2654.html>p2654</a></td></tr></table>
</div></body></html>
