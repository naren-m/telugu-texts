<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3194.html>p3194</a></td><td>p3195</td><td><a class=puTa_lanke href=puTa3196.html>p3196</a></td></tr></table>

<p><FONT FACE="SHREE900, SHREE, sans-serif" SIZE="3">102. నేను ఈ శరీరాన్ని త్యజించడమే మంచిదని నేను భావించవచ్చు.&nbsp;<BR>కొరమాలిన బట్టను పారవేసినట్లు ఈ శరీరాన్ని విడవడమే మంచిదని నేను&nbsp;<BR>తలపవచ్చు. ఐనప్పటికీ నేను నా పనిని మానుకోను. భగవంతునితోడి ఐక్యాన్ని&nbsp;<BR>లోకులంతా గుర్తించే వరకు నేను వారిని ఎల్లప్పుడు ప్రేరేపిస్తూ వుంటాను.</FONT></p>
<p><FONT FACE="SHREE900, SHREE, sans-serif" SIZE="3">103. నా గురుదేవుడు శ్రీరామకృష్ణుడు అవతరించి అన్నిటికి మరుగున-&nbsp;<BR>నున్న అభేదాన్ని సాక్షాత్కరించుకొనినాడు. హిందూ సిద్ధాంతమందును, ఇస్లాం-&nbsp;<BR>లోను, క్రైస్తవమతంలోను సమానంగానే ఆయన ఈ అభేదాన్ని కనుగొన్నాడు.&nbsp;<BR>లోకుల్ని ప్రబోధించినాడు. నేనున్నట్లంతయు నన్ను రూపొందించినవాడు&nbsp;<BR>ఆయనే. సమస్తలోకాన్ని యిట్లే రూపొందజేయనున్న వాడుకూడ ఆయనే.</FONT></p>
<p><FONT FACE="SHREE900, SHREE, sans-serif" SIZE="3">104. జిహ్వకు స్వేచ్ఛనివ్వండి. తక్కిన యింద్రియాలు విశృంఖలంగానే&nbsp;<BR>ప్రవర్తిల్లుతాయి.</FONT></p>
<p><FONT FACE="SHREE900, SHREE, sans-serif" SIZE="3">105. జ్ఞానం, భక్తి, యోగం, కర్మం - ఈ నాలుగే మోక్షమార్గాలు.&nbsp;<BR>ఎవడు ఏ మార్గానికి చాలబాగుగా తగిఉంటాడో వాడు ఆ మార్గాన్ని అనుస&nbsp;<BR>రించాలి. కాని ఈ యుగంలో కర్మయోగంపైనే ప్రత్యేకమైన దృష్టిసారింపవలసి&nbsp;<BR>ఉంది.</FONT></p>
<p><FONT FACE="SHREE900, SHREE, sans-serif" SIZE="3">106. ఆస్తిక్యం ఊహాగానం కాదు. ప్రత్యక్షానుభవమే. గ్రంథ పాండిత్యం-&nbsp;<BR>గల పెద్ద పండితులకంటె దయ్యాన్నైనా ప్రత్యక్షంగా చూచినవాడు ఎంతో&nbsp;<BR>గొప్పవాడు.</FONT></p>
<p><FONT FACE="SHREE900, SHREE, sans-serif" SIZE="3">107. ఒక రోజు స్వామీజీ ఒకనొక వ్యక్తిని అపరిమితంగా పొగుడుతూ&nbsp;<BR>వుండినారు. దగ్గరలోనే కూర్చొని దాన్ని వింటూ వుండిన మరియొకరు ‘‘మరి&nbsp;<BR>అతనికి మీపై విశ్వాసం లేదే’’ అన్నాడు. అందుకు స్వామీజీ తక్షణమే చెప్పిన&nbsp;<BR>జవాబు. ‘‘అతడు నన్ను తప్పకుండా నమ్మవలెనని వ్రాసి యిచ్చిన న్యాయపత్ర-&nbsp;<BR>మేమైనా ఉన్నదా? అతడు సత్కార్యాలను చేస్తున్నాడు. కాబట్టి నా ప్రశంసకు&nbsp;<BR>పాత్రుడైనాడు.’’</FONT></p>
<p><FONT FACE="SHREE900, SHREE, sans-serif" SIZE="3">108. గ్రంథ పాండిత్యానికి నిజమైన ఆస్తిక్యరంగంలో అడుగుపెట్టడానికి&nbsp;<BR>అధికారం లేదు.</FONT></p>
<p><FONT FACE="SHREE900, SHREE, sans-serif" SIZE="3">109. ఏ మతవర్గం వారైనా సరే, ధనవంతుల్ని పూజించడం ఆరం&nbsp;<BR>భించడం మొదలుపెడితే వారి పతనం ఆనాడు ఆరంభమైనట్లే.</FONT></p>
<p><FONT FACE="SHREE900, SHREE, sans-serif" SIZE="3">110. నీ వేదేని చెడుగును చేయగోరితే అది నీ పైవారి కంటి ఎదుటే&nbsp;<BR>చేయి.</FONT></p>
<hr class="puTa_virupu">
<table><tr><td><a class=puTa_lanke href=puTa3194.html>p3194</a></td><td>p3195</td><td><a class=puTa_lanke href=puTa3196.html>p3196</a></td></tr></table>
</div></body></html>
