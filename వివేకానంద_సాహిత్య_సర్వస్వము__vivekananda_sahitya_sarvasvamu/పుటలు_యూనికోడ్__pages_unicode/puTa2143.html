<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2142.html>p2142</a></td><td>p2143</td><td><a class=puTa_lanke href=puTa2144.html>p2144</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">9 4</FONT></p>
<p><FONT FACE="SHREE900, SHREE, sans-serif" SIZE="3">మతమహాసభలో ప్రతినిధులై చేరినవారికి మత సమన్వయాన్నిగూర్చీ, విశ్వ&nbsp;<BR>సౌందర్యాన్నిగూర్చీ బోధించి విశ్వజనీనమై, సర్వశరణ్యమైన హిందూమత&nbsp;<BR>సిద్ధాంతం దృగ్గోచరమయ్యేలాగ చేసినందుకు మేం ముఖ్యంగా శ్రీవారిపట్ల&nbsp;<BR>కృతజ్ఞుల మవుతున్నాం. సత్యమును, పావనత్వమును, ఏ ప్రత్యేక దేశానికిగాని,&nbsp;<BR>జాతికిగాని, శాస్త్ర సిద్ధాంతానికిగాని, సంప్రదాయానికిగాని, అనన్య సంపద అని&nbsp;<BR>పట్టుపట్టడానికీ, ఏ మతంగానీ, ఏ తత్త్వసిద్ధాంతంకానీ, తక్కిన వానినన్నిటినీ&nbsp;<BR>తిరస్కరించి నాశనంచేసి ప్రత్యేకంగా వర్ధిల్లగలదని అభిప్రాయ పడటానికీ ఇక&nbsp;<BR>మీదట, విజ్ఞానవంతులు, శ్రద్ధావంతులు అయినవారికి సాధ్యపడదు. శ్రీమద్భగవ&nbsp;<BR>ద్గీతా హృదయంలో మనోహరంగా వున్న సర్వసమాదరణ భావాన్ని చక్కగా&nbsp;<BR>విశదం చేసిన మీ మృదుమధుర భాషణమే ఇందుకు ఆధారంగా ఉదహరించాలి:&nbsp;<BR>‘‘సమస్త మతచరిత్ర - ఆయా భిన్నదశలలో, భిన్నపరిస్థితులలో ఒకే పరమ-&nbsp;<BR>గమ్యం వైపునకు మానవులు సాగించే ప్రస్థానం-’’</FONT></p>
<p><FONT FACE="SHREE900, SHREE, sans-serif" SIZE="3">మీకు అప్పగించిన ఉత్తమం, పవిత్రం అయిన కర్తవ్యాన్ని మాత్రం నిర్వ-&nbsp;<BR>హించి మీరు సంతృప్తులై వున్నాకూడ, మీ ఘనకార్యంలోని అమూల్య ప్రయో-&nbsp;<BR>జనాన్నిగూర్చి, మన హిందూమతస్థులు సంతోషంతో, కృతజ్ఞతతో మిమ్మల్ని&nbsp;<BR>చాలా ఉత్సాహంతో అభినందించి వుంటారు. కానీ పాశ్చాత్య దేశాలలో మీరు&nbsp;<BR>ప్రవేశించినప్పుడు సనాతన హిందూమతంలోని ప్రాచీన బోధన నాధారంచేసికొని,&nbsp;<BR>అఖిల మానవజాతికీ విజ్ఞానశాంతి సందేశాలను సైతం మీరు అందించారు.&nbsp;<BR>వేదాంతమత పూర్ణప్రామాణికతను నిలబెట్టడానికి మీరు చేసిన మహోప&nbsp;<BR>కారానికై మీకు వందనాలు అర్పిస్తున్నాం. అదే సమయంలో మన మతాన్ని మన&nbsp;<BR>తత్త్వశాస్త్రాన్ని ప్రచారంచేసే నిమిత్తం సుస్థిరమైన కేంద్ర స్థానాలను నిర్మించే తీవ్ర-&nbsp;<BR>ప్రచారం సాగించడమనే మహోద్దేశాన్ని ప్రశంసించి ఆనందిస్తున్నాం. మీ సర్వ-&nbsp;<BR>శక్తులను సమర్పణచేయ సమకట్టిన ఉద్యమం, మీరు అభిమానించిన పవిత్ర&nbsp;<BR>సంప్రదాయాలకూ మీ జీవితాన్ని, మీ గమ్యార్థాన్ని ఉద్బోధించిన మీ గురు&nbsp;<BR>సత్తముని దివ్యసంకల్పానికీ అనుగుణంగా వుంది. ఈ పవిత్రోద్యమంలో మీతో&nbsp;<BR>నిలిచి, సహకరించే మహాభాగ్యం మాకు లభించాలని ఆశిస్తున్నాం. సర్వజ్ఞుడు,&nbsp;<BR>కరుణామయుడు అయిన సర్వేశ్వరుడు మీకు దీర్ఘాయురారోగ్యాలను ప్రసాదించి,&nbsp;<BR>మీ పవిత్రోద్యమమనే శిరస్సున, సనాతన ధర్మమనే శిరస్సున ప్రకాశించ&nbsp;<BR>డానికి అర్హమైన భావ్య కిరీటాన్ని శోభామయ విజయచిహ్నంగా ధరింపజేసి అను-&nbsp;<BR>గ్రహించుగాక! అని ఎంతో భక్తితో ప్రార్థిస్తున్నాం.</FONT></p>
<p><FONT FACE="SHREE900, SHREE, sans-serif" SIZE="3">తర్వాత క్షేత్రి మహారాజుగారు పంపిన క్రింది అభినందనపత్రం చదువ&nbsp;<BR>బడింది.</FONT></p>
<hr class="puTa_virupu">
<table><tr><td><a class=puTa_lanke href=puTa2142.html>p2142</a></td><td>p2143</td><td><a class=puTa_lanke href=puTa2144.html>p2144</a></td></tr></table>
</div></body></html>
