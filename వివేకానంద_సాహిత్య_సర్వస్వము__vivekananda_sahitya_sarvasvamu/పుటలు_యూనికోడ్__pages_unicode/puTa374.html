<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa373.html>p373</a></td><td>p374</td><td><a class=puTa_lanke href=puTa375.html>p375</a></td></tr></table>

<p><FONT FACE="SHREE900, SHREE, sans-serif" SIZE="3">యిప్పటికీ నిలిచివున్న అడవిజాతుల అత్యంతపూర్వాచారమే. తమ నాయకులను&nbsp;<BR>ఘనులను చేసిన గుణాలను పొందుదామనే తలపులో వారు ఒక్కోసారి తమ&nbsp;<BR>ప్రముఖులను వధించి వారి మాంసాన్ని ఆరగించేవారు. తమ జాతిలోని పెద్దకు&nbsp;<BR>ధైర్యాన్ని తెలివితేటలను కలిగించిన గుణాలు యీ మార్గంలో తమకూ అల-&nbsp;<BR>వడుతవనీ ఒక్కడికి బదులు జాతికంతకూ యీ లక్షణాలు ఏర్పడుతవనీ&nbsp;<BR>వారు నమ్మారు. నరబలీ యూదుల ఆశయమే, జెహోవా తమనెంతగా ఎన్ని-&nbsp;<BR>సార్లు దండించినా యీ ఆచారాన్ని వారు విడువరైరి. జీసస్‌ సాధుసత్తముడు,&nbsp;<BR>ప్రేమమయుడు; కాని యూదియా మతవిశ్వాసాలకు ఆతడి సిద్ధాంతాలు&nbsp;<BR>అనుకూలించేట్లు చేయటానికై ప్రాయశ్చిత్తరూపంలో, లేక మానవాత్మక యజ్ఞ-&nbsp;<BR>పశురూపంలో నరబలి సిద్ధాంతం వెలువడవలసి వచ్చింది. ఈ క్రూర&nbsp;<BR>సిద్ధాంతం క్రైస్తవమతాన్ని జీసస్‌ బోధలను విడనాడచేసి, హింసాత్మక రక్తపాత&nbsp;<BR>సంజనకోత్సాహాన్ని కలిగించింది.</FONT></p>

<p><FONT FACE="SHREE900, SHREE, sans-serif" SIZE="3">ఏ కార్యం చేసేటప్పుడైనా, ‘‘ఇది నా స్వభావం’’ అను - అంతేగాని&nbsp;<BR>ఎన్నడూ ‘‘ఇది నా విధి’’ అనకు.</FONT></p>
<p><FONT FACE="SHREE900, SHREE, sans-serif" SIZE="3">‘‘సత్యమేవ జయతే నానృతమ్‌ - సత్యమే జయిస్తుంది, అనృతం కాదు.’’&nbsp;<BR>సత్యప్రతిష్ఠుడవవు, భగవంతుడు కరతలామలకమవుతాడు.</FONT></p>

<p><FONT FACE="SHREE900, SHREE, sans-serif" SIZE="3">భారతదేశంలో అత్యంత ప్రాచీనకాలంనుంచి బ్రాహ్మణకులస్థులు తాము&nbsp;<BR>శాసనాతిరిక్తులమని భావించివున్నారు; వారు తాము భూసురులమంటారు.&nbsp;<BR>బ్రాహ్మణులు పేదలు, కాని వారి దౌర్బల్యం అధికారవాంఛ. చూశారా,&nbsp;<BR>యోగ్యులు, ధార్మికులు, ఆస్తిపాస్తులు లేనివారు ఐన వీరు ఆరుకోట్లమంది&nbsp;<BR>వున్నారు; శాసనాతీతులమనీ దండనాతీతులమనీ పుట్టుకనుంచీ బోధించటం&nbsp;<BR>కారణంగానే వారిలా వున్నారు. తాము ద్విజాతులమనీ బ్రహ్మపుత్రులమనీ వారి&nbsp;<BR>నమ్మకం.</FONT></p>
<p><FONT FACE="SHREE902-Italic, SHREE, sans-serif" SIZE="3">ఆదివారం, జూలై 28</FONT></p>
<BR>
<p><FONT FACE="SHREE900-Italic, SHREE, sans-serif" SIZE="3">(అవధూత గీత </FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900-Italic, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">‘‘జ్ఞానమంతా చిత్తశాంతిమీద ఆధారపడివుంది.’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఎవడు విశ్వవ్యాప్తుడైవున్నాడో, ఎవడు ఆత్మకు ఆత్మో, - ఆతడికి నే</FONT></p>
<p><FONT FACE="SHREE900, SHREE, sans-serif" SIZE="2"><sup>1 </sup></FONT><FONT FACE="SHREE900, SHREE, sans-serif" SIZE="3">ఇది దత్తాత్రేయ విరచితం. దత్తాత్రేయుడు త్రిమూర్తుల అవతారం. అత్రికీ&nbsp;<BR>అనసూయకూ కుమారుడు.</FONT></p>
<hr class="puTa_virupu">
<table><tr><td><a class=puTa_lanke href=puTa373.html>p373</a></td><td>p374</td><td><a class=puTa_lanke href=puTa375.html>p375</a></td></tr></table>
</div></body></html>
