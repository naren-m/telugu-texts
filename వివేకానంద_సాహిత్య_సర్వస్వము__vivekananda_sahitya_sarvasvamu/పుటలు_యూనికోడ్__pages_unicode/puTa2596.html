<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2595.html>p2595</a></td><td>p2596</td><td><a class=puTa_lanke href=puTa2597.html>p2597</a></td></tr></table>

<p><FONT FACE="SHREE900, SHREE, sans-serif" SIZE="3">సంబంధాలు నెలకోవు. ఈ విషయాల్లో వారు దూరంగానే వుంటారు. ఊరక&nbsp;<BR>కలుసుకొని, మిత్రులుగా వుంటారు. అంతే.</FONT></p>
<p><FONT FACE="SHREE900, SHREE, sans-serif" SIZE="3">నా స్థానం, వృత్తిపరంగా నేను ప్రచారకుణ్ణి. సదా నేను ఒక చోటునుండి&nbsp;<BR>మరోచోటుకి ప్రయాణం చేస్తూండటంతో సమాజంలోని అన్ని తరగతుల&nbsp;<BR>వారితోను నాకు పరిచయం వుంటుంది. స్త్రీలు, ఉత్తర భారతదేశంలోకూడ&nbsp;<BR>మగవారి ముందుకు రాకపోయినా, అనేక ప్రాంతాల్లో మతం నిమిత్తం యీ నియ-&nbsp;<BR>మాన్ని ఉల్లంఘించి మా ప్రసంగాలను వినటానికీ, మాతో మాట్లాడటానికీ&nbsp;<BR>వస్తారు. ఈ రీతిగా నాకు యితర పురుషులకంటె మహిళలను గురించి సామా-&nbsp;<BR>న్యంగా తెలుసుకోవటానికి అధిక అవకాశం వున్నా - భారతీయ మహిళలను&nbsp;<BR>గురించి సమస్తం నాకు తెలుసనటం సాహసమే అవుతుంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి మీ ముందు ఆదర్శమేదో దాన్ని వుంచటానికి ప్రయత్నిస్తాను. ప్రతి&nbsp;<BR>దేశంలోను స్త్రీలోగాని పురుషునిలోగాని తెలిసో తెలియకో ఒక ఆదర్శం నిర్వర్తిత&nbsp;<BR>మవుతుంటుంది. నర్మగర్భితమైన ఆదర్శాన్ని బాహ్యంగా వెలిబుచ్చేది వ్యక్తే.&nbsp;<BR>అలాంటి వ్యక్తుల సముదాయమే దేశం. దేశం ఒక మహోన్నత ఆదర్శానికి ప్రాతి-&nbsp;<BR>నిధ్యం వహిస్తుంది. ఆ ఆదర్శం వైపుకే దేశం పురోగమిస్తుంటుంది. కాబట్టి ఏ&nbsp;<BR>దేశాన్నైనా అర్థం చేసుకోవాలంటే, ముందుగా దాని ఆదర్శాన్ని అర్థం చేసుకోవా-&nbsp;<BR>లనటం ఎంతో సబబు. ఏ దేశాన్నైనా ఆ దేశ ఆదర్శాన్ని ప్రమాణంగా తీసుకొనే&nbsp;<BR>బేరీజు వెయ్యాలి. వేరేవిధంగా నిర్ణయించటాన్ని వారు అంగీకరించరు.</FONT></p>
<p><FONT FACE="SHREE900, SHREE, sans-serif" SIZE="3">అభివృద్ధి, పురోగతి, సుస్థితి, పతనం - అనేవి ఒక ఆదర్శాన్ని బట్టి నిర్ణ-&nbsp;<BR>యింపబడేవే. ఆ నిర్ణయం ఒక ప్రమాణాన్ని సూచిస్తుంది. ఏ వ్యక్తినైనా మనం&nbsp;<BR>తెలుసుకోవాలంటే, అతడి పరిపూర్ణత్వ ప్రమాణంతో పరికించాలి. ఒక్కొక్క&nbsp;<BR>దేశంవారిని సమష్టిగా చూస్తే యీ విషయం యింకా స్పష్టపడగలదు. ఒక దేశం&nbsp;<BR>మంచిదని భావించేదాన్ని మరో దేశం అలా పరిగణించకపోవచ్చును. తోబుట్టు-&nbsp;<BR>వుల సంతతివారు ఒకరొకరితో వివాహసంబంధాలు చేసుకోవటం యీ దేశంలో&nbsp;<BR>న్యాయసమ్మతమే. మరి భారతదేశంలో అది న్యాయసమ్మతం కాదు. అంతేకాదు,&nbsp;<BR>అలాటి సంబంధాన్ని వరుసతప్పిన వివాహాలనే శిక్షార్హాలైన దుర్భరాపరాధాల్లో&nbsp;<BR>ఒకటిగా పరిగణిస్తారు. వితంతు వివాహం యీ దేశంలో న్యాయసమ్మతమే.&nbsp;<BR>మరి భారతదేశంలో అగ్రవర్గాలవారి అభిప్రాయంలో రెండవసారి వివాహం చేసు-&nbsp;<BR>కోవటంకన్నా స్త్రీకి పతనం మరొకటి వుండదు. ఇలా మన విభిన్న భావాలను&nbsp;<BR>బట్టి మన నడవడికలూ భేదిల్లుతాయి. కాబట్టి ఒక దేశస్థుల గుణదోషాలను&nbsp;<BR>వేరొక దేశస్థుల ప్రమాణాలనుబట్టి నిర్ణయించటం సరికాదు, సాధ్యమూ కాదు.&nbsp;<BR>అందుచేత ఒక్కొక్క దేశ జనులు తమ ముందుంచుకొన్న లక్ష్యమేదో దాన్ని</FONT></p>
<hr class="puTa_virupu">
<table><tr><td><a class=puTa_lanke href=puTa2595.html>p2595</a></td><td>p2596</td><td><a class=puTa_lanke href=puTa2597.html>p2597</a></td></tr></table>
</div></body></html>
