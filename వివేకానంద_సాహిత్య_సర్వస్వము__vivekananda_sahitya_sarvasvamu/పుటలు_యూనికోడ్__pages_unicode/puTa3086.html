<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3085.html>p3085</a></td><td>p3086</td><td><a class=puTa_lanke href=puTa3087.html>p3087</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">257</FONT></p>
<p><FONT FACE="SHREE900, SHREE, sans-serif" SIZE="3">తుడు నన్ను వారిదేశానికి తీసుకొనిపోయినాడు. యాచించటానికి మాత్రమే&nbsp;<BR>ఇంగ్లండుపోవడం న్యాయంకాదు. మనకు వాళ్లెల్లకాలం బిచ్చమెందుకు పెట్టాలి?&nbsp;<BR>ఎల్లకాలం ఎవరైనా ఆ విధంగా చేస్తారా? బిచ్చగాళ్లలాగా ఎల్లకాలం చేతులు&nbsp;<BR>చాచి దానాలు తీసుకోవడం ప్రకృతినియమం కాదు. ఇచ్చిపుచ్చుకోవటమే&nbsp;<BR>ప్రకృతిధర్మం. ఈ నియమాన్ని పాటించని ఏ వ్యక్తిగాని, ఏ వర్గంగాని, ఏ జాతి-&nbsp;<BR>గాని, జీవితంలో అభివృద్ధిజాలవు. మనంకూడా ఆ నియమాన్ని పాటించాలి.&nbsp;<BR>అందుకే నేను అమెరికా పోయింది. అక్కడ ప్రజలకు గొప్ప ఆధ్యాత్మిక&nbsp;<BR>తృష్ణ కలిగింది. దాన్ని తీర్చటానికి నావంటివారు వేలమంది పోవటానికి&nbsp;<BR>కూడా అవకాశముంది. వాళ్లకున్న సంపదను ఎంతోకాలంనుండి వాళ్లు మనకు&nbsp;<BR>యిస్తున్నారు. మీ అమూల్యసంపదను వారితో పంచుకోటానికి యిప్పుడు&nbsp;<BR>సరియైన తరుణం ఆసన్నమైంది. మీ రా విధంగా చేస్తే వాళ్లు మీయందుండే&nbsp;<BR>ద్వేషాన్ని వదలిపెట్టడమే కాకుండా మీపట్ల శ్రద్ధను, భక్తిని, గౌరవాన్ని చూపిస్తారు.&nbsp;<BR>మీరు అడగకుండానే మీదేశానికి వాళ్లెలా ఉపకారం చేస్తారో మీరు చూడగలరు.&nbsp;<BR>వాళ్లది వీరుల జాతి - చేసిన ఉపకారాన్ని వాళ్లెన్నడూ మరచిపోరు.</FONT></p>
<p><FONT FACE="SHREE900, SHREE, sans-serif" SIZE="3">నేను: స్వామీజీ! పాశ్చాత్యదేశాల్లో మీరిచ్చిన ఉపన్యాసాల్లో మనదేశస్థులలో&nbsp;<BR>ఉన్న గొప్పలక్షణాలను, బుద్ధి కౌశలాన్ని గూర్చి అనర్గళంగా చెప్పారు. మన&nbsp;<BR>వాళ్లలో ఉండే ధార్మిక పరాయణత్వాన్ని నిరూపించడానికి సంతృప్తికరమైన&nbsp;<BR>నిదర్శనాలనుకూడా చూపించారు. కాని యిప్పుడు మేము పూర్తిగా తమస్సులో&nbsp;<BR>మునిగిపోయామని చెబుతున్నారు. అదే సమయంలో ఋషిప్రోక్తమైన సనాతన-&nbsp;<BR>ధర్మాన్ని బోధించటానికి మేము గురువుల మంటున్నారు? ఇది ఎట్లా పొసగు-&nbsp;<BR>తుంది?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నేను దేశదేశాలు తిరిగి ప్రజలముందు మన జాతిలోని లోపాలను&nbsp;<BR>గూర్చి చాటాలని నీ అభిప్రాయమా? మీరు ఒకజాతి అని చూపటానికి మీ సుగు-&nbsp;<BR>ణాలను గూర్చి ఎలుగెత్తి చాటకూడదా? మనిషిలోని లోపాలు స్నేహభావంతో అత-&nbsp;<BR>నితోనే సూటిగా చెప్పడం ఏనాటికీ మంచిది. దానివల్ల అతడు తన దోషాలను సవ-&nbsp;<BR>రించుకోవచ్చు. కాని, అతని సుగుణాలను మాత్రం నలుగురి ఎదుట చాటి&nbsp;<BR>చెప్పాలి. శ్రీరామకృష్ణులు యిలా చెప్పేవారు: ‘‘ఒక చెడ్డవానితో నీవు మంచి&nbsp;<BR>వాడవని మాటిమాటికి చెబుతుంటే సకాలంలో అతడు మంచివాడుగా&nbsp;<BR>మారుతాడు. అదేవిధంగా మంచివాణ్ణి చెడ్డవాడు, చెడ్డవాడు అంటే చెడ్డవాడే&nbsp;<BR>అవుతాడు.’’ పాశ్చాత్యదేశాల్లో అక్కడి ప్రజల్లో ఉన్నలోపాలు కావలసినంత&nbsp;<BR>చెప్పాను. నాకంటే ముందుగా విదేశాలకు పోయినవాళ్లంతా అక్కడివాళ్ల సుగు&nbsp;<BR>ణాలను ఏకరువుపెట్టి, మనవాళ్ల లోపాలను వాళ్లచెవుల్లో నూరిపోశారు. దాని</FONT></p>
<hr class="puTa_virupu">
<table><tr><td><a class=puTa_lanke href=puTa3085.html>p3085</a></td><td>p3086</td><td><a class=puTa_lanke href=puTa3087.html>p3087</a></td></tr></table>
</div></body></html>
