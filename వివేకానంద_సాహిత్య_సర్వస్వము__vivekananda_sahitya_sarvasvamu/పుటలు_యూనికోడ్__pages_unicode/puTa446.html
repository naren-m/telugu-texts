<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa445.html>p445</a></td><td>p446</td><td><a class=puTa_lanke href=puTa447.html>p447</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - కర్మయోగ రహస్యం</FONT></p>
<p><FONT FACE="TimesNewRoman, Times, serif" SIZE="2">3 1</FONT></p>
<p><FONT FACE="SHREE900, SHREE, sans-serif" SIZE="3">లంటే మనమంతా కరుణ కలిగివుండాలి. న్యాయం, హక్కులూ కారుణ్యంమీదే&nbsp;<BR>ఆధారపడివుండాలి. కర్మఫలాపేక్ష అంతా మన ఆత్మాభివృద్ధిని నిరోధిస్తుంది -&nbsp;<BR>అంతేకాదు. పర్యవసానం దుఃఖమయం. కారుణ్యాన్ని స్వార్థరహితౌదార్యాన్ని&nbsp;<BR>మనం ఆచరణలో పెట్టడానికి మరొక విధానంవుంది; మనం సాకారదైవాన్ని&nbsp;<BR>నమ్ముతే మన కర్మను ‘ఆరాధన’ గా భావించడమే యీ విధానం. ఇందు మన&nbsp;<BR>కర్మఫలాలన్నిటినీ భగవంతుడికి అర్పిద్దాం. భగవంతుణ్ణి ఇలా ఆరాధిస్తే మనం&nbsp;<BR>చేసే కర్మలకు మానవకోటినుండి ప్రతిఫలం కోరడానికి మనకు అధికారం లేదు.&nbsp;<BR>సాక్షాత్తు భగవంతుడూ సదా కర్మనిరతుడై అసంగుడై వున్నాడు. నీరు తామ&nbsp;<BR>రాకును తడుపనట్లు స్వార్థరహితుడైన వాడికి ఫలసంగాన్ని కల్పించి కర్మ అతణ్ణి&nbsp;<BR>బంధించలేదు. నిస్సంగుడు, స్వార్థరహితుడు ఐనవాడు పాపపంకిలం, జనాకీర్ణం&nbsp;<BR>ఐన నగరం మధ్యలో నివసిస్తున్నా అతణ్ణి పాపం అంటలేదు.</FONT></p>
<p><FONT FACE="SHREE900, SHREE, sans-serif" SIZE="3">పూర్తి స్వార్థరాహిత్య మంటే ఏమిటో యీ కింది కథ నిరూపిస్తుంది.&nbsp;<BR>కురుక్షేత్ర యుద్ధానంతరం పంచపాండవులు అశ్వమేధయాగం జరిపి బీదలకు&nbsp;<BR>అపారమైన దానధర్మాలు చేశారు. జనమంతా ఆ యాగ వైభవాన్ని, గొప్పతనాన్ని&nbsp;<BR>చూసి ఆశ్చర్యంతో అలాటి యాగం లోకం ఇంతవరకూ కనీవినీ ఎరుగదన్నారు.&nbsp;<BR>యాగం ముగిసినాక ఒక ముంగిస అక్కడికి వచ్చింది; దాని శరీరం సగం బంగారు&nbsp;<BR>వన్నెతో సగం గోదుమ వన్నెతో వుండినది. అది యజ్ఞమంటపంలో అటూ&nbsp;<BR>ఇటూ పొర్లసాగింది: తన చుట్టూవున్న జనంతో అది ‘‘మీరంతా&nbsp;<BR>అసత్యవాదులు. ఇది ఒక యజ్ఞమే కాదు’’ అంది. ఆ మాటలకు జనం ఇలా&nbsp;<BR>అన్నారు: ‘‘ఏమిటీ? ఇది యజ్ఞమే కాదా? ధనం, నగలు బీదల కెలా ధారా&nbsp;<BR>పాతంగా కురిపింపబడ్డాయో, అందరూ ఎలా భాగ్యవంతులై, సుఖవంతులై&nbsp;<BR>వున్నారో నీకు తెలియదా? మానవుడు నిర్వర్తించిన యాగాలలో ఇది మహా&nbsp;<BR>ద్భుతమైనది.’’ దానికి ఆ ముంగిస ఇలాగంది: ‘‘ఒకప్పుడొక గ్రామ ముండేది.&nbsp;<BR>అందులో ఒక పేదబ్రాహ్మణుడు తన భార్యతో, కొడుకుతో కోడలితో నివ&nbsp;<BR>సించేవాడు. వారు నిరుపేదలు. అతడి బోధనలకు, ఉపదేశాలకు గ్రామస్థులు సమ-&nbsp;<BR>ర్పించే స్వల్పమే వారి బతుక్కు ఆధారం. ఇలావుండగా ఆ దేశంలో మూడు&nbsp;<BR>సంవత్సరాలు వరుసగా కరువు ఏర్పడింది. అందువల్ల ఆ పేదబ్రాహ్మణుడు&nbsp;<BR>ఎప్పటికంటె మరింత కష్టపడసాగాడు. రోజులకొద్దీ కుటుంబం పస్తుండగా ఒక-&nbsp;<BR>నాటి ఉదయం తండ్రి ఎలాగో అదృష్టవశాన కొంత బియ్యపు పిండి సంపాదించి,&nbsp;<BR>దానిని నాలుగు భాగాలు చేసి నలుగురికీ పంచాడు. వాళ్లు దానిని ఉడికించి తిన-&nbsp;<BR>బోయేంతలో ఎవరో తలుపు తట్టారు. తండ్రి తలుపు తెరవగానే వాకిట్లో ఒక&nbsp;<BR>అతిథి నిలబడి వున్నాడు. భారతదేశంలో అతిథి అంటే పుణ్యమూర్తి - అతడిని</FONT></p>
<hr class="puTa_virupu">
<table><tr><td><a class=puTa_lanke href=puTa445.html>p445</a></td><td>p446</td><td><a class=puTa_lanke href=puTa447.html>p447</a></td></tr></table>
</div></body></html>
