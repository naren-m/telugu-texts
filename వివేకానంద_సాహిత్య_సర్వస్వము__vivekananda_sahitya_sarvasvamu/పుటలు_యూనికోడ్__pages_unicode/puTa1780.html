<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1779.html>p1779</a></td><td>p1780</td><td><a class=puTa_lanke href=puTa1781.html>p1781</a></td></tr></table>
<p><FONT FACE="SHREE900, SHREE, sans-serif" SIZE="3">బెంగాలీ భాష</FONT></p>
<p><FONT FACE="SHREE900, SHREE, sans-serif" SIZE="3">175</FONT></p>
<p><FONT FACE="SHREE900, SHREE, sans-serif" SIZE="3">మరికొంద రిలా అడగవచ్చు: ‘‘బాగానే వుంది. వంగదేశంలో అనేక&nbsp;<BR>ప్రాంతాల్లో బహుమాండలిక భేదాలున్నాయి. వీటిలో మనం దేన్ని సారస్వత&nbsp;<BR>భాషగా అంగీకరించాలి?’’ దానికి సమాధానం: అన్నింట్లో స్వాభావికంగా&nbsp;<BR>బలపడి ఏమాట వ్యాప్తిగాంచుతోందో అలాటిదాన్నే మనం స్వీకరించవచ్చును.&nbsp;<BR>అలాటిది కలకత్తా భాష. తూర్పునుండిగాని, పశ్చిమం నుండిగాని ఎవరు వచ్చినా&nbsp;<BR>కలకత్తా వచ్చేసరికి అక్కడ వాడుకలోవున్న భాషను మాట్లాడటానికి ప్రారంభి-&nbsp;<BR>స్తారు. అందుచేత మనం ఏ భాషను వ్రాత కుపయోగించాలో ప్రకృతే నిర్దేశి-&nbsp;<BR>స్తూంది. ప్రాచీప్రతీచీ మండలాల మధ్య యితర ప్రయాణ సౌకర్యాలభివృద్ధి&nbsp;<BR>పొందేకొద్దీ యీ వ్యత్యాసం తగ్గిపోతూంది. అప్పుడు చిట్టగాంగ్‌నుండి వైద్య-&nbsp;<BR>నాథం వరకు కలకత్తా భాషే వ్యాపిస్తుంది. ఏ భాష సంస్కృతానికి దగ్గరగావుందా&nbsp;<BR>అనికాదు మనం చూడాల్సింది. ఏ భాష తక్కిన మాండలికాలను త్రోసుకొని&nbsp;<BR>వ్యాపిస్తోందో అని చూడాలి. కలకత్తా భాష బెంగాలంతా వ్యాపించిందని మనకు&nbsp;<BR>తెలిసినప్పుడు మాట్లాడటానికి, వ్రాయటానికి రెంటికీ ఒకటే భాష వుండాలని,&nbsp;<BR>ఆ ఒక్కటే అందరికీ తెలిసిందిగా వుండాలని మనం అంగీకరిస్తున్నాం. ఆ కలకత్తా&nbsp;<BR>భాషనే మనం ప్రాతిపదికగా చేసుకోవాలి. మరి ప్రాంతీయ దురభిమానాలను&nbsp;<BR>పక్కకు నెట్టివెయ్యాలి. మొత్తం రాష్ట్ర క్షేమాన్ని దృష్టిలో వుంచుకొని మీ&nbsp;<BR>మండలం, గ్రామం ఆధిక్యానికి స్వస్తి చెప్పాలి.</FONT></p>
<p><FONT FACE="SHREE900, SHREE, sans-serif" SIZE="3">భాష భావప్రకటనకు సాధనం. అందుచేత ప్రధానాలు భావాలు. తరువాత&nbsp;<BR>గణనీయమైంది భాష. రత్నాలతోను, ముత్యాలతోను గుర్రాన్ని అలంకరించి&nbsp;<BR>దానిమీద ఒక కోతి నెక్కిస్తే ఎలా వుంటుంది? సంస్కృతాన్నే చూడండి. బ్రాహ్మ-&nbsp;<BR>ణాల సంస్కృతం వుంది. మీమాంస సూత్రాలకు శబరస్వామి వ్రాసిన భాష్య-&nbsp;<BR>ముంది. పతంజలి మహాభాష్యముంది. శ్రీ శంకరుల శారీరక మీమాంసభాష్యం&nbsp;<BR>వుంది. ఈ సంస్కృతం చూడండి. తర్వాత వచ్చిన సంస్కృతాన్ని చూడండి.&nbsp;<BR>మీకు భేదం తెలుస్తుంది. భేదమేమంటే మనిషి బతికివున్నప్పుడు భాషను మాట్లా-&nbsp;<BR>డతాడు. చనిపోయాక చచ్చిన భాషను మాట్లాడతాడు. చావు సమీపించేకొద్దీ&nbsp;<BR>స్వతంత్రాలోచన మందగిస్తుంది. ఏదో బూజుపట్టిన, పుచ్చిపోయిన ఒకటి&nbsp;<BR>రెండు భావాలను బుట్టెడు పువ్వుల్లో అత్తరుచల్లి, వాటి లోపల పాతిపెట్టటానికి&nbsp;<BR>కొందరు ప్రయత్నిస్తారు. ఓ దేవుడా! వారెంత కసరత్తు చేస్తారో చూశావా? పుట&nbsp;<BR>కొక్కటే సమాసం, విశేషణ సముదాయ ప్రయోగంలో&nbsp;<BR>తరువాత అకస్మాత్తుగా ‘‘రాజా వసతిస్మ’’ అంటారు. అబ్బో! విశేషణాలు,&nbsp;<BR>సమాసాలు! శ్లేషలు! శరపరంపర! ఇవన్నీ మరణ చిహ్నాలు! దేశం పతనోన్ముఖ-&nbsp;<BR>మైనప్పు డీ లక్షణాలన్నీ అభివ్యక్తా లవుతాయి. ఇది ఒక భాషా విషయంలోనే</FONT></p>
<hr class="puTa_virupu">
<table><tr><td><a class=puTa_lanke href=puTa1779.html>p1779</a></td><td>p1780</td><td><a class=puTa_lanke href=puTa1781.html>p1781</a></td></tr></table>
</div></body></html>
