<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa388.html>p388</a></td><td>p389</td><td><a class=puTa_lanke href=puTa390.html>p390</a></td></tr></table>


<p><FONT FACE="SHREE902-Italic, SHREE, sans-serif" SIZE="3">శుక్రవారం, ఆగస్ట్‌ 2</FONT></p>
<BR>
<p><FONT FACE="SHREE900, SHREE, sans-serif" SIZE="3">సాక్షాత్కారానికి మొదటిమెట్టు నిష్ఠ. సకల పుష్పాలనుంచి మధువును&nbsp;<BR>గ్రహించు. కూర్చుని అందరితోను చెలిమి కలిగి మెలగు; అందరినీ గౌరవించు;&nbsp;<BR>అందరితోను ‘ఔను అన్నా’, ‘ఔను తమ్ముడూ’ అంటూండు. కాని నీ నిష్ఠలో&nbsp;<BR>నిలుకడగా నెలకో. తాను ఎదుటివాడి స్థానంలో వుండటం యింతకంటె&nbsp;<BR>ఉన్నతదశ. సర్వమూ నేనే ఐతే, నా సోదరుడిపట్ల నిజమైన - క్రియారూపమైన&nbsp;<BR>- సానుభూతి చూపిస్తూ, ఆతడి దృక్పథాన్ని ఎందుకు అవలంబించలేను? నేను&nbsp;<BR>దుర్బలుడనై వున్నంతవరకు ఒక మార్గంలో నిష్ఠ కలిగివుండాలి, బలీయుడనై&nbsp;<BR>వున్నప్పుడు ప్రతివారి భావాలపట్లా పూర్తిగా సానుభూతి చూపగలుగుతాను.</FONT></p>
<p><FONT FACE="SHREE900, SHREE, sans-serif" SIZE="3">‘ఇతర భావాలన్నిటిని తోసిరాజని ఒక్క భావాన్నే వికసింపచేసుకోటం’&nbsp;<BR>ప్రాచీన అభిప్రాయం. ‘సమరసంతో వికాసం’ ఆధునిక విధానం. మనస్సును&nbsp;<BR>పెంపొందించుకొని దాన్ని అదుపులో వుంచుకోటం, ఇష్టంవచ్చినచోట నిలుపు-&nbsp;<BR>కోటం మూడవ పద్ధతి; అలాటప్పుడు శీఘ్రంగా ఫలం కలుగుతుంది. ఇదే సరైన&nbsp;<BR>మార్గంలో నిన్ను పెంపొందించుకోవటం. ఏకాగ్రతను అభ్యసించు, దాన్ని ఏ&nbsp;<BR>విషయంలోనైనా వినియోగించుకో. దీన్లో నీకేమీ నష్టం వాటిల్లదు. ‘అంగి’ని&nbsp;<BR>సాధించినవాడికే అంగాలూ దక్కాలి. ద్వైతం అద్వైతంలో యిమిడివుంది.</FONT></p>
<p><FONT FACE="SHREE900, SHREE, sans-serif" SIZE="3">‘‘మొదట నే నాతణ్ణి చూశాను, ఆతడు నన్ను చూశాడు.’’</FONT></p>
<p><FONT FACE="SHREE900, SHREE, sans-serif" SIZE="3">‘‘నా చూపు అతడివైపు తళుక్కుమంది. అతడి చూపు నావైపు తళుక్కు-&nbsp;<BR>మంది.’’</FONT></p>
<p><FONT FACE="SHREE900, SHREE, sans-serif" SIZE="3">ఇలాగే జరిగి జరిగి యిద్దరూ కలుసుకొన్నారు. చివరకు ఒక్కటయేంతగా&nbsp;<BR>కలిసిపోయారు.</FONT></p>

<p><FONT FACE="SHREE900, SHREE, sans-serif" SIZE="3">సమాధి రెండు రకాలు - నాలోనే నేను ఏకాగ్రతను పొంది తరువాత విష-&nbsp;<BR>యంలో మనస్సును నిలుపుతున్నాను, అప్పుడు విషయి విషయాలకు ఐక్యం సిద్ధి-&nbsp;<BR>స్తోంది.</FONT></p>
<p><FONT FACE="SHREE900, SHREE, sans-serif" SIZE="3">ప్రతివిషయంలోను పూర్ణసానుభూతి చూపటానికే తోడ్తోడనే మహో&nbsp;<BR>న్నతమైన అద్వైతస్థితిని పొందటానికే సమర్థుడవుగా వుండాలి. పరిపూర్ణతను&nbsp;<BR>పొందాక స్వేచ్ఛతో పరిచ్ఛేదం కల్పించుకొంటావు. ప్రతికార్యంలోను పరిపూర్ణ-&nbsp;<BR>శక్తిని నిలుపుకో. తాత్కాలికంగా అద్వైతాన్ని మరచి ద్వైతివి అవటానికీ, ఐనా&nbsp;<BR>సంకల్పించినంతనే అద్వైతాన్ని అవలంబించటానికీ సమర్థుడవుగా వుండు.</FONT></p>

<hr class="puTa_virupu">
<table><tr><td><a class=puTa_lanke href=puTa388.html>p388</a></td><td>p389</td><td><a class=puTa_lanke href=puTa390.html>p390</a></td></tr></table>
</div></body></html>
