<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3068.html>p3068</a></td><td>p3069</td><td><a class=puTa_lanke href=puTa3070.html>p3070</a></td></tr></table>

<p><FONT FACE="SHREE900, SHREE, sans-serif" SIZE="3">శిష్యుడు: స్వామీ నాకుకూడ బోధించండి. నా మనస్సుకూడ ధ్యానంలో&nbsp;<BR>లీనమైపోతుంది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అన్ని విధానాలు నీ కిదివరకే చెప్పాను. ఆ ప్రకారమే నిత్యమూ&nbsp;<BR>ధ్యానించు. కాలం పరిపక్వమైనప్పుడు తర్వాత నీకు ఆ విధంగా కలుగుతుంది.&nbsp;<BR>నీకు ఏ విధమైన సాధనలో అభిరుచి వుందో యిప్పుడు నాకు చెప్పు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మీరు బోధించిన విధంగానే రోజూ నేను సాధన చేస్తున్నాను.&nbsp;<BR>కాని, యింకా గాఢతరమైన ధ్యానం నాకు లభించటం లేదు. ధ్యానం చేయటం&nbsp;<BR>నిరుపయోగమని అప్పుడప్పుడు అనిపిస్తుంది. కాబట్టి దానిలో నాకు&nbsp;<BR>జయం కలగదేమో ననుకొంటున్నాను. అందువల్ల నిరంతరం మీ సాంగత్యంలో&nbsp;<BR>మాత్రమే ఉండాలని యిప్పుడు కోరిక కలుగుతున్నది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవి మానసిక బలహీనతలు. శాశ్వతంగా నిలిచివున్న ఆత్మలో&nbsp;<BR>లీనంకావటానికి ఎల్లప్పుడు ప్రయత్నించు. ఒక్కసారి ఆత్మదర్శనమైందా, నీకు&nbsp;<BR>సర్వం సిద్ధిస్తుంది. జననమరణ బంధాలు విచ్ఛేదమైపోతాయి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: నాకది లభించాలని ఆశీర్వదించండి. మీరు నన్ను రమ్మన్నారని&nbsp;<BR>వచ్చాను. నాకు గంభీరధ్యానం లభించటం లేదు. ఏదోవిధంగా నా మనస్సును&nbsp;<BR>స్థిరం చేయండి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నీకు తీరిక చిక్కినప్పుడల్లా ధ్యానించు. మనస్సు ఒక్కసారి&nbsp;<BR>సుషుమ్నా మార్గాన్ని ప్రవేశించిందా - అన్నీ చక్కబడతాయి. ఆ తర్వాత నీవు&nbsp;<BR>ఎక్కువగా చేయవలసినది ఉండదు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఎన్నో విధాల మీరు నన్ను ప్రోత్సహిస్తున్నారు. నాకు ఎప్పటికైనా&nbsp;<BR>సత్యదర్శనం కలుగుతుందా? యథార్థమైన జ్ఞానం సిద్ధించి మోక్షం కలుగు-&nbsp;<BR>తుందా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: కలుగుతుంది. సందేహం లేదు. పిపీలికాది బ్రహ్మపర్యంతం&nbsp;<BR>ప్రతివారికి ముక్తి లభిస్తుంది. నీకుమాత్రం లభించక పోతుందా? ఇవి మానసిక&nbsp;<BR>దుర్బలతలు. అటువంటి విషయాలను గూర్చి ఎప్పుడూ ఆలోచించవద్దు.</FONT></p>
<p><FONT FACE="SHREE900, SHREE, sans-serif" SIZE="3">దీని తర్వాత మళ్లీ యిలా చెప్పారు:</FONT></p>
<p><FONT FACE="SHREE900, SHREE, sans-serif" SIZE="3">‘‘శ్రద్ధనూ, వీర్యాన్నీ కలిగివుండు. ఆత్మజ్ఞానాన్ని పొందు. పరహితార్థమై&nbsp;<BR>జీవితాన్ని త్యాగం చేయి. ఇదే నా వాంఛ. ఇదే నా దీవన.’’</FONT></p>
<p><FONT FACE="SHREE900, SHREE, sans-serif" SIZE="3">ఆ సమయంలో భోజనానికి గంట మ్రోగింది. స్వామీజీ శిష్యుణ్ణి&nbsp;<BR>భోజనం చేసి రమ్మని చెప్పారు. శిష్యుడు స్వామీజీకి పాదాభివందనం చేసి, వారి&nbsp;<BR>ఆశీర్వాదాలకై ప్రార్థించాడు. స్వామీజీ అతని శిరస్సుపై చేయి ఉంచి ఆశీర్వదిం-&nbsp;<BR>చారు. ‘‘నా ఆశీర్వచనాలేమైనా నీకు శుభాన్ని చేకూరిస్తే - భగవాన్‌ శ్రీరామ</FONT></p>
<hr class="puTa_virupu">
<table><tr><td><a class=puTa_lanke href=puTa3068.html>p3068</a></td><td>p3069</td><td><a class=puTa_lanke href=puTa3070.html>p3070</a></td></tr></table>
</div></body></html>
