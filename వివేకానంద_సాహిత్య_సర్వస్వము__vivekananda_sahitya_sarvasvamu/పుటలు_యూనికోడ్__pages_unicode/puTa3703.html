<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3702.html>p3702</a></td><td>p3703</td><td><a class=puTa_lanke href=puTa3704.html>p3704</a></td></tr></table>

<p><FONT FACE="TimesNewRoman, Times, serif" SIZE="2">7 6</FONT></p>
<p><FONT FACE="SHREE900, SHREE, sans-serif" SIZE="3">నాయనా! నాకు కావలసింది ఇనుప కండలు, ఉక్కు నరాలు, దానిలోపల&nbsp;<BR>వజ్రాయుధంతో తయారైన మనస్సు, బలం, పౌరుషం, క్షాత్రవీర్యం, బ్రహ్మ-&nbsp;<BR>తేజం. మనం ఎంతో ఆశిస్తున్న లక్షలాది మన బాలురు, వివాహమనే బలిపీఠం-&nbsp;<BR>మీద వధింపబడకుంటే, వారికి ఏ లోపం లేకుండేది. ఓ పరమేశ్వరా! నా మొర&nbsp;<BR>ఆలకింపవా! మద్రాసులో ఉత్తమోత్తములు, విద్యావంతులు ఐన యువకులు&nbsp;<BR>కనీసం ఒక వందమంది ఐనా, సంసారాన్ని త్యజించి, ఉజ్వల దీక్షాదక్షులై, ఒక&nbsp;<BR>దేశంనుండి మరోదేశానికి పర్యటిస్తూ, సత్యమనే యుద్ధంలో పోరాడటానికి&nbsp;<BR>సంసిద్ధులైతే మద్రాసు మేల్కొంటుంది. భారతదేశానికి ఆవల లభించిన ఒక్క&nbsp;<BR>జయం, భారతదేశంలో లభించిన నూరువేల విజయాలకు సమం. మంచిది.&nbsp;<BR>భగవంతుడు తలస్తే సమస్తం సమకూరుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఆ డబ్బు యిస్తానని వాగ్దానం చేసింది ‘కుమారి ముల్లర్‌’. నీ కొత్త ప్రతి-&nbsp;<BR>పాదనను గురించి ఆమెకు తెలియపరిచాను. ఆ విషయాన్ని ఆమె ఆలోచి-&nbsp;<BR>స్తూంది. ఈ లోపు ఆమెకు కొంతపని కల్పిస్తే మంచిదని నాకు తోస్తోంది. బ్రహ్మ-&nbsp;<BR>వాదిన్‌ పత్రికకు, ప్రబుద్ధ భారతకు ఆమె ఏజెంట్‌గా వుండటానికి ఒప్పుకొంది.&nbsp;<BR>ఈ విషయాన్ని గురించి ఆమెకు రాస్తావా? ఆమె చిరునామా: ఎయిర్లీ లాడ్జి,&nbsp;<BR>రిడ్జివే గార్డెన్స్‌, వింబుల్డన్‌, ఇంగ్లండ్‌. కొన్ని వారాలనుండి నేను ఆమె వద్దే వుంటు-&nbsp;<BR>న్నాను. నేను లండన్‌లో వుండకపోతే, లండన్‌ పని కొనసాగదు. అందుకే నా&nbsp;<BR>బసను మార్చాను. అది కుమారి ముల్లర్‌కు కొంత బాధ కలిగించిందని విచార&nbsp;<BR>పడుతున్నాను. కాని చెయ్యగలిగింది ఏమీ లేదు. ఆమె పూర్తిపేరు కుమారి&nbsp;<BR>హెన్రిట్టా ముల్లర్‌. మాక్స్‌ ముల్లర్‌ నాకు ఆప్తమిత్రు డవుతున్నాడు. ఆక్స్‌ఫర్డ్‌లో&nbsp;<BR>నేను రెండు ప్రసంగాలు యివ్వబోతున్నాను.</FONT></p>
<p><FONT FACE="SHREE900, SHREE, sans-serif" SIZE="3">వేదాంత సిద్ధాంతం మీద ఒక ఉద్గ్రంథాన్ని రాసేపనిలో నిమగ్నమై వున్నాను.&nbsp;<BR>వేదాంతంమీద త్రిమత సిద్ధాంతాలకు సబంధించిన భాగాలను వేదాలనుండి&nbsp;<BR>క్రోడీకరిస్తున్నాను. ఈ పనికి నువ్వు ఒకరిని సంపాదించిపెట్టి సాయపడగలవా?&nbsp;<BR>అతడు ముందుగా అద్వైతపరమైనది, తర్వాత విశిష్టాద్వైతపరమైనది, ఈ తర్వాత&nbsp;<BR>ద్వైతపరమైన భాగాలను సంహితలనుండి, బ్రాహ్మణాలనుండి, ఉపనిషత్తుల-&nbsp;<BR>నుండి, పురాణాలనుండి సేకరించాలి. ప్రతిభాగం విషయంలోను దాన్ని శీర్షికల&nbsp;<BR>కింద విభజించి దానిపేరు, అధ్యాయంపేరు, గ్రంథంపేరు స్పష్టంగా రాయాలి.&nbsp;<BR>ఒక సిద్ధాంత గ్రంథాన్ని రాయకుండా పాశ్చాత్యదేశాలను వదలిపెట్టటం విచార&nbsp;<BR>కరం. అష్టోత్తరశత (108) ఉపనిషత్తులు తమిళ లిపిలో మైసూర్‌నుండి ప్రచు-&nbsp;<BR>రించబడ్డ గ్రంథాన్నొకటి ప్రొఫెసర్‌ డ్యూసెన్‌ గ్రంథాలయంలో చూశాను. దేవ-</FONT></p>
<hr class="puTa_virupu">
<table><tr><td><a class=puTa_lanke href=puTa3702.html>p3702</a></td><td>p3703</td><td><a class=puTa_lanke href=puTa3704.html>p3704</a></td></tr></table>
</div></body></html>
