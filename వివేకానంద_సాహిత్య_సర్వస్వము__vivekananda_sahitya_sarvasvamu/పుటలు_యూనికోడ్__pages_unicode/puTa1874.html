<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1873.html>p1873</a></td><td>p1874</td><td><a class=puTa_lanke href=puTa1875.html>p1875</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">269</FONT></p>
<p><FONT FACE="SHREE900, SHREE, sans-serif" SIZE="3">లంటే విదేశాలకు వెళ్లి తిరిగివస్తూ గంగానదీ ముఖద్వారంలో ‘డైమండ్‌ హార్బర్‌’&nbsp;<BR>గుండా ప్రవేశించాలి. అప్పుడుగాని ధునీకూల సౌందర్యం తెలియరాదు. ఆ నీలా-&nbsp;<BR>కాశం, దాని కడుపులో నల్లని మేఘాలు, వాటి కిందుగా బంగారు అంచులతో&nbsp;<BR>తెల్లని మేఘాలు, వాటి కింద వేలకొద్ది విసనకర్రలు విప్పినట్లుండి తలలు వూపు-&nbsp;<BR>తున్న కొబ్బరి ఖర్జూర వృక్షాల తోపులు, వాటికి కిందుగా లేత గుబురు పసుపు&nbsp;<BR>పచ్చ రంగులు, కొంచెం 7ముదురు రంగుకు తిరిగిన నానారకాలైన ఆకుపచ్చ&nbsp;<BR>వర్ణాలు కలబోసినట్లున్న మామిడి, పనస మొదలైన వృక్షాలు గుబుర్లు గుబుర్లుగా&nbsp;<BR>పెరిగిన ఆ చెట్ల బోదెలు, కొమ్మలు, రెమ్మలు కన్నులపండు వొనరిస్తాయి. వాని&nbsp;<BR>పక్క వెదురు పొదలు గాలికి వూగులాడుతుంటాయి. కింద పచ్చికపట్టు వుంది.&nbsp;<BR>దాని మృదుత్వం, నిగనిగ ముందు నునుపుగా వుండే పర్షియా, టర్కీస్థాన్‌&nbsp;<BR>మొదలైన దేశాల్లో దొరికే రత్నకంబళాలు దిగదుడుపు. కనుచూపుమేర పచ్చని&nbsp;<BR>పచ్చికపట్టు ఎవరో చక్కగా తీర్చి కత్తిరించినట్లు వుంటుంది. నది ఒడ్డుదాకా,&nbsp;<BR>పెద్ద కట్టల కిందదాకా గంగానదీతరంగాలు ఎగసికొట్టేటంతవరకు యీ నేలంతా&nbsp;<BR>పచ్చనిగడ్డితో కప్పబడి వుంటుంది. దీనికి కొంచెం కిందగా పవిత్రమైన గంగా&nbsp;<BR>ప్రవాహం వుంది. నువ్వో పర్యాయం నీ చూపును ఆకాశంనుండి కిందికి తిప్పితే,&nbsp;<BR>ఒకే రేఖలో భిన్నాలైన యీ దృశ్యాలను చూస్తావు. ఒకే రంగు యొక్క విభిన్న&nbsp;<BR>ఛాయలను నువ్వు మరెక్కడా చూసివుండవు. అసలు నువ్వెప్పుడైనా రంగులను&nbsp;<BR>చూసి సమ్మోహితుడవైనావా? పురుగులు; అగ్నిలో పడి చచ్చిపోయే కీటకాలు&nbsp;<BR>పూలఖైదుల్లో పట్టువడి తిండిలేక చచ్చిపోతాయి. రంగుల ఆకర్షణ యిలాంటిది.&nbsp;<BR>మీకొక సంగతి చెబుతాను: మీరు గంగానదీ దృశ్యాల సౌందర్యాన్ని ఆనందింప-&nbsp;<BR>దలిస్తే యిప్పుడే తనివితీరా ఆనందించండి. లేకపోతే కొద్ది కాలంలోనే యీ&nbsp;<BR>దృశ్యాలన్నీ విపరీతంగా మార్పుకు లోనౌతాయి. ధనాన్ని గుంజే వర్తకుల చేతుల్లో&nbsp;<BR>యివన్నీ మాయమౌతాయి. ఈ పచ్చని పచ్చికలకు బదులు ఆ ప్రాంతాల్లో&nbsp;<BR>ఇటుకబట్టీలు బయల్దేరతాయి. మట్టి తియ్యటానికి గుంటలు తీయబడతాయి.&nbsp;<BR>గంగానది చిరు తరంగాలు పచ్చగడ్డిలో సయ్యాటలాడుతూన్న ప్రాంతాల్లో జనుప&nbsp;<BR>నార సరకుల పడవలు లంగరు వేయబడతాయి. ఇకముందు మీకు బహువర్ణ&nbsp;<BR>సమ్మిశ్రితమైన ఆ కొబ్బరి, తాటి, మామిడి మొదలైన వృక్షాలు, ఆ నీలాకాశం,&nbsp;<BR>ఆ మబ్బుల అందం యివేవీ కనిపించవు. వీటికి బదులు చుట్టలు చుట్టలుగా&nbsp;<BR>వ్యాపించే బొగ్గు పొగ, ఆ పొగ మధ్య రాసుల్లా నిలబడిన కర్మాగార పొగగొట్టాలు&nbsp;<BR>కనిపిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">ఇప్పటికి మా ఓడ సముద్రంలోకి ప్రవేశించింది. మీరు కాళిదాసు ‘రఘు-&nbsp;<BR>వంశం’లోని సముద్రవర్ణనను చదివే వుంటారు. సముద్రతీరం తాటితోపులతో</FONT></p>
<hr class="puTa_virupu">
<table><tr><td><a class=puTa_lanke href=puTa1873.html>p1873</a></td><td>p1874</td><td><a class=puTa_lanke href=puTa1875.html>p1875</a></td></tr></table>
</div></body></html>
