<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa894.html>p894</a></td><td>p895</td><td><a class=puTa_lanke href=puTa896.html>p896</a></td></tr></table>
<p><FONT FACE="SHREE900, SHREE, sans-serif" SIZE="3">పాతంజల యోగ సూత్రాలు - ఉపోద్ఘాతం</FONT></p>
<BR>
<p><FONT FACE="SHREE900, SHREE, sans-serif" SIZE="3">71</FONT></p>
<BR>
<p><FONT FACE="SHREE900, SHREE, sans-serif" SIZE="3">లేదా ప్రపంచాన్ని నిందించటంవల్ల ఈ మనుష్యావస్థనుండి మన కెన్నటికీ ముక్తి&nbsp;<BR>లభించదు. నైరాశ్యం, నిస్సహాయత అనే బురదగుంటను దాటి, సంసారసాగరం&nbsp;<BR>నుండి మనం తరించాలి. ఎంత త్వరగా తరిస్తే అంతమంచిది. మనుష్యస్థితే&nbsp;<BR>అత్యున్నతస్థితి అని అనుకోవద్దు.</FONT></p>
<BR>
<p><FONT FACE="SHREE900, SHREE, sans-serif" SIZE="3">బ్రాహ్మీస్థితి మహోన్నతం; నిరుపాధికం. ఇది జలచరస్థితి లేదా పాషాణస్థితి&nbsp;<BR>కాదు. కొంద రిలా తలుస్తున్నారు; అయితే అది సరికాదు. అస్తిత్వం పాషాణస్థితిగా&nbsp;<BR>గానీ, భావస్థితిగా గానీ ఉండాలని వీరనుకుంటారు. ఇలా తలచటం యుక్తివిరుద్ధం.&nbsp;<BR>భావస్థితి కన్నా మించిన కోట్లరెట్ల అతీంద్రియస్థితి లేదని మీరెలా చెబుతారూ?&nbsp;<BR>కాంతి తరంగాలు చాలా అల్పంగా ఉన్నా, చాలా అధికంగా ఉన్నా మనం కాంతిని&nbsp;<BR>చూడలేం. ఈ రెంటి మధ్యలో ఉంటేనే చూస్తాం. కాంతి అల్పంగా ఉన్నా చీకటే,&nbsp;<BR>అధికంగా ఉన్నా చీకటే; మరి ఈ రెండు చీకట్లు ఒకటేనా? కాదు. ఈ రెంటికీ&nbsp;<BR>ధృవాలకున్నంత తేడా ఉంది. రాతిలోని భావరహిత స్థితి, పరబ్రహ్మంలోని&nbsp;<BR>భావరహితస్థితి ఒక్కటి కాదు. రెండూ విభిన్నాలు. భగవంతుడు ఆలోచన&nbsp;<BR>చేయడు; తర్కం కూడా చేయడు. అతనెందుకు తర్కించాలీ? అతనెందుకు&nbsp;<BR>ఆలోచించాలీ? అతనికి తెలియనిదేమైనా ఉంటేకదా? అతను సర్వజ్ఞుడు; ఇక&nbsp;<BR>అతనికి హేతువాద మెందుకూ? రాతికి తర్కించే శక్తిలేదు; భగవంతునికి ఇచ్ఛలేదు.&nbsp;<BR>ఇంత తేడా ఉంది. భావస్థితిని దాటివేయటం ఎంతో ప్రమాదమని ఈ భావవాదుల&nbsp;<BR>వాదం. భావస్థితిని మించినది ఏదీలేదు - అని వీరి సిద్ధాంతం.</FONT></p>
<p><FONT FACE="SHREE900, SHREE, sans-serif" SIZE="3">తర్కం - హేతువాదం కన్నా మించిన మానసిక అవస్థలున్నాయి. బోధను&nbsp;<BR>దాటివేయటమే ఆధ్యాత్మిక జీవితానికి మొదటి మెట్టు. భావనను - బుద్ధిని - తర్కాన్ని&nbsp;<BR>పూర్తిగా దాటాలి; అప్పుడే ఆధ్యాత్మికసాధన మొదలవుతుంది. అదే యథార్థ&nbsp;<BR>జీవితారంభం. మనం సామాన్యంగా జీవితం అని పేర్కొంటున్నది, ఆధ్యాత్మిక&nbsp;<BR>జీవితానికి బీజావస్థ.</FONT></p>
<p><FONT FACE="SHREE900, SHREE, sans-serif" SIZE="3">సరే, అతీంద్రియ స్థితే అత్యున్నతస్థితి అని ఎలా అంటారు? - అనే ప్రశ్న&nbsp;<BR>వస్తుంది. స్వార్థరహితులు, సాటిలేని మేధావులు - ప్రపంచాన్ని ఉఱ్ఱూతలూ&nbsp;<BR>గించిన మహాత్ములు అంతా సర్వాతీత, అనంత, పరిపూర్ణస్థితిని పొందటానికి&nbsp;<BR>మనుష్యజన్మ మనకొక సాధనమని చాటిచెబుతున్నారు. వీరి మాటలు వదరు&nbsp;<BR>బోతుల ప్రలాపాలు కావు సుమా! ఇలా చెప్పి ఊరుకోలేదు. వారు అందరికీ దారి&nbsp;<BR>చూపుతున్నారు. తమ అడుగుజాడల్లో నడిచి అంతా భగవంతుని పొందేలా, తమ&nbsp;<BR>పద్ధతులను వారు వివరిస్తున్నారు. జీవిత సమస్యకు మరో పరిష్కారం ఏదీలేదు.&nbsp;<BR>మనుష్య స్థితే మహోన్నత స్థితి అయితే మనమంతా ఈ సంసారంలో పడి ఎందుకు&nbsp;<BR>తిరుగుతున్నాం? ప్రపంచవ్యాపారం ఇలా ఉండాలి అనటానికి హేతువేముందీ?</FONT></p>
<hr class="puTa_virupu">
<table><tr><td><a class=puTa_lanke href=puTa894.html>p894</a></td><td>p895</td><td><a class=puTa_lanke href=puTa896.html>p896</a></td></tr></table>
</div></body></html>
