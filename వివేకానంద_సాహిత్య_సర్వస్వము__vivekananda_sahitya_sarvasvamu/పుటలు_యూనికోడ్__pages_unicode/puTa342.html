<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa341.html>p341</a></td><td>p342</td><td><a class=puTa_lanke href=puTa343.html>p343</a></td></tr></table>

<p><FONT FACE="SHREE900, SHREE, sans-serif" SIZE="3">స్తాడు. అభిన్నమైన చైతన్యంలో విభేదాలు ఏర్పడినప్పుడు, అదే జగత్తుగా పరిణ&nbsp;<BR>మిస్తుంది.</FONT></p>

<p><FONT FACE="SHREE900, SHREE, sans-serif" SIZE="3">ప్రపంచంలో అతితాత్త్వికపరమైన మతాల్లో ఒకటైన బౌద్ధమతం భారత&nbsp;<BR>దేశంలో జనసామాన్యంలోకి వ్యాప్తిగాంచింది. ఇరవై ఐదు శతాబ్దాలకు క్రితం&nbsp;<BR>అలాటి మహోత్కృష్టాశయాలను ఆకళింపు చేసికోవటంలో ఆర్యు లెంతటి&nbsp;<BR>అద్భుత సంస్కృతీ సంపన్నులో కదా!</FONT></p>
<p><FONT FACE="SHREE900, SHREE, sans-serif" SIZE="3">వర్ణవ్యవస్థను అంగీకరించని భారతీయ మహాతత్త్వజ్ఞుడు బుద్ధు డొక్కడే.&nbsp;<BR>ఆతడి అనుయాయు డొక్కడూ భారతదేశంలో మిగిలి వుండలేదు. ఇతర&nbsp;<BR>తత్త్వజ్ఞు లందరూ దాదాపుగా సామాజిక దుర్భ్రమలకు తాళం వేసినవారే. వారు&nbsp;<BR>ఎంత ఎత్తుకు ఎగిరినా గృధ్రస్వభావం వారిలో కొంత మిగిలేవుంది. నా గురు-&nbsp;<BR>దేవుడు యిలా అనేవాడు: ‘‘గద్ద ఆకాశంలో ఎంతో ఎత్తుకు ఎగురుతుంది. కాని&nbsp;<BR>దాని దృష్టిమాత్రం నేలమీద కుళ్లి దుర్వాసన వేస్తూండే మాంసఖండంమీదే&nbsp;<BR>లగ్నమై వుంటుంది.’’</FONT></p>

<p><FONT FACE="SHREE900, SHREE, sans-serif" SIZE="3">ప్రాచీన హైందవులు అద్భుత పండితులు, సజీవ విజ్ఞాన సర్వస్వాలనదగ్గ&nbsp;<BR>వారు. ‘‘ఎవడి జ్ఞానం పుస్తకాల్లో వుంటుందో ఎవడి ధనం అన్యుల హస్తాల్లో&nbsp;<BR>వుంటుందో అతడు జ్ఞానమూ ధనమూ లేనివాడే’’ అని వారు చెప్పేవారు.</FONT></p>
<p><FONT FACE="SHREE900, SHREE, sans-serif" SIZE="3">శంకరుడు అనేకులచేత శివావతారంగా పరిగణింపబడేవాడు.</FONT></p>
<p><FONT FACE="SHREE902-Italic, SHREE, sans-serif" SIZE="3">బుధవారం, జూలై 10</FONT></p>
<BR>
<p><FONT FACE="SHREE900, SHREE, sans-serif" SIZE="3">భారతదేశంలో ఆరుకోట్ల ఏభై లక్షలమంది మహమ్మదీయు లున్నారు.&nbsp;<BR>వారిలో అనేకులు సూఫీ సంప్రదాయులు.</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> సూఫీలు మనిషిని దేవుడితో తాదా-&nbsp;<BR>త్మ్యంచేస్తారు. వారిద్వారా యీ భావన ఐరోపాఖండంలో ప్రవేశించింది. వారు&nbsp;<BR>‘‘నేనే పరమసత్యం’’ అంటారు. వారి సిద్ధాంతంలో సదస్యభాగంతోపాటు రహ-&nbsp;<BR>స్యభాగం ఒకటి వుంది. కాని మహమ్మదు దీన్ని అంగీకరించలేదు.</FONT></p>
<p><FONT FACE="SHREE900, SHREE, sans-serif" SIZE="3">‘హాషాషిన్‌’</FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3"> అనేమాట మన ‘అస్సాసిన్‌’ (రహస్యంగా చంపేవాడు)గా&nbsp;<BR>మారింది. తమ మతంలో ఒక విధిగా భావించి, ప్రాచీన మహమ్మదీయ సంప్ర-</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">హైందవమత ప్రభావంతో, మహమ్మదీయ మతంలో ‘సూఫీ’ సంప్రదాయమనే&nbsp;<BR>ఒక సంప్రదాయం వెలసింది.</FONT></p>
<p><FONT FACE="SHREE900, SHREE, sans-serif" SIZE="2">2. </FONT><FONT FACE="SHREE900, SHREE, sans-serif" SIZE="3">ఇది పదకొండవ శతాబ్దంలో సిరియాదేశంలోని ఒక సైనిక - మతసంస్థకు పేరు.&nbsp;<BR>ఈ సంస్థ సభ్యులు తమ నాయకుడి ఆజ్ఞప్రకారం రహస్యంగా హత్యలు చేయటంలో పేరు-&nbsp;<BR>గాంచారు. ఈ పదానికి హషిష్‌ అనే ఒక మత్తుపదార్థం స్వీకరించేవాడని అర్థం. తమ దారుణ-</FONT></p>

<BR>
<hr class="puTa_virupu">
<table><tr><td><a class=puTa_lanke href=puTa341.html>p341</a></td><td>p342</td><td><a class=puTa_lanke href=puTa343.html>p343</a></td></tr></table>
</div></body></html>
