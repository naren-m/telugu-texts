<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2275.html>p2275</a></td><td>p2276</td><td><a class=puTa_lanke href=puTa2277.html>p2277</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - సర్వతోముఖ వేదాంతం </FONT><FONT FACE="TimesNewRoman, Times, serif" SIZE="2">2 2 7</FONT></p>
<p><FONT FACE="SHREE900, SHREE, sans-serif" SIZE="3">మన మింకెప్పుడూ యోగ్యులం కాజాలమని వారు నిదానించి ఆలోచించరు.&nbsp;<BR>- స్వభావం మారజాలదు కదా? మారితే దాన్ని స్వభావమనడంలో భావ&nbsp;<BR>వైరుధ్యం వుంటుంది - మారేది స్వభావం కాజాలదు. మనం దీన్ని జ్ఞాపక&nbsp;<BR>ముంచుకోవాలి. ఈ విషయంలో ద్వైతులు, అద్వైతులు, భారతదేశంలోని&nbsp;<BR>తక్కిన వారంతా, ఏకాభిప్రాయులుగా వున్నారు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో అన్ని సంప్రదాయాలవాళ్లు విశ్వసించే మరో విషయం,&nbsp;<BR>దేవుడున్నాడనడం. దేవునిగూర్చి వారి భావాలు భిన్నమనడం నిజమే. ద్వైతులు&nbsp;<BR>సగుణబ్రహ్మమును - సగుణబ్రహ్మాన్నే - విశ్వసిస్తారు. సగుణుడు అనే మాట&nbsp;<BR>అర్థాన్ని మీరింకా కొంచెం వివరంగా తెలిసికోవాలి. భగవంతునికి ఒక శరీరం&nbsp;<BR>వుందనీ, అతడు ఎక్కడో, ఒక సింహాసనం మీద కూర్చుని, ఈ ప్రపంచాన్ని&nbsp;<BR>ఏలుతూ వుంటాడనీ, ఆ మాటకు అర్థం కాదు. సగుణుడు అంటే గుణాలతో&nbsp;<BR>కూడుకొన్నవాడనే అర్థం. సగుణ దైవతం వర్ణనలు అనేకం వున్నాయి. ఈ జగత్తు&nbsp;<BR>పరిపాలకుడుగా, సృష్టికర్తగా, రక్షకుడుగా, లయకర్తగా ఉండే ఈ సగుణ దైవతాన్ని&nbsp;<BR>అన్ని సంప్రదాయాలవారూ నమ్ముతారు. కానీ అద్వైతులు మరికొంతకూడ&nbsp;<BR>నమ్ముతారు. గుణ నిరూపణం పొసగని చోట, ఏ విశేషణమూ పనికిరాదు. ఈ&nbsp;<BR>సగుణదైవతానికి ఒక ఉన్నతదశ వున్నదనీ, అందది సగుణ నిర్గుణమై భాసిస్తుం-&nbsp;<BR>దనీ వారి నమ్మకం. విశేషాలులేని వానిని వర్ణించే విశేషణాలు ఎలా వుంటాయి?&nbsp;<BR>కాబట్టి అద్వైతి భగవంతునికి సత్తు, చిత్తు, ఆనందం అనే మూటిని తప్ప ఏ&nbsp;<BR>గుణాలను ఆరోపించడు. అఖండ సచ్చిదానందమనే అద్వైతి భగవంతుని వర్ణి-&nbsp;<BR>స్తాడు. శంకరాచార్యులవారు చేసిందిదే. కానీ ఉపనిషత్తులింకా లోతునకు దిగి,&nbsp;<BR>ఆ బ్రహ్మమును గూర్చి ‘‘నేతి, నేతి’’ - అంటే ‘‘ఇది కాదు, ఇది కాదు’’ అనడం&nbsp;<BR>తప్ప ఇంకేమీ వివరించడానికి వీలుకాదని చెబుతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలోని భిన్న సంప్రదాయాలన్నీ ఈ అంశంలో ఏకీభవిస్తు-&nbsp;<BR>న్నాయి. కానీ, ద్వైతపక్షాన్ని గూర్చి మాట్లాడేటప్పుడు, ద్వైత సిద్ధాంతాలకు,&nbsp;<BR>ఆధునిక ముఖ్య ప్రతినిధి అయిన శ్రీరామానుజాచార్యులవారిని భారతదేశంలోని&nbsp;<BR>ద్వైతులకు ఆదర్శమూర్తిగా భావించి మాట్లాడుతాను. ఈ భారతదేశంలో ఇతర&nbsp;<BR>ప్రాంతాల్లో పుట్టిన మహామతకర్తలను గూర్చి వంగదేశంలోని మన ప్రజలకు తెలి-&nbsp;<BR>సింది చాలాతక్కువ. ఇది మిక్కిలి శోచనీయం. మహమ్మదీయయుగంలో ఒక్క&nbsp;<BR>మన చైతన్యులవారు తప్ప, తక్కిన గొప్ప మతకర్తలంతా దక్షిణభారత&nbsp;<BR>దేశంలోనే జన్మించారు. దక్షిణ భారతదేశపు మేధాబలమే ఇప్పుడు నిజంగా&nbsp;<BR>భారతదేశాన్ని పరిపాలిస్తోంది. ఏలంటారా? చైతన్యులవారు సైతం అక్కడి సంప్ర-&nbsp;<BR>దాయాలలో ఒకటైన, మధ్వ సంప్రదాయంలోని ఒక శాఖకు చెందినవారే!</FONT></p>
<hr class="puTa_virupu">
<table><tr><td><a class=puTa_lanke href=puTa2275.html>p2275</a></td><td>p2276</td><td><a class=puTa_lanke href=puTa2277.html>p2277</a></td></tr></table>
</div></body></html>
