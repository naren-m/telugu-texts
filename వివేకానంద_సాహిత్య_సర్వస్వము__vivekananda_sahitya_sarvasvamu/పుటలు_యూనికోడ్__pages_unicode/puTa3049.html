<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3048.html>p3048</a></td><td>p3049</td><td><a class=puTa_lanke href=puTa3050.html>p3050</a></td></tr></table>

<p><FONT FACE="SHREE900, SHREE, sans-serif" SIZE="3">ముందు కూర్చోబెట్టుకున్నారు. తింటూ కెష్టా అన్నాడు. ‘‘ఇవన్నీ ఎక్కడనుండి&nbsp;<BR>తెచ్చారండీ? జీవితంలో యిటువంటి మధురపదార్థాలను మేము చూచి&nbsp;<BR>ఎరగం.’’ స్వామీజీ సమృద్ధిగా విందుచేసి అన్నారు. ‘‘మీరు నారాయణులు.&nbsp;<BR>సాక్షాత్తు భగవత్స్వరూపులు. ఈ రోజు నేను నారాయణునికి అన్నం నివేదన&nbsp;<BR>చేశాను.’’ ‘దరిద్రనారాయణుని సేవ’ (దరిద్రుని రూపంలో భగవంతుడైన&nbsp;<BR>నారాయణుని ఆరాధించడం) అనే దాన్ని గూర్చి స్వామీజీ చెప్పేదాన్ని,&nbsp;<BR>స్వామీజీయే స్వయంగా తానే ఒకరోజు పై విధంగా అర్చించారు.</FONT></p>
<p><FONT FACE="SHREE900, SHREE, sans-serif" SIZE="3">భోజనానంతరం సాంతాలులు విశ్రాంతికోసం వెళ్లిపోయారు. శిష్యుణ్ణి&nbsp;<BR>ఉద్దేశించి స్వామీజీ అన్నారు. ‘‘వాళ్లను నేను సాక్షాత్‌ భగవత్స్వరూపంగా దర్శిం-&nbsp;<BR>చాను. అటువంటి నిరాడంబరత అటువంటి అమాయకమైన ప్రేమ, నేను మరె-&nbsp;<BR>క్కడ చూడలేదు.’’ తర్వాత మఠ సన్యాసుల్ని సంబోధిస్తూ యిలా అన్నారు.&nbsp;<BR>‘వాళ్లెంత నిరాడంబరులో చూడండి. వాళ్ల దుస్థ్సితి మీరు ఏ కొంతైనా తొలగిం-&nbsp;<BR>చగలరా? లేకుంటే కాషాయవస్త్రాలను కట్టుకోవటం వల్ల ప్రయోజన&nbsp;<BR>మేముంది? ఇతరుల మేలుకోసం సర్వసంగపరిత్యాగం చేయటమే నిజమైన&nbsp;<BR>సన్యాసం. వాళ్లు జీవితంలో ఒక్క భోగమైనా అనుభవించలేదు. ఈ మఠాన్ని&nbsp;<BR>అమ్మివేసి ఆ డబ్బును పేదలకు, అనాధలకు పంచి వేయాలనే కోరిక ఒక్కొక్క&nbsp;<BR>సారి నాలో కలుగుతుంది. సన్యాసులకు వృక్షమే ఆశ్రయంకదా నిజానికి?&nbsp;<BR>భవంతులెందుకు? అయ్యో! ఈ దేశప్రజలకు తింటానికి తిండిలేదు. మనం&nbsp;<BR>నోట్లో అన్నం పెట్టుకోటానికి మనస్సెలా ఒప్పుతుంది? నేను పాశ్చాత్య దేశాల్లో&nbsp;<BR>ఉన్నప్పుడు జగజ్జననిని యిలా ప్రార్థించాను.</FONT></p>
<p><FONT FACE="SHREE900, SHREE, sans-serif" SIZE="3">‘‘అమ్మా! ఇక్కడి ప్రజలు హంసతూలికాతల్పాల మీద పడుకుంటు-&nbsp;<BR>న్నారు. అన్నిరకాల భోజన పదార్థాలను భుజిస్తున్నారు. వాళ్లు అనుభవించలేనిది&nbsp;<BR>ఏముంది? ఇక భారతదేశ ప్రజలో! పస్తులతో చచ్చిపోతున్నారు. అమ్మా! వారికి&nbsp;<BR>ఈ దుస్థ్సితినుండి మోక్షం లేదా? ఈ దేశప్రజలకు పట్టెడన్నం పెట్టడానికి&nbsp;<BR>మార్గమేదైనా ఉన్నదేమో కనుక్కోవటం, నేను పశ్చిమ దేశాలకుపోయి మత-&nbsp;<BR>బోధ చేయటంలో గల ఉద్దేశాలలో ఒకటి.</FONT></p>
<p><FONT FACE="SHREE900, SHREE, sans-serif" SIZE="3">‘‘అన్నం లేక మన దేశంలోని బీదలు ఆకలితో అలమటించటాన్ని చూచి,&nbsp;<BR>పూజాపునస్కారాలను, చదువును అవతల పారవేసి శీలశక్తిచేత, సాధనచేత గ్రామ-&nbsp;<BR>గ్రామానికి పోయి భాగ్యవంతుల విశ్వాసాన్ని సంపాదించి వాళ్ల దగ్గరనుండి డబ్బు&nbsp;<BR>వసూలు చేసి యావజ్జీవితం ఆ దరిద్రనారాయణ సేవలో&nbsp;<BR>గడపాలని ఒక్కొక్కసారి నా మనస్సులో కోరిక కలుగుతోంది.</FONT></p>
<hr class="puTa_virupu">
<table><tr><td><a class=puTa_lanke href=puTa3048.html>p3048</a></td><td>p3049</td><td><a class=puTa_lanke href=puTa3050.html>p3050</a></td></tr></table>
</div></body></html>
