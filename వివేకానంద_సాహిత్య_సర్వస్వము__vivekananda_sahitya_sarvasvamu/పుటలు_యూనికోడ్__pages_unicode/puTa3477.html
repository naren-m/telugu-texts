<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3476.html>p3476</a></td><td>p3477</td><td><a class=puTa_lanke href=puTa3478.html>p3478</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>^ </FONT></p>
<p><FONT FACE="TimesNewRoman, Times, serif" SIZE="3"><sup>  </sup>^ </FONT></p>
<BR>
<p><FONT FACE="SHREE902, SHREE, sans-serif" SIZE="3">(ధర్మపాలునకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">అమెరికా, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన ధర్మపాలా,</FONT></p>
<p><FONT FACE="SHREE900, SHREE, sans-serif" SIZE="3">నీ కలకత్తా చిరునామా మరచినందున ఈ ఉత్తరం మఠంవారిద్వారా నీకు&nbsp;<BR>పంపుతున్నాను. నువ్వు కలకత్తాలో ప్రసంగించావని, ఆ ప్రసంగాలు అద్భుతమైన&nbsp;<BR>ప్రభావం కలిగించాయని విన్నాను. ఇక్కడ ఉద్యోగవిరమణ చేసిన ఒక మిషనరీ&nbsp;<BR>నన్ను ‘సోదరా’ అని సంబోధిస్తూ ఒక ఉత్తరం వ్రాసి, దానికి నేను యిచ్చిన చిన్న&nbsp;<BR>ప్రత్యుత్తరాన్ని హడావిడిగా ప్రచురించడానికి హంగామాచేశాడు. అలాంటి పెద్ద-&nbsp;<BR>మనుషులనుగూర్చి యిక్కడివారు ఏవిధంగా భావిస్తారో నీకు తెలిసిందే. అంతే-&nbsp;<BR>కాక ఈ మిషనరీ రహస్యంగా నా మిత్రుల వద్దకువెళ్లి నాతో స్నేహం చేయవద్దని&nbsp;<BR>చెప్పాడు. కాని ప్రజలంతా అతగాణ్ణి అసహ్యించుకున్నారు. ఈతడి&nbsp;<BR>ప్రవర్తనకు నే నెంతో ఆశ్చర్యపోయాను. ఒక మతప్రచారకు డైనవాడు అలాంటి&nbsp;<BR>తుచ్ఛమైన పనులకు పూనుకోటమా! దురదృష్టవశాత్తు అలాంటిది ప్రతిదేశం-&nbsp;<BR>లోను, ప్రతిమతంలోను వుంటుంది. చలి ఎక్కువగా వున్నా, గత శీతాకాలంలో&nbsp;<BR>ఈ దేశంలో విస్తృతంగా పర్యటించాను. అది దుర్భరంగా వుంటుందని ఊహిం-&nbsp;<BR>చానుగాని, నాకు అంతగా అనిపించలేదు. ‘‘ఫ్రీ రిలిజియస్‌ సొసైటీ’’కి అధ్యక్షు-&nbsp;<BR>డైన కర్నల్‌ నెగ్గెన్‌సన్‌ నీకు జ్ఞాపకం వుండొచ్చు. ఆయన నిన్ను ఎంతో దయతో&nbsp;<BR>విచారించాడు. ఆక్స్‌ఫర్డ్‌ (ఇంగ్లండ్‌)కు చెందిన డాక్టర్‌ కార్పెంటర్‌ను మొన్న కలి-&nbsp;<BR>శాను. బౌద్ధమతంలోని నీతిశాస్త్రాన్ని గురించి ఆయన ప్లిమత్‌లో ప్రసంగించాడు.&nbsp;<BR>ఆయన సానుభూతిపరుడు; పండితుడు. నిన్ను గురించి, నీ వ్యాసాన్నిగురించి&nbsp;<BR>ఆయన విచారించాడు. ఉదాత్తమైన నీ కార్యక్రమం సక్రమంగా నెరవేరుతుందని&nbsp;<BR>ఆశిస్తున్నాను. ‘బహుజన సుఖాయ, బహుజన హితయ’ ‘బహుజనులకు సుఖం&nbsp;<BR>చేకూర్చటానికి బహుజనులకు హితం చేకూర్చటానికి’ అవతరించిన ఆ మహ-&nbsp;<BR>నీయుడికి నువ్వు తగిన సేవకుడివి... భారతదేశంలో ప్రచారం చేయబడుతూన్న&nbsp;<BR>క్రైస్తవ మతానికి, యిక్కడ కనిపించేదానికి ఎంతో వ్యత్యాసముంది. ధర్మపాలా!&nbsp;<BR>ఈ దేశంలోని ‘ఎపిస్కోపల్‌ చర్చ్‌’కి సంబంధించినవారిలోనూ, తుదకు&nbsp;<BR>‘ప్రెస్బిటేరియన్‌’ చర్చ్‌కి సంబంధించినవారిలోనూ ఎందరో విశాలహృదయులు,&nbsp;<BR>విశాలదృక్పథంగలవారు - నీ మతంలో నువ్వు ఎంత రుజువర్తనుడవుగా వుం&nbsp;<BR>టావో - అంత రుజువర్తనగలవారూ, నాకు మిత్రులుగా వున్నారని తెలిస్తే నువ్వు&nbsp;<BR>ఆశ్చర్యపోతావు. యథార్థమైన ఆధ్యాత్మికపరుడు, ఏ ప్రదేశంలోనైనా విశాల</FONT></p>
<hr class="puTa_virupu">
<table><tr><td><a class=puTa_lanke href=puTa3476.html>p3476</a></td><td>p3477</td><td><a class=puTa_lanke href=puTa3478.html>p3478</a></td></tr></table>
</div></body></html>
