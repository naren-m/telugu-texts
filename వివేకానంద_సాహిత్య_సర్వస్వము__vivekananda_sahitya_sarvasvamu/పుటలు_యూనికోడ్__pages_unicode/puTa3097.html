<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3096.html>p3096</a></td><td>p3097</td><td><a class=puTa_lanke href=puTa3098.html>p3098</a></td></tr></table>

<p><FONT FACE="SHREE900, SHREE, sans-serif" SIZE="3">నేర్చుకోవాలి. మనకు సాంకేతిక విద్య కావాలి. దేశపారిశ్రామికాభివృద్ధికి అవసర-&nbsp;<BR>మైనదంతా కావాలి. జనులు ఉద్యోగాలకై అన్వేషించక వాళ్ల జీవనోపాధికి కావల-&nbsp;<BR>సినదంతా ఆర్జించి కష్టసమయంలో ఆదుకోటానికని కొంత ఆదాచేసికూడ&nbsp;<BR>ఉంచుకోవాలి.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: సంస్కృత విద్యార్థి గృహపాఠశాలావిధానాన్ని </FONT><FONT FACE="TimesNewRoman, Times, serif" SIZE="2">(Sanskrit Boarding&nbsp;<BR>School System)</FONT><FONT FACE="SHREE900, SHREE, sans-serif" SIZE="3">  గూర్చి మీరు చెప్పబోయిందేమిటి?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఉపనిషత్తులలోని కథలు నీవు వినలేదా? నీకొక కథ చెబుతాను.&nbsp;<BR>సత్యకాముడు బ్రహ్మచర్య జీవితం గడపటానికి గురువు దగ్గరకు వెళ్లాడు.&nbsp;<BR>గురువు అతనికి కొన్ని ఆవులను యిచ్చి పెంచటానికి అడవికి పంపాడు. అనే-&nbsp;<BR>కమాసాలు గడిచాయి. ఆవుల సంఖ్య రెట్టింపు కావటంచూచి సత్యకాముడు&nbsp;<BR>గురువుగారి దగ్గరికి పోదలచాడు. దారిలో ఎద్దుల్లో ఒకటి అగ్నిని గురించి, మరి-&nbsp;<BR>కొన్ని యితర జంతువులు పరబ్రహ్మాన్నిగూర్చి ఉపదేశించాయి. శిష్యుడు తిరిగి&nbsp;<BR>రాగానే, అతని ముఖం చూచిన తక్షణమే గురువు అతడు బ్రహ్మజ్ఞానం పొందా-&nbsp;<BR>డని తెలుసుకున్నాడు. (ఛాందోగ్యోపనిషత్తు, </FONT><FONT FACE="TimesNewRoman, Times, serif" SIZE="2">IV - ix - </FONT><FONT FACE="SHREE900, SHREE, sans-serif" SIZE="3">2) ప్రకృతి సాహచ-&nbsp;<BR>ర్యంలో ఎప్పుడూ నివసించేవాడికి యథార్థమైన విద్య&nbsp;<BR>లభిస్తుందని ఈ కథలోని నీతి తెలుపుతోంది.</FONT></p>
<p><FONT FACE="SHREE900, SHREE, sans-serif" SIZE="3">జ్ఞానం ఆ విధంగా నేర్చుకోవాలి. అలాకాక, ఒక పండితుని పాఠశాలలో&nbsp;<BR>చదువుకున్నావంటే నీ జీవితమంతా ఒక మానవ మర్కటానివై </FONT><FONT FACE="TimesNewRoman, Times, serif" SIZE="2">(man-ape)</FONT></p>
<p><FONT FACE="SHREE900, SHREE, sans-serif" SIZE="3">వుంటావు. జాజ్జ్వల్యమానమైన అగ్నివంటి శీలం గలవానివద్ద బాల్యంనుండి&nbsp;<BR>నివసించాలి. అత్యున్నతమైన బోధస్వరూపుడైన వ్యక్తిని తన ఎదుట చూస్తుం-&nbsp;<BR>డాలి. ‘అసత్యం చెప్పటం పాపం’ అని ఎంత చదివినా ఉపయోగంలేదు. ప్రతి-&nbsp;<BR>బాలుడికి కఠోరబ్రహ్మచర్యంలో శిక్షణ గరపాలి. అప్పుడు మాత్రమే శ్రద్ధ&nbsp;<BR>కలుగుతుంది. శ్రద్ధలేనివాడు అబద్ధమెందుకాడడు? మనదేశంలో పూర్వం&nbsp;<BR>ఎప్పుడూ త్యాగపురుషులే జ్ఞానాన్ని ప్రసాదిస్తుండేవాళ్లు. తర్వాతికాలంలో&nbsp;<BR>జ్ఞానాన్నంతా ‘పండితులు’ తమ అధీనం చేసుకొని పాఠశాలలలోనే లభించే-&nbsp;<BR>టట్లు చేసి దేశాన్ని వినాశస్థితికి తెచ్చారు. త్యాగపురుషులు జ్ఞానప్రదానం చేస్తు&nbsp;<BR>న్నంతకాలం భారతదేశం మంచి పురోగమనదశలో ఉండినది.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: మహరాజ్‌! మీ అభిప్రాయమేమిటి? ఇతరదేశాల్లో సన్యాసులు&nbsp;<BR>లేరు. అయినావాళ్లు తమ జ్ఞానంవల్ల హిందూదేశాన్ని ఎలా వాళ్ల పాదాక్రాంతం&nbsp;<BR>చేశారో చూడండి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అబ్బాయీ! వ్యర్థప్రలాపం చేయవద్దు. నేను చెప్పేది విను. జ్ఞాన-&nbsp;<BR>ప్రదానం చేయటం మళ్లీ త్యాగపురుషుల భుజస్కంధాలమీదికి పోకపోతే భార-</FONT></p>
<hr class="puTa_virupu">
<table><tr><td><a class=puTa_lanke href=puTa3096.html>p3096</a></td><td>p3097</td><td><a class=puTa_lanke href=puTa3098.html>p3098</a></td></tr></table>
</div></body></html>
