<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2874.html>p2874</a></td><td>p2875</td><td><a class=puTa_lanke href=puTa2876.html>p2876</a></td></tr></table>

<p><FONT FACE="SHREE900, SHREE, sans-serif" SIZE="3">అనేక విధాలుగా వివరించారు. శిష్యుని వైపు తిరిగి యిలా అన్నారు. ‘‘విద్యను&nbsp;<BR>నేర్పు, విద్యను నేర్పు.’’ ‘‘నాన్యః పంథా విద్యతేఽయనాయ’’ మరో మార్గం&nbsp;<BR>లేదు. విద్యా వ్యాప్తికి వ్యతిరేకులైన వారిని అవహేళన చేస్తూ, ఆయన యిలా&nbsp;<BR>అన్నారు, ‘‘మంచిది, ప్రహ్లాదుని పార్టీలోనికి పోవద్దు.’’ దీని భావమేమిటో చెప్ప-&nbsp;<BR>వలసిందని అడగగా, స్వామీజీ యిలా సమాధానం చెప్పారు: ‘‘ఓహో! నీవు విన-&nbsp;<BR>లేదా? అక్షర క్రమాలలోని హల్లుల్లో ప్రథమాక్షరమైన ‘క’ అనే అక్షరాన్ని చూచే-&nbsp;<BR>సరికి ప్రహ్లాదుని కళ్లలో నీళ్లు నిండాయి</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3">. అందువల్ల, ఇక ఆ తర్వాత ఆయనకు&nbsp;<BR>చదువెలా సాగుతుంది? అయితే ప్రహ్లాదునికి కారినవి ప్రేమా&nbsp;<BR>శ్రువులు. కాని మీ బుద్ధిహీనులకు కారేవి భీతాశ్రువులు! చాలామంది భక్తులు&nbsp;<BR>అలా ఉంటారు. అది విని అక్కడ ఉన్నవారు కడుపుబ్బ నవ్వారు. అప్పుడు&nbsp;<BR>స్వామి యోగానంద, స్వామీజీతో అన్నారు ‘‘మంచిది, నీకు ఏ విషయంలో&nbsp;<BR>నైనా ప్రేరణ కలిగితే, అది నెరవేరే వరకు నీకు శాంతి ఉండదు. ఇప్పుడు నీ మన-&nbsp;<BR>స్సులో ఉన్నది, నిస్సందేహంగా జరిగి తీరుతుంది.’’</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">ప్రహ్లాదుడు గొప్ప విష్ణుభక్తుడు. భక్తుల మనస్సులో భగవంతుని పట్ల ఆర్ద్రమైన&nbsp;<BR>ప్రేమ, పిల్లవానిని తల్లి లాలించే మాతృహృదయ లక్షణం ఉంటుంది. వారు భగవంతుని&nbsp;<BR>తామే కంటికి రెప్పలా కాపాడుతూ ఉన్నామనుకొంటారు. రామాయణంలో గుహుడూ,&nbsp;<BR>శబరీ యిలాంటి వారే.</FONT></p>
<p><FONT FACE="SHREE900, SHREE, sans-serif" SIZE="3">ప్రహ్లాదుడు ‘క’ అక్షరాన్ని చదివి కన్నీరెందుకు కార్చాడు? అంటే ‘కః’ అంటే&nbsp;<BR>సలిలం, నీరు. ఈ అక్షరం చదవగానే ఆ మహా భక్తుని హృదయంలో సృష్ట్యాద్యవస్థ - సృష్టికి&nbsp;<BR>పూర్వం అంతా జలమయంగా ఉండగా మహావిష్ణువు వటపత్రశాయియై శిశువుగా కాలివేలు&nbsp;<BR>చీకుకొంటూ ఏకాకిగా ఉండే ఆ దృశ్యంలో తన్మయుడైపోయి ఆనందాశ్రువులు రాల్చాడు.&nbsp;<BR>భక్తుల మనస్సు అప్పుడే తీసిన వెన్న లాంటిది. ఇలాంటిదే మరో సన్నివేశముంది.</FONT></p>
<p><FONT FACE="SHREE900, SHREE, sans-serif" SIZE="3">శ్రీరామానుజాచార్యులు, అద్వైతియైన గురువు యాదవ ప్రకాశుని దగ్గర కంచిలో&nbsp;<BR>ప్రస్థానత్రయాన్ని చదువుకొన్నారు. ‘‘అంతస్తద్ధర్మోపదేశాత్‌’’ (1-1-20) అనే బ్రహ్మసూత్ర&nbsp;<BR>వ్యాఖ్యలో శ్రీ శంకరులు ‘‘యథా కప్యాస మివ పుండరీకమేవ మక్షిణీ’’ అనే ఛాందోగ్య మంత్ర&nbsp;<BR>భాగానికి ‘‘కపేః మర్కటస్య ఆసః పుచ్ఛభాగం అత్యంత తేజస్వీ తత్తుల్యం పుండరీకం’’ అని&nbsp;<BR>వ్రాయబడియుండగా చదివి భోరున ఏడ్చారుట! గురువులు కారణ మడుగగా, కపియొక్క&nbsp;<BR>ఆసన భాగంపైనున్న రంగుతో స్వామి ముఖారవిందాన్ని పోల్చడం వలనని చెప్పి, తమ ‘శ్రీ&nbsp;<BR>భాష్యం’లో ‘‘కపినా ఆసం కప్యాసం’’ ‘సూర్యునిచే వికసింప జేయబడిన పద్మం’ (కః అనగా&nbsp;<BR>జలము) (కెందమ్మి)తో స్వామి ముఖాన్ని పోల్చినారు.</FONT></p>
<hr class="puTa_virupu">
<table><tr><td><a class=puTa_lanke href=puTa2874.html>p2874</a></td><td>p2875</td><td><a class=puTa_lanke href=puTa2876.html>p2876</a></td></tr></table>
</div></body></html>
