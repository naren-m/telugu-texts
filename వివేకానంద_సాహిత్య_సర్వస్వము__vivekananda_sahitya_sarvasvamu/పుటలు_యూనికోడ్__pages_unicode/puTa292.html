<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa291.html>p291</a></td><td>p292</td><td><a class=puTa_lanke href=puTa293.html>p293</a></td></tr></table>


<p><FONT FACE="SHREE900, SHREE, sans-serif" SIZE="3">క్యాథలిక్‌ మతం యిలాటి లోతైన విషయాలను చాల బోధిస్తుంది.&nbsp;<BR>అది సంకుచితమైనదైనా, అత్యున్నత మతం. అధునాతన సమాజంలో ప్రాట-&nbsp;<BR>స్టెంట్‌ మతం విశాలమైనది; కాని లోతు లేనిది. సత్యాన్ని అది చేసే మంచిపని-&nbsp;<BR>బట్టి పరీక్షించటం, శిశువుకు శాస్త్రంలోని నూతనావిష్కారం యొక్క విలువను&nbsp;<BR>ప్రదర్శించేటంత సాహసం గలది.</FONT></p>
<p><FONT FACE="SHREE900, SHREE, sans-serif" SIZE="3">సమాజాన్ని దాటి అభివృద్ధి జరుగాలి. మనం నియమాలను తొక్కివేసి,&nbsp;<BR>నియమాన్ని అతిక్రమించాలి. ప్రకృతిని జయించటానికే ప్రకృతిని స్వీకరిస్తాం.&nbsp;<BR>ఎవ్వరూ భగవంతుణ్ణీ, ధనదేవతనుకూడ పూజించలేరు. ఇది సన్న్యాసానికి&nbsp;<BR>అర్థం.</FONT></p>
<p><FONT FACE="SHREE900, SHREE, sans-serif" SIZE="3">నీ స్వీయభావనాశక్తిని, ప్రేమను గంభీరం గావించు. నీ పద్మాన్ని వికసింప-&nbsp;<BR>చేయి. తుమ్మెదలు తమంతట తామే వస్తవి. ఆత్మవిశ్వాసం కలిగివుండు. తరు-&nbsp;<BR>వాత ఈశ్వరుడిలో దృఢవిశ్వాసం కలిగివుండు. కొద్దిమంది బలశాలులు జగత్తు-&nbsp;<BR>నంతా కదిలించగలరు. అనుభవించటానికి హృదయమూ, ఆలోచించటానికి&nbsp;<BR>మెదడూ, పనిచేయటానికి బలిష్ఠమైన భుజమూ మనకు అవసరాలు. బుద్ధుడు&nbsp;<BR>జంతువుల నిమిత్తం ఆత్మార్పణ గావించుకొన్నాడు. కర్మకోసం నిన్నే నువ్వొక&nbsp;<BR>యోగ్యమైన కర్తగా రూపొందించుకో, కాని కర్మ చేసేది భగవంతుడు, నువ్వు&nbsp;<BR>కాదు. ఒక్క మనిషి విశ్వాన్నంతా ఆత్మలో ధరిస్తాడు. పదార్థంయొక్క ఒక్క&nbsp;<BR>అణువు తనలో విశ్వశక్తినంతా కలిగివుంది. హృదయానికి, మెదడుకు సంఘర్షణ&nbsp;<BR>జరిగినప్పుడు హృదయాన్ని అనుసరించు.</FONT></p>
<p><FONT FACE="SHREE900, SHREE, sans-serif" SIZE="3">నిన్న పోటీ న్యాయం, నేడు సహకారం న్యాయం. రేపు న్యాయం లేదు.&nbsp;<BR>మునులు నిన్ను ప్రశంసించనీ లేక ప్రపంచం నిందించనీ, అదృష్టం తానే రానీ&nbsp;<BR>లేక దారిద్య్రం నిన్ను ఆవహించనీ. ఒక్క రోజు ఆహారంగా కందమూలాలను&nbsp;<BR>ఆరగించు. మరునాడు షడ్రసోపేతమైన విందారగించు. కుడి ఎడమల కేసి&nbsp;<BR>చూడక ముందుకు నడువు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్నలకు జవాబులిస్తూ స్వామి, పవహారీబాబా కథను చెప్పసాగాడు.&nbsp;<BR>అతడు పాత్రలను స్వయంగా పుచ్చుకొని దొంగ వెనుక పరుగెత్తి, అతగాడి పాదాల-&nbsp;<BR>మీద వ్రాలి, ‘‘దేవా! నువ్వు యిక్కడ వున్నావని నాకు తెలియదు. వీటిని స్వీక-&nbsp;<BR>రించు. అవి నీవే. నీ బిడ్డను, నన్ను రక్షించు’’ అన్నాడు.</FONT></p>
<p><FONT FACE="SHREE900, SHREE, sans-serif" SIZE="3">ఒకమారు ఆ యోగిపుంగవుణ్ణి పాము కాటు వేసినపుడు, రాత్రివేళ స్పృహ&nbsp;<BR>వచ్చాక, ‘‘నా ప్రియుడినుంచి దూత ఏతెంచాడు’’ అని అతడన్నాడు.</FONT></p>
<hr class="puTa_virupu">
<table><tr><td><a class=puTa_lanke href=puTa291.html>p291</a></td><td>p292</td><td><a class=puTa_lanke href=puTa293.html>p293</a></td></tr></table>
</div></body></html>
