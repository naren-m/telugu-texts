<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1667.html>p1667</a></td><td>p1668</td><td><a class=puTa_lanke href=puTa1669.html>p1669</a></td></tr></table>
<p><FONT FACE="SHREE900, SHREE, sans-serif" SIZE="3">వేదాంతం - విశేషాధికారం</FONT></p>
<p><FONT FACE="SHREE900, SHREE, sans-serif" SIZE="3">63</FONT></p>
<p><FONT FACE="SHREE900, SHREE, sans-serif" SIZE="3">యూదులతో మాత్రమే ఆ బోధలను చేశాడని విన్నాను. అలా ఐతే జీససు&nbsp;<BR>తక్కిన ఉపదేశాలను గురించికూడా అలాగే అనవచ్చును.</FONT></p>
<p><FONT FACE="SHREE900, SHREE, sans-serif" SIZE="3">గ్రంథంలోని వాక్యాలను క్లిష్టపరుచక సత్యాన్ని వున్నదున్నట్లు ధైర్యంతో&nbsp;<BR>ఎదుర్కో. ఆ లక్ష్యాన్ని మనం అందుకోలేకపోతే మన దౌర్బల్యాన్ని అంగీకరిద్దాం.&nbsp;<BR>అంతేగాని లక్ష్యాన్ని చెరుపవద్దు. ఎప్పటికో ఒకప్పటికి దాన్ని అందుకోగలమని&nbsp;<BR>ఆశిస్తూ సాధన చేద్దాం. గ్రంథంలో యీ వాక్యం వుంది: ‘‘నీ ఆస్తి సర్వస్వాన్ని&nbsp;<BR>అమ్మేసి పేదల కివ్వు, నన్ననుసరించు.’’ విశేషాధికారాన్ని, అధికారం కోసం&nbsp;<BR>మనలో ఏదేది పాటుపడుతుందో దాన్నంతా అణగదొక్కి సర్వమానవైక్యాన్ని&nbsp;<BR>అనుభవానికి తెచ్చే జ్ఞానాన్ని పొందటానికి కృషి సాగిద్దాం. మీరు కాస్త ఎక్కువగా&nbsp;<BR>నాజూకుగా మాట్లాడతారు కాబట్టి వీథిలోని పామరుడికంటె మీరు అధికులమని&nbsp;<BR>భావిస్తారు. ఈ విధంగా భావించేటప్పుడు మీరు స్వాతంత్య్రంవైపు పురోగ&nbsp;<BR>మించటం లేదని, మీ కాళ్లకు కొత్త సంకెల నొకదాన్ని కల్పించుకొంటున్నారని&nbsp;<BR>గుర్తుంచుకోండి. అన్నిటికిపైగా ఆధ్యాత్మికాహంకారం మీకు అబ్బితే, మీకు&nbsp;<BR>దుఃఖమే పర్యవసానం. ఇలాంటి ఘోరబంధం యిదేగాని మరొకటి కాదు.&nbsp;<BR>సంపదగాని వేరే ఏ హృదయబంధంగాని ఆత్మను యింతగా బాధించలేదు.&nbsp;<BR>‘‘ఇతరులకంటె నేను పరిశుద్ధుణ్ణి’’ అనే భావంకంటె మానవహృదయంలో&nbsp;<BR>ప్రవేశించే ఘోరమైన భావం మరొకటి వుండదు. ఏ అర్థంలో నువ్వు&nbsp;<BR>పరిశుద్ధుడివి? అందరిలోవున్న దేవుడే నీలో వున్నాడు. నీ కిది తెలియకపోతే&nbsp;<BR>ఏదీ తెలియనట్లే. భేదం ఎలా వుంటుంది? అంతా ఒక్కటే. ప్రతిజీవీ&nbsp;<BR>పరాత్పరుడి ఆలయమే; ఆ సంగతి నువ్వు గ్రహిస్తే మంచిది. లేదంటే, నీకు&nbsp;<BR>ఆధ్యాత్మికపరత యికపై కలుగవలసి వుంది.</FONT></p>

<hr class="puTa_virupu">
<table><tr><td><a class=puTa_lanke href=puTa1667.html>p1667</a></td><td>p1668</td><td><a class=puTa_lanke href=puTa1669.html>p1669</a></td></tr></table>
</div></body></html>
