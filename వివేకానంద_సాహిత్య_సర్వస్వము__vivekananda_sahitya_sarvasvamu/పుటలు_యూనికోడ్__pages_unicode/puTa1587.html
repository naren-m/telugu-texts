<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1586.html>p1586</a></td><td>p1587</td><td><a class=puTa_lanke href=puTa1588.html>p1588</a></td></tr></table>
<p><FONT FACE="SHREE900, SHREE, sans-serif" SIZE="3">358 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">అస్తిత్వానికి (అంటే ‘నేను’ మారకుండా నిలిచి వున్నాను అనడానికి) నాకు&nbsp;<BR>గల స్మృతే ఆధారమైతే, నేను మరచిపోయిన విషయాలన్నీ నాకు భిన్నములై&nbsp;<BR>పోతున్నాయి. ఇంకా కొన్ని స్థితులలో మనుషులు తమ పూర్వ వృత్తాంతాన్ని&nbsp;<BR>పూర్తిగా మరచిపోవడమూ వుంది కదా? ఉన్మాదావస్థలో అనేకులు, తాము గాజు&nbsp;<BR>వస్తువులమనో, లేక పశువులమనో భావిస్తారు. అలాంటి ఒకని అస్తిత్వం (ఉనికి)&nbsp;<BR>వాని స్మృతిపై ఆధారపడి వుంటే, అతడు గాజు కావాలి; అలా జరగడం లేదు&nbsp;<BR>కదా? కాబట్టి ఆత్మకు నిరంతర అస్తిత్వముందని, రుజువు చేయడానికి, దుర్బల&nbsp;<BR>మైన స్మృతిపై ఆధారపడరాదు. అందువల్ల పరిమితమయినప్పటికీ, సంపూర్ణమై&nbsp;<BR>శాశ్వతంగా వుంటుందని చెప్పబడే ఆత్మను, గుణాలనుండి వేరు చేయదగుననే&nbsp;<BR>వాదం నిలువదు. గుణగణముండి, సంకుచితమూ, పరిమితమూ అయిన&nbsp;<BR>అస్తిత్వాన్ని రుజువు చేయడం అసంభవం.</FONT></p>
<p><FONT FACE="SHREE900, SHREE, sans-serif" SIZE="3">గుణాలను తప్ప, మనం దేన్నిగానీ గ్రహించడం లేదు, గ్రహించలేం&nbsp;<BR>అనే ప్రాచీన బౌద్ధులవాదమే ఇంతకంటే దృఢమైందిగా వుంది. వీరి మతంలో,&nbsp;<BR>ఇంద్రియానుభవాలు, భావాలు - వీని కూడికచేత ఏర్పడే గుణాల రాశే ఆత్మ;&nbsp;<BR>ఈ రాశి ఎప్పుడూ వికారాలను పొందుతోంది.</FONT></p>
<p><FONT FACE="SHREE900, SHREE, sans-serif" SIZE="3">ఆత్మను గూర్చిన అద్వైత సిద్ధాంతం, ఈ రెండు వాదాలకు సఖ్యాన్ని&nbsp;<BR>చేకూరుస్తోంది. అది చెప్పేదేమంటే - గుణాలనుండి వేరుచేసి వస్తువును&nbsp;<BR>ప్రత్యేకంగా గ్రహింపజాలమనడం - మార్పును, మార్పు లేకపోవడాన్ని - ఒకే&nbsp;<BR>కాలంలో, ఒకే ప్రదేశంలో భావింపజాలమనడం - నిజమే. అది అసంభవమే&nbsp;<BR>కాని, ఏది వస్తువో, గుణంకూడ అదే. అవి, భిన్నాలైన రెండు కావు. నిర్వికార&nbsp;<BR>మైన ఆత్మే వికారం పొందుతున్నట్లు కనిపిస్తుంది. ఈ జగత్తులోని, నిర్వికార&nbsp;<BR>పదార్థం, జగత్తుకంటె భిన్నమైన వేరొక పదార్థం కాదు. నిర్వికార బ్రహ్మం&nbsp;<BR>వికారంనుండి వేరైన ఒక పదార్థం కాదు. ఆ నిర్వికార బ్రహ్మమే వికారాలతో&nbsp;<BR>కూడిన జగత్తుగా కనిపిస్తోంది. ఆత్మ ఎన్నడూ ఎట్టి మార్పులనూ పొందనిది.&nbsp;<BR>మరో దృక్కోణంనుండి - అదే అనుభవాలూ, భావాలూ, చివరికి శరీరం&nbsp;<BR>అయి కనిపిస్తోంది. మనకు శరీరాలున్నాయనీ, ఆత్మలున్నాయనీ, యిలాటివేవో&nbsp;<BR>వున్నాయని, అనుకోవడానికి అలవాటుపడ్డాం. కాని నిజానికి వున్నది ఒక్కటే&nbsp;<BR>సుమండీ!</FONT></p>
<p><FONT FACE="SHREE900, SHREE, sans-serif" SIZE="3">నేనొక శరీరాన్ని నిభాయించుకొనేటప్పుడు శరీరాన్నే; అప్పుడు శరీరం&nbsp;<BR>కాకుండా మరొకటి అనడం అర్థరహితమవుతుంది. ఇంకా, నేను ఆత్మగా&nbsp;<BR>భావించుకొనేటప్పుడు శరీరం అదృశ్యమవుతుంది. శరీర భావనే నిలువదు.</FONT></p>
<hr class="puTa_virupu">
<table><tr><td><a class=puTa_lanke href=puTa1586.html>p1586</a></td><td>p1587</td><td><a class=puTa_lanke href=puTa1588.html>p1588</a></td></tr></table>
</div></body></html>
