<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2712.html>p2712</a></td><td>p2713</td><td><a class=puTa_lanke href=puTa2714.html>p2714</a></td></tr></table>
<p><FONT FACE="SHREE900, SHREE, sans-serif" SIZE="3">హిందూమతం</FONT></p>
<p><FONT FACE="Bookman-Light, Bookman, serif" SIZE="2">277</FONT></p>
<p><FONT FACE="SHREE902, SHREE, sans-serif" SIZE="4">హిందూమతం</FONT></p>
<BR>
<p><FONT FACE="SHREE900, SHREE, sans-serif" SIZE="3">నేర్చుకోవటమే నా మతం. మీ బైబిల్‌ ప్రకాశంలో నా మత గ్రంథాలను&nbsp;<BR>మరింత బాగా అర్థంచేసుకోగలను. మీ ప్రవక్తలు దూరదృష్టితో పలికిన ఉప&nbsp;<BR>దేశాలు మరింత స్పష్టంగా బోధపడుతున్నాయి. సత్యం ఎప్పుడూ సార్వజనీనమై-&nbsp;<BR>నదే. మీ అందరి చేతులకు ఐదు వేళ్లుండి, నా కొక్కడికి ఆరు వేళ్లుంటే నా&nbsp;<BR>చెయ్యి సహజంగా లేదని, అది ప్రకృతి వైపరీత్యమో, వ్యాధి లక్షణమనో భావించ&nbsp;<BR>వచ్చును. మత విషయంకూడ అంతే. ఏదో ఒక్క మతమే నిజమనీ, తక్కిన&nbsp;<BR>మతాలన్నీ అసత్యాలనీ చెబితే, ఆ మతం వ్యాధిగ్రస్తమైనదని చెప్పటానికి మీకు&nbsp;<BR>హక్కు వుంటుంది. ఒక మతం సత్యమైతే అన్ని మతాలూ సత్యాలే. అందుచేత&nbsp;<BR>హిందూమతం నాదే కాదు, మీదీను. భారతదేశంలోని ఇరవై తొమ్మిదికోట్ల&nbsp;<BR>జనాభాలో క్రైస్తవులు ఇరవై లక్షలమంది; మహమ్మదీయులు ఆరుకోట్లు, తక్కిన&nbsp;<BR>వారంతా హిందువులు.</FONT></p>
<p><FONT FACE="SHREE900, SHREE, sans-serif" SIZE="3">హిందూమతానికి మూలం వేదాలు. విద్‌ (అంటె తెలుసుకోవటం) అనే&nbsp;<BR>పదంనుండి వేదశబ్దం పుట్టింది. వేదాలు అనేక గ్రంథాలు. మతాన్ని గురించిన&nbsp;<BR>సమస్త విషయాలసారం వీటిలో వుందని మా నమ్మకం. సత్యాలు వాటిలోనే&nbsp;<BR>వున్నవని మా అభిప్రాయం కాదు. అవి మాకు ఆత్మయొక్క అమృతత్త్వాన్ని&nbsp;<BR>గురించి బోధిస్తాయి. మార్పులోని ఒక స్థితి పొందాలనే ఆకాంక్ష ప్రతిదేశంలోని,&nbsp;<BR>ప్రతి మానవ హృదయంలోనూ వుంది. అలాంటి స్థితి ప్రకృతిలో లభించదు.&nbsp;<BR>మార్పులతో కూడిన అనంత ప్రవాహానికే ‘జగత్తు’ అని పేరు. కాబట్టి యీ జగ-&nbsp;<BR>త్తును మాత్రమే చూసి, మార్పులేని మరొకటి వుండజాలదని తీర్మానించటం&nbsp;<BR>పొరపాటు. దక్షిణదేశపు బౌద్ధులు, చార్వాకులు చేసే పొరపాటు యిదే. ఉన్న-&nbsp;<BR>దంతా భౌతికపదార్థమే అనీ, మనస్సు వేరుకాదనీ, మతమంతా వంచనగాని&nbsp;<BR>మరేమీ కాదనీ, నీతి, సచ్ఛీలం నిష్ప్రయోజనమైన మూఢవిశ్వాసాలనీ చార్వాకుల&nbsp;<BR>నమ్మకం. మానవుడు పంచేంద్రియాలకు బద్ధుడుకాడని వేదాంతశాస్త్రం బోధి-&nbsp;<BR>స్తుంది. వానికి వర్తమానమే తెలుస్తుంది కాని భూతభవిష్యత్తులు తెలియవు; ఐతే&nbsp;<BR>వర్తమానం భూతభవిష్యత్తులను స్ఫురింపచేస్తుంది. త్రికాలా లనేవి కాలంలో&nbsp;<BR>మనమే ఏర్పరచుకొన్న విభాగాలే. కాబట్టి భూతవర్తమాన భవిష్యత్తులను అను-&nbsp;<BR>సంధిస్తూ కాలానికి, ఇంద్రియాలకు అతీతమైన దొకటి లేకపోతే, కాలంనుండి&nbsp;<BR>వేరై, స్వతంత్రమైన దొకటి లేకపోతే, భూతభవిష్యత్కాలాలను వర్తమాన</FONT></p>
<p><FONT FACE="TimesNewRoman, Times, serif" SIZE="2">2 7 7</FONT></p>
<hr class="puTa_virupu">
<table><tr><td><a class=puTa_lanke href=puTa2712.html>p2712</a></td><td>p2713</td><td><a class=puTa_lanke href=puTa2714.html>p2714</a></td></tr></table>
</div></body></html>
