<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3022.html>p3022</a></td><td>p3023</td><td><a class=puTa_lanke href=puTa3024.html>p3024</a></td></tr></table>

<p><FONT FACE="SHREE900, SHREE, sans-serif" SIZE="3">కాని, జనసామాన్యం యీపనికి సహాయపడరని అనుకుంటాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: త్యాగంలేకుండా ఈ లోకంలో మహత్కార్య మేదీ సాధింప&nbsp;<BR>బడదు. నలుసుగావున్న ఒక మఱ్ఱి మొలకను చూచి క్రమక్రమంగా అది ఒక&nbsp;<BR>మహత్తరమైన వటవృక్షంగా విస్తరిస్తుందని ఎవరు ఊహించగలరు? ప్రస్తుతం&nbsp;<BR>అదేరీతిగా నేను మఠాన్ని ప్రారంభిస్తాను. ఒకటి రెండు తరాలు గడిచిన తర్వాత&nbsp;<BR>ఈ మఠంయొక్క విలువను యీ దేశ ప్రజలు గుర్తిస్తారు. అది నీవే చూస్తావు.&nbsp;<BR>నా శిష్యురాండ్రు దీనికై తమ ప్రాణాలను అర్పిస్తారు. భయాన్ని, పిరికితనాన్ని&nbsp;<BR>వదలిపెట్టి ఈ ఉదారకార్యానికి మీరుకూడ సహాయభూతులై ఈ ఉత్తమా&nbsp;<BR>దర్శాన్ని అందరిముందు పెట్టండి. సకాలంలో అది మీరు చూస్తుండగానే&nbsp;<BR>దేశమంతటా తన వెలుగును వెదజల్లుతుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! స్త్రీల మఠాన్నిగూర్చిన మీ ప్రణాళికనంతా నాకు వివ-&nbsp;<BR>రించండి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: గంగకు ఆవలిగట్టున ఓ పెద్ద స్థలం సంపాదించబడుతుంది.&nbsp;<BR>అక్కడ పెళ్ళికాని కన్యలు, లేక బ్రహ్మచారిణులైన వితంతువులు నివసిస్తారు.&nbsp;<BR>అప్పుడప్పుడు భక్తులైన గృహిణులు (వివాహితులైన స్త్రీలు)కూడ అక్కడ వుండ-&nbsp;<BR>వచ్చు. ఈ మఠంతో పురుషుల కెటువంటి సంబంధం లేదు. మఠంలోని&nbsp;<BR>వృద్ధ సాధువులు దూరంనుండి ఈ మఠ వ్యవహారాలను చూస్తుంటారు. ఈ&nbsp;<BR>స్త్రీల మఠానికి సంబంధించి ఒక బాలికా పాఠశాల వుంటుంది. అక్కడ&nbsp;<BR>ధార్మిక గ్రంథాలు, వాఙ్మయం, సంస్కృతం, వ్యాకరణం కొంత ఇంగ్లీషుకూడ&nbsp;<BR>బోధింపబడాలి. కుట్టుపని, వంటపని, గృహనిర్వహణ విధులు, శిశుపోషణ&nbsp;<BR>ఇత్యాది విషయాలు బోధింపబడుతాయి. జపం, ధ్యానం, పూజ  యిత్యాదులు&nbsp;<BR>బోధనల్లో ఒక భాగంగా వుండి తీరాలి. ఇల్లు, వాకిలి, గృహబంధాలు పూర్తిగా&nbsp;<BR>త్యాగంచేసి యిక్కడే వుండేపోయేవారి అన్నవస్త్రాలు మఠమే ఏర్పాటు చేస్తుంది.&nbsp;<BR>ఆ విధంగా త్యాగం చేయలేనివారు పగటిపూట మాత్రమే వచ్చి చదువుకునే&nbsp;<BR>విద్యార్థినులుగా చేర్చుకొనబడుతారు. అటువంటివారు మఠాధిపతి అనుజ్ఞతో&nbsp;<BR>అప్పుడప్పుడు మఠంలో ఉండవచ్చు. అలా వున్నప్పుడు వారి పోషణ మఠమే&nbsp;<BR>చేస్తుంది. వృద్ధ బ్రహ్మచారిణులు విద్యార్థినులుగా ఉన్న కన్యలకు బ్రహ్మచర్య&nbsp;<BR>శిక్షణ యిచ్చే కార్యక్రమం చేపట్టుతారు. మఠంలో ఐదారు సంవత్సరాల శిక్షణ&nbsp;<BR>పొందిన తర్వాత యీ కన్యల సంరక్షకులు వారికి వివాహం చేస్తే చేయవచ్చు.&nbsp;<BR>యోగానికి, ఆధ్యాత్మిక జీవితానికి అర్హులైతే సంరక్షకుల అనుమతితో వారు&nbsp;<BR>బ్రహ్మచర్యదీక్ష తీసుకొని మఠంలో వుండటానికి అనుమతించబడుతారు. ఈ</FONT></p>
<hr class="puTa_virupu">
<table><tr><td><a class=puTa_lanke href=puTa3022.html>p3022</a></td><td>p3023</td><td><a class=puTa_lanke href=puTa3024.html>p3024</a></td></tr></table>
</div></body></html>
