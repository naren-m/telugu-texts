<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa877.html>p877</a></td><td>p878</td><td><a class=puTa_lanke href=puTa879.html>p879</a></td></tr></table>
<p><FONT FACE="SHREE900, SHREE, sans-serif" SIZE="3">54 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE902, SHREE, sans-serif" SIZE="3">ఏడవ అధ్యాయం</FONT></p>
<BR>
<p><FONT FACE="SHREE902, SHREE, sans-serif" SIZE="4">ధ్యానం : సమాధి</FONT></p>
<BR>
<p><FONT FACE="SHREE900, SHREE, sans-serif" SIZE="3">రాజయోగంలోని మొదటి ఆరు అంగాల గూర్చి స్థూలంగా తెలుసు&nbsp;<BR>కున్నాం. మిగిలిన అంగాలు రెండు. వీటిలో ఏకాగ్రతను బోధించే సూక్ష్మసాధనా&nbsp;<BR>లుంటాయి.</FONT></p>
<BR>
<p><FONT FACE="SHREE900, SHREE, sans-serif" SIZE="3">రాజయోగానికి పరమలక్ష్యం ఏకాగ్రతే. మనం పొందే సహేతుక&nbsp;<BR>జ్ఞానమంతా, మన అంతర్గత చేతన ద్వారానే ఏర్పడుతోంది. వెలుపల ఉన్న&nbsp;<BR>వస్తువేమిటో, అది ఎలాంటిదో ఇదంతా కూడా మనకు ఆ చేతనమూలంగానే&nbsp;<BR>తెలుస్తూ ఉంటుంది. ఈ బల్ల - మీ ఉనికి నా ఎరుకలోకి రావటం మూలంగా, బల్ల</FONT></p>
<p><FONT FACE="SHREE900, SHREE, sans-serif" SIZE="3">- మీరూ ఇక్కడ ఉన్నారని నాకు తెలుస్తోంది. అదే సమయంలో నా ఉనికిలోని&nbsp;<BR>చాలాభాగం నాకు తెలియకుండా ఉంటోంది. శరీరంలో వివిధ అవయవా&nbsp;<BR>లున్నాయి; మెదడులో రకరకాల భాగాలున్నాయి; కాని వాటి ఎరుక ఎవరికీ లేదు.</FONT></p>
<BR>
<p><FONT FACE="SHREE900, SHREE, sans-serif" SIZE="3">నేను భోజనం చేస్తుంటాను; అదంతా తెలిసే చేస్తుంటాను. అయితే అది జీర్ణం&nbsp;<BR>అవుతున్నప్పుడు మాత్రం, ఆ విషయం నాకేమీ తెలియదు. ఆహారం రక్తంగా&nbsp;<BR>మారుతుంది; రక్తం దేహమంతా ప్రసరిస్తుంది; దేహానికి జవసత్త్వాలు కలుగు&nbsp;<BR>తాయి. అయితే ఈ చర్యలన్నీ నాకు తెలియకుండానే జరిగిపోతుంటాయి. అయినా&nbsp;<BR>ఈ చర్యలన్నీ చేస్తున్నది నేనే సుమా! ఈ ఒక్కదేహంలో ఇరవైమంది ఉంటారా?&nbsp;<BR>ఉండరు కదా! మరి ఈ కార్యాలన్నీ నేనే చేస్తున్నాను - అన్న నిజం నాకెలా తెలుస్తుందీ?&nbsp;<BR>‘‘తినటం - పచనం చేసుకోవటం నీ పని, శరీరానికి పుష్టి కలిగించటం మరొకరి&nbsp;<BR>పని’’ అని వాదించవచ్చు. కాని అది జరిగేపని కాదు. మనకు తెలియకుండా&nbsp;<BR>జరిగిపోతున్న చర్యలన్నింటినీ ఎరుకలోకి తేవచ్చునని నిరూపించ&nbsp;<BR>గలం. మన గుండె మననియంత్రణ లేకుండానే పనిచేస్తూ ఉంటుంది. ఇక్కడున్న&nbsp;<BR>వారిలో గుండెను ఆపటానికి ఎవరికీ సామర్థ్యం లేదు. అది తన పని తానే&nbsp;<BR>చేసుకుంటూ పోతుంది. ఈ గుండెను కూడా స్వవశం చేసుకోవచ్చు; మన&nbsp;<BR>ఇచ్ఛానుసారంగా దీన్ని వేగంగా లేదా నెమ్మదిగా పనిచేయించవచ్చు; అంతెందుకూ&nbsp;<BR>గుండెను పూర్తిగా క్రియారహితం కూడా చేసుకోవచ్చు. సాధన ద్వారా గుండె&nbsp;<BR>మనవశమౌతుంది. అలాగే దేహంలోని ఏ భాగాన్నయినా స్వవశం చేసుకోవచ్చు.&nbsp;<BR>అంటే మన ఎరుకలేకుండా జరిగే దేహవ్యాపారాల నన్నింటినీ కూడా మనమే</FONT></p>
<hr class="puTa_virupu">
<table><tr><td><a class=puTa_lanke href=puTa877.html>p877</a></td><td>p878</td><td><a class=puTa_lanke href=puTa879.html>p879</a></td></tr></table>
</div></body></html>
