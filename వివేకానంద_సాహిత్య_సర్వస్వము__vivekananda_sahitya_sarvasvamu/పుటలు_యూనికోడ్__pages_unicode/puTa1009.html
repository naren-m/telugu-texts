<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1008.html>p1008</a></td><td>p1009</td><td><a class=puTa_lanke href=puTa1010.html>p1010</a></td></tr></table>
<p><FONT FACE="SHREE900, SHREE, sans-serif" SIZE="3">ధ్యానయోగం</FONT></p>
<BR>
<p><FONT FACE="SHREE900, SHREE, sans-serif" SIZE="3">185</FONT></p>
<BR>
<p><FONT FACE="SHREE900, SHREE, sans-serif" SIZE="3">మనమంతా జీవితంలో పెనగులాడుతున్నాం. మనం పరమ పురుషార్థమైన&nbsp;<BR>బ్రహ్మాన్ని పొందలేకపోయినా, ఆ మార్గంలో కొంతవరకైనా ప్రయాణం చేద్దాం. అది&nbsp;<BR>యిప్పటి మన స్థితికన్నా కాస్త మెరుగు కదా!</FONT></p>
<BR>
<p><FONT FACE="SHREE900, SHREE, sans-serif" SIZE="3">యోగాభ్యాసం అంటే యిది:- ఈ మిథ్యాప్రపంచాన్ని సత్‌ పదార్థంలో లయం&nbsp;<BR>చేయటమే; పృథ్విని జలంలో, జలాన్ని అగ్నిలో, అగ్నిని వాయువులో, వాయువును&nbsp;<BR>ఆకాశంలో లయం చేయుటే. మనసు మాటేమిటంటారా? మనసు కూడా సత్‌&nbsp;<BR>పదార్థంలో లయించిపోతుంది. ఈ వికారాలన్నీ శాంతిస్తే, సత్‌పదార్థం&nbsp;<BR>మిగులుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ శరీరాన్ని కూడా ఇలాగే లయం చేయవచ్చని కొందరు యోగు&nbsp;<BR>లంటారు. దేహాన్ని ఏమైనా చేయవచ్చంటారు. శరీరాన్ని చిన్నగా, పెద్దగా,&nbsp;<BR>వాయురూపంగా ఏలాగైనా మార్చవచ్చని గోడలో నుండి వెళ్లేలా చేయవచ్చని&nbsp;<BR>అంటారు. అలా చేయగలరో, లేరో నాకు తెలియదు. అలా చేస్తూ ఉండగా నే నెవరినీ&nbsp;<BR>చూడలేదు. అయితే అవి పుస్తకాల్లో ఉన్నాయి. ఆ పుస్తకాలను నమ్మకుండా&nbsp;<BR>ఉండటానికి మనకు ఏ కారణమూ లేదు.</FONT></p>
<p><FONT FACE="SHREE900, SHREE, sans-serif" SIZE="3">అభ్యాసం చేస్తే, మనలో కొంతమందికైనా ఈ జన్మలోనే సిద్ధి లభిస్తుంది.&nbsp;<BR>మనం చేసిన పూర్వప్రయత్నమంతా, మెరుపులా క్షణంలో సిద్ధిస్తుంది. ఇక్క&nbsp;<BR>డున్నవారిలో జన్మాంతరంలో దీర్ఘకాలం యోగాభ్యాసం చేసినవారు ఎవరైనా&nbsp;<BR>ఉండవచ్చు. ఎవరికి తెలుసు? ఈ జన్మలో కొంత ప్రయత్నంతో ఆ సిద్ధి వారికి&nbsp;<BR>లభించవచ్చు. కాబట్టి అభ్యాసం చేయాలి.</FONT></p>
<p><FONT FACE="SHREE900, SHREE, sans-serif" SIZE="3">యోగం, భావనామార్గంలో కలిగేది. భూమి జలంలో, జలం అగ్నిలో, అగ్ని&nbsp;<BR>వాయువులో, వాయువు ఆకాశంలో లయమవుతున్నాయని భావించటం యోగం.&nbsp;<BR>ఈ అవకాశాన్ని మనసులో, మనసును ఆత్మలో లయింపచేయాలి. దీన్ని శుద్ధి&nbsp;<BR>అంటారు. మిగిలే దేమిటీ? ఆత్మ. అదే నువ్వు. ఆత్మ నిత్యముక్తం, సర్వశక్తి,&nbsp;<BR>సర్వజ్ఞాత, సర్వజ్ఞం. అయితే ఈశ్వరుడున్నాడు. ఈశ్వరుడు ఒక్కడే. చాలామంది&nbsp;<BR>ఉండటానికి వీలులేదు. ముక్తజీవులున్నారు. వీరుకూడా శక్తిమంతులే -&nbsp;<BR>సర్వశక్తిమంతులు. అయితే ఈశ్వరుని అంతటి శక్తిమంతులు మాత్రం కారు. ఒక&nbsp;<BR>ముక్తాత్మ ‘ఈ గ్రహాన్ని ఇలా నడిపిస్తాను’ అని, మరో ముక్తాత్మ ‘‘ఈ గ్రహాన్ని&nbsp;<BR>మరోవైపు నడిపిస్తా’’ నని అంటే, విశృంఖలత్వం ఏర్పడుతుంది.</FONT></p>
<p><FONT FACE="SHREE900, SHREE, sans-serif" SIZE="3">మీ రీ తప్పు చేయవద్దు. ‘‘ఐ యామ్‌ గాడ్‌’’ అంటాను నేను ఆంగ్లంలో.&nbsp;<BR>అంతకన్నా దేవుని గూర్చి పెద్దమాట నాకు దొరకలేదు కాబట్టి ఆ పదాన్నే&nbsp;<BR>వాడుతాను. సంస్కృతంలో భగవంతుడంటే, సచ్చిదానందం - అనంత&nbsp;<BR>స్వయంప్రకాశ చైతన్యం - నిర్గుణం.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1008.html>p1008</a></td><td>p1009</td><td><a class=puTa_lanke href=puTa1010.html>p1010</a></td></tr></table>
</div></body></html>
