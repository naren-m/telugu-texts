<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa491.html>p491</a></td><td>p492</td><td><a class=puTa_lanke href=puTa493.html>p493</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - కర్మయోగాదర్శం</FONT></p>
<p><FONT FACE="TimesNewRoman, Times, serif" SIZE="2">7 7</FONT></p>
<p><FONT FACE="SHREE900, SHREE, sans-serif" SIZE="3">సమకూర్పలేం; సమకూర్పగలిగితే లోకం యీ విధంగా వుండదు. ఐదు నిమి-&nbsp;<BR>షాలు ఒకవ్యక్తి ఆకలిని మనం తీర్చగలం; కాని అతడికి తిరిగి ఆకలి వేస్తుంది.&nbsp;<BR>మనం ఇతరులకు ఇవ్వగలిగిన ఏ సౌఖ్యమైనా క్షణికమే అనడం స్పష్టం. మాటి-&nbsp;<BR>మాటికి ఆవృత్తమయ్యే సుఖదుఃఖ జ్వరాన్ని తిరిగి రానివ్వకుండా మాన్పగలవాడు&nbsp;<BR>లేడు. లోకానికి శాశ్వతానందాన్ని దేనినైనా కలిగింపగలమా? సముద్రంలో ఒక-&nbsp;<BR>చోట పల్లం చెయ్యకుండా వేరొకచోట కెరటాన్ని లేపటం శక్యంకాదు. మానవుని&nbsp;<BR>ఆశలను అక్కరలను బట్టి చూస్తే కావలసిన సద్వస్తునిచయం లోకంలో ఎల్ల-&nbsp;<BR>ప్పుడూ ఒకంతగానే వుంది. దానిని మనం వృద్ధిచేయలేం, తగ్గింపనూలేం. ఇంత-&nbsp;<BR>వరకు తెలిసిన మానవచరిత్రను తీసుకుని చూడండి. ఒకే విధమైన సుఖాలు,&nbsp;<BR>ఒకే విధమైన దుఃఖాలు, స్థితిగతులలో ఒకే విధమైన తారతమ్యాలే&nbsp;<BR>కనిపించటంలేదా? కొందరు ధనవంతులుగాను, కొందరు దరిద్రులుగాను,&nbsp;<BR>కొందరు అధికులుగాను, కొందరు అల్పులుగాను, కొందరు ఆరోగ్యవంతులు-&nbsp;<BR>గాను, కొందరు అనారోగ్యవంతులుగాను లేరా? ఈ పరిస్థితులన్నీ నేటి అమెరికా&nbsp;<BR>దేశస్థుల పట్ల ఎలా వున్నవో ప్రాచీనకాలంలో ఈజిప్టు, గ్రీసు, రోము దేశస్థుల&nbsp;<BR>పట్లా సరిగా అలాగే వుండినవి. మానవచరిత్ర మనకు తెలిసినంతవరకు యివన్నీ&nbsp;<BR>ఎప్పుడూ ఒక్క విధంగానే వున్నవి; ఐనా అనివార్యాలైన యీ సుఖదుఃఖాల వెంట&nbsp;<BR>పరిగెత్తుతూనే వీటిని మాన్పడానికి పోరాటం సదా సాగుతుండటం విస్పష్టమే.&nbsp;<BR>లోకుల జీవయాత్రను సుగమం చెయ్యడానికి అఖండమైన కృషి చేసిన వేలమంది&nbsp;<BR>స్త్రీపురుషులు చరిత్రలో ప్రతియుగంలోను ప్రభవించి వున్నారు. కాని, వారి&nbsp;<BR>ప్రయత్నాలు ఎంతవరకు ఫలించాయి? ఆటబంతిని ఒకచోటు నుండి మరొక&nbsp;<BR>చోటుకు త్రోయటమే మనం చెయ్యగలిగిన పని. ఇది ‘డాన్టె’ కవి తన కావ్యంలో&nbsp;<BR>వర్ణించిన నరకంలోని లోభుల విషయాన్ని తలపుకు తెస్తూంది. బంగారుబంతిని&nbsp;<BR>ఆ లోభులు కొండమీదికి దొర్లింప ఆజ్ఞాపింపబడ్డారు. కొంచెం దొర్లించగానే&nbsp;<BR>ప్రతిసారీ అది మరల కిందికి వచ్చేది. భగవంతుని రాజ్యాన్ని గురించిన మన ప్రసం-&nbsp;<BR>గాలు బడిపిల్లల కథలలాగా మనోహరాలేగాని ఆ కథల కంటె అవి గొప్పగా లేవు.&nbsp;<BR>భగవద్రాజ్యం రాబోతుందని కలలుగనే ప్రతిదేశస్థుడికీ, ఆ రాజ్యం వచ్చినప్పుడు&nbsp;<BR>అందులోని శ్రేష్ఠమైన భాగం ప్రపంచంలోని ప్రజ లందరికంటె తమకే దక్కు-&nbsp;<BR>తుందని నమ్మకం కూడా వుంటుంది. ఇది భగవద్రాజ్యాన్ని గురించిన నిస్వార్థ-&nbsp;<BR>మైన, అద్భుతమైన ఆశయం!</FONT></p>
<p><FONT FACE="SHREE900, SHREE, sans-serif" SIZE="3">ఈ లోకానికి మనం సుఖాన్ని పెంపొందించలేం, అలాగే దుఃఖాన్నికూడా&nbsp;<BR>పెంచలేం. భూమి మీద ప్రదర్శితాలైన సుఖ దుఃఖ శక్తుల మొత్తం ఎప్పుడు&nbsp;<BR>ఒక్కటే. ఆ వైపునుండి యీ వైపుకు, యీ వైపునుండి ఆ వైపుకు దానిని</FONT></p>
<hr class="puTa_virupu">
<table><tr><td><a class=puTa_lanke href=puTa491.html>p491</a></td><td>p492</td><td><a class=puTa_lanke href=puTa493.html>p493</a></td></tr></table>
</div></body></html>
