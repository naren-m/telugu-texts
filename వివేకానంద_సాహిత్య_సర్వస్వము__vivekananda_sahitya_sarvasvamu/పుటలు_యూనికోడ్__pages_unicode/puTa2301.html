<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2300.html>p2300</a></td><td>p2301</td><td><a class=puTa_lanke href=puTa2302.html>p2302</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 5 2</FONT></p>
<p><FONT FACE="SHREE900, SHREE, sans-serif" SIZE="3">చేయడం మిఠాయి దుకాణాల్లోమాత్రం కనిపిస్తుంది. అక్కడికిపోయి చూస్తే,&nbsp;<BR>ఆ మిఠాయి అంగడి అంతటా ఎగురుతున్న ఈగలను, రోడ్లమీదినుండి గాలికి&nbsp;<BR>కొట్టుకొనివచ్చి మిఠాయిని కప్పేసే దుమ్మును, శుభ్రత, ఒబ్బిడిలేని వస్త్రాలు ధరిం-&nbsp;<BR>చిన అంగడివాడు, ప్రత్యక్షమౌతారు. హల్వాషాపులో, అద్దాలపెట్టెలో వుండే&nbsp;<BR>మిఠాయిని తప్ప కొనబోమని ఏకకంఠంతో కొనేవారంతా చెప్పాలి. అందువల్ల,&nbsp;<BR>ఈగలు ముసిరి, కలరా ప్లేగు పుట్టించే క్రిములను మిఠాయికి అంటించకుండ&nbsp;<BR>ఆపినట్టి పుణ్యం లభిస్తుంది. మనం సర్వతోముఖంగా అభివృద్ధి పొందవలసి-&nbsp;<BR>వుంది. కాని, అలా అభివృద్ధి పొందడానికి మారుగా, వెనుకబడిపోతున్నాం.&nbsp;<BR>నీటిలో ఉమ్మివేయడం తగదని మనువు చెప్పి వుండగా, మనం నానావిధాలైన అశు-&nbsp;<BR>ద్ధాలను పావన నదులలో పడవేస్తున్నాం. ఈ విషయాలన్నీ చూడగా మన బాహ్య-&nbsp;<BR>శరీర శుచికూడ చాలా అవసరంగానే కనిపిస్తోంది. మన శాస్త్రకారు లీ&nbsp;<BR>సంగతిని బాగా ఎరుగుదురు. ఆహారశౌచాన్ని గూర్చిన ఈ ఆచారంయొక్క&nbsp;<BR>యథార్థమైన భావం నాశనమైపోయింది. కేవల బాహ్యరీతులు మాత్రం నిలిచివు-&nbsp;<BR>న్నాయి. దొంగలు, తాగుబోతులు, నేరగాండ్రు స్వకులం వారైనంత మాత్రాన,&nbsp;<BR>మనతో వుండటానికి ఒప్పుకొంటున్నాం. కాని, యోగ్యుడు, ఉత్తముడు అయిన&nbsp;<BR>వాడు, తనతో సమానంగా, గౌరవనీయుడైన ఒక తక్కువ జాతివానితో భోజనం&nbsp;<BR>చేస్తే, అతన్ని వెలివేస్తున్నాం. అలాటి శీలవంతుని నిరసిస్తున్నాం. తృణీక&nbsp;<BR>రిస్తున్నాం. ఈ ఆచారం మన దేశానికెంతో వినాశకరం. పాపుల సంపర్కంవల్ల&nbsp;<BR>పాపమే మూడుననీ, పుణ్యపురుషుల సహవాసంవల్ల పుణ్యం వస్తుందనీ, దుర్మా-&nbsp;<BR>ర్గులకు దూరంగా వుండటమే బాహ్యశౌచమనీ, మనం స్పష్టంగా గ్రహించ&nbsp;<BR>వలసివుంది.</FONT></p>
<p><FONT FACE="SHREE900, SHREE, sans-serif" SIZE="3">అభ్యంతర శౌచం ఇంతకంటే ఎక్కువ కఠినమైన ధర్మం! అందులో సత్యం&nbsp;<BR>పల్కడం, బీదలకు ఉపకారం చేయడం, నిస్సహాయులకు తోడ్పడటం, మొద-&nbsp;<BR>లైనవి ఇమిడివున్నాయి. మనం ఎప్పుడూ నిజమే చెబుతున్నామా? తరచుగా&nbsp;<BR>జరుగుతున్నదిది. ఏదో తమ అవసరం తీర్చుకోవడానికి ప్రజలు డబ్బుగల వాళ్ల&nbsp;<BR>ఇళ్లకు వెళ్లి, వారిని పేదల పెన్నిధానమనీ, దీనులపాలిటి కల్పవృక్షమనీ, ముఖ-&nbsp;<BR>స్తుతులు చేయడం మొదలుపెడ్తారు; ఆ ధనికులు, తమ యింటికి వచ్చే పేదల&nbsp;<BR>గొంతులుకోసేవారైనా సరే! ఇదంతా ఏమి? అబద్ధమాడటం తప్ప మరేమీ కాదు.&nbsp;<BR>మనస్సును మైలపడ చేసేదిదే! కాబట్టే, ఏ మానవుడైనా, తన అంతఃకరణను&nbsp;<BR>పవిత్రం చేసికొని, పండ్రెండు సంవత్సరాలకాలం, ఒక్క దుష్టసంకల్పమైనా తన&nbsp;<BR>హృదయంలోనికి రానీయకపోతే, అలాటివాడు, ఏది పల్కితే అది జరిగితీరు-&nbsp;<BR>తుందని చెప్పినమాట ఎంతో సత్యం. సత్యసంధత శక్తి ఇలాంటిది. బాహ్యం-</FONT></p>
<hr class="puTa_virupu">
<table><tr><td><a class=puTa_lanke href=puTa2300.html>p2300</a></td><td>p2301</td><td><a class=puTa_lanke href=puTa2302.html>p2302</a></td></tr></table>
</div></body></html>
