<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2753.html>p2753</a></td><td>p2754</td><td><a class=puTa_lanke href=puTa2755.html>p2755</a></td></tr></table>

<p><FONT FACE="SHREE900, SHREE, sans-serif" SIZE="3">పురుషుడంటె యిలాటివాడు. దీన్నిబట్టి పురుషుడికి విశ్వవ్యాప్తి తప్పదు. సర్వ-&nbsp;<BR>వ్యాపి కానిది పరిమితమై వుండాలి. అన్ని పరిమితులు ఏవో కారణాలచేత&nbsp;<BR>ఏర్పడుతాయి. కారణాలచేత ఏర్పడే వాటికల్లా ఆది, అంతం వుండక తప్పదు.&nbsp;<BR>పురుషుడికి పరిమితివుంటే మరణమూ వుంది, ముక్తి లేదు, ఆతడు తానే&nbsp;<BR>పరముడు కాడు; అతడి కొక కారణం వుండితీరాలి. కాబట్టి అతడు సర్వోప-&nbsp;<BR>గతుడు. కపిలుని సిద్ధాంతం ప్రకారం పురుషు లనేకులు; ఒక్కడు కాడు; అనంత&nbsp;<BR>సంఖ్యాకులు. మీకూ, నాకూ ఒక్కొక్కని కొక్కొక్క పురుషుడున్నాడు. ప్రతి-&nbsp;<BR>వాటికీ ఒక పురుషుడున్నాడు. అనంత సంఖ్యాకవృత్తాలు. ప్రతివృత్తం అనంతమే.&nbsp;<BR>అది యీ విశ్వమంతటి ద్వారా తిరుగుతోంది. పురుషుడు మనస్సూ కాదు, పదా-&nbsp;<BR>ర్థమూ కాదు. పురుషుణ్ణుండి ప్రతిఫలించేవి మాత్రమే మనం ఎరిగేవి.&nbsp;<BR>పురుషుడు విశ్వవ్యాపి ఐతే అతడికి చావు పుట్టుకలు లేవనటం మనకు నిశ్చితమే.&nbsp;<BR>దానిమీద ప్రకృతి తన నీడ పరపుతోంది; జననచ్ఛాయ, మృత్యుచ్ఛాయ. కాని&nbsp;<BR>స్వాభావికంగా అది పరిశుద్ధం. ఇంతవరకు సాంఖ్యదర్శనం అద్భుతంగా వున్నదనే&nbsp;<BR>విషయం స్పష్టమే.</FONT></p>
<p><FONT FACE="SHREE900, SHREE, sans-serif" SIZE="3">ఇక యీ వాదానికి ప్రతికూలాలైన ప్రమాణాలను పరిశీలిద్దాం. ఇంత&nbsp;<BR>వరకు విషయ విభజన నిర్దుష్టంగా వుంది. మనస్తత్త్వశాస్త్రం నిరాక్షేపంగా వుంది.&nbsp;<BR>ఇంద్రియాలను, వాటి ఉపకరణాలను వేరుగా పరిగణించటంచేత అవి అసంకీర్ణ&nbsp;<BR>వస్తువులు కావనీ, మిశ్రమాలనీ గ్రహించాం; అహంకారాన్ని బోధంగాను, పదార్థం&nbsp;<BR>గాను విభజించటంచేత అదీ పదార్థమే అని తెలుసుకొన్నాం. మహత్తుకూడ&nbsp;<BR>ఒకానొక దశలో వుండే పదార్థమే. చిట్టచివర వున్నది పురుషుడు. ఇంతదాకా&nbsp;<BR>ఎలాటి ఆక్షేపణా లేదు. ‘‘ప్రకృతి నెవరు సృష్టించారు?’’ అని మనం సాంఖ్యులను&nbsp;<BR>ప్రశ్నిస్తే పురుషుడుగాని, ప్రకృతిగాని సృష్టించబడ్డవి కావనీ, అవి రెండూ సర్వో-&nbsp;<BR>పగతాలనీ వారు జవాబిస్తారు. పురుషులు అనంత సంఖ్యాకులనికూడా వారం-&nbsp;<BR>టారు. ఈ ప్రతిపాదనలను మనం ఖండించాల్సి వస్తుంది; ఇంతకంటె మేలైన&nbsp;<BR>జవాబు కనుక్కోవలసి వుంటుంది. అలా చెయ్యటంలో మనం అద్వైత సిద్ధాం-&nbsp;<BR>తానికి వస్తాం. అనంతమైనవి యీ రెండు ఎలా వుండగలవని మన&nbsp;<BR>మొట్టమొదటి ఆక్షేపణ. సాంఖ్య సిద్ధాంతం సమగ్రమైంది కాదు. దాన్లో సంపూ-&nbsp;<BR>ర్ణంగా సంతృప్తి కలిగించే సమాధానం కనబడలేదు. ఈ చిక్కు లన్నింటినుండి&nbsp;<BR>వేదాంతు లెలా బైటపడి, నిర్దుష్టమైన సిద్ధాంతాన్ని ప్రతిపాదిస్తారో మనం చూద్దాం.&nbsp;<BR>ఐనా కీర్తి నిజంగా సాంఖ్య దర్శనానికే దక్కుతుంది. భవనం నిర్మింప&nbsp;<BR>బడ్డాక దానికి తుదిమెరుగులు దిద్దటం సులభమే.</FONT></p>

<hr class="puTa_virupu">
<table><tr><td><a class=puTa_lanke href=puTa2753.html>p2753</a></td><td>p2754</td><td><a class=puTa_lanke href=puTa2755.html>p2755</a></td></tr></table>
</div></body></html>
