<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1362.html>p1362</a></td><td>p1363</td><td><a class=puTa_lanke href=puTa1364.html>p1364</a></td></tr></table>
<p><FONT FACE="SHREE900, SHREE, sans-serif" SIZE="3">134 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE902, SHREE, sans-serif" SIZE="4">విశ్వ్త్వే దర్పణేం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">న్యూయార్క్‌లో ఉపన్యాసం: 19-1-1896</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE902, SHREE, sans-serif" SIZE="3">బ్రహ్మాండం</FONT></p>
<BR>
<p><FONT FACE="SHREE900, SHREE, sans-serif" SIZE="3">మనచుట్టూ, పువ్వులెంతో మనోహరంగా కనిపిస్తున్నాయి. ప్రాతఃకాలంలో&nbsp;<BR>ఉదయించే సూర్యుడు, సౌందర్యాన్ని ప్రవహింప జేస్తూంటాడు. సృష్టి,&nbsp;<BR>మనోహరకాంతుల్ని ప్రసరిస్తూంటుంది. ఈ విశ్వమంతా, ఎంతో అందంగా&nbsp;<BR>కనిపిస్తోంది. మానవుడు ఈ భూమిలో పుట్టింది మొదలు ఈ సౌందర్యాన్నంతా&nbsp;<BR>అనుభవిస్తున్నాడు. పర్వతాలు ఎంతో గంభీరాలై గౌరవభాజనాలై కనిపిస్తాయి.&nbsp;<BR>సముద్రాన్ని చేరే కోరికతో ఎంతో వేగంగా ప్రవహించే మహానదులు, మార్గం&nbsp;<BR>కనిపించని మరు భూములు, అంతులేని మహాసముద్రాలు, నక్షత్రాలతో&nbsp;<BR>ప్రకాశించే నీలాకాశం, ఇవన్నీ భక్తిని కలిగిస్తూ మహనీయాలై, మనోహరంగా&nbsp;<BR>కనిపిస్తాయి. ప్రకృతి అని మనం పేర్కొనే ఈ ఉనికి అంతా, మానవుని స్మృతిని&nbsp;<BR>దాటిన ప్రాచీన కాలంనుండి, మానవ హృదయంపై పని చేస్తూనే వుంది.&nbsp;<BR>మానవుని సంకల్పాన్ని అది పరివర్తనం చేస్తూనే ఉంది. దానికి ప్రతి క్రియగా&nbsp;<BR>‘‘ఇవన్నీ ఏమి? ఎక్కడనుండి వస్తున్నాయి?’’ అనే ఆలోచన బయలుదేరింది.&nbsp;<BR>మానవ రచనలలో, మహాపురాతనమైన వేదాలలోని ప్రాచీన భాగాల నిర్మాణ&nbsp;<BR>కాలంలో సహితం ఈ ప్రశ్న బయలుదేరింది. ‘‘ఇదంతా దేన్నుండి పుడుతోంది?&nbsp;<BR>అస్తిత్వంకాని, నాస్తిత్వంకాని లేక, అంధకారంలో అణిగివున్న కాలంలో, ఈ&nbsp;<BR>విశ్వాన్ని ఆవిష్కరించిన వారెవరు? ఎలా పుట్టించారు? దీని రహస్యాన్ని తెలిసిన&nbsp;<BR>వారెవ్వరు?’’ అనే సందేహం కలిగింది. ఈ ప్రశ్నయొక్క సమాధానానికై ఎన్నో&nbsp;<BR>ప్రయత్నాలు చేశారు. అయినా, ఇంకా కోటి సార్లు ఈ ప్రశ్నకు సమాధానంకోసం&nbsp;<BR>ప్రయత్నించ వలసి వుంటుంది. ఇలా చెప్పడంతో, పూర్వసమాధానాలన్నీ వృధా&nbsp;<BR>అయ్యాయనే భావం కాదు. ప్రశ్నను గూర్చి వెలువడిన ప్రతి సమాధానంలో&nbsp;<BR>కొంత సత్యం ఇమిడి వుంది. కాలక్రమాన ఈ సత్యం బలం కూర్చుకొంటూ&nbsp;<BR>పోతోంది. ఈ ప్రశ్నకు భారతదేశ తాత్త్వికుల గ్రంథాలనుండే నేను సంగ్రహింప&nbsp;<BR>జాలిన సమాధానాన్ని ఆధునిక విజ్ఞానానుసరణంగా ఇప్పుడు మీ ఎదుట&nbsp;<BR>తెలియజేసే ప్రయత్నం చేస్తాను.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్నలలోకెల్ల అత్యంత పురాతనమైన ఈ ప్రశ్నయందలి కొన్ని అంశాలు&nbsp;<BR>ఇదివరకే పరిష్కరించబడినాయి. దానిలో మొదటి విషయం - ‘‘ఆస్తిత్వంకాని,</FONT></p>
<hr class="puTa_virupu">
<table><tr><td><a class=puTa_lanke href=puTa1362.html>p1362</a></td><td>p1363</td><td><a class=puTa_lanke href=puTa1364.html>p1364</a></td></tr></table>
</div></body></html>
