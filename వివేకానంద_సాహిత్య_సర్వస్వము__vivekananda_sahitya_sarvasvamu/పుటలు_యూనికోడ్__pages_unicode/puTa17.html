<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa16.html>p16</a></td><td>p17</td><td><a class=puTa_lanke href=puTa18.html>p18</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానందస్వామి జీవిత సంగ్రహం</FONT></p>

<p><FONT FACE="SHREE900, SHREE, sans-serif" SIZE="3">సహకరించినదనటంలో సందేహంలేదు. కాబట్టి ఒక విశ్వమత మహాసభను, -&nbsp;<BR>అంటే ప్రపంచంలోని అన్ని మతాల ప్రతినిధుల నాహ్వానించి వారి ముఖతా తమ-&nbsp;<BR>తమ మతాల ముఖ్యాంశాలను తెలిసికోవటం - ఈ ఉత్సవంలోని ఒక భాగంగా&nbsp;<BR>ఏర్పరచటానికి నిశ్చయించారు. మొదట ఈ సంగతి ఎంతోమంది క్రైస్తవ మత&nbsp;<BR>నాయకులకు రుచించలేదు. ఎందుకంటే మతమంటే ఒక్క క్రైస్తవ మతమే, ఇతర&nbsp;<BR>మతాలు లక్షణీయాలేకావు అని వారి అభిప్రాయం. కాని పునరాలోచన చేశాక&nbsp;<BR>ఎంతోమంది దీనికి ఒప్పుకున్నారు. ఇదొక మంచి అవకాశం ఈ సభలో ఇతర&nbsp;<BR>మతాల హీనత , దోషాలు స్పష్టంగా వెలువడుతాయి. మహాఐతే అవన్నీ నిజమైన&nbsp;<BR>క్రైస్తవ మతానికి ప్రారంభిక దశలు. అదేరీతిగా క్రైస్తవమతం ఎంతగొప్పదో,&nbsp;<BR>శ్రేష్ఠమో అదికూడా వీరందరికీ స్పష్టమౌతుంది గదా! ఈ దురుద్దేశంతో విశ్వమత&nbsp;<BR>మహాసభ ఏర్పాటు అంగీకరించబడింది. అన్ని మతాలకు తమతమ ప్రతినిధు-&nbsp;<BR>లను పంపవలసినదిగా ఆహ్వానాలు పంపబడ్డాయి. కాని ఒక్కొక్కప్పుడు విధి&nbsp;<BR>నిర్ణయం విపరీతం అనేది నిజమౌతుంది.</FONT></p>
<p><FONT FACE="SHREE900, SHREE, sans-serif" SIZE="3">వివేకానందుడు షికాగో చేరి ఒక హోటల్‌లో బసచేయసాగాడు. మొదట&nbsp;<BR>కొన్ని రోజులు ప్రదర్శనశాలను దర్శించి ఎంతో ఆనందించాడు. తర్వాత మత-&nbsp;<BR>సభను గూర్చి విచారింప అది ఇంకొక నెల తర్వాతనే ప్రారంభింపబడుతుందనీ,&nbsp;<BR>పైగా సరైన ప్రమాణపత్రాలు తెచ్చినవారే ప్రతినిధులుగా అంగీకరింపబడతారనీ,&nbsp;<BR>దానికికూడ సమయం మించిపోయినదనీ తెలుసుకొని హతాశుడయ్యాడు. పైగా&nbsp;<BR>అమెరికాలో జీవించటం అమిత ఖర్చులతో కూడిన దవటంతో ఆతడి దగ్గరున్న&nbsp;<BR>పైకం త్వరగా ఖర్చవసాగింది. షికాగోకంటే బోస్టన్‌లో ఖర్చు తక్కువని తెలిసికొని&nbsp;<BR>భగవంతుడిమీద భారంవేసి అక్కడకు ప్రయాణమయ్యాడు స్వామి.&nbsp;<BR>దైవేచ్ఛవల్ల అతడికొక బోస్టన్‌ మహిళతో యాదృచ్ఛికంగా పరిచయమైంది. ఆమె&nbsp;<BR>స్వామిని గురించి విచారించి అతణ్ణి తన ఇంట్లోనే ఉండవలసినదిగా ఆహ్వానిం-&nbsp;<BR>చింది. దైవికంగా అక్కడ స్వామికి హార్వర్డ్‌ విశ్వవిద్యాలయంలో ఉపన్యాసకుడైన&nbsp;<BR>డా।। జాన్‌హెన్రీ రైట్‌తో పరిచయం కలిగింది. స్వామితో సంభాషించి ఆతడి&nbsp;<BR>పాండిత్యానికి, పవిత్రతకు ముగ్ధుడై డా।। రైట్‌ వెంటనే మత సభాధ్యక్షుని కొక&nbsp;<BR>పరిచయపత్రం రాసి, ఆహ్వాన సంఘపు విలాసం ఇచ్చి, షికాగో కొక రైలు&nbsp;<BR>టిక్కెట్టు కొనియిచ్చి, మతసభలో హిందూప్రతినిధిగా పాల్గొనవలసినదిగా&nbsp;<BR>ప్రార్థించాడు స్వాములను. ఈ సమయంలో ఎన్నో క్లబ్బులు, సమాజాలలో ఎన్నో&nbsp;<BR>విషయాలమీద ఉపన్యసించాడు స్వామి. తర్వాత బోస్టన్‌ విడిచి సెప్టెంబరు 9వ&nbsp;<BR>తారీఖు రాత్రి షికాగో చేరాడు. దారిలో ఆహ్వాన సంఘపు విలాసాన్ని&nbsp;<BR>పోగొట్టుకొన్నాడు. విధిరీతుల వైచిత్య్రం, మరునాడు ప్రపంచ ప్రఖ్యాతి చెంద-</FONT></p>
<hr class="puTa_virupu">
<table><tr><td><a class=puTa_lanke href=puTa16.html>p16</a></td><td>p17</td><td><a class=puTa_lanke href=puTa18.html>p18</a></td></tr></table>
</div></body></html>
