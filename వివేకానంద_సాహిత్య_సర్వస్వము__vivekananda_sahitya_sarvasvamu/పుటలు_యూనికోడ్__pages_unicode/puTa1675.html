<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1674.html>p1674</a></td><td>p1675</td><td><a class=puTa_lanke href=puTa1676.html>p1676</a></td></tr></table>
<p><FONT FACE="SHREE900, SHREE, sans-serif" SIZE="3">70 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE902, SHREE, sans-serif" SIZE="4">భవిష్యన్మతం వేదాంతమా</FONT><FONT FACE="SHREE902, SHREE, sans-serif" SIZE="3">?</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">శాన్‌ఫ్రాన్సిస్కోలో 1900 సం. ఏప్రిల్‌, 8వ తేదీన చేసిన ప్రసంగం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">మీలో దాదాపు నెల రోజులుగా నా ఉపన్యాసాలను వింటున్నవారికి&nbsp;<BR>యిప్పటికే వేదాంతశాస్త్రంలోని ఆశయాలు సుపరిచితాలై వుంటాయి. ప్రపంచ&nbsp;<BR>మతా లన్నింటిలో వేదాంతం ప్రాచీనతమమైంది; కాని, అది ప్రజాప్రీతిని&nbsp;<BR>చూరగొన్నదని చెప్పటానికి ఎంతమాత్రం వీలుకాదు. కాబట్టి, ‘‘భవిష్యన్మతం&nbsp;<BR>వేదాంతమా’’ అనే ప్రశ్నకు జవాబు చెప్పటం ఎంతో కష్టం.</FONT></p>
<p><FONT FACE="SHREE900, SHREE, sans-serif" SIZE="3">అసలు ఏనాటికైనా వేదాంతం మానవాళి ఆదరించే మతం కాగలదా? అనే&nbsp;<BR>విషయం నాకు తెలియదని ముందుగానే మనవి చేస్తున్నాను. అది ఏనాటికైనా అమె-&nbsp;<BR>రికాలాంటి దేశాన్నంతా వశం చేసుకోగలుగుతుందా? వశం చేసుకో&nbsp;<BR>గలదేమో! ఏమైనా యీ సాయంత్రం మనం చర్చించే విషయం యిదే.</FONT></p>
<p><FONT FACE="SHREE900, SHREE, sans-serif" SIZE="3">ఏది వేదాంతం కాదో దాన్ని ముందుగా చెబుతాను. తరువాత ఏది&nbsp;<BR>వేదాంతమో దాన్ని వివరిస్తాను. వ్యక్తి సంబంధంలేని సూత్రాలమీదే వేదాంతానికి&nbsp;<BR>ఊనిక. మూలసత్యాలని తాను నమ్మినవాటిని అది సడలించుకోదు, వదులు-&nbsp;<BR>కోదు. ఐనా దానికి దేనితోనూ విరోధం లేదనటాన్ని గుర్తుంచుకోవాలి.</FONT></p>
<p><FONT FACE="SHREE900, SHREE, sans-serif" SIZE="3">మతం రూపొందటానికి ముఖ్యంగా వుండవలసినవి కొన్ని వుండాలన్న&nbsp;<BR>సంగతి మీ అందరికీ తెలిసిందే. మొదట, గ్రంథం అవసరం. గ్రంథానికున్న&nbsp;<BR>ప్రభావం కేవలం అద్భుతం! అదేదైనా సరే, గ్రంథాన్నే కేంద్రంగా చేసుకొని&nbsp;<BR>మానవుడి భక్తి వర్ధిల్లుతుంది. నేడున్న మతాలలో గ్రంథంలేని దొక్కటీ లేదు.&nbsp;<BR>హేతువాద మెంతవున్నా, ఎంత గొప్పలు చెప్పుకొన్నా మానవకోటి నేటికీ గ్రంథ-&nbsp;<BR>పరతంత్రమే. మీ దేశంలో ప్రమాణగ్రంథం లేకుండా మతాన్ని స్థాపించటానికి&nbsp;<BR>జరిగిన ప్రతి ప్రయత్నమూ విఫలమైంది. భారతదేశంలో మతశాఖలు మహావి-&nbsp;<BR>జయవంతాలుగా లేస్తాయి. కాని కొన్ని సంవత్సరాల్లోనే అవి అంతరిస్తాయి. వాటికి&nbsp;<BR>మూలగ్రంథం లేకపోవటమే దానికి కారణం. ప్రతిదేశంలోనూ అంతే.</FONT></p>
<p><FONT FACE="SHREE900, SHREE, sans-serif" SIZE="3">యూనిటేరియన్‌ ఉద్యమాభివృద్ధిని, దాని పతనాన్ని పరిశీలించండి.&nbsp;<BR>దానిలో మీ దేశపు అతిప్రశస్తాలైన ఆశయాలున్నాయి. మరి ఎందుచేత అది&nbsp;<BR>మెథడిస్టు - బాప్టిస్టు - తదితర క్రైస్తవోద్యమాలలా వ్యాప్తిచెందలేదు? దానికి&nbsp;<BR>ప్రమాణగ్రంథం లేకపోవటమే కారణం. యూదులను చూడండి. వా రొక&nbsp;<BR>దేశాన్నుండి మరో దేశానికి తరుమగొట్టబడుతున్నారు. ఐనా ఆ కొద్దిమంది</FONT></p>
<hr class="puTa_virupu">
<table><tr><td><a class=puTa_lanke href=puTa1674.html>p1674</a></td><td>p1675</td><td><a class=puTa_lanke href=puTa1676.html>p1676</a></td></tr></table>
</div></body></html>
