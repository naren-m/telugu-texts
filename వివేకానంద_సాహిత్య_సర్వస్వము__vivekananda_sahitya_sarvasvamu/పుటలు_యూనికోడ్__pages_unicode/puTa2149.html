<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2148.html>p2148</a></td><td>p2149</td><td><a class=puTa_lanke href=puTa2150.html>p2150</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 0 0</FONT></p>
<p><FONT FACE="SHREE900, SHREE, sans-serif" SIZE="3">వేరుగా చెప్పనక్కర లేదు. అందుకు ఆ సమాజంపట్ల ముఖ్యంగా బెసెంట్‌ దొర-&nbsp;<BR>సానిగారి పట్ల ప్రతి హిందువు కృతజ్ఞుడై వుండాలి! ఆమెనుగూర్చి నాకు తెలిసింది&nbsp;<BR>స్వల్పమైనా, నే నెరిగినంతవరకు, ఆమె భారతదేశ శ్రేయోభిలాషిణి అనీ, ఆమె&nbsp;<BR>తనకు సాధ్యమైనంతవరకు మన దేశాన్ని ఉద్ధరించడానికి చిత్తశుద్ధితో పాటు&nbsp;<BR>పడుతున్నదనీ, నాకు దృఢాభిప్రాయం కలిగింది. అందుకు నిజంగా భార&nbsp;<BR>తీయుడై పుట్టిన ప్రతివాడూ ఆమెకు సదా కృతజ్ఞుడై వుండాలి! ఆమెకు, ఆమె&nbsp;<BR>కృషికి, సర్వశుభాలు శాశ్వతంగా సమకూరాలి! కాని ఇది ఒక విషయం. దివ్య-&nbsp;<BR>జ్ఞానసమాజంలో చేరడం మరొక విషయం; ఎవరైనా చెప్పేదాన్ని తర్కించ-&nbsp;<BR>కుండా, విమర్శించకుండా, విచక్షణ చేయకుండా, శిరసావహించడం వేరొక&nbsp;<BR>విషయం. అమెరికాలోను, ఇంగ్లాండులోను, నేను సాధించగల్గిన స్వల్ప&nbsp;<BR>ప్రయోజనంలో దివ్యజ్ఞానసామాజికులు నాకు తోడ్పడ్డారని ఒకవార్త, ఎలాగో,&nbsp;<BR>అంతటా ప్రచారమవుతోంది. అందులో ప్రతి పదమూ పొరపాటే; ప్రతి మాటా&nbsp;<BR>అసత్యమే అని మీకు స్పష్టంగా చెబుతున్నాను. ‘‘విశాలభావాలు’’, ‘‘అభిప్రాయ-&nbsp;<BR>భేదంపట్ల సానుభూతి’’ అంటూ, ప్రగల్భాలు పలకడం లోకంలో తరచు&nbsp;<BR>వింటున్నాం. ఆ సూత్రాలు చాలా మంచివే. కాని, ఒకడు చెప్పేదాన్నంతా,&nbsp;<BR>ఇంకొకడు గుడ్డిగా విశ్వసించే వరకే, ఆ సూత్రాలు ఆదరించబడుతున్నాయి. ఎదు-&nbsp;<BR>టివాడు భేదాభిప్రాయాన్ని తెలిపిన వెంటనే, ఆ ఆదరణ, ప్రేమ, ఎగిరి&nbsp;<BR>పోతూండడం మనం కళ్లారా చూస్తూనేవున్నాం. వీరికంటే ఘనులు కొంద&nbsp;<BR>రున్నారు. వారు స్వలాభపరులు. వారి స్వలాభ సంపాదనకు ఏదైనా అడ్డు&nbsp;<BR>తగిలితే వారి కడుపు మండిపోతుంది. ఎంత ద్వేషాన్నైనా వారప్పుడు వెలిగ్రక్కు-&nbsp;<BR>తారు. వారు చేయవలసిందేమో వారికే తెలీదు. హిందువులు తమ ఇంటిని తాము&nbsp;<BR>చక్కబెట్టుకొంటే, క్రైస్తవ మిషనరీలకు కలిగే నష్టమేమిటి? హిందువులు తమ్ము-&nbsp;<BR>తాము సంస్కరించుకోవడానికి తీవ్రంగా కృషిచేస్తే, బ్రహ్మసమాజం&nbsp;<BR>వారికీ, ఇతర సంస్కరణ సమాజాలవారికీ వచ్చిపడే ఆపద ఏముంది? వీరంతా&nbsp;<BR>ప్రతిఘటించి నిలవడ మెందుకు? హైందవోద్యమాలకు వీరు పరమశత్రువులుగా&nbsp;<BR>నిలబడట మెందుకు? ఎందుకోసం? అని నా ప్రశ్న! వీరి ద్వేషం, వీరి ఉద్రేకం&nbsp;<BR>ఎందుకో? కారణం నా మట్టుకు నేను ఊహించలేకున్నాను. ఏమైనా, వారి&nbsp;<BR>ప్రతీకారోద్యమం మాత్రం అతితీవ్రంగా విజృంభిస్తోంది.</FONT></p>
<p><FONT FACE="SHREE900, SHREE, sans-serif" SIZE="3">నాలుగేళ్ళకు పూర్వం పేరు ప్రతిష్ఠలులేక నిరాధారుడనైన సన్న్యాసిగా&nbsp;<BR>అమెరికాకు వెళ్లేటప్పుడు, అమెరికాలో స్నేహితులుగాని, అక్కడ వారికి పరిచయ&nbsp;<BR>పత్రాలుగాని లేకుండానే, మహాసముద్రాలుదాటి, పరదేశాలకు పోనున్న సమ-&nbsp;<BR>యంలో దివ్యజ్ఞాన సమాజ నాయకుని దర్శించ వెళ్లాను. ఆయన అమెరికా</FONT></p>
<hr class="puTa_virupu">
<table><tr><td><a class=puTa_lanke href=puTa2148.html>p2148</a></td><td>p2149</td><td><a class=puTa_lanke href=puTa2150.html>p2150</a></td></tr></table>
</div></body></html>
