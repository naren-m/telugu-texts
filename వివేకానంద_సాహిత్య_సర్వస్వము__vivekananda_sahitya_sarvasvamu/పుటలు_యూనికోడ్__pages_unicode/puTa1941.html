<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1940.html>p1940</a></td><td>p1941</td><td><a class=puTa_lanke href=puTa1942.html>p1942</a></td></tr></table>
<p><FONT FACE="SHREE900, SHREE, sans-serif" SIZE="3">336 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">ప్రచారకులు చైనాలో తమ మతప్రచారం చెయ్యటం అతడికి బొత్తిగా యిష్టం-&nbsp;<BR>లేదు. అతడి భార్యకూడా అతడిలాగానే చైనా అంటె యిష్టపడుతుంది. క్రైస్తవ-&nbsp;<BR>మతాన్ని ద్వేషిస్తుంది. వారికి పిల్లలు లేరు. అతడు ముసలివాడు, ఎంతో&nbsp;<BR>ధనవంతుడు.</FONT></p>
<p><FONT FACE="SHREE900, SHREE, sans-serif" SIZE="3">నా ప్రయాణ ప్రణాళికలో యివి చేరాయి: పారిస్‌నుండి వియన్నా -&nbsp;<BR>అక్కణ్ణుండి రైలుమీద కాన్‌స్టాంట్‌నోపిల్‌ - అక్కడనుండి స్టీమరుమీద ఏథెన్స్‌,&nbsp;<BR>గ్రీసు - అక్కడనుండి మధ్యధరాసముద్రం మీదుగా ఈజిప్టు - అక్కణ్ణుండి ఆసి-&nbsp;<BR>యామైనర్‌, జెరూసలెం మొదలైన ప్రాంతాలు. ‘ఓరియంటల్‌’ ఎక్స్‌ప్రెస్‌ ప్రతి-&nbsp;<BR>రోజూ పారిస్‌నుండి బైలుదేరి కాన్‌స్టాంట్‌నోపిల్‌కు పోతుంది. ఆ రైలులో నిద్రిం-&nbsp;<BR>చటానికి, కూర్చోవటానికి, భోజనం చెయ్యటానికి అమెరికన్‌ పద్ధతిలో సదు-&nbsp;<BR>పాయాలు చెయ్యబడ్డాయి. అమెరికన్‌ రైళ్లమాదిరి అవి పూర్తిగా సమగ్రంగా లేక-&nbsp;<BR>పోయినా వాటిలో సదుపాయాలు బాగానే వున్నాయని చెప్పవచ్చును. అక్టోబర్‌</FONT></p>
<p><FONT FACE="SHREE900, SHREE, sans-serif" SIZE="3">24 వ తేదీన (1900 సం.) నేను పారిస్‌నుండి బైలుదేరాలి.</FONT></p>
<p><FONT FACE="SHREE900, SHREE, sans-serif" SIZE="3">నేడు అక్టోబర్‌ 23 వ తేది. రేపు సాయంత్రం నేను పారిస్‌ నుండి&nbsp;<BR>బైలుదేరాలి. ఈ సంవత్సరం పారిస్‌ ‘ఎగ్జిబిషన్‌’ జరుగుతుంది. కాబట్టి&nbsp;<BR>ప్రపంచంలోని నాగరిక దేశాల నుండి అనేకులు యిక్కడ సమావేశమైనారు.&nbsp;<BR>సుప్రసిద్ధులైన స్త్రీ పురుషులు ప్రపంచం నలుమూలలనుండి యిక్కడకు వస్తారు.&nbsp;<BR>తమ ప్రతిభా విశేషంవల్ల తమ దేశాల కీర్తి వైభవాలను చూడటానికి మహా&nbsp;<BR>మేధావులైన ప్రజలు అనేక దేశాలనుండి యీనాడు పారిస్‌లో సమావేశ&nbsp;<BR>మయ్యారు. ఈనాడు ఎవరి పేరు యిక్కడ మోగుతుందో అతడి దేశ కీర్తి&nbsp;<BR>వైభవాలుకూడా ప్రపంచంలో పరిమళిస్తాయి. ఓ నా మాతృదేశమా! వంగ&nbsp;<BR>దేశమా! ఈ జర్మన్‌, ఫ్రెంచ్‌, ఇటలీ మొదలైన దేశాలనుండి వచ్చిన పండితులతో&nbsp;<BR>నిండిన యీ పెద్ద పారిస్‌ నగరంలో నీకు స్థానం వుందా? నీ పేరు చెప్పటానికి&nbsp;<BR>ఎవడైనా వున్నాడా? నీలాంటి దేశం ఒకటుందని యిక్కడెవరు ప్రకటిస్తారు? ఆ&nbsp;<BR>మహా ప్రతిభావంతులైన తెల్లవాళ్లు కూర్చున్న వరుసలనుండి ఒక యువకుడు తన&nbsp;<BR>మాతృదేశాన్ని గురించి చెప్పటానికి ముందుకు వచ్చాడు. అతడి మాతృదేశం&nbsp;<BR>వంగదేశం. అతడు ప్రపంచ ప్రసిద్ధుడైన విజ్ఞానవేత్త. అతడు డాక్టర్‌ జగదీశ్‌&nbsp;<BR>చంద్ర బోస్‌. (తరువాత ‘సర్‌’ బిరుదాంకితుడు) ఈ యువ వంగ విజ్ఞాని&nbsp;<BR>ఒక్కడే తన అద్భుత ప్రతిభతో పాశ్చాత్య సభికులను అత్యాశ్చర్యచకితులను&nbsp;<BR>గావించాడు. సగం చచ్చిన తన మాతృభూమికి నూతనజీవం పోశాడు. భౌతిక&nbsp;<BR>విజ్ఞాన శాస్త్రవేత్తల్లో జగదీశ్‌ చంద్రబోసు యీనాడు అగ్రస్థానంలో వున్నాడు.&nbsp;<BR>జగదీశ్‌ చంద్రబోసు భారతీయుడు, వంగీయుడు. మహావీరుడు. ఇతడు,</FONT></p>
<hr class="puTa_virupu">
<table><tr><td><a class=puTa_lanke href=puTa1940.html>p1940</a></td><td>p1941</td><td><a class=puTa_lanke href=puTa1942.html>p1942</a></td></tr></table>
</div></body></html>
