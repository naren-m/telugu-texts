<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2090.html>p2090</a></td><td>p2091</td><td><a class=puTa_lanke href=puTa2092.html>p2092</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">4 2</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు గొప్పగొప్ప కార్యాలు జరుగవలసి వున్నాయి. అద్భుతశక్తులు పని&nbsp;<BR>చేయవలసి వున్నాయి. మీరు ఇదివరకే తెలిపినట్లు, ఇతర దేశీయులకు మనం&nbsp;<BR>చాలా విషయాలను నేర్పవలసి వున్నాం. పారమార్థికతకు, వేదాంతానికి, సంఘ-&nbsp;<BR>నీతికి, సాధుత్వానికి, ప్రియవర్తనకు, ప్రేమకు ఇదే మాతృభూమి. అవి నేడు-&nbsp;<BR>కూడ సజీవమై వున్నాయి. ఈ విషయాలలో ప్రపంచంలోని అన్ని దేశాలలోను,&nbsp;<BR>భారతదేశం ప్రధానమనీ, మొదట నిలువదగిందనీ, ధీరుడినై నిలిచి సాహసంతో&nbsp;<BR>పలకడానికి నా ప్రపంచానుభవం అర్హతనిస్తోంది. ఈ చిన్నసంఘటనను గమనిం-&nbsp;<BR>చండి. గడిచిన, నాలుగైదు సంవత్సరాలలో గొప్పరాజకీయ సంస్కరణలు జరి-&nbsp;<BR>గాయి. ఆయా దేశాలలో ఇప్పుడున్న వ్యవస్థలను పూర్తిగా తలక్రిందులు చేయ-&nbsp;<BR>డానికి పూనుకొని, కొంతకొంత ఫలాన్ని సాధిస్తూ, పాశ్చాత్య ప్రపంచమందం-&nbsp;<BR>తటా, మహోద్యమాలు పనిచేస్తున్నాయి. వాటిని గురించి ఏమైనా విని వున్నా-&nbsp;<BR>రేమో, మన సోదరులను అడగండి; వాటినిగూర్చి, ఒక్కమాటైనా, వీరు విని&nbsp;<BR>వుండరు. ఐనా షికాగో నగరంలో, ఒక మహాసభ జరిగిందనీ, ఆ మహాసభకు&nbsp;<BR>భారతదేశంనుండి ఒక సన్యాసి వెళ్లాడనీ, అక్కడ చాలా ఆదరించబడ్డాడనీ,&nbsp;<BR>అప్పటినుండి, పాశ్చాత్య దేశాలలో ప్రచారం సాగుతోందనీ, ఇక్కడ నిరుపేదకు-&nbsp;<BR>కూడా తెలుసు. మన సామాన్యప్రజలు మూఢులనీ, వారికి చదువుపట్ల ఇష్టం-&nbsp;<BR>లేదనీ, ఏ విషయమైనా తెలిసికోవడానికి ఇష్టపడరనీ, చెప్పగా వింటూవచ్చాను.&nbsp;<BR>ఒకానొకప్పుడు ఈ అభిప్రాయం నాకూ వుండేది. గొప్పగొప్ప ఊహాకల్పనలకన్నా,&nbsp;<BR>ప్రపంచ సంచారులు కువిమర్శకులు వ్రాసిన ఏ పుస్తక రాసులకన్నా, స్వానుభవం&nbsp;<BR>మహోత్తమ గురువని గ్రహించాను. భారతీయులు మూఢులు కారనీ, మందబు-&nbsp;<BR>ద్ధులు కారనీ, ఏ ఇతర జాతికీ తీసిపోని జ్ఞానసముపార్జనాశక్తి కలవారే అనీ, నా&nbsp;<BR>అనుభవం నాకు తెలుపుతోంది. కానీ, ప్రతిజాతికీ నిర్వహించవలసిన కర్తవ్యమొ-&nbsp;<BR>కటుంది. ప్రతిజాతికీ స్వభావసిద్ధంగా, పుట్టుకతో వచ్చిన వ్యక్తిత్వమూ, ప్రత్యేక&nbsp;<BR>లక్షణాలూ వుంటాయి. ఈ నానాజాతి రాగసమ్మేళనంలో ప్రతిజాతీ ఒక్కొక్క&nbsp;<BR>విశిష్ట స్వరం. ఆ విశిష్టతే దాని ప్రాణం; దానికి ఆయువుపట్టు. అది ఆ జాతికి&nbsp;<BR>వెన్నెముకలాంటిది. ఆ జాతి జీవసారానికి అదే మూలాధారం, ఉత్పత్తి స్థానం.&nbsp;<BR>ఇతరులు రాజకీయాలను గూర్చి ప్రసంగింతురుగాక! వర్తకంవల్ల తమకు వచ్చిపడే&nbsp;<BR>ధనరాసుల్ని లెక్కించుకొని మురియుదురుగాక! వ్యాపార&nbsp;<BR>మూలంగా తమకు చేకూరిన అధికార వ్యాప్తినిగూర్చి గర్వింతురుగాక! ఐహిక&nbsp;<BR>స్వాతంత్య్ర సంపదనుగూర్చి ప్రగల్భాలు పలుకుదురుగాక! కానీ, ఇవి భార&nbsp;<BR>తీయునికి అర్థంకావు. అర్థం చేసికోవడానికి అతడు ప్రయత్నించడు. వేదాంతం,&nbsp;<BR>మతం, భగవంతుడు, జీవుడు, బ్రహ్మం, మోక్షం మొదలైన వానినిగూర్చి</FONT></p>
<hr class="puTa_virupu">
<table><tr><td><a class=puTa_lanke href=puTa2090.html>p2090</a></td><td>p2091</td><td><a class=puTa_lanke href=puTa2092.html>p2092</a></td></tr></table>
</div></body></html>
