<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2768.html>p2768</a></td><td>p2769</td><td><a class=puTa_lanke href=puTa2770.html>p2770</a></td></tr></table>
<p><FONT FACE="SHREE900, SHREE, sans-serif" SIZE="3">హిందువులు - క్రైస్తవులు</FONT></p>
<p><FONT FACE="TimesNewRoman, Times, serif" SIZE="2">3 3 3</FONT></p>
<p><FONT FACE="SHREE902, SHREE, sans-serif" SIZE="5">హిందువులు - క్రైస్తవులు</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">1894 వ సం।। ఫిబ్రవరి 21 వ తేదీనాడు స్వామీజీ డెట్రాయిట్‌లో&nbsp;<BR>చేసిన ప్రసంగం యిది. డెట్రాయిట్‌ ఫ్రీప్రెస్‌లో యిది ప్రచురితమైంది</FONT><FONT FACE="SHREE902, SHREE, sans-serif" SIZE="3">)</FONT></p>
<BR>
<p><FONT FACE="SHREE900, SHREE, sans-serif" SIZE="3">హైందవుని నైజం వివిధమత సిద్ధాంతాలను విచ్ఛేద మొనరించటం కాదు,&nbsp;<BR>సమన్వయించటం. భారతదేశంలో ఒక నూతనభావం ఉదయిస్తే మేం దాన్ని&nbsp;<BR>వ్యతిరేకించం. దాన్ని స్వీకరించి, సమన్వయించ ప్రయత్నిస్తాం. ఎందుకంటె&nbsp;<BR>భువిలో ఈశ్వరుని అవతారమైన మా ప్రవక్త ఐన శ్రీకృష్ణుడిచే మొట్టమొదట&nbsp;<BR>మా కీ సమన్వయ పద్ధతి బోధించబడింది. ఈ ఈశ్వరావతారం మొట్టమొదట&nbsp;<BR>యిలా బోధించింది: ‘‘నేను సాక్షాత్తు భగవంతుణ్ణి. నేను సమస్త జ్ఞానానికి&nbsp;<BR>మూలాన్ని. నేను సకల మతాలకూ మూలాన్ని.’’ కాబట్టి మేం దేన్నీ నిరాక-&nbsp;<BR>రించం.</FONT></p>
<p><FONT FACE="SHREE900, SHREE, sans-serif" SIZE="3">మాకూ క్రైస్తవులకు అనంగీకారమైన భావన ఒకటి వుంది. దాన్ని మే&nbsp;<BR>మెన్నడూ సహించలేం. అది జీసస్‌ రక్తంతో మోక్షాన్ని పొందటం లేక ఎవరి&nbsp;<BR>రక్తంతోనన్నా పరిశుద్ధులవటం. యూదులకు మాదిరి మాకూ యజ్ఞా&nbsp;<BR>లున్నాయి. మా యజ్ఞాలకు కేవలం అర్థం యిది. ఇక్కడ నేను తినబోయే&nbsp;<BR>ఆహారం వుంది. దీన్లో కొంతభాగం భగవంతుడికి అర్పించేవరకు అది మంచిది&nbsp;<BR>కాదు. కాబట్టి ఆహారాన్ని భగవంతుడికి నివేదన చేస్తాం. ఇది శుద్ధమైన భావన.&nbsp;<BR>కాని యూదుల భావమేమంటే పాపం మేకపిల్లమీద పడనీ, మేకపిల్ల బలిచేయ-&nbsp;<BR>బడనీ, తాను స్వేచ్ఛగా వుండనీ అని. భారతదేశంలో యిలాటి వింత భావనను&nbsp;<BR>మేం పెంపొందించలేదు. అలా చెయ్యనందుకు నాకు అపరిమిత సంతోషం.&nbsp;<BR>ఇలాటి సిద్ధాంతంచేత నేను ఆత్మసంరక్షణ చేసుకోగోరను. ఎవరైనా వచ్చి ‘నా&nbsp;<BR>రక్తంతో నిన్ను కాపాడుకో’ అంటే నేను ‘‘సోదరా! పో. నేను నరకానికిపోతాను.&nbsp;<BR>స్వర్గానికి పోవటానికై అమాయకమైన నీ నెత్తురును గైకొనటానికి నేనంత పిరికి&nbsp;<BR>పందను కాను’ అంటాను. అలాటి సిద్ధాంతం మాలో ఎన్నడూ జనించలేదు.&nbsp;<BR>మా ప్రవక్త ఎప్పుడు ధర్మం, అవినీతి, లోకంలో అధికమౌతుందో, అప్పుడు&nbsp;<BR>అవతరించి, తన సంతానాన్ని రక్షిస్తానని నుడివాడు. ఆతడూ ప్రతిదేశంలోను,&nbsp;<BR>ప్రతికాలంలోను చేస్తూన్నాడు. ఎప్పుడైనా అసామాన్యుడైన భక్తుడొకడు మాన-&nbsp;<BR>వజాతి ఉద్ధరించటానికి ప్రయత్నించటం మీరు చూస్తే, ఈశ్వరు డాతనిలో&nbsp;<BR>వున్నాడని తెలుసుకోండి.</FONT></p>
<p><FONT FACE="TimesNewRoman, Times, serif" SIZE="2">3 3 3</FONT></p>
<hr class="puTa_virupu">
<table><tr><td><a class=puTa_lanke href=puTa2768.html>p2768</a></td><td>p2769</td><td><a class=puTa_lanke href=puTa2770.html>p2770</a></td></tr></table>
</div></body></html>
