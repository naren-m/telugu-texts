<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2553.html>p2553</a></td><td>p2554</td><td><a class=puTa_lanke href=puTa2555.html>p2555</a></td></tr></table>

<p><FONT FACE="SHREE900, SHREE, sans-serif" SIZE="3">భ్రంశరూపమే సంస్కృతం. ఇతర భాషలన్నీ అంతే. వేదభాషకంటె ప్రాచీన&nbsp;<BR>మైన భాష మరొకటి లేదు. ‘‘వేదాల నెవరు రచించారు?’’ అని మీరు అడగ&nbsp;<BR>వచ్చును. అవి అపౌరుషేయాలు. శబ్దమే వేదం. నేను సరిగా పలుకగలిగితే శబ్దమే&nbsp;<BR>వేదం. అప్పుడది మన వాంఛితఫలాన్ని వెంటనే కలుగచేస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ వేదాలు నిత్యాలు. సమస్త ప్రపంచం యీ శబ్దాల ఆవిష్కృతే. కల్పాం-&nbsp;<BR>తంలో వ్యక్తమైన యీ శక్తి సూక్ష్మ, సూక్ష్మతర రూపాలను దాలుస్తుంది. శబ్ద-&nbsp;<BR>రూపానికి, భావరూపానికి మరలుతుంది. కల్పానికి తరువాత భావం, మొదట&nbsp;<BR>శబ్దంగా మారుతుంది. శబ్దంనుండి యీ అఖిలవిశ్వం సృష్టించబడుతుంది.&nbsp;<BR>వేదాల్లో లేనిది ఏదైనా యిక్కడ వుంది అంటే అది నీ భ్రాంతే. అలాటిది&nbsp;<BR>లేనేలేదు.</FONT></p>
<p><FONT FACE="SHREE900, SHREE, sans-serif" SIZE="3">ఏతద్విషయకాలైన అసంఖ్యాక గ్రంథాలు వేదాలను సమర్థిస్తున్నాయి. ఆ&nbsp;<BR>గ్రంథ రచయితల వద్దకెళ్లి ‘‘వేదాలు తొలుత మానవుడి నోటినుండి వెలువడ్డవే’’&nbsp;<BR>అంటే వారు నవ్వుతారు. మొట్టమొదట మానవుడే వాటిని పలుకగా మీరు విని-&nbsp;<BR>వుండలేదు. బుద్ధుని మాటలను తీసుకోండి. ఆ మాటలను అతడు అంతకు-&nbsp;<BR>పూర్వం అనేక జన్మల్లో పలికివున్నాడనే సంప్రదాయం ఒకటి వుంది. క్రైస్తవుడు&nbsp;<BR>లేచి ‘‘నా మతం చారిత్రాత్మకమైంది. కాబట్టి నీ మతం తప్పు. నా మతమే సరై-&nbsp;<BR>నది’’ అంటే, మీమాంసకుడు యిలా బదులు చెబుతాడు: ‘‘నీ మతం&nbsp;<BR>చారిత్రకమైనది కాబట్టి పంధొమ్మిది వందల ఏళ్లలో తయారైంది. దాన్ని&nbsp;<BR>మానవుడు కల్పించాడని నువ్వే అంగీకరిస్తున్నావు. ఏది సత్యమో అది ఆద్యంత&nbsp;<BR>రహితం, నిత్యమూ ఐవుండాలి. అదే సత్యానికి ఏకైక ప్రమాణం. అది ఎన్నటికీ&nbsp;<BR>నశించదు. అది సర్వదా ఒక్కటే. మీ మతాన్ని ఫలానా.... ఫలానా వారు సృష్టిం-</FONT></p>
<p>&nbsp;<BR><FONT FACE="SHREE900, SHREE, sans-serif" SIZE="3">చారని మీరే ఒప్పుకుంటున్నారు. వేదాలు పురుష ప్రణీతాలు కావు. అవి&nbsp;<BR>ప్రవక్తలుకాని... మరెవరుకాని సృష్టించినవి కావు. ఆద్యంతరహితమైనదే శబ్దం.&nbsp;<BR>ఆద్యంతరాహిత్యతే దాని స్వరూపం. ఆ శబ్దంనుండే యీ సమస్త ప్రపంచం పుడు-&nbsp;<BR>తోంది, అందులోనే లీనమౌతోంది.’’ తాత్త్వికంగా అది ఎంతో సబబైన జవాబు.&nbsp;<BR>సృష్టికి శబ్దమే మొదలు. బీజరూపాల మాదిరే బీజశబ్దాలుకూడ వున్నాయి.&nbsp;<BR>మాటలు లేక భావాలు వుండజాలవు. ఎక్కడెక్కడ అనుభవాలు, అభిప్రా-&nbsp;<BR>యాలు, ఆవేశాలు వున్నాయో అక్కడక్కడ అన్ని శబ్దాలు వుండాలి. ఇక యీ&nbsp;<BR>నాలుగు గ్రంథాలే వేదాలు, యింతకుమించి మరేవీ వేదాలు కావన్నప్పుడే చిక్కంతా&nbsp;<BR>కలుగుతోంది. అప్పుడు బౌద్ధులుకూడ లేచి ‘‘మా గ్రంథాలుకూడ వేదాలే. అవి&nbsp;<BR>మాకు తరువాత వెలువరింపబడ్డాయి’’ అంటారు. అది పొసగని మాట. అది&nbsp;<BR>ప్రకృతి పద్ధతి కానేకాదు. ప్రకృతి తన శాసనాలను కొంచెంకొంచెంగా వ్యక్తపర-</FONT></p>
<hr class="puTa_virupu">
<table><tr><td><a class=puTa_lanke href=puTa2553.html>p2553</a></td><td>p2554</td><td><a class=puTa_lanke href=puTa2555.html>p2555</a></td></tr></table>
</div></body></html>
