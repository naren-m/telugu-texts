<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3112.html>p3112</a></td><td>p3113</td><td><a class=puTa_lanke href=puTa3114.html>p3114</a></td></tr></table>

<p><FONT FACE="SHREE900, SHREE, sans-serif" SIZE="3">అనేక అనర్థాలకు కారణమౌతుంది. ఒకే మతానికి చెందినవారి మధ్యనే అంతర్వి-&nbsp;<BR>వాహం చేయమని నేను వాదిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: అప్పటికికూడా అదెన్నో చిక్కులు కల్గిస్తుంది. నాకు బెంగాలులో&nbsp;<BR>పుట్టి పెరిగిన ఒక కుమార్తె ఉందనుకోండి. ఆ అమ్మాయిని ఒక మరాఠి&nbsp;<BR>వాడికో, మద్రాసు వాడికో యిచ్చి పెళ్లిచేస్తే ఆ పిల్లకు భర్త భాష తెలియదు.&nbsp;<BR>భర్తకు ఆ పిల్ల భాష తెలియదు. వాళ్ల యిరువురి ఆచారవ్యవహారాల్లోకూడా&nbsp;<BR>ఎంతో వ్యత్యాసముంటుంది. ఆ దంపతులకు కలిగే చిక్కుల్లో యివి కొన్ని.&nbsp;<BR>సంఘంలో యిప్పటికే వున్న గందరకోళం పెచ్చుపెరిగి పోతుంది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అటువంటి వివాహాలు జరగటానికి ఎంతోకాలం పడుతుంది.&nbsp;<BR>ఇప్పుడు అటువంటి పనిచేయటం వివేకంతో కూడిన పనికాదు. కర్మలోవున్న&nbsp;<BR>ఒక రహస్య మేమంటే అడ్డంకులు తక్కువగావున్న మార్గంలో పోవటమే.&nbsp;<BR>కాబట్టి ప్రస్తుతం ఒక కులంలోనే వివాహాలు జరగనీ. బెంగాలు కాయస్థకులాన్ని&nbsp;<BR>ఉదాహరణంగా తీసుకుందాము. వాళ్లలో - ఉత్తర రాఢీలని, దక్షిణ రాఢీలని,&nbsp;<BR>బంగజులని ఎన్నో అంతఃశాఖ లున్నాయి. ఒకశాఖ వారితో యింకో శాఖవారు&nbsp;<BR>వివాహాలు జరుపుకోరు. ప్రస్తుతానికి ఉత్తర రాఢీల మధ్య దక్షిణ రాఢీల మధ్య&nbsp;<BR>వివాహాలు జరగనీ. ఇప్పటికి అదికూడా సాధ్యం కాకపోతే బంగజుల మధ్య దక్షిణ&nbsp;<BR>రాఢీల మధ్య పెళ్లిళ్లు జరగనీ. ఆ విధంగా వున్నదానిలోనుంచే నిర్మాణం&nbsp;<BR>సాగిద్దాం. సంస్కరణ అంటే ఆమూలాగ్రంగా విధ్వంసం చేయటంకాదు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: సరే, మీరు చెప్పినట్లే జరుగుతాయనుకోండి. దానివల్ల కలిగే&nbsp;<BR>ప్రయోజనమేమిటి?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మనదేశంలో కొన్ని వందల సంవత్సరాలుగా ఒక కులం, ఒకే&nbsp;<BR>అంతఃశాఖలోనే వివాహం చేయాలని కట్టుబాటు చేయటంవల్ల బంధువుల&nbsp;<BR>మధ్యనే, మేనరికాలలోనే వివాహం జరుగుతూరావటం నీవు చూడటం లేదా?&nbsp;<BR>ఈ కారణంవల్ల జాతి శారీరకంగా బలహీనమైపోతూ వచ్చింది. అన్నిరకాల&nbsp;<BR>జబ్బులు, యితర అనర్థాలు చోటుచేసుకోటానికి వీలేర్పడింది. చిన్నబంధువుల&nbsp;<BR>బృందంలోనే రక్తసంబంధంతోకూడిన వివాహంవల్ల జాతి నిర్వీర్యమై పోతు-&nbsp;<BR>న్నది. కాబట్టి కొత్తగా పుట్టినవారి బిడ్డలకు తల్లితండ్రుల జన్మసిద్ధాలైన వ్యాధులు&nbsp;<BR>పుట్టుకతోనే సంక్రమిస్తున్నాయి. దుర్బలమైన రక్తంతో పుట్టటంవల్ల ఆ శిశువుల&nbsp;<BR>శరీరాలు, బిడ్డలను చంపటానికి సిద్ధమైన వ్యాధిక్రిములను ఎదుర్కోవటానికి శక్తి-&nbsp;<BR>లేకుండా పోయినవి. వివాహపరిధిని (వివాహం చేసుకోటానికి అవకాశాలను)&nbsp;<BR>విస్తృతం చేస్తేనే మన సంతతిలోకి మరోరకమైన కొత్తరక్తాన్ని ఎక్కించ</FONT></p>
<hr class="puTa_virupu">
<table><tr><td><a class=puTa_lanke href=puTa3112.html>p3112</a></td><td>p3113</td><td><a class=puTa_lanke href=puTa3114.html>p3114</a></td></tr></table>
</div></body></html>
