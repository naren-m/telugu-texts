<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa897.html>p897</a></td><td>p898</td><td><a class=puTa_lanke href=puTa899.html>p899</a></td></tr></table>
<p><FONT FACE="SHREE900, SHREE, sans-serif" SIZE="3">74 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">అహంభావం ఉంటుంది. ఈ క్రియ - ప్రతిక్రియల సంయోగం పురుషునికి&nbsp;<BR>అందుతుంది; పురుషుడు మన నిజాత్మ. దానితో పురుషుడు విషయాన్ని&nbsp;<BR>అనుభవిస్తాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇంద్రియం - మనసు - బుద్ధి - అహంభావం - వీటిని అంతఃకరణ చతుష్టయ&nbsp;<BR>మంటారు. నిజానికి ఇవన్నీ చిత్తం చేసే వేరు వేరు వ్యాపారాలే. చిత్తంలోని సంకల్పాలే&nbsp;<BR>వృత్తులు. (వృత్తి = సుడిగుండం). మరి సంకల్ప మంటే ఏమిటీ? అదొక శక్తి.&nbsp;<BR>భూమ్యాకర్షణశక్తి లాంటిదే. ప్రకృతిలో అనంతశక్తిరాశి ఉంది. దాన్నుండి చిత్తం&nbsp;<BR>కొంత శక్తిని గ్రహిస్తుంది. ఆ శక్తినే సంకల్పరూపంగా బయటికి పంపుతూ&nbsp;<BR>ఉంటుంది. ఆహారం వల్లే ఈ శక్తి మనకు లభిస్తుంది. ఆహారం ద్వారానే శరీరం&nbsp;<BR>కదలికలు చేసే శక్తిని పొందుతుంది. ఇతర సూక్ష్మశక్తులు కూడా సంకల్పరూపంలో&nbsp;<BR>ఆహారం ద్వారా వెలువడుతున్నాయి. కాబట్టి చిత్తం కూడా ఒక పదార్థమే. అది&nbsp;<BR>స్వయంగా చైతన్యవంతం కాదు. మరది చైతన్యవంతంగా ఉన్నట్లు కనిపిస్తుంది కదా</FONT></p>
<p><FONT FACE="SHREE900, SHREE, sans-serif" SIZE="3">- అనంటారా? చిత్తం వెనుక చైతన్యవంతుడైన పురుషు డున్నాడు సుమా! అందుకే&nbsp;<BR>చిత్తం అలా కనిపిస్తుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">నువ్వే అసలు చైతన్యం. చిత్తం నీకు ఒక ఉపకరణం మాత్రమే; దాని ద్వారా&nbsp;<BR>నువ్వు ప్రపంచాన్ని గ్రహిస్తావు. ఈ పుస్తకముంది కదా; బాహ్యప్రపంచంలో యిది&nbsp;<BR>పుస్తకరూపంలో లేదు. బాహ్యంలో మరది ఏమై ఉందో అది మనకు తెలియదు;&nbsp;<BR>తెలియబోదు. ఈ అజ్ఞాతవస్తువు వల్ల చిత్తానికి ఘర్షణ ఏర్పడుతుంది. రాతిని&nbsp;<BR>నీటిలో వేస్తే, నీటిపై తరంగాలు బయలు దేరుతాయి. అలాగే వస్తువుతో చిత్తానికి&nbsp;<BR>సంఘర్షణ కలగగానే, చిత్తంలో పుస్తకరూప ప్రతిక్రియ కలుగుతుంది. నిజంగా&nbsp;<BR>ప్రపంచమంటే ఏమిటీ? బాహ్యవిషయాలతో చిత్తం చేసే ప్రతిక్రియరూపమైన&nbsp;<BR>సంఘటనలే. పుస్తకరూపం - ఏనుగు రూపం - మనిషి రూపం - అంటూ&nbsp;<BR>బాహ్యప్రపంచంలో ఏ రూపాలూ లేవు. బాహ్యస్పర్శతో చిత్తంలో కలిగే ప్రతి&nbsp;<BR>క్రియలనే మనం గ్రహిస్తుంటాం. జూన్‌ స్టూవర్ట్‌మిల్‌, ‘‘స్పర్శాది ఇంద్రియాను&nbsp;<BR>భూతుల శాశ్వత సంభవనీయతయే భౌతిక ప్రకృతి’’ అని అంటాడు. బాహ్య&nbsp;<BR>ప్రపంచంలో శబ్దాది విషయాలు మాత్రమే ఉన్నాయి. ఒక ముత్తెపుచిప్పను&nbsp;<BR>తీసుకోండి; మంచి ముత్యం ఎలా తయారౌతుందో మీకు తెలుసు కదా!&nbsp;<BR>పరాన్నభుక్కు అయిన క్రిమి ఒకటి ముత్తెపుచిప్పలో ప్రవేశిస్తుంది. చిప్పకు గుల - గుల&nbsp;<BR>కలిగిస్తుంది. దానితో చిప్ప పింగాణి వంటి పదార్థాన్ని ఆ క్రిమి చుట్టూ&nbsp;<BR>వెదజల్లుతుంది. అదే ముత్యమవుతుంది. ఈ దృశ్యప్రపంచం కూడా మనం వెదజల్లే&nbsp;<BR>పింగాణి అనే చెప్పాలి. యథార్థప్రపంచం ఆ క్రిమి లాంటిది. ఈ యథార్థ&nbsp;<BR>ప్రపంచాన్ని సామాన్యులు ఎప్పుడూ గుర్తించలేరు. తెలుసుకునే ప్రయత్నం చేసినా,</FONT></p>
<hr class="puTa_virupu">
<table><tr><td><a class=puTa_lanke href=puTa897.html>p897</a></td><td>p898</td><td><a class=puTa_lanke href=puTa899.html>p899</a></td></tr></table>
</div></body></html>
