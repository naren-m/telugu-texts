<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2467.html>p2467</a></td><td>p2468</td><td><a class=puTa_lanke href=puTa2469.html>p2469</a></td></tr></table>

<p><FONT FACE="SHREE900, SHREE, sans-serif" SIZE="3">విస్మృతిని కలిగించే విషయాలన్నీ తుచ్ఛాలే. నువ్వు బుద్ధిలో బృహస్పతివైనా,&nbsp;<BR>మూర్ఖశిరోమణివైనా, జీవితం క్షణభంగురమని గ్రహించు. నువ్వు ఆగర్భ&nbsp;<BR>దరిద్రుడవైనా, ధనానికి కుబేరుడవైనా జీవితం అనిత్యమని తెలుసుకో. నువ్వు&nbsp;<BR>పాశ్చాత్యదేశాల్లోని మహానగర వీథుల్లో దిక్కులేక అల్లాడే పక్షివైనా, కిరీటధారివైన&nbsp;<BR>సమ్రాట్టువైనా జీవితం అశాశ్వతమని గ్రహించు. నువ్వు రోగమంటే ఏమిటో&nbsp;<BR>ఎరుగని ఆరోగ్యవంతుడవైనా, ఆరోగ్యం అంటే ఏమిటో ఎరుగని రోగివైనా&nbsp;<BR>జీవితం క్షణికమని తెలుసుకో. నీకు కళానుభూతిపట్ల సుకుమార చిత్తమున్నా,&nbsp;<BR>హింసాక్రౌర్యయుత మనస్సున్నా జీవితం అతిశయ చపలమని నువ్వు గుర్తించటం&nbsp;<BR>మంచిది. ఈ జీవిత రహస్యాన్ని తెలుసుకోవటానికి కేవలం ఒక్క ఉపాయమే&nbsp;<BR>వుందని హిందువు అంటాడు. ఈ ఉపాయాన్నే వారు భగవంతుడని, ధర్మమని&nbsp;<BR>చెబుతారు. ఈ రెండూ సత్యాలైతేనే జీవిత రహస్యం తేటతెల్లమవుతుంది. జీవిత&nbsp;<BR>భారం తేలిక అవుతుంది. జీవితం ఆనందమయ మవుతుంది. కానిపక్షంలో&nbsp;<BR>జీవితం ఒక గుదిబండ అవుతుంది. ఇదే మా సునిశ్చితాభిప్రాయం. ఏ హేతు-&nbsp;<BR>వాదమైనా యీ విషయాన్ని బలపరచలేదు. కేవలం ‘అస్తిమాత్రవాచ్య’మని&nbsp;<BR>అంటే హేతువాదం వీగిపోతుంది. ఎంతటి సూక్ష్మవాద కౌశలమైనా, ఏ శాస్త్ర-&nbsp;<BR>శాఖకు చెందినదైనా విషయాలను చూచాయగా ప్రదర్శించటమేగాని ఇతమిత్థ-&nbsp;<BR>మని నిర్ణయింపజాలదు. నేడు భౌతికశాస్త్రాలు ప్రత్యక్షంగా ప్రదర్శించే&nbsp;<BR>విషయాలుకూడా అనుమానాలే కాని, నిర్ణీత సత్యాలు కావు. వస్తుతంత్రమైన&nbsp;<BR>సత్యాలు సాక్షాత్కారార్హాలవుతాయి. సత్యాన్ని ప్రత్యక్షమొనర్చుకోవచ్చును. ఇలానే&nbsp;<BR>ధర్మాన్నీ తెలుసుకోవచ్చును. ఈశ్వరుడనేవాడు ఒకడున్నాడనే విశ్వాసం కలుగడా-&nbsp;<BR>నికి దాని సాక్షాత్కారం ఆవశ్యమైవుంది. శాస్త్రతత్త్వాల యథాత్మ్యాన్ని అంగీకరిం-&nbsp;<BR>చటానికి ముందు ఆ తత్త్వాల అపరోక్షానుభూతి కావాలి. స్వానుభూతికాక మరి&nbsp;<BR>అన్యమేదీ, ఎంతటి హేతువాదమైనా, యీ తాత్త్విక విషయాల సత్యాన్ని మనకు&nbsp;<BR>ప్రమాణంగా ఒనర్చలేదు; అచంచలమైన విశ్వాసాన్ని కలిగించలేదు. ఇది నా మనో-&nbsp;<BR>భావం. ఇదే భారతదేశ అభిప్రాయంకూడా.</FONT></p>
<p><FONT FACE="SHREE900, SHREE, sans-serif" SIZE="3">ఆ బాలు డీ సాక్షాత్కార ఆవేశానికి లోనయ్యాడు. అతడి మనస్సు యీ&nbsp;<BR>విషయంలోనే ఏకాగ్రమైంది. ‘తల్లీ! నువ్వు వున్నావనే విషయం వాస్తవమా? లేక&nbsp;<BR>కల్పనా? ఆనందమయి ఐన జగన్మాత కవుల, భ్రాంతుల సృష్టా లేక అలాటి తత్త్వం&nbsp;<BR>వాస్తవంగా వుందా?’ అంటూ రోజుల తరబడి అతడు విలపించసాగాడు. గ్రంథ-&nbsp;<BR>పఠనమే విద్యాగ్రహణ మనే అభిప్రాయంవున్న మనం గ్రంథాలను చదివి చూశాం.&nbsp;<BR>అతడి కిలాటి విద్యాలేశంకూడా లేదు. కాబట్టి అతడి మనస్సు నైసర్గిక స్థితిని&nbsp;<BR>కోల్పోక, పరిశుద్ధమై, పవిత్రభావసందీప్తమై ఒప్పసాగింది. ఆ మనస్సు యితర&nbsp;<BR>విషయాలమీద పోక పలుచబడలేదు. అతడు విశ్వవిద్యాలయానికి</FONT></p>
<hr class="puTa_virupu">
<table><tr><td><a class=puTa_lanke href=puTa2467.html>p2467</a></td><td>p2468</td><td><a class=puTa_lanke href=puTa2469.html>p2469</a></td></tr></table>
</div></body></html>
