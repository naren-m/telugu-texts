<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2483.html>p2483</a></td><td>p2484</td><td><a class=puTa_lanke href=puTa2485.html>p2485</a></td></tr></table>

<p><FONT FACE="SHREE900, SHREE, sans-serif" SIZE="3">స్సును కదల్పకే, అతి ఉత్తమ భూమికలను అధిరోహింపచెయ్యి. దీనికేమీ అభ్యం-&nbsp;<BR>తరం లేదు. కాని ఉభయభ్రష్టతను ఆపాదించవద్దు. తక్షణమే సహస్ర&nbsp;<BR>రూపాలను ధరించగలిగేవాడే యథార్థ గురువు - బోధగురువు. వెనువెంటనే&nbsp;<BR>శిష్యుని మనస్సు విహరించే మనోభూమికకు దిగి, తన ఆత్మను శిష్యుని ఆత్మతో&nbsp;<BR>తదాత్మ్యంచేసి, శిష్యుని శ్రవణ నేత్రాలను తాను ధరించి అతడి మనస్సులో జరిగే&nbsp;<BR>దానినంతా కనిపెట్టగలిగేవాడే నిజమైన గురువు. ఇలాటి వాడే బోధగురువు.&nbsp;<BR>మిగిలిన వారు బాధగురువులు. ఈ గురువులు శుభప్రదులు కారు. లోకానికి&nbsp;<BR>అమంగళకారకులు.</FONT></p>
<p><FONT FACE="SHREE900, SHREE, sans-serif" SIZE="3">గురుచరణ సాన్నిధ్యంలో నేను గ్రహించిన మరో విషయం: ఇహ జీవనం-&nbsp;<BR>లోనే మనిషి పరిపూర్ణత పొందగలడు. నా గురువు నోటినుండి ఎన్నడూ&nbsp;<BR>కటువైన మాటగాని, నిందాపూర్వక పలుకైనగాని వెలువడి వుండలేదు. చెడును&nbsp;<BR>చూసే శక్తిగాని, చెడును గురించి ఆలోచించే శక్తిగాని ఆయనకు లేదు.&nbsp;<BR>అన్నింట్లోను, అంతటా మంచే ఆయనకు కనిపించేది. ఉజ్వలమైన పవిత్రత,&nbsp;<BR>త్యాగాలే సాక్షాత్కార రహస్య కీలకాలు. ‘‘ధనం, సంతానం అమృతత్త్వాన్ని యివ్వ-&nbsp;<BR>లేవు. పరిత్యాగం ఒక్కదాని వల్లే అమృతత్త్వం లభిస్తుంది’’ అని వేదాలు&nbsp;<BR>ఘోషిస్తున్నాయి.</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> ‘‘నీకున్నదంతా అమ్మేసి బీదలకు పంచి నన్ననుసరించు’’ అని&nbsp;<BR>క్రీస్తు చెప్పాడు. ఇలాగే లోకంలోని మహాపురుషు లందరూ ఏకకంఠంతో ఈ&nbsp;<BR>విషయాన్ని చెప్పి, తమ జీవితాన్ని దృష్టాంతంగా చేసుకొన్నారు. ఈ&nbsp;<BR>పరిత్యాగమే లేకుంటే గొప్ప ఆధ్యాత్మికశక్తి ఎలా లభిస్తుంది? లోకంలోని&nbsp;<BR>మతాలన్నీ సాక్షాత్కారానికి పరిత్యాగాన్నే నేపథ్యంగా ఉపదేశిస్తున్నాయి. త్యాగ-&nbsp;<BR>భావం లోటుపడ్డచోట్లు విషయానందానికి లోబడి, తదనుపాతంగా ఆధ్యాత్మిక&nbsp;<BR>శక్తిని తగ్గించేస్తున్నాయి.</FONT></p>
<p><FONT FACE="SHREE900, SHREE, sans-serif" SIZE="3">నా గురుదేవుడు త్యాగమూర్తి. మా దేశంలో సన్న్యాసాశ్రమాన్ని స్వీక&nbsp;<BR>రించినవారు ధనాన్ని, ప్రతిష్ఠను త్యజిస్తారు. మనోవాక్కాయ కర్మల్లో యిలాటి&nbsp;<BR>త్యాగాన్ని నా గురుదేవుడు ఆచరించి చూపించాడు. అతడు ఏదైనా చిన్నవస్తువును&nbsp;<BR>తమనుండి స్వీకరిస్తే ధన్యులమయ్యేవారమని అనుకొనేవారు ఎంతోమంది వుండే-&nbsp;<BR>వారు. వేల రూపాయలను యివ్వటానికి అనేకులు సంసిద్ధంగా వుండేవారు. కాని&nbsp;<BR>అతడు వీరినుండి దూరంగా తొలగిపోయేవాడు. కామకాంచన త్యాగ విషయంలో&nbsp;<BR>అతడి జీవితం విజయభూషితమైన దృష్టాంతం; జీవుడు యీ విషయంలో</FONT></p>
<p><FONT FACE="TimesNewRoman, Times, serif" SIZE="3"><sup>*</sup></FONT></p>
<p><FONT FACE="TimesNewRoman, Times, serif" SIZE="2">— </FONT><FONT FACE="SHREE900-Italic, SHREE, sans-serif" SIZE="3">కైవల్యోపనిషత్‌</FONT></p>
<hr class="puTa_virupu">
<table><tr><td><a class=puTa_lanke href=puTa2483.html>p2483</a></td><td>p2484</td><td><a class=puTa_lanke href=puTa2485.html>p2485</a></td></tr></table>
</div></body></html>
