<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3933.html>p3933</a></td><td>p3934</td><td><a class=puTa_lanke href=puTa3935.html>p3935</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">3 0 7</FONT></p>
<p><FONT FACE="SHREE900, SHREE, sans-serif" SIZE="3">ఘటించేవారు ‘‘అకారణావిష్కృత వైరదారుణః.’’ నిష్కారణంగా భీకర శత్రు-&nbsp;<BR>వును మేల్కొల్పిన వారవటమేగాక, తమ అభ్యుదయాన్ని తామే గొడ్డలితో&nbsp;<BR>నరుక్కొన్న వారవుతారు. శనైః పన్ధాః - సర్వం సకాలంలో నెరవేరుతుంది. చిన్న-&nbsp;<BR>చిన్న అణువులు చేరి బ్రహ్మాండ మవుతుంది. ఒక మహత్కార్యం జరుగుతున్న-&nbsp;<BR>ప్పుడు, పునాదులు వేయబడుతున్నప్పుడుగాని లేక ఒక రాజమార్గం నిర్మింప&nbsp;<BR>బడుతున్నప్పుడు, అమానుషశక్తి అవసరమైనప్పుడు - బ్రహ్మాండమైన కష్టాలను,&nbsp;<BR>ఆటంకాలను ఎదుర్కొంటూ, ఏ ఒకరిద్దరు అసాధారణ వ్యక్తులో నిశ్శబ్దంగాను,&nbsp;<BR>నిరాడంబరంగాను పనిచేస్తారు. లక్షలాది ప్రజలకు ఉపకారం కలుగుతున్నప్పుడు,&nbsp;<BR>పెద్ద కోలాహలం చెలరేగుతుంది. అప్పుడు దేశంలో ఎక్కడ చూసినా జయజయ&nbsp;<BR>ధ్వనులు, హర్షధ్వానాలు మోగుతాయి. అప్పటికే యంత్రం సాగిపోతూంటుంది.&nbsp;<BR>ఒక పిల్లవాడుగాని, లేక అర్చకుడుగాని దాని వేగాన్ని పెంచగలడు. ఈ విషయాన్ని&nbsp;<BR>గ్రహించు. ఒకటి రెండు గ్రామాలకు చేయబడిన సహాయాన్ని, ఇరవైమందితో&nbsp;<BR>ఏర్పాటుచేసిన అనాధశరణాలయం, ఆ పది లేక ఇరవైమంది కార్యకర్తలు - ఐన&nbsp;<BR>వీరే ఎన్నటికీ నాశనం చేయటానికి వీలులేని బీజాన్ని నాటగలుగుతారు. వీరి&nbsp;<BR>మూలంగానే, కాలక్రమాన లక్షలాది ప్రజలకు మేలు కలుగుతుంది. మనకు&nbsp;<BR>యిప్పుడు ఐదారు మంది సింహసదృశులు కావాలి. అప్పుడు వారు నూర్లకొద్దీ&nbsp;<BR>నక్కలు (అల్పులు) చేయగలిగిన పనికంటె, అద్భుతమైన పనిని నిర్వహిస్తారు.</FONT></p>
<p><FONT FACE="SHREE900, SHREE, sans-serif" SIZE="3">రక్షణకోసం అనాధ బాలికలు నీ దగ్గరకు రావటం తటస్థిస్తే, అన్నింటి-&nbsp;<BR>కంటె నువ్వు వారికి రక్షణ యివ్వటం ముఖ్యం. లేకుంటే ఆ నిర్భాగ్యులను క్రైస్తవ&nbsp;<BR>మిషనరీలు ఎత్తుకొనిపోతారు! వారికై ప్రత్యేకమైన వసతులు, ఏర్పాట్లు లేకపోతే&nbsp;<BR>ఏమౌతుంది? జగజ్జనని అనుగ్రహంతో సర్వం సమకూరుతుంది? గుర్రం దొరికి&nbsp;<BR>నప్పుడు కొరడాకోసం తాపత్రయ మెందుకు? నీ చేతికి ఎవరు అందితే వారిని&nbsp;<BR>తీసుకో. ప్రత్యేకంగా ఏరి, కోరి, తీసుకోటానికి యిది సమయంకాదు. కాలక్ర-&nbsp;<BR>మాన అన్నీ చక్కబడతాయి. ప్రతి ప్రయత్నంలోను అనేక ఆటంకాలు ఎదుర్కో-&nbsp;<BR>వలసి ఉంది. కాని క్రమంగా మార్గం చక్కబడుతుంది. ఆ యూరోపియన్‌ అధి-&nbsp;<BR>కారికి, నా అశేష ధన్యవాదాలను తెలియజెయ్యి. నిర్భయంగా పనిచెయ్యి. నువ్వే&nbsp;<BR>ధీరుడవు. సెభాష్‌! ముమ్మాటికి చక్కగా ఉంది. భాగల్పూర్‌ కేంద్రాన్ని గురించి&nbsp;<BR>నువ్వు రాసిన ఉద్దేశం నిస్సంశయంగా ప్రసంశనీయమే. బడి పిల్లలకు బోధిం-&nbsp;<BR>చటం మొదలైనవన్నీ గొప్ప ఆశయాలే. కాని దీనులు, అనాధలు, పేదలు, నిర-&nbsp;<BR>క్షరాస్యులైన రైతులు, కార్మికులు - వీరికోసమే మన ఉద్యమం నిర్దేశింప&nbsp;<BR>బడింది. వీరికి చేయవలసిన దంతా చేశాక, మనకు విరామ సమయం చిక్కితే,&nbsp;<BR>అప్పుడు సంపన్నుల విషయం చూడవచ్చు. ఈ కార్మికులు, ఈ రైతులు ప్రేమ-</FONT></p>
<hr class="puTa_virupu">
<table><tr><td><a class=puTa_lanke href=puTa3933.html>p3933</a></td><td>p3934</td><td><a class=puTa_lanke href=puTa3935.html>p3935</a></td></tr></table>
</div></body></html>
