<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa161.html>p161</a></td><td>p162</td><td><a class=puTa_lanke href=puTa163.html>p163</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగం</FONT></p>

<p><FONT FACE="SHREE900, SHREE, sans-serif" SIZE="3">మొరపెట్టుకోవటం ఎలాటిదో ఆత డెరుగడు. ప్రేమ స్వరూపుడైన భగవంతుడి&nbsp;<BR>సంకల్పమే సదా నెరవేరుతుంది అనేటి&nbsp;<BR>ఆత్మార్పణబుద్ధి సకల మహాద్భుత వీరకృత్యాలకంటె, వైభవంకంటె నిశ్చయంగా&nbsp;<BR>ఘనతరం, ప్రాప్యతరం.</FONT></p>
<p><FONT FACE="SHREE900, SHREE, sans-serif" SIZE="3">మానవకోటిలో అధికసంఖ్యాకులకు శరీరమే వారి సర్వస్వం, శరీరమే&nbsp;<BR>వారి ప్రపంచం, శరీర సౌఖ్యమే వారి పరమావధి. ఈ శరీరారాధన పిశాచం,&nbsp;<BR>ఇంద్రియారాధన భూతం మనల నందరినీ ఆవేశించివుంది. ఎన్ని ప్రగల్భాలు&nbsp;<BR>పలికినా, ఎంత ఆకాశపథానికి ఎగిరినా చివరకు మనం గద్దలవంటివారం; కింద-&nbsp;<BR>వున్న కామకాంచన శవాలమీదనే మన దృష్టి లగ్నమైవుంటుంది.</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> పులివాత&nbsp;<BR>పడకుండా మన శరీరాన్ని ఎందుకు రక్షించుకోవాలో చెప్పండి. పులికి మన&nbsp;<BR>శరీరాన్ని ఎందుకు సమర్పించకూడదు?</FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3"> అందువల్ల పులి తృప్తిపొందుతుంది&nbsp;<BR>కదా! అలా చేయటం స్వార్థత్యాగంకంటె - పరమేశ్వరారాధనకంటె - భిన్నం&nbsp;<BR>కాదుకదా! స్వార్థపరత సంపూర్ణంగా నశించిన యిలాటి మహోన్నతాదర్శాన్ని&nbsp;<BR>ఎన్నడైనా మీరు సాధించగలరా? ఇదేకదా ప్రేమతత్త్వ మహోన్నత శిఖరం!&nbsp;<BR>ఈ శిఖరాన్ని అధిరోహించ గలిగినవారి సంఖ్య అతి తక్కువ; కాని సదా&nbsp;<BR>మనస్ఫూర్తిగా యిలాటి త్యాగానికి సంసిద్ధుడు కానిదే మానవుడు ఎన్నటికీ పరి-&nbsp;<BR>పూర్ణ భక్తుడు కాలేడు. దాదాపు తృప్తికరంగా మనం అంతా యింతకాలమో,&nbsp;<BR>అంతకాలమో శరీరాన్ని కాపాడుకోవచ్చు, కాని ఎప్పటికైనా చివరకు యీ శరీరం&nbsp;<BR>నశించక తప్పదు; శరీరం శాశ్వతంకాదు. లోకకల్యాణ యత్నంలో, లోక&nbsp;<BR>సేవాచరణలో ఎవరి శరీరం నశిస్తుందో అతడే ధన్యాత్ముడు. ‘‘సిరిసంపదలను,&nbsp;<BR>ప్రాణాన్నిసైతం లోకహితార్థం వినియోగించటానికై మహాత్ముడు సదా సంసిద్ధుడై&nbsp;<BR>వుంటాడు. లోకంలో అన్నిటికంటె ఒక్కటి, అంటె మరణం, ఎల్లరికి ధ్రువమై&nbsp;<BR>వుండటంచేత యీ శరీరం దురుద్యమంలోగాక, సదుద్యమంలో నశించటమే&nbsp;<BR>శ్రేయస్కరం.’’ ఏభై ఏళ్లో లేక నూరేళ్లో జీవితం సాగిస్తాంగాక, కాని తరువాత&nbsp;<BR>సంభవించేది ఏమిటి? పుట్టినవన్నీ గిట్టక తప్పదుకదా. సృష్టిలో సంయోగాన్ని&nbsp;<BR>ఆశ్రయించుకొనే వియోగంవుంది. సమస్తం విలయమయ్యే కాలం వచ్చి తీరు-&nbsp;<BR>తుంది.</FONT><FONT FACE="SHREE900, SHREE, sans-serif" SIZE="2"><sup>3</sup></FONT><FONT FACE="SHREE900, SHREE, sans-serif" SIZE="3"> బుద్ధుడు, మహమ్మదు, జీససు - వీరంతా మరణించారు; జగద్గురు-</FONT></p>
<p><FONT FACE="SHREE900, SHREE, sans-serif" SIZE="3">1. ఇది శ్రీరామకృష్ణుల సూక్తిని స్మరింపచేస్తోంది.</FONT></p>
<p><FONT FACE="SHREE900, SHREE, sans-serif" SIZE="3">2. బుద్ధుడు ఒకానొక పూర్వజన్మలో తన శరీరాన్ని పులికి అర్పించాడని బౌద్ధజాతక&nbsp;<BR>కథలలో పేర్కోబడింది. మరొక చోట స్వామి ఒకానొక మహాత్ముడు ‘శివోహమ్‌’ అంటూ&nbsp;<BR>తన శరీరాన్ని పులికి అర్పించాడని చెప్పివున్నాడు.</FONT></p>
<p><FONT FACE="SHREE900, SHREE, sans-serif" SIZE="3">3. ‘‘సర్వేక్షయాన్తా నిచయాః పతనాన్తాః సముచ్ఛ్రయాః,&nbsp;<BR>సంయోగా విప్రయోగాన్తా మరణాన్తం హి జీవితమ్‌.’’</FONT></p>
<p><FONT FACE="SHREE900-Italic, SHREE, sans-serif" SIZE="3">-మహాభారతం, మోక్షధర్మం (330-20)</FONT></p>
<p><FONT FACE="Times-Roman, Times, serif" SIZE="1">S11</FONT></p>
<hr class="puTa_virupu">
<table><tr><td><a class=puTa_lanke href=puTa161.html>p161</a></td><td>p162</td><td><a class=puTa_lanke href=puTa163.html>p163</a></td></tr></table>
</div></body></html>
