<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3569.html>p3569</a></td><td>p3570</td><td><a class=puTa_lanke href=puTa3571.html>p3571</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>ˇ ˇ</FONT></p>
<p><FONT FACE="TimesNewRoman, Times, serif" SIZE="3"><sup>   </sup>^</FONT></p>
<BR>
<p><FONT FACE="SHREE902, SHREE, sans-serif" SIZE="3">(ఇ.టి. స్టర్డీకి)</FONT></p>
<BR>
<p><FONT FACE="SHREE900, SHREE, sans-serif" SIZE="3">న్యూయార్క్‌,</FONT></p>
<p><FONT FACE="SHREE900, SHREE, sans-serif" SIZE="3">1895.&nbsp;<BR>ఇక్కడ పని అద్భుతంగా సాగిపోతోంది. నేను యిక్కడికి వచ్చినప్పటినుండి&nbsp;<BR>రోజుకు రెండు ప్రసంగాలు చేస్తున్నందున నిర్విరామంగా పనిచేయాల్సివస్తుంది.&nbsp;<BR>ఒకవారం విరామంగా వుండడానికై శ్రీ లెగెట్‌తో కలిసి, నగరంనుండి బైటికిపో-&nbsp;<BR>తున్నాను. నీకు మేడం ఆంటొనెట్‌ స్టెర్లింగ్‌ అనే మహిళ తెలుసా? మీ సుప్రసిద్ధ&nbsp;<BR>గాయకురాళ్లలో ఆమె ఒకతె. ఆమెకు పనిలో ఎక్కువ ఆసక్తివుంది.</FONT></p>
<p><FONT FACE="SHREE900, SHREE, sans-serif" SIZE="3">లౌకికమైన వ్యవహారమంతా ఒక కమిటీకి అప్పగించి నేను ఆ గొడవనుండి&nbsp;<BR>బైటపడ్డాను. సంఘ నిర్మాణంలో నా కెప్పుడూ ఆసక్తిలేదు. అది నన్ను దాదాపు&nbsp;<BR>ముక్కలుముక్కలు చేసింది.</FONT></p>
<p><FONT FACE="SHREE900, SHREE, sans-serif" SIZE="3">...నారదసూత్రాల విషయం ఏమైంది? ఆ పుస్తకం యిక్కడ అధికంగా&nbsp;<BR>అమ్ముడవుతుంది. ప్రస్తుతం యోగసూత్రాలను చేపట్టాను. ఒక్కొక్కసూత్రమే&nbsp;<BR>తీసుకొని దానికి తోడుగా అన్ని వ్యాఖ్యానాలను పరిశీలిస్తూన్నాను. ఈ ప్రసంగా&nbsp;<BR>లన్నీ రాయబడుతున్నాయి; అందువల్ల పాఠాలన్నీ పూర్తయ్యాక పాతంజల&nbsp;<BR>సూత్రాలమీద వివరణలన్నింటితో కూడిన సమగ్రమైన ఒక ఆంగ్లానువాదంగా&nbsp;<BR>అది తయారౌతుంది. ఇది, నిజంగా ఒక పెద్దపని. ‘ట్రూ బెనర్‌’ షాప్‌లో కూర్మ-&nbsp;<BR>పురాణ ప్రతులు లభిస్తాయని అనుకొంటున్నాను. ‘విజ్ఞానభిక్షు’ అనే వ్యాఖ్యాన&nbsp;<BR>కర్త తరచుగా ఆ గ్రంథాన్ని ఉధృతాలుగా యిస్తున్నాడు. ఇంతవరకు నే నా&nbsp;<BR>గ్రంథాన్ని చూడలేదు. దయచేసి వీలుచూసుకొని యోగంమీద కొన్ని అధ్యా-&nbsp;<BR>యాలు ఆ పుస్తకంలో వున్నాయేమో చూడగలవా! వున్నట్లయితే దయచేసి దాని&nbsp;<BR>ప్రతిని ఒకదాన్ని నాకు పంపుతావా? ఇదేకాక హఠయోగ ప్రదీపిక, శివసంహిత&nbsp;<BR>అనే పుస్తకాలను, యోగంమీద మరేమైనా యితర పుస్తకాలుంటే వాటినీ నాకు&nbsp;<BR>పంపుతావా! నాకు కావలసినవన్నీ మూలగ్రంథాలే. పుస్తకాలు నాకు చేరగానే నీకు&nbsp;<BR>పైకం పంపుతాను. ‘జాన్‌ డేవిస్‌’ ఈశ్వరకృష్ణుని సాంఖ్యకారికలను ప్రచురిం-&nbsp;<BR>చాడు. ఆ పుస్తకాన్నికూడ నాకు పంపించు. భారతదేశంనుండి ఉత్తరాలనేకం&nbsp;<BR>వచ్చాయి. వాటితోపాటు నువ్వు రాసిన ఉత్తరంకూడ యిప్పుడే అందింది. ఇక్క-&nbsp;<BR>డికి రావటానికి సంసిద్ధమైన వ్యక్తికి జబ్బుచేసింది. వెంటనే రమ్మంటే రాలేమని&nbsp;<BR>మిగిలినవారు చెబుతున్నారు. ఇది దురదృష్టంగా కనిపిస్తుంది. వారెవరూ రాలేనం-&nbsp;<BR>దుకు నేను విచారిస్తున్నాను; మన మేం చెయ్యగలం? భారతదేశంలో పనులు నిదా-&nbsp;<BR>నంగా జరుగుతాయి.</FONT></p>
<hr class="puTa_virupu">
<table><tr><td><a class=puTa_lanke href=puTa3569.html>p3569</a></td><td>p3570</td><td><a class=puTa_lanke href=puTa3571.html>p3571</a></td></tr></table>
</div></body></html>
