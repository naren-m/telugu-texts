<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3426.html>p3426</a></td><td>p3427</td><td><a class=puTa_lanke href=puTa3428.html>p3428</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">దానంతటదే వ్యాప్తిచెందుతుంది. అందరుకూడా మీ గురుదేవునియందే విశ్వాస&nbsp;<BR>ముంచాలని వత్తిడిచేస్తే, మీరు మరొకతెగను సృష్టించినవారే అవుతున్నారు.&nbsp;<BR>అప్పుడు సమస్తం నేలమట్టమవుతుంది. కాబట్టి జాగ్రత్త వహించండి. అందరి-&nbsp;<BR>పట్ల సానుభూతి చూపండి. కోపం ప్రదర్శించారా పని పాడైపోతుంది. ప్రజలు&nbsp;<BR>వారి యిష్టంవచ్చినట్లు మాట్లాడనీ, మీ ఆశయాలను అంటిపెట్టుకొని వున్నారా,&nbsp;<BR>లోకంసమస్తం మీ పాదాక్రాంతమౌతుంది. ‘వీరిలో, వారిలో విశ్వాసం&nbsp;<BR>వుంచ’మని చెబుతారు. కాని ప్రప్రథమంగా మీలో విశ్వాసం కలిగి (ఆత్మ&nbsp;<BR>విశ్వాసం) వుండండి. అదే మార్గం. ఆత్మవిశ్వాసం కలిగివుండండి - శక్తిసమస్తం&nbsp;<BR>మీలోనే వుంది. దాన్ని గుర్తించి బహిర్గతం చెయ్యండి. నేను దేన్నైనా సాధిస్తాను&nbsp;<BR>అనండి. గట్టిగా కాదని చెప్పగలిగితివా హాలాహలంకూడ నిర్వీర్యమైపోతుంది&nbsp;<BR>జాగ్రత! ‘కాదు’ అనవద్దు, వ్యతిరేకభావనలు వద్దు; ‘ఔను, ఔను’ అనే నుడ-&nbsp;<BR>వండి. ‘శివోఽహం’ ‘శివోఽహం’ ‘నేను శివుణ్ణి, నేను శివుణ్ణి.’</FONT></p>
<p><FONT FACE="SHREE902, SHREE, sans-serif" SIZE="3">శ్లో।। కిన్నామ రోదసి సఖేత్వయి సర్వశక్తి</FONT></p>
<p><FONT FACE="SHREE902, SHREE, sans-serif" SIZE="3">రామన్త్రయస్వ భగవన్‌ భగదం స్వరూపమ్‌।</FONT></p>
<p><FONT FACE="SHREE902, SHREE, sans-serif" SIZE="3">త్రైలోక్యమేత దఖిలం తవ పాదమూలే</FONT></p>
<p><FONT FACE="SHREE902, SHREE, sans-serif" SIZE="3">ఆత్మైవహి ప్రభావతే నజడః కదాచిత్‌।।</FONT></p>
<p><FONT FACE="SHREE900, SHREE, sans-serif" SIZE="3">‘ఓ మిత్రుడా నువ్వెందుకు విలపిస్తున్నావు? సమస్తశక్తి నీలోనే వుంది. ఓ&nbsp;<BR>శక్తిశాలీ! నీ సర్వశక్తి స్వభావాన్ని వెలికితీసుకురా. ఈ లోకం సమస్తం నీకు పాదా-&nbsp;<BR>క్రాంతమౌతుంది. శక్తివంతమైనది ఆత్మేగాని జడపదార్థంకాదు.’</FONT></p>
<p><FONT FACE="SHREE900, SHREE, sans-serif" SIZE="3">అప్రతిహతమైన శక్తితో పనిచెయ్యి! భయం ఎందుకు? మిమ్మల్ని అడ్డగించే&nbsp;<BR>శక్తి ఎవరికుంది?</FONT></p>
<p><FONT FACE="SHREE902, SHREE, sans-serif" SIZE="3">శ్లో।। కుర్మస్తారక చర్వణం</FONT></p>
<p><FONT FACE="SHREE902, SHREE, sans-serif" SIZE="3">త్రిభువన ముత్పాటయామో బలాత్‌।</FONT></p>
<p><FONT FACE="SHREE902, SHREE, sans-serif" SIZE="3">కింభో నవిజానాస్యస్మాన్‌</FONT></p>
<p><FONT FACE="SHREE902, SHREE, sans-serif" SIZE="3">రామకృష్ణ దాసావయమ్‌।।</FONT></p>
<p><FONT FACE="SHREE900, SHREE, sans-serif" SIZE="3">నక్షత్రాలను పొడిపొడిచేద్దాం. త్రిభువనాలను పెకలించివేద్దాం. మనం ఎవ-&nbsp;<BR>రమో మీకు తెలియదా? మనం శ్రీరామకృష్ణ దాసులం. భయమా? ఛీ ఛీ ఎవరిని&nbsp;<BR>చూసి భయం?</FONT></p>
<p><FONT FACE="SHREE902, SHREE, sans-serif" SIZE="3">శ్లో।। క్షీణాస్మ దీనాః సకరుణా జల్పన్ని మూఢా జనా।</FONT></p>
<p><FONT FACE="SHREE902, SHREE, sans-serif" SIZE="3">నాస్తిక్యన్త్విదస్తు అహహ దేహాత్మవా దాతురాః।</FONT></p>
<p><FONT FACE="SHREE902, SHREE, sans-serif" SIZE="3">ప్రాప్తా స్మవీరాగత భయా అభయం ప్రతిష్ఠాయదా&nbsp;<BR>ఆస్తిక్య న్త్విదన్తు చినుమః రామకృష్ణ దాసావయమ్‌.</FONT></p>
<hr class="puTa_virupu">
<table><tr><td><a class=puTa_lanke href=puTa3426.html>p3426</a></td><td>p3427</td><td><a class=puTa_lanke href=puTa3428.html>p3428</a></td></tr></table>
</div></body></html>
