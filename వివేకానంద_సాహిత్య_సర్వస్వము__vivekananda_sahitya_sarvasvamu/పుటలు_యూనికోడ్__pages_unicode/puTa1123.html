<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1122.html>p1122</a></td><td>p1123</td><td><a class=puTa_lanke href=puTa1124.html>p1124</a></td></tr></table>
<p><FONT FACE="SHREE900, SHREE, sans-serif" SIZE="3">299</FONT></p>
<BR>
<p><FONT FACE="SHREE900, SHREE, sans-serif" SIZE="3">పరమాత్మ సందేశం</FONT></p>
<BR>
<p><FONT FACE="SHREE900, SHREE, sans-serif" SIZE="3">బ్రహ్మం, సచ్చిదానందం, నిర్గుణం, వాస్తవిక అనంతం.</FONT></p>
<p><FONT FACE="SHREE900, SHREE, sans-serif" SIZE="3">బ్రహ్మాది స్థావరాంతమైన జగత్తంతా ప్రాణ ప్రేమ సౌందర్యాల అభివ్యక్తతే.&nbsp;<BR>ఈ ప్రాణ ప్రేమ సౌందర్యాలు రూపుగొన్న వ్యక్తి ఈ విశ్వానికంతా జనకుడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">దేవాధిపతి మహేశ్వరుడు. సర్వవ్యాపకుడు. దృశ్యజగత్తుకన్నా వేరైనవాడు. జీవుల&nbsp;<BR>కన్నింటికీ ఆత్మభూతుడు. జీవభిన్నుడు. విశ్వాన్ని సృష్టించినవాడు కాబట్టి&nbsp;<BR>విశ్వానికి జనకుడు. ప్రేమతో ఈ విశ్వాన్ని నడుపుతూ చివరికి తనలోకే ఉప&nbsp;<BR>సంహరించుకొంటాడు. కాబట్టి విశ్వపాలకుడు. ఆ మహాశక్తి ఆజ్ఞవల్లనే సూర్య&nbsp;<BR>చంద్రులు ప్రకాశిస్తున్నారు. వర్షాలు కురుస్తున్నాయి. మృత్యువు కూడా అతని ఆజ్ఞకు&nbsp;<BR>లోబడి వర్తిస్తున్నది. సర్వకారణాలలో ఉన్న శక్తి ఆ పరమాత్మ స్వరూపం.&nbsp;<BR>పరమాత్మే కారణాన్ని కార్యోత్పాదన సమర్థమయ్యేలా చేస్తున్నది. అతని ఇచ్ఛే&nbsp;<BR>అచ్చమైన ధర్మం. అతను ప్రమాదం చెందటానికి అవకాశం లేదు. ప్రకృతి ధర్మాలు&nbsp;<BR>పరమేశ్వరేచ్ఛాస్వరూపాలు. వాటికి మార్పులేదు. కర్మసిద్ధాంతానికి పరమాత్మ&nbsp;<BR>ప్రాణం. పరమాత్మే సర్వకర్మలకూ అనుసంధాత. పరమాత్మ అధీనంలో మన&nbsp;<BR>కర్మలను బట్టి మనం మన జన్మలను సృష్టించుకొంటున్నాం.</FONT></p>
<p><FONT FACE="SHREE900, SHREE, sans-serif" SIZE="3">ముక్తి జగత్‌ ఉద్దేశం. ముక్తియే జగత్తుకు లక్ష్యం. పరమాత్మ ప్రేరణతో ప్రకృతి&nbsp;<BR>ధర్మాలను అనుసరించి మనం ముక్తిపొందటానికి ప్రయత్నిస్తున్నాం. ముక్తి&nbsp;<BR>పొందటానికై జగత్తు చేసే ప్రయత్నం ముముక్షువులో పరమోత్తమంగా అభివ్యక్త&nbsp;<BR>మవుతున్నది. ముక్తి కర్మ, భక్తి, జ్ఞానయోగాల ద్వారా పొందిదగింది. కర్మయోగం</FONT></p>
<p><FONT FACE="SHREE900, SHREE, sans-serif" SIZE="3">- పరోపకారాలకై అవిరతంగా పాటుపడటం, పరులను ప్రేమించటం. భక్తియోగం -&nbsp;<BR>ఈశ్వరారాధన, సంకీర్తనం, ధ్యానం. జ్ఞానయోగం - ధ్యానం వల్ల కలిగేది.</FONT></p>
<BR>

<BR>
<hr class="puTa_virupu">
<table><tr><td><a class=puTa_lanke href=puTa1122.html>p1122</a></td><td>p1123</td><td><a class=puTa_lanke href=puTa1124.html>p1124</a></td></tr></table>
</div></body></html>
