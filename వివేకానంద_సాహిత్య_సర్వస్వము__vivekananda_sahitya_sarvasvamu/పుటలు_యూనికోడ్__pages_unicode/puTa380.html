<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa379.html>p379</a></td><td>p380</td><td><a class=puTa_lanke href=puTa381.html>p381</a></td></tr></table>

<p><FONT FACE="SHREE900, SHREE, sans-serif" SIZE="3">స్వీకరించలేదు. యూదుల ఆచారానికి అతడంతగా కట్టుబడ్డాడు. ఐనా సౌశీ-&nbsp;<BR>ల్యంలో బుద్ధుడికి తరువాత ఆతడే అగ్రగణ్యుడు; బుద్ధుడైనా పరిపూర్ణుడు&nbsp;<BR>కాడు. ఎలాగైనా ధర్మవిషయంలో స్త్రీ పురుషుడితో తుల్యాధికారిణి అని&nbsp;<BR>బుద్ధుడు అంగీకరించాడు, ఆతడి ప్రథమశిష్యురాలూ శిష్యులలో ఉత్తమగణ్యు-&nbsp;<BR>రాలూ స్వయంగా ఆతడి సతీమణే. భారతనారీమణుల మధ్య బౌద్ధోద్యమాని-&nbsp;<BR>కంతకూ ఆమే నాయకురాలై దీపించింది. కాని మనం యీ మహనీయులను&nbsp;<BR>గురించి ఖండన మండనలను చేయరాదు; వారిని మనకంటె చాల పైమెట్టు&nbsp;<BR>వారినిగా గణించాలి. ఒక మానవుడు ఎంతటి మహనీయుడైనా అవుగాక, మనం&nbsp;<BR>ఆతణ్ణే నమ్ముకొని వుండకూడదు; మనంకూడ బుద్ధులం క్రైస్తులం కావాలి.</FONT></p>
<p><FONT FACE="SHREE900, SHREE, sans-serif" SIZE="3">ఎవరినిగాని అతడి లోపాలనుబట్టి మనం యిలాటివాడని నిర్ణయించరాదు.&nbsp;<BR>ఒకడికున్న గొప్పగుణాలు కేవలం అతడివే; కాని అతడిలోని దోషాలు సర్వమా-&nbsp;<BR>నవుల్లో వుండేవే. కాబట్టి అతడి గుణగణాలను నిర్ణయించేటప్పుడు వీటిని మనం&nbsp;<BR>పరిగణించరాదు.</FONT></p>

<p><FONT FACE="SHREE900, SHREE, sans-serif" SIZE="3">‘హీరాయిక్‌’ అనే ఆంగ్లపదానికి ప్రతి ఐన ‘వీర’ అనే సంస్కృతపదమే&nbsp;<BR>‘వర్చ్యు’ (సుగుణం, సౌశీల్యం) అనే మాటకు మూలం. ఎందుకంటె ప్రాచీన-&nbsp;<BR>కాలంలో ఉత్తమయోధుడే ఉత్తమ గుణవంతుడుగా పరిగణింపబడేవాడు.</FONT></p>
<p><FONT FACE="SHREE902-Italic, SHREE, sans-serif" SIZE="3">మంగళవారం, జూలై 30</FONT></p>
<BR>
<p><FONT FACE="SHREE900, SHREE, sans-serif" SIZE="3">క్రైస్తులూ బుద్ధులూ మన ఆంతరంగిక శక్తులను వ్యక్తీకరించటానికి మనకు&nbsp;<BR>కేవలం ఆలంబాలు. నిజానికి మనమే మన ప్రార్థనలను సఫల మొనర్చుకొనేవారం.</FONT></p>
<p><FONT FACE="SHREE900, SHREE, sans-serif" SIZE="3">జీసస్‌ మహాశయుడే కనుక జన్మించకుంటే, మానవకోటికి తరణోపా-&nbsp;<BR>యమే వుండేది కాదని తలచటం మహాపరాధం. ఏనాటికైనా వెలువడక తప్పని&nbsp;<BR>మానవుడి దైవస్వభావాన్ని గురించిన యీ విస్మృతి ఘోరం. మానవస్వభావ&nbsp;<BR>వైభవాన్ని ఎన్నటికీ మరువవద్దు. ఇంతకుముందూ ఇకమీదటా మనమే పరా&nbsp;<BR>త్పరులం. క్రైస్తులూ బుద్ధులూ ఆత్మసాగరంలోని వీచికలు. నీలోని పరమాత్మకు&nbsp;<BR>తప్ప మరిదేనికీ ప్రణమిల్లకు. నువ్వే ఆ దేవదేవుడవని గ్రహించేటంతవరకు నీకు&nbsp;<BR>ముక్తిలేదు.</FONT></p>
<p><FONT FACE="SHREE900, SHREE, sans-serif" SIZE="3">చివరకు మనం ఏమిగా అవుతామో ఆ గమ్యాన్ని చేరుస్తవి కాబట్టి మన&nbsp;<BR>పూర్వకర్మలన్నీ మంచివే. ఎవరిని ప్రార్థించటం? నేనే పరమార్థతత్త్వాన్ని. ఆత్మ-&nbsp;<BR>స్వరూపంకంటె మిగిలినదంతా వట్టి స్వప్నం. నేనే అఖండ సచ్చిదానంద సాగ-&nbsp;<BR>రాన్ని. నువ్వు కల్పించుకొన్న వీచికను ‘నేను’ అనబోకు; అది కేవలం అల అని</FONT></p>
<hr class="puTa_virupu">
<table><tr><td><a class=puTa_lanke href=puTa379.html>p379</a></td><td>p380</td><td><a class=puTa_lanke href=puTa381.html>p381</a></td></tr></table>
</div></body></html>
