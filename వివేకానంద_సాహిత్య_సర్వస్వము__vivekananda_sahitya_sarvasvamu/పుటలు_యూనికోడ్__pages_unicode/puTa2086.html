<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2085.html>p2085</a></td><td>p2086</td><td><a class=puTa_lanke href=puTa2087.html>p2087</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - రామేశ్వరం </FONT><FONT FACE="TimesNewRoman, Times, serif" SIZE="2">3 7</FONT></p>
<p><FONT FACE="SHREE900, SHREE, sans-serif" SIZE="3">చూచి, వానికి సాయపడి, ఉపచారాలు చేసిన వానిపై శివుని కెక్కువ ప్రీతి; తనను&nbsp;<BR>దేవళాల్లో మాత్రమే చూడగలిగే మనుజునిపై దేవునికంత ప్రీతి వుండదు.</FONT></p>
<p><FONT FACE="SHREE900, SHREE, sans-serif" SIZE="3">ఒక ధనికునికి ఇద్దరు తోటమాలీ లుండెరట. వారిలో ఒకడు చాలా&nbsp;<BR>సోమరి; పనిచేసేవాడు కాడు. కాని యజమాని తోటలోకి వచ్చినపుడంతా లేచి&nbsp;<BR>చేతులు జోడించుకొని - ‘ఆహా! మా దొరగారిముఖం ఎంత సుందరంగా&nbsp;<BR>వుంది!’ అని పొగుడుతూ, వాని ఎదుట తన్మయత్వం నటించేవాడు. రెండవ&nbsp;<BR>తోటమాలి ఎక్కువగా మాటలాడేవాడు కాడు; కష్టపడి పనిచేసి, అన్నిరకాల&nbsp;<BR>పళ్లను, కూరగాయలను పండించేవాడు. వాటిని నెత్తిన మోసుకొనిపోయి,&nbsp;<BR>దూరంగా వున్న యజమాని ఇంటికి చేర్చేవాడు. ఈ ఇద్దరు తోటమాలీలలో&nbsp;<BR>ఎవరిని యజమాని ఎక్కువగా మెచ్చుకుంటాడో ఆలోచించండి. శివుడే అట్టి&nbsp;<BR>యజమాని; ఈ ప్రపంచమే వాని తోట; ఇక్కడ రెండు రకాల తోటమాలీ&nbsp;<BR>లున్నారు. ఒకడు సోమరి, మాయలమారి, మోసగాడు, ఏమీ పనిచేయడు. కాని&nbsp;<BR>శివుని కన్నుల అందాన్ని, ముక్కు చక్కదనాన్ని, ఇతరావయవాల సౌందర్యాన్ని&nbsp;<BR>ఊరక అభివర్ణిస్తూ స్తోత్రాలు చేస్తూ వుంటాడు. రెండోవాడు శివుని సంతానమైన&nbsp;<BR>దరిద్రులను, దీనులను, సమస్త జంతుజాలాన్ని, అది యిది అనడమెందుకు?&nbsp;<BR>- సమస్త సృష్టిని - కనిపెట్టుతూ సేవిస్తూంటాడు. వీరిద్దరిలో శివునికి ఎక్కువ&nbsp;<BR>ప్రియుడెవడు? అతని బిడ్డలకు సేవచేసేవాడే అనడానికి సందేహంలేదు. తండ్రికి&nbsp;<BR>సేవచేయకోరేవాడు మున్ముందు వాని బిడ్డలకు సేవచేయాలి. అట్లే శివుని&nbsp;<BR>సేవించగోరేవాడు మొదట వాని బిడ్డలకు - సమస్త జంతుజాలానికి - సేవ&nbsp;<BR>చేయాలి. శాస్త్రాలలో, భగవద్భక్తుని సేవించేవారు భగవంతుని సేవకులలో&nbsp;<BR>పరమోత్తములని చెప్పబడింది. కాబట్టి దీన్ని సదా జ్ఞప్తినుంచుకోండి.</FONT></p>
<p><FONT FACE="SHREE900, SHREE, sans-serif" SIZE="3">మీరు పరమ పవిత్రులుగా వుండి, సహాయం కోరివచ్చే ఎవ్వనికైనా మీ శక్తి-&nbsp;<BR>కొద్దీ ఉపకారం చేస్తూండాలని మీకు మళ్లీ చెబుతున్నాను. ఇదే సత్కర్మ. దీని&nbsp;<BR>మహిమవల్ల చిత్తశుద్ధి లభిస్తుంది. అప్పుడు ప్రతివానిలో వసిస్తున్న శివుడు&nbsp;<BR>ప్రత్యక్షం కాగలడు. ఆయన ప్రతివాని హృదయంలోను సదా నివసిస్తూనే&nbsp;<BR>వున్నాడు. అద్దంమీద మురికిగాని, దుమ్ముకాని వుంటే మన స్వరూపం అందు&nbsp;<BR>ప్రతిఫలించదు. అట్లే మన మనస్సు అనే అద్దాల మీద అజ్ఞానమనే మురికి, దుర్మా-&nbsp;<BR>ర్గమనే దుమ్ము పడుతూంటుంది. ముందుగా, తమ మేలునే చూసుకొనే స్వార్థ-&nbsp;<BR>పరత, పాపాలన్నిట్లో మహాపాపం. ఎవడు, తాను ముందు తినాలనీ, ఇతరుల-&nbsp;<BR>కంటే ఎక్కువ డబ్బు సంపాదించాలనీ, లోకంలోని సమస్త సంపదలను పొందా-&nbsp;<BR>లనీ ఆశపడతాడో, ఎవడు తాను ఇతరులకంటే ముందుగా స్వర్గానికి పోవాలని,&nbsp;<BR>ఇతరులకంటే ముందుగా మోక్షాన్ని పొందాలనీ అపేక్షిస్తాడో, వాడే కటిక స్వార్థ-</FONT></p>
<hr class="puTa_virupu">
<table><tr><td><a class=puTa_lanke href=puTa2085.html>p2085</a></td><td>p2086</td><td><a class=puTa_lanke href=puTa2087.html>p2087</a></td></tr></table>
</div></body></html>
