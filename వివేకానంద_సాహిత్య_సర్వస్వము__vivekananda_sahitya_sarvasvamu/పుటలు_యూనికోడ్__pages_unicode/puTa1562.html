<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1561.html>p1561</a></td><td>p1562</td><td><a class=puTa_lanke href=puTa1563.html>p1563</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - రెండవ భాగం</FONT></p>
<p><FONT FACE="SHREE900, SHREE, sans-serif" SIZE="3">333</FONT></p>
<p><FONT FACE="SHREE900, SHREE, sans-serif" SIZE="3">మరణానంతరం పితృదేవతలతో కలిసి నివసించగల్గిన, స్వర్గంకూడ శాశ్వతం&nbsp;<BR>కాదని ప్రకటించబడింది. ఆకారమున్న స్వర్గముంటే కాలక్రమాన అది నశించక&nbsp;<BR>తప్పదు. అది లక్షల కొలది సంవత్సరాలు నిలిచి వుండొచ్చు - కానీ చివరికి&nbsp;<BR>ఎన్నడో ఒకనాడు నాశంకాక తప్పదు. ఈ భావంతోపాటు, మరొక భావంకూడ&nbsp;<BR>ఏర్పడింది; ఈ జీవులు, తిరిగి భూలోకానికి వచ్చి తీరాలి; పుణ్యకార్యాల&nbsp;<BR>ఫలాలను అనుభవించే చోట్లే స్వర్గాలు; పుణ్యఫలం అంతరించడంతోనే, ఈ&nbsp;<BR>భూలోక జీవనానికి మళ్లీ రావలసిందే. దీన్నిబట్టి ఒక విషయం స్పష్టమౌతోంది.&nbsp;<BR>‘నిమిత్త’ తత్త్వసూత్రం అనే కార్యకారణ పరంపరాధర్మాన్ని మానవజాతి చాలా&nbsp;<BR>పురాతన కాలంలోనే గుర్తించింది. కాని అప్పు డా సూత్రం, కేవలం చిన్నపిల్లల&nbsp;<BR>భాషలోలాగా - అంటే కేవలం అపరిణత రూపంలో చెప్పబడింది. అటు తర్వాత&nbsp;<BR>తత్త్వవేత్తలు బయలుదేరి, దాన్నే తత్త్వశాస్త్రానుగుణం, తర్కసంప్రదాయాను-&nbsp;<BR>కూలం అయిన భాషలో ప్రకటించారు. ఈ రచనలను చదివేవారికి అందులో&nbsp;<BR>చెప్పబడినదంతా, అంతరవలోకన మూలంగా లభించినట్లు స్పష్ట&nbsp;<BR>మవుతుంది. ఇది ఆచరణ సాధ్యమా? అని మీరు నన్నడిగితే, అది మొదట,&nbsp;<BR>అనుష్ఠానరూపంలో వుండి, తరువాతే కదా తత్త్వసిద్ధాంత రూపాన్ని ధరించిందని&nbsp;<BR>నేను బదులు చెబుతాను. మొట్టమొదట ఈ విషయాలను కనిపెట్టి, వాని&nbsp;<BR>అనుభవాన్ని పొంది, అటు తర్వాతగదా గ్రంథాలను వ్రాశారు? ఆ ప్రాచీన</FONT></p>
<p><FONT FACE="SHREE900, SHREE, sans-serif" SIZE="3">జిజ్ఞాసువులతో, ఈ ప్రకృతి మాట్లాడింది. పక్షులు వారితో ప్రసంగించాయి;&nbsp;<BR>మృగాలు వారితో ముచ్చటించాయి. సూర్య చంద్రాదులు వారికి సుద్దులు&nbsp;<BR>చెప్పారు. క్రమంగా వారు వస్తువుల తత్త్వాన్ని గ్రహించారు. ప్రకృతి హృదయాన్ని&nbsp;<BR>పరికించారు. వాళ్లు అలా చేసింది మననం చేతకాదు సుమండీ; తర్కబలంతోనూ&nbsp;<BR>కాదు; ఈ రోజులలో ఆచారమైనట్లు, ఇతరుల మెదడులలోని సరుకును చౌర్యం-&nbsp;<BR>చేసి, గ్రంథాలను తయారుచేయడానికికూడ వాళ్లు పూనుకోలేదు. నాలాగా వారి,&nbsp;<BR>వీరి, గ్రంథాలలోని అంశాలను తీసికొని ఉపన్యాసాలను కూర్చడం సైతం వారు&nbsp;<BR>అవలంబించలేదు. ఓర్పుతో విషయ పరిశీలనంచేసి, కొత్తఅంశాల్ని గ్రహిస్తూ,&nbsp;<BR>వా రీ మూలతత్త్వాన్ని కనుగొన్నారు. వాళ్ల ప్రధాన సాధనం అనుష్ఠానం. ఎప్పటికైనా&nbsp;<BR>అదే కావాలి! మతం అనేది అనుష్ఠానశాస్త్రం. కేవలం దైవప్రోక్తాలైన మతాలు ఇది-&nbsp;<BR>వరకెన్నడూ లేవు; ఇక వుండబోవు. మొదట అనుష్ఠానం; తర్వాత జ్ఞానం.&nbsp;<BR>ఆత్మలు వెనక్కి (మరలి) వస్తాయనే భావం ఇంతకుపూర్వమే వుంది. ఫలాపే-&nbsp;<BR>క్షతో, సత్కార్యాలను చేసేవాళ్లు, ఆ ఫలాన్ని పొందుతారు. కాని ఆ ఫలం&nbsp;<BR>శాశ్వతం కాజాలదు. ఫలం, కార్యానికి అనురూపమై మాత్రమే వుండగలదని&nbsp;<BR>తెలిపే నిమిత్తసూత్రం చక్కగా ఇందు వ్యక్తం కావించబడింది. కారణం ఎట్టిదో</FONT></p>
<hr class="puTa_virupu">
<table><tr><td><a class=puTa_lanke href=puTa1561.html>p1561</a></td><td>p1562</td><td><a class=puTa_lanke href=puTa1563.html>p1563</a></td></tr></table>
</div></body></html>
