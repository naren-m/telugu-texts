<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2690.html>p2690</a></td><td>p2691</td><td><a class=puTa_lanke href=puTa2692.html>p2692</a></td></tr></table>
<p><FONT FACE="SHREE900, SHREE, sans-serif" SIZE="3">మన ప్రస్తుత సాంఘిక సమస్యలు</FONT></p>
<p><FONT FACE="Bookman-Light, Bookman, serif" SIZE="2">255</FONT></p>
<p><FONT FACE="SHREE900, SHREE, sans-serif" SIZE="3">అన్నాన్ని, కూరలను వండగలడు. అలాటిది మరెక్కడా లభించదు. సాలెమగ్గం&nbsp;<BR>ప్రళయకాలానికి పూర్వపుది, అనుకోతగినంద పాతది. అది సరళమైన యంత్ర-&nbsp;<BR>విశేషం. దాని వెల ఒక రూపాయి. దాని పాదాలు ఒక పల్లంలో అమర్చబడి&nbsp;<BR>వుంటాయి. దానితో గజం యిరవై రూపాయలు విలువచేసే పట్టువస్త్రాన్ని&nbsp;<BR>నేయటం యీ దేశంలో మాత్రమే శక్యం. ఒక చింకిచాప, ఒక మట్టి ప్రమిద-&nbsp;<BR>దీపం, దానికి ఆముదం - యిలాటి పరికరాల తోడ్పాటుతో మహాద్భుత&nbsp;<BR>పండితులు యీ దేశంలో మాత్రమే తయారవుతారు. భార్య ఎంత కురూపి&nbsp;<BR>ఐనా, వెగటు కలిగించేదైనా కావచ్చును. అంతటినీ సహించే ఏకపత్నీవ్రతమూ;&nbsp;<BR>భర్త కాసు కొరగానివాడైనా, పరమదుర్మార్గుడైనా, అతడిపట్ల భార్యకు యావజ్జీవ&nbsp;<BR>ఆరాధన - యివి యీ దేశంలో మాత్రమే సాధ్యాలు. దీనిలోని మేలు యింత-&nbsp;<BR>వరకే.</FONT></p>
<p><FONT FACE="SHREE900, SHREE, sans-serif" SIZE="3">కాని వీటన్నిటిని చేసే జనం నిర్జీవ యంత్రాల్లా నడుపబడుతున్నారు.&nbsp;<BR>మనోప్రవృత్తి లేదు, హృదయావిర్భావం లేదు, జీవిత స్పందన లేదు. ఉప్పొంగే&nbsp;<BR>ఆశ లేదు, సంకల్పాన్ని గాఢంగా ఉత్తేజపరిచేది ఏదీ లేదు, సూక్ష్మానందానుభవం&nbsp;<BR>లేదు, తీవ్రదుఃఖాన్ని కలిగించుకోటం లేదు, సృజనాత్మకమైన ప్రతిభావ్యాపారం&nbsp;<BR>లేదు, కొత్తవాటియందు కోర్కెలేదు, మెప్పు లేదు. ఈ చిత్తంనుండి మేఘా&nbsp;<BR>లెన్నడూ తొలగవు. ఉజ్జ్వలమైన ప్రభాతసూర్యుని చిత్రం యీ హృదయా&nbsp;<BR>న్నెప్పుడూ మరులుగొల్పదు. ‘ఇంతకంటె మిన్న ఐన దశ ఒకటి వుందేమో’ అనే&nbsp;<BR>తలపు సైతం - యీ చిత్తంలో ఎప్పుడూ జనించదు. ఒకవేళ అలాటి తలపు&nbsp;<BR>జనించినా నచ్చదు; నచ్చినా ప్రయత్నముండదు. ప్రయత్నమున్నా నిరుత్సాహం&nbsp;<BR>దాన్ని రూపుమాపుతుంది.</FONT></p>
<p><FONT FACE="SHREE900, SHREE, sans-serif" SIZE="3">నియమబద్ధంగా జీవితం గడపటంచేతనే మంచి తప్పక కలిగితే, తర&nbsp;<BR>తరాలుగా వస్తూన్న ఆచార నియమాలను తు.చ. అనుసరించటమే సద్గుణమైతే,&nbsp;<BR>చెప్పండి - చెట్టును మించిన సాధు వెవరుంటారు? రైలుబండిని మించిన&nbsp;<BR>భక్తుడుగాని పవిత్రతపస్విగాని ఎవరు? రాతిముక్క ప్రకృతి నియమాన్ని అతిక్ర&nbsp;<BR>మించగా ఎవరైనా చూశారా? పశువులు పాపాలు చేస్తూంటే ఎవరైనా చూశారా?</FONT></p>
<p><FONT FACE="SHREE900, SHREE, sans-serif" SIZE="3">పెద్ద పొగఓడ, శక్తిమంతమైన రైలు యింజను - వీటికి బుద్ధి లేదు. ఇవి&nbsp;<BR>కదలుతాయి, తిరుగుతాయి, పరిగెత్తుతాయి కాని వీటికి బుద్ధి లేదు. దూరాన&nbsp;<BR>కనబడే ఆ చిన్నకీటకం తన ప్రాణాన్ని కాపాడుకోటానికై రైలుపట్టాలనుండి ప్రాణ-&nbsp;<BR>రక్షణార్థం తొలగిపోతోంది. దానికి ఆ బుద్ధి ఎలా కలిగింది? యంత్రంలో&nbsp;<BR>సంకల్పావిష్కృతి లేనేలేదు. నియమాన్ని అతిక్రమిద్దామనే కోర్కె యంత్రానికి&nbsp;<BR>కలుగదు. కీటకం నియమాన్ని ప్రతిఘటించాలనుకొంటుంది, ప్రతిఘటిస్తుంది.</FONT></p>
<hr class="puTa_virupu">
<table><tr><td><a class=puTa_lanke href=puTa2690.html>p2690</a></td><td>p2691</td><td><a class=puTa_lanke href=puTa2692.html>p2692</a></td></tr></table>
</div></body></html>
