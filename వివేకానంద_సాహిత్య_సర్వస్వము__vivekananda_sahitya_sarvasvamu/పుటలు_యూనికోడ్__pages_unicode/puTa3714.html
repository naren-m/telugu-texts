<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3713.html>p3713</a></td><td>p3714</td><td><a class=puTa_lanke href=puTa3715.html>p3715</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">8 7</FONT></p>
<p><FONT FACE="SHREE900, SHREE, sans-serif" SIZE="3">కేంద్రాలనుండి మనం భారతదేశం మీద దాడి సల్పటం మాత్రమేగాక, ప్రపం-&nbsp;<BR>చంలోని అన్నిదేశాలమీదికి ప్రచారకుల తండాలను పంపుదాం. ఇది మన ప్రథమ&nbsp;<BR>కర్తవ్యం. ధీరచిత్తంతో పని సాగించు. కొంతకాలం వరకు 39, విక్టోరియా అనే&nbsp;<BR>స్థావరం లండన్‌ పనికి ప్రధానకేంద్రంగా వుంటుంది. అక్కణ్ణుండి పని కొనసాగు&nbsp;<BR>తుంది. స్టర్డీ వద్ద ఒక పెద్ద పెట్టె నిండా బ్రహ్మవాదిన్‌ పత్రికలున్నాయి. ఆ&nbsp;<BR>విషయం నాకు యింతకుముందు తెలియదు. ఇప్పుడు దానికి చందాదారులను&nbsp;<BR>చేర్పిస్తున్నాడు.</FONT></p>
<p><FONT FACE="SHREE900, SHREE, sans-serif" SIZE="3">ప్రస్తుతం మనకు భారతదేశంలో ఒక పత్రిక స్థిరపడిపోయింది. దేశీయ&nbsp;<BR>భాషల్లోకూడ కొన్ని పత్రికలను ప్రారంభించవచ్చు. వింబుల్డన్‌కు చెందిన&nbsp;<BR>కుమారి యమ్‌.నోబెల్‌ ఒక ఉత్తమమైన కార్యకర్త. మద్రాసు రెండు పత్రికలకు&nbsp;<BR>ఆమె ప్రచారం చేస్తుంది. ఆమె నీకు ఉత్తరం రాస్తుంది. ఇవన్నీ నిదానంగాను,&nbsp;<BR>నిశ్చయంగాను అభివృద్ధి చెందుతాయి. ఇలాంటి పత్రికలు కొద్దిమంది అను&nbsp;<BR>యాయులవల్లనే పోషింపబడతాయి. ఒకేసారి వారు అనేక విషయాలు చేస్తారని&nbsp;<BR>ఆశించకూడదు. వారు గ్రంథాలు కొనాలి. ఇంగ్లండ్‌లోని ఉద్యమానికి నిధులు&nbsp;<BR>పోగుచెయ్యాలి. ఇక్కడి పత్రికకు చందా కట్టాలి. తర్వాత భారతదేశంలోని&nbsp;<BR>పత్రికలకు చందాదారులుగా చేరాలి. ఇది విపరీతమైన పని కదా! ఇది బోధిం-&nbsp;<BR>చటంకంటె వ్యాపారం చెయ్యటం కిందికి దిగుతుంది. కాబట్టి నువ్వు నిదా&nbsp;<BR>నించాలి. అయినా యిక్కడకూడ కొంతమంది చందాదారులౌతారు. అంతేకాక&nbsp;<BR>నేను యిక్కణ్ణుండి వచ్చాక, యిక్కడివారికి చేయాల్సిన పనికూడ వుండాలి&nbsp;<BR>కదా! కాబట్టే యిక్కడ ఒక పత్రిక వుండాలి. అదే విధంగా అమెరికాలోను&nbsp;<BR>వుండాలి. భారతీయ పత్రికలు భారతీయులచేతనే పోషింపబడాలి. అన్నిదేశాల&nbsp;<BR>వారికి పత్రిక సమానమైన అంగీకారం పొందటానికి, అన్ని దేశాలకు చెందిన&nbsp;<BR>రచయితల సముదాయాన్ని ఏర్పరచాలి. అంటే సంవత్సరానికి లక్ష రూపాయలు&nbsp;<BR>కావాలన్న మాట.</FONT></p>
<p><FONT FACE="SHREE900, SHREE, sans-serif" SIZE="3">నా సంబంధబాంధవ్యాలు ఒక్క భారతదేశంలోనే కాక అన్నిదేశాలతోను&nbsp;<BR>కూడుకొని వున్నవనే సంగతిని మీరెన్నడూ మరువరాదు. నా ఆరోగ్యం బాగానే&nbsp;<BR>వుంది. అభేదానందకూడ కులాసాగానే వున్నాడు.</FONT></p>
<p><FONT FACE="SHREE900, SHREE, sans-serif" SIZE="3">సమస్త ప్రేమ, ఆశీర్వాదాలతో,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3713.html>p3713</a></td><td>p3714</td><td><a class=puTa_lanke href=puTa3715.html>p3715</a></td></tr></table>
</div></body></html>
