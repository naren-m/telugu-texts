<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa665.html>p665</a></td><td>p666</td><td><a class=puTa_lanke href=puTa667.html>p667</a></td></tr></table>
<p><FONT FACE="SHREE900, SHREE, sans-serif" SIZE="3">గమ్యం</FONT></p>
<p><FONT FACE="TimesNewRoman, Times, serif" SIZE="2">2 5 1</FONT></p>
<p><FONT FACE="SHREE900, SHREE, sans-serif" SIZE="3">జ్ఞానం పొందడానికి మీరు నిరంతరం ప్రయత్నిస్తున్నారు. మీ రాగేది ఎక్కడ?&nbsp;<BR>జీవిత మంతటితో ఐక్యం పొందేటప్పుడేగాని, యీ లోపుగా ఎక్కడగా మీరు&nbsp;<BR>ఆగరు...</FONT></p>
<p><FONT FACE="SHREE900, SHREE, sans-serif" SIZE="3">అనేకులు కోరే గమ్యం సౌఖ్యం. ఆ సౌఖ్యంకోసం వారు ఇంద్రియాలను&nbsp;<BR>ఆశ్రయిస్తారు. అత్యధిక సౌఖ్యాన్ని పొందడానికి ప్రయత్నించవలసింది దానికంటే&nbsp;<BR>పైస్థాయిలలో, ఆ తర్వాత ఆధ్యాత్మికస్థాయిలలో, ఆ తరువాత తనలోనే - తన-&nbsp;<BR>లోని భగవంతుడు. ఎవరికి ప్రీతి బైటి వస్తువుపై వుందో, ఆ బాహ్యవస్తువు పోవ-&nbsp;<BR>టంతో అతడికి దుఃఖం కలుగుతుంది. ఈ సౌఖ్యంకోసం మీరు ప్రపంచంలోని&nbsp;<BR>ఏ వస్తువుపైనా ఆధారపడటం కుదరదు. సకల సౌఖ్యాలు ఆత్మలోనే వుంటే&nbsp;<BR>ఆత్మను నేనెన్నడూ కోల్పోలేను కనుక అందులో నా సౌఖ్యం ఎల్లప్పుడూ&nbsp;<BR>వుంటుంది... తల్లి, తండ్రి, బిడ్డ, భార్య, దేహం, ధనం - సర్వం వినాశ్యం,&nbsp;<BR>ఆత్మతప్ప ... ఆత్మానందం తప్ప. సకలవాంఛలు ఆత్మలోనే వున్నాయి... ఇదే&nbsp;<BR>మార్పుచెందని వ్యక్తిత్వం. ఇది పరిపూర్ణమైనది.</FONT></p>
<p><FONT FACE="SHREE900, SHREE, sans-serif" SIZE="3">... దాన్ని పొందటం ఎలా? ప్రపంచమందంతటా మహాత్ములందరు -&nbsp;<BR>మహాపురుషులు, మహిళామతల్లులు - వీరంతా సద్విచారమార్గాన్ననుసరించి&nbsp;<BR>దేన్ని కనుగొన్నారో దాన్ని పొందగలరు. ఐతే యిరవై, ముఫై దైవాలను ప్రతిపా-&nbsp;<BR>దించే ద్వైతవాదాల కర్థం ఏమిటి?... వీటన్నిటిలోని సత్యం ఒక్కటే - యీ&nbsp;<BR>మిథ్యావ్యక్తిత్వం నశించాలనటమే ఆ సత్యం... కాబట్టి యీ అహంకారం ఎంత&nbsp;<BR>తక్కువగావుంటే నేను నా యథార్థ స్వరూపానికి, విశ్వశరీరాని కంత సన్నిహి&nbsp;<BR>తుణ్ణిగా వుంటాను. నా ప్రత్యేక మనస్సును గురించి నే నెంత తక్కువగా భావిస్తే,&nbsp;<BR>నేను విశ్వమనస్సు కంత సన్నిహితుణ్ణిగా వుంటాను. నా ఆత్మను గురించి నేనెంత&nbsp;<BR>తక్కువగా తలపోస్తే విశ్వాత్మకంత దగ్గరగా వుంటాను.</FONT></p>
<p><FONT FACE="SHREE900, SHREE, sans-serif" SIZE="3">మన మొక దేహంలో వున్నాం. మనకు కొంత సుఖం, కొంత దుఃఖం&nbsp;<BR>కలుగుతాయి. ఈ దేహంలో నివసించటం వల్ల కలిగే యీ స్వల్పసౌఖ్యం కోసం&nbsp;<BR>మనలను కాపాడుకోవడానికై లోకంలో దేనినైనా చంపడానికి సిద్ధపడతాం. మనకు&nbsp;<BR>దేహాలు రెండుంటె యింతకంటె చాలమేలుకాదా? అదే విధంగా దేహా లెక్కువయే&nbsp;<BR>కొద్దీ ఆనాదంకూడా వృద్ధి అవుతుంటుంది. ప్రతిజీవిలోను వున్నవాణ్ణి నేనే.&nbsp;<BR>అన్ని చేతులతోను పనిచేసేవాణ్ణి నేను. అన్ని పాదాలతోను సంచరించేవాణ్ణి&nbsp;<BR>నేను. పులినోటి ద్వారా మాట్లాడేది నేను. ప్రతిదేహంలోను వుండేది నేను.&nbsp;<BR>నా దేహా లనంతాలు. నా మనస్సు అనంతం. జీసస్సులోను, బుద్ధునిలోను,&nbsp;<BR>మహమ్మదులోను వుండినవాణ్ణి నేను. పూర్వంలోను, వర్తమానంలోను, సాధు&nbsp;<BR>మహాత్ము లందరిలో వుండేవాణ్ణి నేను. ఇకముందు ప్రభవించే అందరిలోను</FONT></p>
<p><FONT FACE="TimesNewRoman, Times, serif" SIZE="2">2vs 1 7</FONT></p>
<hr class="puTa_virupu">
<table><tr><td><a class=puTa_lanke href=puTa665.html>p665</a></td><td>p666</td><td><a class=puTa_lanke href=puTa667.html>p667</a></td></tr></table>
</div></body></html>
