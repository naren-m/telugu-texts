<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2500.html>p2500</a></td><td>p2501</td><td><a class=puTa_lanke href=puTa2502.html>p2502</a></td></tr></table>
<p><FONT FACE="SHREE900, SHREE, sans-serif" SIZE="3">రామాయణం</FONT></p>
<p><FONT FACE="TimesNewRoman, Times, serif" SIZE="2">65</FONT></p>
<p><FONT FACE="SHREE900, SHREE, sans-serif" SIZE="3">పెట్టాడు. అసహాయురాలై గతిలేక శోకిస్తున్న సీతనుచూసి, ఆమె విషాద&nbsp;<BR>వృత్తాంతాన్ని విని వాల్మీకి ఆమెకు తన ఆశ్రమంలో నిలువనీడ నిచ్చాడు. సీత&nbsp;<BR>అప్పుడు పూర్ణగర్భిణి. అచిరకాలంలోనే ఆమెకు కవల పిల్లలు కలిగారు. కవి ఆ&nbsp;<BR>పిల్లలకు వారెవరి పిల్లలైనదీ చెప్పలేదు. బ్రహ్మచారులుగా వారు ఆయన పోషణలో&nbsp;<BR>పెరిగారు. అప్పుడు ఆయన రామాయణమనే కావ్యాన్ని రచించి దాన్ని గానాభి-&nbsp;<BR>నయయోగ్యం గావించాడు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో రూపకాలు ఎంతో పవిత్రంగా పరిగణింపబడతాయి.&nbsp;<BR>రూపకం, సంగీతం, మత ధర్మాలని భావింపబడేవి. ఏ గేయమైనా - చివరికి&nbsp;<BR>ప్రేమగేయమైనా సరే తన ఆత్మను పూర్తిగా లీనం చెయ్యగలవాడు మోక్షాన్ని&nbsp;<BR>పొందుతాడు. అతడు మరేమీ చెయ్యనక్కర్లేదు. ధ్యానశీలురు చేరే గమ్యాన్నే గాన-&nbsp;<BR>శీలురుకూడా చేరుతారని అంటారు.</FONT></p>
<p><FONT FACE="SHREE900, SHREE, sans-serif" SIZE="3">రామాయణాన్ని అభినయ రూపకంగా చేసి దాన్ని పఠించటానికి, గానం&nbsp;<BR>చెయ్యటానికి రాముడి కుమారు లిద్దరికీ వాల్మీకి నేర్పాడు.</FONT></p>
<p><FONT FACE="SHREE900, SHREE, sans-serif" SIZE="3">కొన్నాళ్లకు రాముడు ప్రాచీన చక్రవర్తులు సాధారణంగా చేసే ఒక గొప్పయ-&nbsp;<BR>జ్ఞాన్ని చెయ్య తలపెట్టాడు. భారతదేశంలో వివాహితుడు భార్యను పక్కన&nbsp;<BR>వుంచుకోకుండా ఏ క్రతువుగాని చెయ్యకూడదు. భార్య, భర్త పక్కనే వుండాలి.&nbsp;<BR>సహధర్మచారిణి అనేది పత్నికి వాచకం. హిందూ గృహస్థుడు అనుష్ఠించాల్సిన&nbsp;<BR>కర్మకలాపాలు నూర్ల సంఖ్యలో వున్నాయి. కాని తన వంతు తాను నిర్వహించ-&nbsp;<BR>టానికి అతడికి భార్య లేకపోతే సక్రమంగా ఏ కర్మ చెయ్యటానికి శాస్త్రప్రకారం&nbsp;<BR>అతడికి అర్హత లేదు.</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు రాముడి భార్య బహిష్కరింపబడ్డ కారణంగా ఆమె అతడి ప్రక్కన&nbsp;<BR>లేదు. కాబట్టి ప్రజలు రాముణ్ణి పునర్వివాహం చేసుకోమన్నారు. కాని ప్రజల యీ&nbsp;<BR>కోర్కెనుమాత్రం అతడు ప్రతిఘటించాడు. రాజుగా అతడు ప్రజల కోర్కెను&nbsp;<BR>ప్రతిఘటించటం యిదే మొదలు. ‘‘అలా ఎన్నటికీ జరుగదు. నా జీవితం&nbsp;<BR>సీతదే’’ అన్నాడతడు. కాబట్టి యజ్ఞ నిర్వహణార్థం అప్పుడు సీతాదేవికి బదులు&nbsp;<BR>బంగారంతో ఒక సీత ప్రతిమ రూపొందించబడింది. ఆ మహోత్సవ సంద-&nbsp;<BR>ర్భంలో భక్తిని పెంపొందించటానికై రూపక ప్రదర్శనకుకూడా ఏర్పాట్లు గావిం-&nbsp;<BR>చబడ్డాయి. మహర్షి, కవి ఐన వాల్మీకి తన శిష్యులైన లవకుశులతో వచ్చాడు. వారు&nbsp;<BR>రాముడి కుమారులన్న సంగతి ఎవరికీ తెలియదు. నాటకానికొక రంగం ఏర్పా-&nbsp;<BR>టైంది. ప్రదర్శనానికి సర్వం సిద్ధమైంది. ప్రేక్షకులు అధికసంఖ్యలో&nbsp;<BR>హాజరైనారు. రాముడు, అతడి తమ్ములు, ఆస్థానంలోని ఉన్నతోద్యోగులు,</FONT></p>
<hr class="puTa_virupu">
<table><tr><td><a class=puTa_lanke href=puTa2500.html>p2500</a></td><td>p2501</td><td><a class=puTa_lanke href=puTa2502.html>p2502</a></td></tr></table>
</div></body></html>
