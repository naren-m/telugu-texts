<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2713.html>p2713</a></td><td>p2714</td><td><a class=puTa_lanke href=puTa2715.html>p2715</a></td></tr></table>

<p><FONT FACE="SHREE900, SHREE, sans-serif" SIZE="3">కాలంతో కలిపేది ఒకటి లేకపోతే, వర్తమానంకూడ మనకు తెలియకయే&nbsp;<BR>వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఐతే స్వతంత్రమైన దేది? మన దేహంకాదు. ఎందుకంటె, అది బాహ్య-&nbsp;<BR>పరిస్థితులపై ఆధారపడింది; మన మనస్సుకూడ కాదు; ఎందుకంటె దాని&nbsp;<BR>ఆలోచనలు, భావాలు కొన్ని కారణాల ఫలితాలే. కాబట్టి స్వతంత్రమైనది మన&nbsp;<BR>ఆత్మ. సమస్తవిశ్వం స్వాధీనత పరాధీనతలయొక్క, స్వాతంత్య్ర పారతంత్య్రాల-&nbsp;<BR>యొక్క మిశ్రమమనీ, యీ అన్నింట్లోను ఆత్మ ప్రకాశిస్తూందనీ వేదాలు ఘోషి-&nbsp;<BR>స్తున్నాయి. అది స్వతంత్రం, నాశరహితం, శుద్ధం, లోపరహితం, పవిత్రం ఐంది.&nbsp;<BR>ఎందుకంటె అది స్వతంత్రమైనదైతే నశింపజాలదు. నాశ మనేది మార్పే. అది&nbsp;<BR>పరిస్థితులమీద, కారణాలమీద ఆధారపడివుంది; స్వతంత్రమైనదైతే అది లోప-&nbsp;<BR>రహితమైనదే. నాశరహితం, పరిపూర్ణం ఐన యీ ఆత్మవస్తువు మహాదేవుని-&nbsp;<BR>లోను, నికృష్ట మానవునిలోను ఒక్కటిగా వుంది. వ్యత్యాసమంతా ఆత్మవ్యక్త&nbsp;<BR>మౌతున్న తీరులోని తరతమ భేదమే.</FONT></p>
<p><FONT FACE="SHREE900, SHREE, sans-serif" SIZE="3">ఆత్మ అసలు దేహాన్నెందుకు ధరించాలి? నేను అద్దం చూసుకోవటం&nbsp;<BR>ఎందుకో అందుకే - నన్ను నేను చూసుకోవటానికే. ఆ విధంగా దేహంలో ఆత్మ&nbsp;<BR>ప్రతిఫలిస్తూంది. ఆత్మే దేవుడు. ప్రతి మానవునిలోను పరిపూర్ణ దివ్యత్వం&nbsp;<BR>వుంది. శీఘ్రంగానో, ఆలస్యంగానో ప్రతి మానవుడు తనలోని దివ్యత్వాన్ని అభి-&nbsp;<BR>వ్యక్తం గావింపవలసివుంది. నేను చీకటిగదిలో వుంటే, నే నెంతగా ప్రతిఘటించినా&nbsp;<BR>వెలుతురు రాదు - నేను అగ్గిపుల్ల వెలిగించాలి. సరిగా అదేవిధంగా ఎంత&nbsp;<BR>గొణిగినా, విలపించినా లోపాలతోకూడిన దేహం లోపరహితం కాజాలదు.&nbsp;<BR>అందుచేత ఆత్మావబోధంతో మీ దివ్యత్వాన్ని ప్రకాశింపచెయ్యండని వేదాంతం&nbsp;<BR>ఉపదేశిస్తూంది. మీ బిడ్డలలో దివ్యత్వముందని వారికి బోధించండి; మతం&nbsp;<BR>ప్రయోజనం కలిగించేదేగాని, వ్యతిరేకరూపంగల అర్థరహితమైన ప్రలాపం కాదని&nbsp;<BR>ఉపదేశించండి; అది అణగద్రొక్కబడినప్పుడు అసహాయులమై రోదనం&nbsp;<BR>చెయ్యటం కాదనీ వ్యాప్తిచెందటం అనీ అంతశ్శక్తిని ప్రదర్శించటం అనీ వారికి&nbsp;<BR>నచ్చజెప్పండి.</FONT></p>
<p><FONT FACE="SHREE900, SHREE, sans-serif" SIZE="3">ప్రతిమతంలోను మానవుడి వర్తమానం, భవిష్యత్తు భూతకాలాలచేత&nbsp;<BR>మార్పు నొందుతుందని చెప్పబడుతోంది; వర్తమానం గతానికి ఫలితంగా&nbsp;<BR>పేర్కోబడుతూంది. ఐతే ప్రతి శిశువు కొంత అనుభవంతో జన్మిస్తూన్నాడు.&nbsp;<BR>ఎందుకు? ఆ అనుభవం జననీజనకులనుండి సంక్రమించునట్లు చెప్పటానికి&nbsp;<BR>వీలులేకుంది. ఒకడు సజ్జనులైన తల్లిదండ్రులకు జన్మిస్తూన్నాడు; విద్యాధికు&nbsp;<BR>డౌతూన్నాడు; సత్పురుషు డవుతున్నాడు. మరొకడు దుష్టుల కడుపున పుట్టి,</FONT></p>
<hr class="puTa_virupu">
<table><tr><td><a class=puTa_lanke href=puTa2713.html>p2713</a></td><td>p2714</td><td><a class=puTa_lanke href=puTa2715.html>p2715</a></td></tr></table>
</div></body></html>
