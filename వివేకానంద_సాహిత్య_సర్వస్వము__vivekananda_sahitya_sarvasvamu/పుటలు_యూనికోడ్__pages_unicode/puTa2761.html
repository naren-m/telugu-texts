<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2760.html>p2760</a></td><td>p2761</td><td><a class=puTa_lanke href=puTa2762.html>p2762</a></td></tr></table>
<p><FONT FACE="SHREE900, SHREE, sans-serif" SIZE="3">సాంఖ్యం, వేదాంతం</FONT></p>
<p><FONT FACE="TimesNewRoman, Times, serif" SIZE="2">3 2 5</FONT></p>
<p><FONT FACE="SHREE900, SHREE, sans-serif" SIZE="3">ఇంతకంటె ఎక్కువ ముఖ్యమైన వ్యత్యాసం యిక చెబుతాను: పురుషు&nbsp;<BR>డొక్కడు కాక ఎక్కువ వుండటం సాధ్యమా? పురుషుడు సర్వవ్యాపి అనీ, అనం-&nbsp;<BR>తుడనీ గుర్తించాం. సర్వవ్యాప్తం అనంతం ఐనవి రెండు వుండలేవు. ‘అ’ అని&nbsp;<BR>‘ఇ’ అని అనంతాలు రెండుంటే అనంతమైన ‘అ’ అనంతమైన ‘ఇ’ని పరిమిత&nbsp;<BR>పరుస్తుంది. ఎందుకంటె అనంతమైన ‘ఇ’ అనంతమైన ‘అ’ కాదు; అనంతమైన&nbsp;<BR>‘అ’ అనంతమైన ‘ఇ’ కాదు. వేర్వేరు కాబట్టి యిందులో అది చేరదు, అందులో&nbsp;<BR>ఇది చేరదు. వేరవటం పరిమిత మవటమే. కాబట్టి పరస్పరం పరిమిత పరచు-&nbsp;<BR>కొనటంచేత, ‘అ’ ‘ఇ’లు రెండూ అనంతాలు కాకపోతాయి. కాబట్టి అనంతమైన&nbsp;<BR>దొక్కటిగా వుండటమే పొసగుతుంది. అంటే పురుషు డొక్కడే.</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు మనం ‘ఎక్స్‌’ ను ‘వై’ ని తీసుకొని, యీ రెండూ ఒక్కటే అని&nbsp;<BR>రుజువుచేద్దాం. బాహ్యప్రపంచం ‘ఎక్స్‌’ + మనస్సు అనీ, లోపలి ప్రపంచం&nbsp;<BR>‘వై’ + మనస్సు అనీ రుజువు చేశాం. ‘ఎక్స్‌’ ‘వై’ తెలియనివి, తెలియరానివి.&nbsp;<BR>సమస్త విభేదం దేశకాల నిమిత్తాలవల్ల కలుగుతోంది. ఇవికూడే మనస్సుగా&nbsp;<BR>రూపొందుతున్నాయి. ఇవి లేకపోతే ఎలాటి చిత్తవృత్తీ లేదు. కాలం లేకుండా&nbsp;<BR>భావించటం మీకు అసాధ్యం; దేశసంబంధం లేకుండా మీరు దేనినిగాని ఊహింప&nbsp;<BR>జాలరు; కారణంలేక మీ కేదీ ఎప్పుడూ కలుగదు. ఇవి మనస్సు దాల్చే రూపాలు.&nbsp;<BR>వీటిని తీసివెయ్యండి. మనస్సే వుండదు. కాబట్టి సకలభేదాలకు కారణం&nbsp;<BR>మనస్సే. వేదాంత దర్శనం ప్రకారం మనస్సే, మనస్సు ధరించిన రూపాలే&nbsp;<BR>‘ఎక్స్‌’, ‘వై’ పరిమితాలైనట్లూ, బాహ్యజగత్తుగాను, అంతర్జగత్తుగాను కనబడేట్లు&nbsp;<BR>చేశాయి. కాని ‘ఎక్స్‌’, ‘వై’ రెండూ మనస్సుకు అతీతాలైనవే. కాబట్టి అవి అభి-&nbsp;<BR>న్నాలు; రెండూ ఒక్కటే. వాటి కెలాటి గుణాన్ని ఆరోపింపజాలం; ఎందుకంటె&nbsp;<BR>గుణాలన్నిటికీ మూలం మనస్సే. నిర్గుణమైంది ఏకంగా వుండక తప్పదు; ‘ఎక్స్‌’&nbsp;<BR>గుణరహితమైంది; అందులో కనిపించే గుణాలు మనస్సువి. ‘వై’ కూడ అంతే.&nbsp;<BR>కాబట్టి ‘ఎక్స్‌’, ‘వై’ రెండూ ఒక్కటే. విశ్వమంతా ఒక్కటే. ప్రపంచంలోవున్న&nbsp;<BR>ఆత్మ ఒక్కటే. ఒక్క సత్తే. ఆ ఏకసత్తు దేశకాల నిమిత్తరూపాల ద్వారా వెళ్లే&nbsp;<BR>టప్పుడు బుద్ధి - సూక్ష్మపదార్థం, స్థూలపదార్థం, సకల మానసిక భౌతిక&nbsp;<BR>రూపాలు అనే - వివిధ పేర్లతో వ్యవహరింపబడుతున్నది. సృష్టిలోని ప్రతిదీ ఆ&nbsp;<BR>ఒక్కవస్తువే. అదే భిన్నరూపాల్లో కనబడుతోంది. అందులో కొంత యీ దేశకాల&nbsp;<BR>నిమిత్తాలు అనే వలలో తగుల్కొన్నప్పుడు రూపాలను దాలుస్తుంది; వలను తీసె-&nbsp;<BR>య్యండి. అంతా ఒక్కటే. కాబట్టి అద్వైతవాదం ప్రకారం యీ విశ్వానికంతా&nbsp;<BR>బ్రహ్మంలోను ఆత్మలోను ఐక్యం. ఆ ఆత్మ, విశ్వానికి వెనుకనుండి కనబడి&nbsp;<BR>నప్పుడు, భగవంతుడు అని వ్యవహరింపబడుతున్నాడు. అదే దేహమనే యీ</FONT></p>
<hr class="puTa_virupu">
<table><tr><td><a class=puTa_lanke href=puTa2760.html>p2760</a></td><td>p2761</td><td><a class=puTa_lanke href=puTa2762.html>p2762</a></td></tr></table>
</div></body></html>
