<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1804.html>p1804</a></td><td>p1805</td><td><a class=puTa_lanke href=puTa1806.html>p1806</a></td></tr></table>
<p><FONT FACE="SHREE900, SHREE, sans-serif" SIZE="3">200 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">బలాలు క్షీణింపసాగుతాయి. వారో యీ యీడున యువజన బలోత్సాహాలతో,&nbsp;<BR>ఆశా పరిపూర్ణులై, జీవిత ప్రారంభ దశలోనే వుంటారు.</FONT></p>
<p><FONT FACE="SHREE900, SHREE, sans-serif" SIZE="3">మనం శాఖాహారులం, - మన వ్యాధుల్లో ఎక్కువ జీర్ణకోశ సంబంధ&nbsp;<BR>మైనవి. మన వృద్ధులు - స్త్రీలు, పురుషులు - జీర్ణకోశ వ్యాధులతోనే సామాన్యంగా&nbsp;<BR>మరణిస్తారు. పాశ్చాత్యులు మాంసాహారులు - వారి వ్యాధుల్లో అధికపాలు&nbsp;<BR>హృదయ సంబంధితాలు; వారి వృద్ధులు - స్త్రీలు, పురుషులు - హృదయంవల్లా,&nbsp;<BR>శ్వాసకోశ వ్యాధులవల్లా సామాన్యంగా మరణిస్తారు. పాశ్చాత్య వైద్యనిపుణు&nbsp;<BR>డొకడు కాలికాలైన జీర్ణకోశ వ్యాధులున్నవారు వ్యాకులశీలురుగా, త్యాగశీలురుగా&nbsp;<BR>వుంటారని, హృదయసంబంధ రోగాలు, శరీరోర్థ్వభాగ సంబంధాలైన యితర&nbsp;<BR>రోగాలున్నవారు, అవసానకాలందాకా ఆశ, విశ్వాసం కలిగి వుంటారని చెప్పాడు;&nbsp;<BR>విషూచీ వ్యాధిగ్రస్థుడు ముందునుండి మరణభీతి కలిగి వుంటాడు; క్షయరోగి&nbsp;<BR>చివరి ఘడియదాకా తన రోగం నయమవుతుందని ఆశాపూరితుడై వుంటాడు.&nbsp;<BR>హిందువులు సదా మరణాన్ని గూర్చి, త్యాగాన్ని గూర్చి మాట్లాడటాని కిదే&nbsp;<BR>కారణమా? అని నా చికిత్సక మిత్రుడు ప్రశ్నించటం యుక్తియుక్తమేమో?&nbsp;<BR>ఈ ప్రశ్నకు నాకింతదాకా తృప్తికరమైన సమాధానం లభించలేదు. కాని అది&nbsp;<BR>సత్యబీజం వుందిగానే తోస్తూంది; పూర్తిగా విచారించ దగ్గదిగానే వుంది.</FONT></p>
<p><FONT FACE="SHREE900, SHREE, sans-serif" SIZE="3">మన దేశంలో దంతరోగాలు, కేశరోగాలు వున్నవారు అరుదు; పాశ్చాత్యదే-&nbsp;<BR>శాల్లో సహజాలు (జన్మసిద్ధాలు), జాడ్యగ్రస్తాలు కానివి ఐన దంతాలు వుండే-&nbsp;<BR>వారు అరుదు; అంతటా బట్టతలలు కనిపిస్తుంటాయి. మన స్త్రీలు ఆభరణ&nbsp;<BR>ధారణార్థం ముక్కులను, చెవులను కుట్టించుకొంటారు. పాశ్చాత్యదేశంలో అగ్ర-&nbsp;<BR>శ్రేణులవారు యీ కాలంలో యిలా అంతగా చెయ్యటంలేదు. కాని, వారు&nbsp;<BR>అందంగా కనిపించటానికై, నడుములను గట్టిగా అణచుకొని, వెన్నెముకను వక్రం&nbsp;<BR>చేసుకొని, తత్ఫలితంగా యకృత్ల్పీహాలకు స్థానభ్రష్టత్వం కల్పించి, ఆకృతిని&nbsp;<BR>వికృతం చేసుకొని, మరణవేదన లనుభవిస్తుంటారు. దీనిమీద దుస్తుల భారం!&nbsp;<BR>ఆ దుస్తులను ధరించటం మూలంగా తమ రూపురేఖలు సాధ్యమైనంత అందంగా&nbsp;<BR>కనిపించాలని వారి తాపత్రయం. వారి పాశ్చాత్య వేషంలో ఒక గుణంమాత్రం&nbsp;<BR>వుంది. పనిచేయటానికి మన వేషంకంటె అనుకూలంగా వుంటుంది. ధనవం-&nbsp;<BR>తులైన స్త్రీలు సభల్లో ధరించే దుస్తులు తప్ప, తక్కిన స్త్రీల వేషం సామాన్యంగా&nbsp;<BR>వికృతంగా వుంటుంది. మన స్త్రీల చీర, పురుషుల చొక్కా (ఒక విధమైన&nbsp;<BR>అంగరఖా), చాప్‌కాన్‌ (మరో రకం పొడుగు కోటు), తలగుడ్డ వేషసౌందర్య&nbsp;<BR>విషయంలో ఎలాటి పోటీకైనా ఆగుతాయి. వదులుగా వుండి, సహజంగా&nbsp;<BR>ముడతలుపడివుండే ఉడుపులతో బిగుతుగా, శరీరానికి అంటివుండే దుస్తులు</FONT></p>
<hr class="puTa_virupu">
<table><tr><td><a class=puTa_lanke href=puTa1804.html>p1804</a></td><td>p1805</td><td><a class=puTa_lanke href=puTa1806.html>p1806</a></td></tr></table>
</div></body></html>
