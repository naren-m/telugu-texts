<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2509.html>p2509</a></td><td>p2510</td><td><a class=puTa_lanke href=puTa2511.html>p2511</a></td></tr></table>

<p><FONT FACE="SHREE900, SHREE, sans-serif" SIZE="3">ఐనవాడే చేయదగిన యాగం. ఆ యాగం జరుగుతున్నప్పుడు పరాజితులైన రాజు-&nbsp;<BR>లంతా కప్పంతో హాజరై తమ విధేయతను ప్రతిజ్ఞాపూర్వకంగా అంగీకరించి ఆ&nbsp;<BR>యాగాన్ని నిర్వర్తించటంలో చక్రవర్తికి తాము స్వయంగా తోడ్పడాలి. పాండవు-&nbsp;<BR>లకు నేస్తం, బంధువూ ఐన శ్రీకృష్ణుడు వారి వద్దకొచ్చి వారి సంకల్పాన్ని ఆమో-&nbsp;<BR>దించాడు. కాని ఆ యాగాన్ని చెయ్యాలంటే అందుకొక పెద్దఅడ్డంకి వుంది. జరా-&nbsp;<BR>సంధు డనే ఒకరాజు వున్నాడు. అతడు నూరుమంది రాజులను బలియిచ్చే ఒక&nbsp;<BR>యజ్ఞాన్ని చెయ్యసమకట్టి అందునిమిత్తం అప్పటికే ఎనభై ఆరుమంది రాజులను&nbsp;<BR>బంధించి వుంచాడు. జరాసంధుణ్ణి జయించాలని శ్రీకృష్ణుడు సలహా యిచ్చాడు.&nbsp;<BR>శ్రీకృష్ణుడు, భీముడు, అర్జునుడు జరాసంధుని వద్దకెళ్లి అతణ్ణి ద్వంద్వయుద్ధానికి&nbsp;<BR>ఆహ్వానించారు. అత డా ఆహ్వానాన్ని మన్నించి పధ్నాలుగు రోజులు&nbsp;<BR>నిర్విరామంగా భీముడితో మల్లయుద్ధం చేసి చివరికి భీముడి చేతిలో మరణిం-&nbsp;<BR>చాడు. బందీలైన రాజులు విడుదల పొందారు.</FONT></p>
<p><FONT FACE="SHREE900, SHREE, sans-serif" SIZE="3">తరువాత తమ్ములు నలుగురు సైన్యసమేతులై ఒక్కొక్క రొక్కొక్క&nbsp;<BR>దిక్కుకు జైత్రయాత్రకు బైలుదేరారు. రాజులందరినీ యుధిష్ఠిరునికి లోబడిన-&nbsp;<BR>వారినిగా చేశారు. తిరిగివచ్చి వారు తాము జయించిన అపార సంపదను ఆ మహా-&nbsp;<BR>యాగంలో వినియోగించటానికై అన్నగారి పాదాలవద్ద సమర్పించారు.</FONT></p>
<p><FONT FACE="SHREE900, SHREE, sans-serif" SIZE="3">బంధనంనుండి విడుదల పొందిన రాజులు, సోదరులచేత యుద్ధంలో&nbsp;<BR>నిర్జితులైన రాజులు రాజసూయయాగానికి వచ్చి యుధిష్ఠిరునకు మొక్కులు,&nbsp;<BR>ముడుపులు చెల్లించుకొన్నారు. ఈ యాగమహోత్సవంలో పాల్గోటానికి ధృత-&nbsp;<BR>రాష్ట్ర మహారాజు, అతని కొడుకులు ఆహ్వానించబడ్డారు. యాగపరిసమాప్తిలో&nbsp;<BR>యుధిష్ఠిరుడు చక్రవర్తిగా అభిషిక్తుడై సమస్త భూమండలాధిపతిగా ప్రకటింప&nbsp;<BR>బడ్డాడు. అనంతర కలహానికి యిది విత్తనం నాటటమైంది. యుధిష్ఠిరుని అపార&nbsp;<BR>సామ్రాజ్య వైభవాలు, సంపద దుర్యోధనుడిలో అసూయను రేకెత్తించాయి.&nbsp;<BR>యాగంనుండి అతడు అసూయాగ్రస్తుడై తిరిగి వెళ్లాడు. వారిని పరాక్రమంతో&nbsp;<BR>గెలువటం తన కసాధ్యం అని అతడికి తెలుసు. కాబట్టి మోసంతో వారి పతనాన్ని&nbsp;<BR>సాధించాలని పన్నాగాలు పన్నాడు. యుధిష్ఠిర మహారాజుకు జూదమంటే ప్రీతి.&nbsp;<BR>ఒక దుర్ముహూర్తంలో దుర్యోధనుడి దుర్మంత్రీ, మాయాద్యూత నిపుణుడూ&nbsp;<BR>ఐన శకునితో జూదమాడటానికి అతడు ఆహ్వానించబడ్డాడు. పోరాటానికి పిలిచి&nbsp;<BR>నప్పుడు ఏమైనప్పటికీ ఆ పిలుపు నంగీకరించి తన గౌరవాన్ని దక్కించుకోవటం&nbsp;<BR>ప్రాచీన భారతదేశంలో ప్రతి క్షత్రియుడి విహితధర్మం. జూదానికి పిలిచినప్పుడు&nbsp;<BR>కూడా ఆహ్వానాన్ని మన్నించటమే గౌరవం. ‘నేను రాను’ అనటం అవమాన-</FONT></p>
<hr class="puTa_virupu">
<table><tr><td><a class=puTa_lanke href=puTa2509.html>p2509</a></td><td>p2510</td><td><a class=puTa_lanke href=puTa2511.html>p2511</a></td></tr></table>
</div></body></html>
