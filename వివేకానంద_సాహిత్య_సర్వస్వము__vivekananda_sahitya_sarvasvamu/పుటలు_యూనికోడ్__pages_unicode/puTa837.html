<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa836.html>p836</a></td><td>p837</td><td><a class=puTa_lanke href=puTa838.html>p838</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ప్రారంభ విధులు</FONT></p>
<BR>
<p><FONT FACE="SHREE900, SHREE, sans-serif" SIZE="3">13</FONT></p>
<BR>
<p><FONT FACE="SHREE902, SHREE, sans-serif" SIZE="3">తెండవ అధ్యాయం</FONT></p>
<BR>
<p><FONT FACE="SHREE902, SHREE, sans-serif" SIZE="4">ప్రాతంభ విధులు</FONT></p>
<BR>
<p><FONT FACE="SHREE900, SHREE, sans-serif" SIZE="3">రాజయోగాన్ని అష్టాంగాలుగా విభజించారు. మొదటిది ‘యమం’. అహింస,&nbsp;<BR>సత్యం, అస్తేయం, బ్రహ్మచర్యం, అప్రతిగ్రహం అనే నియమాలు దీని క్రిందికి&nbsp;<BR>వస్తాయి. రెండవ అంగం ‘నియమం’. శౌచం, సంతోషం, తపస్సు, స్వాధ్యాయం,&nbsp;<BR>ఈశ్వరప్రణిధానం అనే విధులు నియమంలో ఉంటాయి. మూడవది ‘ఆసనం.’&nbsp;<BR>ప్రాణాయామం నాల్గవది. ఐదవది ప్రత్యాహారం. బాహ్య&nbsp;<BR>విషయాలైన శబ్దాదుల నుండి ఇంద్రియాలను వెనక్కి మరల్చుట ప్రత్యాహారం.&nbsp;<BR>‘ధారణ’ ఆరవది. ఒకే ఒక విషయంలో మనసును నిలుపుట ధారణ. ఏడవది&nbsp;<BR>‘ధ్యానం.’ ఎనిమిదవది, చివరిది అయిన అంగం ‘సమాధి.’</FONT></p>
<p><FONT FACE="SHREE900, SHREE, sans-serif" SIZE="3">నైతిక వర్తనాన్ని బోధించేందుకు ఏర్పడిన విధులు యమ - నియమాలు.&nbsp;<BR>యోగసాధన అనే భవంతికి ఇవి రెండూ పునాదులు. యమ నియమాలు చక్కగా&nbsp;<BR>సిద్ధిస్తే, యోగి తన సాధనాఫలితాలను అనుభవించటం మొదలు పెడతాడు.&nbsp;<BR>యోగి, తన మనసు - వాక్కు, కర్మ, ఈ మూడింటిలో ఏ ఒక్కదానితో కూడా&nbsp;<BR>ఎవరికీ ఎలాంటి హింసను కల్గించాలని అనుకోరాదు. సాటి మనుషులయందే కాదు,&nbsp;<BR>అన్ని ప్రాణులందు కూడా, మొత్తం ప్రపంచమందు కూడా, యోగి దయ కలిగి&nbsp;<BR>ప్రవర్తించాలి.</FONT></p>
<p><FONT FACE="SHREE900, SHREE, sans-serif" SIZE="3">ఇక ఆసనం. సాధకుడు కొన్ని ఉన్నత స్థితులు పొందేవరకూ, మొదట్లో&nbsp;<BR>శారీరకంగా, మానసికంగా ప్రతిరోజూ కొన్ని అభ్యాసాలు విధిగా చేయవలసి&nbsp;<BR>ఉంటుంది. ఆసనం ఈ అభ్యాసాలకు అవసరమవుతుంది. కాబట్టి సాధకుడు&nbsp;<BR>తనకు అనుకూలమైన ఆసనాన్ని ఎన్నుకోవాలి. ఏ ఆసనంలో తాను స్థిరంగా,&nbsp;<BR>సుఖంగా, చాలా కాలం కూర్చుండగలడో, ఆ ఆసనం తన కనుకూలం. అలాంటి&nbsp;<BR>సుఖ, స్థిర, సులభసాధ్య ఆసనాన్ని ఎన్నుకొని, అభ్యాసం కొనసాగించాలి. ఒకరికి&nbsp;<BR>సులభంగా ఉండే ఆసనం మరొకరికి కష్టంగా ఉండవచ్చు.</FONT></p>
<p><FONT FACE="SHREE900, SHREE, sans-serif" SIZE="3">మానసిక విషయాల గూర్చి శ్రమించే టప్పుడు, శరీరంలో విశేష సంచలనం&nbsp;<BR>కలుగుతుంది; ఈ విషయం ముందు ముందు బాగా తెలుసుకుందాం. పాతబాటల్లో&nbsp;<BR>ఉండే నాడుల్ని, కొత్తబాటల్లోకి మరల్చవలసి ఉంటుంది. ఈ నాడుల్లో&nbsp;<BR>కొత్తస్పందనాలు జనిస్తాయి; అప్పుడు శరీరస్వభావం పూర్తిగా మారిపోయే అవకాశ&nbsp;<BR>ముంది. ఈ ప్రక్రియ అంతా చాలావరకు సుషుమ్నా నాడికి సంబంధించి</FONT></p>
<hr class="puTa_virupu">
<table><tr><td><a class=puTa_lanke href=puTa836.html>p836</a></td><td>p837</td><td><a class=puTa_lanke href=puTa838.html>p838</a></td></tr></table>
</div></body></html>
