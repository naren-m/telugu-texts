<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2220.html>p2220</a></td><td>p2221</td><td><a class=puTa_lanke href=puTa2222.html>p2222</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 7 2</FONT></p>
<p><FONT FACE="SHREE900, SHREE, sans-serif" SIZE="3">ధర్మసిద్ధాంతాలకే కానీ, నరులకు కాదు. నరులు మూర్తిమంతాలైన సిద్ధాంతాలుగా&nbsp;<BR>మాత్రమే, అంటే ఆ సిద్ధాంతాలకు నిదర్శనాలుగా మాత్రమే ఆదరించబడు&nbsp;<BR>తున్నారు. సిద్ధాంతాలు సుస్థిరంగా వుంటే, ఇలాటి నరులనేకులు వేలకొద్దీ, లక్షల&nbsp;<BR>కొద్దీ రాగలరు! ధర్మసిద్ధాంతం సురక్షితమై నిలిస్తే, బుద్ధునిలాంటి పురుషులు&nbsp;<BR>వందలకొద్దీ, వేలకొద్దీ పుట్టుకొని రాగలరు! కాని సిద్ధాంతం ధ్వంసమై, మరపున&nbsp;<BR>పడిపోయి, జాతీయ జీవితమంతా, ఎవరో ఒక ‘చారిత్రక పురుషుని’ చుట్టూ&nbsp;<BR>అల్లుకొని ఉండాలని చూస్తే ఆ మతానికి వినాశం తప్పదు. మనుషులపై ఆధార&nbsp;<BR>పడక, సిద్ధాంతాలపై మాత్రమే ఆధారపడి వుండే మతం, మన దొక్కటే! అలా-&nbsp;<BR>గని పురుషులకు అవకాశం లేకపోలేదు. లక్షలకొద్దీ పురుషులకు అవకాశం వుంది.&nbsp;<BR>కానీ అలాటి వారిలో, ప్రతివారూ, ఆ ధర్మసూత్రాలకు నిదర్శనరూపంగా&nbsp;<BR>ఉండాలి! ఈ విషయాన్ని మనం మరువతగదు. మన సిద్ధాంతాలన్నీ సురక్షితంగా&nbsp;<BR>ఉన్నాయి. వానిలో ప్రతిదానిని చెక్కుచెదరకుండా కాపాడి, కాలగతిలోవచ్చు&nbsp;<BR>దుమ్ముధూళి చేరకుండా, శ్రద్ధ తీసికోవడం మన కర్తవ్యం. మన జాతికి మరల&nbsp;<BR>మరల అధోగతిపట్టినా, వేదాంతధర్మాలు ఎన్నడుగానీ కళంకితాలు కాకుండా,&nbsp;<BR>అలాగే నిలిచి వుండటం అబ్బురమైన విషయమే! ఎంతటి దుష్టుడుకూడ వాటి-&nbsp;<BR>మీద దుమ్మెత్తి పోయడానికి సాహసించలేదు. ప్రపంచంలోకంతా చక్కగా కాపాడ&nbsp;<BR>బడిన ధర్మశాస్త్రాలు మనవి మాత్రమే! ఇతరుల గ్రంథాలతో పోల్చిచూస్తే, మన&nbsp;<BR>గ్రంథాల్లోని ధర్మోపదేశాల సారాన్ని నాశనం చేయడానికి కానీ, వాక్యాలు తిక&nbsp;<BR>మకలు చేయడంగానీ తటస్థించలేదనే చెప్పవచ్చు. మానవుని బుద్ధిని పరమ&nbsp;<BR>ప్రాప్యమైన ఆదర్శం వైపునకు నడుపుతూ మొదట ఎలా ఉండేవో అవి నేటికీ&nbsp;<BR>అలాగే నిలిచివున్నాయి.</FONT></p>
<p><FONT FACE="SHREE900, SHREE, sans-serif" SIZE="3">వైదికసూత్రాలకు వేర్వేరు భాష్యకర్తలు, వేర్వేరు అర్థాలను వ్రాశారు. ఆ&nbsp;<BR>అర్థాలను గొప్పగొప్ప ప్రబోధకులు ప్రచారం చేశారు. వాటిని ఆధారంగా చేసికొని&nbsp;<BR>అనేక శాఖాసంప్రదాయాలు సృజించబడ్డాయి. వేదాలలో పరస్పర విరుద్ధాలై&nbsp;<BR>కన్పించే భావాలనేకం వున్నాయి. పూర్తిగా ద్వైతభావంకల వాక్యాలు కొన్ని&nbsp;<BR>వున్నాయి. పూర్తిగా అద్వైత బోధకాలైనవీ మరికొన్ని వున్నాయి. ద్వైతవాది&nbsp;<BR>అయిన భాష్యకర్త, అంతకన్న ఏమీ చేయలేకపోవడంవల్ల, అద్వైతపరమైన వాక్యా-&nbsp;<BR>లను చిదక్కొట్టాలని చూస్తాడు. వాటికి ద్వైతపరమైన అర్థాన్ని కల్పిస్తాడు.&nbsp;<BR>అద్వైతపక్షం వహించే భాష్యకర్తకూడ, ద్వైతపరమైన వాక్యాలను అదేరకంగా ఆద-&nbsp;<BR>రిస్తాడు. ఇది వేదాల దోషంకాదు. వేదాలన్నీ సంపూర్ణంగా ద్వైతపరంగానే ఉన్నా-&nbsp;<BR>యని రుజువు చేయబూనడం బుద్ధిలేని పని. అవన్నీ పూర్తిగా అద్వైత బోధకాలే&nbsp;<BR>అని రుజువుచేయబూనడమూ బుద్ధిమాలిన పనే! అవి ద్వైతపరంగా, అద్వైత</FONT></p>
<hr class="puTa_virupu">
<table><tr><td><a class=puTa_lanke href=puTa2220.html>p2220</a></td><td>p2221</td><td><a class=puTa_lanke href=puTa2222.html>p2222</a></td></tr></table>
</div></body></html>
