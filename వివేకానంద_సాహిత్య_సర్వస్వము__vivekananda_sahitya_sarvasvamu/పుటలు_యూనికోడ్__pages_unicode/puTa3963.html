<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3962.html>p3962</a></td><td>p3963</td><td><a class=puTa_lanke href=puTa3964.html>p3964</a></td></tr></table>

<p><FONT FACE="TimesNewRoman, Times, serif" SIZE="2">3 3 6</FONT></p>
<p><FONT FACE="SHREE900, SHREE, sans-serif" SIZE="3">నిశ్చయం. నువ్వు అతణ్ణి అమెరికానుండి తరిమివెయ్య గోరుతున్నావని&nbsp;<BR>ఏమేమో అనుకొంటున్నాడు. నా ఆజ్ఞలను ఎదురుచూస్తున్నాడు. అన్ని విషయా-&nbsp;<BR>ల్లోను నిన్ను నమ్మి ఉండమని, నేను వచ్చేవరకు న్యూయార్క్‌లో ఉండమని&nbsp;<BR>అతనితో చెప్పాను.</FONT></p>
<p><FONT FACE="SHREE900, SHREE, sans-serif" SIZE="3">న్యూయార్క్‌లోని ప్రస్తుత పరిస్థితులనుబట్టి, వారు నన్ను అక్కడ ఉండ-&nbsp;<BR>మని కోరుతున్నారు. నువ్వు ఏమంటావు? అలా ఐతే నేను త్వరలోనే అక్కడకు&nbsp;<BR>రాగలను.</FONT></p>
<p><FONT FACE="SHREE900, SHREE, sans-serif" SIZE="3">నా ప్రయాణ ఖర్చులకు డబ్బుకై యత్నిస్తున్నాను. నా దార్లో, షికాగోలోను,&nbsp;<BR>డెట్రాయిట్‌లోను ఆగగలను.</FONT></p>
<p><FONT FACE="SHREE900, SHREE, sans-serif" SIZE="3">ఆ సమయానికి నువ్వు అక్కడి నుండి పోయి ఉంటావు. అ - అంతవరకు&nbsp;<BR>చాలచక్కని పని చేశాడు. నా కార్యకర్తల పనిలో నేను జోక్యం కల్గించుకోనని నీ&nbsp;<BR>వెరుగుదువు.</FONT></p>
<p><FONT FACE="SHREE900, SHREE, sans-serif" SIZE="3">పని చేయగలవానికి, తనదైన ఒక వ్యక్తిత్వముంటుంది. ఒత్తిడి కల్గితే అతడు&nbsp;<BR>ప్రతిఘటిస్తాడు. నేను కార్యకర్తలను పూర్తిగా స్వతంత్ర మిచ్చి వదల&nbsp;<BR>టానికి అదే కారణం. నువ్వు అక్కడే ఉన్నావు కాబట్టి నీకు విషయాలు బాగా&nbsp;<BR>తెలుసు. ఏం చెయ్యాలో నాకు సలహా యివ్వు.</FONT></p>
<p><FONT FACE="SHREE900, SHREE, sans-serif" SIZE="3">కలకత్తాకు పంపిన డబ్బు అందింది. ఈనాటి తపాలులో నాకా విషయం&nbsp;<BR>తెలిసింది. నా మేనకోడలు నీకు తన ధన్యవాదాలను, నమస్కారాలను తెలుపు-&nbsp;<BR>తోంది, తాను ఆంగ్లంలో రాయలేనందుకు విచారపడింది.</FONT></p>
<p><FONT FACE="SHREE900, SHREE, sans-serif" SIZE="3">నేను దినదినానికి మెరుగవుతున్నాను. కొండలమీదిక్కూడా నడుస్తున్నాను.&nbsp;<BR>అప్పుడప్పుడు జబ్బు చేస్తున్నదిగాని, వ్యాధికాలం క్రమక్రమంగా తగ్గి&nbsp;<BR>పోతోంది. శ్రీమతి మిల్టన్‌కు నా ధన్యవాదాలు.</FONT></p>
<p><FONT FACE="SHREE900, SHREE, sans-serif" SIZE="3">‘శిరిగ్రైనాండర్‌’నుండి నా కొక చిన్న చీటీ వచ్చింది. పాపం ఆ పిల్ల తనపట్ల&nbsp;<BR>నమ్మక ముంచినందుకు, ఎంతో కృతజ్ఞత చెందుతోంది. శ్రీమతి లెగెట్ట్‌వలె ఉంది&nbsp;<BR>- మంచి, మంచి, మంచి. మంచి వారి చేతుల్లో ఉంటే, ధనం చెడుగా ఉండదు.&nbsp;<BR>పాపం చిన్నపిల్ల! శిరి పూర్తిగా కోలుకొంటుందని నే నెంతో ఆశిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">నేను రెండు వారాల్లో యిక్కడనుండి పోతాను. ‘స్టార్‌ క్లాస్‌’ అనే చోటికి&nbsp;<BR>వెళ్లి అక్కడనుండి తూర్పుకు బైలుదేరుతాను. ‘డెన్‌వర్‌’కు కూడా పోవచ్చు.&nbsp;<BR>‘జో’కు సర్వప్రేమతో</FONT></p>
<p><FONT FACE="SHREE900, SHREE, sans-serif" SIZE="3">సదా నీ పుత్రుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3962.html>p3962</a></td><td>p3963</td><td><a class=puTa_lanke href=puTa3964.html>p3964</a></td></tr></table>
</div></body></html>
