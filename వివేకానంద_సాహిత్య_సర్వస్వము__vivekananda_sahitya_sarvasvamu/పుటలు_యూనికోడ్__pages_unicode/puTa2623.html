<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2622.html>p2622</a></td><td>p2623</td><td><a class=puTa_lanke href=puTa2624.html>p2624</a></td></tr></table>
<p><FONT FACE="SHREE900, SHREE, sans-serif" SIZE="3">ప్రపంచానికి భారతదేశ సందేశం</FONT></p>
<p><FONT FACE="Bookman-Light, Bookman, serif" SIZE="2">187</FONT></p>
<p><FONT FACE="SHREE902, SHREE, sans-serif" SIZE="3">ఉపోద్ఘాతం</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రాశ్చాత్య ప్రజలకు నే నిచ్చిన సందేశం సాహసోపేతమైంది. ప్రియ&nbsp;<BR>స్వదేశస్థులైన మీకు నేనిచ్చే సందేశం అంతకంటె ఎక్కువ మోతాదుగల సాహ-&nbsp;<BR>సంతో కూడినది. పాశ్చాత్య దేశస్థులకు ప్రాచీన భారతదేశపు సందేశాన్ని చాట-&nbsp;<BR>టానికి నాకు చేతనైనంత వరకు ప్రయత్నించాను. ఆ సందేశం మంచిదో కాదో&nbsp;<BR>భవిష్యత్తే తెలుపుతుంది. కాని ప్రబలమైన ఆ భవిష్యద్వాణి అప్పుడే మృదువైన&nbsp;<BR>స్పష్టమైన ‘గుసగుస’లను అందిస్తోంది. అవి నానాటికీ బలపడుతున్నాయి. ఆ&nbsp;<BR>వాణి యిప్పటి భారతదేశానికి భవిష్యద్భారతదేశ సందేశం.</FONT></p>
<p><FONT FACE="SHREE900, SHREE, sans-serif" SIZE="3">నేను విభిన్న జాతులను పరికించాను. అద్భుతమైన సంస్థలను, ఆచా&nbsp;<BR>రాలను, పెక్కు అద్భుతశక్తి బలావిష్కరణాలను పరిశీలించ గలగటం నా&nbsp;<BR>అదృష్టం; కాని అన్నింటికంటె ఆశ్చర్యకరమైనదిది - ఈ ఆచారాల, సంప్రదా-&nbsp;<BR>యాల, విజ్ఞానాల, బలాల - పైకి కనిపించే యీ వైవిధ్యాల వెనుక శక్తివంతమైన&nbsp;<BR>మానవ హృదయం స్పందిస్తూంది; సదృశాలైన సుఖదుఃఖాలూ, బలాబలాలే&nbsp;<BR>దాన్ని ఉర్రూతలూపుచున్నాయి.</FONT></p>
<p><FONT FACE="SHREE900, SHREE, sans-serif" SIZE="3">మంచి చెడ్డలు అన్నిచోట్లా వుంటాయి. ఆశ్చర్యకరంగా అవి ఒకదానితో&nbsp;<BR>ఒకటి సరితూగుతున్నాయి. అన్నిటికంటె ముఖ్యం ఏమంటే సర్వత్రావుండే&nbsp;<BR>మహోజ్జ్వలమైన ‘మానవాత్మ’. ‘ఆత్మ’ యొక్క భాషను మాట్లాడనేర్చినవారు&nbsp;<BR>ఆత్మభాషను ఎప్పుడుగాని అర్థం చేసుకోలేరు. మానవజాతికి మంగళప్రదాలైన&nbsp;<BR>జీవితాలు గడిపిన మహిళామతల్లులూ, మహాపురుషులూ ప్రతిజాతిలోను&nbsp;<BR>వున్నారు. ‘బ్రాహ్మణులు, శ్రమణులు ప్రతిదేశంలోను వున్నారు’ అనే అశోక&nbsp;<BR>దివ్యసార్వభౌముని పలుకులను వారు నిజం చేస్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్యదేశాలపట్ల నేను కృతజ్ఞుణ్ణే. అక్కడ సహృదయు లనేకులు&nbsp;<BR>ప్రేమతో నన్ను ఆదరించారు; వారు వర్షించిన ప్రేమ నిస్స్వార్థ పవిత్రహృద&nbsp;<BR>యాలకు మాత్రమే సాధ్యమైంది. ఐనా నా జీవితం నా మాతృదేశ సేవకే అంకిత&nbsp;<BR>మైంది. నాకు సహస్ర ప్రాణాలున్నా అవన్నీ ప్రతిక్షణంలోను, నా మిత్రులారా,&nbsp;<BR>నా స్వదేశస్థులారా, మీ సేవచేతనే పవిత్రీకరింపబడుతుంటాయి.</FONT></p>
<p><FONT FACE="SHREE900, SHREE, sans-serif" SIZE="3">ఎందుకంటె భౌతికంగాగాని, మానసికంగాగాని, ఆధ్మాత్మికంగాగాని నా&nbsp;<BR>దగ్గర ఏమున్నా అది నాకు యీ దేశం పెట్టిన భిక్షే. ఎందులోనన్నా నేను విజయం&nbsp;<BR>సాధించివుంటే ఆ కీర్తి మీదే, నాది కాదు; నా పరాజయాలు, నా దౌర్బల్యాలు&nbsp;<BR>మాత్రం నావే. ఎందుకంటె జన్మాదిగా యీ దేశం మహోన్నత పాఠాలను నా&nbsp;<BR>చుట్టూ ఆవరింపచేసింది. వాటివల్ల లాభం పొందలేకపోవటం నా అసమర్థతే.</FONT></p>
<hr class="puTa_virupu">
<table><tr><td><a class=puTa_lanke href=puTa2622.html>p2622</a></td><td>p2623</td><td><a class=puTa_lanke href=puTa2624.html>p2624</a></td></tr></table>
</div></body></html>
