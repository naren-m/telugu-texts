<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3134.html>p3134</a></td><td>p3135</td><td><a class=puTa_lanke href=puTa3136.html>p3136</a></td></tr></table>

<p><FONT FACE="SHREE900, SHREE, sans-serif" SIZE="3">ఫలితంగానే మేము ఆసేతు హిమాలయపర్యంతం, ఆసింధుబ్రహ్మపుత్రా&nbsp;<BR>పర్యంతం పర్యటించ గలిగాము.</FONT></p>
<p><FONT FACE="SHREE900, SHREE, sans-serif" SIZE="3">ఈ బాలకదళం సంచారం చేయడానికి ఆరంభించింది. క్రమక్రమంగా&nbsp;<BR>ప్రజలచూపు మాపై పడసాగింది. అందులో తొంభైపాళ్లు విరోధం. అతిస్వల్ప-&nbsp;<BR>భాగమే సహాయం. ఇందుకు కారణం మాలో ఉండే మహాలోపం ఒక్కటే -&nbsp;<BR>మేము బాలురం - అందులో పేదలం. బాల్యనైజమైన కఱకుదనం ఉండేవాళ్లం.&nbsp;<BR>తనంతటతానే లోకంలో త్రోవ కల్పించుకొని నడువవలసిన వాడికి కొంతకు-&nbsp;<BR>కొంత మొఱటుదనముంటుంది. మెత్తగా, కమ్మగా, ప్రియంగా మెలగడానికి&nbsp;<BR>‘మాతల్లీ, మా తండ్రీ’ అనడానికి వానికి తీరిక ఉండదు. లోకంలో మీరు&nbsp;<BR>సర్వదా దీన్ని చూస్తుంటారు. అతడు వజ్రమే అయినా సానపెట్టనిదే నిగనిగ&nbsp;<BR>లాడడు. ఉంచిన భరణికూడ శ్రేష్ఠమైనది కాదు.</FONT></p>
<p><FONT FACE="SHREE900, SHREE, sans-serif" SIZE="3">మేమప్పుడు ఉండినస్థితి అటువంటిది. ‘‘వెనక్కు తగ్గరాదు’’ అనేది మా&nbsp;<BR>మూలమంత్రం. ‘‘ఆదర్శం యిది. దీన్ని నిర్వహించాలి. మాకు తటస్థపడిన-&nbsp;<BR>వాడు రాజైనాసరే, ఎదుర్కొని మరణించడానికైనా సిద్ధపడ్డాముకాని ఉన్నమా-&nbsp;<BR>టను ఉన్నట్లే చెప్పాలనేదే మా ధ్యేయం. వాడు రైతైనా అంతే.’’ విరోధులేర్ప-&nbsp;<BR>డ్డారు. సహజమేకదా!</FONT></p>
<p><FONT FACE="SHREE900, SHREE, sans-serif" SIZE="3">కాని గుర్తించండీ జీవితానుభవం. నీవు నిజంగా యితరుల శ్రేయాన్నే కోరి-&nbsp;<BR>నవాడే అయితే ప్రపంచమంతా ఒక్కటై నిన్ను ఎదిర్చి నిలువనీ, ఆ ప్రపంచం&nbsp;<BR>నీకెలాంటి అపకారం చేయజాలదు. నీవు నిజంగా నిస్వార్థపరుడవై, నిష్కపటివై&nbsp;<BR>ఉంటే నీలో వెలుగొందే ఈశ్వరుని స్వకీయ శక్తిముందు అది ధూళిగా మారి-&nbsp;<BR>పోతుంది. ఆ బాలురు అలాంటి వారు. ప్రకృతి మాతృ హస్తాల&nbsp;<BR>నుండే నిర్మలులై వచ్చిన శిశువులు. మా గురుదేవుడిలా చెప్పేవారు. ‘‘వాసన-&nbsp;<BR>కూడ చూడబడనట్టి పుష్పాలను, వేళ్లతో తాకబడనట్టి ఫలాలను - అలాంటి&nbsp;<BR>వాటినే నేను స్వామి పూజాపీఠంపై అర్పిస్తాను.’’ ఆ మహాపురుషుని వాక్యాలు&nbsp;<BR>మాకు అండయైనాయి. కలకత్తా వీథులలోనుండి ఆయన ఏరుకొన్నవారే ఆ&nbsp;<BR>బాలురు. వారి భావిజీవితమంతా ముందుగానే ఆయనకు ప్రత్యక్షమైంది. ‘‘ఈ&nbsp;<BR>బాలుడేమవుతాడో, ఆ బాలుడేమవుతాడో మీరే చూస్తారు’’ అని ఆయన పలికి&nbsp;<BR>నప్పుడు ప్రజలు పకపక నవ్వుతుండేవారు. ఆయన విశ్వాసం మార్పనదే లేదు.&nbsp;<BR>‘‘అమ్మ నాకిది తెలియజేసింది. నేను దుర్బలుణ్ణి కావచ్చు. కాని ‘ఇది యిలా&nbsp;<BR>జరుగుతుంది’ అని ఆమె చెప్పినప్పుడు - ఆమె పొరబడటం అసంభవం - అది&nbsp;<BR>అట్లే అయితీరుతుంది.’’</FONT></p>
<hr class="puTa_virupu">
<table><tr><td><a class=puTa_lanke href=puTa3134.html>p3134</a></td><td>p3135</td><td><a class=puTa_lanke href=puTa3136.html>p3136</a></td></tr></table>
</div></body></html>
