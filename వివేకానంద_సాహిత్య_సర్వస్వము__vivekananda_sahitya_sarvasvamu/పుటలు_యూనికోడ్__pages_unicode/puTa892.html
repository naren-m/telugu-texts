<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa891.html>p891</a></td><td>p892</td><td><a class=puTa_lanke href=puTa893.html>p893</a></td></tr></table>
<p><FONT FACE="SHREE900, SHREE, sans-serif" SIZE="3">68 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE902, SHREE, sans-serif" SIZE="6">పాతంజల యోగ సూత్రాలు</FONT></p>
<BR>

<BR>
<p><FONT FACE="SHREE902, SHREE, sans-serif" SIZE="4">ఉపోద్ఘాతం</FONT></p>
<BR>
<p><FONT FACE="SHREE900, SHREE, sans-serif" SIZE="3">యోగసూత్రాల గూర్చి చెప్పేముందు ఒక ముఖ్యవిషయాన్ని వివరిస్తాను.&nbsp;<BR>యోగ మత సిద్ధాంతాలన్నీ దీనిపైననే ఆధారపడి ఉన్నాయి. నామరూపాత్మకమైన&nbsp;<BR>మన ఈ సోపాధిక స్థితి వెనుక నామరూపాతీత నిరుపాధిక స్థితి ఉంది; అదే మన ద్వైత&nbsp;<BR>ప్రపంచంగా వ్యక్తమవుతోంది; మనమంతా మళ్లీ ఆ నిరుపాధికస్థితిని పొందటానికే ఆ&nbsp;<BR>మార్గంలోనే వెళుతున్నాం; - అని ప్రపంచ మేధావులంతా ఏకీభవించారు. ప్రకృతి&nbsp;<BR>శాస్త్ర పరిశోధనలు కూడా ఈ విషయాన్నే చాలావరకు నిరూపిస్తున్నాయి.</FONT></p>
<p><FONT FACE="SHREE900, SHREE, sans-serif" SIZE="3">మరి సోపాధిక, నిరుపాధిక స్థితుల్లో ఏది శ్రేష్ఠం - అన్న సందేహం కలగవచ్చు.&nbsp;<BR>వ్యక్తావస్థయే మనిషి అత్యున్నత అవస్థ - అని చెప్పేవారున్నారు. మన ప్రపంచం అవ్యక్తం&nbsp;<BR>నుండి వెలువడుతోంది; కాబట్టి వ్యక్తావస్థయే శ్రేష్ఠం - అని కొందరు ధీమంతు&nbsp;<BR>లంటారు. నిరుపాధికసత్తలో ఏ గుణమూ ఉండదు; అది అచేతనం, జడం,&nbsp;<BR>నిర్జీవమై ఉంటుంది; ఈ ఇహలోక జన్మలోనే మనం అన్నీ అనుభవించ గలుగుతాం;&nbsp;<BR>కాబట్టి ఈ జన్మనే అంటిపెట్టుకుని ప్రాకులాడుతూ ఉండాలి - అని వీరంటారు.</FONT></p>
<p><FONT FACE="SHREE900, SHREE, sans-serif" SIZE="3">కొన్ని ఇతర జీవిత సమస్యల గూర్చి - వాటి పరిష్కారం గూర్చి కాస్త&nbsp;<BR>చెప్పుకుందాం. మరణించిన తర్వాత మనిషి ఎప్పటిలాగే ఉంటాడు; అతని&nbsp;<BR>స్వభావం దుష్టమైనా, శిష్టమైనాసరే, అది అలాగే ఉంటుంది; అని చెప్పే ప్రాచీన&nbsp;<BR>సిద్ధాంత మొకటుంది. తర్కశాస్త్రం రీత్యా ప్రపంచమే మనిషి పరమగమ్యం - అని ఈ&nbsp;<BR>సిద్ధాంతసారం. ప్రపంచంలోని లోపాలను తొలగించి కాస్త ఉన్నతంగా మారిస్తే, ఈ&nbsp;<BR>ప్రపంచమే స్వర్గమౌతుందని వారి అభిప్రాయం. నిజానికి ఇది ఎప్పటికీ జరగదు.&nbsp;<BR>ఇదంతా పిచ్చివాదం అని ఈ సిద్ధాంతాన్ని చూసిన వారెవరైనా గ్రహిస్తారు. కీడు&nbsp;<BR>లేకుండా మేలు జరగదు. అలాగే మేలు లేనిదే కీడు జరగదు. దోషం లేని ప్రపంచంలో&nbsp;<BR>జీవించటం, సంస్కృతతార్కికులు చెప్పే ‘గగన కుసుమం’ లేదా ‘పగటికల’&nbsp;<BR>లాంటిది. పరమగమ్యం అంటూ ఏదీ లేదు. ఎప్పుడూ మారుతూ ఉంటూ&nbsp;<BR>వికాసం కోసం పెనుగులాడుతుండాలి; ఇదే మనిషి కర్తవ్యం - అంటూ అనేక&nbsp;<BR>సంప్రదాయాలు ఒక కొత్తసిద్ధాంతాన్ని లేవనెత్తుతున్నాయి. ఈ సిద్ధాంతం బాగానే&nbsp;<BR>ఉన్నట్లు అనిపిస్తుంది. అయితే బాగాపరిశీలించి చూస్తే ఇదంతా హేతు</FONT></p>
<hr class="puTa_virupu">
<table><tr><td><a class=puTa_lanke href=puTa891.html>p891</a></td><td>p892</td><td><a class=puTa_lanke href=puTa893.html>p893</a></td></tr></table>
</div></body></html>
