<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1846.html>p1846</a></td><td>p1847</td><td><a class=puTa_lanke href=puTa1848.html>p1848</a></td></tr></table>
<p><FONT FACE="SHREE900, SHREE, sans-serif" SIZE="3">242 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు మళ్లీ ‘ప-రీ’ విషయానికి వద్దాం. ఆధునిక ‘ప-రీ’ నగరానికి&nbsp;<BR>సాటివచ్చే నగరమేదీ ప్రపంచంలో లేదు. దాని పూర్వ స్థితికి, దాని ప్రస్తుత స్థితికి&nbsp;<BR>సంబంధమే లేదు. అప్పుడది కాశీలో వంగదేశీయులుండే ప్రాంతం మాదిరి -&nbsp;<BR>వంకరటింకరలైన సందు గొందులు, వీథులు; అక్కడక్కడ సందుమీదుగా&nbsp;<BR>నిలిపిన కమానులచే ఒకటిగా చేర్చబడిన యిళ్లు; గోడల పక్కన బావులు -&nbsp;<BR>యిలాటి స్థితి వుండేది. చివరి ప్రదర్శనంలో ప్రాచీన ‘ప-రీ’ నగర ప్రతిరూప&nbsp;<BR>మొకటి చూపబడింది. కాని ఆ ‘ప-రీ’ యిప్పుడు - క్రమ పరిణామాలవల్ల&nbsp;<BR>- పూర్తిగా అదృశ్యమైంది; ఇక్కడ జరిగిన యుద్ధాలు, విప్లవాలు ప్రతిపర్యాయం&nbsp;<BR>నగరంలో ఏదో ఒక ప్రాంతాన్ని ధ్వంసం చేసి, అక్కడ సర్వాన్ని నేలమట్టం&nbsp;<BR>గావించాయి. తిరిగి యిప్పుడు వాటి స్థానంలో ఆధునిక ‘ప-రీ’ నగరం - మరింత&nbsp;<BR>నిర్మలమై, విస్తృతమై - ఉద్భవించింది.</FONT></p>
<p><FONT FACE="SHREE900, SHREE, sans-serif" SIZE="3">ఆధునిక ‘ప-రీ’ నగరం చాలవరకు, మూడవ నెపోలియన్‌ సృష్టి. పూర్వ&nbsp;<BR>ప్రభుత్వ పతనకాలంలో ప్రారంభమైన నగర పరిణామాన్నతడు పూర్తి&nbsp;<BR>గావించాడు. ఫ్రెంచ్‌ విప్లవానికి పూర్వంవున్న నిరంకుశ ప్రభువులచే ఫ్రెంచ్‌&nbsp;<BR>ప్రజలెలా హింసించబడింది ఫ్రాన్స్‌ చరిత్ర తెలిసిన విద్యార్థికి జ్ఞాపకం చేయాల్సిన&nbsp;<BR>అవసరంలేదు. మూడవ నెపోలియన్‌ కేవలం ఆయుధబలంతోనే, రక్తంలో నడిచి,&nbsp;<BR>చక్రవర్తిగా ప్రకటించుకొన్నాడు. మొదటి ఫ్రెంచ్‌ విప్లవకాలంనుండి ఫ్రెంచ్‌వారు&nbsp;<BR>ఎప్పుడూ చపలచిత్తులై సామ్రాజ్యానికి భయకారణులై వుండిరి. అందు&nbsp;<BR>చేత చక్రవర్తి - ప్రాచీన ‘ప-రీ’లోని జ్ఞాపక చిహ్నాల నలాగేవుంచి -, ప్రజలు&nbsp;<BR>తృప్తిపడ్డవారై వుండటంకోసం - ఎప్పుడూ అస్థిరబద్ధులై వుండే ‘ప-రీ’ జనాన్ని&nbsp;<BR>కార్యనిమగ్నులను చేసి ఆనందింప చెయ్యటంకోసం, అద్భుతాలైన రాచ&nbsp;<BR>బాటలను, అడ్డకట్టలను, సింహద్వారాలను, నాటకశాలలను, యింకా అనేకాలైన&nbsp;<BR>శిల్ప నిర్మాణాలను కొత్తగా కట్టించసాగాడు. ఒక దిక్కునుండి మరో దిక్కుకు&nbsp;<BR>వెళ్లే తిన్నని, విశాలమైన రాచబాటలు నగరమంతా నిర్మించబడ్డాయి; ఇవన్నీకాక,&nbsp;<BR>దుర్గప్రాకారపంక్తి నొకటి కట్టించి, నగర వైశాల్యం రెండింతలు చేయించాడు. వృక్ష-&nbsp;<BR>పంక్తి శోభితాలైన విశాలమైన వీథులకు, డాన్‌టాన్గ్‌ మొదలైన ప్రాంతాల్లోని చక్కని&nbsp;<BR>గృహాలకు యిదే మూలం. ప్రపంచంలో అద్వితీయమైన షామ్స్‌ ఎలిజె అనబడే&nbsp;<BR>శృంగారవనంలోని వృక్షపంక్తికి మధ్యనుండే విహారవీథికూడా అప్పుడే పునర్నిర్మిం-&nbsp;<BR>పబడింది. ఈ విహారవీథి అత్యంత విశాలమైంది; దీని మధ్యప్రదేశం పొడవునా,&nbsp;<BR>యిరుపక్కల తోటలు వెయ్యబడ్డాయి. ఒక ప్రాంతంలో అది&nbsp;<BR>వర్తులాకృతి దాల్చి నగరముఖమై, కాన్‌కార్డ్‌ అనబడే పేర నగర పశ్చిమభాగంలో&nbsp;<BR>వుంది. ఈ కాన్‌కార్డ్‌ చుట్టూ ఫ్రాన్స్‌లోని ఎనిమిది ముఖ్యపట్టణాల ప్రత్యా</FONT></p>
<hr class="puTa_virupu">
<table><tr><td><a class=puTa_lanke href=puTa1846.html>p1846</a></td><td>p1847</td><td><a class=puTa_lanke href=puTa1848.html>p1848</a></td></tr></table>
</div></body></html>
