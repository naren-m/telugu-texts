<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1658.html>p1658</a></td><td>p1659</td><td><a class=puTa_lanke href=puTa1660.html>p1660</a></td></tr></table>
<p><FONT FACE="SHREE900, SHREE, sans-serif" SIZE="3">54 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">విశ్వంలోని ప్రతి రూపంలోను మనం కల్పించేది కొంత, బైటది కొంత&nbsp;<BR>వుంటుంది. ఈ ఎక్స్‌, యీ వై ఒక్కటే అని వేదాంత సిద్ధాంతం.</FONT></p>
<p><FONT FACE="SHREE900, SHREE, sans-serif" SIZE="3">కొందరు పాశ్చాత్య తత్త్వవేత్తలు, ముఖ్యంగా హెర్బర్ట్‌ స్పెన్సర్‌, మరి&nbsp;<BR>కొందరు ఆధునిక తత్త్వవేత్తలు సరిగ్గా యిలాంటి నిర్ణయానికే వచ్చారు.&nbsp;<BR>‘పువ్వులో వ్యక్తమయ్యే శక్తే నాలోనూ వ్యక్తమవుతున్నదనటం’, ‘బాహ్యజగత్తు-&nbsp;<BR>లోని సత్యం, అంతర్జగత్తులోని సత్యం ఒక్కటే’ అని వేదాంతం చేసే బోధనా&nbsp;<BR>ఒక్కటే. ఈ బాహ్యాంతర భేదాలుకూడా మనం ఏర్పరచుకొన్నవేగాని వస్తు&nbsp;<BR>స్థితాలు కావు. ఉదాహరణకు: మనకు మరో ఇంద్రియం వుంటే ప్రపంచం మనకు&nbsp;<BR>మరో రీతిలో మారిపోతుంది. దీన్నిబట్టి విషయమే విషయాన్ని మారుస్తుందని&nbsp;<BR>తేలింది. నేను మారితే బాహ్యప్రపంచంకూడా మారుతుంది. మీరూ, నేనూ,&nbsp;<BR>యీ విశ్వంలోని ప్రతివస్తువూ బ్రహ్మమే. ప్రతిదీ అంగియే కాని అంగం కాదని&nbsp;<BR>వేదాంత సిద్ధాంత సారాంశం. మీరు అఖండ బ్రహ్మస్వరూపులు. అలాగే యితరు&nbsp;<BR>లందరూ. అంగం అనే భావానికే దానిలో స్థానంలేదు. ఈ విభాగాలు, యీ పరి-&nbsp;<BR>మితులు పైకి కనిపిస్తాయే గాని ఆత్మలో లేవు. నేను పరిపూర్ణుణ్ణి,&nbsp;<BR>అఖండుణ్ణి. నే నెన్నడూ బద్ధుణ్ణిగా వుండలేదు. నువ్వు బద్ధు డనుకొంటె&nbsp;<BR>బద్ధుడవుగానే వుంటావని, నువ్వు ముక్తుడవనుకొంటె ముక్తుడవే అవుతావని&nbsp;<BR>వేదాంతం బల్లగుద్ది బోధిస్తూంది. మనం సర్వదా ముక్తపురుషులమే ఐవున్నామని,&nbsp;<BR>యికముందెప్పుడూ ముక్తులంగానే వుంటామని మనకు తెలియ&nbsp;<BR>చెయ్యటమే యీ తత్త్వశాస్త్ర లక్ష్యం, ప్రయోజనంకూడా. మనం ఏనాటికీ&nbsp;<BR>మార్పు చెందబోం; ఏనాటికి నశించం. మనం ఏనాడూ జన్మించిన వారంకాం.&nbsp;<BR>మరి యీ మార్పులన్నీ ఏమిటి? ఈ దృశ్యమాన ప్రపంచం ఏమౌతుంది? ఈ&nbsp;<BR>జగత్తు మిథ్య. దేశకాల నిమిత్తాలు దీన్ని బంధించాయి. దీన్ని సంస్కృతంలో వివ-&nbsp;<BR>ర్తవాద మంటారు. ఇది ప్రకృతి పరిణామం, బ్రహ్మ వ్యక్తీకరణం. బ్రహ్మం&nbsp;<BR>మార్పు చెందదు; పునఃపరిణామం లేదు. ప్రతి సూక్ష్మజీవిలో అనంతమైన&nbsp;<BR>పరిపూర్ణత్వం గర్భితమై వుంది. సూక్ష్మజీవిని సూక్ష్మజీవి అనటం శరీరాన్నిబట్టే.&nbsp;<BR>అణువు మొదలు పూర్ణపురుషుని వరకు లోనివస్తువులో మార్పులేదు. అది&nbsp;<BR>ఏకం, వికృతికి లోబడింది కాదు. కలిగే మార్పంతా పై తొడుగులోనే.</FONT></p>
<p><FONT FACE="SHREE900, SHREE, sans-serif" SIZE="3">బైట ఒక సుందరదృశ్యం వుంది. ఇక్కడొక తెర వుంది. తెరలో చిన్న-&nbsp;<BR>రంధ్రం వుంది. రంధ్రంగుండా బైటి దృశ్యం యీషణ్మాత్రం గోచరిస్తోంది;&nbsp;<BR>అంతకంతకు రంధ్ర పెద్దదయిన దనుకోండి: అది పెద్దదయ్యేకొద్దీ బాహ్యదృశ్యం&nbsp;<BR>మరింత ఎక్కువగా కనబడసాగుతుంది. తెర పూర్తిగా తొలగిపోయినప్పుడు&nbsp;<BR>దృశ్యం పూర్తిగా దర్శనమౌతుంది. ఆత్మే బాహ్యదృశ్యం. దృశ్యానికి మనకూ</FONT></p>
<hr class="puTa_virupu">
<table><tr><td><a class=puTa_lanke href=puTa1658.html>p1658</a></td><td>p1659</td><td><a class=puTa_lanke href=puTa1660.html>p1660</a></td></tr></table>
</div></body></html>
