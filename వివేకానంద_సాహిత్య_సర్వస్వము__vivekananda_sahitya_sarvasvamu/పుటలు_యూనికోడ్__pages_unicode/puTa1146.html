<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1145.html>p1145</a></td><td>p1146</td><td><a class=puTa_lanke href=puTa1147.html>p1147</a></td></tr></table>
<p><FONT FACE="SHREE900, SHREE, sans-serif" SIZE="3">322 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE902, SHREE, sans-serif" SIZE="4">సంవాదాలు</FONT></p>
<BR>
<p><FONT FACE="SHREE902, SHREE, sans-serif" SIZE="3">(ఏడవ ప్రకతణం)</FONT></p>
<BR>
<p><FONT FACE="SHREE902, SHREE, sans-serif" SIZE="3">మచి సామతస్యం</FONT></p>
<BR>
<p><FONT FACE="SHREE902, SHREE, sans-serif" SIZE="3">(ది డషట్రాతుుట్‌ ఫ్రీ ప్రెస్‌; ఫిబ్రవరి 14, 1894)</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ అంత పొడుగూ కాక, అంత పొట్టీ కాక మధ్యస్థంగా ఉంటాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">భారతీయుల మాదిరే అతనిది చామన చాయ. ఎంతో వినమ్రంగా, గంభీరంగా&nbsp;<BR>నడుస్తాడు. అతని ప్రతిమాటలో, ప్రతి కదలికలో, ప్రతి హావభావంలో ఎంతో&nbsp;<BR>ఆత్మీయత కనిపిస్తుంది. అన్నింటికన్నా అతనిలో ఒక విశేషం ఉంది; అదే అతని&nbsp;<BR>కళ్లు! ఆ కళ్లల్లో చెప్పలేనంత వెలుగు ప్రకాశిస్తూ ఉంటుంది. విషయం మతం వైపుకు&nbsp;<BR>వెళ్లింది; అప్పుడు స్వామీజీ ఎన్ని మంచివిషయాలు చెప్పాడు; వాటి మధ్యలో ఈ&nbsp;<BR>విషయాలను కూడా వినిపించాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘ఆస్తికతకు లేదా మతానికి - కొన్ని ధర్మాల్లోని విశ్వాసానికి (క్రీడ్‌కు)&nbsp;<BR>భేదముందని నా అభిప్రాయం. ఆస్తికత అంటే, అన్నిమతాలను (సత్యమని)&nbsp;<BR>ఒప్పుకోవటం; ఆయా మతాల ప్రయత్నమంతా అందర్నీ ఒక సర్వసామాన్య&nbsp;<BR>గమ్యానికి చేర్చటం అన్న విషయాన్ని గుర్తించటం. సంకీర్ణ ధర్మవిశ్వాసాల్లో,&nbsp;<BR>ఎదుటి మతాన్ని అంగీకరించక ఎదురు తిరగటం, ఆ మతంవారితో కలహించటం&nbsp;<BR>ఉంటాయి. రకరకాల మతాలెందుకున్నా యంటే, రకరకాల మనుషులున్నారు&nbsp;<BR>కాబట్టి. మతం, అన్ని సంఘాల కూటానికి తగినట్లు సర్దుబాటు చెంది&nbsp;<BR>మనుషులకు వారు కోరింది యిస్తుంది. ప్రపంచమంతా జ్ఞానులు - తాత్త్వికులు -&nbsp;<BR>నాస్తికులు - లేదా కేవలం ఐహికపరులు - ఇలాంటి ఎన్నోరకాల జనులతో, రకరకాల&nbsp;<BR>స్వభావాలతో నిండి వుంది. అందుకే పరమనైతిక ధర్మాన్ని గూర్చిన నమ్మకాల్లో,&nbsp;<BR>ఎవరికివారు తమకు అనురూపమైన దాన్ని అవలంబిస్తారు. ఆస్తికతాపరులు -&nbsp;<BR>నానారకాల ఈ మార్గాల్లోని సామాన్యసూత్రం ఎంతో ఉత్తమం కావటంవల్ల వాటి&nbsp;<BR>నన్నింటినీ ఒప్పుకుంటారు; నానామతాలు ఉన్నందుకు సంతోషిస్తారు. గమ్య&nbsp;<BR>స్థానం ఒక్కటే; దాన్నే వేరువేరు మార్గాల్లో చేరుకొంటారు. నాకు తగిన మార్గం, నా&nbsp;<BR>ప్రక్కనుండే నా పాశ్చాత్యమిత్రునికి సరిపడకపోవచ్చు. అలాగే అతని మార్గం నా&nbsp;<BR>చిత్తానికి, యుక్తికి కుదరకపోవచ్చు. నేను హిందూమతానికి చెందిన వాణ్ణి. హిందూ&nbsp;<BR>మతంలో ఒక శాఖ అయినా, బౌద్ధం వేరు. ఇతరుల్ని మా మతంలోకి చేర్చుకునే&nbsp;<BR>ప్రచారకులం మాత్రం మేము కాదు. మా మత సిద్ధాంతాలను ఒప్పుకునేలా మేము</FONT></p>
<hr class="puTa_virupu">
<table><tr><td><a class=puTa_lanke href=puTa1145.html>p1145</a></td><td>p1146</td><td><a class=puTa_lanke href=puTa1147.html>p1147</a></td></tr></table>
</div></body></html>
