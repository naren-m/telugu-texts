<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2792.html>p2792</a></td><td>p2793</td><td><a class=puTa_lanke href=puTa2794.html>p2794</a></td></tr></table>
<p><FONT FACE="SHREE900, SHREE, sans-serif" SIZE="3">బుద్ధుడి సందేశం</FONT></p>
<p><FONT FACE="TimesNewRoman, Times, serif" SIZE="2">3 5 7</FONT></p>
<p><FONT FACE="SHREE900, SHREE, sans-serif" SIZE="3">కోవచ్చునని పురోహితులు అంగీకరించరు. వారు రెండువేల స్వర్గాలను గురించి,&nbsp;<BR>రెండు వేల నరకాలను గురించి చెబుతారు. వారు చెప్పినట్లు వినేపక్షంలో జనం&nbsp;<BR>స్వర్గానికి పోతారు! వారు విధించే నియమాలను పాటించకపోతే నరకానికే&nbsp;<BR>పోతారు!</FONT></p>
<p><FONT FACE="SHREE900, SHREE, sans-serif" SIZE="3">కాని జనం సత్యాన్ని తెలుసుకొనే తీరుతారు. సత్యాన్ని అందరికీ పూర్తిగా&nbsp;<BR>చెప్పేస్తే కీడు వాటిల్లుతుందని కొందరి భయం. ఏదో కొంత సవరణ, మార్పు&nbsp;<BR>లేకుండా సత్యాన్ని యథాతథంగా చెప్పకూడదట! కాని సత్యాన్ని యీ విధంగా&nbsp;<BR>సమన్వయ పరచటంవల్ల లోకానికి కొంతైనా మేలు కలిగినట్లు లేదు. ఇప్పుడున్న&nbsp;<BR>స్థితికంటె ఎక్కువ పతనం కలుగుతుంది. సత్యాన్ని వ్యక్తం చెయ్యండి! అది&nbsp;<BR>సత్యమే ఐతే దానివల్ల మేలే కలుగుతుంది. దీనికి కొందరు అభ్యంతరంచెప్పి మరి-&nbsp;<BR>కొన్ని పద్ధతులు సూచించారు. అలాటి ప్రయత్నాలు మాంత్రికుల తంత్రాలకు&nbsp;<BR>ప్రత్యామ్నాయాలే. ప్రచ్ఛన్నరూపంలో మాంత్రికుల ఉపాయాలే.</FONT></p>
<p><FONT FACE="SHREE900, SHREE, sans-serif" SIZE="3">అలాటివి బుద్ధుడు అవతరించిన కాలంలో తీవ్రంగా వుండేవి. జన&nbsp;<BR>సామాన్యం జ్ఞానానికి అనర్హులని తెలువబడింది. వేదంలోని ఒక్క శబ్దమైనా వారి&nbsp;<BR>చెవినపడితే వారు క్రూరశిక్షకు గురికావలసి వచ్చేది. పురోహితులు వేదాలను&nbsp;<BR>రహస్యంగా వుంచారు! వేదాల్లో వున్నవి ప్రాచీన హైందవులు కనుగొన్న ఆధ్యాత్మిక&nbsp;<BR>సత్యాలే!</FONT></p>
<p><FONT FACE="SHREE900, SHREE, sans-serif" SIZE="3">చివరికి యీ దారుణ దుస్థితిని భరించలేని వ్యక్తి ఒకడు జన్మించాడు.&nbsp;<BR>అతడికి ప్రజ్ఞ, శక్తి, హృదయం వున్నాయి - అతడి హృదయం ఆకాశమంత&nbsp;<BR>విస్తృతమైంది. జనం పురోహితుల నెలా అనుసరిస్తున్నారో, పురోహితులు జనాన్ని&nbsp;<BR>ఎలా నడిపిస్తున్నారో, వారు తమ అధికారంతో కీర్తిప్రతిష్ఠలను ఎలా పెంపొందిం-&nbsp;<BR>చుకొంటున్నారో అతడు గ్రహించాడు. ఈ పరిస్థితిని చక్కబరచ&nbsp;<BR>టానికి అతడు సంకల్పించాడు. అతడు ఎవరిమీదా అధికారాన్ని చెలాయించ దలు-&nbsp;<BR>చుకోలేదు. ప్రజల మానసిక, ఆధ్యాత్మిక బంధనాల నతడు తెంచివేయ&nbsp;<BR>టానికై సంకల్పించాడు. ఆతడిది గంభీర హృదయం. మన చుట్టూవున్న ప్రజల్లో&nbsp;<BR>అనేకులకు హృదయం వుండొచ్చు. కాని మనకు ధీశక్తిలేదు; సహాయం చేయదగ్గ&nbsp;<BR>వివిధ మార్గాలు, విధానాలు మనకు తెలియవు. జీవుల బంధాలను తెంపగల&nbsp;<BR>విధానాలను కనుగొనే ప్రజ్ఞ అతనికుంది. జనం ఎందుకు దుఃఖం పాలవుతున్నారో&nbsp;<BR>అతడు తెలుసుకొన్నాడు; దుఃఖనివారణోపాయాన్ని అతడు కనుగొన్నాడు. అన్ని-&nbsp;<BR>విధాలైన అర్హతలు కలవాడతడు. అందు కతడు విశేషకృషి చేశాడు; భేదభావంలేక&nbsp;<BR>అతడందరికీ బోధచేశాడు; అతిప్రశస్త జ్ఞానజన్యమైన శాంతిని పొందేమార్గం&nbsp;<BR>చూపాడు. ఇలాటి మహనీయుడు బుద్ధుడు.</FONT></p>
<hr class="puTa_virupu">
<table><tr><td><a class=puTa_lanke href=puTa2792.html>p2792</a></td><td>p2793</td><td><a class=puTa_lanke href=puTa2794.html>p2794</a></td></tr></table>
</div></body></html>
