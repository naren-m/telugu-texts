<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2896.html>p2896</a></td><td>p2897</td><td><a class=puTa_lanke href=puTa2898.html>p2898</a></td></tr></table>

<p><FONT FACE="SHREE900, SHREE, sans-serif" SIZE="3">కొన్ని బొమ్మలు గీస్తుండగా, అతని మనస్సు ఏకాగ్రమౌతున్నట్లు పూర్తిగా&nbsp;<BR>నిశ్శబ్దమౌతున్నట్లు నాకు తోచింది. ఆ తర్వాత వాడు నా పేరు, వంశక్రమం, నా&nbsp;<BR>తాతముత్తాతల అనేకమంది చరిత్రలు చెప్పి, నా పర్యటనలన్నింటిలోను శ్రీరామ-&nbsp;<BR>కృష్ణుడు సదా నా వెంటనే ఉన్నాడనీ, నా తల్లి జీవించే ఉన్నదనీ చెప్పాడు. ధర్మబో-&nbsp;<BR>ధకై నేను త్వరలోనే దూరదేశాలకు పోబోతున్నానని కూడా తెలియ&nbsp;<BR>జేశాడు. మా అమ్మ క్షేమంగా ఉన్నదనే విషయం విని, మేమంతా తిరిగి&nbsp;<BR>పట్నానికి చేరుకున్నాం. రాగానే మా అమ్మ కులాసాగా ఉన్నదనే తంతివార్త&nbsp;<BR>వచ్చింది.’’</FONT></p>
<p><FONT FACE="SHREE900, SHREE, sans-serif" SIZE="3">యోగానందస్వామి వైపు తిరిగి స్వామీజీ అన్నారు ‘‘ఆ మాంత్రికుడు&nbsp;<BR>చెప్పింది అక్షరాలా నిజమైంది. దాన్ని నీవు కాకతాళీయమనో లేక నీ యిష్టం&nbsp;<BR>వచ్చిన మరేమైనా అను.’’</FONT></p>
<p><FONT FACE="SHREE900, SHREE, sans-serif" SIZE="3">స్వామి యోగానంద: ఇంతకు ముందు నీవు యిదేదీ నమ్మనందున, నీకు&nbsp;<BR>యిప్పుడు ఈ అనుభవం అవసరమైంది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ప్రత్యక్ష నిదర్శనంలేని దేనినైనా నేను నమ్మే మూర్ఖుణ్ణి కాదు.&nbsp;<BR>ఈ మహామాయా సామ్రాజ్యంలో, ఓహో! ఈ బ్రహ్మాండం అనే మిథ్య-&nbsp;<BR>యొక్క అనుభవమే కాక, నేను అనేక నిగూఢమైన అద్భుతాలను దర్శించాను.&nbsp;<BR>మాయ! ఇదంతా మాయ! రామరామ! ఈ రోజంతా ఈ చెత్త సమాచారాలతో&nbsp;<BR>వ్యర్థమైంది. దయ్యాలను గూర్చే పొద్దస్తమానం ఆలోచిస్తుంటే మానవులు&nbsp;<BR>దయ్యాలే అవుతారు. అయితే రాత్రింబవళ్లు ఎవరు తెలిసిగాని, తెలియకగాని&nbsp;<BR>‘‘నేను నిత్య, శుద్ధ, ముక్త, బుద్ధ ఆత్మను’’ అని తలుస్తాడో వాడు నిజంగా&nbsp;<BR>బ్రహ్మవేత్త అవుతాడు.</FONT></p>
<p><FONT FACE="SHREE900, SHREE, sans-serif" SIZE="3">ఇలా చెబుతూ స్వామీజీ, శిష్యునివైపు ప్రేమానురాగాలతో చూచి&nbsp;<BR>అన్నారు. ‘‘ఈ నికృష్ణమైనదంతా నీ తలలో దూరనివ్వ వద్దు. ఎల్లప్పుడు నిత్యా-&nbsp;<BR>నిత్య వస్తువివేకం చేస్తూ, త్రికరణశుద్ధిగా ఆత్మసాక్షాత్కారానికై ప్రయత్నించు.&nbsp;<BR>ఆత్మజ్ఞానంకంటే ఉత్తమజ్ఞానం మరొకటి లేదు. మిగిలినదంతా మాయ!&nbsp;<BR>కేవలం ఇంద్రజాలం! ఆత్మ ఒక్కటే అవ్యయమైన సత్యం! ఇదొక్కటే నాకు&nbsp;<BR>తెలిసిన విషయం. అందుకే మీ కందరికీ చెబుతున్నాను. ‘‘ఏకమేవా ద్వితీయం&nbsp;<BR>బ్రహ్మ’’, ‘‘నే హ నానాస్తి కించన’’ అద్వితీయమైన బ్రహ్మము ఒక్కటి తప్ప&nbsp;<BR>నానాత్వమైన మరొకటి ఏమీ లేదు (బృహదారణ్యకోపనిషత్తు. </FONT><FONT FACE="TimesNewRoman, Times, serif" SIZE="2">IV-iv. </FONT><FONT FACE="SHREE900, SHREE, sans-serif" SIZE="3">-19)</FONT></p>
<p><FONT FACE="SHREE900, SHREE, sans-serif" SIZE="3">ఈ సంభాషణ రాత్రి పదకొండు గంటలదాకా కొనసాగింది. ఆ తర్వాత,&nbsp;<BR>భోజనం ముగించి స్వామీజీ విశ్రాంతి తీసుకోటానికి లేచారు. శిష్యుడు సెలవు&nbsp;<BR>తీసుకోటానికి వంగి పాదాభివందనం చేశాడు. స్వామీజీ అన్నారు. ‘‘నీవు రేపు</FONT></p>
<hr class="puTa_virupu">
<table><tr><td><a class=puTa_lanke href=puTa2896.html>p2896</a></td><td>p2897</td><td><a class=puTa_lanke href=puTa2898.html>p2898</a></td></tr></table>
</div></body></html>
