<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2752.html>p2752</a></td><td>p2753</td><td><a class=puTa_lanke href=puTa2754.html>p2754</a></td></tr></table>
<p><FONT FACE="SHREE900, SHREE, sans-serif" SIZE="3">సాంఖ్య దర్శనం</FONT></p>
<p><FONT FACE="TimesNewRoman, Times, serif" SIZE="2">3 1 7</FONT></p>
<p><FONT FACE="SHREE900, SHREE, sans-serif" SIZE="3">లేదు. అదేవిధంగా విశ్వాన్నీ సంకల్పమే నడిపిస్తోంది అని భావించి, దానికి అను-&nbsp;<BR>కూలింపని విషయాలు కొన్ని చూడగలిగితే ఆ తప్పు నాది. అందుచేత పురు-&nbsp;<BR>షుడు సంకల్పం కాడు; ప్రజ్ఞా కాడు. ఎందుకంటె ప్రజ్ఞా మిశ్ర&nbsp;<BR>పదార్థమే. మెదడులాంటి ఏదో కొంత పదార్థంతో సంబంధంలేక ప్రజ్ఞ వుండ-&nbsp;<BR>లేదు. ప్రజ్ఞ వున్నచోటునంతా, మనం ‘మెదడు’ అంటామే, దానిలాంటి దొకటి&nbsp;<BR>కావాలి. అది ముద్దగా ఒకానొకరూపం దాల్చి ‘మెదడు’గా ఉపయోగపడుతుంది.&nbsp;<BR>ప్రజ్ఞవున్న చోటులో అంతా ఆ పదార్థం ఏదో ఒక రూపంలో అక్కడ&nbsp;<BR>వుంటుంది. కాని, ప్రజ్ఞ అనేదికూడ మిశ్రమపదార్థమే. మరి, యీ పురుషు&nbsp;<BR>డెవడు? అతడు ప్రజ్ఞాకాదు, సంకల్పమూ కాదు. కాని పురుషుడు యీ&nbsp;<BR>సకలానికి కారణం. వీటి నన్నిటిని నడిపేది పురుషసాన్నిధ్యమే. పురుషుడికి&nbsp;<BR>ప్రకృతితో కలయికలేదు; పురుషుడు ప్రజ్ఞాకాదు, మహత్తూ కాదు; మరేమంటె&nbsp;<BR>శుద్ధమైన ఆత్మ. ‘‘నేను సాక్షీమాత్రుణ్ణి, నా సాక్షిత్వంచేత ప్రకృతి చేతనాచేతనా&nbsp;<BR>లన్నిటిని సృష్టిస్తోంది.’’</FONT></p>
<p><FONT FACE="SHREE900, SHREE, sans-serif" SIZE="3">ప్రకృతిలోని యీ చైతన్యమేమిటి? ప్రజ్ఞే చైతన్యం. ఇది చిత్తు అని వ్యవ-&nbsp;<BR>హరింపబడుతోంది. ఈ చైతన్యానికి ఆధారం పురుషునిలోనే వుంది. అది అతని&nbsp;<BR>నైజంలోనే వుంది. దాన్ని వివరించలేం. కాని అదే మనం జ్ఞానం అనేదాని&nbsp;<BR>కంతకూ కారణం. పురుషుడు ఎరుక కాడు. ఎరుకకూడ సంకీర్ణవస్తువే; కాని&nbsp;<BR>ఎరుకలో ప్రకాశమానమైనదీ, మంచిదీ ఐనది అంతా పురుషునికి చెందిందే.&nbsp;<BR>చైతన్యాన్ని పురుషుడు ఎరుగడు కాని ప్రజ్ఞలో భాస్వరమైనదల్లా పురుషుడిదే.&nbsp;<BR>పురుషుడిలో చైతన్యం వుంది. కాని అత డెరుగడు, ఎరుగగలవాడూ కాడు. మన-&nbsp;<BR>చుట్టూ మనం చూస్తున్నది పురుషునిలో చిత్తును, దానితోపాటు ప్రకృతిని.&nbsp;<BR>సుఖం, సంతోషం, ప్రకాశం సృష్టిలో ఎక్కడున్నా అవి పురుషునివే. కాని అది&nbsp;<BR>మిశ్రమమే. ఎందుకంటె అది పురుషుడు + ప్రకృతి. ‘‘ఎక్కడ ఏ సౌఖ్యంగాని,&nbsp;<BR>ఏ ఆనందంగాని వున్నా అక్కడ ఆ అమృతత్త్వకిరణం వుంది. అదే దేవుడు.’’&nbsp;<BR>విశ్వంలో గొప్పగా ఆకర్షించేవాడు పురుషుడు; ప్రపంచ స్పృహగాని, ప్రపంచ&nbsp;<BR>సంబంధంగాని అతడికి లేకపోయినా అతడు సమస్త దృష్టిని ఆకర్షిస్తూన్నాడు.&nbsp;<BR>బంగారంకోసం ఆత్రపడే మానవుణ్ణి మీరు చూస్తున్నారు. అందుకు కారణం&nbsp;<BR>బంగారం ఎక్కువ మురికిలో కలిసిపోయివున్నా పురుషుడి విస్ఫులింగం వుండ-&nbsp;<BR>టమే. ఒకడు తన పిల్లలను ప్రేమించినా, భార్య భర్తను ప్రేమించినా, ఆకర్షిస్తూన్న&nbsp;<BR>శక్తి ఏది? వాటి వెనుకవున్న పురుషుడి విస్ఫులింగం. అధికంగా మురికితో కూడి-&nbsp;<BR>వున్నా అదేమో అక్కడున్నది. ఆకర్షించే శక్తి మరి దేనికీ లేదు. ‘‘చైతన్యంలేని&nbsp;<BR>యీ ప్రపంచంలో పురుషు డొక్కడే చైతన్యమయుడు.’’ సాంఖ్యుల</FONT></p>
<hr class="puTa_virupu">
<table><tr><td><a class=puTa_lanke href=puTa2752.html>p2752</a></td><td>p2753</td><td><a class=puTa_lanke href=puTa2754.html>p2754</a></td></tr></table>
</div></body></html>
