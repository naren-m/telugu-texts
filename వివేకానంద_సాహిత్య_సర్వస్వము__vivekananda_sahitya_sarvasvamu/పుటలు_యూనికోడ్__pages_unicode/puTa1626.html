<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1625.html>p1625</a></td><td>p1626</td><td><a class=puTa_lanke href=puTa1627.html>p1627</a></td></tr></table>
<p><FONT FACE="SHREE900, SHREE, sans-serif" SIZE="3">వేదాంత దర్శనం</FONT></p>
<p><FONT FACE="SHREE900, SHREE, sans-serif" SIZE="3">21</FONT></p>
<p><FONT FACE="SHREE900, SHREE, sans-serif" SIZE="3">నిజమైన వ్యక్తిత్వం ఏనాటికీ మార్పుకు లోనుకాదు; అది మనలోని దేవుడే.</FONT></p>
<p><FONT FACE="SHREE900, SHREE, sans-serif" SIZE="3">వేదాంతం సువిశాల సాగరం. దానిలో ఒక మహానౌక ఒక చిన్న తెప్పపక్క&nbsp;<BR>నిలువగలదు. వేదాంత సాగరంలో నిజమైన యోగి విగ్రహారాధకుడితోను, నాస్తి-&nbsp;<BR>కుడితోను కలిసి వుండగలడు. వేదాంత జలధిలో హిందువు, మహమ్మ&nbsp;<BR>దీయుడు, క్రైస్తవుడు, పారసీకుడు - అందరూ ఒక్కరే అని చెప్పక చెప్పవచ్చును;&nbsp;<BR>అందరూ సర్వశక్తుడైన దేవుడి పిల్లలు.</FONT></p>
<p><FONT FACE="SHREE900, SHREE, sans-serif" SIZE="3">ఈనాడు వేదాంత దర్శనమని సాధారణంగా పేర్కోబడుతున్న దానిలో&nbsp;<BR>భారతదేశంలో యిప్పుడున్న వివిధ వాదాలన్నీ చేరివున్నాయి. ద్వైతం మొదలు&nbsp;<BR>అద్వైతందాకా అవి ఒకదాని మీద ఒకటి మెట్టుమెట్టుగా అమరి వున్నట్లు నాకు&nbsp;<BR>తోస్తూంది. వేదాంత మనే మాటకు వేదాల అంతమని అర్థం. - వేదాలు హిందు-&nbsp;<BR>వులకు పరమ ప్రమాణమైన సారస్వతం.</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> వేదాలంటే ఋక్కులు, కర్మలు అని&nbsp;<BR>మాత్రమే పాశ్యాత్యులు అర్థం చేసుకొంటారు. కాని నే డీ భాగాలు చాలవరకు&nbsp;<BR>వాడుకలో లేకుండాపోయాయి. భారతదేశంలో ప్రస్తుతం వేదాలంటే వేదాంత-&nbsp;<BR>మన్న అర్థం వాడుకలోవుంది. మా భాష్యకారు లందరూ ప్రమాణవాక్య మేదైనా&nbsp;<BR>ఉదహరించవలసివస్తే - నియమంగా వేదాంతంనుండే ఉదహరిస్తారు. భాష్యకా-&nbsp;<BR>రుల పరిభాషలో వేదాంత మంటే శ్రుతులే.</FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3"> వేదాంతం పేరిట వెలసిన&nbsp;<BR>గ్రంథాలన్నీ వేదాలలోని కర్మకాండ భాగాలకు తరువాతే వ్రాయబడ్డవి కావు.&nbsp;<BR>ఉదాహరణకు:</FONT></p>
<p><FONT FACE="SHREE900, SHREE, sans-serif" SIZE="3">ఈశోపనిషత్తు యజుర్వేదంలోని నలభయ్యో ప్రకరణం: ఇది వేదాలలోని&nbsp;<BR>అతిప్రాచీన భాగాలలోనిది. అలాగే కర్మకాండ అనబడే బ్రాహ్మణాలలోని భాగా-&nbsp;<BR>లైన ఉపనిషత్తులూ</FONT><FONT FACE="SHREE900, SHREE, sans-serif" SIZE="2"><sup>3</sup></FONT><FONT FACE="SHREE900, SHREE, sans-serif" SIZE="3"> వున్నాయి; తక్కిన ఉపనిషత్తులు స్వతంత్రాలైనవి; బ్రాహ్మ-&nbsp;<BR>ణాలలోగాని, వేదాలలోని యితర భాగాలలో చేరినవి కావు. కాని, అవి వేదాల&nbsp;<BR>లోని ఏ భాగంతోను బొత్తిగా సంబంధంలేక స్వతంత్రాలైన వనుకోవటానికి&nbsp;<BR>కారణం కనబడదు. ఎందుకంటె వీటిలో చాలవరకు మనకు లభించకుండా&nbsp;<BR>పోయాయని, బ్రాహ్మణా లెన్నో కాలగర్భంలో కలిసిపోయాయని మనకు&nbsp;<BR>తెలుసు. కాబట్టి స్వతంత్రాలైనవని మన మనుకొనే ఉపనిషత్తులు కాలక్రమంలో&nbsp;<BR>వాడుకలో లేకుండా పోయిన బ్రాహ్మణాలలోని భాగాలై వుండటం సంభవమే.&nbsp;<BR>వాటిలోని ఉపనిషద్భాగాలు మాత్రమే మిగిలి వుండొచ్చును. ఉపనిషత్తులను&nbsp;<BR>ఆరణ్యకాలనికూడా అంటారు.</FONT></p>
<p><FONT FACE="SHREE900, SHREE, sans-serif" SIZE="3">వ్యవహారంలో వేదాంత భాగమే హిందువులకు ప్రమాణ గ్రంథమైంది.&nbsp;<BR>సంప్రదాయాలను మన్నించే తత్త్వదర్శనాలన్నీ దాన్నే ప్రాతిపదికగా తీసుకొని&nbsp;<BR>తీరాలి. బౌద్ధులు, జైనులూ తమ కనుకూలించే సందర్భాలలో వేదాంతంనుండి</FONT></p>
<hr class="puTa_virupu">
<table><tr><td><a class=puTa_lanke href=puTa1625.html>p1625</a></td><td>p1626</td><td><a class=puTa_lanke href=puTa1627.html>p1627</a></td></tr></table>
</div></body></html>
