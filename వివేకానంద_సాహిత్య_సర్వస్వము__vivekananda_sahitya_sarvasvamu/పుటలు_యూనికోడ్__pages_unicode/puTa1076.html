<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1075.html>p1075</a></td><td>p1076</td><td><a class=puTa_lanke href=puTa1077.html>p1077</a></td></tr></table>
<p><FONT FACE="SHREE900, SHREE, sans-serif" SIZE="3">252 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">పెడదాం. మన శారీరక చలనాలన్నీ రెండు రకాలు. 1. తెలిసి చేసేవి, 2. తెలియక&nbsp;<BR>చేసేవి - ఈ రెండూ మన నాడుల్లో ప్రవహించే ప్రాణం చేసే పనులే. అందుకని మనకు&nbsp;<BR>తెలియకుండా జరిగే ప్రాణచలనం మీదకూడా మనం అదుపు సంపాదించు&nbsp;<BR>కుంటే, చాలా లాభముంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఒకానొక సందర్భంలో ఈశ్వరుడంటే ఏమిటో, మానవు డంటే ఏమిటో&nbsp;<BR>నేను మీకు నిర్వచనం చెప్పాను. మనిషి అంటే చుట్టూ గీతలేని సున్నవంటివాడు. ఈ&nbsp;<BR>సున్నకు చుట్టూ గీత లేకున్నా, కేంద్రం మాత్రం ఉంటుంది. ఆ కేంద్రం&nbsp;<BR>అహంకారం. ఈశ్వరుడు కూడా చుట్టూ గీతలేని పెద్ద సున్నవంటివాడు. అయితే&nbsp;<BR>ఈ పెద్దసున్నలో కేంద్రం సర్వత్రా ఉంటుంది. మనందరి కళ్లు - కాళ్లూ, చేతులు -&nbsp;<BR>మెదడు - మన సర్వ అవయవాలు ఈశ్వరునివే. ఈ సర్వావయవాలతో పనులు&nbsp;<BR>చేస్తున్నది ఈశ్వరుడే! అందరి చేతుల ద్వారా అతను పనులు చేస్తాడు. అందరి&nbsp;<BR>కన్నులద్వారా అతను చూస్తాడు. అందరి పాదాలద్వారా అతను నడుస్తాడు. అందరి&nbsp;<BR>శరీరాల ద్వారా అతను గాలి పీలుస్తాడు. అన్నిజీవాల్లో అతను జీవిస్తాడు. అందరినోళ్ల&nbsp;<BR>ద్వారా అతను మాట్లాడతాడు. ప్రతీమేధతో అతను యోచిస్తాడు. కాబట్టి మనిషి&nbsp;<BR>ఈశ్వరుడు కావచ్చు. సమస్త విశ్వంపైన అధికారాన్ని సంపాదించుకోవచ్చు.&nbsp;<BR>చేయవలసిందెల్లా తన కేంద్రాన్ని విశాలతరం చేసు&nbsp;<BR>కోవటమే. తనను గురించిన తెలివికి తాను కేంద్రం. ఈ చైతన్యాన్ని విశ్వవ్యాప్తం&nbsp;<BR>చేసుకోగలిగితే చాలు. కాబట్టి జ్ఞానం అనేదే ప్రధానవిషయం. ఒక ఉపమానంతో&nbsp;<BR>దీన్ని వివరిస్తాను. అంతా చీకటి ఉందని, దాని మధ్య అనంతమైన గీత ఉందని&nbsp;<BR>ఊహించుకోండి. ఈ గీత మనకు కనిపించేది కాదు. అయితే ఈ గీతమీద ఒక&nbsp;<BR>వెలుగుచుక్క నడుస్తూ ఉంటుంది. అది అలా నడుస్తున్నప్పుడు, వరుసగా ఆ&nbsp;<BR>గీతమీద వివిధ భాగాలు మిలమిల లాడుతాయి. దీనివెంట మరల చీకటి&nbsp;<BR>మూసుకుంటూ ఉంటుంది. మన జ్ఞానస్వరూపం కూడా యిలాంటిదే. మన&nbsp;<BR>జ్ఞానపు పూర్వానుభవాలు, వర్తమాన అనుభవాలతో తిరోహితమౌతుంటాయి.&nbsp;<BR>చిత్తంలో సంస్కారరూపంలో ఒదిగిపోతుంటాయి. ఆ పూర్వానుభవాలు మనలో&nbsp;<BR>ఉన్నట్లు మనకు తెలియవు. కాని ఉన్నవి. మనకు తెలియకుండా మన స్థూల&nbsp;<BR>సూక్ష్మశరీరాలను మారుస్తున్నాయి. ఇప్పుడు మనకు తెలియకుండా మనలో జరిగే&nbsp;<BR>ప్రతిచలనం కూడా, పూర్వం మనం తెలిసి చేసినట్టిదే. మన మా చలనాన్ని&nbsp;<BR>అప్రయత్నంగా జరపటానికి కావలసినంత బలాన్ని మనం వాటికి&nbsp;<BR>సంక్రమింపచేశాం.</FONT></p>
<p><FONT FACE="SHREE900, SHREE, sans-serif" SIZE="3">సర్వవిధాలైన నీతిపద్ధతుల్లో ఉన్న పెద్దలోపం ఇది - మనిషి అకార్యం&nbsp;<BR>చేయకుండా ఉండేందుకు అవలంబించాల్సిన మార్గాలు చెప్పకపోవటమే.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1075.html>p1075</a></td><td>p1076</td><td><a class=puTa_lanke href=puTa1077.html>p1077</a></td></tr></table>
</div></body></html>
