<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa284.html>p284</a></td><td>p285</td><td><a class=puTa_lanke href=puTa286.html>p286</a></td></tr></table>
<p><FONT FACE="SHREE900, SHREE, sans-serif" SIZE="3">దివ్యప్రేమ</FONT></p>

<p><FONT FACE="SHREE900, SHREE, sans-serif" SIZE="3">సహాయానికై దేవతలను ఆహ్వానించనందున మూర్ఖుడే అనిపించుకొంటాడు.&nbsp;<BR>దేవతలను రప్పించి శిలువనుంచి బయటపడి వుండవచ్చును. కాని ప్రేమికుడి&nbsp;<BR>దృక్పథంతో యీ విషయాన్ని పరిశీలించినప్పుడు, మానవుడికి యీ శరీరం&nbsp;<BR>వ్యర్థమైనది, యిది ఏమీ కానేకాదు. కొరగాని యీ కాయాన్ని లక్ష్యపెట్టే&nbsp;<BR>వా రెవరు? వచ్చిపోయే యీ దేహానికై అంత ఆరాటం ఎందుకు? అంత యోచన&nbsp;<BR>ఎందుకు? రోమన్‌ సైనికులు లాటరీ వేసుకొని పెనగులాడిన గుడ్డపేలిక&nbsp;<BR>కంటె ఎక్కువకాని యీ మేనుకై యింత రభస ఎందుకు?</FONT></p>
<p><FONT FACE="SHREE900, SHREE, sans-serif" SIZE="3">ప్రాపంచిక దృక్పథానికి, ప్రేమికుడి దృక్పథానికి అనిర్వచనీయ&nbsp;<BR>మైన వ్యత్యాసం వుంది. ప్రేమిస్తూనే వుండు. ఒక వ్యక్తి ఆగ్రహావేశుడైతే&nbsp;<BR>మీరు ఆగ్రహావేశులు కానక్కర్లేదు. అతడు నైతిక పతనం పొందితే, మీరూ&nbsp;<BR>నైతికంగా పడిపోనక్కర్లేదు. ‘‘ఒకడు మూర్ఖుడు మాదిరి ప్రవర్తించినప్పుడు&nbsp;<BR>నే నెందుకు కోపగించుకోవాలి? అరిష్టాన్ని ఎన్నడూ ఎదుర్కోకు.’’ ఇలా&nbsp;<BR>ఈశ్వరుణ్ణి ప్రేమించేవారు, భక్తులు పలుకుతారు. ప్రపంచం ఏమి చేసినా చేయనీ,&nbsp;<BR>అదెలా తిరిగినా తిరుగనీ, ఆ మహనీయులను అదేమీ చేయజాలదు.</FONT></p>
<p><FONT FACE="SHREE900, SHREE, sans-serif" SIZE="3">ఒకానొక యోగి అతీతశక్తులను పొందాడు. ‘‘నా శక్తి ఎలాటిదో&nbsp;<BR>పరిశీలించు. ఆకాశాన్ని చూడు. దాన్ని నేను మేఘావృతం చేసివేస్తాను’’ అంటూ&nbsp;<BR>అతడు పలికేవాడు. అప్పుడు వర్షించసాగేది. మరొకడు యిలా అనేవాడు:&nbsp;<BR>‘‘ప్రభూ! భగవంతుడా! నువ్వు ఆశ్చర్యం కలిగిస్తావు. దేన్ని పొందాక మరే&nbsp;<BR>యితర కోరికలన్నీ నశిస్తవో అలాటి దాన్ని నాకు బోధించు’’.... ఈ శక్తినీ&nbsp;<BR>విడనాడటం, ఏమీ వుంచుకోకుండటం, శక్తిమీద దృష్టి నిలుపకపోవటం -&nbsp;<BR>యీ ఆశయాలు మంచివే. కేవలం మేధాశక్తివల్ల వీటిని అవగాహన మొనరించు-&nbsp;<BR>కోటం సాధ్యం కాదు... వేలాది గ్రంథాలను పఠించినా వాటిని అర్థంచేసు&nbsp;<BR>కోవటం శక్యంకాదు. అర్థం మానస దిగ్వలయంమీద తళుకొత్త నారంభించి&nbsp;<BR>నప్పుడు సమస్త వసుంధర హృదయాన్ని విప్పి సమక్షాన సాక్షాత్కరిస్తుంది.&nbsp;<BR>ఒక బాలిక తన ఆటబొమ్మలతో ఆడుకొంటూంటుంది. ఆటలో ఎంద&nbsp;<BR>రెందరు భర్తలనో పొందుతుంది. తరువాత నిజమైన భర్త వచ్చినప్పుడు బొమ్మ-&nbsp;<BR>లన్నీ బారుగా తొలగిపోతాయి... ఈ ప్రాపంచకపు బొమ్మలాటలోకూడ&nbsp;<BR>పరిస్థితులు యిలాగే సడలుతూ పోతూంటాయి. ప్రేమార్కుడు ఉదయించి&nbsp;<BR>నప్పుడు ఆటలలో తోచిన సూర్యులు అధికారాదిత్యులు, వాంఛా పరంపరలనే&nbsp;<BR>సూర్యులు ఎక్కడో మాయమవుతూంటారు. అధికారంతో మనకు పని&nbsp;<BR>ఏమిటి? చేతనున్న అధికారం అంతర్హితమైతే, దేవుడికి వేయి నమస్కారాలు&nbsp;<BR>సమర్పిస్తాం. ప్రేమించనారంభించినప్పుడు అధికారం అంతర్థానం కావాలి.</FONT></p>
<hr class="puTa_virupu">
<table><tr><td><a class=puTa_lanke href=puTa284.html>p284</a></td><td>p285</td><td><a class=puTa_lanke href=puTa286.html>p286</a></td></tr></table>
</div></body></html>
