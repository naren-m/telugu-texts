<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2122.html>p2122</a></td><td>p2123</td><td><a class=puTa_lanke href=puTa2124.html>p2124</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">7 4</FONT></p>
<p><FONT FACE="SHREE900, SHREE, sans-serif" SIZE="3">యుగాలనాటి దివ్యజ్ఞానాన్ని బోధిస్తుంది కాబట్టే మన మతాన్ని సత్యమనడం!&nbsp;<BR>మన ప్రాచీనులు సాధించిన ఆధ్యాత్మిక పరిణతికి, ప్రజ్ఞానరాశికి వారసులమైన&nbsp;<BR>మనతో పోల్చిచూస్తే ఇతర జాతులు నిన్నమొన్నటి పసిబిడ్డలు! వాళ్ళను చూచి&nbsp;<BR>‘‘ఓ బిడ్డలారా! మీరు ఇంద్రియదాసులు. ఇంద్రియభోగాలు అశాశ్వతాలు; ఆత్మ&nbsp;<BR>వినాశకరాలు. వాటి మూడునాళ్ల ముచ్చట చివరకు మిమ్మల్ని భ్రష్ఠులను&nbsp;<BR>చేస్తుంది. దాన్ని వదలండి; ఇంద్రియలోలులు కాకండి! ప్రపంచాన్ని పరిత్యజిం-&nbsp;<BR>చండి!’’ అని హైందవ మతాదర్శం ఎలుగెత్తిచాటుతోంది. పరమార్థాన్ని చేరేత్రోవ&nbsp;<BR>వైరాగ్యమే కాని, భోగం కాజాలదు. కాబట్టి మనదొకటే నిజమైన మతం.</FONT></p>
<p><FONT FACE="SHREE900, SHREE, sans-serif" SIZE="3">జాతుల తర్వాత జాతులు ఈ ప్రపంచ నాటకరంగం పైకి వచ్చి కొద్ది నిమి-&nbsp;<BR>షాలు తమ విధిప్రకారం చక్కగానే నాట్యంచేసి చివరికి రూపుమాసిపోతున్నాయి.&nbsp;<BR>ఈ మహాకాలమనే సముద్రంలో తమ జాడచూపడానికై చిన్న అలను సైతం, నిలు-&nbsp;<BR>పజాలక అవి మృతి చెందుతున్నాయి. అలాంటప్పుడు ఇదిగో మనం చిరంజీవులై&nbsp;<BR>మెలగుతుండటం ఒక విచిత్రవిషయం కాదా? ‘‘అర్హులైన వారే జీవిస్తారు’’ అనే&nbsp;<BR>పరిణామ సిద్ధాంతాలను గూర్చి, వారు ఏమేమో అంటారు. కండరాల బలమే&nbsp;<BR>అర్హతనిచ్చి నిత్యజీవమిస్తుందని వారి అభిప్రాయం! ఇది నిజమే అయితే యోధా-&nbsp;<BR>గ్రేసరమని విఖ్యాతి పొందిన ప్రాచీన జాతులలో ఒక్కటైనా ఈనాడు సజీవమై,&nbsp;<BR>వైభవోపేతమై వుండవలసింది కదా? ఒక్క ఇతర జాతిని కానీ, ఉప&nbsp;<BR>జాతినికాని ఎన్నడు జయించి ఎరుగని దుర్బల భారతజాతి ఇప్పటికే నిర్జీవమై-&nbsp;<BR>పోయి వుండవలసింది కదా? కానీ మనమిప్పటికే ముప్ఫయికోట్ల జనసంఖ్య&nbsp;<BR>కలవారం. (ఒక ఆంగ్లయువతి నన్ను చూచి - ‘‘మీ హిందువులు ఏమి ఘన-&nbsp;<BR>కార్యాలు చేయగల్గారు? ఒక చిన్నజాతినైనా జయించలేదే?-’’ అని ప్రశ్నిం-&nbsp;<BR>చింది.) అది పోనిండు, మన జాతి బలమంతా ఉడిగి, సర్వాంగవాతంతో ఊరికే&nbsp;<BR>పడివుందని చెప్పడం సత్యం ఎంతమాత్రమూ కాదు. మనలో కావలసినంత&nbsp;<BR>చైతన్యముంది; కాలంపండి అవసరమైనప్పుడు అది ప్రళయ సముద్రంలాగా&nbsp;<BR>పొంగి పొరలి జగత్తును ముంచివేయగలదు.</FONT></p>
<p><FONT FACE="SHREE900, SHREE, sans-serif" SIZE="3">అతిప్రాచీనకాలం నుండికూడ, ఈ సత్యాన్ని మనం ప్రకటిస్తూనే&nbsp;<BR>వున్నాము. మనిషి ఎంత ఎక్కువ సంపదను సమకూర్చుకోగలడనే సమస్యను&nbsp;<BR>పాశ్చాత్యప్రపంచం పరిష్కరించాలని చూస్తూండగా ఇక్కడ భారతదేశంలో&nbsp;<BR>నరుడు ఎంత తక్కువతో జీవించగలడు? అనే సమస్యను పరిష్కరించాలని&nbsp;<BR>చూస్తున్నాం. ఈ పోరాటంతో శతాబ్దాలు గడవవలసిందే; ఈ విభేదం సదా&nbsp;<BR>నిలిచివుండేదే. ‘‘ఆత్మనిగ్రహ సాధనపూని మిత భోగులైనవారు చివరికి జయ-&nbsp;<BR>శీలురై జీవిస్తారు. సుఖాభిలాషులై, భోగమగ్నులు తాత్కాలికంగా ఎంత జవ</FONT></p>
<hr class="puTa_virupu">
<table><tr><td><a class=puTa_lanke href=puTa2122.html>p2122</a></td><td>p2123</td><td><a class=puTa_lanke href=puTa2124.html>p2124</a></td></tr></table>
</div></body></html>
