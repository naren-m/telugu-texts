<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2757.html>p2757</a></td><td>p2758</td><td><a class=puTa_lanke href=puTa2759.html>p2759</a></td></tr></table>

<p><FONT FACE="SHREE900, SHREE, sans-serif" SIZE="3">టానికే, దాని విమోచనం కోసమే. అధమానుభూతినుండి ఉత్తమానుభూతి&nbsp;<BR>వరకు సర్వానుభవాలు ఆత్మకు కలుగటానికే. ఈ అనుభవాలు పొందాక ఆత్మ&nbsp;<BR>తానెన్నడూ ప్రకృతిలో లేనని గ్రహిస్తుంది. తాను ప్రకృతికి పూర్తిగా వేరని, తాను&nbsp;<BR>అవినాశి అనీ, తనకు రాకపోకలు లేవనీ తెలిసికొంటుంది. స్వర్గలోకానికి&nbsp;<BR>పోవటం, మరల జన్మించటం యివి ప్రకృతిగతాలేగాని ఆత్మలో లేవు. ఈ&nbsp;<BR>విధంగా ఆత్మ ముక్తమవుతుంది. ఆత్మ అనుభవించటానికి, ఆత్మ భోగించ&nbsp;<BR>టానికి సమస్త ప్రకృతి వ్యాపారాలు లక్ష్యాన్ని చేరుకోటానికే అది యీ అనుభవాన్ని&nbsp;<BR>పొందుతోంది. ముక్తస్థితే ఆ లక్ష్యం. మరి సాంఖ్యదర్శనం ప్రకారం ఆత్మలు అనే-&nbsp;<BR>కాలు. ఆత్మలు అసంఖ్యాకాలు. జగత్కర్తగా ఒక దేవుడు లేడనటం కపిలుని మరో&nbsp;<BR>నిర్ణయం, ప్రతి విషయానికి కారణం, ప్రకృతిలోనే అర్థం వుంది. దేవుని అవ-&nbsp;<BR>సరం లేదనే సాంఖ్యు లంటారు.</FONT></p>
<p><FONT FACE="SHREE900, SHREE, sans-serif" SIZE="3">ఆత్మస్వరూపం అఖండసత్తు, అఖండచిత్తు, అఖండానందమని వేదాంతం&nbsp;<BR>అంటుంది. ఇవి ఆత్మకు గుణాలు కావు. ఇవన్నీ ఒక్కటే. మూడు కావు; ఇది&nbsp;<BR>ఆత్మసారం. ప్రజ్ఞ ప్రకృతిద్వారా వస్తుంది కాబట్టి అది ప్రకృతికే చెందిన&nbsp;<BR>దనటంలో వేదాంతం సాంఖ్యంతో ఏకీభవిస్తోంది. ప్రజ్ఞ సమ్మిశ్ర పదార్థమని&nbsp;<BR>వేదాంతమూ సూచిస్తుంది. ఉదాహరణకోసం మన విషయగ్రహణ విధానాన్ని&nbsp;<BR>పరిశీలిద్దాం. నేనొక నల్లబల్లను చూస్తున్నాను. నా కీ జ్ఞానం ఎలా కలుగుతోంది?&nbsp;<BR>‘వస్తువు తనంతట’ అంటారు జర్మన్‌ తత్త్వవేత్తలు. నల్లబల్ల ఆ రీతిగా తెలియ-&nbsp;<BR>బడలేదు, నేను దాని నెన్నడూ తెలుసుకోలేను. దాన్ని </FONT><FONT FACE="TimesNewRoman, Times, serif" SIZE="2">X</FONT><FONT FACE="SHREE900, SHREE, sans-serif" SIZE="3"> (ఎక్స్‌) అందాం. ఈ</FONT></p>
<p><FONT FACE="TimesNewRoman, Times, serif" SIZE="2">X</FONT><FONT FACE="SHREE900, SHREE, sans-serif" SIZE="3"> (ఎక్స్‌) నా మనస్సుమీద పనిచేస్తుంది. మనస్సునుండి ఒక ప్రతిక్రియ కలుగు&nbsp;<BR>తుంది. మనస్సు ఒక సరస్సులాంటిది. దాన్లో ఒక రాయి విసిరివెయ్యండి. ప్రతి-&nbsp;<BR>క్రియగా లేచే కెరటం రాయిని ఎదుర్కొంటుంది; ఈ కెరటం ఎంత&nbsp;<BR>మాత్రమూ రాయి మాదిరి లేదు. ఇది కెరటమే. ‘నల్లబల్ల ఎక్స్‌’ రాయి&nbsp;<BR>లాంటిది. అది నా మనస్సును కొడుతుంది. అప్పుడు నా మనస్సునుండి కెరటం&nbsp;<BR>లేచి ఆ రాయి నెదుర్కొంటుంది. మనస్సునుండి లేచే యీ కెరటాన్నే మనం&nbsp;<BR>నల్లబల్ల అంటున్నాం. నేను నిన్ను చూస్తున్నాను. నిజానికి నిన్ను నేను ఎరుగను,&nbsp;<BR>ఎరుగ శక్యమూకాదు. నువ్వు ‘ఎక్స్‌’, నువ్వు నా మనస్సును తాకుతావు. తనకు&nbsp;<BR>తాకిడి కల్గిన వైపుకు మనస్సు కెరటాన్ని విసురుతుంది. ఈ కెరటాన్నే నేను శ్రీ&nbsp;<BR>ఫలానా, శ్రీమతి ఫలానా అని అంటున్నాను. గ్రహించటంలో మూలవిభాగాలు&nbsp;<BR>రెండున్నాయి. బైటినుండి వచ్చేదొకటి ‘ఎక్స్‌’ లోపలినుండి వచ్చేదొకటి&nbsp;<BR>‘మనస్సు’. ఈ రెండిటి కలయికే ‘ఎక్స్‌’ + ‘మనస్సు’ మన బాహ్యప్రపంచం.&nbsp;<BR>జ్ఞానలబ్ధి అంతా ప్రతిక్రియ మూలంగానే. తిమింగలం తోకను కొట్టిన తరువాత</FONT></p>
<hr class="puTa_virupu">
<table><tr><td><a class=puTa_lanke href=puTa2757.html>p2757</a></td><td>p2758</td><td><a class=puTa_lanke href=puTa2759.html>p2759</a></td></tr></table>
</div></body></html>
