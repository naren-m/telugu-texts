<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1438.html>p1438</a></td><td>p1439</td><td><a class=puTa_lanke href=puTa1440.html>p1440</a></td></tr></table>
<p><FONT FACE="SHREE900, SHREE, sans-serif" SIZE="3">210 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">ఎండమావులని తెలిసికోలేకున్నాం. ఈ అజ్ఞాన మొకనాడు చెదరిపోతుంది. కానీ&nbsp;<BR>అది మళ్లీ కలుగుతుంది. పూర్వకర్మ బలంచేత, ఈ శరీరం నిలిచి వుండాలి.&nbsp;<BR>కాబట్టి ఎండమావులు మళ్లీ కనిపిస్తాయి. కర్మబంధం వుండేంతకాలం ఈ జగత్తు&nbsp;<BR>మనల్ని వదలదు. స్త్రీలు, పురుషులు, జంతువులు, తరులతాదులు, అనురా&nbsp;<BR>గాలు, బాధ్యతలు - అవేవీ విడువవు. కాని వానికి మునుపటి బలం వుండదు.&nbsp;<BR>కొత్తగా లభించిన ఈ జ్ఞానంవల్ల కర్మబలం తరిగిపోతుంది. దానిలోని విషం&nbsp;<BR>విరిగిపోతుంది. అది ఇప్పుడు మారురూపు పొందింది. ఎందుకంటే దాని గుట్టు&nbsp;<BR>తెలిసిపోయిందనే భావంకూడ మనకిప్పుడుంది. సత్యానికీ, ఎండమావులకూ&nbsp;<BR>గల అపారభేదం ఇప్పుడు తెలిసింది కదా?</FONT></p>
<p><FONT FACE="SHREE900, SHREE, sans-serif" SIZE="3">ఈ స్థితి లభించినప్పుడు ప్రపంచం మునుపటిదిగా వుండదు. కాని దీనిలో&nbsp;<BR>కొంత అపాయంకూడ వుంది. ‘‘నేను పుణ్య పాపాల కతీతుణ్ణి. కాబట్టి నీతి,&nbsp;<BR>ధర్మాలు నాయెడ వర్తించవు; నేను నా యిష్టానుసారం ప్రవర్తించవచ్చు’’ అని ఈ&nbsp;<BR>వేదాంతాన్ని ఆధారంగా చేసికొని పలికే వాళ్లను మనం ప్రతి దేశంలో చూస్తున్నాం.&nbsp;<BR>‘‘నేను బద్ధుడిని కాను. నేను భగవంతుడిని; నన్ను యథేచ్ఛగా నడవనివ్వండి -’’&nbsp;<BR>అని పలికే అవివేకులెందరో ఈ దేశంలో ఇప్పుడు కూడ వున్నారు. ఇలాంటి&nbsp;<BR>మాటలు నింద్యములే కానీ, భౌతిక, మానసిక, ఆధ్యాత్మిక నియమాలన్నిటికీ&nbsp;<BR>ఆత్మ అతీతమనే మాటమాత్రం నిజమే. నియమాలకు లోబడడమంతా&nbsp;<BR>దాస్య స్థితి. నియమాలు దాటిన తర్వాతనే మోక్షం. ముక్తి, ఆత్మకు స్వతస్సిద్ధం.&nbsp;<BR>దాని ‘‘జన్మహక్కు’’ అనడంకూడ నిజమే. సత్యమైన ఆ ముక్తి, భౌతిక పదార్థ&nbsp;<BR>రూపమైన తెర ద్వారా ప్రకాశించి, అసత్యమైన మానవ స్వేచ్ఛా (ఫ్రీవిల్‌)&nbsp;<BR>రూపంలో కనిపిస్తుంది. జీవితంలో ప్రతిక్షణం మనకు స్వేచ్ఛ వుందనిపిస్తుంది.&nbsp;<BR>ఆ భావం లేనిది మనం ఒక నిమేషకాలమైనా జీవించలేం. మాట్లాడలేం. ఊపిరి&nbsp;<BR>పీల్చలేం. కాని కొంచెం ఆలోచించి చూస్తే, మనం యంత్రమాత్రులమే అనీ,&nbsp;<BR>స్వేచ్ఛారహితులమనీ తెలిసిపోతుంది. ఇందులో నిజమేది? స్వేచ్ఛాభావం&nbsp;<BR>భ్రాంతా? స్వేచ్ఛాభావం భ్రాంతి అని ఒక పక్షంవారు, దాస్యభావం భ్రాంతి అని&nbsp;<BR>రెండవ పక్షంవారు వాదిస్తారు. ఇలా జరగడాని కేమి కారణం? మానవుడు&nbsp;<BR>నిజంగా స్వతంత్రుడే. పారమార్థిక మానవుడు స్వతంత్రుడుగా వుండే తీరాలి.&nbsp;<BR>ఈ మాయా ప్రపంచంలోనికి, ఈ నామ రూపాలలోనికి వచ్చినప్పుడే అతడు&nbsp;<BR>బద్ధుడవుతున్నాడు. స్వతంత్రేచ్ఛ (ఫ్రీ విల్‌) అనే మాటే తప్పు. ఇచ్ఛకు&nbsp;<BR>స్వతంత్రత ఉండజాలదు. ఎలా వుంటుంది? పారమార్థిక మానవుడు బద్ధుడైన&nbsp;<BR>తర్వాతే, ఇచ్ఛ జన్మిస్తుంది. అంతకు ముందు కాదు. మానవుని ఇచ్ఛ బద్ధం.&nbsp;<BR>ఆ ఇచ్ఛకు మూలాధారమైన వస్తువు నిత్యముక్తం. కాబట్టి ఈ బద్ధ దశలోకూడ</FONT></p>
<hr class="puTa_virupu">
<table><tr><td><a class=puTa_lanke href=puTa1438.html>p1438</a></td><td>p1439</td><td><a class=puTa_lanke href=puTa1440.html>p1440</a></td></tr></table>
</div></body></html>
