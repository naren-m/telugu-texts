<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1740.html>p1740</a></td><td>p1741</td><td><a class=puTa_lanke href=puTa1742.html>p1742</a></td></tr></table>
<p><FONT FACE="SHREE900, SHREE, sans-serif" SIZE="3">136 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ఏసుక్రీస్తు జీవితాన్ని చక్కగా మననం చెయ్యటం మన ప్రథమ కర్తవ్యం.</FONT><FONT FACE="SHREE900, SHREE, sans-serif" SIZE="1"><sup>2</sup></FONT></p>
<p><FONT FACE="SHREE900, SHREE, sans-serif" SIZE="3">2. ఏసుక్రీస్తు బోధనలు ఎంతో శ్రేష్ఠమైనవి, ఇతర మహాత్ముల బోధనలకంటె. పవిత్ర&nbsp;<BR>హృదయుడు వీటిలో దాగున్న ‘మాన్నా’</FONT><FONT FACE="SHREE900, SHREE, sans-serif" SIZE="1"><sup>3</sup></FONT><FONT FACE="SHREE900, SHREE, sans-serif" SIZE="3"> గ్రహించగలడు. ఒక్కొక్కప్పుడు ఎంతోమంది క్రీస్తు&nbsp;<BR>బోధనలను ఎన్నోసార్లు విన్నాకూడా వారిలో ఎలాంటి మార్పు కనిపించదు. కారణం ఏమంటే&nbsp;<BR>వారు క్రీస్తు ద్వారా ప్రేరణ పొందినవారు కాకపోవటమే.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ఎవడు సంపూర్ణంగా, హృదయపూర్వకంగా క్రీస్తు బోధనలను అర్థం చేసుకో-&nbsp;<BR>గోరతాడో అతడు తన జీవితం ఏసుక్రీస్తు జీవితానికి సదృశంగా వుండేట్లు శాయశక్తులా&nbsp;<BR>ప్రయత్నించాలి.</FONT><FONT FACE="SHREE900, SHREE, sans-serif" SIZE="1"><sup>4</sup></FONT></p>
<p><FONT FACE="SHREE900, SHREE, sans-serif" SIZE="3">3. నువ్వు వినయవంతుడివి కాకపోతే, ఆ కారణంగా ‘త్రిమూర్తిత్వం’</FONT><FONT FACE="SHREE900, SHREE, sans-serif" SIZE="1"><sup>5</sup></FONT><FONT FACE="SHREE900, SHREE, sans-serif" SIZE="3"> నీపై అసం-&nbsp;<BR>తుష్టమైతే నువ్వు యీ ‘త్రిమూర్తిత్వా’న్ని గూర్చి గభీర గవేషణ చేస్తున్నా దానివల్ల నీకు లభించే&nbsp;<BR>లాభం ఏమిటి? శుద్ధ శూన్యం.</FONT></p>
<p><FONT FACE="SHREE900, SHREE, sans-serif" SIZE="3">పెద్ద పెద్ద మాటలు మానవుణ్ణి పవిత్రుణ్ణి, న్యాయవంతుణ్ణీ చెయ్యవు; నిజమైన&nbsp;<BR>ఆధ్యాత్మిక జీవనం గడిపేవానిపట్లే దేవుడు సంతుష్టుడౌతాడు.</FONT><FONT FACE="SHREE900, SHREE, sans-serif" SIZE="1"><sup>6</sup></FONT></p>
<p><FONT FACE="SHREE900, SHREE, sans-serif" SIZE="3">అనుతాపం అనేదాన్ని గూర్చి అద్భుతవర్ణన చెయ్యటం కంటె అనుతాపంతో&nbsp;<BR>హృదయావేదనను అనుభవించటమే నా కిష్టం.</FONT></p>
<p><FONT FACE="SHREE900, SHREE, sans-serif" SIZE="3">బైబిల్‌ పూర్తిగా నీకు కంఠస్థమై వుండొచ్చు, తాత్వికులందరి బోధనలన్నీ నీకు&nbsp;<BR>కరతలామలకాలై వుండొచ్చు. కాని నీకు దేవునిమీద ప్రేమ, నీపై అతని కృప లేకుంటే&nbsp;<BR>నీకొచ్చే లాభం ఏమిటి?</FONT><FONT FACE="SHREE900, SHREE, sans-serif" SIZE="1"><sup>7</sup></FONT></p>
<p><FONT FACE="SHREE900, SHREE, sans-serif" SIZE="3">ప్రపంచమంతా అసారం, బూటకం. భగవంతుణ్ణి ప్రేమించటం, అతణ్ణి సేవించటం&nbsp;<BR>- యిదొక్కటే సారం.</FONT><FONT FACE="SHREE900, SHREE, sans-serif" SIZE="1"><sup>8</sup></FONT></p>
<p><FONT FACE="SHREE900, SHREE, sans-serif" SIZE="3">ప్రపంచాన్ని పరిత్యజించి స్వర్గరాజ్యాన్ని ఆశించటం - యిదే సర్వశ్రేష్ఠ జ్ఞానం.</FONT></p>
<p><FONT FACE="SHREE900, SHREE, sans-serif" SIZE="3">4. నశ్వరమైన ఐశ్వర్యాలను నమ్మి వాటిని ఆశించటం వ్యర్థం.</FONT><FONT FACE="SHREE900, SHREE, sans-serif" SIZE="1"><sup>9</sup></FONT></p>
<p><FONT FACE="SHREE900, SHREE, sans-serif" SIZE="3">సన్మానాలకోసం, పెద్ద పదవులకోసం పాటుపడటం - వ్యర్థం.&nbsp;<BR>ఇంద్రియ భోగాలకోసం అర్రులు చాచటం వ్యర్థం. అలాగే దేన్ని అర్థించటం వల్ల&nbsp;<BR>పిమ్మట అపరిమితంగా బాధపడవలసి వస్తుందో అలాంటి వాటికై పాటుపడటం వ్యర్థం.</FONT></p>
<p><FONT FACE="SHREE900, SHREE, sans-serif" SIZE="3">చక్కగా జీవించటాన్ని నిర్లక్ష్యం చేసి, దీర్ఘకాలం బతికి వుండాలనుకోవటం వ్యర్థం.&nbsp;<BR>ఉత్తమమైన పరలోకాన్ని పొందటానికి ప్రయత్నించకుండా కేవలం ఇహజన్మతోనే కాలం</FONT></p>
<p><FONT FACE="SHREE900, SHREE, sans-serif" SIZE="3">సరిపెట్టుకోవటం - బుద్ధిహీనత.</FONT></p>
<p><FONT FACE="SHREE900, SHREE, sans-serif" SIZE="3">2) శాశ్వత పరమానందంకోసం పాటుపడక అతిశీఘ్రంగా నశించే వాటిని&nbsp;<BR>ప్రేమించటం బుద్ధిహీనత.</FONT></p>
<p><FONT FACE="SHREE900, SHREE, sans-serif" SIZE="3">5. ఈ క్రింది సామెతను సదా జ్ఞాపకం వుంచుకో: చూసేదానితో కళ్లు, వినేదానితో&nbsp;<BR>చెవులు తృప్తిపడవు.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి దృశ్యమాన విషయాలనుండి హృదయాన్ని వెనక్కు తిప్పి అదృశ్య విషయాల&nbsp;<BR>వైపు మళ్లించు.</FONT></p>
<hr class="puTa_virupu">
<table><tr><td><a class=puTa_lanke href=puTa1740.html>p1740</a></td><td>p1741</td><td><a class=puTa_lanke href=puTa1742.html>p1742</a></td></tr></table>
</div></body></html>
