<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1577.html>p1577</a></td><td>p1578</td><td><a class=puTa_lanke href=puTa1579.html>p1579</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - తృతీయ భాగం</FONT></p>
<p><FONT FACE="SHREE900, SHREE, sans-serif" SIZE="3">349</FONT></p>
<p><FONT FACE="SHREE900, SHREE, sans-serif" SIZE="3">చక్కగా విశదీకరించడానికి నిర్గుణతత్త్వాన్ని ఆశ్రయించాలి! సగుణభావం&nbsp;<BR>వలన లభించే దానికంటే, దానివల్ల ఉత్తమతరమైన సమీకరణం చేకూరుతోంది.&nbsp;<BR>అనంతమై వెలుగ గలిగింది నిర్గుణమే. సగుణం పరిమితమే. ఈ విధంగా&nbsp;<BR>మనం సగుణ భావాన్ని నిలబెడతామే కానీ, రూపుమాపం. నిర్గుణ బ్రహ్మాన్ని&nbsp;<BR>ఉపాసించడంవల్ల, సగుణ బ్రహ్మభావానికి భంగం వస్తుందనీ, నిర్గుణ భావంచేత&nbsp;<BR>సగుణ నరభావం నశిస్తుందనీ, తరచుగా సందేహిస్తాం. కాని వేదాంతోద్దేశం వ్యష్టిని&nbsp;<BR>నాశనం చేయడం కాదు. దాన్ని నిజంగా సంరక్షించడమే. సమష్టిని&nbsp;<BR>ఆశ్రయించితే తప్ప, మనం వ్యష్టిని రుజువు చేయజాలం. వ్యష్టిగా కనిపించేది&nbsp;<BR>నిజంగా సమష్టియే, అని రుజువు చేయడం వల్లనే, అది సాధ్యంకాగలదు. వ్యష్టిని&nbsp;<BR>ప్రకృతిలోని ప్రతిదానినుండి, వేరుచేస్తే, అది క్షణకాలమైనా నిలువజాలదు. అటు-&nbsp;<BR>వంటి వ్యష్టి ఎన్నడూ లేనేలేదు.</FONT></p>
<p><FONT FACE="SHREE900, SHREE, sans-serif" SIZE="3">తర్వాత - ఒక వస్తుతత్త్వం, దాని సహజ లక్షణంనుండే వివరించబడాలి,&nbsp;<BR>అనే రెండవ సూత్ర ప్రయోగంవల్ల, ఇంకా గంభీర భావనను చేరగలం. ఈ&nbsp;<BR>భావనను గ్రహించడంకూడ కష్టతరం. అత్యుత్తమ సమీకరణమైన నిర్గుణ-&nbsp;<BR>బ్రహ్మం, మనలోనే వుంది. మనం అది, అనడమే ఈ భావం. ‘‘ఓ శ్వేతకేతూ!&nbsp;<BR>తత్త్వమసి, (అదే నీవు)’’. నీవే ఆ నిర్గుణ బ్రహ్మం. నీవు ప్రపంచమంతటా,&nbsp;<BR>ఎవరిని వెదుకుతున్నావో, ఆ భగవంతుడు మొదటినుండీ నీవే. ఇలా నీవే&nbsp;<BR>అనడం, నీ సగుణ భావంతో కాదు. నీ నిర్గుణ భావంతో మాత్రమే అలా అనాలి&nbsp;<BR>సుమా! ఇప్పుడు మనం గుర్తించే నరుని సత్యత్వం - అంటే, వ్యక్తరూపుడైన&nbsp;<BR>నరుని సత్యత్వం - నిర్గుణంలోనే వుంది సుమా! ఈ సగుణరూపాన్ని&nbsp;<BR>అర్థం చేసికోవడానికి, దానికి నిర్గుణంతో సంబంధం కలపాలి! వ్యష్టికి సమష్టి&nbsp;<BR>సంబంధం కల్పించి పరిశీలించాల్సి వుంటుంది. నిర్గుణతత్త్వమే సత్యమైనది. అదే&nbsp;<BR>నరుని ఆత్మ.</FONT></p>
<p><FONT FACE="SHREE900, SHREE, sans-serif" SIZE="3">ఈ విషయాన్ని గూర్చి అనేక సంశయాలు తలెత్తుతుంటాయి. క్రమ&nbsp;<BR>క్రమంగా వానికి సమాధానాలు తెలుపడానికి ప్రయత్నిస్తాను. అందులో కొన్ని&nbsp;<BR>చాలాకష్టంగా వుంటాయి. కాని మొట్టమొదట, అద్వైత బోధను చక్కగా&nbsp;<BR>గ్రహించాలి! వ్యక్తజీవుల రూపంతో, మనం వేర్వేరుగా కనిపించినా, సత్యంగా&nbsp;<BR>ఏకమే. ఆ ఏకత్వాన్ని విడిచి, వేరువేరనుకోవడం ఎంతగా, మన భావంనుండి&nbsp;<BR>తొలగిస్తే అంత మంచిది. పరిపూర్ణంనుండి మనం భిన్నమని ఎంతగా అనుకుం-&nbsp;<BR>టామో, అంత క్లేశాన్ని అనుభవిస్తాం. ఈ అద్వైత సిద్ధాంతంవల్ల, సమస్త నీతికి,&nbsp;<BR>ధర్మానికి పునాది లభిస్తోంది. ఇంక దీనివల్లకూడా మన నీతివర్తనకు ఆధారం&nbsp;<BR>చేకూరదని, నా నిశ్చితాభిప్రాయం. ఏదో ఒక పురుషుని లేక పురుషుల ఇష్టమే</FONT></p>
<hr class="puTa_virupu">
<table><tr><td><a class=puTa_lanke href=puTa1577.html>p1577</a></td><td>p1578</td><td><a class=puTa_lanke href=puTa1579.html>p1579</a></td></tr></table>
</div></body></html>
