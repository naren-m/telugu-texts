<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2462.html>p2462</a></td><td>p2463</td><td><a class=puTa_lanke href=puTa2464.html>p2464</a></td></tr></table>
<p><FONT FACE="SHREE900, SHREE, sans-serif" SIZE="3">నా గురుదేవుడు</FONT></p>
<p><FONT FACE="TimesNewRoman, Times, serif" SIZE="2"><sup>27</sup></FONT></p>
<p><FONT FACE="SHREE900, SHREE, sans-serif" SIZE="3">వుంటుంది. నిమ్నజాతులవారు స్వేచ్ఛానుసారంగా అన్నపానాలను స్వీకరించ&nbsp;<BR>వచ్చును. వర్ణ అగ్రతను అనుసరించి క్రమంగా నిబంధనలు అధికమౌతూ వైదిక&nbsp;<BR>బ్రాహ్మణుల జీవితాలను అత్యంతనిష్ఠతో బిగిస్తున్నాయి. పాశ్చాత్యులతో పోలిస్తే&nbsp;<BR>వారి జీవితమంతా తపోమయంగానే కనబడుతుంది. ఆంగ్లేయుల్లో కానవచ్చే స్థైర్య-&nbsp;<BR>గుణమే సహస్రకృతమై వారిలో నెలకొంది. వారు ఒకానొక భావాన్ని చేపడితే తర-&nbsp;<BR>తరాలుగా దాన్ని పస చేసే విడిచిపెడతారు. దొరికిన దాన్ని ఒక పట్టాన విడువరు.&nbsp;<BR>కాని కొత్త విషయాలను వారంత తేలికగా తీసుకోరు.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి నిష్ఠాగరిష్ఠులైన హిందువులు తమకు తాముగానే వుంటూ, నిజభావ&nbsp;<BR>సామ్రాజ్యసీమల్లోనే కట్టువడి వుండేవారని తేలుతోంది. ఆమరణం జీవిత&nbsp;<BR>క్రమం వుండాల్సిన రీతిని గురించి, సూక్ష్మాతిసూక్ష్మ విషయాలతోపాటు వారి&nbsp;<BR>శాస్త్రగ్రంథాలు నిర్వచిస్తున్నాయి. ఆ శాస్త్రాలు ఉపదేశించే ప్రతిఅంశాన్ని వారు&nbsp;<BR>నిరంతర దృఢవ్రతులై పాలిస్తారు. వారు ఉపవాసం వుండటానికైనా అంగీకరిస్తారు&nbsp;<BR>గాని, తమ కులానికి చెందని వ్యక్తి చేసిన వంటకాన్ని తినరు. తీవ్రత్వం, భావ-&nbsp;<BR>పరిశుద్ధి వారిలో వున్నాయి. దృఢవిశ్వాసం, నైష్ఠికజీవితం మనం సామాన్యంగా&nbsp;<BR>సనాతన హిందువుల్లో చూడవచ్చును. ఎందుకంటె, వారి ఆచరణం భ్రమలేనిదనే&nbsp;<BR>గాఢవిశ్వాసం వుండటంచేతనే, వారికిలాటి నిష్ఠాపరత్వం చేకూరుతోంది.&nbsp;<BR>వారలాటి దృఢత్వంతో ప్రతిపాదించే విషయాలు భ్రమలేనివనే విశ్వాసం మనకు&nbsp;<BR>లేకపోయినా, వారి కీ విశ్వాసం వుంది. పరోపకారం చెయ్యటంలో ప్రాణ&nbsp;<BR>త్యాగానికికూడా వెనుదియ్యరాదని మా శాస్త్రగ్రంథాలు చెబుతున్నాయి. మాన-&nbsp;<BR>వుడు తాను ఉపవాసం వుండి ప్రాణాలు పోగొట్టుకునైనా యితరులను కాపాడ-&nbsp;<BR>వచ్చును. ఇలాటి ఆచరణే మానవోచితం. బ్రాహ్మణు డైనవాడు యీ&nbsp;<BR>విషయంలో అతిసాహసాన్ని చూపాలి. భారతీయ సాహిత్యంతో పరిచయం వున్న-&nbsp;<BR>వారికి యీ నీతిని బోధించే మహాభారత కథ - సక్తుప్రస్థుడనే బ్రాహ్మణుడి&nbsp;<BR>యావత్తు కుటుంబం అతిథికి ఆహారాన్ని సమర్పించి మరణించటం - తెలిసే&nbsp;<BR>వుంటుంది. ఇందులో అతిశయోక్తి ఏమీ లేదు. ఇలాటివి నేడూ జరుగుతూనే&nbsp;<BR>వున్నాయి. నా గురుదేవుని తల్లిదండ్రుల శీలం యీ రీతిగానే వుండేది. నిరు-&nbsp;<BR>పేదరాలైన ఆ తల్లి యితరులకు సహాయంచేసి తాను పస్తులుండేది. ఇలాటి&nbsp;<BR>బ్రాహ్మణ దంపతుల గర్భంలో నా గురుదేవుడు జన్మించాడు. ఆబాల్యం,&nbsp;<BR>ఆయన చరిత్ర విచిత్రంగానే వుండేది. ఆయన జాతి స్మరత్వంతో ఒప్పుతూ,&nbsp;<BR>తా నే విషయాన్ని సాధించడానికి భూమ్మీద అవతరించిందీ తెలుసుకో&nbsp;<BR>గలిగాడు. ఆ విషయాన్ని సాధించే నిమిత్తమే ఆయన శక్తినంతా ధారపోసాడు.</FONT></p>
<hr class="puTa_virupu">
<table><tr><td><a class=puTa_lanke href=puTa2462.html>p2462</a></td><td>p2463</td><td><a class=puTa_lanke href=puTa2464.html>p2464</a></td></tr></table>
</div></body></html>
