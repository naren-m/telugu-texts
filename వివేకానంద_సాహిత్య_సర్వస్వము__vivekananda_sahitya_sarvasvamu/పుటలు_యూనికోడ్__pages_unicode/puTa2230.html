<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2229.html>p2229</a></td><td>p2230</td><td><a class=puTa_lanke href=puTa2231.html>p2231</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - భారతదేశ భావిభాగ్యోదయం </FONT><FONT FACE="TimesNewRoman, Times, serif" SIZE="2">1 8 1</FONT></p>
<BR>
<p><FONT FACE="SHREE900, SHREE, sans-serif" SIZE="3">విధానంలోనో, చిత్తవైఖిరిలోనో గుంపులుగుంపులుగా శరీరంలో ప్రవేశించి రోగ-&nbsp;<BR>కల్పన చేస్తాయి. దీన్ని నివారించడానికి ఆ రోగానికి మూల మెక్కడనో మనం&nbsp;<BR>కనుగొని రక్తంలోని మలినాలన్నింటిని తొలగించాలి. వెలుపలినుండి వచ్చే విషాల&nbsp;<BR>నన్నిటినీ ఎదుర్కొని నెట్టివేయగల సమర్థత కలిగేలా రక్తాన్ని నిర్మలంగా శరీరాన్ని&nbsp;<BR>బలిష్టంగాచేసి, మానవుని పుష్టిమంతునిగా చేయడంకోసమే మన ప్రయత్నమంతా&nbsp;<BR>సాగించాలి!</FONT></p>
<p><FONT FACE="SHREE900, SHREE, sans-serif" SIZE="3">మన జవం, సత్వం ఇంతేల మన జాతీయజీవనమే మన మతంలో వుందని&nbsp;<BR>తెలిసికొన్నాం కదా! అలా మన చైతన్యం మతంలో నెలకొనడం సరియైందో&nbsp;<BR>కాదో, నిర్దుష్టమైందో కాదో, చివరికి లాభకరమైందో కాదో అనే విషయాన్ని&nbsp;<BR>నేను తర్కించబోవడంలేదు. మంచికో చెడుకో అది అలావుంది. దాన్ని మీరు&nbsp;<BR>తప్పించుకోలేరు. ఇప్పుడూ ఇకముందూ అది అలా వుండవలసిందే! మతంలో&nbsp;<BR>నాకున్నంత విశ్వాసం మీకున్నా లేకున్నా దాన్ని మీరు పోషించవలసి వుంది. దాని-&nbsp;<BR>చేత మీరు బంధించబడి వున్నారు. దాన్ని వదలి వేసికొన్నారా, మీరు ముక్కలు&nbsp;<BR>ముక్క లయిపోతారు. మన జాతీయజీవన రహస్యమిది. మీరు దాన్ని బల&nbsp;<BR>పరచవలసి వుంది. పూర్వం మీరు దాన్నిగూర్చి చాలాశ్రద్ధ వహించారు. కనుకనే,&nbsp;<BR>దాన్నిగూర్చి తక్కిన వానినంతా త్యాగం చేశారు. కాబట్టే శతాబ్దాల తరబడిగా,&nbsp;<BR>మీకు ఎన్ని అవాంతరాలు వచ్చినా ఎదిరించి నిలువగల్గారు. మీ పూర్వులు అన్ని-&nbsp;<BR>టినీ భరించారు. మరణానికి సైతం తలవొగ్గారు. కాని వారు తమ మతాన్ని-&nbsp;<BR>మాత్రం సంరక్షించుకొన్నారు. విదేశీదండయాత్రీకులు దేవాలయాలను, ఒకటి&nbsp;<BR>తర్వాత ఒకటిగా పగులగొట్టారు. ఆ ఆఘాతం గడచిపోగానే దేవాలయ శిఖరాలు&nbsp;<BR>మళ్లీ పైకిలేస్తూనే వచ్చాయి. దక్షిణ భారతదేశంలోని ఈ ప్రాచీన దేవాలయాలు,&nbsp;<BR>గుజరాత్‌లోని సోమనాధం వంటి దేవాలయాలు విజ్ఞానసంపుటాలను మీకు ఇవ్వ-&nbsp;<BR>గలవు. అనేక పుస్తకరాసులకంటే ఇవి మీ జాతీయచరిత్ర రహస్యాలను ఎక్కువ&nbsp;<BR>స్పష్టంగా మీకు తెలుపగలవు. నిరంతరం వందలకొద్దీ దాడులకు లోనై నేలకూలి&nbsp;<BR>నప్పటికీ, ఆ శిథిలాలనుండే ఎప్పటిలాగా వందలకొద్దీసార్లు జవసత్వాలతో పున-&nbsp;<BR>ర్జీవితమై పైకిలేస్తూ వచ్చిన గుర్తులు ఆ దేవళాల మీద ఎలా కన్పిస్తున్నాయో&nbsp;<BR>చూడండి! మన జాతీయ హృదయం ఆ విధంగా వుంది. మన జాతీయ జీవన&nbsp;<BR>స్రవంతి ఆ తీరుగా ప్రవహిస్తోంది. దాన్ని అనుసరించిపొండి! అది మిమ్మల్ని&nbsp;<BR>మహాతేజోవంతులుగా చేయగలదు. దాన్ని వదలుకొన్నారా, మీరు మరణిస్తారు.&nbsp;<BR>ఆ జీవన స్రవంతిని వదలి ఒక అడుగు నడచిన తక్షణమే తత్ఫలితంగా మరణం&nbsp;<BR>చేకూరుతుంది. సర్వనాశనమే దాని ఫలితార్థం. ఇతర విషయాలు అవసరంకావని&nbsp;<BR>చెప్పడం నా అభిప్రాయం కాదు. రాజకీయాభివృద్ధికానీ, సాంఘికాభివృద్ధికానీ</FONT></p>
<hr class="puTa_virupu">
<table><tr><td><a class=puTa_lanke href=puTa2229.html>p2229</a></td><td>p2230</td><td><a class=puTa_lanke href=puTa2231.html>p2231</a></td></tr></table>
</div></body></html>
