<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1513.html>p1513</a></td><td>p1514</td><td><a class=puTa_lanke href=puTa1515.html>p1515</a></td></tr></table>
<p><FONT FACE="SHREE900, SHREE, sans-serif" SIZE="3">ఒకటే ఎన్నో రకాలుగా కనిపిస్తుంది</FONT></p>
<p><FONT FACE="SHREE900, SHREE, sans-serif" SIZE="3">285</FONT></p>
<p><FONT FACE="SHREE900, SHREE, sans-serif" SIZE="3">వున్న తండ్రిని గూర్చి వున్న భావాలన్నీ ప్రతిబింబాలే. అసలు దేవుడే నీ&nbsp;<BR>ప్రతిబింబం. ‘‘దేవుడు, మానవుని తన పోలికలతో సృష్టించాడు’’ అనే మాట&nbsp;<BR>తప్పు. మానవుడే దేవుని తన పోలికలతో సృష్టించుకొన్నాడు అనడం ఒప్పు. విశ్వ-&nbsp;<BR>మంతటా మనం, మనకు ప్రతిరూపాలుగా దేవుళ్లను సృష్టించుకొంటున్నాం.&nbsp;<BR>మనమే దేవుని సృష్టించి, అతని కాళ్ల మీదపడి పూజిస్తాం. ఈ కలను సృష్టించి&nbsp;<BR>సంతోషపడతాం.</FONT></p>
<p><FONT FACE="SHREE900, SHREE, sans-serif" SIZE="3">ఇది గ్రహింప తగిన చక్కని అంశం - ఈ ఉపన్యాస సారాంశం - ఉన్న&nbsp;<BR>సత్తు ఒక్కటే అని. ఆ ఒక్క సత్తును వివిధ రకాలుగా చూసినప్పుడు, భూమి-&nbsp;<BR>గానో స్వర్గంగానో, నరకంగానో, దేవతలుగానో, దయ్యాలుగానో, మానవులు-&nbsp;<BR>గానో, రాక్షసులుగానో, జగత్తుగానో, ఈ అన్నిటిగానో కనబడుతోంది. ఈ&nbsp;<BR>అన్నిటిలోను ‘‘ఎవ రీ మృత్యుసాగరంలో ఆ ఒక్కణ్ణి దర్శిస్తారో, తేలియాడు-&nbsp;<BR>తున్న ఈ విశ్వంలో, ఆ ఏకైక ప్రాణాన్ని తెలుసుకుంటారో, నిర్వికారమైన ఆ&nbsp;<BR>ఏకతత్త్వాన్ని సాక్షాత్కరింప చేసికొంటారో, వారికే శాశ్వతశాంతి లభించగలదు&nbsp;<BR>- వేరే వాళ్లకు కాదు. కాదు.’’ ఈ ఏకసత్తును సాక్షాత్కరింపజేసుకోవాలి. ఎలా?&nbsp;<BR>అన్నదే తర్వాతి ప్రశ్న. దాన్ని సాక్షాత్కరింప చేసికోవడమెలా? ఈ కలను ఏ&nbsp;<BR>విధంగా భేదించవచ్చు? మనం క్షుద్రమానవులమని, క్షుద్ర మహిళలమని, ఇంకా&nbsp;<BR>ఇట్టి భావాలుగల కలనుండి మేల్కొనడ మెలాగ? అఖండ సత్తులమైన మనం,&nbsp;<BR>ఈ అల్పజీవులంగా భౌతికరూపం ధరించాం; పురుషులం, స్త్రీలం అయ్యాం.&nbsp;<BR>ఒకని తియ్యని మాటపైనో, మరొకని ఆగ్రహ వచనంపైనో ఆధారపడవలసిన&nbsp;<BR>వారమయ్యాం. ఎంతటి ఘోర పరాధీనత ఇది? ఎంతటి దారుణ దాస్యమిది?&nbsp;<BR>నేను సుఖ దుఃఖాతీతుడను. ఈ అఖిలవిశ్వం నా ప్రతిబింబమే. ఈ సూర్యులు,&nbsp;<BR>ఈ చంద్రులు, ఈ నక్షత్రాలు, నా జీవిత భాగాలే - ఘోరదాస్యంలో నే నణగి&nbsp;<BR>వున్నాను! నీవు, నా దేహాన్ని గిల్లితే నేను బాధపడుతాను. ఎవరైనా ఒక మంచి-&nbsp;<BR>మాట చెబితే, నేను పొంగిపోతాను. నా స్థితిని చూడండి. నేను శరీరానికి&nbsp;<BR>బానిసను; మంచిమాటకు బానిసను, చెడ్డమాటకు బానిసను, జీవితానికి&nbsp;<BR>బానిసను, మృత్యువుకు బానిసను, అన్నిటికీ బానిసను. ఈ దాస్యాన్ని భేదిం-&nbsp;<BR>చాలి! ఎలా? ‘‘ఈ ఆత్మ తొలుత శ్రోతవ్యం. తరువాత మంతవ్యం. తరువాత&nbsp;<BR>నిధిధ్యాసితవ్యం-’’ అద్వైత జ్ఞాని అనుసరించే మార్గమిది. సత్యాన్ని మొదట&nbsp;<BR>వినాలి. తరువాత దాన్ని గూర్చి మననం చేయాలి! అటు తర్వాత దానిని సదా&nbsp;<BR>ప్రతిపాదించాలి! - ‘‘నేను బ్రహ్మమును’’ అని నిరంతరం భావించు. ఇందుకు&nbsp;<BR>భిన్నమైన ప్రతిభావాన్నీ దౌర్బల్యం కలిగించేదని మనం త్రోసివేయాలి. మీరంతా&nbsp;<BR>పురుషులు, స్త్రీలు - అనే ప్రతి తలపును విడనాడండి! దేహాన్ని పోనివ్వండి.</FONT></p>
<hr class="puTa_virupu">
<table><tr><td><a class=puTa_lanke href=puTa1513.html>p1513</a></td><td>p1514</td><td><a class=puTa_lanke href=puTa1515.html>p1515</a></td></tr></table>
</div></body></html>
