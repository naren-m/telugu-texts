<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2751.html>p2751</a></td><td>p2752</td><td><a class=puTa_lanke href=puTa2753.html>p2753</a></td></tr></table>

<p><FONT FACE="SHREE900, SHREE, sans-serif" SIZE="3">స్మృతి తలంలో వున్నది మాత్రమే మనకు తెలుసు. ఒకడు లేచి, ‘‘నేను పాపిని’’&nbsp;<BR>అంటే అతడు చెప్పేది నిజం కాదు. ఎందుకంటె అతడు తనను తానెరుగడు.&nbsp;<BR>మానవు లందరికంటె అతడు ఎక్కువ అజ్ఞాని; తనను గురించి అతడికి&nbsp;<BR>తెలిసింది ఒక్క భాగమే. అతడున్న స్థితిలో కొంతవరకే అతడి ఎరుకలో యిమి-&nbsp;<BR>డేది. అలాగే జగత్తును గురించి, హేతుజ్ఞానంచే తెలుసుకోటానికి సాధ్యపడేది&nbsp;<BR>ఈషణ్మాత్రమే; పూర్తిగా తెలుసుకోటం సాధ్యంకాదు; స్మృతి అడుగుది, స్మృతి&nbsp;<BR>తలముది, స్మృతికి పైది, వ్యష్టియొక్క మహత్తు, విశ్వంయొక్క మహత్తు, వాటి&nbsp;<BR>తరువాత పరిణామాలు - అన్నీ కలిసి ప్రపంచ మవుతుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రకృతిని మార్పు చెందించేది ఏది? ప్రకృతి అంతా జడమయమని,&nbsp;<BR>చైతన్యవిహీనమని మనం యింతవరకు గుర్తించాం. అది సమ్మిశ్రపదార్థం, చైతన్య&nbsp;<BR>రహితం. ఎక్కడెక్కడ నియమముంటుందో అక్కడక్కడల్లా దాని క్రీడారంగం&nbsp;<BR>అచేతనం అనటానికి అదే తార్కాణం. మనస్సు, ప్రజ్ఞ, సంకల్పం, యితరం&nbsp;<BR>సమస్తం, నిశ్చేతనం. కాని అవి అన్నీ ‘చిత్తు’ను, జ్ఞానాన్ని ప్రతిఫలింపచేస్తున్నవి.&nbsp;<BR>ఆ చిత్తు, వీటికి అన్నిటికీ అతీతమైన ఒకానొక తత్త్వం. దాన్ని సాంఖ్యులు&nbsp;<BR>‘పురుషు’ డని వ్యవహరిస్తారు. జగత్తులోని సమస్త పరిణామాలకు, బుద్ధి&nbsp;<BR>పూర్వకంకాని కారకుడు పురుషుడే. అంటే సర్వసామాన్యార్థంలో యీ పురు-&nbsp;<BR>షుడు అనేవాడు జగత్తుకు దేవుడన్నవాడు. ఈశ్వరుని సంకల్పమే ప్రపంచాన్ని&nbsp;<BR>సృష్టించిందని చెబుతారు. సామాన్యంగా చెప్పేమాటలో అది చాల చక్కగానే&nbsp;<BR>వుంది. కాని, అది యథార్థం మాత్రం కాదు అనటం మనకు స్పష్టమే. ఐతే అది&nbsp;<BR>సంకల్ప మెలా అవుతుంది? ప్రకృతి పరిణామాల్లో సంకల్పం అనేది మూడవదో,&nbsp;<BR>నాల్గవదో అవుతుంది. దానికిముందు ఎన్నో వున్నవే! వాటిని సృష్టించింది ఎవరు?&nbsp;<BR>సంకల్పం మిశ్రపదార్థం. మిశ్రమమైనదల్లా ప్రకృతిజన్యమే. కాబట్టి సంకల్పం ప్రకృ-&nbsp;<BR>తిని సృష్టించిందనటం పొసగదు. కాబట్టి ఈశ్వరుని సంకల్పం విశ్వాన్ని&nbsp;<BR>సృష్టించిందనే మాట అర్థంలేనిది. మనను గురించిన మన ఎరుకలో సంకల్పం&nbsp;<BR>స్వల్పాంశమే. అది మన మెదడును నడిపిస్తుంది. మన దేహాన్నిగాని, విశ్వాన్నిగాని&nbsp;<BR>నడిపిస్తూన్నది సంకల్పం కాదు. ఈ దేహాన్ని ఒక శక్తి నడిపిస్తోంది. దాని పాక్షిక&nbsp;<BR>ఆవిష్కృతే సంకల్పం. అదేవిధంగా జగత్తులోకూడ సంకల్పం వుంది. కాని అది&nbsp;<BR>విశ్వంలో ఒక భాగం మాత్రమే. ఈ సృష్టి నంతటిని నడుపుతూన్నది సంకల్పం&nbsp;<BR>కాదు. కాబట్టే సంకల్ప సిద్ధాంతంచేత మనం యీ విశ్వాన్ని వివరించలేం. సంక-&nbsp;<BR>ల్పమే దేహాన్ని నడిపిస్తూందని అంగీకరిద్దాం. నా సంకల్పానుసారం దాన్ని నేను&nbsp;<BR>నడిపింపలేక పోతున్నానని గ్రహించటంచే నేను ఆవేశపడతాను. ఆగ్రహిస్తాను. ఆ&nbsp;<BR>తప్పు నాది. సంకల్ప సిద్ధాంతాన్ని అంగీకృతమైనదిగా తీసుకోటానికి నాకు హక్కు-</FONT></p>
<hr class="puTa_virupu">
<table><tr><td><a class=puTa_lanke href=puTa2751.html>p2751</a></td><td>p2752</td><td><a class=puTa_lanke href=puTa2753.html>p2753</a></td></tr></table>
</div></body></html>
