<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1615.html>p1615</a></td><td>p1616</td><td><a class=puTa_lanke href=puTa1617.html>p1617</a></td></tr></table>
<p><FONT FACE="SHREE900, SHREE, sans-serif" SIZE="3">వైదిక మతాశయాలు</FONT></p>
<p><FONT FACE="SHREE900, SHREE, sans-serif" SIZE="3">11</FONT></p>
<p><FONT FACE="SHREE900, SHREE, sans-serif" SIZE="3">ఇది మనకు దాపురించిన పెద్దచిక్కు; ప్రతివ్యక్తినీ ఎదుర్కొనే చిక్కు యిదే!&nbsp;<BR>ఆధ్యాత్మిక విషయాలను గురించి మనం వినాలనుకొన్నప్పుడు మనకున్న ఉత్తమ&nbsp;<BR>ప్రమాణం ఇంద్రియాలకు సంబంధించిందే. లేదా, ఒకడు తత్త్వశాస్త్రం, దేవుడు&nbsp;<BR>మొదలైన అతీత విషయాలను గురించి వింటాడు; కొన్ని రోజు లీ ఉత్తమగోష్ఠిని&nbsp;<BR>విన్నాక అతడు, ‘‘ఇవన్నీ మన కెంత ధనాన్ని ఆర్జించి పెడుతుంది? ఇంద్రియ&nbsp;<BR>భోగాన్నెంతగా సమకూరుస్తుంది?’’ అని ప్రశ్నిస్తాడు. సహజంగా అతడి&nbsp;<BR>సౌఖ్యమంతా ఇంద్రియాలలోనే వుంది. ఇంద్రియాలతో సంతృప్తి పొందటం -&nbsp;<BR>సత్యానికి మనకూ మధ్య తెర పడటానికి వున్న కారణాల్లో ఒకటని ఋషీ&nbsp;<BR>శ్వరుడు వక్కాణిస్తున్నాడు. కర్మకలాపాలలో నిష్ఠ, ఇంద్రియాలతో తృప్తి&nbsp;<BR>పడటం, వివిధ సిద్ధాంతాల ప్రతిపాదన - యివన్నీ మనకూ సత్యానికీ మధ్య ఒక&nbsp;<BR>తెరను వేశాయి. ఇది మరో విశిష్టఘట్టం. ఈ లక్ష్యాన్ని చివరిదాకా మనం పరి-&nbsp;<BR>శీలించాలి. ఇదే పిమ్మట అద్భుతమైన మాయావాదంగా అభివృద్ధి పొందింది.&nbsp;<BR>వేదాంత సిద్ధాంత ప్రతిపాదనకు యీ తెర సార్థకంగా తోడ్పడింది. ఇంతకాలం&nbsp;<BR>సత్యం వున్నచోటే వుంది. దాన్ని మరుగుపరిచింది యీ తెరే.</FONT></p>
<p><FONT FACE="SHREE900, SHREE, sans-serif" SIZE="3">ఈ విధంగా ఆర్యులు కొత్తరీతిలో యోచించసాగారు. బాహ్యప్రపంచంలో&nbsp;<BR>ఎంత వెదకినా తమ ప్రశ్నకు జవాబు దొరకదని వారు గ్రహించారు. బాహ్య&nbsp;<BR>ప్రపంచంలో యుగాల పర్యంతం అన్వేషించినా వారి ప్రశ్నలకు జవాబు లభిం-&nbsp;<BR>చదు. అప్పుడు వా రీ రెండవ పద్ధతిని అనుసరించారు; ఈ పద్ధతి ప్రకారం&nbsp;<BR>ఇంద్రియవాంఛలు, కర్మ కలాపాలలో ప్రీతి, బాహ్యవేషధారణ తమకు, సత్యానికి&nbsp;<BR>మధ్య తెరవేశాయనీ, ఈ తెర కర్మకలాపాలవల్ల తొలగిపోయేది కాదనీ వారు&nbsp;<BR>తెలుసుకున్నారు. వారు అంతర్ముఖులు కావలసిన వారైనారు; తమ మనస్సులను,&nbsp;<BR>మనోవ్యాపారాలను నిశితంగా సంశోధించి, సత్యాన్ని తమలోనే కనుక్కోవలసిన&nbsp;<BR>వారైనారు. బాహ్యప్రపంచ పరిశీలన నిష్ప్రయోజనం కాగా వారు తమ అంతర-&nbsp;<BR>ప్రపంచంలోకి ప్రవేశించారు. అప్పుడది నిజమైన వేదాంత తత్త్వశాస్త్రమైంది; ఇదే&nbsp;<BR>వేదాంత తత్త్వశాస్త్రానికి ప్రారంభం, వేదాంతానికి పునాది. మనం ముందుముందు&nbsp;<BR>పోయేకొద్దీ సమస్తజిజ్ఞాసా అంతరంగంలోనే జరిగిందని గ్రహిస్తాం. ప్రారంభం-&nbsp;<BR>లోనే వా రీ విధంగా వ్యక్తపరచినట్లు తోస్తూంది. ‘‘ఇక్కడ, మానవాత్మలో, మహి-&nbsp;<BR>మల్లోనే మహిమ ఐన ఆత్మలో, సమస్త జ్ఞాన భాండాగారంలో, ఉనికివున్న దాని-&nbsp;<BR>కల్లా ఖనియైన ఇక్కడే - అన్వేషించండి.’’ ఇందులో లేనిది మరెందులోను లేదు.&nbsp;<BR>క్రమక్రమంగా బాహ్యమైనదంతా అంతరంలో వున్నదానియొక్క మందమైన ప్రకా-&nbsp;<BR>శమే అనీ అంతకంటె మరేమీ కాదనీ వారు తెలుసుకొన్నారు. దేవుణ్ణి గురించిన&nbsp;<BR>ప్రాచీన భావాన్ని, లోకానికి వేరుగా వుండే జగత్పరిపాలకుడనే భావాన్ని వా రెలా</FONT></p>
<hr class="puTa_virupu">
<table><tr><td><a class=puTa_lanke href=puTa1615.html>p1615</a></td><td>p1616</td><td><a class=puTa_lanke href=puTa1617.html>p1617</a></td></tr></table>
</div></body></html>
