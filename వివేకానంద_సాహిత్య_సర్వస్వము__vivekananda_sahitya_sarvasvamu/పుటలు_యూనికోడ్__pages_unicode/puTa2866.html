<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2865.html>p2865</a></td><td>p2866</td><td><a class=puTa_lanke href=puTa2867.html>p2867</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">37</FONT></p>
<p><FONT FACE="SHREE900, SHREE, sans-serif" SIZE="3">గిరీశబాబు: అవును, నీవు దానిని పూర్తిగా అర్థం చేసుకుంటే, తక్షణమే&nbsp;<BR>సర్వం అదృశ్యమౌతుంది. అప్పుడు ఎవరు పని చేస్తారు? లేక ఎవరు పని&nbsp;<BR>చేయింపబడుతారు?</FONT></p>
<p><FONT FACE="SHREE900, SHREE, sans-serif" SIZE="3">దీని తర్వాత సంభాషణ అమెరికా వైపుకు మళ్లింది. స్వామీజీ ఈ&nbsp;<BR>విషయాన్ని ఉత్సాహంతో ప్రసంగిస్తూ ఆ దేశంలోని అద్భుతమైన సంపదను,&nbsp;<BR>అక్కడి స్త్రీ పురుషుల గుణగణాలను, లోపాలను, వారి భోగలాలసతను మిగతా&nbsp;<BR>విషయాలను వర్ణించసాగారు.</FONT></p>
<p><FONT FACE="SHREE902, SHREE, sans-serif" SIZE="3">ఏడవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">సూర్యగ్రహణం - ధ్యాన స్వరూపం - ధ్యాన, అనుష్ఠానాల ఉపకరించే సూచనలు -&nbsp;<BR>వైరాగ్యంయొక్క ఆవశ్యకత.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: కలకత్తా, సంవత్సరం - 1897</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">కొన్ని రోజులనుండి స్వామీజీ, బాగ్బజారులోని బలరాంబోసుగారి&nbsp;<BR>యింట్లో ఉంటున్నారు. ఈ రోజు సంపూర్ణ సూర్యగ్రహణం. శిష్యుడు ఈ&nbsp;<BR>ఉదయం స్వామీజీకి వంట చేయాలి. శిష్యుడు రాగానే స్వామీజీ అన్నారు&nbsp;<BR>‘‘మంచిది, వంట తూర్పుబెంగాలు పద్ధతిలో ఉండాలి. గ్రహణం పట్టేలోపల&nbsp;<BR>మనం భోజనం ముగించాలి.’’</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు యింట్లో వున్న లోపలి గదులు ఖాళీగా ఉన్నవి. అందువల్ల&nbsp;<BR>శిష్యుడు వంట యింటిలోకిపోయి వంట ప్రారంభించాడు. అప్పుడప్పుడు&nbsp;<BR>స్వామీజీ లోపలికి వస్తూ, ప్రోత్సహిస్తూ కొన్నిసార్లు హాస్యంగా ‘‘జాగ్రత్తసుమా!&nbsp;<BR>పులుసు అచ్చం తూర్పుబెంగాలీ</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> పద్ధతిలో ఉండాలి!’’</FONT></p>
<p><FONT FACE="SHREE900, SHREE, sans-serif" SIZE="3">వంట దాదాపు ముగిసింది. స్వామీజీ స్నానం చేసిన తర్వాత లోనికి వచ్చి&nbsp;<BR>పళ్లెం పెట్టుకొని తన స్వంత ఆసనంపై కూర్చున్నారు. ‘‘ఏది పూర్తి అయితే&nbsp;<BR>దాన్ని త్వరగా వడ్డించు. నేను కాచుకొని ఉండలేను. ఆకలి మండిపోతున్నది’’&nbsp;<BR>అని అన్నారు - భోజనం చేస్తూ వండిన చేదుకూరను మెచ్చుకుంటూ,&nbsp;<BR>‘‘ఇంత రుచికరమైన దానిని నేనెప్పుడూ తినలేదు! కాని, ఏ పదార్థంకూడా నీ&nbsp;<BR>పులుసంత కారంగా లేదు’’ అన్నారు. పులుసు పదార్థాలు తింటూ ‘‘ఇది సరిగా&nbsp;<BR>బర్ద్వాను జిల్లా పద్ధతిలో ఉంది’’ అని చెప్పారు. భోజనం అయిన తర్వాత చేయి&nbsp;<BR>కడుక్కొని, గదిలో తన ప్రక్కపై కూర్చున్నారు. తర్వాత పొగత్రాగుతూ,</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">తూర్పు బెంగాలులో ‘‘బెంగాలీ’’ అనే పదం వింతగా పలుకుతారు. అది హాస్యం&nbsp;<BR>కలిగిస్తుంది.</FONT></p>
<hr class="puTa_virupu">
<table><tr><td><a class=puTa_lanke href=puTa2865.html>p2865</a></td><td>p2866</td><td><a class=puTa_lanke href=puTa2867.html>p2867</a></td></tr></table>
</div></body></html>
