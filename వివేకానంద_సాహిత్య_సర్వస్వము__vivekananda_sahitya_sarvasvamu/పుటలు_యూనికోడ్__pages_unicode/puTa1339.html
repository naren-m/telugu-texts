<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1338.html>p1338</a></td><td>p1339</td><td><a class=puTa_lanke href=puTa1340.html>p1340</a></td></tr></table>
<p><FONT FACE="SHREE900, SHREE, sans-serif" SIZE="3">110 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">పెట్టారు. వారి బుద్ధికి అవి శాశ్వత సుఖావాసాలు. అక్కడ మనశ్శరీరాలు&nbsp;<BR>దృఢములు; వ్యాధిరహితాలు. పితరులతో కూడిన నివాసం; కాని తత్త్వవిచారం&nbsp;<BR>ప్రారంభం కావడంతోనే ఇవన్నీ అసంభవములయిన వెర్రి ఊహలని తెలిసి&nbsp;<BR>పోయింది. ‘‘పరిపూర్ణత్వముండే స్థలం’’ అనడంలో భావ విరుద్ధతాదోషం&nbsp;<BR>వుంది కదా? స్థలం ఆద్యంతరహితం; కాబట్టి ఈ భావం పరిత్యజించవలసి&nbsp;<BR>వచ్చింది. ఆ స్వర్గాలలోని దేవతలు ఒకప్పుడు మానవులుగా ఉండి, సత్కర్మా-&nbsp;<BR>చరణ ఫలంగా దేవతలయ్యారనీ, దేవత్వములన్నీ వేర్వేరు స్థితులు, వేర్వేరు&nbsp;<BR>పదవులనీ, వేదాలలో పేర్కొనబడిన దేవతలెవ్వరూ శాశ్వతజీవులు కారనీ వారికి&nbsp;<BR>తెలిసింది.</FONT></p>
<p><FONT FACE="SHREE900, SHREE, sans-serif" SIZE="3">ఇందుకు నిదర్శనం - ఇంద్రుడు, వరుణుడు అనే పేర్లు గల పురుషులు&nbsp;<BR>లేరు. అవి దిక్పాలక వర్గంలోని పదవుల పేర్లు; తొల్లిటి ఇంద్రుడు ఇప్పటి&nbsp;<BR>ఇంద్రుడు భిన్నులు. అప్పటి ఇంద్రుడు మరణించిన తర్వాత భూలోకంనుండి,&nbsp;<BR>మరొక డా పదవి నధిష్టించాడు. అట్లే దేవతలంతా; అవన్నీ అధికార పదవుల&nbsp;<BR>పేర్లే. దేవతాపదవి నధిరోహించే అర్హతను అర్జించిన మానవాత్మలకు, ఈ&nbsp;<BR>పదవులు కాలక్రమంలో లభిస్తూ ఉంటాయి. కాని ఆ దేవతలందరూ మరణించే&nbsp;<BR>వారే. ప్రాచీనమైన ఋగ్వేదంలో అమర శబ్దం (మృతి లేనివారు) ఈ దేవతలను&nbsp;<BR>గూర్చి వాడబడింది. కాని అమరత్వం దేశకాలాతీతమనే భౌతిక రూపాలకు -&nbsp;<BR>ఎంత సూక్ష్మాలైనా - ఇది అన్వయింపదనీ కనుగొని, ఈ శబ్దం వాడటం మాను-&nbsp;<BR>కొన్నారు. భౌతికరూపం ఎంత సూక్ష్మమైనదిగా వున్నా అది దేశకాలాల్లోనే&nbsp;<BR>ఉద్భవించి వుండాలి. ఎందుకంటే రూపమేర్పడటానికి కావలసిన సామగ్రి&nbsp;<BR>‘‘దేశం’’లో వుంది. దేశ సంబంధంలేని రూపాన్ని ఊహించడానికి ప్రయత్నిం-&nbsp;<BR>చండి. మీకది అసాధ్యం. రూప నిర్మాణానికి కావలసిన సామగ్రిలో ‘దేశ’మొకటి&nbsp;<BR>అని చెప్పవచ్చు. దానిలో నిరంతర పరిణామముంది. దేశకాలాలు మాయ&nbsp;<BR>లోనివి. ఈ భావమే ‘‘యదే వేహ తద ముత్ర’’ (ఇచ్చట ఏది కలదో, అచ్చట&nbsp;<BR>కూడ అదియే కలదు) అను శ్రుతి వాక్యంలో తెలుపబడింది. అంటే అక్కడి&nbsp;<BR>దేవతలుకూడ, ఇక్కడ వర్తించే ప్రకృతి ధర్మాలకు బద్ధులై ఉండాలి. మాటి&nbsp;<BR>మాటికి లయమొందుతూ, మళ్లీ పుడుతూ ఉండాలి. భౌతిక పదార్థానికి వివిధ&nbsp;<BR>రూపాలు కల్పించి, మరల రూపుమాపుతూండడమే ప్రకృతి ధర్మం. పుట్టిం-&nbsp;<BR>దంతా గిట్టవలసిందే. కాబట్టి స్వర్గాలుంటే అక్కడకూడ ఈ ధర్మం వర్తిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ లోకంలో సుఖాన్నెప్పుడూ దుఃఖం నీడలాగా అనుసరిస్తూ&nbsp;<BR>ఉంటుంది. జీవానికి నీడ మరణం. ఇవి విడదీయరానివి. ఎందుకంటే ఈ&nbsp;<BR>చావు బ్రదుకులు, ఈ కష్ట సుఖాలు, ఈ కీడు మేళ్లు పరస్పరవిరుద్ధం కావు.</FONT></p>
<hr class="puTa_virupu">
<table><tr><td><a class=puTa_lanke href=puTa1338.html>p1338</a></td><td>p1339</td><td><a class=puTa_lanke href=puTa1340.html>p1340</a></td></tr></table>
</div></body></html>
