<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1663.html>p1663</a></td><td>p1664</td><td><a class=puTa_lanke href=puTa1665.html>p1665</a></td></tr></table>
<p><FONT FACE="SHREE900, SHREE, sans-serif" SIZE="3">వేదాంతం - విశేషాధికారం</FONT></p>
<p><FONT FACE="SHREE900, SHREE, sans-serif" SIZE="3">59</FONT></p>
<p><FONT FACE="SHREE900, SHREE, sans-serif" SIZE="3">ఒకసారి వేదాంత నైతికధర్మాన్ని ప్రబోధించటానికి పెద్ద ఎత్తులో ఉద్యమం&nbsp;<BR>ప్రారంభమైంది. అనేక శతాబ్దాలపాటు ఆ ప్రయత్నం కొంతదాకా ఫలించింది.&nbsp;<BR>ఆ దేశం మహోచ్ఛదశలోవున్న కాలం అదే అని చరిత్రనుబట్టి మనకు&nbsp;<BR>తెలుస్తుంది. విశేషాధికారాలను పడగొట్టటానికి బౌద్ధమతం చేసిన కృషి విషయమే&nbsp;<BR>నేను ప్రస్తావిస్తోంది. బుద్ధుణ్ణి సంబోధించటానికి వినియుక్తాలైన చక్కని నామాలు&nbsp;<BR>కొన్ని నాకు జ్ఞాపకం వున్నాయి. అవి: ‘వర్ణవిధ్వంసకా’, ‘దురధికార నిర్వాపకా’,&nbsp;<BR>‘సర్వప్రాణి సమాత్వోపదేశకా’. సమానత్వాన్ని గురించి అతడు బోధించాడు.&nbsp;<BR>శ్రమణసంఘంవారు యీ సమత్వప్రభావాన్ని కొంత అపార్థం&nbsp;<BR>చేసుకొన్నారు. వారి నొక మతసంస్థ (చర్చ్‌) గా చెయ్యటానికి వారిలో ‘ఎక్కువ&nbsp;<BR>వారి’ని, ‘తక్కువవారి’ని కల్పించటానికి కొన్ని వందల ప్రయత్నాలు జరిగాయి;&nbsp;<BR>ప్రజలందరూ దివ్యులే అని బోధించి నప్పుడు ‘మతసంస్థ’ గొప్ప కాజాలదు.&nbsp;<BR>వేదాంతవల్ల కలిగిన సత్ఫలితాల్లో ఒకటి మత స్వేచ్ఛ. భారతదేశంలో మత స్వేచ్ఛ&nbsp;<BR>ఎప్పుడూ వుంది. ఇది నిజంగా గర్వకారణం. అక్కడ అన్యమతావలంబులను&nbsp;<BR>హింసించటం ఏనాడూ జరగలేదు. మత విషయంలో ప్రజలకు పరిపూర్ణస్వేచ్ఛ&nbsp;<BR>యివ్వబడింది.</FONT></p>
<p><FONT FACE="SHREE900, SHREE, sans-serif" SIZE="3">వేదాంత నైతిక ధర్మ ఆచరణ భాగానికి పూర్వమున్నంత ఆవశ్యకత&nbsp;<BR>నేడూ వుంది. మునుపటికంటె ఇప్పు డది యింకా ఎక్కువ ఆవశ్యకమేమో.&nbsp;<BR>ఎందుకంటె విద్యావ్యాప్తితో విశేషాధికారాలను కవ్వుకొనటం విపరీతంగా ప్రబలి-&nbsp;<BR>పోయింది. ‘దేవుడు’, ‘దయ్యం’, ‘అహురమజ్దా’, ‘అహ్రిమన్‌’ అనటంలో&nbsp;<BR>ఎంతో కవిత్వం వుంది. దేవుడికి, దయ్యానికి వున్న భేదమంతా నిస్స్వార్థానికి,&nbsp;<BR>స్వార్థపరత్వానికి వున్న భేదమే. దయ్యానికి కూడా దేవుడికి తెలిసినంత తెలుసు;&nbsp;<BR>దేవుడికున్నంత శక్తి వుంది; పవిత్రత మాత్రమే లేదు - పవిత్రత లేకపోవటమే&nbsp;<BR>అతణ్ణి దయ్యంగా చేస్తుంది. ఈ భావాన్ని ఆధునిక ప్రపంచానికి అన్వయించండి.&nbsp;<BR>పవిత్రతతప్ప, విశేషజ్ఞానం, శక్తి వుండటం వల్ల మానవులు రాక్షసు లవుతారు.&nbsp;<BR>తదితర సాధనలను తయారుచేయటం వల్ల ఘోరమైన మహాశక్తి సముపార్జ&nbsp;<BR>మౌతోంది. ప్రపంచచరిత్రలో ముందెన్నడూ లేనంతగా నేడు ‘విశేషాధికారాల’&nbsp;<BR>కాంక్ష వుంది. కాబట్టే ‘విశేషాధికారాల’ను ఖండించి ఉపదేశించాలని, మానవుల&nbsp;<BR>ఆత్మలపైని ఆ అధికారాల దురధికారాన్ని పడగొట్టాలని వేదాంతం కోరుతోంది.</FONT></p>
<p><FONT FACE="SHREE900, SHREE, sans-serif" SIZE="3">మీలో భగవద్గీత చదివిన వారికి, దానిలోని స్మరణీయ సూక్తులు జ్ఞాపకం&nbsp;<BR>వుండివుండవచ్చును: ‘‘విద్యావినయ సంపన్నుడైన బ్రాహ్మణుడిలోను, గోవు-&nbsp;<BR>లోను, ఏనుగులోను, కుక్కలోను, కుక్క మాంసాన్ని తినేవాడిలోను పండితులు&nbsp;<BR>సమదృష్టి కలిగి వుంటారు. ఎవరి మనస్సు సమత్వంలో స్థిరంగా వుంటుందో</FONT></p>
<hr class="puTa_virupu">
<table><tr><td><a class=puTa_lanke href=puTa1663.html>p1663</a></td><td>p1664</td><td><a class=puTa_lanke href=puTa1665.html>p1665</a></td></tr></table>
</div></body></html>
