<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2994.html>p2994</a></td><td>p2995</td><td><a class=puTa_lanke href=puTa2996.html>p2996</a></td></tr></table>

<p><FONT FACE="SHREE900, SHREE, sans-serif" SIZE="3">మహాశయునికి నమస్కరిస్తూ, ‘మీరు కులాసాగా వున్నారనుకుంటాను’&nbsp;<BR>అన్నారు.</FONT></p>
<p><FONT FACE="SHREE900, SHREE, sans-serif" SIZE="3">నాగమహాశయ: మిమ్మల్ని దర్శించాలని వచ్చాను. జయశంకర! జయ&nbsp;<BR>శంకర!! సాక్షాత్తు శివదర్శనంతో నేను చరితార్థుడనయ్యాను.</FONT></p>
<p><FONT FACE="SHREE900, SHREE, sans-serif" SIZE="3">ఈ మాటలు చెబుతూ నాగమహాశయుడు, భక్తితో చేతులు జోడించి&nbsp;<BR>ఎదుట నిలబడ్డాడు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మీ ఆరోగ్యం ఎలావుంది?</FONT></p>
<p><FONT FACE="SHREE900, SHREE, sans-serif" SIZE="3">నాగమహాశయ: ఈ తుచ్ఛశరీరాన్ని గురించి ఎందుకు అడుగుతారు? ఇది</FONT></p>
<p><FONT FACE="SHREE900, SHREE, sans-serif" SIZE="3">అస్థిమాంసాలతో కూడుకొన్న పంజరం. ఎముకల గూడు. అలాంటి ఈ&nbsp;<BR>శరీరంతో మీ దర్శనం చేసి ధన్యుడనయ్యాను.</FONT></p>
<p><FONT FACE="SHREE900, SHREE, sans-serif" SIZE="3">ఈ మాటలు చెబుతూ నాగమహాశయుడు స్వామీజీకి సాష్టాంగ&nbsp;<BR>నమస్కారం చేశాడు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: (పైకి లేవనెత్తుతూ) నా కెందుకు సాష్టాంగనమస్కారం చేస్తు-&nbsp;<BR>న్నారు?</FONT></p>
<p><FONT FACE="SHREE900, SHREE, sans-serif" SIZE="3">నాగమహాశయ: ఈరోజు సాక్షాత్తు శివదర్శనంతో నేను ధన్యుడనైనట్లు, నా&nbsp;<BR>అంతఃచక్షువులతో దర్శించాను. జయరామకృష్ణ!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: (శిష్యుని ఉద్దేశించి) చూశావా? భక్తి ఏ విధంగా మానవ&nbsp;<BR>ప్రకృతినే మార్చివేస్తుందో! దివ్యత్వంలో నాగమహాశయ లీనమైనాడు. శరీర-&nbsp;<BR>స్పృహ అతనిలో పూర్తిగా అంతరించింది. (ప్రేమానందస్వామి వైపు చూస్తూ)&nbsp;<BR>కొంచెం ప్రసాదాన్ని తెచ్చి నాగమహాశయుల కివ్వండి.</FONT></p>
<p><FONT FACE="SHREE900, SHREE, sans-serif" SIZE="3">నాగమహాశయ: ప్రసాదమా! (చేతులు జోడించి స్వామీజీతో) మీ&nbsp;<BR>దర్శనంతో నా ఈ సాంసారికమైన క్షుధ అంతరించింది.</FONT></p>
<p><FONT FACE="SHREE900, SHREE, sans-serif" SIZE="3">మఠ బ్రహ్మచారులు, సన్యాసులు ఉపనిషత్తులు అధ్యయనం చేస్తున్నారు.&nbsp;<BR>స్వామీజీ వారితో అన్నారు ‘శ్రీరామకృష్ణుని మహాభక్తులొకరు మన దగ్గరకు&nbsp;<BR>వచ్చారు. ఆయన రాక వలన ఈరోజు అనధ్యయనంగా భావించండి. పెద్దలు&nbsp;<BR>మన యింటికి వచ్చినరోజు మన కార్యక్రమాలు, చదువులు మాని వారి&nbsp;<BR>మాటలు వినాలి కదా!’ దానితో అందరూ గ్రంథాలు మూసి, నాగమహాశయుని&nbsp;<BR>చుట్టూ కూర్చున్నారు. స్వామీజీ వారికెదురుగా కూర్చున్నారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: (అందరితో) చూస్తున్నారా? నాగమహాశయుని దర్శించండి.&nbsp;<BR>ఆయన ఒక గృహస్థుడు. కాని, సాంసారిక జ్ఞానమనేది ఆయనకు లేనేలేదు.&nbsp;<BR>భగవచ్చైతన్యంలో ఆయనెప్పుడూ లీనమై వుంటాడు. (నాగమహాశయునితో)</FONT></p>
<hr class="puTa_virupu">
<table><tr><td><a class=puTa_lanke href=puTa2994.html>p2994</a></td><td>p2995</td><td><a class=puTa_lanke href=puTa2996.html>p2996</a></td></tr></table>
</div></body></html>
