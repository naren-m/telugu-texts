<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa675.html>p675</a></td><td>p676</td><td><a class=puTa_lanke href=puTa677.html>p677</a></td></tr></table>
<p><FONT FACE="SHREE900, SHREE, sans-serif" SIZE="3">ముక్తి మార్గం</FONT></p>
<p><FONT FACE="TimesNewRoman, Times, serif" SIZE="2">2 6 1</FONT></p>
<p><FONT FACE="SHREE900, SHREE, sans-serif" SIZE="3">కాని ముక్తి సేవలోను, ప్రేమలోను వుంది. ఏదో ఒకటి మీరు క్షుణ్ణంగా&nbsp;<BR>నేర్చుకోండి. తరువాత దాన్ని మీరు జ్ఞాపకం చేసుకోజాలక పోవచ్చును.&nbsp;<BR>కాని అది మీ స్మృతిపథంలో, మీ ఆంతరంగిక చైతన్యంలోకి చొచ్చి మీలో ఒక&nbsp;<BR>భాగమవుతుంది. అలాగే మీరు కర్మను ఆచరిస్తున్నప్పుడు అది మంచిదైనా, చెడు-&nbsp;<BR>దైనా మీరు మీ భావిజీవిత విధానాన్ని రూపొందించుతున్నారు. మీరు సత్కర్మను&nbsp;<BR>చేసే ఉద్దేశంతో - అంటే కర్మకోసమే కర్మ చేస్తే - మీ ఊహల ననుసరించి&nbsp;<BR>సృష్టించబడ్డ స్వర్గానికి పోతారు.</FONT></p>
<p><FONT FACE="SHREE900, SHREE, sans-serif" SIZE="3">ప్రపంచ చరిత్ర దాని సుప్రసిద్ధ పురుషుల, దేవతల యొక్క చరిత్ర కాదు.&nbsp;<BR>కాని అది సముద్రప్రవాహంచేత కొనితేబడ్డ చిన్నచిన్న తునకలచే క్రమేణా గొప్ప-&nbsp;<BR>ఖండాలుగా నిర్మాణమైన చిన్నచిన్న ద్వీపాల వంటిది. ప్రతి ఇంట్లోను జరిగే చిన్న-&nbsp;<BR>చిన్న త్యాగకార్యాలలోనే జగచ్చరిత్ర వుంది. మానవుడు తన వివేచనాశక్తిమీద&nbsp;<BR>ఆధారపడటాని యిష్టపడక మతాన్ని స్వీకరిస్తున్నాడు; అశుభస్థానం నుండి బైట-&nbsp;<BR>పడటానికి యిష్టపడక మతాన్ని స్వీకరిస్తున్నాడు; అశుభస్థానంనుండి బైటపడటా-&nbsp;<BR>నికి శ్రేష్ఠమైన నిష్కృతిమార్గంగా మతాన్ని అతడు స్వీకరిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">తన ఇష్టదేవత మీద తాను చూపే ప్రేమలోనే మానవుడి ముక్తి వుంది.&nbsp;<BR>‘జాన్‌! నువ్వు లేకపోతే నేను జీవించలేను’ అని మీ భార్య అంటుంది. ధనాన్ని&nbsp;<BR>కోల్పోతే యీ లోకంలో కొందరు పిచ్చివారవుతారు. దేవుడికోసం మీరూ&nbsp;<BR>అలాటి మతిభ్రమణకు గురికాగలరా? ధనమూ, స్నేహితులను, తల్లిదండ్రులను,&nbsp;<BR>సోదరి సోదరులను - యావత్ప్రపంచాన్ని త్యజించి అల్పమైన మీ ప్రేమను స్వీక-&nbsp;<BR>రించమని భగవంతుణ్ణి ప్రార్థించగల ముహూర్తంలోనే మీరు ముక్తులు&nbsp;<BR>కాగలరు.</FONT></p>

<BR>
<hr class="puTa_virupu">
<table><tr><td><a class=puTa_lanke href=puTa675.html>p675</a></td><td>p676</td><td><a class=puTa_lanke href=puTa677.html>p677</a></td></tr></table>
</div></body></html>
