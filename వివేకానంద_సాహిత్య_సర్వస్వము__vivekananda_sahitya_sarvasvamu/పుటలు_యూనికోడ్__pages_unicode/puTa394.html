<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa393.html>p393</a></td><td>p394</td><td><a class=puTa_lanke href=puTa395.html>p395</a></td></tr></table>

<p><FONT FACE="SHREE900, SHREE, sans-serif" SIZE="3">కర్మాచరణ, - యివన్నీ మాయాజాలంనుంచి విడివడే మార్గాలు; కాని మొట్ట-&nbsp;<BR>మొదట మనకు మోక్షం పొందాలనే తీవ్రవాంఛ వుండాలి. అజ్ఞానాంధకారాన్ని&nbsp;<BR>పటాపంచలు చేసే జ్ఞానతేజం మనలోనేవుంది; జ్ఞానమే మన స్వరూపం. (‘జన్మ-&nbsp;<BR>హక్కు’ అనేది లేనేలేదు, ఎందుకంటె మనం జన్మించనే లేదు.) దాన్ని ఆవరించి&nbsp;<BR>వున్న మేఘాలను తొలగించటమే మనం చేయవలసిన పని.</FONT></p>
<p><FONT FACE="SHREE900, SHREE, sans-serif" SIZE="3">భూలోకంలోని, స్వర్గంలోని సకల భోగాల్లోని వాంఛను విడనాడు. ఇంద్రి-&nbsp;<BR>యాలను మనస్సును నిగ్రహించు. దుఃఖిస్తున్నామనే ఎరుకేలేక ప్రతి దుఃఖాన్ని&nbsp;<BR>భరించు. ముక్తిని తప్ప మరిదేన్ని గురించీ తలంచకు. గురువుపట్ల విశ్వాసం,&nbsp;<BR>గురువు బోధలపట్ల శ్రద్ధ కలిగివుండి, ముక్తి తప్పదనే నిశ్చయం కలిగివుండు.&nbsp;<BR>ఏమైనా సంభవించనీ ‘సోఽహం’ అంటూవుండు. భుజిస్తూన్నప్పుడు, తిరుగు&nbsp;<BR>తూన్నప్పుడు, బాధపడుతూన్నప్పుడు ‘సోఽహం’ అని నీకు నువ్వు చెప్పు&nbsp;<BR>కొంటూండు. మనం చేస్తూన్నదానికి అస్తిత్వం ఎప్పుడూ లేదనీ, వున్న ఆత్మ&nbsp;<BR>ఒక్కటే అనీ సదా నీ మనస్సుకు తెలుపుకొంటూండు. తళుక్కుమనగానే కల&nbsp;<BR>చెదరిపోతుంది. ఈ జగత్తు మిథ్య అనీ బ్రహ్మం ఒక్కటే సత్యమనీ అహర్నిశం&nbsp;<BR>చింతించు. ముక్తి పొందాలనే తీవ్రవాంఛ కలిగివుండు.</FONT></p>
<p><FONT FACE="SHREE900, SHREE, sans-serif" SIZE="3">బంధుమిత్రు లనేవారు అందరూ ‘ఎండిపోయిన పాత బావులు’; మనం&nbsp;<BR>వాటిలో పడి కర్తవ్యం, బంధం వున్నట్లు కలలు కంటూవుంటాం, దీనికి అంతం-&nbsp;<BR>లేదు. ఒకరికి సాయంచేసి భ్రాంతిని కల్పించుకోకు. ఇది శాఖోపశాఖలతో&nbsp;<BR>వ్యాపించే మర్రిచెట్టువంటిది. నువ్వు ద్వైతివైతే, భగవంతుడికి తోడ్పడ ప్రయత్నిం-&nbsp;<BR>చటం అవివేకమవుతుంది. నువ్వు అద్వైతివా, నువ్వే భగవంతుడవని నువ్వు ఎరు-&nbsp;<BR>గుతావు. ఇక నీకు విధ్యుక్తమనేది ఏమి వుంది? భర్తకుగాని, బిడ్డకుగాని, మిత్రు-&nbsp;<BR>డికిగాని నువ్వు చెయ్యాల్సిన కర్తవ్యం ఏమీలేదు. ప్రాప్తించేదానికి తల ఒగ్గు; నిశ్చ-&nbsp;<BR>లుడవై వుండు; ప్రవాహం నీ దేహాన్ని తేలచేసినప్పుడు కదులు; లేచే అలల&nbsp;<BR>తోపాటు లే, పడే అలలతో పడు. శరీరం నశిస్తే నశించనివ్వు, ఈ శరీరస్మృతి&nbsp;<BR>పాతపడ్డ పనికిమాలిన గాథ. అచలుడవైవుండు, నువ్వే బ్రహ్మమని తెలుసుకో.</FONT></p>
<p><FONT FACE="SHREE900, SHREE, sans-serif" SIZE="3">వర్తమానానికి మాత్రమే ఉనికి ఉంది. భూతకాలంగాని భవిష్యత్తుగాని&nbsp;<BR>స్మృతిలోనైనా లేవు. ఎందుకంటె వాటిని గురించి భావించటానికి వాటిని నువ్వు&nbsp;<BR>వర్తమానంగా చేసుకోవాలి. సర్వం విసర్జించు, యిష్టంవచ్చిన చోటికి కొట్టుకొని&nbsp;<BR>పోనివ్వు. ఈ సంసారం కేవలం భ్రాంతి, తిరిగి యీ భ్రాంతికి అధీనుడవుకాకు.&nbsp;<BR>అది ఎలాటిది కాదో నీకు తెలిసిపోయింది, యిక అది ఎలాటి దవుతుందో&nbsp;<BR>తెలుసుకో. ఈ శరీరం ఎక్కడికైనా ఈడ్వబడితే, దాన్ని పోనివ్వు; దాని ఉనికి</FONT></p>
<hr class="puTa_virupu">
<table><tr><td><a class=puTa_lanke href=puTa393.html>p393</a></td><td>p394</td><td><a class=puTa_lanke href=puTa395.html>p395</a></td></tr></table>
</div></body></html>
