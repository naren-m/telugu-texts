<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3667.html>p3667</a></td><td>p3668</td><td><a class=puTa_lanke href=puTa3669.html>p3669</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">4 1</FONT></p>
<p><FONT FACE="TimesNewRoman, Times, serif" SIZE="3">3 1 0</FONT></p>
<BR>
<p><FONT FACE="SHREE902, SHREE, sans-serif" SIZE="3">(ఫ్రాన్సిస్‌ లెగ్గెట్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">63, సెంట్‌జార్జ్‌ రోడ్‌,</FONT></p>
<p><FONT FACE="SHREE900, SHREE, sans-serif" SIZE="3">లండన్‌ నైరుతి,&nbsp;<BR>జులై 6, 1896.</FONT></p>
<p><FONT FACE="SHREE900, SHREE, sans-serif" SIZE="3">ప్రియ ఫ్రాకిన్‌సెన్స్‌</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3">,</FONT></p>
<p><FONT FACE="SHREE900, SHREE, sans-serif" SIZE="3">...అట్లాంటిక్‌ మహాసముద్రం ఈవలి తీరంలో నా విషయాలన్నీ చాల-&nbsp;<BR>బాగా సాగిపోతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">ఆదివార ప్రసంగాలు ఎంతో జయప్రదాలైనాయి. తరగతి ప్రసంగాలూ&nbsp;<BR>అంతే. ఈ ప్రసంగకాలం ముగిసిపోయింది. నేనూ పూర్తిగా అలసిపోయాను.&nbsp;<BR>కుమారి ముల్లర్‌తో కలిసి స్విట్జర్లాండ్‌ పర్యటించబోతున్నాను. ‘గాల్స్‌వర్దీ’లు&nbsp;<BR>నాపట్ల ఎంతో దయ కనపరచారు. ‘జో’ వారిని అద్భుతంగా మార్చేసింది.&nbsp;<BR>‘జో’కున్న నైపుణ్యానికి, ఆమె శాంత విధానానికి నేను ముగ్ధుడనవుతున్నాను.&nbsp;<BR>ఆమె రాజ్యకౌశలంగల స్త్రీ... ఆమె ఒక రాజ్యాన్నికూడ పరిపాలించగలదు.&nbsp;<BR>మానవమాత్రునిలో అంత ప్రగాఢమైన గొప్ప లౌకికజ్ఞానాన్ని, నేను చూడలేదు.&nbsp;<BR>వచ్చే శరత్కాలంలో అమెరికా వచ్చి నా పనిని చేబడతాను.</FONT></p>
<p><FONT FACE="SHREE900, SHREE, sans-serif" SIZE="3">మొన్నరాత్రి శ్రీమతి మార్టిన్‌గారి ఇంట్లో ఏర్పాటైన విందుకు హాజర-&nbsp;<BR>య్యాను. జో ద్వారా వివరాలన్నీ పూర్తిగా నీకు తెలిసివుంటాయి.</FONT></p>
<p><FONT FACE="SHREE900, SHREE, sans-serif" SIZE="3">ఇంగ్లండ్‌లో పని శాంతంగా, స్థిరంగా సాగిపోతోంది. స్త్రీ, పురుషు లందరు&nbsp;<BR>వచ్చి పనినిగూర్చి మాట్లాడిపోతున్నారు. ఎన్ని లోపాలున్నా యీ బ్రిటిష్‌&nbsp;<BR>సామ్రాజ్యం, ఆశయాన్ని వ్యాప్తిచెయ్యటంలో మహోత్కృష్టమైన యంత్రం. ఆ&nbsp;<BR>యంత్ర కేంద్రంలో నా ఆశయాలను పెట్టాలనుకొంటున్నాను. ఇక్కణ్ణుండి అవి&nbsp;<BR>లోకమంతా వ్యాపిస్తాయి. మహత్కార్యాలన్నీ నిదానంగానే జరుగుతాయనటం&nbsp;<BR>నిజం. ముఖ్యంగా పరాజయం పొందిన హైందవజాతికి విఘ్నాలు కోకొల్లలు.&nbsp;<BR>ఐనా ఆ కారణంవల్లే ఆ పని నెరవేరి తీరుతుంది. కారణ మేమంటే అణగదొ-&nbsp;<BR>క్కబడ్డ వారినుండే ఆధ్యాత్మిక ఆదర్శాలు ఉద్భవించాయి. యూదులు తమ&nbsp;<BR>ఆధ్యాత్మిక ఆశయాలతో రోమన్‌ సామ్రాజ్యాన్ని ముంచెత్తారు. నేనూ ఓర్పు-&nbsp;<BR>లోను, సానుభూతిలోను నా పాఠాలను ప్రతినిత్యం నేర్చుకొంటున్నానంటే నువ్వు&nbsp;<BR>సంతోషపడతావు. ఈ ఉన్నతమైన బలవత్తర ఆంగ్లోయిండియన్లలోకూడ నేను&nbsp;<BR>దివ్యత్వాన్ని దర్శించటానికి ఆరంభిస్తున్నాననుకొంటున్నాను. దయ్యమనేది</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">ఫ్రాన్సిస్‌ లెగ్గెట్‌ను స్వామీజీ యిలా పిలిచేవారు.</FONT></p>
<hr class="puTa_virupu">
<table><tr><td><a class=puTa_lanke href=puTa3667.html>p3667</a></td><td>p3668</td><td><a class=puTa_lanke href=puTa3669.html>p3669</a></td></tr></table>
</div></body></html>
