<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1318.html>p1318</a></td><td>p1319</td><td><a class=puTa_lanke href=puTa1320.html>p1320</a></td></tr></table>
<p><FONT FACE="SHREE900, SHREE, sans-serif" SIZE="3">90 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">మానవులకు జంతుజాలానికి; అన్నిట్లో ఐక్యమే వుందని కనిపిస్తుంది. అగాధ&nbsp;<BR>పరిశీలన చేస్తే, సర్వ పదార్థాలు ఆ ఒక్కని వివిధ రూపాలే అని తెలిసొస్తుంది.&nbsp;<BR>ఈ ఐక్య భావాన్ని గ్రహించు వానికిక మోహ భ్రాంతులు లేవు. అతడెట్లు భ్రాంతు-&nbsp;<BR>డౌతాడు? అన్నింటిలో వున్న సత్యం అన్నింటిలో వున్న నిగూఢ సత్యం అతనికి&nbsp;<BR>తెలిసిపోయింది కదా? అతనికిక తాపాలు ఎలా వుంటాయి. కోరికలేం&nbsp;<BR>వుంటాయి? అన్నిటిలో గల సత్యం ఆ మూల సత్యమే, ఆ పరమాత్ముడే, ఆ&nbsp;<BR>సర్వైక్యత్వమే, ఆ అఖండ సత్తయే, ఆ అఖండచిత్తే, ఆ అఖండానందమే అని&nbsp;<BR>అతడు గ్రహించాడు కదా? అక్కడ మరణం లేదు. వ్యాధి లేదు, దుఃఖం లేదు.&nbsp;<BR>తాపం లేదు, అసంతృప్తి లేదు, అంతా పరిపూర్ణైక్యం. పరిపూర్ణానందం. అత-&nbsp;<BR>డిప్పుడు ఎవనికై దుఃఖిస్తాడు? పరమ సత్యంలో మరణం లేదు, తాపం లేదు.&nbsp;<BR>అందు ఎవరికోసం దుఃఖించడం? ఎవరియెడ సానుభూతి చూపడం? సర్వం&nbsp;<BR>అతడే నిండి ఉన్నాడు; ఆ శుద్ధుడు, ఆ అకాయుడు, ఆ నిరవయవుడు, ఆ&nbsp;<BR>పాపరహితుడు, ఆ కవి, ఆ మనీషి, ఆ స్వయంభువు, ఆ కర్మఫల ప్రదాత! ఈ&nbsp;<BR>అజ్ఞలోకానికి - అవిద్యావయా రూపమైన ఈ లోకానికి - నిజమైన ఉనికి వుంద-&nbsp;<BR>నుకొని దాన్ని ఉపాసించేవారు చీకటిలో అల్లాడుతున్నారు, జీవిత&nbsp;<BR>కాలమంతా, ఈ లోకంలోనే గడిపి, దీనికన్నా ఉన్నతం, దీనికన్న శ్రేష్ఠం, అయిన&nbsp;<BR>దొకటి వుందని తెలిసికోనివారు, అంతకన్నా చీకటిలో అల్లాడుతున్నారు. కానీ&nbsp;<BR>ఈ ప్రకృతి రహస్యాన్ని తెలిసినవాడు, ప్రకృతిని ఆధారంగా చేసుకొని ప్రకృతికి&nbsp;<BR>అతీతమైన వస్తువును కన్గొనినవాడు మరణాన్ని దాటుతాడు; ప్రకృతికి అతీతమైన&nbsp;<BR>వస్తువు తోడ్పాటుతో నిత్యానంద ప్రాప్తి పొందుతాడు. ‘‘సూర్యుడా! నీ బంగారు&nbsp;<BR>బింబంతో కప్పిపెట్టిన నీలోని సత్యాన్ని, తెర తొలగించి కళ్లకు కనిపించేలా చేయి.&nbsp;<BR>నీలో నివసించి వున్న సత్యం నాకు తెలుసు. నీ కిరణాలయొక్క&nbsp;<BR>దివ్యత్వంయొక్క వాస్తవికార్థం నాకు తెలుసు. నీలోనుండి ప్రకాశించే ఆ వస్తువు&nbsp;<BR>నాకు తెలిసిందే. ఆ సత్యాన్ని నేను చూస్తున్నాను. ఆ సత్యమే నాలోకూడా ఉంది.&nbsp;<BR>నేనే ఆ సత్యాన్ని.’’</FONT></p>

<hr class="puTa_virupu">
<table><tr><td><a class=puTa_lanke href=puTa1318.html>p1318</a></td><td>p1319</td><td><a class=puTa_lanke href=puTa1320.html>p1320</a></td></tr></table>
</div></body></html>
