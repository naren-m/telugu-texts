<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1735.html>p1735</a></td><td>p1736</td><td><a class=puTa_lanke href=puTa1737.html>p1737</a></td></tr></table>
<p><FONT FACE="SHREE900, SHREE, sans-serif" SIZE="3">క్రీస్తుదూత</FONT></p>
<p><FONT FACE="SHREE900, SHREE, sans-serif" SIZE="3">131</FONT></p>
<p><FONT FACE="SHREE900, SHREE, sans-serif" SIZE="3">వాడు. మానవుడు ఆధ్యాత్మిక వికాసం పొందేకొద్దీ భగవంతుడు సర్వవ్యాపి అనీ,&nbsp;<BR>తనలోకూడా వున్నాడనీ, అతడు సర్వత్రా నిండివున్నాడనీ, ఎక్కడో దూరంగా&nbsp;<BR>వున్నవాడు కాడనీ, అతడు ఆత్మలకాత్మ అనీ భావించసాగుతాడు. నా ఆత్మ నా&nbsp;<BR>దేహాన్ని ఎలా నడిపిస్తుందో అలాగే భగవంతుడు నా ఆత్మను నడిపిస్తున్నాడు.&nbsp;<BR>అతడు నా ఆత్మకు ఆత్మ. కొద్దిమంది మహాత్ములు, విశేషంగా ఆత్మోన్నతి పొంది&nbsp;<BR>పవిత్రులైనవారు మరింత ముందుకెళ్లి భగవంతుణ్ణి దర్శించారు. బైబిల్‌ కొత్త నిబం-&nbsp;<BR>ధన చెప్పినట్లు ‘‘నిర్మల హృదయులు ధన్యులు, వారు ఈశ్వరుణ్ణి&nbsp;<BR>దర్శిస్తారు.’’ చివరకు, తామూ భగవంతుడైన తమ జనకుడూ ఒక్కడే అని వారు&nbsp;<BR>తెలుసుకున్నారు.</FONT></p>
<p><FONT FACE="SHREE900, SHREE, sans-serif" SIZE="3">బైబిల్‌ కొత్త నిబంధనలో యీ మూడు దశలను జగద్గురువు బోధించాడు.&nbsp;<BR>అతడు బోధించిన సమష్టి ప్రార్థనను పరిశీలించండి: ‘‘స్వర్గలోకంలోని జగ-&nbsp;<BR>త్పితా! నీ నామం పవిత్రమౌతుండుగాక!’’ అని ప్రారంభమౌతుంది. సరళమైన&nbsp;<BR>యిది శిశూచిత ప్రార్థన. ఇది సమష్టి ప్రార్థన అనే సంగతి మీరు మరువ&nbsp;<BR>రాదు. ఇది విద్యాగంధం లేనివారికోసం సూచించబడింది. ఇంతకంటె కొంత&nbsp;<BR>సంస్కారం పొంది, పురోగమించిన వారికతడు ఉత్కృష్టమైన ఉపదేశం చేశాడు.&nbsp;<BR>‘‘నేను నా జనకుడిలో వున్నాను. మీరు నాలో వున్నారు. నేను మీలో వున్నాను.’’&nbsp;<BR>ఇది మీకు జ్ఞాపకముందా? తరువాత యూదులతణ్ణి నువ్వెవరివని అడిగితే తాను&nbsp;<BR>తన తండ్రి ఒక్కరే అని అతడన్నాడు. అతడు దైవదూషణ చేస్తున్నాడని&nbsp;<BR>వారనుకొన్నారు. అలా అనటంలో అతడి ఆంతర్యం ఏమిటి? మీ పూర్వ&nbsp;<BR>ప్రవక్తలుకూడా యిలాగే చెప్పారు. ‘‘మీరు దేవతలు. మీరంతా పరాత్పరుని&nbsp;<BR>పుత్రులు.’’ ఈ త్రివిధ దశలను గమనించండి. మొదటి దశతో ప్రారంభించి&nbsp;<BR>చివరి దశతో ముగించటం మీకు సులభం కావచ్చును.</FONT></p>
<p><FONT FACE="SHREE900, SHREE, sans-serif" SIZE="3">దివ్యదూత మనకు దారిచూపటానికి వచ్చాడు. బాహ్యరూపాల్లో ఆత్మ-&nbsp;<BR>లేదు. తల దిమ్మెక్కించే తత్త్వమీమాంసలతో ఆత్మ వస్తువు తెలుసుకోబడదు.&nbsp;<BR>విద్యాధిక్యం లేకపోవటమే మంచిది. మీ పూర్తి జీవితంలో ఒక్క పుస్తకమైనా చదివి&nbsp;<BR>వుండకపోవటమే మేలు. ధనం, పదవి, పాండిత్యం - మోక్షానికివేవీ&nbsp;<BR>అక్కర్లేదు. కావలసిన దొక్కటే, విశుద్ధ హృదయం. ‘‘విశుద్ధ హృదయులు&nbsp;<BR>ధన్యులు.’’ ఆత్మ వస్తువు స్వతస్సిద్ధంగానే విశుద్ధమైంది. అది మరో విధమైన&nbsp;<BR>దెలా అవుతుంది? అది ఈశ్వరాంశ, ఈశ్వరుడి నుండి వచ్చింది. బైబిల్‌ భాషలో&nbsp;<BR>అది ‘‘ఈశ్వరుడి శ్వాస’’, కొరాన్‌ భాషలో అది ‘‘దేవుడి ఆత్మ.’’ ఈశ్వరుడి&nbsp;<BR>ఆత్మ ఏనాడైనా మలినపడుతుందని మీరనగలరా? కాని, యుగాల పర్యంతంగా&nbsp;<BR>మన సత్కార్యాలవల్ల, దుష్కార్యాలవల్ల అది దుమ్ముతో, మురికితో కప్పబడింది.</FONT></p>
<hr class="puTa_virupu">
<table><tr><td><a class=puTa_lanke href=puTa1735.html>p1735</a></td><td>p1736</td><td><a class=puTa_lanke href=puTa1737.html>p1737</a></td></tr></table>
</div></body></html>
