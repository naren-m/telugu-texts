<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2333.html>p2333</a></td><td>p2334</td><td><a class=puTa_lanke href=puTa2335.html>p2335</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - వేదాంతం</FONT></p>
<p><FONT FACE="TimesNewRoman, Times, serif" SIZE="2">2 8 5</FONT></p>
<p><FONT FACE="SHREE900, SHREE, sans-serif" SIZE="3">రచించిన గ్రంథాలకు ప్రమాణాలను, ఉపనిషత్తులనుండి మాత్రమే తీసికొన్నారు.&nbsp;<BR>ఇంక ఎందులోనుండీ వారు ప్రమాణాలను గ్రహించలేదు. ఎందుకంటే ఉపనిష-&nbsp;<BR>త్తులలో మాత్రమే, శాశ్వతంగా నిలిచివుండే సత్యాలున్నాయి.</FONT></p>
<p><FONT FACE="SHREE900, SHREE, sans-serif" SIZE="3">కొన్ని సత్యాలు, ఒకానొక పక్షముననే, ఒకానొక విధానముననే, కొన్ని&nbsp;<BR>ప్రత్యేక సందర్భాల్లోనే, కొన్ని సమయాల్లో మాత్రమే, సత్యాలై వుంటాయి. అవి,&nbsp;<BR>ఆయా కాలాల్లోవున్న సంప్రదాయాలపై ఆధారపడతాయి. మరికొన్ని సత్యాలు&nbsp;<BR>మానవుని, మూలస్వభావం మీదనే ఆధారపడుతూ, నరజాతి వుండేంతకాలం&nbsp;<BR>స్థిరంగా నిలుస్తాయి. విశ్వజనీనంగా వుండతగినవి, ఈ సత్యాలు మాత్రమే!&nbsp;<BR>మనలో ఎన్నిమార్పులు కలిగినా, శ్రుతులలోని ఈ విశ్వజనీన సత్యాలు, ఈ&nbsp;<BR>అద్భుత వేదాంతభావాలు, అచలమై, అజేయమై, అమరమై, శాశ్వతమై మన&nbsp;<BR>సాంఘిక సంసర్గములలోను, మన వస్త్రధారణ వైఖరులలోను, మన భోజన పద్ధ-&nbsp;<BR>తులలోను, మన పూజావిధానాల్లోను, తమ గాంభీర్యం పెంపున నిలిచి&nbsp;<BR>వున్నాయి. అయినా ఉపనిషత్తులలో పక్వానికి వచ్చిన సమస్త సిద్ధాంతబీజాలు,&nbsp;<BR>కర్మకాండలో ఇదివరకే వున్నాయి. అన్ని వేదాంత సంప్రదాయాలవారు, సత్యమని&nbsp;<BR>అంగీకరించే సృష్టి సిద్ధాంతం కాని, సమస్త భారతీయ సిద్ధాంతం సంప్రదాయా-&nbsp;<BR>లకు ఆధారమైన బుద్ధితత్త్వ శాస్త్రంకానీ, ఇదివరకు ఉన్నవే! ఆధ్యాత్మిక భాగమైన&nbsp;<BR>వేదాంతాన్నిగూర్చి విచారణ ప్రారంభించడానికి పూర్వం ఈ కర్మ&nbsp;<BR>కాండనుగూర్చి నాలుగు మాటలు చెప్పవలసివుంది. పైగా వేదాంతం అనే&nbsp;<BR>పదాన్ని, నేను ఏ అర్థంలో ప్రయోగిస్తున్నదీ, ముందుగా మీకు వివరంగా&nbsp;<BR>తెలుపవలసివుంది.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో వేదాంతమనే పదం, అద్వైత సిద్ధాంతానికి మాత్రమే చెల్లు-&nbsp;<BR>తుందనే పొరపాటు అభిప్రాయం ఈనాడుంది. ప్రస్థానాలు మూడూ, సమాన&nbsp;<BR>ప్రాధాన్యం కలవి అని, అన్నిమత సిద్ధాంతాలను పరిశీలించేటప్పుడు, మీరు సదా&nbsp;<BR>జ్ఞప్తినుంచుకోవాలి. ప్రథమంగా శ్రుతులున్నాయి. శ్రుతులంటే ఉపనిషత్తులని నా&nbsp;<BR>భావం. తరువాత వ్యాససూత్రాలు. తత్త్వజ్ఞులు వీటికి అత్యధిక ప్రాధాన్యాన్ని&nbsp;<BR>ఇచ్చారు. ఏలంటే అదివరకున్న అన్ని తత్త్వసిద్ధాంతాల పరిణామఫలాలే ఈ వ్యాస-&nbsp;<BR>సూత్రాలు! ఈ సిద్ధాంతాలు, ఒకదానికొకటి విరుద్ధాలు కావు. పైగా ఒకదానికొ-&nbsp;<BR>కటి ఆధారంగా వున్నాయి. ఒకే మహాసిద్ధాంతంయొక్క క్రమవికాసం వ్యాససూ-&nbsp;<BR>త్రంలో చక్కగా గోచరిస్తుంది. అద్భుతమైన వేదాంతసత్యాలు ఇందులో సూత్రీ-&nbsp;<BR>కరించబడినాయి. ఉపనిషత్తులకు, వ్యాససూత్రాలకు మధ్య భగవంతుని వేదాంత&nbsp;<BR>వ్యాఖ్యానమైన శ్రీగీత వుంది.</FONT></p>
<hr class="puTa_virupu">
<table><tr><td><a class=puTa_lanke href=puTa2333.html>p2333</a></td><td>p2334</td><td><a class=puTa_lanke href=puTa2335.html>p2335</a></td></tr></table>
</div></body></html>
