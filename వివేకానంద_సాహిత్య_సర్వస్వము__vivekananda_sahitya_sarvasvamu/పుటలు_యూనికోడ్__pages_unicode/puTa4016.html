<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4015.html>p4015</a></td><td>p4016</td><td><a class=puTa_lanke href=puTa4017.html>p4017</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">3 8 9</FONT></p>
<p><FONT FACE="SHREE900, SHREE, sans-serif" SIZE="3">అది తెలివిగలది. జీవి ఈ ఇచ్ఛాశక్తిని ఎంత జయప్రదంగా ప్రకటించగలదో అది&nbsp;<BR>అంతకన్న ఉన్నత వర్గంలోనిది; దానికి కలిగే సౌఖ్యంకూడ అంత ఎక్కువగా&nbsp;<BR>ఉంటుంది. భగవంతుని ఇచ్ఛ పరిపూర్ణమైన ఫలాన్నిస్తుంది. కాబట్టి భగవంతుడు&nbsp;<BR>పురుషోత్తముడు.</FONT></p>
<p><FONT FACE="SHREE900, SHREE, sans-serif" SIZE="3">విద్య అంటే ఏమిటి? అది పుస్తక పాండిత్యమా? కాదు. వివిధ శాస్త్ర&nbsp;<BR>జ్ఞానమా? అదీ కాదు. ఇచ్ఛయొక్క ప్రవాహం, దాని వ్యక్తీకరణం ఏ శిక్షణవల్ల&nbsp;<BR>స్వాధీనమై ఫలకారి అవుతుందో అదే విద్య. దేనివల్ల తరతరాలనుండి నిరంతరం&nbsp;<BR>బలాత్కరింపబడినదై, ఇచ్ఛాశక్తి స్తబ్ధమై, నేడు యించుమించుగా వినాశం పాలు&nbsp;<BR>అయిందో, దేని ప్రభావంచేత కొత్త భావాల మాట అటుంచి, పూర్వభావాలు-&nbsp;<BR>కూడ ఒక్కొక్కటిగా అంతర్థానం చెందుతున్నవో అదా విద్య? ఏది మానవుణ్ణి&nbsp;<BR>మెల్లిగా యంత్రంగా మార్చివేస్తుందో అదా విద్య? ఆలోచించు. యంత్రం&nbsp;<BR>మా దిరి సన్మార్గంలో ప్రవర్తిస్తూ సన్మార్గంలో వుండటంకంటె స్వతంత్రమైన&nbsp;<BR>యిచ్ఛచేతను, జ్ఞానంచేతను ప్రేరేపింపబడి తప్పులు చేయటమైనా మంచిదని నా&nbsp;<BR>అభిప్రాయం. ఎక్కడ మానవ సమూహం మట్టిముద్దలవలెనో, నిర్జీవాలైన&nbsp;<BR>యంత్రాలవలెనో, పేర్చిపెట్టబడిన గులకరాళ్లవలెనో - ఉంటారో అలాటిదాన్ని&nbsp;<BR>సంఘం అనటం తగునా? అలాంటి సమాజం బాగుపడటం ఎలా? దానివలన&nbsp;<BR>అభ్యుదయ మనేది సాధ్యమైతే శతాబ్దాలనుండి మనం బానిసలమై ఉండటానికి&nbsp;<BR>బదులుగా ప్రపంచంలో మహోత్తమ జాతియై ఉండి ఉండేవారం. నిరక్షరాశ్యుల&nbsp;<BR>తోను, మూఢులతోను నిండివుండటానికి బదులుగా ఈ భారతభూమి శాశ్వత&nbsp;<BR>విద్యానిధియై ఉండేది.</FONT></p>
<p><FONT FACE="SHREE900, SHREE, sans-serif" SIZE="3">అలాఐతే, స్వార్థత్యాగం సుగుణం కాదా? బహుజన హితార్థం, బహుజన&nbsp;<BR>సుఖార్థం, ఒకని సుఖానికి, హితానికి త్యజించటం మహోత్తమమైన ధర్మంకాదా?&nbsp;<BR>నిశ్చయంగా! కాని, బెంగాలీ సామెత చెప్పినట్లు ‘‘రుద్దుకోటం, తోముకోటంవల్ల&nbsp;<BR>సౌందర్యాన్ని తెచ్చుకోగలమా? ప్రయత్నంవల్ల, బలాత్కారం చేయటంచేతా&nbsp;<BR>ప్రేమను పుట్టింపగలమా?’’ ‘అభావే విరక్తి’ అన్నట్లు, నిత్యదరిద్రుని వైరా-&nbsp;<BR>గ్యంలో ఘనత ఏముంది? నపుంసకుని బ్రహ్మచర్యంలో సుగుణమేముంది? అదే&nbsp;<BR>విధంగా త్యాగమనే ఆశయమేలేని, ఔదార్యమేలేని, సదాశయమేలేని సమాజ&nbsp;<BR>మంటే ఏమో తెలియనివాని స్వార్థత్యాగం అనేమాటలో అర్థమేముంది? వితం-&nbsp;<BR>తువుని సహగమనం చేయమని బలాత్కారం చేయటంలో ఏ విధమైన పతిభక్తి&nbsp;<BR>ప్రకాశితమౌతోంది? వెర్రినమ్మకాలను, మూఢాచారాలను బోధించి జనంచేత&nbsp;<BR>సత్కార్యాలను ఎందుకు చేయించాలి? ‘జనులను స్వతంత్రులను చెయ్యండి. చేత-&nbsp;<BR>నైనంతవరకు వారి సంకెళ్ళను విడగొట్టండి’ అని నేను ఘోషిస్తున్నాను.&nbsp;<BR>బురదవల్ల బురదను కడగవచ్చునా? దాస్యంచేత దాస్యాన్ని పోగొట్టవచ్చునా? ఏదీ?</FONT></p>
<hr class="puTa_virupu">
<table><tr><td><a class=puTa_lanke href=puTa4015.html>p4015</a></td><td>p4016</td><td><a class=puTa_lanke href=puTa4017.html>p4017</a></td></tr></table>
</div></body></html>
