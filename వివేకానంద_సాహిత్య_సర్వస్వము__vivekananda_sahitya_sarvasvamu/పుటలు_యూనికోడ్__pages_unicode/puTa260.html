<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa259.html>p259</a></td><td>p260</td><td><a class=puTa_lanke href=puTa261.html>p261</a></td></tr></table>


<p><FONT FACE="SHREE900, SHREE, sans-serif" SIZE="3">పుచ్చుకొని, దాన్ని కురూపి ఐన పురుషుడి మీదికి చాచుతుంది; ఆమె పూజించేదీ&nbsp;<BR>ప్రేమించేదీ తన ఆదర్శాన్నేగాని కురూపి ఐన పురుషుణ్ణి కాదు. ఇంతకీ అతడి&nbsp;<BR>రూపం కేవలం ఒక సూచన. దాని మీదకి ఆమె తన లక్ష్యాన్ని పరపి, దాన్ని&nbsp;<BR>కప్పుతుంది; అది ఆమెకు ఆరాధ్య వస్తువవుతుంది. మనం ప్రేమించే&nbsp;<BR>ప్రతిచోటా యిది అన్వయిస్తుంది. మనలో అనేకుల అక్కచెల్లెళ్లు అన్నదమ్ములు&nbsp;<BR>చాల సామాన్యరూపం గలవారే. కాని మన అన్నదమ్ములు మన అక్కచెల్లెళ్లు అనే&nbsp;<BR>ఆశయమే వారిని మన కంటికి అందంగా కనిపింపచేస్తుంది.</FONT></p>
<p><FONT FACE="SHREE900, SHREE, sans-serif" SIZE="3">దీన్లో యిమిడివున్న తత్త్వరహస్యం యిది: ప్రతి వ్యక్తీ తన లక్ష్యాన్నే&nbsp;<BR>బయటకు సాచి, దాన్నే పూజిస్తాడనటం. బాహ్యజగత్తు కేవలం ఒక సూచక&nbsp;<BR>జగత్తే. మనం చూస్తూన్నదంతా మన మనస్సులలోనుంచి మనం వెలికి చూచు&nbsp;<BR>కొన్నవే. ఇసుక రేణు వొకటి గుల్లచేపలోకి కొట్టుకొనిపోయి, చీకాకు కలిగిస్తుంది.&nbsp;<BR>ఈ చీకాకువల్ల చేపలో స్రావం పుడుతుంది. అది ఇసుక రేణువును&nbsp;<BR>కప్పివేస్తుంది. తరువాత అందమైన ఆణిముత్యం రూపొందుతుంది. ఈ విధంగా&nbsp;<BR>మనకు సూచనల నిస్తుంది. వాటిమీదికి మనం మన ఆదర్శాలను పరపుతాం.&nbsp;<BR>మన వస్తువులను రూపొందించుకొంటాం. ఈ లోకం దుష్టులకు కేవలం ఒక&nbsp;<BR>నరకంగా కానవస్తుంది. సజ్జనులకు కేవలం స్వర్గంగా అగపడుతుంది. ప్రేమించే&nbsp;<BR>వారికి యీ జగత్తు ప్రేమపూర్ణంగా కనిపిస్తుంది; ద్వేషించేవారికి ద్వేషపూర్ణంగా&nbsp;<BR>కనిపిస్తుంది. కలహప్రవృత్తి గలవారికి కలహం తప్ప మరొకటి కనబడదు.&nbsp;<BR>శాంతిప్రియులకు శాంతి తప్ప మరేదీ కానరాదు. పరిపూర్ణుడికి యిక్కడ&nbsp;<BR>భగవంతుడు తప్ప యింకేదీ కనిపించదు. కాబట్టి మనం సదా మన పరమోన్నతా-&nbsp;<BR>దర్శాన్నే ఉపాసిస్తాం. ఆదర్శం ఆదర్శంగా ప్రేమించే స్థాయిని మనం అందుకొ-&nbsp;<BR>న్నప్పుడు సకల సందేహాలూ, వాదాలూ శాశ్వతంగా సమసిపోతవి. దేవుణ్ణి&nbsp;<BR>నిరూపించటానికి వీలుందా లేదా అనే సంగతి ఎవరికి కావాలి? ఆదర్శం ఎప్పటికీ&nbsp;<BR>పోజాలదు. ఎందుకంటె ఆదర్శం మన ప్రకృతిలో భాగమే. నా ఉనికిని&nbsp;<BR>సందేహించినప్పుడే నా ఆదర్శాన్ని సందేహిస్తాను. నా ఉనికిని శంకించలేను కాబట్టి&nbsp;<BR>నా ఆదర్శాన్ని శంకించలేను. భగవానుడు ఏకకాలంలోనే సర్వశక్తిగాను, సర్వ&nbsp;<BR>దయాళువుగాను వుండటం శక్యమా కాదా అనే సంగతి ఎవరికి పట్టింది?&nbsp;<BR>మానవాళికి ప్రతిఫలాన్ని ప్రసాదించేది దేవుడేనా, మనమీది దేవుడు చూపు&nbsp;<BR>దయాసంపన్నుడైన ప్రభువు చూపా, క్రూరప్రభువు చూపా - అనే సంగతి&nbsp;<BR>ఎవరికి పట్టింది?</FONT></p>
<p><FONT FACE="SHREE900, SHREE, sans-serif" SIZE="3">కాముకుడు యీ అన్నిటినీ దాటినాడు. బహుమతులు, శిక్షలు,&nbsp;<BR>భయాలు, సందేహాలు, వైజ్ఞానిక నిరూపణలు, తదితర నిరూపణలు - వీటి</FONT></p>
<hr class="puTa_virupu">
<table><tr><td><a class=puTa_lanke href=puTa259.html>p259</a></td><td>p260</td><td><a class=puTa_lanke href=puTa261.html>p261</a></td></tr></table>
</div></body></html>
