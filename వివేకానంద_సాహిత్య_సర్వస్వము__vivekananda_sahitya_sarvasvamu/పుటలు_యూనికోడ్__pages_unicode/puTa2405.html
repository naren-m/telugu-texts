<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2404.html>p2404</a></td><td>p2405</td><td><a class=puTa_lanke href=puTa2406.html>p2406</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 5 6</FONT></p>
<p><FONT FACE="SHREE900, SHREE, sans-serif" SIZE="3">మీమాంసకారుల దగ్గరకు వెళ్లి, అలౌకిక ప్రత్యక్షానుభూతి (అతీంద్రియాను-&nbsp;<BR>భూతి) ని గూర్చి వారేమి చెప్పినదీ తెలిసికొని, ఆప్తులెవరో, ప్రతిజీవి ఆప్తుడు&nbsp;<BR>కాగలడో లేదో గ్రహించండి. వేదాలు, ఆప్తుల ప్రవచనాలు కావడంవల్లనే ప్రామా-&nbsp;<BR>ణిక మవుతున్నాయి. ఇంకా వ్యవధివుంటే, యజుర్వేదానికి మహీధరుడు వ్రాసిన&nbsp;<BR>ఉపోద్ఘాతం చూడండి. అందులో వేదాలు, మానవుని అంతరంగ జీవితానికి&nbsp;<BR>సంబంధించిన శాసనాలన్న విషయం వివరంగా చర్చించబడింది. కాబట్టి అవి&nbsp;<BR>సనాతనాలు.</FONT></p>
<p><FONT FACE="SHREE900, SHREE, sans-serif" SIZE="3">సృష్టి అనాది అనే విషయం - ఈ సిద్ధాంతం, హిందూమతానికేకాక, బౌద్ధ&nbsp;<BR>జైనమతాలకుకూడ ముఖ్యమైన ప్రాతిపదిక.</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు భారతదేశంలోని మతశాఖ లన్నిటినీ జ్ఞానమార్గం అనుసరించే-&nbsp;<BR>విగానో, భక్తిపథాన్ని అనుసరించేవిగానో స్థూలంగా విభజించవచ్చు. శ్రీ శంకరా-&nbsp;<BR>చార్యులు రచించిన శారీరక భాష్యంలోని ఉపోద్ఘాతంచూస్తే జ్ఞానమార్గంలోని&nbsp;<BR>నిరపేక్షతనుగూర్చి క్షుణ్ణంగా చర్చించబడింది. బ్రహ్మసాక్షాత్కారం, మోక్షప్రాప్తి,&nbsp;<BR>కర్మకలాపాలమీద, సిద్ధాంతాలమీద, కులం, వర్ణాలమీద ఆధారపడవనే విషయం&nbsp;<BR>నిర్ధారణ చేయబడింది. పరిపూర్ణమైన నైతిక శిక్షణకు సంబంధించిన సాధన చతు-&nbsp;<BR>ష్టయము నభ్యసించినవా రెవరికయినాసరే మోక్షం లభించగలదు. భక్తుల సంగతి&nbsp;<BR>- కులం, జాతి, లింగభేదం, మనుష్యజన్మసహితం మోక్షానికి అవసరం కాదని&nbsp;<BR>ప్రమాణాలు నిర్దేశించిన విషయం వంగదేశ విమర్శకులకు తెలుసు. మోక్షప్రాప్తికి&nbsp;<BR>కావలసింది భక్తిమాత్రమే.</FONT></p>
<p><FONT FACE="SHREE900, SHREE, sans-serif" SIZE="3">జ్ఞానం, భక్తి, సర్వత్రా నిర్నిబంధాలని బోధించబడింది. మోక్షప్రాప్తికి&nbsp;<BR>కులం, సిద్ధాంతం, జాతి అవసరమని చెప్పిన ప్రమాణ మొకటీలేదు. ‘‘అంతరా&nbsp;<BR>చాపి తత్‌ ద్రష్టే’’</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> - ఈ వ్యాససూత్రాన్నిగూర్చి శంకర రామానుజ మధ్వా&nbsp;<BR>చార్యులు చేసిన చర్చను చూడండి.</FONT></p>
<p><FONT FACE="SHREE900, SHREE, sans-serif" SIZE="3">ఉపనిషత్తులను పరిశీలించండి. సంహితలను చూచినాసరే. మోక్షాన్ని-&nbsp;<BR>గూర్చి ఇతర మతాలకు ఉన్న సంకుచిత భావాలు వాటిలోలేవు. ఇక పర&nbsp;<BR>మత సహనంమాట, పలుచోట్ల పేర్కొనబడింది. అధర్వణ వేదసంహితలో-</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">ఏ ఆశ్రమానికి చెందక మధ్యస్థితిలో ఉన్నవారుకూడ జ్ఞానానికి అర్హులే. ఈ మాట&nbsp;<BR>శ్రుతిలో వుంది - </FONT><FONT FACE="TimesNewRoman, Times, serif" SIZE="2">III</FONT><FONT FACE="SHREE900, SHREE, sans-serif" SIZE="3">-4-36. ఒక ఆశ్రమానికి చెందకపోయినా, ఏ ఆశ్రమానికి చెందుతుందో&nbsp;<BR>నిర్ణయించడానికి అవకాశం లేకపోవడంవల్ల మధ్యస్థితిలోవున్నా బ్రహ్మజ్ఞానం పొందడాని&nbsp;<BR>కర్హుడే; అలాటి స్థితిలోవున్నవారు బ్రహ్మజ్ఞానం పొందినట్లు ప్రమాణవాక్యా లున్నాయి.</FONT></p>
<p><FONT FACE="SHREE900-Italic, SHREE, sans-serif" SIZE="3">(ఛాందోగ్యోపనిషత్తు)</FONT></p>
<p><FONT FACE="SHREE900, SHREE, sans-serif" SIZE="3">బృదారణ్యకోపనిషత్తు. </FONT><FONT FACE="TimesNewRoman, Times, serif" SIZE="2">III-VI &amp; VIII.</FONT></p>
<hr class="puTa_virupu">
<table><tr><td><a class=puTa_lanke href=puTa2404.html>p2404</a></td><td>p2405</td><td><a class=puTa_lanke href=puTa2406.html>p2406</a></td></tr></table>
</div></body></html>
