<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1397.html>p1397</a></td><td>p1398</td><td><a class=puTa_lanke href=puTa1399.html>p1399</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - ఆత్మ</FONT></p>
<p><FONT FACE="SHREE900, SHREE, sans-serif" SIZE="3">169</FONT></p>
<p><FONT FACE="SHREE902, SHREE, sans-serif" SIZE="4">ఆ్మ</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">అమెరికాలో ఉపన్యసించబడింది</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">మీలో చాలామంది, మాక్స్‌ ముల్లర్‌ వ్రాసిన ‘‘వేదాంతోపన్యాస&nbsp;<BR>త్రయము’’ను చదివే వుంటారు. ఆ వేదాంతశాస్త్రాన్ని గూర్చే జర్మనీ భాషలో&nbsp;<BR>ఆచార్య డ్యూసేన్‌గారు వ్రాసిన గ్రంథాన్ని మీలో కొందరు చదివి వుంటారు.&nbsp;<BR>హిందువుల మతాదర్శాలను గూర్చి, పాశ్చాత్య దేశాలలో వ్రాసిన వ్రాతలలోను,&nbsp;<BR>చేసిన బోధలలో హిందువుల మతాభిప్రాయాలందలి సిద్ధాంత మొకటి మాత్రం&nbsp;<BR>ఎక్కువగా ప్రస్తావింపబడుతోంది. అది ‘‘జీవేశ్వరులు ఒకరే’’ అనే పక్షంవారి&nbsp;<BR>సిద్ధాంతమైన ‘‘అద్వైత వాదం’’. ఆ ఒక్క సిద్ధాంతంలోనే వేదాల బోధ అంతా&nbsp;<BR>ఇమిడి వున్నట్లు భావించడమూ కద్దు. కానీ హిందువుల సిద్ధాంతాలు చాలా&nbsp;<BR>ఉన్నాయి. ఇతర సిద్ధాంతాలను అవలంబించిన వారితో పోల్చి చూస్తే, ఈ అద్వైత&nbsp;<BR>వాదుల సంఖ్య తక్కువ అనొచ్చు. చాలా పురాతన కాలంనుండి, భారతదేశంలో&nbsp;<BR>చాలా మత సంప్రదాయాలు ప్రచారంలో ఉన్నాయి. ఫలానా సంప్రదాయం వారు,&nbsp;<BR>ఫలానా సిద్ధాంతాలను అంగీకరించాలి అని నిర్ధారణ చేయడానికై నిర్ణయించబడిన&nbsp;<BR>లేక ఆమోదించబడిన గురు పీఠంగాని, సంఘంకాని, హిందూదేశంలో ఎన్నడూ&nbsp;<BR>లేదు. కాబట్టి ప్రజలు తమ తమ సంప్రదాయాలను తామే నిర్ణయించుకోవ&nbsp;<BR>డానికీ, తమ తమ శాఖలను తామే నిర్మించుకోవడానికి సంపూర్ణమైన స్వేచ్ఛ కల-&nbsp;<BR>వారై ఉండేవారు. అందువల్లనే భారతదేశం, పూర్వంనుండీ, నానామత&nbsp;<BR>సంప్రదాయాలతో నిండి వుండటం సంభవించింది. ఈనాడు భారతదేశంలో&nbsp;<BR>ఎన్ని వందల మత సంప్రదాయాలున్నాయో చెప్పలేం. క్రొత్తవి అనేకం ప్రతి&nbsp;<BR>సంవత్సరమూ తలెత్తుతూంటాయి. భారతదేశంలో కనబడే మత ప్రచారానికి&nbsp;<BR>అంతమే కనిపించదు.</FONT></p>
<p><FONT FACE="SHREE900, SHREE, sans-serif" SIZE="3">వివిధములైన ఈ సంప్రదాయాలను ఆస్తికములని, నాస్తికములని, మొదట&nbsp;<BR>రెండు ముఖ్య భాగాలుగా విభజింపవచ్చు. హిందూమతానికి మూల గ్రంథములైన&nbsp;<BR>వేదాలను, సనాతనధర్మ ప్రతిపాదకాలని అంగీకరించువాని&nbsp;<BR>‘ఆస్తికము’లనీ, వేదాలను నిరాకరించి యితర ప్రమాణాలపై ఆధారపడేవానిని&nbsp;<BR>‘నాస్తికము’లనీ భారతదేశంలో పేర్కొంటారు. (ఈ విభజనలో ‘నాస్తిక’&nbsp;<BR>శబ్దానికి, ‘ఈశ్వరుని నమ్మనివారు’ అనే అర్థం కాదు. వేదాలను నమ్మనివారు అని&nbsp;<BR>అర్థం). ఈ కాలంలో వుండే నాస్తిక హైందవ సంప్రదాయపరులలో జైనులు,</FONT></p>
<hr class="puTa_virupu">
<table><tr><td><a class=puTa_lanke href=puTa1397.html>p1397</a></td><td>p1398</td><td><a class=puTa_lanke href=puTa1399.html>p1399</a></td></tr></table>
</div></body></html>
