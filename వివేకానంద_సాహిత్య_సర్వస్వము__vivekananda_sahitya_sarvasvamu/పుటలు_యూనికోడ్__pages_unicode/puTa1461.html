<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1460.html>p1460</a></td><td>p1461</td><td><a class=puTa_lanke href=puTa1462.html>p1462</a></td></tr></table>
<p><FONT FACE="SHREE900, SHREE, sans-serif" SIZE="3">232 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">జీవికకు ఆధారం. ఆ విధానాన్ని మార్చుకోలేదు. కాని ఈ సన్యాసి చెప్పే నరక&nbsp;<BR>బాధలు విని ఆమె చాలా భయపడేది. ఆమె కళ్లవెంట నీళ్లు కారుస్తూ, ‘‘ఓ&nbsp;<BR>పరమేశ్వరా! నే నీ మార్గంనుండి తప్పించుకోలేకున్నాను. క్షమించు’’ అని దిన-&nbsp;<BR>దినమూ ప్రార్థించేది. కాలాంతరాన వారిద్దరూ మరణించారు. దేవతలు జారిణిని&nbsp;<BR>స్వర్గానికి తీసుకొనివెళ్ళారు. ఆ సన్యాసిని యమదూతలు తీసుకుపోయారు.&nbsp;<BR>అత డా యమదూతల నడిగాడు ‘‘ఇదేం పాపమయ్యా? నేనెంత పవిత్రజీవిని,&nbsp;<BR>ప్రజలకు ధర్మం బోధించాను. నన్ను నరకానికి తీసికొని వచ్చారు. ఆ కులటను&nbsp;<BR>స్వర్గానికి తీసుకొని పోయినారు-’’</FONT></p>
<p><FONT FACE="SHREE900, SHREE, sans-serif" SIZE="3">యమదూత లిలా అన్నారు: ‘‘అది కాదయ్యా! పాపం ఆమె వేరే మార్గం&nbsp;<BR>లేక వేశ్యావృత్తిని అవలంబించింది. కాని ఆమె మనస్సులో నిరంతరం ఈశ్వర&nbsp;<BR>ధ్యానం చేసేది. అందువల్ల ఆమె వైకుంఠం చేరింది. కానీ నీవు మంచిపనులు&nbsp;<BR>చేసినా, నీ మనసెప్పుడూ ఇతరుల పాపాలందే నిమగ్నమై వుండేది. నీకు&nbsp;<BR>కనిపించినదంతా పాపమే. భావనా అదే. అందుకే పాప భూమి అయిన నరకానికి&nbsp;<BR>నీవు రావలసివచ్చింది -’’</FONT></p>
<p><FONT FACE="SHREE900, SHREE, sans-serif" SIZE="3">ఈ కథలోని సారాంశం స్పష్టమే. బాహ్యదోషం వల్ల ప్రయోజనం లేదు.&nbsp;<BR>పరిశుద్ధ హృదయం కావాలి. దానిలో ఈశ్వరుడు ప్రతిబింబిస్తాడు. పంకిల&nbsp;<BR>చిత్తంలో, ఈశ్వర ప్రతిబింబం పడదు. మనం మానవజాతిని సంరక్షించే&nbsp;<BR>వాళ్లమనీ, ఉన్నత పీఠాలను అలంకరించిన యోగులమనీ తలపరాదు. ఈ&nbsp;<BR>పాపాత్ముల నందర్నీ ఉద్ధరించడానికి అవతరించిన అవతార పురుషులమని&nbsp;<BR>అనుకోరాదు. ‘‘స్వయంతీర్ణః పరాంస్తారయంతి’’ (తాను తరించినప్పుడే,&nbsp;<BR>ఇతరులను తరింపజేస్తాడు) మనం పరిశుద్ధులం కావడానికి యత్నించాలి.&nbsp;<BR>అందులోనే పరోపకారం కలిసి వస్తుంది.</FONT></p>
<p><FONT FACE="SHREE900, SHREE, sans-serif" SIZE="3">భౌతిక శాస్త్రానికి (పదార్థ విజ్ఞాన శాస్త్రమనండి) రెండు పక్కల వేదాంత&nbsp;<BR>శాస్త్రముంది. తర్కంకూడ అట్లే. అది తర్కహీన స్థితినుండి ప్రారంభమై,&nbsp;<BR>తర్కరహిత స్థితిలో అంతమవుతుంది. భౌతికజ్ఞానాన్ని ఆధారంగా చేసికొని,&nbsp;<BR>మనం తర్కంలో కొనసాగిస్తే, యీ భౌతిక జ్ఞానాన్ని మీరిన స్థితిని, మనం&nbsp;<BR>పొందితీరాలి. తర్కమన్నది, మనం పొందిన ఇంద్రియ జ్ఞానాన్ని వివేచించటం&nbsp;<BR>ద్వారా ఏర్పడి సంపాదిత మవుతుంది. సంస్మరణం వల్ల సంపాదించిన పరిశీలన&nbsp;<BR>శక్తి హేతుజ్ఞానం. మనం మన ఇంద్రియ జ్ఞానాన్ని మీరి ఊహించలేం.&nbsp;<BR>తర్కించలేం. తర్కాన్ని అతిక్రమించిన పదార్థమేదీ, ఇంద్రియ, ప్రత్యక్ష విషయం&nbsp;<BR>కాజాలదు. మనకు తర్కంయొక్క పరిమిత స్వభావం తెలుసు.&nbsp;<BR>కాని దాన్ని అతిక్రమించిన ఒక స్థితిని, రేఖామాత్రంగా తెలిసికోవడానికి తగిన</FONT></p>
<hr class="puTa_virupu">
<table><tr><td><a class=puTa_lanke href=puTa1460.html>p1460</a></td><td>p1461</td><td><a class=puTa_lanke href=puTa1462.html>p1462</a></td></tr></table>
</div></body></html>
