<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2971.html>p2971</a></td><td>p2972</td><td><a class=puTa_lanke href=puTa2973.html>p2973</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">143</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును, ఎందుకు కాదు? కాని మరుగుదొడ్డి వాకిలిలోనుండి-&nbsp;<BR>గాక, సింహద్వారంలోనుండే ఇంటి లోనికి ప్రవేశించటం ఉత్తమం కదా!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: నిస్సందేహంగా ఉత్తమమే! అయినా కేవలం భగవత్కృపవల్ల&nbsp;<BR>మాత్రమే భగవత్సాక్షాత్కారం పొందవచ్చుననే విషయం స్పష్టమైంది గదా!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును, కాని అలా సాధించగలిగే వాళ్లు చాలా తక్కువ.&nbsp;<BR>శిష్యుడు: ఇంద్రియనిగ్రహాన్ని సాధించి, కామినీకాంచనాలను త్యజించి,&nbsp;<BR>భగవత్సాక్షాత్కారాన్ని పొందగోరేవారు పురుషప్రయత్న సిద్ధాంతాన్ని, స్వయం&nbsp;<BR>శక్తిని అనుసరిస్తారని నాకనిపిస్తున్నది. మరికొందరు, భగవన్నామస్మరణ చేస్తూ&nbsp;<BR>భగవంతుని మీదనే ఆధారపడేవాళ్లు భగవంతుని వల్లనే ఐహిక బంధాలన్నింటి-&nbsp;<BR>నుండి విముక్తిపొంది, భగవంతునిచే పరమపదానికి తీసుకొని పోబడుతారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును, ఇవి రెండు విభిన్న దృక్పథాలు. మొదటిదాన్ని&nbsp;<BR>జ్ఞానులు అవలంబిస్తారు. రెండవదాన్ని భక్తులు అనుసరిస్తారు. కాని, ఈ రెంటికీ&nbsp;<BR>కీలకం త్యాగమే!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: దానిలో సందేహమేముంది? కాని, భగవత్కృపకు షరతులు&nbsp;<BR>ఏమీ ఉండవని గిరీశచంద్ర ఘోషు ఒకసారి నాతో చెప్పాడు. దానిలో నియమం&nbsp;<BR>ఏదీ లేదు. ఉన్నట్లయితే దాన్ని కృప అనటానికి వీలులేదు. కృపాక్షేత్రం అన్ని&nbsp;<BR>నియమాలకు అతీతంగా వుండాలి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: కాని జి.సి. (గిరీశచంద్ర ఘోషు) సూచించిన క్షేత్రంలో&nbsp;<BR>మనకు తెలియని మహోత్తమమైన నియమమేదో ఉండి వుండాలి. ఆయన&nbsp;<BR>చెప్పిన మాటలు దేశ కాల నిమిత్తాలకు అతీతమైన చివరిస్థితిని గూర్చినవి. కాని,&nbsp;<BR>కార్యకారణాలకు అతీతమైన స్థితిని మనం పొందితే కృపచూపే దెవరు? కృప&nbsp;<BR>చూపబడేదెవరు? సేవ్య సేవకులు (అర్చించబడేవాడు, అర్చించేవాడు) ధ్యాతృ-&nbsp;<BR>ధ్యేయములు (ధ్యానించేవాడు, ధ్యానింపబడేది) జ్ఞాతృజ్ఞేయములు (తెలుసు&nbsp;<BR>కునేవాడు, తెలియబడేది) అన్నీ ఏకమై పోతాయి. దాన్ని నీ యిష్టంవచ్చినట్లు&nbsp;<BR>కృప అను, లేక బ్రహ్మం అను. అది ఏకాకారమైన ఒకే వస్తువు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీజీ, మీ దగ్గర యీ మాటలు విని సర్వతత్త్వసారం, వేద-&nbsp;<BR>వేదాంతాలసారం బోధపడింది. ఇన్నాళ్లు నేను అర్థరహితమైన వ్యర్థ వాగాడంబరం&nbsp;<BR>లోనే అమూల్యమైన కాలం వెళ్లదీసినట్లు తోస్తున్నది.</FONT></p>
<p><FONT FACE="SHREE902, SHREE, sans-serif" SIZE="3">ఇరవై యారవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">అహింసా సిద్ధాంతం, మాంసభక్షణ - మానవునిలోని సత్వ రజస్తమోగుణాలు -&nbsp;<BR>ఆహారం, ఆధ్యాత్మికత - ఆహారం - అందులోని మూడు దోషాలు - అస్పృశ్యత, కుల-&nbsp;<BR>దురభిమానం - ఋషులు నిర్మించిన చాతుర్వర్ణ్య వ్యవస్థను పునరుద్ధరించడం.</FONT></p>
<hr class="puTa_virupu">
<table><tr><td><a class=puTa_lanke href=puTa2971.html>p2971</a></td><td>p2972</td><td><a class=puTa_lanke href=puTa2973.html>p2973</a></td></tr></table>
</div></body></html>
