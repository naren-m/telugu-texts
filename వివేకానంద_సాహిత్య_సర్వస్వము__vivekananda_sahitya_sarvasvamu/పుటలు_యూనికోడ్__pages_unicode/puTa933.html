<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa932.html>p932</a></td><td>p933</td><td><a class=puTa_lanke href=puTa934.html>p934</a></td></tr></table>
<p><FONT FACE="SHREE900, SHREE, sans-serif" SIZE="3">పాతంజల యోగ సూత్రాలు - సాధన : పాదం</FONT></p>
<BR>
<p><FONT FACE="SHREE900, SHREE, sans-serif" SIZE="3">109</FONT></p>
<BR>
<p><FONT FACE="SHREE900, SHREE, sans-serif" SIZE="3">శాస్త్రజ్ఞులు, ఈ అనుభవం శరీరానిదంటారు; శరీరద్వారం నుండి వ్యక్తమయ్యే&nbsp;<BR>మానసిక అనుభవమని యోగు లంటారు - ఇదే పునర్జన్మ సిద్ధాంతం.</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రత్యక్షజ్ఞానమన్నా, తార్కికజ్ఞానమన్నా, సహజప్రవృత్తి అన్నా - మన&nbsp;<BR>జ్ఞానమంతా అనుభవం ద్వారానే కలుగుతున్నది; అవ్యక్తపూర్వానుభవ ఫలితమే&nbsp;<BR>సహజప్రవృత్తి; సహజప్రవృత్తే తిరిగి తార్కికజ్ఞానంగా మారుతున్నది - అని మనం&nbsp;<BR>గ్రహించాం. అనుభవాన్ని ప్రధానహేతువుగా గ్రహించి, హిందువులు పునర్జన్మ&nbsp;<BR>సిద్ధాంతాన్ని ప్రతిపాదిస్తారు. జన్మపరంపరల్లో రకరకాల భయాలను అనుభ&nbsp;<BR>వించటమే, కాలక్రమంలో అది ప్రాణభీతికి కారణమవుతున్నది. పూర్వదుఃఖాను&nbsp;<BR>భవం వల్లనే ప్రాణంపై తీపి జనిస్తుంది. శరీరం ఎప్పటికైనా నశించేదే - అని గ్రహించి,&nbsp;<BR>‘‘వేలాది జన్మలెత్తాం; ఆత్మ మృత్యురహితం; కాబట్టి ఎందుకు భయపడాలి’’ అని&nbsp;<BR>చెప్పే మేధావులైన పండితులకు కూడా ప్రాణభీతి ఉంది. ప్రాణంపై తీపి కలగటానికి&nbsp;<BR>కారణమేమిటీ? మనకిది సహజప్రవృత్తియై యోగులు చెప్పేలా, సంస్కార&nbsp;<BR>రూపాన్ని పొంది ఉందని మనం గ్రహించాం. సూక్ష్మాలైన ఈ సంస్కారాలు,&nbsp;<BR>నిద్రాణమై చిత్తంలో అణగి ఉంటాయి. ఇంతదాకా కలిగిన మరణానుభవాలన్నీ&nbsp;<BR>సహజప్రవృత్తి అనేదంతా, అసంప్రజ్ఞాత స్థితిని పొందిన అనుభవం. ఈ&nbsp;<BR>సంస్కారాలు చిత్తంలో అణగియుండి చిత్తవృత్తులను కలగచేస్తుంటాయి.</FONT></p>
<p><FONT FACE="SHREE900, SHREE, sans-serif" SIZE="3">స్థూలచిత్తవృత్తులను (మానసిక తరంగాలను) చక్కగా గ్రహించగలం.&nbsp;<BR>వాటిని నిరోధించటం కూడా సులభమే. కాని సూక్ష్మసంస్కారాలను ఎలా&nbsp;<BR>నిరోధించాలీ? నాకు కోపం వస్తే, నా చిత్తమంతా కోపమనే తరంగరూపం&nbsp;<BR>దాలుస్తుంది. కోపం వచ్చినట్లు అప్పుడు గ్రహిస్తాను. దాన్ని సులభంగా నిగ్రహింప&nbsp;<BR>వచ్చు; మరల్చుకోవచ్చు; ప్రతిఘటింపవచ్చు. అయితే కోపకారణాన్ని సమూలంగా&nbsp;<BR>గ్రహిస్తే కానీ, కోపాన్ని పూర్తిగా నిగ్రహించలేము. నాతో ఎవరైన తీవ్రంగా&nbsp;<BR>మాట్లాడితే, నాకు కోపం వస్తున్న విషయాన్ని తెలుసుకుంటాను. నేను పూర్తిగా&nbsp;<BR>కోపావేశంతో నిండిపోయి, నన్ను నేను మరిచేంతవరకూ ఆ వ్యక్తి అలా పరుషంగా&nbsp;<BR>మాట్లాడుతూనే ఉంటాడనుకుందాం. మొదట్లో ఆ వ్యక్తి నన్ను దూషించ&nbsp;<BR>మొదలుపెట్టగానే, ‘‘నాకు కోపం వస్తున్నది’’ అని అనుకుంటాను. అంటే, అప్పుడు&nbsp;<BR>నేను - కోపం వేరు వేరుగా ఉంటాం. కానీ నాకు కోపంరాగానే, కోపమే నేనైపోతాను. ఈ&nbsp;<BR>చిత్తవృత్తులు మొలకెత్తటానికి ముందే, సూక్ష్మాలై బీజావస్థలో ఉండగానే, వాటి&nbsp;<BR>ప్రాబల్యాన్ని మనం గుర్తించటానికి ముందే, వాటిని మనం నిరోధించాలి.&nbsp;<BR>బోధరహితావస్థ నుండి కామక్రోధాదులు ఎట్టి సూక్ష్మ&nbsp;<BR>స్థితుల్లో వెలువడతాయో, చాలామందికి తెలియనే తెలియదు. సరస్సులో నీటి&nbsp;<BR>అడుగుభాగం నుండి పైకి ఒకబుడగ వస్తున్నప్పుడు దాన్ని మనం చూడలేము. అది</FONT></p>
<hr class="puTa_virupu">
<table><tr><td><a class=puTa_lanke href=puTa932.html>p932</a></td><td>p933</td><td><a class=puTa_lanke href=puTa934.html>p934</a></td></tr></table>
</div></body></html>
