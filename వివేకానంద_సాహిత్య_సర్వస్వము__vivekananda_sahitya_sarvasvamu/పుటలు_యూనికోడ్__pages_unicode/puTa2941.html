<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2940.html>p2940</a></td><td>p2941</td><td><a class=puTa_lanke href=puTa2942.html>p2942</a></td></tr></table>

<p><FONT FACE="SHREE900, SHREE, sans-serif" SIZE="3">పోరాటం, పోటీపడటం అనేవి కొన్నిసార్లు ఆటంకాలుగా అడ్డుపడుతాయని నా&nbsp;<BR>అభిప్రాయం. ఒక జంతువు పరిణామం చెందటం, వేయి యితర ప్రాణుల&nbsp;<BR>వినాశంవల్ల కలిగినట్లయితే, ఆ పరిణామం లోకానికి ఏమాత్రం మేలు&nbsp;<BR>చేయటం లేదు. అది ఐహికమైన సంక్షేమానికి ఉపయోగపడింది అనుకుంటే,&nbsp;<BR>అది ఆధ్యాత్మిక అభివృద్ధికి, వికాసానికి ప్రబలమైన ఆటంకం అని అంగీకరింపక&nbsp;<BR>తప్పదు. మన దేశంలోని తాత్వికుల ప్రకారం ప్రతి ప్రాణి ఒక పరిపూర్ణమైన&nbsp;<BR>ఆత్మయే. ప్రకృతి వివిధ పరిణామాలు చెంది అభివ్యక్తం కావటం </FONT><FONT FACE="TimesNewRoman, Times, serif" SIZE="2">(manifes-</FONT></p>
<p><FONT FACE="TimesNewRoman, Times, serif" SIZE="2">tation)</FONT><FONT FACE="SHREE900, SHREE, sans-serif" SIZE="3"> ఈ ఆత్మ అభివ్యక్తం కావటంలో ఉన్న పరిణామంలోని తారతమ్యాలే.&nbsp;<BR>ప్రకృతి పరిణామం చెంది అభివ్యక్తం కావటంలో ఉన్న ఆటంకాలను తొల&nbsp;<BR>గించిన తక్షణమే, ఈ ఆత్మ పరిపూర్ణత్వంతో అభివ్యక్తమౌతుంది. ప్రకృతి&nbsp;<BR>పరిణామం అల్పప్రాణులలో ఎలా వున్నా, ఉత్తమప్రాణుల విషయంలో&nbsp;<BR>మాత్రం, నిరంతరం ఆటంకాలను ఎదుర్కొనే పోరాటం సాగించినంత&nbsp;<BR>మాత్రంతోనే ఆ ఆటంకాలను దాటలేవు. విద్యవల్ల, సంస్కృతివల్ల, ఏకాగ్రత-&nbsp;<BR>వల్ల, ధ్యానంవల్ల అన్నిటికంటే ముఖ్యంగా త్యాగంవల్ల ఈ ఆటంకాలు తొలగి-&nbsp;<BR>పోయి, ఆత్మ అధికతరంగా అభివ్యక్తమవటం గోచరిస్తున్నది. కాబట్టి, ఈ&nbsp;<BR>ఆటంకాలు ఆత్మవికాసానికి కార్యాలు </FONT><FONT FACE="TimesNewRoman, Times, serif" SIZE="2">(effects)</FONT><FONT FACE="SHREE900, SHREE, sans-serif" SIZE="3"> గా కాకుండా కారణాలు</FONT></p>
<p><FONT FACE="TimesNewRoman, Times, serif" SIZE="2">(causes) </FONT><FONT FACE="SHREE900, SHREE, sans-serif" SIZE="3">గా చెప్పి, ప్రకృతిలో కన్పించే అద్భుతమైన నానాత్వానికి </FONT><FONT FACE="TimesNewRoman, Times, serif" SIZE="2">(diversity)</FONT></p>
<p><FONT FACE="SHREE900, SHREE, sans-serif" SIZE="3">అవి సహాయపడుతవి అనటం యుక్తియుక్తంగా లేదు. లోకంలో వున్న చెడును</FONT></p>
<p><FONT FACE="TimesNewRoman, Times, serif" SIZE="2">(evil)</FONT><FONT FACE="SHREE900, SHREE, sans-serif" SIZE="3"> పోగొట్టడానికి వేయిమంది పాపం చేసేవారిని హతమార్చటం అనేది,&nbsp;<BR>లోకంలో వున్న ‘చెడుగు’కు మరికొంత ‘చెడు’ను చేరుస్తుంది. పారమార్థిక&nbsp;<BR>బోధద్వారా, ప్రజలను తప్పు చేయటంనుండి తప్పిస్తే లోకంలో ‘చెడు’ అనేదే&nbsp;<BR>వుండదు. పాశ్చాత్యుల పోరాట సిద్ధాంతం ఎటువంటి ఘోరరూపాన్ని దాల్చిం-&nbsp;<BR>దోచూడు!</FONT></p>
<p><FONT FACE="SHREE900, SHREE, sans-serif" SIZE="3">సామీజీ మాటలు విని రాంబ్రహ్మబాబు ఆశ్చర్యచకితుడై చివరకు యిలా&nbsp;<BR>అన్నాడు: ‘‘మీలాగా ప్రాచ్య, పాశ్చాత్య తత్త్వశాస్త్రాల్లో నిష్ణాతులైనవారు ప్రస్తుతం&nbsp;<BR>భారతదేశానికి ఎంతో అవసరంగా ఉన్నారు. రెండు పక్షాలను చూడకుండా, ఒకే-&nbsp;<BR>పక్షాన్ని చూచే నేటి విద్యావంతుల పొరపాట్లను మీవంటివారే ఎత్తి చూపించ&nbsp;<BR>గలరు. పరిణామ సిద్ధాంతాన్ని గూర్చి మీ స్వతంత్ర వివరణ వినటానికి నాకు&nbsp;<BR>అపరిమిత ఆనందంగా ఉంది.’’</FONT></p>
<p><FONT FACE="SHREE900, SHREE, sans-serif" SIZE="3">కొంతసేపైన తర్వాత, స్వామీజీ తనతో వచ్చిన వాళ్లందరితో కలసి&nbsp;<BR>రాత్రి 8 గంటలకు బాగ్బజారులో ఉన్న బలరాంబోసు యింటికి చేరారు.&nbsp;<BR>కొంచెం విశ్రాంతి తీసుకొని కొలువుకూటంలోకి వచ్చారు. జంతుప్రదర్శనశాల</FONT></p>
<hr class="puTa_virupu">
<table><tr><td><a class=puTa_lanke href=puTa2940.html>p2940</a></td><td>p2941</td><td><a class=puTa_lanke href=puTa2942.html>p2942</a></td></tr></table>
</div></body></html>
