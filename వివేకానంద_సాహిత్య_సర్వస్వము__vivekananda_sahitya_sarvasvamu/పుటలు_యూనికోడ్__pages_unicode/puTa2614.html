<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2613.html>p2613</a></td><td>p2614</td><td><a class=puTa_lanke href=puTa2615.html>p2615</a></td></tr></table>

<p><FONT FACE="SHREE902, SHREE, sans-serif" SIZE="4">భారతదేశం అంధకార బంధురమా?</FONT></p>
<BR>
<p><FONT FACE="SHREE900, SHREE, sans-serif" SIZE="3">వివేకానందస్వామి డిట్రాయిట్‌ నగరంలో చేసిన ప్రసంగానికి, 5-4-1894&nbsp;<BR>తేదీ బోస్టన్‌ ఈవెనింగ్‌ ట్రాన్స్కిప్ట్‌ వార్తాపత్రికలో సంపాదకీయ వ్యాఖ్యానంతో&nbsp;<BR>ప్రచురించిన నివేదిక.</FONT></p>
<p><FONT FACE="SHREE900, SHREE, sans-serif" SIZE="3">వివేకానందస్వామి యిటీవల డిట్రాయిట్‌ నగరానికి వచ్చి అక్కడ ప్రజా-&nbsp;<BR>హృదయాల్లో ప్రగాఢముద్ర వేశారు. ప్రజల్లో అన్ని వర్గాలవారూ ఆయన&nbsp;<BR>ప్రసంగాన్ని వినటానికి వచ్చారు; అతడి తర్కంలో, భావనిర్దుష్టతలో అత్యంత&nbsp;<BR>ఆసక్తిగల వారిలో మత ప్రచారవృత్తివారు ముఖ్యులు. నాటకశాల మాత్రమే అతడి&nbsp;<BR>శ్రోతలు సరిపడేటంత స్థలాన్ని కలిగివుంటుంది. అతడు ఆంగ్లం ధారాళంగా&nbsp;<BR>మాట్లాడగలడు; అతడు ఎంత సౌజన్యమూర్తో అంత సుందరుడు. అతడి&nbsp;<BR>ప్రసంగ నివేదికలకు డిట్రాయిట్‌ వార్తాపత్రికలు ఎక్కువ స్థలాన్ని కేటాయిం-&nbsp;<BR>చాయి. డిట్రాయిట్‌ ఈవెనింగ్‌ న్యూస్‌ సంపాదకీయం యిలా రాసింది: ఈ&nbsp;<BR>నగరంలో వివేకానందస్వామి యింతకు క్రితం చేసిన ప్రసంగాలన్నిటికంటె నిన్న-&nbsp;<BR>రాత్రి నాటకశాలలో చేసిన ప్రసంగం ప్రశంసనీయంగా వుందని చాలమంది&nbsp;<BR>భావించే వుంటారు. ఆ హైందవుడు రాత్రి చేసిన ప్రసంగంలో ఉన్నతాంశం&nbsp;<BR>అతడి స్పష్టత. క్రైస్తవానికి క్రైస్తవానికి వున్న వ్యత్యాసాన్ని ఎంతో స్పష్టంగా ఎత్తి-&nbsp;<BR>చూపి ఒక అర్థంలో తాను క్రైస్తవుణ్ణనీ, వేరొక అర్థంలో తాను క్రైస్తవుణ్ణి కాననీ&nbsp;<BR>ఆయన శ్రోతలకు తెలిపారు. హిందూమతానికి, హిందూమతానికి మధ్యనున్న&nbsp;<BR>వ్యత్యాసాన్నికూడ ఎత్తిచూపించి, హిందూ అనే మాటకు ఏది అసలైన అర్థమో&nbsp;<BR>ఆ అర్థంలో మాత్రమే తాను హిందువుగా పరిగణింపబడటానికి యిష్టపడతా&nbsp;<BR>నన్నాడు. అన్ని విమర్శలకు అతీతంగా నిలబడి వివేకానందస్వామి యిలా&nbsp;<BR>అన్నాడు. ‘‘క్రీస్తు ప్రచారకులు మాకు కావాలి. అలాటివారు నూర్ల వేల సంఖ్యలో&nbsp;<BR>భారతదేశానికి వస్తారుగాక. క్రీస్తు జీవితాన్ని మాకు అందించండి. అది మా&nbsp;<BR>సమాజంలో వ్యాప్తిగాంచి, సారం నెలకొనుగాక. భారతదేశ ప్రతి గ్రామంలో, ప్రతి&nbsp;<BR>మూలలో క్రీస్తును గూర్చి ప్రచారం సాగుగాక.’’</FONT></p>
<p><FONT FACE="SHREE900, SHREE, sans-serif" SIZE="3">సారాంశంలో ఆయన వాదం అంత లోతైనప్పుడు ఆయన చెప్పే తదితర&nbsp;<BR>విషయాలన్నీ అప్రధాన వివరాలకు సంబంధితమైనవి. గ్రీన్‌లాండ్‌ మంచు&nbsp;<BR>కొండల్లోను, భారతదేశ పగడాల తీరంలోను మతాంశాలను బోధింపగోరేవారికి</FONT></p>
<p><FONT FACE="TimesNewRoman, Times, serif" SIZE="2">1 7 8</FONT></p>
<hr class="puTa_virupu">
<table><tr><td><a class=puTa_lanke href=puTa2613.html>p2613</a></td><td>p2614</td><td><a class=puTa_lanke href=puTa2615.html>p2615</a></td></tr></table>
</div></body></html>
