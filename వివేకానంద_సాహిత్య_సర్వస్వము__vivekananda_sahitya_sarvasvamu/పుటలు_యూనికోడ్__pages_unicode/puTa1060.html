<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1059.html>p1059</a></td><td>p1060</td><td><a class=puTa_lanke href=puTa1061.html>p1061</a></td></tr></table>
<p><FONT FACE="SHREE900, SHREE, sans-serif" SIZE="3">236 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">మూలాధారచక్రం చాలా ముఖ్యమైంది. అక్కడ వీర్యశక్తి అంతా గూడుకట్టి&nbsp;<BR>ఉంటుంది. అది త్రికోణాకారంగా ఉంటుందని, దాన్ని ఒక సర్పం చుట్టుకుని&nbsp;<BR>ఉంటుందని యోగు లంటారు. ఆ పాము నిద్రపోతూ ఉంటుంది. ఇదే కుండలిని.&nbsp;<BR>దీన్ని మేలుకొల్పుటే రాజయోగ ధ్యేయం.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ గొప్ప వీర్యశక్తిని పాశవిక ప్రవృత్తుల నుండి నిరోధించి, ఊర్ధ్వవ్యాప్తినిగా&nbsp;<BR>చేసి, మేధస్సుకు పంపి అక్కడ నిలువచేస్తే, అది ఓజస్సుగా మారి గొప్ప ఆధ్యాత్మిక&nbsp;<BR>శక్తిగా పరిణమిస్తుంది. సత్సంకల్పం, ఈశ్వర సంకీర్తనం మొదలైనవి ఆ వీర్యశక్తిని&nbsp;<BR>ఓజస్సుగా మార్చి మన కాధ్యాత్మికశక్తిని ప్రసాదిస్తాయి. అసలు మనిషంటే ఈ&nbsp;<BR>ఓజస్సే. కాబట్టే మానవజంతువులోనే ఈ ఓజస్సు నిల్వ ఉండటానికి వీలవుతుంది.&nbsp;<BR>ఎవరిలో జంతుసంబంధ ఈ వీర్యశక్తి ఓజస్సుగా పరిణమిస్తుందో, అతను దేవు&nbsp;<BR>డౌతాడు. అధికారికంగా అతను ఆచార్యుడౌతాడు. అతని బోధలు ప్రపంచాన్ని&nbsp;<BR>పునర్జీవింప చేస్తాయి.</FONT></p>
<p><FONT FACE="SHREE900, SHREE, sans-serif" SIZE="3">ఈ సర్పం - కుండలిని - నెమ్మది నెమ్మదిగా ఒక్కొక్క దశను దాటి చివరికి&nbsp;<BR>సహస్రారానికి ప్రాకినట్లు యోగి భావిస్తాడు. పురుషుడు గాని, స్త్రీ గానీ అత్యంత&nbsp;<BR>శక్తివంతమైన ఈ వీర్యశక్తిని ఓజస్సుగా పరిణమింప చేసుకోగలిగినప్పుడే నిజంగా&nbsp;<BR>ఆధ్యాత్మికత్వాన్ని పొందుతారు.</FONT></p>
<BR>
<p><FONT FACE="SHREE900, SHREE, sans-serif" SIZE="3">కొత్తశక్తిని దేన్నీ పుట్టించలేము. ఉన్న శక్తిని క్రొత్తదిశలకు మళ్లించవచ్చు.&nbsp;<BR>అందుకని మన చేతిలోనున్న ఉత్తమశక్తులను, మన ఇచ్ఛ నుపయోగించి, మన&nbsp;<BR>వశంలోకి తెచ్చుకుని, వాటిని వట్టి పాశవికంగా ఉపయోగించకుండా, ఆధ్యాత్మిక&nbsp;<BR>శక్తులుగా పరిణమింపచేయటానికి జాగ్రత్తపడాలి. నీతికిగానీ, ఆధ్యాత్మికతకుగానీ&nbsp;<BR>పవిత్రజీవిత మన్నది మూలస్తంభ మన్నది దీనివల్ల మనకు తెలుస్తుంది. ప్రధానంగా&nbsp;<BR>రాజయోగంలో మనోవాక్కాయాలను - త్రికరణాలను పరిశుద్ధంగా ఉంచాలి. అవి&nbsp;<BR>పవిత్రంగా ఉండాలి. వివాహితులకు, బ్రహ్మచారులకు ఈ విషయంలో&nbsp;<BR>వ్యత్యాసమేమీ లేదు. పురుషుడు తన వీర్యశక్తులను వ్యర్థం చేసుకుంటే,&nbsp;<BR>ఆధ్యాత్మికతను సంపాదింపలేడు.</FONT></p>
<p><FONT FACE="SHREE900, SHREE, sans-serif" SIZE="3">ప్రపంచంలో సర్వకాలాల్లో వెలసిన మహర్షులు, సిద్ధులు - వీరంతా సన్యాసులు,&nbsp;<BR>బ్రహ్మచారులే నని ఇతిహాసాల్లో కనిపిస్తుంది. పవిత్రజీవితం గడిపేవారు మాత్రమే&nbsp;<BR>పరమాత్మ దర్శనం చేయగలరు.</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రాణాయామం చేయటానికి ముందు మూలాధారంలో త్రికోణాకృతి&nbsp;<BR>చక్రాన్ని ఊహించి చూడటానికి మొదలుపెట్టాలి. కన్నులు మూసుకుని ఆ&nbsp;<BR>రూపాన్ని భావించాలి. దానిచుట్టూ అగ్నిజ్వాలలు మండుతూ ఉన్నట్లు,</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1059.html>p1059</a></td><td>p1060</td><td><a class=puTa_lanke href=puTa1061.html>p1061</a></td></tr></table>
</div></body></html>
