<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1771.html>p1771</a></td><td>p1772</td><td><a class=puTa_lanke href=puTa1773.html>p1773</a></td></tr></table>
<p><FONT FACE="SHREE900, SHREE, sans-serif" SIZE="3">మాక్స్‌ ముల్లర్‌ మహాశయుడు</FONT></p>
<p><FONT FACE="SHREE900, SHREE, sans-serif" SIZE="3">167</FONT></p>
<p><FONT FACE="SHREE900, SHREE, sans-serif" SIZE="3">ఆరాధించబడుతున్నాడు’’ అని నే నాయనతో అన్నాను. ‘‘ఆరాధన అనేది&nbsp;<BR>అలాటి మహనీయులకు కాక మరెవరిని అనుసరిస్తుంది. అలాటి మహనీయులు&nbsp;<BR>కాక ఆరాధనకు మరెవరు అర్హులు?’’ ఇది ఆయన సమాధానం. అతడు&nbsp;<BR>మూర్తీభవించిన దయాగుణం. స్టర్డీని, నన్ను తనతో భోజనానికి వుండమని&nbsp;<BR>అత డడిగాడు. ఆక్స్‌ఫర్డ్‌లోని వివిధ కళాశాలలను, బాడ్లన్‌ గ్రంథాలయాన్ని&nbsp;<BR>మాకు చూపించాడు. మాతోబాటు రైల్వేస్టేషన్‌కు వచ్చాడు. ఇదంతా ఎందుకు&nbsp;<BR>చేసినట్లో అతడే చెప్పాడు. ‘‘శ్రీరామకృష్ణ పరమహంస శిష్య సహచర్యం&nbsp;<BR>నిరంతరం లభిస్తుందా?’’</FONT></p>
<p><FONT FACE="SHREE900, SHREE, sans-serif" SIZE="3">ఈ పండిత దర్శనం నిజంగా ఒక కనువిప్పు. తమస్సును చీల్చుకొనివచ్చే&nbsp;<BR>ఒక వెలుగు రేఖ. సొగసైన చిన్నియిల్లు. అందాలు విచ్చిన ఆ ఉద్యానవనం. పరమ&nbsp;<BR>ప్రశాంతమై, కృపారసం పైన చిందించే మోముతో, నెరసిన వెండ్రుకల వెండి&nbsp;<BR>కిరీటం దాల్చిన ఆ మహర్షి. డబ్భై శీత ఋతువులను చూసిన ఆ పాలభాగం&nbsp;<BR>భావబంధురమై వుంది. పసివాడి నుదుటి మాదిరి అతిమృదువైన ఆ ముఖంలోని&nbsp;<BR>ప్రతి రేఖా తన వెనుకనున్న అగాధమైన ఆధ్యాత్మిక చింతనాన్ని&nbsp;<BR>వెల్లడిస్తూంది. సుదీర్ఘ జీవనపథంలో ప్రతికూలశక్తులను, జుగుప్సను ఎదుర్కొని&nbsp;<BR>ముందంజ వేసిన భర్తను అనుసరించిన ఆ యిల్లాలు, ఆ పుణ్యదంపతుల పరిసర&nbsp;<BR>దృశ్యాలు ప్రాచీన భారతీయ మహర్షి లోకాన్ని మానసంలో మెదలించి నన్ను&nbsp;<BR>పునీతుణ్ణి చేశాయి. ఆ తీగలు, ఆ పువ్వులు, ఆ ప్రశాంత వాతావరణం, ఆ నిర్మ-&nbsp;<BR>లమైన వినీలాకాశం - యివన్నీ మన బ్రహ్మర్షుల, రాజర్షుల పవిత్ర కాలానికి,&nbsp;<BR>పూజనీయులైన అరుంధతీవశిష్ఠులు విలసిల్లిన పవిత్రమైన ప్రాచీనకాలానికి నా&nbsp;<BR>మనస్సును తీసుకెళ్లాయి.</FONT></p>
<p><FONT FACE="SHREE900, SHREE, sans-serif" SIZE="3">నేను ఎవర్ని దర్శించాను? ఒక భాషాతత్త్వవేత్తను కాదు, ఒక మహా&nbsp;<BR>పండితుణ్ణి కాదు, పరమాత్మతోడి సదా తన సంబంధాన్ని ఎరిగిన ఒక పవి&nbsp;<BR>త్రాత్మను. ప్రతి కదలికలో అవిచ్ఛిన్నమైన అఖండాత్మను సమీపించటంకోసం విస్త-&nbsp;<BR>రించే దివ్య హృదయాన్ని దర్శించాను. ఉప్పునీటి కయ్యలకై యితరులు&nbsp;<BR>స్వశక్తులను వ్యర్థంచేసుకొంటూంటే, ఇతడు జీవితపథంలోని తీపినీటి ఊటను&nbsp;<BR>మాత్రమే సేవించాడు. నిశ్చయంగా యితడి ప్రతి హృదయస్పందనం ‘‘ఆత్మానం&nbsp;<BR>వైవిజానీథ అన్యాం వాచం విముంచథ’’ (ఆత్మను గూర్చే తెలుసుకో. ఇతరులైన&nbsp;<BR>వాక్కులను పరిత్యజించు) అన్న యీ ఉపనిషదుపదేశాన్ని గ్రహించింది.</FONT></p>
<p><FONT FACE="SHREE900, SHREE, sans-serif" SIZE="3">సకల ప్రపంచాలను ఊపివేయగల పండితుడు, తత్త్వవేత్త ఐన యీతని&nbsp;<BR>చదువు, తత్త్వశాస్త్రం పరబ్రహ్మపదార్థాన్ని దర్శించటానికై ఉపరితలాలకు కొని-</FONT></p>
<hr class="puTa_virupu">
<table><tr><td><a class=puTa_lanke href=puTa1771.html>p1771</a></td><td>p1772</td><td><a class=puTa_lanke href=puTa1773.html>p1773</a></td></tr></table>
</div></body></html>
