<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa892.html>p892</a></td><td>p893</td><td><a class=puTa_lanke href=puTa894.html>p894</a></td></tr></table>
<p><FONT FACE="SHREE900, SHREE, sans-serif" SIZE="3">పాతంజల యోగ సూత్రాలు - ఉపోద్ఘాతం</FONT></p>
<BR>
<p><FONT FACE="SHREE900, SHREE, sans-serif" SIZE="3">69</FONT></p>
<BR>
<p><FONT FACE="SHREE900, SHREE, sans-serif" SIZE="3">విరుద్ధంగా ఉందని తెలిసిపోతుంది. చలనం సరళరేఖలో ఉండదు. అది ఎప్పుడూ&nbsp;<BR>వృత్తంగానే ఉంటుంది. ఆకాశంలోకి ఒకరాయిని పూర్తివేగంతో విసరివేయండి;&nbsp;<BR>మధ్యలో దానిని ఏదీ అడ్డుకొనకుంటే, తిరిగి ఆ రాయి మీ చేతికే వస్తుంది.&nbsp;<BR>సరళరేఖను అనంతంగా పొడిగించండి. చివరికది వృత్తంగా మారిపోతుంది. కాబట్టి&nbsp;<BR>నిరంతరం మారుతూ ఉండటమే మనిషి కర్తవ్యం - అనేది హేతువుకు సరిపోదు. ఈ&nbsp;<BR>విషయానికి అంతగా సంబంధం లేకపోయినా, ‘ఇతరులను ద్వేషించకు,&nbsp;<BR>ప్రేమించకు’ అనే నైతికసిద్ధాంతానికి ఈ వృత్తచలనమే ప్రధాన కారణం అని&nbsp;<BR>అంటాను. విద్యుచ్ఛక్తిలో ఒక క్రొత్తసిద్ధాంతం వచ్చింది. దాన్నిబట్టి ‘విద్యుత్తును&nbsp;<BR>పుట్టించే యంత్రాన్ని వదలి శక్తి, తిరిగి తిరిగి చివరికి తన ఉత్పత్తిస్థానానికే&nbsp;<BR>వస్తుంద’ట. అలాగే ఒక వ్యక్తిలో పుట్టిన రాగద్వేషాలు, తిరిగి అతన్నే చేరు&nbsp;<BR>కుంటాయి. కాబట్టి మీరు ఎవరినీ ద్వేషించవద్దు. ఎందుకంటే కాలాంతరంలో ఆ&nbsp;<BR>ద్వేషం మరల మిమ్ములనే చేరుకుంటుంది. ఇతరులను ప్రేమిస్తే, ఆ ప్రేమ తిరిగి&nbsp;<BR>మీకే వస్తుంది. ఇలాగే మీలో పుట్టే ద్వేషం, తిరిగి దారుణాస్త్రంగా మీపైకే వస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఇతర ప్రత్యక్షహేతువుల రీత్యాకూడా ‘‘ఎప్పటికీ మారుతూ ఉండే’’&nbsp;<BR>సిద్ధాంతం నిలవదు. ఈ సృష్టిలో నష్టం కానిదేదీ లేదు. మన పోరాటాలు, దుఃఖాలు&nbsp;<BR>అన్నింటికీ నాశనమే పరమగమ్యం. ‘‘జాతస్య మరణం ధృవమ్‌.’’ కాబట్టి&nbsp;<BR>మనమంతా ఎప్పుడో ఒకప్పుడు మత్యువు పాలపడవలసిందే. తప్పదు. కాబట్టి&nbsp;<BR>సరళరేఖలో చక్రగమనం - అనే ఈ అనంతపరిణామ సిద్ధాంతం హేతువిరుద్ధం.&nbsp;<BR>అయితే సత్యగ్రహణలో ఇది కొంతదూరం వెళ్లి, మరల వెనక్కివస్తుంది. వాయు&nbsp;<BR>రూప సూక్ష్మస్థితినుండి సూర్యచంద్రాది నక్షత్రాలు జనించి, ప్రళయకాలంలో&nbsp;<BR>మరల ఆ వాయురూపాన్నే పొందుతాయి. ప్రపంచ మంతటా ఇలాగే జరుగుతోంది.&nbsp;<BR>నేల నుండి సారం గ్రహించి మొక్క పెరుగుతుంది; తన పని కాగానే ఆ సారాన్ని మరల&nbsp;<BR>వదలి పెడుతుంది. ప్రతి ఆకారం కూడా అణు నిర్మితమే. చివరికి ఆ ఆకారం మరల&nbsp;<BR>అణువులుగా మారిపోతుంది. ఒక్కనియమమే, వేరు వేరు చోట్ల వేరు, వేరుగా&nbsp;<BR>ఉండదు. అన్నికాలాల్లో - అన్ని అవస్థల్లో కూడా ఒకేవిధంగా ఉండేదే నియమం.&nbsp;<BR>బాహ్యప్రకృతిలోనే కాదు, ‘నియమం’ అంతర ప్రకృతిలో కూడా ఇలాగే&nbsp;<BR>ఉంటుంది. మనసు దేన్లో పుట్టిందో, తిరిగి దాన్లోనే లయిస్తుంది. మనం కోరినా,&nbsp;<BR>కోరకున్నాసరే ఈశ్వరుడు, పరబ్రహ్మం అనే మన సహజస్థితిని మనం పొందక&nbsp;<BR>తప్పదు.</FONT></p>
<p><FONT FACE="SHREE900, SHREE, sans-serif" SIZE="3">మన కందరికీ మూలం ఈశ్వరుడే. కాబట్టి చివరికి మనమంతా కూడా&nbsp;<BR>ఈశ్వరున్ని చేరక తప్పదు. ఈ మూలకారణాన్నే భగవంతు డంటారు. పరబ్రహ్మం,&nbsp;<BR>ప్రకృతి అంటారు. ఏమన్నాసరే, సత్యం మాత్రం ఇదే; ‘‘యతోవా ఇమాని భూతాని</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa892.html>p892</a></td><td>p893</td><td><a class=puTa_lanke href=puTa894.html>p894</a></td></tr></table>
</div></body></html>
