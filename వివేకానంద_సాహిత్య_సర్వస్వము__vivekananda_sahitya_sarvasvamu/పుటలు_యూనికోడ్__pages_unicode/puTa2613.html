<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2612.html>p2612</a></td><td>p2613</td><td><a class=puTa_lanke href=puTa2614.html>p2614</a></td></tr></table>
<p><FONT FACE="SHREE902, SHREE, sans-serif" SIZE="4">భారతదేశంలో కళ</FONT></p>
<BR>
<p><FONT FACE="SHREE900, SHREE, sans-serif" SIZE="3">‘భారతదేశంలోని కళలు, విజ్ఞానశాస్త్రాలు’ అనే ప్రసంగాంశం మీద&nbsp;<BR>వివేకానందస్వామి, శాన్‌ఫ్రాన్సిస్కో, వెంటెహాల్‌లోని శ్రోతలకు పరిచితు&nbsp;<BR>డయ్యాడు. స్వామి ప్రసంగాన్ని శ్రోతలు ఏకాగ్రతతో విన్నారనటానికి ప్రసంగా-&nbsp;<BR>నంతరం ఆయన్ను వారడిగిన అనేకానేక ప్రశ్నలే సోదాహరణం.</FONT></p>
<p><FONT FACE="SHREE900, SHREE, sans-serif" SIZE="3">స్వామి గావించిన ప్రసంగ సంక్షిప్తం:</FONT></p>
<p><FONT FACE="SHREE900, SHREE, sans-serif" SIZE="3">దేశాల చరిత్రలో, ప్రారంభకాలంలో ప్రభుత్వం సదా మతగురువుల&nbsp;<BR>చేతుల్లో వుండేది. సమస్త విద్యలకు వారే నెలవులై వుండిరి. తరువాత, మత&nbsp;<BR>గురువుల అనంతరం, ప్రభుత్వాలు మారేవి. క్షత్రియుల శక్తి ప్రబలింది; సైనిక&nbsp;<BR>పాలన నెగ్గింది. నిజపరిస్థితి ఎప్పుడూ యిదే. చివరకు భోగలాలసత నెలకొంది.&nbsp;<BR>ప్రజలు పతనం చెందారు. బలవంతులు, అతి అనాగరకజాతులవారి అధీను&nbsp;<BR>లైనారు.</FONT></p>
<p><FONT FACE="SHREE900, SHREE, sans-serif" SIZE="3">ప్రపంచదేశాలన్నిట్లోను, చరిత్ర ప్రారంభకాలంనుండి, భారతదేశం&nbsp;<BR>‘వివేక భూమి’గా పేర్కోబడింది. యుగాలపర్యంతం భారతదేశం తనకుతానుగా&nbsp;<BR>యితర దేశాలను జయించటానికి జైత్రయాత్రలు జరపలేదు. భారతీయులు&nbsp;<BR>ఏనాడూ యుద్ధప్రియులు కారు. పాశ్చాత్యులైన మీ మాదిరి, వారు మాంసం&nbsp;<BR>తినరు. ఎందుకంటె మాంసం యుద్ధోద్రేకాన్ని కలిగిస్తుంది. మృగాల రక్తం&nbsp;<BR>మిమ్మల్ని అశాంతులను గావిస్తుంది. మీరు ఏదైనా చెయ్యగోరతారు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశాన్ని, ఇంగ్లండును ఎలిజబెత్తు కాలంతో పోల్చండి. మీ ప్రజలకు&nbsp;<BR>అది ఎంతటి అంధకారంయుగం! ఆనాటికే మేం ఎంతో పురోభివృద్ధిలో వున్నాం.&nbsp;<BR>ఆంగ్లో - శాక్సన్‌ ప్రజలు ఎప్పుడూ కళానిరతి కొరవడ్డవారే. వారిలో మంచి-&nbsp;<BR>కవిత్వం వుంది. స్వేచ్ఛాఛందో రచితమైన షేక్స్‌పియర్‌ కవిత్వం ఎంత అద్భుతం!&nbsp;<BR>వట్టి అనుప్రాస గుంభనం మంచికవిత్వం అనిపించుకోదు. ప్రపంచంలో అది&nbsp;<BR>ఎంతో నాగరికమైన విషయం కాబోదు.</FONT></p>
<p><FONT FACE="SHREE900, SHREE, sans-serif" SIZE="3">అనేక యుగాలకు క్రితమే భారతదేశంలో సంగీతం సప్తస్వరాల వరకూ,&nbsp;<BR>అర్ధ - పాద - స్వరాల వరకు సైతం పరిపూర్ణంగా అభివృద్ధి చెందింది.&nbsp;<BR>సంగీతంలో, నాటకాలలో, శిల్పంలో భారతదేశం అగ్రేసరమై వుండినది. ఈ&nbsp;<BR>రంగాల్లో ప్రస్తుతం సాగుతూన్నదల్లా అనుకరణ మాత్రమే. మనిషి ఎంత&nbsp;<BR>అతిస్వల్ప అవసరాలతో తన జీవికను సాగించగలడో అనేదే ప్రస్తుతం భారత&nbsp;<BR>దేశానికి అత్యావశ్యకమైన విషయం.</FONT></p>

<p><FONT FACE="TimesNewRoman, Times, serif" SIZE="2">1 7 7</FONT></p>
<hr class="puTa_virupu">
<table><tr><td><a class=puTa_lanke href=puTa2612.html>p2612</a></td><td>p2613</td><td><a class=puTa_lanke href=puTa2614.html>p2614</a></td></tr></table>
</div></body></html>
