<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2923.html>p2923</a></td><td>p2924</td><td><a class=puTa_lanke href=puTa2925.html>p2925</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">95</FONT></p>
<p><FONT FACE="SHREE900, SHREE, sans-serif" SIZE="3">‘‘నేను ముక్తుణ్ణి అనుకునేవాడు ముక్తుడౌతాడు. బద్ధుణ్ణి అనుకునేవాడు&nbsp;<BR>బద్ధుడౌతాడు. ఈ లోకోక్తిలో ఎంతో నిజముంది, ఎట్లంటే, మతి ఎలాంటిదో&nbsp;<BR>గతి అలాంటిది.’’ ఎల్లప్పుడూ ముక్తభావాన్ని తలచేవాడే ముక్తుడౌతాడు.&nbsp;<BR>బద్ధుణ్ణి అనుకొనేవాడు జన్మజన్మాంతరం బద్ధస్థితిలోనే ఉంటాడు. ఇది నిజం!&nbsp;<BR>అందుకే భగవద్గీత యిలా చెప్పింది: ‘‘మన ఏవ మనుష్యాణాం కారణం బంధ-&nbsp;<BR>మోక్షయోః’’ - బంధానికైనా, మోక్షానికైనా మానవుని మనస్సే మూలకారణం.&nbsp;<BR>ఈ సత్యం పారమార్థిక విషయాల్లోను, సాంసారిక విషయాల్లోను వర్తిస్తుంది.&nbsp;<BR>నిరుత్సాహంతో అధైర్యపడేవారు జీవితంలో ఏ పనిని సాధించలేరు. ఏడుస్తూ,&nbsp;<BR>మొత్తుకుంటూ జన్మలెత్తుతుంటారు, పోతుంటారు. ‘‘వీరులైన వారిదే ఈ&nbsp;<BR>లోకం’’ - ‘‘వీర భోగ్యా వసుంధరా’’ ‘‘ఎవడో ఒక ధీరుడైనవాడే ఆత్మను దర్శి-&nbsp;<BR>స్తున్నాడు’’ - కశ్చిద్ధీరః ప్రత్యగాత్మాన మైక్షత్‌’’ అని కఠోపనిషత్తు (4-1). ఇది&nbsp;<BR>అచంచలమైన సత్యం. ధీరుడవు కా! ఎప్పుడూ యిలా అనుకో. ‘‘నేను&nbsp;<BR>నిర్భయుణ్ణి!’’ భయపడవద్దని ప్రతివారితోను చెబుతూ వుండు. భయమే&nbsp;<BR>మృత్యువు, మృత్యువే భయం. భయమే పాపం! భయమే నరకం! భయమే&nbsp;<BR>అధర్మం. అందుకే బృహదారణ్యకోపనిషత్తులో యాజ్ఞవల్క్యుడు జనకునితో&nbsp;<BR>‘‘అభయం ప్రాపస్వ’’ అంటాడు. ‘‘అభయాన్ని పొందు’’ అని దీనికర్థం.&nbsp;<BR>అభయమే ధార్మిక జీవనం. అభయాన్ని పొందినవాడే వీరుడు, ధీరుడు. ఈ&nbsp;<BR>లోకంలో కనబడే వ్యతిరేక భావాలన్నీ తలపులన్నీ ఈ భయమనే పిశాచంనుండే&nbsp;<BR>వచ్చినవి. కఠోపనిషత్తులో మనకు మొట్టమొదటగా ‘‘మహద్భయం’’ - ‘‘గొప్ప&nbsp;<BR>భయం’’ అనే మాట కనబడుతుంది. ఈ భయమే సూర్యుణ్ణి, గాలిని, మృత్యు-&nbsp;<BR>వును వాటివాటి స్థానాల్లో ఉంచి పని చేయిస్తున్నది. దానివల్లనే వారీ బంధా-&nbsp;<BR>న్నుండి తప్పించుకోలేరు. అందుకే శ్రుతి యిలా చెబుతున్నది.</FONT></p>
<p><FONT FACE="SHREE902, SHREE, sans-serif" SIZE="3">‘‘భయా రస్యాగ్ని స్తపతి, భయాల్తపతి సూర్యః।&nbsp;<BR>భయాదింద్రిశ్చ వాయుశ్చ, మృల్యుర్థావతి పంచమః।।</FONT></p>
<p><FONT FACE="TimesNewRoman, Times, serif" SIZE="2">— </FONT><FONT FACE="SHREE900, SHREE, sans-serif" SIZE="3">కఠోపనిషత్తు.</FONT><FONT FACE="SHREE900, SHREE, sans-serif" SIZE="3"> </FONT><FONT FACE="TimesNewRoman, Times, serif" SIZE="2">VI </FONT><FONT FACE="TimesNewRoman, Times, serif" SIZE="2">- 3</FONT></p>
<p><FONT FACE="SHREE900, SHREE, sans-serif" SIZE="3">అతని భయం వల్ల అగ్ని మండుతున్నది. సూర్యుడు వేడినిస్తున్నాడు.&nbsp;<BR>అతని భయం వల్లనే యింద్రుడు, వాయువు తమతమ పనుల్ని నిర్వర్తిస్తున్నారు.&nbsp;<BR>మృత్యువుకూడా భూమి మీద విహారం చేస్తున్నది.</FONT></p>
<p><FONT FACE="SHREE900, SHREE, sans-serif" SIZE="3">ఇంద్రుడు, చంద్రుడు, వాయువు, వరుణుడు మొదలగు దేవతలు&nbsp;<BR>ఎప్పుడు భయంలేని వారవుతున్నారో, అప్పుడు వారు బ్రహ్మంతో ఏకత్వాన్ని</FONT></p>
<hr class="puTa_virupu">
<table><tr><td><a class=puTa_lanke href=puTa2923.html>p2923</a></td><td>p2924</td><td><a class=puTa_lanke href=puTa2925.html>p2925</a></td></tr></table>
</div></body></html>
