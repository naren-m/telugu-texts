<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1484.html>p1484</a></td><td>p1485</td><td><a class=puTa_lanke href=puTa1486.html>p1486</a></td></tr></table>
<p><FONT FACE="SHREE900, SHREE, sans-serif" SIZE="3">256 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">కుండటానికి శమ మని పేరు. బాహ్యోపకరణాలను అదుపులో ఉంచడానికి దమ-&nbsp;<BR>మని పేరు.</FONT></p>
<p><FONT FACE="SHREE900, SHREE, sans-serif" SIZE="3">తరువాతిది ఉపరతి:- ఇంద్రియ విషయాలను గూర్చి తలచకుండా&nbsp;<BR>ఉండడమే ఉపరతి. మన కాలం చాలావరకు ఇంద్రియ విషయాలను గురించిన&nbsp;<BR>తలపుతోనే గడిచిపోతూంటుంది. మనం చూచిన విషయాలను, విన్న విషయా-&nbsp;<BR>లను, చూడబోవు విషయాలను, వినబోవు విషయాలను, ఇదివరలో తిన్న&nbsp;<BR>వస్తువులను, ఇపుడు తింటున్న వస్తువులను, ఇక మీద తినబోవు వస్తువులను,&nbsp;<BR>మనమిది వరకు నివసించిన స్థలాలనుగూర్చీ, ఇంకా ఇటువంటి విషయాలను&nbsp;<BR>గూర్చి తలచడంతో, కాలహరణమై పోతూంటుంది. మన కాలంలో చాలావరకు,&nbsp;<BR>వానిని గూర్చి ధ్యానిస్తూ వుంటాం. లేదా ముచ్చటిస్తూ వుంటాం. వేదాంతి&nbsp;<BR>కాగోరువాడు ఈ అభ్యాసాన్ని విడిచిపెట్టాలి.</FONT></p>
<p><FONT FACE="SHREE900, SHREE, sans-serif" SIZE="3">తర్వాత చేయదగిన సాధన (తత్త్వజ్ఞాని కావడం చాలా కఠినమైన పని)&nbsp;<BR>తితిక్ష. అన్నిటిలో ఇది మిక్కిలి కఠినమైంది. ‘‘పాపాన్ని ప్రతిఘటించకండి’’&nbsp;<BR>- అనే క్షమాదర్శానికి ఇది తక్కువది కాదు. దీనికి కొంత వివరణమవసరం.&nbsp;<BR>మనం పాపాన్ని ప్రతిఘటించకపోవచ్చు. కాని మనసులో చాలా దుఃఖపడవచ్చు.&nbsp;<BR>ఒకడు నాతో పరుషంగా మాట్లాడవచ్చు. అందుకు నేను అతనిపట్ల ద్వేషాన్ని&nbsp;<BR>బయటికి కనిపింప జేయకపోవచ్చు. మాటకు మాట నేనతనికి బదులు చెప్పక&nbsp;<BR>పోవచ్చు; పైకి కోపపడినట్లు కనబడనీయక అణచుకోవచ్చు. కాని కోపం, ద్వేషం&nbsp;<BR>నా మనస్సులో ఉండవచ్చు. అతన్నిగూర్చి చాలా ప్రతికూలాభిప్రాయం నా&nbsp;<BR>కుండవచ్చు. ఇది ప్రతిఘటించకపోవడం కాదు. నాలో ద్వేషముండరాదు; కోపా-&nbsp;<BR>వేశముండరాదు. ప్రతిఘటన తలపే వుండరాదు. ఏమీ జరగనప్పుడున్నంత&nbsp;<BR>ప్రశాంతంగా నా మనస్సుండాలి! ఆ స్థితికి నేను వచ్చినప్పుడే, ప్రతిఘటన నాకు&nbsp;<BR>లేదని చెప్పాలి! అంతవరకు చెప్పరాదు. ప్రతిఘటన భావం ఏ కోశాన లేకుండ,&nbsp;<BR>నివృత్తి చేసికోవాలనే తలపులేకుండ, మనస్సులో దుఃఖంకానీ, బాధకానీ లేకుండ,&nbsp;<BR>సమస్త దుఃఖాన్ని భరించగలగటమే తితిక్ష. నేను ప్రతిఘటించా ననుకోండి. ఆ&nbsp;<BR>కారణంచేత పెద్ద అనర్థం సంభవిస్తుందనుకోండి. నాకు తితిక్ష వుంటే ‘‘నేను&nbsp;<BR>ప్రతిఘటించక పోయానే’’ అన్న పశ్చాత్తాపం కలుగకూడదు. అటువంటి స్థితి&nbsp;<BR>పొందిన తర్వాతే, మనస్సు తితిక్షలో సుప్రతిష్ఠితమైనట్లు. తితిక్షను అలవరుచు-&nbsp;<BR>కోవడానికి భారతదేశంలోని వారు, అసాధారణ క్రమాలను అనుష్ఠిస్తారు.&nbsp;<BR>నిర్లక్ష్యంగా తీవ్రమైన శీతోష్ణాలను భరిస్తారు. మంచును సైతం వాళ్లు&nbsp;<BR>లెక్క చేయరు. దేహ చింతన వాళ్లు విడనాడుతారు. దేహ మేదో పరాయి&nbsp;<BR>వస్తువైనట్లు, దానిని దానికే వదిలి వేస్తారు.</FONT></p>
<hr class="puTa_virupu">
<table><tr><td><a class=puTa_lanke href=puTa1484.html>p1484</a></td><td>p1485</td><td><a class=puTa_lanke href=puTa1486.html>p1486</a></td></tr></table>
</div></body></html>
