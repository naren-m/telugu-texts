<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3375.html>p3375</a></td><td>p3376</td><td><a class=puTa_lanke href=puTa3377.html>p3377</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>^ </FONT></p>
<p><FONT FACE="SHREE900, SHREE, sans-serif" SIZE="3">లోని మంగళా శ్లోకాన్ని యీ విధంగా వచించాడు: ‘‘నేను దుర్మార్గులకు,&nbsp;<BR>సాధువులకు సమానంగానే ప్రణమిల్లుతున్నాను. కాని అయ్యో! వారిద్దరు నన్ను&nbsp;<BR>చిత్రహింస చేసేవారే; దుష్టులు నా దగ్గరకు వచ్చేటప్పుడు బాధిస్తారు. సాధువులు&nbsp;<BR>నా నుండి వెళ్లేటప్పుడు నా ప్రాణాలను హరిస్తారు.’’</FONT></p>
<p><FONT FACE="SHREE900, SHREE, sans-serif" SIZE="3">నేను దీనికి స్వస్తి పలుకుతున్నాను. నా కీ ప్రపంచంలో మిగిలింది భగవ-&nbsp;<BR>ద్భక్తులను ప్రేమించి ఆనందించటమే. వారి వియోగం నాకు చిత్రవధ. కాని యివి&nbsp;<BR>వచ్చి తీరవలసినవే. మురళీమోహనుని ఓ గానమా! నన్ను నడిపించు. నిన్ను అను-&nbsp;<BR>సరిస్తూన్నాను. ఓ పవిత్రాత్ములారా! మధుర ఉదారులారా! మిమ్మల్ని ఎడబా-&nbsp;<BR>సినప్పుడు నాకు కలిగే వ్యాకులత, బాధ వర్ణనాతీతం. నేను ఒక స్థితప్రజ్ఞుడను&nbsp;<BR>కాగలిగితే ఎంతో ఆనందిస్తాను! సుందరమైన గ్రామీణ దృశ్యాలను తిలకిస్తూ&nbsp;<BR>మీరు ఆనందిస్తూన్నారని భావిస్తున్నాను. ‘‘అన్ని భూతాలకు ఏది పగలో దాన్లో&nbsp;<BR>సంయమీంద్రుడు (స్థితప్రజ్ఞుడు) నిద్రిస్తూ, ఏది అన్ని భూతాలకు రాత్రో దాన్లో&nbsp;<BR>అతడు మేల్కొని వుంటాడు!’’</FONT></p>
<p><FONT FACE="SHREE900, SHREE, sans-serif" SIZE="3">ఈ ప్రాపంచిక ధూళి మిమ్మల్ని అంటకుండుగాక! కవులందరు వర్ణిం-&nbsp;<BR>చేట్లు, ఈ ధూళి పూలమాలలతో కప్పిన శవం వంటిదని, మీకు సాధ్యమైతే&nbsp;<BR>దాన్ని అంటవద్దు. హోమపక్షి</FONT><FONT FACE="TimesNewRoman, Times, serif" SIZE="2"><sup> </sup></FONT><FONT FACE="SHREE900, SHREE, sans-serif" SIZE="3"> వంటి (స్వర్ణపక్షి) పిల్లలారా! దుర్గంధపూరిత-&nbsp;<BR>మైన ఈ ప్రపంచమనే కుళ్లుగుంటను మీ పాదాలు స్పృశించక ముందే మీరు పైకి&nbsp;<BR>ఎగిరిపొండి.</FONT></p>
<p><FONT FACE="SHREE900, SHREE, sans-serif" SIZE="3">‘ప్రబుద్ధాత్ములు మళ్ళీ నిద్రపోరు.’</FONT></p>
<p><FONT FACE="SHREE900, SHREE, sans-serif" SIZE="3">ప్రాపంచికులు, అనేకులను ప్రేమిస్తారు. కాని మనకున్న ప్రియుడు ఒక్కడే&nbsp;<BR>- అతడే పరమాత్మ. ఆ ప్రాపంచికులు ఏం చెప్పినా మనం లక్ష్యపెట్టం. కాని&nbsp;<BR>వారు మన ప్రియునికి అనేక రకాలైన దుర్గుణాలను ఆపాదించినప్పుడు మాత్రమే&nbsp;<BR>మనం భయకంపితులమవుతాం. వారికి యిష్టంవచ్చినట్లు చేయనీ, కాని ఆయన&nbsp;<BR>(భగవంతుడు) ఒక్కడే మనకు ప్రియతముడు. నా ప్రియుడు, నా ప్రియుడు,&nbsp;<BR>నా ప్రియుడు - అంతకంటే వేరేమీ కాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘ఆయనకు ఎంత శక్తివుందో, - అది మంచి చేసేదైనా సరే - ఆయనకు&nbsp;<BR>ఎన్ని గుణాలున్నాయో ఎవరికి కావాలి. సంపదలకై మనం ఆయన్ను ప్రేమించటం&nbsp;<BR>లేదు. మన ప్రేమను మనం అమ్ముకొనటం లేదు. మన మేమీ కోరం. మనమే</FONT></p>
<p><FONT FACE="TimesNewRoman, Times, serif" SIZE="3"><sup>  </sup></FONT><FONT FACE="SHREE900, SHREE, sans-serif" SIZE="3">ఈ పక్షి ఆకాశంలోనే విహరించి అక్కడే గుడ్లు పెడుతుంది. ఆ గుడ్లు నేలపై పడే-&nbsp;<BR>లోపలే అంతరిక్షంలో పొదుగబడతాయి. ఆ పక్షి పిల్లలు భూమిపై పడితే, చచ్చి ముక్కలై-&nbsp;<BR>పోతామని గ్రహించి భూమిని తాకే లోపలనే రివ్వున పైకి ఎగిరి తల్లివద్దకుపోతాయి. శ్రీరామ&nbsp;<BR>కృష్ణుడు నిత్యముక్తులను గూర్చి ఈ ఉపమానం చెప్పివున్నారు.</FONT></p>
<hr class="puTa_virupu">
<table><tr><td><a class=puTa_lanke href=puTa3375.html>p3375</a></td><td>p3376</td><td><a class=puTa_lanke href=puTa3377.html>p3377</a></td></tr></table>
</div></body></html>
