<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2368.html>p2368</a></td><td>p2369</td><td><a class=puTa_lanke href=puTa2370.html>p2370</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 2 0</FONT></p>
<p><FONT FACE="SHREE900, SHREE, sans-serif" SIZE="3">అవసరమైన ఆ గాఢప్రేమ, మరొక సిద్ధాంతంలో మీకు లభించదు. ఆ ప్రేమ-&nbsp;<BR>ధ్వజాన్ని విప్పార ఎగురవేయండి.! ‘‘లెండి! మేల్కొనండి. గమ్యం చేరేవరకు&nbsp;<BR>నిలువకండి-’’ లెండి, మరొక్కసారి మేల్కొనండి. వైరాగ్యంలేనిదే ఏమీ&nbsp;<BR>కొనసాగదు. మీరు ఇతరులకు సాయపడకోరితే మీ సంకుచితాత్మ తొలగిపోవాలి.&nbsp;<BR>క్రైస్తవులు చెప్పేలాగ, మీరు దేవుడిని, ధనాన్ని ఒకే కాలంలో ఆరాధించలేరు.&nbsp;<BR>వైరాగ్యాన్ని వహించండి. మీ పూర్వులు మహాకార్యాలను నిర్వహించడంకోసం,&nbsp;<BR>సంసారాలను త్యజించారు. తమ ముక్తికోసం, సంసారాలను త్యాగం చేసేవారు&nbsp;<BR>ఈనాడూ వున్నారు. మీరు అన్నిటినీ త్యాగం చేయండి. మీ ముక్తిని సైతం త్యాగం-&nbsp;<BR>చేసి ఇతరులకు సహాయం చేయడానికి సిద్ధంకండి! ఔను, మీరు మహాధీర వచ-&nbsp;<BR>నాలను సదా పల్కుతూంటారు. కాని ఇప్పుడు కావలసింది అనుష్ఠాన&nbsp;<BR>వేదాంతం. లెండి! మీ అల్పజీవితాలను బలి ఇవ్వండి. మీరు తిండిలేక చచ్చినా,&nbsp;<BR>అది ఏ పాటిది? మీరూ, నేనూ, మనబోటి వేయిమందీ, మనజాతి సజీవమై&nbsp;<BR>వుండటానికై నలిగి బలి అయితే ఏమి? ఇదిగో, జాతి అధోగతిలో పడిపో&nbsp;<BR>తోంది. లక్షలకొద్దీ ప్రజల లెక్కకు మీరిన శాపాలు మన నెత్తిపై పడుతున్నాయి.&nbsp;<BR>దాహంతో అల్లాడుతూ నీళ్లడిగినప్పుడు, దగ్గర్లో నిర్మల జీవనదీప్రవాహాలు&nbsp;<BR>కనిపిస్తున్నా ఎవరికి మనం మురికిగుంటల నీళ్లిస్తున్నామో, అష్టైశ్వర్యాలు మనకు&nbsp;<BR>కళ్ల ఎదుట కనిపిస్తూంటే, లక్షలకొద్దీ ఆకలితో చస్తున్నా, ఎవరిని ఉపేక్షిస్తు-&nbsp;<BR>న్నామో, నోటిమాటలతో అద్వైతాన్నిగూర్చి బోధలుచేస్తూ, ఏ అసంఖ్యాక&nbsp;<BR>జనుల్ని మన శక్తికొద్దీ ద్వేషిస్తున్నామో, కోట్లకొద్దీ మనుష్యులను హింసించడం-&nbsp;<BR>కోసం మనం లోకాచారసూత్రాలను కల్పిస్తున్నామో, అన్ని ప్రాణులూ ఒకటే&nbsp;<BR>అనీ, అందరం ఒకే భగవానుని అంశంతో జన్మించామని సిద్ధాంతవాక్కులను&nbsp;<BR>పల్కుతూ, వీసమైన ఆచరణలేక, ఎవరిని మనం మోసగిస్తున్నామో, అట్టి&nbsp;<BR>సోదరుల శాపాలు మన నెత్తిపై పిడుగులలాగా పడుతున్నాయి. స్నేహితులారా!&nbsp;<BR>అంతా మీ మనస్సున వుందంటున్నా, కొంచెమైనా ఆచరణలో లేకుండటమా?&nbsp;<BR>ఈ మచ్చను తొలగించుకోండి. లెండి! మేల్కొనండి! ఈ స్వల్పప్రాణం పోయినా&nbsp;<BR>లెక్కేమి? ప్రతివాడూ చావవలసిందే కదా? మహాఋషి, మహాపాపి, అత్యంత ధని-&nbsp;<BR>కుడు, అత్యంత దీనుడు చివరికి మరణించక తప్పదు కదా? ఎలాటి వారికీ&nbsp;<BR>శరీరం శాశ్వతమై నిలువబోదు. లెండి, మేలుకోండి! కపటం వదలి నిలబడండి.&nbsp;<BR>మన కపట వర్తనం ఘోరంగా పెరిగిపోయింది. మన కిప్పుడు కావలసింది శీలం.&nbsp;<BR>యమునికుండే హఠంతో పూనిన కార్యాన్ని పట్టువిడువకుండా నిర్వహించే&nbsp;<BR>దీక్ష, శీలం, మనకు అవసరం.</FONT></p>
<hr class="puTa_virupu">
<table><tr><td><a class=puTa_lanke href=puTa2368.html>p2368</a></td><td>p2369</td><td><a class=puTa_lanke href=puTa2370.html>p2370</a></td></tr></table>
</div></body></html>
