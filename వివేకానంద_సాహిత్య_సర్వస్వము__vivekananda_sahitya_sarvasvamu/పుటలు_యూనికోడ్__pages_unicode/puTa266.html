<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa265.html>p265</a></td><td>p266</td><td><a class=puTa_lanke href=puTa267.html>p267</a></td></tr></table>


<p><FONT FACE="SHREE900, SHREE, sans-serif" SIZE="3">లయినవి. కాని యివన్నీ దుర్బల ప్రయత్నాలు. ఈ ఆత్మవస్తువు జ్ఞేయంగా&nbsp;<BR>రూపొందే సమయంలో సగుణబ్రహ్మమే అవుతుంది. జ్ఞేయంగా రూపొందిం-&nbsp;<BR>చటం మన ప్రకృతిని వ్యక్తీకరించుకోటమే. సాంఖ్యవాదం ప్రకారం ప్రకృతి యీ&nbsp;<BR>అనుభవాలన్నిటిని ఆత్మకు చూపుతోంది. ఆత్మకు నిజమైన అనుభవం కలిగిన-&nbsp;<BR>ప్పుడు అది తనను తాను తెలుసుకొంటుంది. అద్వైత వేదాంతం ప్రకారం ఆత్మ&nbsp;<BR>తనను తాను ఆవిష్కరించుకోటానికి ప్రయత్నిస్తోంది. అచిరకాల ప్రయత్నంవల్ల&nbsp;<BR>జ్ఞాత జ్ఞాతగా వుండిపోవలసినదే అని అది గ్రహిస్తుంది; తరువాత నిర్మమత&nbsp;<BR>కలుగుతుంది; అది ముక్తమవుతుంది.</FONT></p>
<p><FONT FACE="SHREE900, SHREE, sans-serif" SIZE="3">మానవుడు అలాటి పరిపూర్ణస్థితి పొందాక అతడి ప్రకృతి, సగుణ&nbsp;<BR>బ్రహ్మ ప్రకృతి ఒక్కటే అవుతుంది. ‘‘నేను, నా జనకుడు ఒక్కటే.’’ తాను&nbsp;<BR>శుద్ధ పరబ్రహ్మంతో ఒక్కటే అన్న ఎరుకతో అతడు సగుణబ్రహ్మం మాదిరి&nbsp;<BR>తనను తాను అభివ్యక్తీకరించుకొంటాడు. ఒక్కోసారి శక్తిమంతులైన రారాజులు&nbsp;<BR>సైతం బొమ్మలతో ఆడుకొనేట్లు అతడు లీలాలోలు డవుతాడు.</FONT></p>
<p><FONT FACE="SHREE900, SHREE, sans-serif" SIZE="3">కొన్ని భావనలు మరికొన్ని భావశృంఖలాలను ఛేదించటానికి సహాయ&nbsp;<BR>పడతవి. విశ్వమంతా భావనే. ఒక సరణి భావాలు మరొక సరణి భావాలను&nbsp;<BR>నివారిస్తవి. ‘‘లోకం దుఃఖపూరితం, పాపపంకిలం, మృత్యుమయం’’ అని ప్రేరే-&nbsp;<BR>పించే భావాలు ఘోరమైనవి. ‘‘మీరు పవిత్రస్వరూపులు, భగవానుడున్నాడు,&nbsp;<BR>బాధలు లేవు, అలాటివేవీ లేవు’’ అని ప్రేరేపించే భావాలు శుభ్రపదమైనవి.&nbsp;<BR>మనలను బద్ధులను చేసిన గొలుసులలోని లంకెలన్నిటిని తెంచివేయగల పరమో-&nbsp;<BR>త్కృష్టభావం సగుణబ్రహ్మను గురించిన భావనే.</FONT></p>
<p><FONT FACE="SHREE900, SHREE, sans-serif" SIZE="3">‘‘ప్రభూ! ఈ విషయంలో నువ్వు శ్రద్ధపూను. అది నా కివ్వు. ఈశ్వరా!&nbsp;<BR>నేను నీకు నా చిన్నప్రార్థన నిస్తాను. నాకు ప్రతిరోజు అవసరంగావున్న&nbsp;<BR>యీ వస్తువు యివ్వు. దేవా! నా తలనొప్పి పోగొట్టవా?’’ ఈ రకమైన ప్రార్థన&nbsp;<BR>భక్తికాదు. ఇది మతంలోని అధమాధమ దశ. హీనాతిహీనమైన కర్మ. దేశాన్ని,&nbsp;<BR>దేహవాంఛలను సంతృప్తి పరచుకోటానికే మానసిక శక్తుల నన్నిటిని వినియో-&nbsp;<BR>గించేటట్లయితే, యిక అలాటి మానవుడికి, పశువుకు వ్యత్యాసం ఏమిటో&nbsp;<BR>చెప్పండి. భక్తి అనేది ఉత్కృష్ట విషయం. అది స్వర్గకాంక్షకంటె ఉత్కృష్టమైనది.&nbsp;<BR>గాఢతమమైన భోగం అనుభవించటమే స్వర్గకాంక్షలోని భావం.</FONT></p>
<p><FONT FACE="SHREE900, SHREE, sans-serif" SIZE="3">విషయసుఖాలకోసం పాకులాడేవారు మూర్ఖులే. ఇంద్రియబద్ధ&nbsp;<BR>జీవితం గడపటం సులభమైన పని. అలవాటుపడిన పాతబాటలో సాగిపోవటం,&nbsp;<BR>తినటం, తాగటం మరింత సులభం. సుఖప్రదమైన యీ భావాలన్నిటిని యథా-&nbsp;<BR>ప్రకారం స్వీకరించి వీటిమీద మత మనే ముద్రవేయమని ఆధునిక తత్త్వవాదులు</FONT></p>
<hr class="puTa_virupu">
<table><tr><td><a class=puTa_lanke href=puTa265.html>p265</a></td><td>p266</td><td><a class=puTa_lanke href=puTa267.html>p267</a></td></tr></table>
</div></body></html>
