<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa301.html>p301</a></td><td>p302</td><td><a class=puTa_lanke href=puTa303.html>p303</a></td></tr></table>


<p><FONT FACE="SHREE900, SHREE, sans-serif" SIZE="3">‘‘బాహ్యారాధన’’ అనే అంశాన్ని మళ్లా పరిశీలిద్దాం.... ఇహ జీవితాన్ని,&nbsp;<BR>ఇహ జగత్తును లక్ష్యం చేసుకొని ఈశ్వరుణ్ణి నిమిత్తం చేసుకొని చేయబడే&nbsp;<BR>ఆరాధనం అధమ కోవకు చెందింది. ఈ మాంసపుముద్దను గురించి,&nbsp;<BR>యీ ఇంద్రియసుఖాలను గురించిన యోచనను మించిన ఉదాత్తమైన ఆశయం&nbsp;<BR>మానవలోకంలో అనేకులకు లేదు. ఈ జీవితంలో సైతం యీ అభాగ్యులు&nbsp;<BR>పొందే సుఖాలు జంతువులు పొందే సుఖాలు పోలినవే!... వీరు పశువులను&nbsp;<BR>మెక్కుతారు. వీరికి తమ పిల్లలపై మక్కువవుంది. మనిషి మహిమ అంతా దీన్లోనే&nbsp;<BR>వుందా? సర్వశక్తి సమన్వితుడైన భగవంతుణ్ణి మనం ఆరాధించుదాం. ఎందుకు?&nbsp;<BR>ఈ ప్రాకృత ప్రాపంచిక పదార్థాలను మనకు ప్రసాదించటానికి,&nbsp;<BR>వాటిని కాపాడటానికి. దీని అర్థం మనం పశుపక్షుల స్థితి నుంచి పై అంతస్తుకు&nbsp;<BR>పోలేదని స్పష్టమవుతోంది. వాటికంటె మనలో గొప్పతనం ఏం వుంది?&nbsp;<BR>వాటికంటె మిన్నగా మనకు తెలిసినదీ లేదు. వాటికంటె అధికంగా తెలుసుకో-&nbsp;<BR>వలసిన మన స్థితి శోచనీయమైనది కాదా? పశుపక్ష్యాదులకూ మనకూ&nbsp;<BR>వున్న భేదం యిది. మన దైవాన్ని పోలిన దైవం వాటికి లేదు. పశువులకు వున్నట్లు&nbsp;<BR>మనకూ పంచేంద్రియాలు వున్నవి. కాని వాటి ఇంద్రియాలకు మన&nbsp;<BR>ఇంద్రియాలకంటె అధికశక్తివుంది. ఒక కుక్క ఎముక ముక్కను ఎంత మక్కు-&nbsp;<BR>వతో నములుతుందో అంత మక్కువతో మనం అన్నపు ముద్దను తినలేం. ఇహ&nbsp;<BR>జీవనంలో వాటికి మనకంటె అధికమైన సంతోషం వుంది. కాబట్టి మనం&nbsp;<BR>జంతువులకంటె కాస్త దిగువస్థాయిలోనే వున్నాం.</FONT></p>
<p><FONT FACE="SHREE900, SHREE, sans-serif" SIZE="3">ప్రకృతి ఘనతర శక్తితో నిర్వహించగలదాన్ని మానవుడు ఎందుకు చేయ&nbsp;<BR>తలపోస్తాడు? హీనస్థితిలోనే ఆత డెందుకు వుండాలి? ఇది మీరు యోచించ&nbsp;<BR>వలసిన ముఖ్యవిషయం. మీకు ఏం కావాలి? ఈ బ్రతుకే, యీ ఇంద్రియాలే,&nbsp;<BR>యీ శరీరమేనా మీకు వలసినవి? ఇవే కాకుంటె వీటికంటె ఎంతో ఉదాత్తమై&nbsp;<BR>మహత్తరమైన స్థితి దేనినుంచి మళ్లా పతనం కలుగదో దేనినుంచి మరి&nbsp;<BR>పరివర్తనంలేదో, అలాటి స్థితి కావాలి?</FONT></p>
<p><FONT FACE="SHREE900, SHREE, sans-serif" SIZE="3">దీని అర్థం ఏమిటి?... ‘‘భగవంతుడా! నాకు ఆహారం యివ్వు.&nbsp;<BR>నాకు ధనం ప్రసాదించు! నా వ్యాధులను నయం చేయి! ఇది గావించు, అది&nbsp;<BR>గావించు’’ అని మీరు ప్రార్థిస్తారు. ఈ రీతిగా మీరు ప్రార్థించేటప్పుడు ‘‘నేను&nbsp;<BR>జడ ప్రకృతిని, యీ జడప్రకృతే నా గమ్యం’’ అనే ఊహలతో మీరు మైమరచి-&nbsp;<BR>పోతూంటారు. ప్రాకృత వాంఛాసిద్ధికై మీరు ప్రయత్నం చేసేటప్పుడు మీరు&nbsp;<BR>శరీరమని ఆత్మకాదని ఊహిస్తూంటారు.</FONT></p>
<p><FONT FACE="SHREE900, SHREE, sans-serif" SIZE="3">ఇది స్వప్నమే అవటం ఆనందించవలసిన విషయం. అది అదృశ్య&nbsp;<BR>మవుతుంది! అదీ ఆనందదాయకమైన విషయమే! మృత్యువు ఆసన్నమవుతుంది.</FONT></p>
<hr class="puTa_virupu">
<table><tr><td><a class=puTa_lanke href=puTa301.html>p301</a></td><td>p302</td><td><a class=puTa_lanke href=puTa303.html>p303</a></td></tr></table>
</div></body></html>
