<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa5.html>p5</a></td><td>p6</td><td><a class=puTa_lanke href=puTa7.html>p7</a></td></tr></table>


<p><FONT FACE="SHREE900, SHREE, sans-serif" SIZE="3">క్రమంగా నరేన్‌ పాఠశాల చదువు ముగించి కళాశాలలో చేరాడు. ఇక్కడ&nbsp;<BR>కూడ అత్యల్పసమయంలో తన పాఠ్యపుస్తకాలను ముగించి ఎక్కువకాలం ఇతర&nbsp;<BR>పుస్తకాలను చదివేవాడు. చరిత్ర, తత్త్వశాస్త్రం అంటే నరేన్‌కు చాలఇష్టం. ప్రాచ్య,&nbsp;<BR>పాశ్చాత్యచారిత్రక, తాత్వికశాస్త్రాలపై రచింపబడ్డ ప్రామాణిక గ్రంథాలను నిశిత-&nbsp;<BR>బుద్ధితో చదివాడు; వాటిలోని లోపాలను గుణాలను సమన్వయదృష్టితో చదివి&nbsp;<BR>చక్కగా అర్థం చేసుకోగల్గాడు. కనుకనే తర్వాత అతడు భారతదేశం అంతా తిరిగి&nbsp;<BR>చూసి, దానిని గూర్చిన ఒక సమగ్రచిత్రాన్ని పొంది, దానిలోని లోటుపాటు&nbsp;<BR>లను అర్థం చేసుకొని, దాని అవనతికి కారణాలను గ్రహించి, భవిష్యత్తులో&nbsp;<BR>మన ఈ దేశం మహోజ్వలంగా వెల్గాలంటే ఏమిచేయాలో సూచించ&nbsp;<BR>గల్గాడు. నరేన్‌ 1881లో ఇంటర్‌ ముగించి బి.ఎ.లో చేరి 1884లో పట్టభద్రు-&nbsp;<BR>డయ్యాడు.</FONT></p>
<p><FONT FACE="SHREE900, SHREE, sans-serif" SIZE="3">యువ నరేన్‌ కళాశాలలో చదువుతున్నప్పటి సంగతి. ఈ సమయంలో&nbsp;<BR>ప్రఖ్యాత బ్రహ్మసమాజ నేత ఐన కేశవచంద్రసేన్‌ ఉపన్యాసాలను విని ఆకర్షితులై&nbsp;<BR>ఆ సమాజంలో సభ్యులుగా చేరారు ఎంతోమంది వంగ యువకులు. నరేన్‌కూడ&nbsp;<BR>ఈ సమాజంలో సభ్యుడై దాని ప్రార్థనాది కార్యక్రమాలలో పాల్గొనేవాడు. దేవుడు&nbsp;<BR>రూపంలేనివాడైనా, అశేష కల్యాణ గుణనిధి అనేది బ్రహ్మసమాజపు నమ్మకాలలో&nbsp;<BR>ఒకటి. నరేన్‌ తదనుసారంగా ధ్యానం అభ్యసించసాగాడు. అతనిలో ఇప్పుడు&nbsp;<BR>దేవుణ్ణి చూడాలనే కోరిక తీవ్రం కాసాగింది. దానికోసం అతడు నాటి ప్రఖ్యాత&nbsp;<BR>మతనాయకులందరినీ దర్శించి, ‘మీరు దేవుణ్ణి చూసారా?’ అని ప్రశ్నించ&nbsp;<BR>సాగాడు. అందరినుండి అతనికి లభించింది ఒకే ఒక్క సమాధానం, ‘లేదు’ అని.&nbsp;<BR>ఇలాటి సమయంలో శ్రీరామకృష్ణులతో సమాగమమైంది నరేన్‌కు.</FONT></p>
<p><FONT FACE="SHREE902, SHREE, sans-serif" SIZE="3">శ్రీరామకృష్ణులతో సమాగమం</FONT></p>
<BR>
<p><FONT FACE="SHREE900, SHREE, sans-serif" SIZE="3">శ్రీరామకృష్ణులు కలకత్తాకు 4 మైళ్ళ దూరంలో ఉన్న దక్షిణేశ్వరం అనే&nbsp;<BR>ఒక చిన్నగ్రామంలో రాణి రాసమణి నిర్మించిన భవతారణీ అనే కాళీమందిరంలో&nbsp;<BR>పూజారిగా చేరి, 12 సంవత్సరాలు అమానుషిక తపస్సుచేసి వివిధ మతాల,&nbsp;<BR>విభిన్న మార్గాల ద్వారా విభిన్నరూపాల భగవద్దర్శనం పొందిన మహాపురుషుడు.&nbsp;<BR>తర్వాత శ్రద్ధాళువులైన దర్శనార్థులకు, సాధకులకు, భక్తులకు ఆయన తమ&nbsp;<BR>అనుభవాలను చెప్తూ వారుకూడ భగవద్దర్శనం పొందగల్గే మార్గాలను చూప&nbsp;<BR>సాగారు. కేశవసేన్‌కూడ వీరిని దర్శించి, ఆకర్షితుడై తరచు వారి సాంగత్యాన్ని&nbsp;<BR>పొందసాగాడు. శ్రీరామకృష్ణుల సహజ, సరళ, సుందర బోధామృతాన్ని తన ఉప-&nbsp;<BR>న్యాసాలలోను, పత్రికలలోను ప్రకటించసాగాడు. ఈ విధంగా బ్రహ్మసమాజం</FONT></p>
<hr class="puTa_virupu">
<table><tr><td><a class=puTa_lanke href=puTa5.html>p5</a></td><td>p6</td><td><a class=puTa_lanke href=puTa7.html>p7</a></td></tr></table>
</div></body></html>
