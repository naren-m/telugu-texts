<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3257.html>p3257</a></td><td>p3258</td><td><a class=puTa_lanke href=puTa3259.html>p3259</a></td></tr></table>

<p><FONT FACE="TimesNewRoman, Times, serif" SIZE="2">Ȉ </FONT></p>
<p><FONT FACE="SHREE900, SHREE, sans-serif" SIZE="3">నాకు ఇప్పుడు ఘాజీపూర్‌ వదలాలని లేదు. కలకత్తాకు రావాలనీ లేదు.&nbsp;<BR>కాని, కాళి అనారోగ్య కారణంగా వారణాసికి వెళ్లాను. బలరాంబాబు ఆకస్మిక&nbsp;<BR>మరణం, నన్ను కలకత్తాకు తీసుకొని వచ్చింది. సురేష్‌బాబు, బలరాంబాబు&nbsp;<BR>యిక మనకు లేరు. గిరీశచంద్రఘోషు యిప్పుడు మఠాన్ని పోషిస్తున్నాడు.&nbsp;<BR>ప్రయాణ ఖర్చులు సమకూరగానే ఆల్మోరావరకు వెళ్ళి, అక్కడనుండి ఘర్వా-&nbsp;<BR>లులో గంగాతీరాన ధ్యానానికి ఎక్కువ అనుకూలంగా ఉన్న ప్రదేశంలో స్థిరపడా-&nbsp;<BR>లని ఆశిస్తున్నాను. గంగాధర్‌ నన్ను అనుసరిస్తున్నాడు. ఈ ఉద్దేశ్యంతోనే కాశ్మీరు&nbsp;<BR>నుండి వాణ్ణే ఇక్కడకు పిలిపించాను.</FONT></p>
<p><FONT FACE="SHREE900, SHREE, sans-serif" SIZE="3">కలకత్తాకు రావాలని మీరు ఏమాత్రం ఆతురత చెందవద్దు. ఇప్పుడు, మీ&nbsp;<BR>సంచారం పూర్తయింది. అది మంచిదే. కాని చేయవలసిన ఒక విషయాన్ని&nbsp;<BR>గూర్చి మీరు, ప్రయత్నించడం లేదు. అదేమంటే, ఒకచోట కూర్చొని ధ్యానం&nbsp;<BR>చేయాలనే తీర్మానం. జ్ఞానమంటే - నిద్రపోతున్న కన్యను అకస్మాత్తుగా లేపి&nbsp;<BR>‘‘అమ్మాయి నిద్రలే! నీ పెండ్లి నీ కొరకై కాచుకొని వుంది’ అనేటంత సులభ&nbsp;<BR>కార్యం కాదు. ఏ యుగంలోనైనా, జ్ఞానసిద్ధిని బడసినవారు ఏ కొద్దిమందో, అని&nbsp;<BR>నా అభిప్రాయం. అందువల్ల మనం జీవితాంతం పాటుపడుచుండ వలసినదే. అది&nbsp;<BR>నా పాతబడిన అభిప్రాయమని మీకు తెలుసు. ఈ కాలపు, బూటక సన్యాసుల&nbsp;<BR>జ్ఞానాన్నిగూర్చి నాకు బాగా తెలుసు. మీకు శాంతిస్థైర్యాలు కలుగుగాక! బృందా-&nbsp;<BR>వన్‌లో రాఖాల్‌ (బ్రహ్మానందస్వామి)తో వున్న ‘దక్షుడు’, బంగారం చేయటం&nbsp;<BR>నేర్చుకొని, ఒక పక్కా జ్ఞానిగా తయారయ్యాడని, రాఖాల్‌ నాకు వ్రాశాడు. భగ-&nbsp;<BR>వంతుడు అతణ్ణి ఆశీర్వదించుగాక! మీరుకూడా అతనికి తథాస్తు చెప్పండి.</FONT></p>
<p><FONT FACE="SHREE900, SHREE, sans-serif" SIZE="3">నా ఆరోగ్య మిప్పుడు చాలా బావుంది. ఘాజీపూర్‌లో ఉండటం వలన&nbsp;<BR>నాకు కలిగిన మేలు, కొంతకాలం తప్పక ఉంటుంది. హిమాలయాలకు ఎగిరి-&nbsp;<BR>పోవాలని ఆరాటపడుతున్నాను. ఈసారి పవహారి బాబాగారి దగ్గరకు గాని, మరే&nbsp;<BR>యితర మహనీయుని దగ్గరకు గాని వెళ్ళను. ఉన్నత లక్ష్యంనుండి వారు మనలను&nbsp;<BR>తప్పిస్తారు. ఇక సరాసరి పైకే!</FONT></p>
<p><FONT FACE="SHREE900, SHREE, sans-serif" SIZE="3">నీకు ఆల్మోరా వాతావరణ మెలా వుంది? ‘స’ గాని, నువ్వుగాని, యిక్క-&nbsp;<BR>డకు రానవసరం లేదు. ఆత్మోన్నతికై పాటుపడక, అనేకమంది ఒక్కచోట చేరి&nbsp;<BR>ఉన్నందువల్ల లభించే ప్రయోజన మేముంది? ఒకచోట నుండి, మరొక చోటికి&nbsp;<BR>ఊరకే తిరిగే బుద్ధిహీనులు కావద్దు. అది మంచిదే గాని, ధీరులుగా వుండండి.</FONT></p>
<p><FONT FACE="SHREE902, SHREE, sans-serif" SIZE="3">నిర్మానమోహా జితోసంగ దోషా</FONT></p>
<p><FONT FACE="SHREE902, SHREE, sans-serif" SIZE="3">అధ్యాత్మ నిత్యా వినివృత్త కామాః।</FONT></p>
<hr class="puTa_virupu">
<table><tr><td><a class=puTa_lanke href=puTa3257.html>p3257</a></td><td>p3258</td><td><a class=puTa_lanke href=puTa3259.html>p3259</a></td></tr></table>
</div></body></html>
