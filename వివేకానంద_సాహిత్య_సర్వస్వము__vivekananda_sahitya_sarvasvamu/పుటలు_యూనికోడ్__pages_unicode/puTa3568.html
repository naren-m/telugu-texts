<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3567.html>p3567</a></td><td>p3568</td><td><a class=puTa_lanke href=puTa3569.html>p3569</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>ˇ </FONT></p>
<p><FONT FACE="SHREE900, SHREE, sans-serif" SIZE="3">వారు...వంటి శిష్యులు కారు. గురువుకై ప్రాణాన్నైనా త్యజించటానికి వారు&nbsp;<BR>సిద్ధంగా వుంటారు. సత్యమే నా దైవం. విశ్వమే నా దేశం. విధిలో నాకు నమ్మకం&nbsp;<BR>లేదు. కర్తవ్యమనేది సంసారులకు శాపం. సన్న్యాసికి కాదు. కర్తవ్యం ఒక&nbsp;<BR>బూటకం. నేను ముక్తుణ్ణి. నా బంధనాలు తెగిపోయాయి. ఈ శరీరం ఎక్కడికి&nbsp;<BR>పోయినా, పోకున్నా నాకేం లక్ష్యం? మొదటినుండి నువ్వు నాకెంతో సాయపడ్డావు.&nbsp;<BR>భగవంతుడు నిన్ను బహూకరిస్తాడు. భారతదేశంనుండిగాని, అమెరికానుండిగాని&nbsp;<BR>నేను మెప్పును కోరలేదు. అలాంటి బుద్బుదాలను నేను ఆశించను. నేను బోధిం-&nbsp;<BR>చాల్సిన ఒక సత్యం వుంది. నేను భగవంతుడి బిడ్డను. ఏ దేవుడు నా కా సత్యాన్ని&nbsp;<BR>ప్రసాదించాడో ఆయనే ధీరులను, శ్రేష్ఠులను నాకు తోటికార్యకర్తలుగా పంపు-&nbsp;<BR>తాడు. ఓ హిందువులారా! కొన్ని సంవత్సరాల్లో భగవంతుడు పాశ్చాత్యదేశాల్లో&nbsp;<BR>ఏంచేస్తాడో చూడగలరు. మీరు ప్రాచీనకాలపు యూదులవంటివారు - కుడితి-&nbsp;<BR>తొట్టెవద్ద వుండే కుక్కలవంటివారు. తాము తినరు, యితరులను తిననివ్వరు.&nbsp;<BR>మీకు ఒక మతంలేదు. మీ దేవుడు వంటింటికి చేరాడు. మీ వేదం (బైబిల్‌)&nbsp;<BR>వంటపాత్రలో వుంది... మీరు ధీరులైన కొద్దిమంది యువకులు. నాయనలారా!&nbsp;<BR>లేచి నిలవండి. నా శిష్యుల్లో పిరికిపందలకు స్థానంలేదు... మహత్కార్యాలు ఎన్న-&nbsp;<BR>డైనా నిరాటంకంగా సాగిపోయాయా? కాలం, ఓర్పు, అప్రతిహతమైన సంకల్పం&nbsp;<BR>కావాలి. నీ హృదయం ఆనందంతో ఉప్పొంగిపోయే ఎన్ని విషయాలనో నీకు&nbsp;<BR>చెప్పివుండేవాణ్ణి కాని చెప్పను. పరాజయాన్నే ఎరుగని దృఢసంకల్పాలు, ధీరహృ-&nbsp;<BR>దయాలు నాకు కావాలి. లేచి నిలవండి. భగవంతుడు నిన్నాశీర్వదిస్తాడు&nbsp;<BR>గాక.</FONT></p>
<p><FONT FACE="SHREE900, SHREE, sans-serif" SIZE="3">సదా ఆశీస్సులతో,&nbsp;<BR>భవదీయ,&nbsp;<BR>వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>   </sup>Ȉ</FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీమతి బుల్‌కి)</FONT></p>
<BR>
<p><FONT FACE="SHREE900, SHREE, sans-serif" SIZE="3">సహస్రద్వీప వనం,</FONT></p>
<p><FONT FACE="SHREE900, SHREE, sans-serif" SIZE="3">ఆగస్ట్‌, 1895.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన శ్రీమతి బుల్‌,</FONT></p>
<p><FONT FACE="SHREE900, SHREE, sans-serif" SIZE="3">శ్రీ స్టర్డీనుండి యిప్పుడు మరో ఉత్తరం వచ్చింది. దాన్ని నీకు పంపిస్తు-&nbsp;<BR>న్నాను. విషయాలన్నీ ఏ విధంగా ముందే సిద్ధమౌతున్నాయో చూడు. ఇదీ&nbsp;<BR>శ్రీ లెగెట్‌ ఆహ్వానం కలిసి భగవదాజ్ఞగా నీకు తోచటంలేదా? నాకలాగే తోస్తోంది.&nbsp;<BR>దాన్ని అనుసరిస్తున్నాను. ఆగస్ట్‌ చివర్లో శ్రీ లెగెట్‌తో కలిసి ప్యారిస్‌ పోతున్నాను.&nbsp;<BR>అక్కణ్ణుండి లండన్‌కు పోతాను.</FONT></p>
<hr class="puTa_virupu">
<table><tr><td><a class=puTa_lanke href=puTa3567.html>p3567</a></td><td>p3568</td><td><a class=puTa_lanke href=puTa3569.html>p3569</a></td></tr></table>
</div></body></html>
