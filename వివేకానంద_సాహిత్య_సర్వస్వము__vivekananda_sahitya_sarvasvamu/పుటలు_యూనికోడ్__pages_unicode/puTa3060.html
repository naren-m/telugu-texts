<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3059.html>p3059</a></td><td>p3060</td><td><a class=puTa_lanke href=puTa3061.html>p3061</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">231</FONT></p>
<p><FONT FACE="SHREE900, SHREE, sans-serif" SIZE="3">చేసుకోవటంవల్ల సంసారంలో బంధించబడ్డాను. అందువల్ల నా కోర్కె నా&nbsp;<BR>మనస్సులోనే నిలిచిపోతుందేమోనని భయపడుతున్నాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నీవు పెళ్లి చేసుకుంటే ఏమైపోయింది? నీ తల్లిదండ్రులకు,&nbsp;<BR>సోదరులకు అన్నవస్త్రాలు యిచ్చి ఎలా పోషిస్తున్నావో, అదేవిధంగా నీ భార్య&nbsp;<BR>విషయంలోకూడా చేయి. ఆమెకు ఆధ్యాత్మిక బోధ చేసి ఆమెను నీ దారిలోకి&nbsp;<BR>త్రిప్పుకో. ఆమె నీ ఆధ్యాత్మిక జీవితంలో సహధర్మచారిణి అని, సహాయకు&nbsp;<BR>రాలని తలచుకో. మిగతా సమయాల్లో యితరుల మాదిరిగా సమానమైన&nbsp;<BR>దృష్టితో చూస్తూండు. ఆ విధంగా భావిస్తే నీ చిత్తచాంచల్యమంతా నశించి&nbsp;<BR>పోతుంది. భయమెందుకు?</FONT></p>
<p><FONT FACE="SHREE900, SHREE, sans-serif" SIZE="3">ఈ మాటల వల్ల శిష్యునికి ధైర్యం కలిగింది. భోజనానంతరం స్వామీజీ&nbsp;<BR>ఆయన ప్రక్కపై కూర్చున్నారు. శిష్యునికి వారి సేవచేసుకొనే అవకాశం&nbsp;<BR>లభించింది.</FONT></p>
<p><FONT FACE="SHREE900, SHREE, sans-serif" SIZE="3">మఠ సభ్యుల విషయంలో గౌరవంగా ప్రవర్తించమని చెబుతూ స్వామీజీ&nbsp;<BR>మాట్లాడటం ప్రారంభించారు. ‘‘నీవు చూస్తున్నావే. ఈ శ్రీరామకృష్ణుని&nbsp;<BR>శిష్యులు అద్భుతమైన త్యాగ పురుషులు. వాళ్లను సేవించటంవల్ల నీకు చిత్తశుద్ధి&nbsp;<BR>కలిగి, ఆత్మదర్శన భాగ్యంకూడా లభిస్తుంది. గీతావాక్యాలు నీకు జ్ఞప్తి వుంది&nbsp;<BR>కదా! ‘‘పరిప్రశ్నేన సేవయా’’ - మహాపురుషులకు సేవ చేయటం వల్ల, ప్రశ్నిం-&nbsp;<BR>చటం వల్ల వాళ్లు నీకు జ్ఞానాన్ని ఉపదేశిస్తారు. కాబట్టి నీవు వాళ్లను సేవించాలి.&nbsp;<BR>దానివల్ల నీకు లక్ష్యసిద్ధి కలుగుతుంది. వాళ్లు నిన్ను ఎంత ప్రేమిస్తున్నారో నీకు&nbsp;<BR>తెలుసు.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కాని, వారిని అర్థం చేసుకోవటం నాకు కష్టంగా ఉంది.&nbsp;<BR>ఒక్కొక్కరు ఒక్కొక్కరకంగా కన్పిస్తారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: శ్రీరామకృష్ణుడు ఒక అద్భుతమైన తోటమాలి. అందువల్ల&nbsp;<BR>వివిధకుసుమాలను కూర్చి ఒక పూల గుత్తిచేసి ఈ సంప్రదాయాన్ని ఏర్పర-&nbsp;<BR>చారు. విభిన్నవైఖరులు, విభిన్న భావాలు కలవారు దానిలో చేరారు. ఇంకా&nbsp;<BR>అనేకమంది చేరుతారు. శ్రీరామకృష్ణులు అనేవారు ‘‘ఒక్కొసారైనా నిష్కపట&nbsp;<BR>హృదయంతో భగవంతుణ్ణి ప్రార్థించినవారు యిక్కడికి తప్పకుండా వచ్చి తీరు-&nbsp;<BR>తారు.’’ ఇక్కడ ఉన్న ప్రతి ఒక్కరు ఒక మహత్తరమైన ఆధ్యాత్మికశక్తి. నా&nbsp;<BR>ముందు వాళ్లు వినమ్రులై ఉన్నారన్న మాత్రాన, వాళ్లు సామాన్యమానవులని&nbsp;<BR>తలంచవద్దు. వాళ్లు బయటికి వెళ్లినప్పుడు ప్రజల్లో ఆధ్యాత్మికతను మేల్కొల్ప-&nbsp;<BR>టానికి కారకులౌతారు. వారు శ్రీరామకృష్ణుని శరీరంలో అంశాలని తెలుసుకో.&nbsp;<BR>శ్రీరామకృష్ణులు అనంత ఆధ్యాత్మిక భావాల స్వరూపం. నేను వాళ్లను ఆ</FONT></p>
<hr class="puTa_virupu">
<table><tr><td><a class=puTa_lanke href=puTa3059.html>p3059</a></td><td>p3060</td><td><a class=puTa_lanke href=puTa3061.html>p3061</a></td></tr></table>
</div></body></html>
