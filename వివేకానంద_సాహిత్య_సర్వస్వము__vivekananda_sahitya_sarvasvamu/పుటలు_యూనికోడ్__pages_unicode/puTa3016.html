<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3015.html>p3015</a></td><td>p3016</td><td><a class=puTa_lanke href=puTa3017.html>p3017</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">187</FONT></p>
<p><FONT FACE="SHREE900, SHREE, sans-serif" SIZE="3">జీవితంలో గాఢనిద్రపోయిన కొద్ది రోజుల్లో, నాగమహాశయుని ఇంట్లో పోయిన&nbsp;<BR>నిద్ర ఒకటి. నిద్రలేచిన తర్వాత సమృద్ధిగా భోంచేశాను. నాగమహాశయుని భార్య&nbsp;<BR>నాకొక వస్త్రం బహూకరించింది. దాన్ని నా తలకు చుట్టుకొని ఢాకాకు బయ-&nbsp;<BR>లుదేరాను. అక్కడ నాగమహాశయుని ఫోటో పూజింపబడటం చూచాను.&nbsp;<BR>ఆయన సమాధిని పదిలపరచవలసి వుంది. ఇప్పుడుకూడ అది ఉంచవలసిన&nbsp;<BR>విధంగా ఉండటం లేదు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఆ ప్రాంత ప్రజలు నాగమహాశయుని గొప్పతనాన్ని గుర్తించలేక-&nbsp;<BR>పోయారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అటువంటి మహాపురుషుణ్ణి సామాన్య ప్రజలెలా గుర్తించ&nbsp;<BR>గలరు? ఆయన సాంగత్యభాగ్యం లభించినవారు నిజంగా ధన్యాత్ములు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కామాఖ్యలో మీరేమి చూచారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: షిల్లాంగు కొండలు చాల చక్కగా ఉన్నాయి. అక్కడ నేను</FONT></p>
<p><FONT FACE="SHREE900, SHREE, sans-serif" SIZE="3">‘సర్‌ హెన్రీ కాటన్‌’ను కలిశాను. ఆయన అస్సాం చీఫ్‌ కమీషనర్‌. ఆయన నన్ను&nbsp;<BR>అడిగాడు. ‘‘స్వామీజీ, మీరు అమెరికా, యూరోపు పర్యటించిన తర్వాత&nbsp;<BR>దూరంగా వున్న యీ కొండల్లో ఏం చూద్దామని వచ్చారు?’’ అంత చక్కని&nbsp;<BR>దయార్ద్రహృదయంగల సర్‌ హెన్రీ కాటన్‌వంటి మహనీయులు కన్పించటం&nbsp;<BR>అరుదు. నా అనారోగ్య పరిస్థితినిగూర్చి విని నా ఆరోగ్యాన్ని కనిపెట్టడానికి&nbsp;<BR>ఉదయం, సాయంత్రం ఆయన ‘సివిల్‌ సర్జన్‌’ను పంపాడు. నా ఆరోగ్యం బాగా&nbsp;<BR>లేనందువల్ల అక్కడ ఎక్కువ ఉపన్యాసా లివ్వలేకపోయాను. ప్రయాణకాలంలో&nbsp;<BR>నన్ను శ్రద్ధతో కనిపెట్టి సేవించాడు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఆ ప్రాంతంలో మతవిషయాలెలా వున్నాయి?&nbsp;<BR>స్వామీజీ: అది తాంత్రికభూమి. ‘హంకర్‌దేవ’ అనే వారిని గూర్చి&nbsp;<BR>విన్నాను. ఆయన అక్కడొక అవతారపురుషుడుగా అర్చింపబడుతున్నాడు.&nbsp;<BR>‘హంకర్‌దేవ’ అంటే శంకరాచార్యుల వారి మరొక పేరేమో. నేను విచారించలేదు.&nbsp;<BR>వాళ్లు సన్యాసులు. బహుశా తాంత్రిక సన్యాసులు లేదా శంకర సంప్రదాయంలో&nbsp;<BR>ఒకటయి వుండవచ్చు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: తూర్పుబెంగాలు ప్రజలు నాగమహాశయునిలాగా మిమ్మల్ని-&nbsp;<BR>కూడా గుర్తించలేకపోయారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: వాళ్లు నన్ను గుర్తించినా, గుర్తించకపోయినా అక్కడి ప్రజలు, ఈ&nbsp;<BR>ప్రాంతం వారికంటే ఉత్సాహవంతులు, కార్యతత్పరులు. కాలక్రమంగా ఆ&nbsp;<BR>ప్రాంతం అభివృద్ధి చెందుతుంది. ఈ రోజుల్లో నాగరికతావిధానాలని చెప్పబడేవి&nbsp;<BR>యింకా ఆ ప్రాంతాల్లోకి చొచ్చుకుపోలేదు. అన్ని కాలాల్లోను, మర్యాదలు,</FONT></p>
<hr class="puTa_virupu">
<table><tr><td><a class=puTa_lanke href=puTa3015.html>p3015</a></td><td>p3016</td><td><a class=puTa_lanke href=puTa3017.html>p3017</a></td></tr></table>
</div></body></html>
