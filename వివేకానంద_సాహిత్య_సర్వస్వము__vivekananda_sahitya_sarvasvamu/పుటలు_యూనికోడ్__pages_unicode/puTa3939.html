<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3938.html>p3938</a></td><td>p3939</td><td><a class=puTa_lanke href=puTa3940.html>p3940</a></td></tr></table>

<p><FONT FACE="TimesNewRoman, Times, serif" SIZE="2">3 1 2</FONT></p>
<p><FONT FACE="TimesNewRoman, Times, serif" SIZE="3">5 3 1</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి క్రిస్టైన్‌కు)</FONT><FONT FACE="TimesNewRoman, Times, serif" SIZE="2"><sup>*</sup></FONT></p>
<BR>
<p><FONT FACE="SHREE900, SHREE, sans-serif" SIZE="3">1502, జోన్స్‌వీథి, శాన్‌ఫ్రాన్సిస్కో,</FONT></p>
<p><FONT FACE="SHREE900, SHREE, sans-serif" SIZE="3">మార్చ్‌ 4, 1900.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన క్రిస్టినా,</FONT></p>
<p><FONT FACE="SHREE900, SHREE, sans-serif" SIZE="3">నీ పరిస్థితులు ఎలా ఉన్నాయి? శ్రీమతి ‘ఫంకె’, తదితర మిత్రులు ఎలా&nbsp;<BR>ఉన్నారు? నువ్వు సుఖంగా ఉన్నావా, లేక దిగులు పడుతున్నావా, లేక దీనంగా&nbsp;<BR>ఉన్నావా లేక ఎలా ఉన్నావు? నేను పరిసరాలకు మరింత సర్దుకొని పోతున్నాను.&nbsp;<BR>నా ఆరోగ్యం మెరుగ్గా ఉంది. కాని యిదివరకు మాదిరి లేదు. మామూలు శక్తి&nbsp;<BR>వస్తుందో లేదో తెలియదు.లోకంలో సుఖంగా ఉండటానికి ఎంత సాధ్యమో,&nbsp;<BR>అంతగా ఉంటే సంతోషిస్తాను.</FONT></p>
<p><FONT FACE="SHREE900, SHREE, sans-serif" SIZE="3">‘మార్గో’ బోస్టన్‌ వెళ్లింది. పనిచేస్తుంది. పనిచేస్తూ నేను శాన్‌ఫ్రాన్సిస్కోలో&nbsp;<BR>ఉన్నానని నీకు తెలుసు. తూర్పుకు పోవటానికి తగిన ఖర్చులు సమకూరగానే&nbsp;<BR>నేను ఆ చోటినుండి పోతాను. ప్రస్తుతం డెట్రాయిట్‌లో చాల చల్లగా ఉండి&nbsp;<BR>తీరాలి. ఇక్కడ సంక్షేమంగానే ఉన్నాను. ఇది ఉత్తర భారతదేశం మాదిరి వుంది.&nbsp;<BR>ఇప్పుడు మాకు భారతదేశంలో వసంతం. ఇక్కడకూడ అలాగే ఉంది. మీకు&nbsp;<BR>వసంతం ఏప్రెల్‌లోనా లేక మే మాసంలోనా - నేను మరచిపోయాను. కాని&nbsp;<BR>ఏప్రెల్‌లో మార్చిమాస మంత చల్లగా ఉండదు. అవును గదా?</FONT></p>
<p><FONT FACE="SHREE900, SHREE, sans-serif" SIZE="3">ఏప్రెల్‌లో ఇక్కడనుండి బైలుదేరి తూర్పువైపు పోతాననుకొంటాను. షికా-&nbsp;<BR>గోలో ఆగి నువ్వు యిష్టపడితే కొంత విశ్రాంతికై డెట్రాయిట్‌ వస్తాను. తర్వాత&nbsp;<BR>న్యూయార్క్‌ మొదలైన చోట్లకు.</FONT></p>
<p><FONT FACE="SHREE900, SHREE, sans-serif" SIZE="3">నా రచనలను చూసి యిక్కడి కాలిఫోర్నియాలోని ప్రజలు తయారై&nbsp;<BR>వున్నారు. రాసిన మాటలు చాలదూరం పోయినట్లు కన్పిస్తోంది. కాబట్టి&nbsp;<BR>గుంపులు రావటానికై నేను కష్టపడనవసరం లేదు. కాని ద్వారంవద్ద 50 సెంట్లు&nbsp;<BR>యివ్వాల్సి వచ్చినప్పుడు ఈ ఉత్సాహం ఎంతవరకు నిలుస్తుందో చూడాలి. నీకు&nbsp;<BR>సెలవులు ఎప్పుడు ప్రారంభమౌతాయి? ‘మే’ మాసంలో కాదా?</FONT></p>
<p><FONT FACE="SHREE900, SHREE, sans-serif" SIZE="3">నేను పనిచేయగోరటం లేదు. ప్రశాంతంగా విశ్రాంతి తీసుకోగోరు&nbsp;<BR>తున్నాను. కాని దేశ, కాల, కర్మలు, పని, పని అని నన్ను తరుముతున్నాయి.&nbsp;<BR>మనం కసాయివాడి వధ్యస్థానానికి గొనిపోబడే పశువుల మాదిరి వున్నాం.</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">ఈ ఉత్తరంలో కొంత భాగం పొరపాటున ‘నివేదిత’ పేర ప్రచురింపబడింది.&nbsp;<BR>పూర్తిపాఠం యిక్కడ యిచ్చాం.</FONT></p>
<hr class="puTa_virupu">
<table><tr><td><a class=puTa_lanke href=puTa3938.html>p3938</a></td><td>p3939</td><td><a class=puTa_lanke href=puTa3940.html>p3940</a></td></tr></table>
</div></body></html>
