<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3138.html>p3138</a></td><td>p3139</td><td><a class=puTa_lanke href=puTa3140.html>p3140</a></td></tr></table>

<p><FONT FACE="SHREE900, SHREE, sans-serif" SIZE="3">బాగుపడాలంటే, మీరు మీరుగా ఉండరాదు. హిందువులకు సహాయం చేయడం&nbsp;<BR>నిష్ప్రయోజనం.’’ ఇలా చెప్పేవారికి జాతులయొక్క చరిత్రను గూర్చిన జ్ఞానం-&nbsp;<BR>లేదు. హిందువులు వారి మతాన్ని, వారి వ్యవస్థల్ని మార్చుకొంటే, భారతదేశమే&nbsp;<BR>ఉండదు - ఆ జాతికి ఆయువుపట్టు అదే. ఆ జాతియే అంతరించిపోతుంది&nbsp;<BR>- ఆ తర్వాత మీరు సహాయపడేది ఎవరికి?</FONT></p>
<p><FONT FACE="SHREE900, SHREE, sans-serif" SIZE="3">ఇంకొక ముఖ్యవిషయంకూడ - నేర్చుకోవలసింది ఉంది. నిజానికి, మీ&nbsp;<BR>రెప్పుడుకూడ తోడ్పడలేరు. మన మొకరి కొకరం ఏమి చేసికోగలం? మీ జీవి-&nbsp;<BR>తంలో మీరు ఎదుగుతున్నారు! నా జీవితంలో నేను ఎదుగుతున్నాను. అయిన-&nbsp;<BR>ప్పటికీ, అందరూ అనుసరించే మార్గాలలో చివరకు ఒక్క గమ్యానికే తీసుకొని&nbsp;<BR>పోబడుతున్నామని తెలిసికూడా - మీ జీవితమార్గంలో మిమ్మల్ని నేను కొంచెం&nbsp;<BR>ముందుకు నెట్టడం సాధ్యం - అంతకుమించి ఏమి చేయటానికైనా అసాధ్యం.&nbsp;<BR>అన్ని మార్గాలవారు నిశ్చలంగా ఎదుగుతూనే వుంటారు. ఏ దేశపు నాగరికత-&nbsp;<BR>కూడ యిప్పటికింకా సమగ్రంకాలేదు. ఆ నాగరికతను కొంచెం ముందుకు&nbsp;<BR>నెట్టండి. అప్పుడు అది తన గమ్యాన్ని చేరుకుంటుంది. దాని మార్గాన్ని మార్చ-&nbsp;<BR>డానికి పూనుకోకండి. దేశంలోని వ్యవస్థల్ని, ఆచారాలను, మర్యాదలను, తొల-&nbsp;<BR>గించివేస్తే ఇక మిగిలేదేముంది? అవేకదా ఆ దేశాన్ని కలిపి ఉంచేది. కాని పర-&nbsp;<BR>దేశీయుడు - విద్వాంసుడని తలచుకొనేవాడు యిక్కడ ప్రవేశించి యిట్లం-&nbsp;<BR>టాడు. ‘‘నా మాట విని, వేలవేల యేండ్లుగా మీకు వాడుకపడివున్న మీ వ్యవ-&nbsp;<BR>స్థల్ని, మీ ఆచారాలని మానుకోండి. అందుకు బదులు నేనిచ్చే ఈ సత్తు&nbsp;<BR>బొచ్చెను తీసికొని సుఖించండి.’’ ఇదంతా అనర్థకమైన బోధ.</FONT></p>
<p><FONT FACE="SHREE900, SHREE, sans-serif" SIZE="3">మనం పరస్పరం తోడ్పడుచుండవలసిందే. కాని మరొక పనికూడా&nbsp;<BR>చేయాలి. మొదట నిస్వార్థతను నేర్చుకొని, ఇతరులకు సహాయం చేయాలి.&nbsp;<BR>‘‘నేనేమి చెబుతానో దానిని ఆ ప్రకారమే, చేశావంటే నీకు నేను తోడ్పడుతాను.&nbsp;<BR>లేకుంటే తోడ్పడలేను’’ అనేది సహాయ మనిపించుకుంటుందా?</FONT></p>
<p><FONT FACE="SHREE900, SHREE, sans-serif" SIZE="3">కాబట్టి, హిందువులు మీకు పారమార్థిక మార్గంలో తోడ్పడటానికి&nbsp;<BR>పూనుకుంటే, ఆ తోడ్పాటుకు పరిమితులు, ఏమాత్రమూ ఉండవు - పరిపూ-&nbsp;<BR>ర్ణమైన నిస్వార్థత! నా వద్దనుండి పోయింది, నేనివ్వగలది ఏమేమి ఉందో అదంతా&nbsp;<BR>నా బుద్ధి, నా శక్తి, నా సర్వం, యిచ్చివేయబడింది. ఇవ్వాలనే యివ్వబడింది.&nbsp;<BR>వేరేమీ లేదు. ప్రపంచంలో సగభాగం కొల్లగొట్టినవారు ‘‘విగ్రహారాధకుల్ని క్రైస్తవ&nbsp;<BR>మతంలోనికి మార్చడానికై’’ యిరవైవేల డాలర్లు యివ్వడాన్ని నేను ఎన్నోసార్లు&nbsp;<BR>ప్రత్యక్షంగా చూచాను. ఇంత దానం లేకపోతేనేమి? ఇది విగ్రహా</FONT></p>
<hr class="puTa_virupu">
<table><tr><td><a class=puTa_lanke href=puTa3138.html>p3138</a></td><td>p3139</td><td><a class=puTa_lanke href=puTa3140.html>p3140</a></td></tr></table>
</div></body></html>
