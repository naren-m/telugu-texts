<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa362.html>p362</a></td><td>p363</td><td><a class=puTa_lanke href=puTa364.html>p364</a></td></tr></table>


<p><FONT FACE="SHREE900, SHREE, sans-serif" SIZE="3">ఇస్తే రాజు యివ్వాలిగాని బిచ్చగాడు ఏం యివ్వగలడు? రాజైనా తాను సర్వ&nbsp;<BR>సంతుష్టుడైతేనే యిస్తాడు.</FONT></p>

<p><FONT FACE="SHREE900, SHREE, sans-serif" SIZE="3">నీ వద్దవున్న ద్రవ్యం భగవంతుడిదనీ దానికి నువ్వు కేవలం కాపలావాడవనీ&nbsp;<BR>భావించు. దానిపట్ల ఎలాటి మమకారం వుంచుకోవద్దు. పేరు ప్రతిష్ఠలను ధనాన్ని&nbsp;<BR>పోనివ్వు; అవే ఘోరబంధాలు. అద్భుత కైవల్య వాతావరణాన్ని అనుభూతం&nbsp;<BR>చేసుకో. నువ్వు ముక్తుడవు, ముక్తుడవు, ముక్తుడవు! ‘‘ఆహా, నేను ధన్యుణ్ణి!&nbsp;<BR>కైవల్యస్వరూపుణ్ణి! ఆత్మస్వరూపుణ్ణి! నా ఆత్మలో ఆద్యంతాలు&nbsp;<BR>కానరావు. సర్వం నా ఆత్మే’’ అంటూ సదా వక్కాణించు.</FONT></p>
<p><FONT FACE="SHREE902-Italic, SHREE, sans-serif" SIZE="3">ఆదివారం, జూలై 21</FONT></p>
<BR>
<p><FONT FACE="SHREE900-Italic, SHREE, sans-serif" SIZE="3">(పాతంజల యోగసూత్రాలు)</FONT></p>
<p><FONT FACE="SHREE900, SHREE, sans-serif" SIZE="3">వృత్తులనే మార్పులను పొందనివ్వక మనస్సును నిరోధించే విధానాన్ని&nbsp;<BR>తెలిపే శాస్త్రమే యోగశాస్త్రం. ఇంద్రియబోధా భావమూ అనే వాటి మేళనమే,&nbsp;<BR>క్రియాప్రతిక్రియల మేళనమే, మనస్సు. కాబట్టి దానికి నిత్యత్వం పొసగదు.&nbsp;<BR>మనస్సు తన సూక్ష్మశరీరమూలంగా స్థూలశరీరంమీద ప్రభావాన్ని చూపు-&nbsp;<BR>తోంది. మనస్సుకు మరుగున నిజమైన ఆత్మ వుందని, వేదాంతం తెలుపుతుంది.&nbsp;<BR>వేదాంతం మనశ్శరీరాల అస్తిత్వాన్ని అంగీకరించినా దేన్లో నానాత్వమనేది యిక&nbsp;<BR>లేదో, ఏది శాశ్వతం, పరమం, ఏకమూ అయి వెలుగొందుతూందో అలాటి&nbsp;<BR>మరో తత్త్వాన్ని - ఆత్మను - ప్రతిపాదిస్తోంది. జన్మ పునస్సంయోగం, మరణం&nbsp;<BR>వియోగం, తత్త్వాలను విభజిస్తూపోతే, చివరకు ఆత్మ లభిస్తుంది; ఆ తరువాత&nbsp;<BR>యిక విభజన సాధ్యపడనందున నిత్యతత్త్వాన్ని చేరుకొన్నామన్న మాట.</FONT></p>
<p><FONT FACE="SHREE900, SHREE, sans-serif" SIZE="3">ప్రతి తరంగానికి వెనుక పూర్తిసముద్రముంది, కొన్ని ఎంతో పెద్దవి,&nbsp;<BR>కొన్ని చిన్నవి అవుగాక. సమస్త రూపాలూ అలలే; కాని యివన్నీ వాస్తవానికి&nbsp;<BR>సముద్రమే - సంపూర్ణ సముద్రమే - కాని అలల రూపంలో యివి దాన్లోని&nbsp;<BR>భాగాలు. అలలు శాంతిస్తే, అంతా ఒక్కటే - పతంజలి అన్నట్లు ‘దృశ్యహీనమైన&nbsp;<BR>ద్రష్ట’. మనస్సు పనిచేసేటప్పుడు ఆత్మ దానితో సమ్మిశ్రితమై వుంటుంది.&nbsp;<BR>పూర్వరూపాలు త్వరితగతిని ఒకదాని వెంబడి ఒకటిగా వెలువడటమే స్మృతి అన-&nbsp;<BR>బడుతోంది.</FONT></p>
<p><FONT FACE="SHREE900, SHREE, sans-serif" SIZE="3">నిస్సంగుడవవు. జ్ఞానమే శక్తికి పట్టుకొమ్మ, ఒకదాన్ని పొందితే రెండవదీ&nbsp;<BR>నీకు లభిస్తుంది. జ్ఞానప్రభావంలో భౌతికప్రపంచాన్ని దూరంగా సైతం తొల&nbsp;<BR>గించుకోవచ్చు. ఏ వస్తువులోనైనా సమస్తగుణాలూ ఒకదాని వెంబడి ఒకటిగా</FONT></p>
<hr class="puTa_virupu">
<table><tr><td><a class=puTa_lanke href=puTa362.html>p362</a></td><td>p363</td><td><a class=puTa_lanke href=puTa364.html>p364</a></td></tr></table>
</div></body></html>
