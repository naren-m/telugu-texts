<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1514.html>p1514</a></td><td>p1515</td><td><a class=puTa_lanke href=puTa1516.html>p1516</a></td></tr></table>
<p><FONT FACE="SHREE900, SHREE, sans-serif" SIZE="3">286 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">మనసును పోనివ్వండి. దేవతలను పోనివ్వండి. దయ్యాలను పొనివ్వండి. ఆ&nbsp;<BR>ఏకసత్తును తప్ప తక్కినదంతా పోనివ్వండి. ‘‘ఎక్కడ ఒకడు మరొకనిని&nbsp;<BR>వింటాడో, ఒకడు మరొకనిని చూస్తాడో, అది క్షుద్రదశ; ఎక్కడ ఒకడు&nbsp;<BR>మరొకడిని వినడో, ఒకడు మరొకడిని చూడడో, అది అనంత దశ’’ - జ్ఞాత,&nbsp;<BR>జ్ఞేయం ఐక్యాన్ని పొందే మెట్టు అన్నిటికంటె పైది. నేనే శ్రోతను, వక్తను, నేనే&nbsp;<BR>గురువును, శిష్యుడిని, నేనే స్రష్టను, సృష్టిని - ఈ అనుభూతి కలిగినప్పుడే&nbsp;<BR>భయం అంతరిస్తుంది; మనల్ని భయపెట్టడానికి వేరెవ్వరూ లేరు. నేను తప్ప&nbsp;<BR>మరేదీ లేదు. నన్నేది భయపెట్టగలదు? ఇది మనం ప్రతి రోజూ వింటూ&nbsp;<BR>వుండాలి! తక్కిన తలపులన్నిటినీ వదిలించుకోవాలి! తక్కినదంతా ఆవలికి&nbsp;<BR>త్రోసివేయాలి! నిరంతరం వల్లిస్తూ వుండవలసింది దీన్నే. ఇది హృదయాని&nbsp;<BR>కెక్కేంత వరకు, ప్రతి నరం, ప్రతి కండరం, ప్రతి రక్తబిందువు ‘‘సోఽహం’’&nbsp;<BR>అనే ఆశయంతో ఝల్లుమనే వరకు, చెవులగుండా పోయవలసింది దీన్నే. మృత్యు-&nbsp;<BR>ముఖంలోకూడ ‘‘సోఽహం’’ అని చెప్పు. భారతదేశంలో ఒక సన్యాసి ఉండే-&nbsp;<BR>వాడు. అతడు ‘‘శివోహం’’ - ‘‘నేను నిత్యానందుడిని’’ అని సదా చెబుతూండే&nbsp;<BR>వాడు. ఒకనాడొక పెద్దపులి అతనిపై దుమికి దూరంగా ఈడ్చుకొనిపోయి,&nbsp;<BR>చంపింది; కంఠంలో ప్రాణమున్నంత వరకు ‘‘శివోహం’’ ‘‘శివోహం’’ అన్న శబ్ద-&nbsp;<BR>మతనినుండి వినిపిస్తూనే వుంది. మృత్యుముఖాన ఆపద సమయాన, రణరంగ&nbsp;<BR>మధ్యంలో, సాగరగర్భంలో, మహోన్నత పర్వతాగ్రాలలో, కీకారణ్యంలో&nbsp;<BR>‘‘సోఽహం’’, ‘‘సోఽహం’’ అని, నిన్ను ఉద్బోధించుకో! దివారాత్రాలు&nbsp;<BR>‘‘సోఽహం’’ అని చెబుతూ వుండు. అదే గొప్పబలం. అదే ఆస్తికధర్మం.&nbsp;<BR>‘‘నాయ మాత్మా బలహీనేన లభ్యః’’ - ‘‘బలహీనుడు ఆత్మసిద్ధి నొందజాలడు’’&nbsp;<BR>- ‘‘ఓ భగవంతుడా! నేను మహాపాపిని’’ అని ఎప్పుడూ అనకు. నీకు ఎవరు&nbsp;<BR>సాయం చేస్తారు? నీవే లోకానికి సహాయం చేసే వాడివి. ఈ విశ్వంలో నీకు సాయ-&nbsp;<BR>పడగలిగిన దేది? నీకు సాయపడగల మానవుడుకాని, దానవుడుకాని, దేవుడు-&nbsp;<BR>కానీ ఏడీ? నిన్ను లొంగదీయ గలిగిన దేది? నీవే జగదీశ్వరుడవు; నీవు సాయ&nbsp;<BR>మన్వేషించడం ఎక్కడ? నీలోనుండి కాక, వేరెక్కడినుండి సాయమెప్పుడూ&nbsp;<BR>రాలేదు. నీవు చేసిన ప్రార్థన ఫలించినపుడంతా, మరెవరో ఫలింపజేసినట్లు, నీ&nbsp;<BR>అజ్ఞానంలో నీవనుకొన్నావు. నీకు తెలీదుకాని, నీ ప్రార్థనను ఫలింప చేసికొన్నది&nbsp;<BR>నీవే. నీ నుండే నీకు సాయం లభించింది. ఎవరో సహాయపడుతున్నా రనడం&nbsp;<BR>నీ వెర్రిఊహ! నీకు తోడ్పడే వారెవ్వరూ, నీ వెలుపల లేరు; విశ్వసృష్టి కర్తవు&nbsp;<BR>నీవే. పట్టు పురుగులాగా నీ చుట్టూ ఒక ఆవరణాన్ని కట్టుకొన్నావు. నిన్ను&nbsp;<BR>రక్షించే వారెవ్వరు? నీ ఆవరణాన్ని భేదించుకొని, చక్కని సీతాకోకచిలుకలాగా,</FONT></p>
<hr class="puTa_virupu">
<table><tr><td><a class=puTa_lanke href=puTa1514.html>p1514</a></td><td>p1515</td><td><a class=puTa_lanke href=puTa1516.html>p1516</a></td></tr></table>
</div></body></html>
