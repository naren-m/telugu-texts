<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3223.html>p3223</a></td><td>p3224</td><td><a class=puTa_lanke href=puTa3225.html>p3225</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup></FONT></p>
<p><FONT FACE="TimesNewRoman, Times, serif" SIZE="3"><sup>  </sup>˝</FONT></p>
<BR>
<p><FONT FACE="SHREE902, SHREE, sans-serif" SIZE="3">(ప్రమదదాస మిత్రకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">అలహాబాద్‌,&nbsp;<BR>డిశంబరు, 30, 1889.</FONT></p>
<p><FONT FACE="SHREE900, SHREE, sans-serif" SIZE="3">ప్రియ మహాశయా,</FONT></p>
<p><FONT FACE="SHREE900, SHREE, sans-serif" SIZE="3">నేను ఒకటి రెండు రోజులలో వారణాసి వస్తున్నానని మీకు వ్రాశాను. కాని&nbsp;<BR>విధివ్రాతను ఎవ్వరు తప్పించుకోగలరు? ‘యోగిన్‌’ అనే నా సోదరశిష్యుడు ఓంకా-&nbsp;<BR>రనాథ్‌ చిత్రకూటం మొదలైన క్షేత్రాలను దర్శించి యిక్కడకు రాగానే మశూచి&nbsp;<BR>వ్యాధికి గురయ్యాడని తెలిసి, అతనికి ఉపచారం చేయడానికై నే నిక్కడికి&nbsp;<BR>వచ్చాను. ఇప్పుడు అతనికి పూర్తిగా స్వస్థత చేకూరింది. ఇచ్చట ఉన్న కొందరు&nbsp;<BR>బెంగాలీ మహాశయులు సదాచారులు, ప్రేమ స్వభావం కలవారు నన్నెంతో అను-&nbsp;<BR>రాగంతో చూస్తున్నారు. ఈ మాఘ మాసం యిక్కడే ఉండమని, కల్పవిధిని</FONT><FONT FACE="TimesNewRoman, Times, serif" SIZE="2"><sup> &nbsp;<BR></sup></FONT><FONT FACE="SHREE900, SHREE, sans-serif" SIZE="3">నిర్వర్తింపమని బలవంతపెడుతూన్నారు. కాని, నేను కాశి, కాశి, కాశి అని కాశీ-&nbsp;<BR>ధామాన్నే కలవరిస్తున్నాను. మిమ్మల్ని దర్శించాలని నా మనస్సు&nbsp;<BR>ఉర్రూతలూగుతూంది. అందువల్ల వీరి బలవంతంనుండి తప్పించుకొని ఒకటి&nbsp;<BR>రెండు రోజులలో కాశీనాథుని పవిత్రక్షేత్రానికి చేరాలని నా చేతనైనంత ప్రయత్నం&nbsp;<BR>చేస్తున్నాను. అచ్యుతానంద సరస్వతి అనే నా సోదరశిష్యుడు మీవద్దకు వచ్చి,&nbsp;<BR>నన్నుగూర్చి విచారిస్తే, నేను త్వరలోనే కాశికి వస్తున్నానని, దయచేసి అతనికి&nbsp;<BR>తెలుపగోర్తాను. అతడు చాల మంచివాడు; విద్వాంసుడు. నే నతనిని బంకి&nbsp;<BR>పూరులో వదలి రావలసి వచ్చింది. రాఖాల్‌, సుబోధ్‌ యింకా కాశీలోనే&nbsp;<BR>ఉన్నారా? ఈ సంవత్సరం కుంభమేళ మహోత్సవం హరిద్వార్‌లో జరుగునో,&nbsp;<BR>జరుగదో విచారించి దయతో నాకు తెలుపగలరు.</FONT></p>
<p><FONT FACE="SHREE900, SHREE, sans-serif" SIZE="3">ఎందరో భక్తులను, ఎందరో వివేకవంతులను, ఎందరో సాధుపుంగవులను,&nbsp;<BR>ఎందరో పండితులను ఎన్నో చోట్లలో కలిసాను. వారు నాపై ఎంతో ఆదరణ&nbsp;<BR>చూపెట్టారు. కాని ‘భిన్నరుచిహిలోకః’ - ‘జిహ్వకొక రుచి, పుర్రెకొక బుద్ధి’&nbsp;<BR>అన్నట్లు మనకున్న ఆత్మానుబంధమేమో తెలియదు - మీ సాంగత్యంలో నాకు&nbsp;<BR>కలిగే ప్రీతి, సంతుష్టి యింకెక్కడా కలుగవు. విశ్వనాథుడేమి చేస్తాడో చూస్తాను.</FONT></p>
<p><FONT FACE="SHREE900, SHREE, sans-serif" SIZE="3">భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="SHREE908, SHREE, sans-serif" SIZE="3"><I>నా విలాసము:</I></FONT><FONT FACE="SHREE900, SHREE, sans-serif" SIZE="3"> శ్రీ గోవిందచంద్ర బాబుగారి ఇల్లు, చౌకు, అలహాబాద్‌.</FONT></p>
<p><FONT FACE="TimesNewRoman, Times, serif" SIZE="3"><sup>  </sup></FONT><FONT FACE="SHREE900, SHREE, sans-serif" SIZE="3">పవిత్ర త్రివేణీసంగమంలో విశేష దీక్షతో నిర్వహింపబడే స్నానం.</FONT></p>
<hr class="puTa_virupu">
<table><tr><td><a class=puTa_lanke href=puTa3223.html>p3223</a></td><td>p3224</td><td><a class=puTa_lanke href=puTa3225.html>p3225</a></td></tr></table>
</div></body></html>
