<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1393.html>p1393</a></td><td>p1394</td><td><a class=puTa_lanke href=puTa1395.html>p1395</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - అమృతత్వం</FONT></p>
<p><FONT FACE="SHREE900, SHREE, sans-serif" SIZE="3">165</FONT></p>
<p><FONT FACE="SHREE900, SHREE, sans-serif" SIZE="3">చేరుస్తుంది. అక్కడ అవి ఇచ్ఛారూపంలో వ్యవస్థిత మవుతాయి. ఇవన్నీ కలిపి&nbsp;<BR>ఆ అనుభూతులను లోపల వుండే రాజాధిరాజుకు, సింహాసనాధీశునికి జీవాత్మకు&nbsp;<BR>సమర్పిస్తాయి. ఆయన పరికించి, ఆజ్ఞలిస్తాడు. వెంటనే మనస్సు ఇంద్రి&nbsp;<BR>యాలకూ, ఇంద్రియాలు శరీరానికి వర్తమానాన్ని అందజేస్తుంది. నిజమైన&nbsp;<BR>జ్ఞాత (తెలిసికొన్న వాడు) పరిపాలకుడు, నియామకుడు, సూత్రధారుడు&nbsp;<BR>జీవాత్మే.</FONT></p>
<p><FONT FACE="SHREE900, SHREE, sans-serif" SIZE="3">మానవుని ఆత్మ శరీరం కాదు, ఆలోచనాశక్తి కాదు అని దేన్ని బట్టి&nbsp;<BR>తేలుతోంది. ఆత్మ సంయుక్త పదార్థం కాజాలదు. ఎందుకు? మిశ్రిత పదార్థాలన్నీ&nbsp;<BR>ఇంద్రియగోచరాలుగానో, మనోగోచరాలుగానో ఉండాలి కాబట్టి, చూడ&nbsp;<BR>టానికి ఊహించడానికి సాధ్యం కానిది, కట్టకట్టి ఉంచడానికి సాధ్యం కానిది;&nbsp;<BR>శక్తికానిది; భౌతిక వస్తువు కానిది; కారణం కానిది; కార్యం కానిది సంయుక్త పదా-&nbsp;<BR>ర్థంగా వుండజాలదు. మన మానసిక ప్రపంచపు అవధులలోనే, మన భావ ప్రపం-&nbsp;<BR>చపు సరిహద్దులలోనే, సంయుక్త పదార్థాల ఏలుబడి చెల్లుతుంది. ఆ హద్దులు&nbsp;<BR>దాటి వానికి ఉనికి లేదు. వాని ఉనికి నియమాలు చెల్లే చోటనే.&nbsp;<BR>నియమాతీత వస్తువేదైనా ఉంటే, అది సంయుక్త పదార్థం కానేరదు. మానవాత్మ&nbsp;<BR>నిమిత్తత్వానికి అతీతమైంది కాబట్టి అది సంయుక్త వస్తువు కాదు. అది&nbsp;<BR>నిత్య ముక్తం. నియమబద్ధమైనదంతా దాని ఏలుబడిలోనిది. అది మృతినొంద-&nbsp;<BR>జాలదు. విచ్ఛినమై, మూలవస్తువు రూపాన్ని పొందడమే కదా మృతి? కాబట్టి&nbsp;<BR>సంయుక్త వస్తువు కానిదానికి మరణం ఎలా కలుగుతుంది? అది మృతి&nbsp;<BR>నొందుతుందనడం అసంబద్ధమైన మాట.</FONT></p>
<p><FONT FACE="SHREE900, SHREE, sans-serif" SIZE="3">మన ఆలోచన ఇప్పుడు క్రమంగా మెల్లిగా సూక్ష్మతరమౌతోంది. మీలో&nbsp;<BR>కొందరికి ఇది భయాన్ని కల్గిస్తుందేమో? భౌతిక పదార్థాలు, శక్తులు, భావాలతో&nbsp;<BR>కూడిన ఈ క్షుద్ర జగత్తుకు అతీతం కావడంవల్ల, ఆత్మ అసంయుక్త వస్తువనీ,&nbsp;<BR>అసంయుక్తం కావడంవల్ల మృతి నొందజాలదనీ తెలుసుకున్నాం. మృతిలేని జీవం&nbsp;<BR>ఎలా ఉంటుంది? చావు బ్రదుకులు ఒకే నాణేనికి రెండు వైపులు. చావుకు&nbsp;<BR>పర్యాయ పదమే బ్రదుకు, బ్రదుకుకు పర్యాయ పదమే చావు. ఒక విధంగా&nbsp;<BR>గోచరించినప్పుడు దేన్ని ‘బ్రదుకు’ అంటామో, దాన్నే మరొక విధంగా కనిపించి&nbsp;<BR>నపుడు ‘చావు’ అంటాం. అలా పైకి లేచినపుడు జీవం, క్రింద పడినపుడు&nbsp;<BR>మరణం. కాబట్టి మరణాతీత వస్తువు జీవాతీతంకూడ అనడం స్పష్టం. మన&nbsp;<BR>మొదటి నిశ్చితాభిప్రాయాన్ని (కంక్లూషన్‌) ఇప్పుడు మళ్లీ గుర్తుకు తెచ్చుకోండి.&nbsp;<BR>మానవుని ఆత్మ, భగవంతుని (జగన్మయ శక్తి) అంశమే. అది చావు బ్రదుకులకు&nbsp;<BR>అతీతమని ఇప్పుడు తేలింది. మీరు పుట్టలేదు. మరణించలేదు. అయితే మనం</FONT></p>
<hr class="puTa_virupu">
<table><tr><td><a class=puTa_lanke href=puTa1393.html>p1393</a></td><td>p1394</td><td><a class=puTa_lanke href=puTa1395.html>p1395</a></td></tr></table>
</div></body></html>
