<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3678.html>p3678</a></td><td>p3679</td><td><a class=puTa_lanke href=puTa3680.html>p3680</a></td></tr></table>

<p><FONT FACE="TimesNewRoman, Times, serif" SIZE="2">5 2</FONT></p>
<p><FONT FACE="SHREE900, SHREE, sans-serif" SIZE="3">అంతే. మధ్యయుగాల్లో దోపిడీగాళ్లు, మోసగాళ్లు అధికం. ఒక యుగంలో వైవా-&nbsp;<BR>హిత జీవితాన్ని గూర్చిన అవగాహన తక్కువగా వుండేది. మరొక యుగంలో వ్యభి-&nbsp;<BR>చారం హెచ్చు; ఒక యుగంలో శారీరక బాధ అధికం. ఒక కాలంలో మానసిక&nbsp;<BR>వ్యధ సహస్ర గుణితం. జ్ఞానం విషయమూ అంతే. గురుత్వాకర్షణశక్తి కనుగొ-&nbsp;<BR>నబడి దాని కా పేరిడటానికి పూర్వమే ప్రకృతిలో గురుత్వాకర్షణశక్తి లేదా? అది&nbsp;<BR>వుందని తెలిశాక అది ఏం వ్యత్యాసాన్ని కలిగించింది. రెడ్‌ ఇండియన్లకంటె మీరు&nbsp;<BR>ఎక్కువ ఆనందంగా వున్నారా?</FONT></p>
<p><FONT FACE="SHREE900, SHREE, sans-serif" SIZE="3">ఇదంతా ఒట్టి భ్రమ అని ఎరుగటమే ఏదో కొంత ప్రయోజనకరమైన&nbsp;<BR>జ్ఞానం. కాని కొద్దిమందే - కొద్దిమంది మాత్రమే - దీన్ని ఏనాటికైనా తెలుసు&nbsp;<BR>కొంటారు. ‘ఆత్మను మాత్రమే తెలుసుకోండి. వ్యర్థమైన తక్కిన మాటల నన్ని-&nbsp;<BR>టిని విడిచిపెట్టండి.’ విశ్వాన్ని తట్టడంవల్ల సమస్తం పొందేది యీ జ్ఞానం&nbsp;<BR>ఒక్కటే. ‘లే, మేలుకో, గమ్యం చేరేవరకు ఆగవద్దు’ అని మానవాళిని హెచ్చ-&nbsp;<BR>రించట మొక్కటే చేయాల్సిన పని. మతమంటే అర్థం త్యాగమేగాని వేరేదీ కాదు.</FONT></p>
<p><FONT FACE="SHREE900, SHREE, sans-serif" SIZE="3">వ్యక్తుల సమిష్టే (మొత్తం) ఈశ్వరుడు. శరీరంలోని ప్రతికణం ఒకొ&nbsp;<BR>క్కటిగా ప్రత్యేకమైనా శరీరం ఒక్కటే ఐనట్లు ఈశ్వరుడుకూడ ఒకే వ్యక్తి. వ్యక్తు-&nbsp;<BR>లన్నింటి సమూహమే, సమిష్టే. అదే భగవంతుడు. వ్యక్తి లేక భాగం అనేది&nbsp;<BR>జీవాత్మ. శరీరం ఉనికి కణాలమీద ఆధారపడినట్లు, ఈశ్వరుని ఉనికి జీవాత్మ-&nbsp;<BR>మీద ఆధారపడి వుంటుంది. జీవుడు, ఈశ్వరుడు ఒకేకాలంలో వుండేవారు.&nbsp;<BR>ఒకరు వున్నంతకాలం రెండవవారూ వుండాలి. భూలోకంలో తప్ప తక్కిన&nbsp;<BR>ఊర్ధ్వలోకాల్లో చెడుకన్న మంచి ఎక్కువగా వుంటుంది. ఆ మంచి సమిష్టే&nbsp;<BR>ఈశ్వరుడు. ఆయన్ను సర్వోత్కృష్టుడు, సర్వశక్తిమంతుడు, సర్వజ్ఞుడు అన-&nbsp;<BR>వచ్చు. ఈ గుణాలు ప్రత్యక్షాలు ఐనందున దీన్ని ఋజువు పరచటానికి తర్కం&nbsp;<BR>అక్కర్లేదు.</FONT></p>
<p><FONT FACE="SHREE900, SHREE, sans-serif" SIZE="3">బ్రహ్మం జీవునికి, ఈశ్వరునికి - యీ రెంటికి (ఈశ్వర, జీవ) అతీ-&nbsp;<BR>తుడు. ఇదొక అవస్థకాదు. ఇది ఏకత్వం. భిన్నభిన్న అంగాలతో కూడిందికాదు.&nbsp;<BR>కణంనుండి ఈశ్వరుని వరకు అన్నింటిలో సూత్రాత్మ (అన్నింట్లో వుండేది)గా&nbsp;<BR>వుండే మూలకారణం ఆ బ్రహ్మమే. అది లేకుంటే ఏదీ వుండజాలదు. సత్యమై&nbsp;<BR>ఏది వుందో అదే బ్రహ్మం. ‘అహం బ్రహ్మ’ అని నేను భావించినప్పుడే నేను&nbsp;<BR>మాత్రమే వున్నాను. ఆ రకంగా తలచినప్పుడు నువ్వుకూడ అంతే. ఆ కారణం-&nbsp;<BR>లోని సమష్టిలోని ప్రతి ఒక్కటీ అంతే...</FONT></p>
<p><FONT FACE="SHREE900, SHREE, sans-serif" SIZE="3">కొన్నిరోజుల క్రితం కృపానందుడికి వ్రాయాలనే అణచుకోలేని కోరిక అక-&nbsp;<BR>స్మాత్తుగా కలిగింది. అతడు దిగులుతోవుండి నన్ను తలచి వుండొచ్చు. అందుచే</FONT></p>
<hr class="puTa_virupu">
<table><tr><td><a class=puTa_lanke href=puTa3678.html>p3678</a></td><td>p3679</td><td><a class=puTa_lanke href=puTa3680.html>p3680</a></td></tr></table>
</div></body></html>
