<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1171.html>p1171</a></td><td>p1172</td><td><a class=puTa_lanke href=puTa1173.html>p1173</a></td></tr></table>
<p><FONT FACE="SHREE900, SHREE, sans-serif" SIZE="3">348 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">అని మీరే నిరసిస్తారు.’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘నిజమే. వివేకం ఉన్న వాడెవ్వడూ, భారతదేశాన్ని ఇంగ్లాండ్‌గా మార్చే&nbsp;<BR>ప్రయత్నం చేయడు. అంతర్గతంగా ఉన్న భావమే దేహాన్ని రూపొందిస్తుంది.      ఒక&nbsp;<BR>దేశ ప్రజానీకం, ఆ దేశీయ భావాల మూర్తీస్వరూపమే. ఇక భారతదేశ&nbsp;<BR>భావాలంటారా, అవి కొన్ని వేల సంవత్సరాలుగా వెలసి ఉన్నాయి. భారతదేశాన్ని&nbsp;<BR>పాశ్చాత్య రీతుల్లోకి మార్చటం పై కారణంవల్ల అసంభవం. పైగా అలా&nbsp;<BR>చేయబూనటం మూర్ఖత్వం. పురోగతికి కావలసిన మూలద్రవ్యాలు భారత&nbsp;<BR>దేశంలో అనాదిగా తమ పనిని చురుకుగా చేస్తున్నాయి. ప్రజలకు శాంతి నిచ్చే&nbsp;<BR>ప్రభుత్వం ఏర్పడినప్పు డెల్లా, ఇవి కనిపిస్తూనే ఉన్నాయి. ఉపనిషత్తుల కాలంనుండీ&nbsp;<BR>నేటిదాకా, మన గొప్ప గురువులంతా, వర్ణ భేదాలను తొలగించాలనే కోరుతూ&nbsp;<BR>వచ్చారు; వాటి సనాతన రూపంలో కాదు, నేటి భ్రష్ట రూపంలో. సాంఘిక వ్యవస్థలో&nbsp;<BR>వర్ణవ్యవస్థ మహోజ్జ్వలమైంది. వర్ణవ్యవస్థలో నేడు మనకు కనిపించే కొద్దిపాటి&nbsp;<BR>సుగుణం కూడా, దాని మొదటి దశనుండి అంటిపెట్టుకుని వచ్చిన సంస్కారమే.&nbsp;<BR>మొదటి రూపంలో వర్ణవ్యవస్థను పునరుద్ధరించటానికి బుద్ధుడు ప్రయత్నించాడు.&nbsp;<BR>దేశంలో ప్రబోధం కల్గిన ప్రతియుగంలోనూ జాతిభేదాలను నిర్మూలించే&nbsp;<BR>తీవ్రప్రయత్నాలు జరుగుతూ వచ్చాయి. అయితే ఇలా ఉపయోగపడే భావాలను&nbsp;<BR>విదేశాలనుండి గ్రహించి, ప్రాచీన సంస్కారానికి విచ్ఛేదం లేకుండా, దాని&nbsp;<BR>కనురూపంగా నూతన భారతదేశాన్ని నిర్మించవలసింది మనమే; మరొకరు కాలేరు.&nbsp;<BR>ఎవరికైనా సరే, అభివృద్ధి తమలోనుండే కలగాలి. ఇంగ్లాండ్‌ దేశం చేయగల కార్యం,&nbsp;<BR>కేవలం భారతదేశానికి తోడ్పడటం మాత్రమే. ఆ సహకారంతో భారతదేశం తన&nbsp;<BR>విముక్తిని తానే సాధించుకోవాలి. భారతమాత మెడను నొక్కి, బలవంతంగా&nbsp;<BR>మరొకరు చేయించే అభివృద్ధికర కార్యమంతా వ్యర్థమౌతుందని నా అభిప్రాయం.&nbsp;<BR>ఎంత గొప్ప పనైనా బానిసల శ్రమతో జరిగితే, అది క్షయించక తప్పదు.’’</FONT></p>
<p><FONT FACE="SHREE900, SHREE, sans-serif" SIZE="3">‘‘భారత జాతీయ కాంగ్రెసు (ఇండియన్‌ నేషనల్‌ కాంగ్రెస్‌) ఉద్యమాన్ని&nbsp;<BR>మీరేమైనా గమించారా?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘దానిపై నే నెక్కువ దృష్టి పెట్టానని చెప్పలేను. నా కృషి అంతా మరో&nbsp;<BR>క్షేత్రంలో. అయితే ఆ ఉద్యమానికి ప్రాముఖ్యత ఉందనే అనుకుంటున్నాను. వారి&nbsp;<BR>కృషి ఫలించాలని మనసారా కోరుకుంటున్నాను. భారతదేశంలోని విభిన్న జాతులు&nbsp;<BR>కలిసి ఒక అభిన్నజాతి రూపొందుతోంది. యూరప్‌ ప్రజల్లో ఉన్న వైవిధ్యంకన్నా&nbsp;<BR>భారతదేశ ప్రజల్లోని వైవిధ్యం తక్కువేమీ కాదని నే నప్పుడప్పుడు అనుకుంటూ&nbsp;<BR>ఉంటాను. పూర్వం భారతదేశంతో వర్తకానికి యూరప్‌ పెనగులాడింది.&nbsp;<BR>ప్రపంచనాగరికతల్లో ఆ వ్యాపారం గొప్పవంతునే నిర్వహించింది. ఆ వర్తకం</FONT></p>
<hr class="puTa_virupu">
<table><tr><td><a class=puTa_lanke href=puTa1171.html>p1171</a></td><td>p1172</td><td><a class=puTa_lanke href=puTa1173.html>p1173</a></td></tr></table>
</div></body></html>
