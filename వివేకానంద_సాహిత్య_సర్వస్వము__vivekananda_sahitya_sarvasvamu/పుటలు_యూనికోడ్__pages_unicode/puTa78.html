<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa77.html>p77</a></td><td>p78</td><td><a class=puTa_lanke href=puTa79.html>p79</a></td></tr></table>


<p><FONT FACE="SHREE900, SHREE, sans-serif" SIZE="3">లోను ప్రవేశించటంలేదు. బహుశ మీకు అలాటివారు కొందరు లభించవచ్చు.’’&nbsp;<BR>మతశాఖలు పెరిగేకొద్దీ ప్రజలు మతాభిమాను లవటానికి హెచ్చు అవకాశాలు&nbsp;<BR>వుంటాయి. భోజనశాలల్లో వివిధ ఆహారపదార్థాలు వుంటవి కనుక ప్రతివ్యక్తీ&nbsp;<BR>అక్కడ తన కిష్టమైన పదార్థాలను సుష్టుగా తినే అవకాశం వుంటుంది. అలాగే&nbsp;<BR>ఎక్కువమంది జనం పరమార్థచింత చేయటానికి మార్గం ఏర్పడాలంటె, ఎన్ని&nbsp;<BR>ఎక్కువ మతశాఖలు పెరిగితే అంతమంచిది. ప్రజలకు మతమంటె యిష్టం కాదు&nbsp;<BR>అనే విషయాన్ని నేను నమ్మను. ప్రజాబుద్ధికి హితమైన మతాన్ని బోధకులు ఉప-&nbsp;<BR>దేశించలేకున్నారు. నాస్తికుడనీ పాషండుడనీ యిక ఏవేవో పేర్లతో యిప్పుడు&nbsp;<BR>దూషించబడే వ్యక్తే, అతడికి అనువైన మతధర్మాన్ని బోధించగల సత్యద్రష్ట&nbsp;<BR>లభిస్తే, ఆ సమాజంలోని వారందరికన్నా మహాపారమార్థికుడు కావచ్చు. మన&nbsp;<BR>పద్ధతి మేరకు మనం తినగలం. ఇందుకు నిదర్శనం, మా భారతీయులు వేళ్లతో&nbsp;<BR>తింటారు. మా వేళ్లు పాశ్చాత్యుల వేళ్ల మాదిరికాక మా యిష్టానుసారం వంగు-&nbsp;<BR>తవి. మీరు మీ వేళ్లను అలా ఉపయోగించలేరు. ఒకడికి ఆహారం పెట్టగానే సరి-&nbsp;<BR>పోదు. అది అతడికి అలవడ్డ మార్గంలోనే తినటానికి అనుకూలంగా వుండాలి.&nbsp;<BR>అలాగే మీకు పారమార్థిక బోధచేస్తే చాలదు. అది మీ మార్గంలోనే బోధించ-&nbsp;<BR>బడాలి. అవి మీ భాషలో - మీ ఆత్మలకు గ్రాహ్యమయ్యే భాషలో - వుండాలి.&nbsp;<BR>అప్పుడే మీకు సంతృప్తి చేకూరుతుంది. నా భాష నెరిగి దానిద్వారా నాకు తత్త్వోప&nbsp;<BR>దేశం చేయగలవాడు లభించినప్పుడు నా కది వెంటనే అవగాహం కాగలదు. నాలో&nbsp;<BR>అది శాశ్వతంగా నిలుస్తుంది. ఇదో గొప్ప వాస్తవం.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి మనుషుల బుద్ధులు వేర్వేరు దశలలో వుంటాయనీ, అని వివిధా-&nbsp;<BR>లైనవనీ తెలియవస్తోంది. మతాలు ఎంతటి మహాభారాలను వహించవలసివున్నవో&nbsp;<BR>యోచించండి యిప్పుడు. ఒకడు కొన్ని సిద్ధాంతాలను తెచ్చి సర్వమానవాళికి అవే&nbsp;<BR>అనుకూలించాలని పట్టుపట్టి వాదిస్తాడు. భగవంతుడి జంతుప్రదర్శనారామమైన&nbsp;<BR>యీ ప్రపంచంలో అత డొక చిన్న పంజరాన్ని చేతపుచ్చుకొని ప్రవేశించి, ‘‘భగ-&nbsp;<BR>వంతుడు, ఏనుగు ప్రతిజీవీ యీ పంజరంలో యిముడాలి. ఏనుగును ముక్కలు&nbsp;<BR>ముక్కలు చేసి ఐనా దీన్లో యిమిడ్చి తీరతాను’’ అంటాడు. కొందరు కొన్ని సద-&nbsp;<BR>భిప్రాయాలను కూర్చుకొని ఒక సమాజం నెలకొల్పి, అందరిని దాన్లో చేరమం-&nbsp;<BR>టారు. ‘‘అందరికి దీన్లో చోటు చాలదే!’’ ‘‘చాలకపోతే వారిని ముక్కలు ముక్క-&nbsp;<BR>లుగా నరికి ఐనా దీన్లో ప్రవేశపెట్టండి. ఏదో విధంగా దీన్లో ప్రవేశిస్తే చాలు. అలా&nbsp;<BR>ప్రవేశించకపోయారా, వారికి నరకమే ప్రాప్తి’’ అంటారు. ‘‘జనం మన మాట-&nbsp;<BR>లను వినరెందుకు? కారణం ఏమై వుంటుంది?’’ అని కాస్త నిదానించి విచారణ&nbsp;<BR>చేయగల మతబోధకుణ్ణిగాని, తెగనుగాని నేను చూడలేదు. అలా విచారించటానికి</FONT></p>
<hr class="puTa_virupu">
<table><tr><td><a class=puTa_lanke href=puTa77.html>p77</a></td><td>p78</td><td><a class=puTa_lanke href=puTa79.html>p79</a></td></tr></table>
</div></body></html>
