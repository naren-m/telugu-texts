<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1717.html>p1717</a></td><td>p1718</td><td><a class=puTa_lanke href=puTa1719.html>p1719</a></td></tr></table>
<p><FONT FACE="SHREE900, SHREE, sans-serif" SIZE="3">జగద్గురువులు</FONT></p>
<p><FONT FACE="SHREE900, SHREE, sans-serif" SIZE="3">113</FONT></p>
<p><FONT FACE="SHREE900, SHREE, sans-serif" SIZE="3">ఈశ్వరుణ్ణి ప్రేమించటమే ఆ మంచిపని. తెలియక చేసినప్పుడే దుఃఖం కలుగు-&nbsp;<BR>తుంది. తెలిసిచేస్తే అదే ముక్తి - మా ధర్మగ్రంథాలు చెప్పే విషయం యిది. ఎక్క-&nbsp;<BR>డెక్కడ ప్రేమవుందో, ఎక్కడెక్కడ ఆనందకిరణం వుందో అది ఈశ్వరుడిదని&nbsp;<BR>తెలుసుకోండి. అనంద స్వరూపమే, ప్రేమ స్వరూపమే అతడు. అతడు లేకుండా&nbsp;<BR>ఏవిధమైన ప్రేమ సాధ్యంకాదు.</FONT></p>
<p><FONT FACE="SHREE900, SHREE, sans-serif" SIZE="3">శ్రీకృష్ణుని ఉపదేశమంతా యీ తీరులో వుంది. ఈ భావం అతడి&nbsp;<BR>జాతినంతా ప్రభావితం చేసింది. తత్ఫలితంగా హిందువు ఏంచేసినా, నీళ్లు&nbsp;<BR>తాగినా, ‘‘ఇందులో ఏదన్నా సుగుణముంటే అది ఈశ్వరార్పితమౌనుగాక!’’ అని&nbsp;<BR>అంటాడు. ‘‘అతడేదైనా సత్కార్యం చేసే పక్షంలో దాని ఫలితం లోకానికి చెందు-&nbsp;<BR>తుందిగాక. నేను చేసే పనులలో మంచిదేదైనా వుంటే అది లోకానికే&nbsp;<BR>చెందునుగాక. లోకంలోని చెడు నాకు చెందునుగాక’’ అని బౌద్ధు డంటాడు.&nbsp;<BR>హిందువు తనకు ఈశ్వరుడిలో ప్రగాఢ విశ్వాసం వుందంటాడు; ఈశ్వరుడు&nbsp;<BR>సర్వశక్తి సమన్వితుడని, సర్వత్రా ప్రతి ఆత్మలోని ఆత్మ అతడే అని అంటాడు.&nbsp;<BR>‘‘నా సకల సుగుణాలు అతడి కర్పిస్తే, అది మహోత్కృష్టమైన త్యాగమౌతుంది.&nbsp;<BR>దాని ఫలితం సమస్త విశ్వానికి చెందుతుంది’’ అని హిందువు భావిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">ఇదొక దశ; శ్రీకృష్ణు డుపదేశించిన మరో విషయమేమిటి? ‘‘ఎవడు లోక-&nbsp;<BR>రంగంలో జీవిస్తూ, కర్మ నిర్వర్తిస్తూ, తన కర్మ ఫలితాన్నంతా ఈశ్వరుడి&nbsp;<BR>కర్పిస్తాడో అతడికి లోకంలోని చెడు అంటదు. తామరపువ్వు నీళ్లలో పుట్టి&nbsp;<BR>నప్పటికీ నీళ్లమీద లేచి వికసిస్తుంది. కర్మఫలాల నన్నింటిని ఈశ్వరార్పితం చేస్తూ&nbsp;<BR>లౌకిక వ్యవహారాల్లో పాల్గొనే వ్యక్తి విషయంకూడా యిదే రీతిలో వుంటుంది.’’</FONT></p>
<p><FONT FACE="SHREE900, SHREE, sans-serif" SIZE="3">కృష్ణుడు బోధించే మరో విషయం నిరంతర కర్మపరాయణత్వం. కృషి,&nbsp;<BR>కృషి, అహోరాత్రాలు కృషి అని గీత ఘోషిస్తూంది. ‘‘ఐతే శాంతి ఎక్కడ?’’&nbsp;<BR>అని మీరడగవచ్చు. జీవితమంతా నేను బండినిలాగే గుర్రంలా శ్రమించి,&nbsp;<BR>చావవలసి వస్తే నేనిక్కడ వుండటం ఎందుకు? అనవచ్చు. మీకు తప్పక శాంతి&nbsp;<BR>లభిస్తుందని కృష్ణుడు అభయమిస్తున్నాడు. ఐతే కార్యరంగంనుండి పలాయన&nbsp;<BR>మవటంవల్ల శాంతి లభించదు. సాధ్యమైతే మీ బాధ్యత లన్నింటిని విసర్జించి&nbsp;<BR>పర్వతాగ్రం మీదికి వెళ్లండి; అక్కడా మనస్సు పరిభ్రమిస్తూనే వుంటుంది. ఒక&nbsp;<BR>సన్న్యాసిని ఎవరో అడిగారట, ‘‘స్వామీ, మీకు చక్కని స్థలం దొరికిందా? ఎంత&nbsp;<BR>కాలంగా మీరు హిమాలయాలలో పర్యటిస్తున్నారు?’’ ‘‘నలభై ఏళ్లుగా’’ అని&nbsp;<BR>సమాధానం వచ్చింది. ‘‘అనేక సుందర ప్రదేశాలున్నాయి కదా! మీరేదో ఒక-&nbsp;<BR>చోటు నిర్ణయించుకొని స్థిరనివాసం ఏర్పరచుకోవచ్చును గదా! ఆ పని ఎందుకు</FONT></p>
<hr class="puTa_virupu">
<table><tr><td><a class=puTa_lanke href=puTa1717.html>p1717</a></td><td>p1718</td><td><a class=puTa_lanke href=puTa1719.html>p1719</a></td></tr></table>
</div></body></html>
