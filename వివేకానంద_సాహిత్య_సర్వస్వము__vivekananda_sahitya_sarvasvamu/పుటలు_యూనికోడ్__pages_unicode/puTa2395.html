<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2394.html>p2394</a></td><td>p2395</td><td><a class=puTa_lanke href=puTa2396.html>p2396</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 4 6</FONT></p>
<p><FONT FACE="SHREE900, SHREE, sans-serif" SIZE="3">వారి దశాంతరాలే. ఈ ఐదుగురు దేవతలుకూడా ఒక్కదేవుని వివిధ పేర్లే తప్ప&nbsp;<BR>వేరుకావు. విగ్రహారాధనం పూజావిధానాలన్నిటిలోనూ అధమమైందిగా శాస్త్రా-&nbsp;<BR>లలో చెప్పబడింది. అంతమాత్రాన అది చేయడం తప్పుకాదు. విగ్రహారాధనలో&nbsp;<BR>నేడు చాలా దోషాలున్నా నేను దానిని నిరసించను. సనాతనాచారపరుడు, విగ్రహా-&nbsp;<BR>రాధకుడు అయిన ఒక బ్రాహ్మణుని పాదధూళియే నాకు సోకకుంటే నే నేమై&nbsp;<BR>వుందునో? విగ్రహారాధనను దూషించే సంస్కర్తలకు నేను చెప్పేదేమంటే,&nbsp;<BR>‘‘సోదరులారా! మీ రెలాటి బాహ్యసాధన సహాయంలేక దేవుని సూటిగా&nbsp;<BR>పూజించగలిగితే అలాగే చేయండి. కానీ అలా చేయలేనివానిని మీ రెందుకు&nbsp;<BR>దూషిస్తారు? అతిప్రాచీనకాలానికి స్మారకచిహ్నమైన సుందరభవన మొకటి అజా-&nbsp;<BR>గ్రత్తవలననో, లేక ఉపయోగంలో లేకపోవడంచేతనో, ధూళిదూసరితమై, శిథి-&nbsp;<BR>లావస్థలో వున్నదనుకోండి. అందులోని కొన్నిభాగాలు నేలలోకూడ కలిసిపో-&nbsp;<BR>యాయనుకోండి. దాన్ని మీరేం చేస్తారు? తగిన మరమ్మత్తులు చేసి పూర్వపు-&nbsp;<BR>స్థితికి తేవడానికి ప్రయత్నిస్తారా? లేక పూర్తిగా పడగొట్టి, ఆ స్థలంలో అస్థిరమైన&nbsp;<BR>నూతన విధానంతో వేరొక భవనం నిర్మించదలచుకొంటారా? పూర్తిగా నేల&nbsp;<BR>మట్టంచేసే ప్రయత్నంచేయక, శుభ్రంచేసి అవసరమైన మరమ్మత్తు చేసే ప్రయ-&nbsp;<BR>త్నానికే పూనుకోవాలి! అంతటితో దాని సంస్కారం పూర్తవుతుంది. పునరుద్ధ-&nbsp;<BR>రించిన తర్వాత దానికింకేమి అవసరముంది? మీరు చేయగలిగితే ఆ పని&nbsp;<BR>చేయండి. లేకుంటే ఊరికే వుండండి.’’ మనదేశంలో కొందరు సంస్కర్తలు ఒక&nbsp;<BR>కొత్తమతాన్ని స్థాపించదలచుకున్నారు. ఎట్లయినా వారు మంచిపనే చేశారు. భగ-&nbsp;<BR>వంతుడు వారిని ఆశీర్వదించుగాక! కానీ హిందువులైన మీరు సర్వసామాన్యమైన&nbsp;<BR>మతానికి దూరంగా ఏల పోదలచుకున్నారు? మీ సర్వస్వమైన హిందూమతానికి&nbsp;<BR>చెందినవారమని చెప్పుకోవడానికి మీరేల సిగ్గుపడతారు? ఓ, నా దేశీయులారా!&nbsp;<BR>ఈ మన భారతనౌక (మన మతం) యుగయుగాలుగా మన నాగరికతను మోసి-&nbsp;<BR>కొనిపోతూ, అందలి ధనంచే ప్రపంచాన్నంతా సంపన్నంచేస్తోంది. ఎన్నో శతాబ్దాల&nbsp;<BR>నుండి, ఈ నౌక అనేక ఆత్మలను మోసికొని జీవనసముద్రంలో చలిస్తూపోయి&nbsp;<BR>దుఃఖానికి దూరంగా, ఆవలిఒడ్డును చేర్చింది. మీ అపరాధాలచే ఏమి, ఇతర కార-&nbsp;<BR>ణాలచే ఏమి ఆ నౌక ఒకింత చెడింది. అందులోవున్న మీరు ఇప్పుడేం చేస్తారు?&nbsp;<BR>దాన్ని నిందిస్తూ మీలో మీరు కలహిస్తారా? మీరంతా ఏకమై దాన్ని ఆపదనుండి&nbsp;<BR>రక్షించరా? అందుకు మీరు మీ హృదయరక్తాన్ని ధారపోయండి. ఈ ప్రయ-&nbsp;<BR>త్నంలో విఫలులమయ్యామా, శాపదృష్టితోకాక, ఆశీస్సులతో అందరం ఒక్క-&nbsp;<BR>టిగా మునిగి మరణిద్దాం.</FONT></p>
<hr class="puTa_virupu">
<table><tr><td><a class=puTa_lanke href=puTa2394.html>p2394</a></td><td>p2395</td><td><a class=puTa_lanke href=puTa2396.html>p2396</a></td></tr></table>
</div></body></html>
