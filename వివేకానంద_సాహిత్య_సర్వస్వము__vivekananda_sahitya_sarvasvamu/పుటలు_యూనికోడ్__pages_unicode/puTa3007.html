<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3006.html>p3006</a></td><td>p3007</td><td><a class=puTa_lanke href=puTa3008.html>p3008</a></td></tr></table>

<p><FONT FACE="SHREE900, SHREE, sans-serif" SIZE="3">ఈశ్వరునియొక్క ఉత్తమోత్తమమైన ఆదర్శం - అవతారం. దీనికి మించిన&nbsp;<BR>వ్యావహారిక జ్ఞానం ఏమీలేదు. ఈ లోకంలో అటువంటి బ్రహ్మవేత్తలు&nbsp;<BR>అరుదుగా జన్మిస్తారు. ఏ కొద్దిమంది మాత్రం వారిని గ్రహించగలరు. వారే శాస్త్రా-&nbsp;<BR>లలో వచింపబడిన సత్యాలకు ప్రమాణాలు. వారు భవసాగరంలో దీప&nbsp;<BR>స్తంభాలు. అలాంటి అవతారపురుషుల సాంగత్యంవల్ల వారి అనుగ్రహంవల్ల&nbsp;<BR>మానసికమైన అంధకారం క్షణంలో మటుమాయమైపోతుంది. హృదయంలో&nbsp;<BR>తక్షణమే సాక్షాత్కారం తళుక్కుమంటుంది. ఏ విధానంవల్ల, ఎందుకది సంభ-&nbsp;<BR>విస్తుందో తెలుసుకోలేము. కాని అది వస్తుంది. ఆ విధంగా సంభవించటం నేను&nbsp;<BR>దర్శించాను. శ్రీకృష్ణుడు ఆత్మలో నిమగ్నుడై గీతను బోధించాడు. ‘నేను’ అని&nbsp;<BR>ఆయన ఉదహరించిన గీతావాక్యాలన్నీ ‘ఆత్మ’నే సూచిస్తున్నాయి. ‘‘మమేకం&nbsp;<BR>శరణం వ్రజ...’’ ‘నన్నే శరణు పొందుము’ అంటే ఆత్మలోనే సంస్థితుడై వుండే-&nbsp;<BR>వాడు అని అర్థం. ఈ ఆత్మజ్ఞానమే గీత పరమలక్ష్యం. యోగం మొదలైన&nbsp;<BR>వాటిని ఉదహరించటం ఈ ఆత్మసాక్షాత్కారానికి కేవలం అల్ప విషయాలే.&nbsp;<BR>ఆత్మజ్ఞానం లేనివారు ‘‘ఆత్మహంతకులు.’’ అసత్యమైన మిథ్యాజ్ఞానాన్ని&nbsp;<BR>పట్టుకొని, వారు తమను తామే చంపుకుంటారు. ఇంద్రియ సుఖాలనే ఉరిలో&nbsp;<BR>చిక్కుకొని ప్రాణాన్ని పొగొట్టుకుంటారు. మీరుకూడ మానవులే. రెండురోజు-&nbsp;<BR>లైనా వుండని ఈ తుచ్ఛమైన యింద్రియ భోగాలను వదలిపెట్టలేరా? కేవలం&nbsp;<BR>అజ్ఞానంలోనే పుట్టి, అజ్ఞానంలోనే మరణించే వారి సంఖ్యను మీరుకూడ&nbsp;<BR>పెంచుతారా? శ్రేయస్సు </FONT><FONT FACE="TimesNewRoman, Times, serif" SIZE="2">(beneficial)</FONT><FONT FACE="SHREE900, SHREE, sans-serif" SIZE="3"> అంటే శ్రేయస్కరమైనదాన్ని పట్టుకొని,&nbsp;<BR>ప్రేయస్సును</FONT><FONT FACE="TimesNewRoman, Times, serif" SIZE="2"> (pleasant)</FONT><FONT FACE="SHREE900, SHREE, sans-serif" SIZE="3"> అంటే ప్రియమైనదాన్ని వదలిపెట్టండి. ఈ ఆత్మను-&nbsp;<BR>గూర్చి అందరికి, చివరికి అధముని వరకు చాటిచెప్పండి. ఆత్మనుగూర్చి&nbsp;<BR>చెబుతూనే ఉండటంవల్ల మీ బుద్ధి నిర్మలమౌతుంది. ఎల్లప్పుడు ‘తత్త్వమసి’&nbsp;<BR>(అది నీవు) ‘సోఽహమస్మి’ (అది నేను) సర్వం ఖల్విదం బ్రహ్మ (ఈ సర్వం&nbsp;<BR>బ్రహ్మం) అనే మహామంత్రాలను జపించండి. హృదయంలో సింహసదృశమైన&nbsp;<BR>ధైర్యాన్ని కలిగి వుండండి. భయపడటానికి ఏముంది? భయమే మృత్యువు.&nbsp;<BR>భయమే మహాపాపం! అర్జునుని రూపంలోవున్న ఈ మానవాత్మ భయకంపిత-&nbsp;<BR>మైంది. అందుకే, ఆత్మ సంస్థితుడైన శ్రీకృష్ణ భగవానుడు అతనికి గీతను బోధిం-&nbsp;<BR>చాడు. అప్పటికీ అతనికి భయంపోలేదు. తర్వాత, భగవంతుని విశ్వరూపం&nbsp;<BR>దర్శించిన తర్వాత అర్జునుడు ఆత్మ సంస్థితుడైనాడు. కర్మబంధాలన్నీ&nbsp;<BR>జ్ఞానాగ్నిలో భస్మమై అతడు యుద్ధం చేశాడు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! సాక్షాత్కారం కలిగిన తర్వాతకూడా మానవుడు&nbsp;<BR>కర్మ చేయగలడా?</FONT></p>
<hr class="puTa_virupu">
<table><tr><td><a class=puTa_lanke href=puTa3006.html>p3006</a></td><td>p3007</td><td><a class=puTa_lanke href=puTa3008.html>p3008</a></td></tr></table>
</div></body></html>
