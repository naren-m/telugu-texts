<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2748.html>p2748</a></td><td>p2749</td><td><a class=puTa_lanke href=puTa2750.html>p2750</a></td></tr></table>
<p><FONT FACE="SHREE900, SHREE, sans-serif" SIZE="3">సాంఖ్య దర్శనం</FONT></p>
<p><FONT FACE="TimesNewRoman, Times, serif" SIZE="2">3 1 3</FONT></p>
<p><FONT FACE="SHREE900, SHREE, sans-serif" SIZE="3">స్థితు లేమిటి? స్మృతికి అడుగున వుండే స్థితి మనకు జంతువుల్లో కానవస్తుంది.&nbsp;<BR>దాన్ని సహజావబోధం </FONT><FONT FACE="TimesNewRoman, Times, serif" SIZE="2">(instinct)</FONT><FONT FACE="SHREE900, SHREE, sans-serif" SIZE="3"> అంటారు. ఇది దాదాపు అమోఘమైనదే;&nbsp;<BR>కాని చాలపరిమితమైంది. సహజావబోధం ఎప్పుడూ తప్పిపోదు. తినదగ్గ మొలక&nbsp;<BR>ఏదో, విషమూలిక ఏదో జంతువు యించుమించు సహజావబోధంచేతనే గ్రహి-&nbsp;<BR>స్తుంది. కాని, ఆ సహజావబోధశక్తి బహుపరిమితం. కొత్తది ఏదైనా వచ్చినప్పుడు&nbsp;<BR>అది గుడ్డిదే. అది యంత్రంలా పనిచేస్తుంది. తరువాత దీనికి పైదైన జ్ఞానదశ&nbsp;<BR>కలుగుతుంది. ఇది అమోఘమైంది కాదు. ఇది తరచు తప్పిపోతుంటుంది. కాని,&nbsp;<BR>దీని రంగం పెద్దది. ఇది నిదానంగా పనిచేస్తుంది. దీన్ని వివేకం అంటారు. వివేకం&nbsp;<BR>సహజావబోధంకంటె విస్తృతమైంది; కాని, సహజావబోధం వివేకంకంటె లక్ష్యం&nbsp;<BR>తప్పనిది. సహజావబోధంలో వున్నదానికంటె, వివేకంలో పొరపాట్లకు అవకాశం&nbsp;<BR>ఎక్కువ. ఇంతకంటె పైదైన మనోపరిస్థితి వుంది. అది స్మృతికి పై దశ. దాన్ని&nbsp;<BR>అలవరచుకొన్నవారికి, యోగులకు అది సిద్ధిస్తుంది; ఇది అమోఘమైంది; వివేక&nbsp;<BR>రంగంకంటె దీని రంగం విస్తృతమైంది. ఇది అన్నిటికంటె ఉన్నతమైన దశ.&nbsp;<BR>కాబట్టి యిక్కడున్న సమస్తానికీ నిజమైన కారణం మహత్తు అనీ, మహత్తు తనను&nbsp;<BR>తాను అనేక విధాలుగా వ్యక్తపరచుకొంటుందనీ; స్మృతికి అడుగుది, స్మృతికి&nbsp;<BR>సమానమైనది, స్మృతికి పైది అనే మూడు జ్ఞానదశలు మహత్తులో యిముడు-&nbsp;<BR>తాయని మనం జ్ఞాపకంలో వుంచుకోవాలి.</FONT></p>
<p><FONT FACE="SHREE900, SHREE, sans-serif" SIZE="3">సూక్ష్మమైన ప్రశ్న ఒకటి యిక్కడ తలెత్తుతుంది. ఎల్లప్పుడూ అడగ&nbsp;<BR>బడుతూన్న ప్రశ్న అది. పరిపూర్ణుడైన దేవుడు యీ ప్రపంచాన్ని సృష్టించివుంటే&nbsp;<BR>దీన్లో ఎన్ని లోటుపాట్లు వున్నా ఎందుకు? మనం విశ్వం అనేది మనకు కన&nbsp;<BR>బడేదాన్నే, స్మృతీ, వివేకంవున్న పరిమితరంగాన్నే. దీనికి ఆవలిది మనకు&nbsp;<BR>కనపడనే కనపడదు. ఇక మన ప్రశ్నే అసంభవమైన ప్రశ్న. పెద్దరాశినుండి కొంత-&nbsp;<BR>భాగాన్ని మాత్రం గైకొని చూసేటప్పుడది పొందిక లేనిదిగానే కనిపిస్తుంది. అది&nbsp;<BR>సహజమే. ఈ జగత్తులో పొందిక లేదు. ఎందుకంటె మనం దాన్నలా చేస్తాం.&nbsp;<BR>ఏ విధంగా? వివేకం అంటే ఏమిటి? జ్ఞానం అంటే ఏమిటి? ఒక్కొక్క&nbsp;<BR>వస్తువుకు సంబంధించిన వానినంతా కనుక్కోవటమే జ్ఞానం. మీరు వీథిలోకి-&nbsp;<BR>పోయి, ఒక మనిషిని చూసి, ‘‘నే నితణ్ణి ఎరుగు’’ అంటారు. ఎందుకంటె మీ&nbsp;<BR>మనస్సులమీది ముద్రలు, చిత్తంమీది గుర్తులు మీకు జ్ఞాపకం వున్నాయి. మీరు&nbsp;<BR>అనేకమందిని చూసేవున్నారు. అందులో ఒక్కొక్కని ముద్రా మీ మనస్సుమీద&nbsp;<BR>వుంది. ఈ మానవుణ్ణి చూడగానే యితడి ముద్రను మీ మనస్సులోని ముద్రల&nbsp;<BR>పక్కనవుంచి, అనేక పోలికలను గుర్తిస్తారు. పోలికలు కనబడగానే, మీరు&nbsp;<BR>సమాధానపడి యీ కొత్తముద్రను పాతవాటితో చేర్చుకొంటారు. పడ్డ కొత్త</FONT></p>
<hr class="puTa_virupu">
<table><tr><td><a class=puTa_lanke href=puTa2748.html>p2748</a></td><td>p2749</td><td><a class=puTa_lanke href=puTa2750.html>p2750</a></td></tr></table>
</div></body></html>
