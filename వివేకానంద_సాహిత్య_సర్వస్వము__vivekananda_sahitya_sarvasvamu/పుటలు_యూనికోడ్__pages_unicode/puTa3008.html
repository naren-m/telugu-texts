<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3007.html>p3007</a></td><td>p3008</td><td><a class=puTa_lanke href=puTa3009.html>p3009</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">179</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: సాక్షాత్కారమైన తర్వాత అంటే జ్ఞానసిద్ధి పొందిన తర్వాత&nbsp;<BR>సామాన్యంగా ‘కర్మ’ అనేది ఉండదు. దాని స్వభావం మారిపోతుంది. జ్ఞాని&nbsp;<BR>చేసే కర్మ లోకకల్యాణాన్ని కల్గిస్తుంది. సిద్ధపురుషుడు ఏమిచెప్పినా, ఏమిచేసినా&nbsp;<BR>అది అందరి సంక్షేమానికి కారకమౌతుంది. మేము శ్రీరామకృష్ణుని చూచాము.&nbsp;<BR>ఆయన ‘‘దేహస్థోఽపి నదేహస్థః’’ శరీరంలో వున్నా శరీరానికి చెందినవాడు&nbsp;<BR>కాదు. అటువంటి మహాపురుషులు చేసే పనులను ‘‘లోకవత్తు లీలాకైవల్యమ్‌’’&nbsp;<BR>(బ్రహ్మసూత్రాలు </FONT><FONT FACE="TimesNewRoman, Times, serif" SIZE="2">II - i - 33</FONT><FONT FACE="SHREE900, SHREE, sans-serif" SIZE="3">) మనుష్యుల వలె వాళ్లు చేసేదంతా, క్రీడా&nbsp;<BR>మాత్రమే!</FONT></p>
<p><FONT FACE="SHREE902, SHREE, sans-serif" SIZE="3">ముప్ఫై మూడవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">శిల్పం - హైందవ పాశ్చాత్య శిల్పాలకు ఉండే భేదం - రామకృష్ణ మిషనువారి సాంకే-&nbsp;<BR>తిక చిహ్నం, దాని భావం - రామకృష్ణ దేవాలయంయొక్క రూపపటం.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: బేలూరు మఠం.</FONT></p>
<p><FONT FACE="SHREE902-Italic, SHREE, sans-serif" SIZE="3">కాలం: 1901 వ సంవత్సరం</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">ఈరోజు శిష్యుడు శ్రీరణదా ప్రసాదదాస గుప్తతోకూడా మఠానికి&nbsp;<BR>వచ్చాడు. గుప్తాగారు, కలకత్తాలో వున్న ‘జూబిలీ ఆర్ట్‌ అకాడెమీ’ వ్యవస్థాపకుడు,&nbsp;<BR>ఆచార్యుడు. శిల్పవిద్యలో ప్రవీణుడు, విద్యావంతుడు. స్వామీజీపై గౌరవం&nbsp;<BR>కలవాడు. కుశలప్రశ్నలు అయిపోయిన తర్వాత స్వామీజీ రణదాబాబుతో కళకు&nbsp;<BR>సంబంధించిన అనేక విషయాలను గూర్చి ప్రసంగించ నారంభించారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ప్రపంచంలో ఉన్న దాదాపు అన్నిదేశాలలో వుండే కళాదృశ్యా-&nbsp;<BR>లన్నీ దర్శించాను. కాని బుద్ధయుగంలో మనదేశంలో కళ అభివృద్ధి చెందినట్లు,&nbsp;<BR>మరే యితర దేశంలోను నాకు కన్పించలేదు. మొగలు బాదుషాల కాలంలోకూడా&nbsp;<BR>చెప్పుకోదగినంత కళాభివృద్ధి అయింది. తాజమహల్‌, జుమ్మా మశీదు మొద-&nbsp;<BR>లైనవి యిప్పుడు నిలిచివున్న ఆ సంస్కృతికి చెందిన స్మృతిచిహ్నాలు. మానవుడు&nbsp;<BR>సృష్టి చేసే వస్తువులన్నింటిలో ఏదో ఒక భావాన్ని ప్రకటింప&nbsp;<BR>చేయడంలోనే కళయొక్క ఆవిర్భావం యిమిడివుంది. భావప్రకటన కన్పించక-&nbsp;<BR>పోతే రంగులు మొదలైనవాటి చిత్రణ ఎంతగొప్పగా ఉన్నా అది యథార్థమైన కళ&nbsp;<BR>అనిపించుకోదు. నిత్యకృత్యంలో ఉపయోగించే గ్లాసులు, కప్పులు, పళ్లాలు -&nbsp;<BR>ఇవికూడ ఒక భావాన్ని ప్రకటింపజేసేవిగా రూపొందించాలి. ‘ప్యారిస్‌ ఎగ్జి&nbsp;<BR>బిషన్‌’లో చలవరాతిలో మలచబడిన ఒక అద్భుతమైన ప్రతిమను చూచాను. ఆ&nbsp;<BR>ప్రతిమను వివరించడానికి, దానిక్రింద ఈ మాటలు చెక్కబడి వున్నాయి.&nbsp;<BR>‘‘ప్రకృతి మేలిముసుగును తొలగించే శిల్పము.’’ కళ, తన స్వహస్తాలతో</FONT></p>
<hr class="puTa_virupu">
<table><tr><td><a class=puTa_lanke href=puTa3007.html>p3007</a></td><td>p3008</td><td><a class=puTa_lanke href=puTa3009.html>p3009</a></td></tr></table>
</div></body></html>
