<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1865.html>p1865</a></td><td>p1866</td><td><a class=puTa_lanke href=puTa1867.html>p1867</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">261</FONT></p>
<p><FONT FACE="SHREE900, SHREE, sans-serif" SIZE="3">విహీనులు చేరిన ప్రజ. దాని పడుగు వర్ణాశ్రమాచారం</FONT><FONT FACE="SHREE900, SHREE, sans-serif" SIZE="2"><sup>23</sup></FONT><FONT FACE="SHREE900, SHREE, sans-serif" SIZE="3">, దాని పేక కలహ, స్పర్థా-&nbsp;<BR>స్వభావాలను జయించటం.</FONT></p>
<p><FONT FACE="SHREE900, SHREE, sans-serif" SIZE="3">‘‘యూరప్‌ దేశస్థులారా! మీరు ఏ దేశాన్ని అనుకూలతర స్థితికి&nbsp;<BR>తెచ్చారు?’’ అని మిమ్మల్ని అడగవచ్చునా? మీ కెక్కడెక్కడ దుర్బలతర&nbsp;<BR>జాతులెదురుపడ్డారో వారిని మీరు సమూల వినాశనం చేశారనే చెప్పాలి. వారి&nbsp;<BR>భూములను ఆక్రమించుకొని, అందులో సుస్థిర నివాసా లేర్పరచుకొన్నారు. మీ&nbsp;<BR>అమెరికా, ఆస్ట్రేలియా, న్యూజిలాండ్‌, పసిఫిక్‌ ద్వీపాల, దక్షిణ ఆఫ్రికాల చరిత్ర&nbsp;<BR>ఏమిటి? అక్కడి ఆదిమవాసులు నే డెక్కడున్నారు? అడవిమృగాల మాదిరి&nbsp;<BR>మీరు వారిని నిర్మూలించారు; ఊరూ, పేరూ లేకుండేట్లు చంపేశారు - అలా-&nbsp;<BR>చేసే శక్తి మీకు లోపించినప్పుడే - అలాటి సందర్భాల్లో మాత్రమే - వారింకా&nbsp;<BR>సజీవులై వున్నారు.</FONT></p>
<p><FONT FACE="SHREE900, SHREE, sans-serif" SIZE="3">కాని హిందూదేశం అలా ఎన్నడూ చెయ్యలేదు. ఆర్యులు కరుణా&nbsp;<BR>మయులు. ఔదార్యవంతులు, విశాలహృదయులు. సముద్రం మాదిరి విస్తార-&nbsp;<BR>మైన వారి హృదయాల్లో, మానవాతీత జ్ఞానోన్నతివున్న వారి బుద్ధిలోను,&nbsp;<BR>అశాశ్వతాలు - ఉల్లాసకరంగా వున్నా నిజానికి దారుణాలు - ఐన కర్మలకు&nbsp;<BR>తావేలేదు. నా దేశ బుద్ధిహీనుల్లారా! మిమ్మల్నొక ప్రశ్న అడుగుతున్నాను:&nbsp;<BR>ఆర్యులు ఆదిమజాతులను - వారి భూముల నాక్రమించుకోవటానికి -&nbsp;<BR>నిర్మూలించివుంటే - యీ వర్ణాశ్రమధర్మ వ్యవస్థ వుండివుండేదా?</FONT></p>
<p><FONT FACE="SHREE900, SHREE, sans-serif" SIZE="3">యూరప్‌ దేశస్థుల గమ్యం తాము జీవించే నిమిత్తం యితరుల నందరిని&nbsp;<BR>నిర్మూలించటం. ఆర్యజాతి గమ్యం అందరిని తమ ఉన్నతికి - లేక, యింకా&nbsp;<BR>పైకి - ఉద్ధరించటం. నాగరికత గరపటానికి యూరప్‌ దేశస్థుల సాధనం ఖడ్గం;&nbsp;<BR>ఆర్యుల సాధనం వేర్వేరు వర్ణాలుగా విభజించటం. ఈ చాతుర్వర్ణ్య విభజనం సభ్య-&nbsp;<BR>తను చేరటానికి పోవలసిన సోపానం - అంటె ప్రతి వ్యక్తి తన పాండిత్యానికి,&nbsp;<BR>సంస్కృతికి, అనురూపంగా పైకెళ్లే అనువైన మార్గం. యూరప్‌లో అన్నిచోట్ల&nbsp;<BR>బలవంతునికే విజయం. బలహీనుడికి మరణం. భరతఖండంలో ప్రతి సాంఘిక&nbsp;<BR>నియమం ఉద్దేశం బలహీనుల సంరక్షణ.</FONT></p>

<p><FONT FACE="SHREE900, SHREE, sans-serif" SIZE="3">1. స్వామీజీ యీ భావాన్ని తరువాత మార్చుకొని ‘‘అగ్నిపురాణంలోని గయాసుర&nbsp;<BR>కథ బుద్ధుణ్ణి గూర్చింది కానేకాదు’’ అని వ్రాశారు - వివేకానంద సాహిత్య సర్వస్వం, లేఖలు&nbsp;<BR>చూడండి.</FONT></p>
<hr class="puTa_virupu">
<table><tr><td><a class=puTa_lanke href=puTa1865.html>p1865</a></td><td>p1866</td><td><a class=puTa_lanke href=puTa1867.html>p1867</a></td></tr></table>
</div></body></html>
