<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1266.html>p1266</a></td><td>p1267</td><td><a class=puTa_lanke href=puTa1268.html>p1268</a></td></tr></table>
<p><FONT FACE="SHREE900, SHREE, sans-serif" SIZE="3">38 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">మనస్సుకు దుఃఖాన్ని తెలిపే నరాలే సుఖాన్నీ తెలియజేస్తాయి. కాబట్టి&nbsp;<BR>చెడును నిర్మూలించాలంటే, మంచినికూడ నిర్మూలించాలి. వేరే మార్గం లేదు.&nbsp;<BR>చావును రూపుమాపాలంటే, బ్రతుకునుకూడ రూపుమాపాలి. చావులేని&nbsp;<BR>బ్రతుకు, దుఃఖంలేని సుఖం అనడం అసంగత ప్రసంగం. ఈ ద్వంద్వాలలో ఏదీ&nbsp;<BR>ప్రత్యేకంగా లభించదు. అవి ఒక్కదాని రెండు రూపాలే. నిన్న నాకు మంచిదిగా&nbsp;<BR>తోచిన వస్తువు, నేడు మంచిదిగా అనిపించదు. నా జీవితమే ఇందుకొక&nbsp;<BR>నిదర్శనం. చిన్ననాటినుండీ నా లక్ష్యాలు ఎన్నోమార్లు మారాయి. బలిష్ఠమైన&nbsp;<BR>జోడుగుర్రాలను పూన్చిన బండి తోలుట ఒకప్పటి లక్ష్యం. ఒక దినుసు మధుర&nbsp;<BR>భక్ష్యం చేయగలగడం ఇంకొకనాటి లక్ష్యం. భార్య, బిడ్డలు, అధిక సంతానం ఆ&nbsp;<BR>తర్వాతి లక్ష్యం. ఆయా కాలాల్లో నేను ఆనందపరమావధి నొందడానికి ఆ&nbsp;<BR>లక్ష్యాలు నెరవేరివుంటే సరిపోయేది. నేడు అవన్నీ నా దృష్టికి పరిహసనీయాలైన&nbsp;<BR>వెర్రి కోర్కెలు. వ్యక్తిత్వం, ఎక్కడ నశిస్తుందో అని భీతిల్లుతున్న దశ, మనకిట్లే&nbsp;<BR>పరిహసనీయంగా తోచేకాలం వచ్చితీరుతుందని వేదాంతమతం బోధిస్తోంది. ఈ&nbsp;<BR>దేహాన్ని ఎప్పటికీ నిలుపుకొని వుండడమే సుఖం - అనే ఆశయంకూడ మనకిట్లే&nbsp;<BR>వెర్రిగా, పరిహసింపదగిందిగా తోచే కాలం వచ్చి తీరుతుంది. కానీ ఇదే నిజమైతే&nbsp;<BR>మనం అనివార్యమైన, పరస్పర వ్యతిరేక వాతావరణంలో అస్తిత్వమూ కాక,&nbsp;<BR>నాస్తిత్వమూ కాక, దుఃఖమూకాక, సుఖమూకాక, ఈ విరుద్ధభావాలు కూడిన&nbsp;<BR>వాతావరణంలో - కదా చిక్కుకుని వున్నాం? అట్లయితే వేదాంతంకానీ, ఇతర&nbsp;<BR>తత్త్వశాస్త్రాలుకానీ, మతాలుకానీ ఎలా ఉపకరిస్తాయి? ‘‘సత్కార్యాలు ఎందుకు&nbsp;<BR>చేయాలి?’’ అనే గాఢ సంశయంకూడా కలుగుతుంది. అపకారం కలిగించని&nbsp;<BR>ఉపకారం కానీ, దుఃఖం కలిగించని సుఖంకానీ అసంభవమైతే, ఉపకారం&nbsp;<BR>చేయడం ఎందుకు? ఈ ప్రశ్నకు సమాధానమేమంటే ‘‘ఇతరుల దుఃఖాన్ని తగ్గిం-&nbsp;<BR>చడానికి పాటుపడడమే, మన సుఖాన్ని పెంపొందించుకొనే మార్గం-’’ ప్రతివా-&nbsp;<BR>రికీ ఇది అనుభవంవల్లే తెలియవస్తుంది. బుద్ధిమంతులిది త్వరగానే&nbsp;<BR>గ్రహిస్తారు. మందబుద్ధులకు కొంత ఆలస్యమవుతుంది. కానీ, ఈ ఆలస్యంవల్ల&nbsp;<BR>వీళ్లకు అపారనష్టం కలుగుతుంది. శీఘ్రంగా గ్రహించినవాళ్లకు అంత నష్టం&nbsp;<BR>వుండదు. ఇది మొదటి సమాధానం. ఇక రెండవది- ఈ ద్వంద్వమయ ప్రపంచ&nbsp;<BR>జీవనంనుండీ, మనం ఎప్పటికైనా, విముక్తి పొందగోరితే, మన కర్తవ్యాన్ని నెరవే-&nbsp;<BR>రుస్తూ ఉండాలి. మనం ఈ స్వప్నంనుండి మేలుకొని, మట్టి పిడతలతో ఆడు-&nbsp;<BR>కోవడం మానేవరకు, ఈ ఉపకారకశక్తులు, అపకారకశక్తులూ కలిసి మనకోసం&nbsp;<BR>ఈ ప్రపంచాన్ని నిలిపి వుంచుతాయి. మనం ఈ పాఠాన్ని నేర్చుకోవాలి. కానీ&nbsp;<BR>అది ఒకంతట నేర్చుకోలేం. దీర్ఘకాలం - ఎంతో దీర్ఘకాలం పడుతుంది.</FONT></p>
<hr class="puTa_virupu">
<table><tr><td><a class=puTa_lanke href=puTa1266.html>p1266</a></td><td>p1267</td><td><a class=puTa_lanke href=puTa1268.html>p1268</a></td></tr></table>
</div></body></html>
