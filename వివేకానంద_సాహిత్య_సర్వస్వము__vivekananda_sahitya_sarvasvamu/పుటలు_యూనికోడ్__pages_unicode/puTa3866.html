<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3865.html>p3865</a></td><td>p3866</td><td><a class=puTa_lanke href=puTa3867.html>p3867</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">2 3 9</FONT></p>
<p><FONT FACE="SHREE900, SHREE, sans-serif" SIZE="3">(కోరికకే) సంకల్పమని పేరు. కాబట్టి ఏ కోర్కె నశిస్తే సంకల్పంకూడ నశి-&nbsp;<BR>స్తుందో, అలాటి యిచ్ఛానాశనమే సర్వమత ధర్మాలకూ పరమార్థం. ఈ&nbsp;<BR>ప్రపంచం ఎందుకుంది? సంకల్పం ఇన్ని విధాలుగా ఎందుకు ప్రకటనమౌతోంది?&nbsp;<BR>చెడు సంకల్పాన్ని నాశనం చేయవచ్చుగాని మంచి సంకల్పాన్ని చేయలేం అని కొన్ని&nbsp;<BR>మతాలు అభిప్రాయపడుతున్నాయి. ఐహిక కామాలను మానుకొంటే, ఆముష్మిక&nbsp;<BR>భోగాల అనుభవం ఆ లోటును భర్తీ చేస్తుందంటారు. ఈ జవాబు వివేకవం-&nbsp;<BR>తులకు తృప్తి కలిగించదు. అలాకాక, బౌద్ధులు దుఃఖానికి కారణం&nbsp;<BR>కామమనీ (కోరిక) దాన్ని నాశనం చేయటం వాంఛనీయమనీ చెబుతారు. ఇది&nbsp;<BR>ఎలా వుందంటే బుగ్గమీద వాలిన దోమను చంపే ప్రయత్నంలో మనిషినే చంపి-&nbsp;<BR>నట్లుంది. బౌద్ధులు దుఃఖాన్ని నాశనం చేయాలని చేసిన ప్రయత్నంలో తమ&nbsp;<BR>ఆత్మనే నాశనం చేసుకొనేవరకు పోయారు. విషయ మేమంటే, మనం దేన్ని&nbsp;<BR>సంకల్పం అంటున్నామో, అది అంతకంటె ఉత్తమమైన దాని అధమ పరిణామం.&nbsp;<BR>సంకల్పరాహిత్యం అంటే, ఈ అధమ పరిణామ మనబడే సంకల్పం నశించి ఆ&nbsp;<BR>ఉత్తమస్థితి ప్రకటనమవటమే. ఆ ఉత్తమస్థితి బుద్ధికి మనస్సుకు అతీతం. ఒక&nbsp;<BR>బంగారు నాణెముంది; ఒక రూపాయి వుంది; పైసా వుంది. బంగారునాణెం&nbsp;<BR>రూపాయియొక్క పైసాయొక్క రూపాలకన్న భిన్నంగా కన్పించినా మనకు ఆ&nbsp;<BR>బంగారు నాణెమే గొప్పది అని తెలుసు. అదేవిధంగా ఆ ఉత్తమస్థితి, (మోక్షమని&nbsp;<BR>పేరుతో ఉదహరింపబడినా, నిర్వాణమని చెప్పబడినా) మనోబుద్ధులకు, సర్వశ-&nbsp;<BR>క్తులకూ అతీతమైంది. అది శక్తికాదు. శక్తి ఆ స్థితి పరిణామం. కాబట్టి&nbsp;<BR>ఆ స్థితి శక్తికన్నా అధికమైంది. సంకల్పాన్ని, ఫలితాన్ని కోరక చక్కగా&nbsp;<BR>వినియోగిస్తే, సంకల్పశక్తి ఉత్తమస్థితికి చేరుతుంది. ఇదే దాని ఫలం.</FONT></p>
<p><FONT FACE="SHREE900, SHREE, sans-serif" SIZE="3">ప్రారంభావస్థలో శిష్యుడు గురువు రూపాన్ని ధ్యానించాలి. క్రమంగా ఆ&nbsp;<BR>రూపాన్ని ఇష్టదేవతలో లీనం చెయ్యాలి. ఇష్టదేవత అంటే ప్రేమకు, భక్తికి లక్ష్య-&nbsp;<BR>మైన రూపం.</FONT></p>
<p><FONT FACE="SHREE900, SHREE, sans-serif" SIZE="3">మానవునిలో దైవత్వాన్ని ఆరోపించటం చాలకష్టం. కాని అనేకసార్లు&nbsp;<BR>ప్రయత్నంచేస్తే యిది సాధ్యమవుతుంది. తనకు తెలిసినా, తెలియకున్నా ప్రతి&nbsp;<BR>మానవునిలోను దేవుడున్నాడు. నీ ‘ప్రేమభక్తి’ మానవుడిలోని దివ్యత్వాన్ని&nbsp;<BR>బహిర్గతం చేసి తీరుతుంది.</FONT></p>
<p><FONT FACE="SHREE900, SHREE, sans-serif" SIZE="3">చిర శ్రేయోభిలాషి,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3865.html>p3865</a></td><td>p3866</td><td><a class=puTa_lanke href=puTa3867.html>p3867</a></td></tr></table>
</div></body></html>
