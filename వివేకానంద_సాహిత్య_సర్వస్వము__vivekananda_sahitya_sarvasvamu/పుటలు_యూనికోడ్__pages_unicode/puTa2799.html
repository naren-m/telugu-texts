<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2798.html>p2798</a></td><td>p2799</td><td><a class=puTa_lanke href=puTa2800.html>p2800</a></td></tr></table>
<p><FONT FACE="SHREE900, SHREE, sans-serif" SIZE="3">బుద్ధుడి సందేశం</FONT></p>
<p><FONT FACE="TimesNewRoman, Times, serif" SIZE="2">3 6 3</FONT></p>
<p><FONT FACE="SHREE900, SHREE, sans-serif" SIZE="3">ఈ సిద్ధాంతం అత్యధిక సంఖ్యాకులైన ప్రజలు అర్థం చేసుకోలేరు. భారత&nbsp;<BR>దేశంలో ఆత్మవాదంతో ఏమాత్రం సమాధానపడినా, పురోహితవర్గం చేతికి&nbsp;<BR>అధికారం అప్పగించామని గ్రహింపవచ్చును. ప్రవక్తల బోధలను విస్మరించామని&nbsp;<BR>గ్రహింపవచ్చును. ఈ విషయం బుద్ధుడు తెలుసుకొన్నాడు; అందువల్ల అతడు&nbsp;<BR>పురోహితవర్గం చెప్పే సిద్ధాంతాలను, ఆచారాలను తోసిపుచ్చి, మానవుని స్వశక్తి&nbsp;<BR>మీద నిలబడేట్లు చేశాడు. జనం అలవాటుపడ్డ పద్ధతులను వ్యతిరేకించటం&nbsp;<BR>అతడికి అవసరమైంది; విప్లవాత్మకమైన మార్పులను ప్రవేశపెట్టవలసి వచ్చింది.&nbsp;<BR>దీని ఫలితంగా యజ్ఞభూయిష్టమైన మతాచారం భారతావనిలో సడలిపోయింది.&nbsp;<BR>అది మళ్లీ తలఎత్తలేదు.</FONT></p>
<p><FONT FACE="SHREE900, SHREE, sans-serif" SIZE="3">బౌద్ధమతం భారతావనినుండి వెళ్లిపోయినట్లు స్థూలదృష్టికి అగపడు-&nbsp;<BR>తుంది; నిజాని కది పోలేదు. బుద్ధుడి ఉపదేశాల్లో ఒక ముప్పు వుంది - అది&nbsp;<BR>సంస్కార మతం. తీవ్రమైన ఆధ్యాత్మిక పరివర్తనాన్ని సాధించటానికై అత డనేక&nbsp;<BR>వ్యతిరేక బోధలు చేశాడు. ఏ మతమైనా నిర్మూలనకే విశేష ప్రాధాన్యం యిచ్చిన&nbsp;<BR>పక్షంలో అది నశించిపోయే అపాయముంది. ఏ సంసర్కణ మతంగాని (సంస్క-&nbsp;<BR>రణే దాని కర్తవ్యం ఐతే) ఎక్కువకాలం వుండజాలదు; అన్వయపూర్వకమైన&nbsp;<BR>లక్షణాలే - యథార్థ ప్రేరణే, సిద్ధాంతాలే సజీవంగా వర్ధిల్లుతాయి. ఒక సంస్కరణ&nbsp;<BR>సఫలమైన తరువాత, అన్వయధర్మానికే ప్రాధాన్యతను యివ్వాలి. భవన నిర్మాణ-&nbsp;<BR>మైనాక కట్టుబడికి పెట్టే పోటీలను తీసివెయ్యాలి.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో కొంతకాలం బుద్ధుడి అనుచరులు బుద్ధుడి బోధలో&nbsp;<BR>వ్యతిరేకమైన వాటికే విశేష ప్రాధాన్య మిచ్చారు. తత్ఫలితంగా వారు తమ మతం&nbsp;<BR>క్షీణించటానికి కారకులయ్యారు. అన్వయధర్మాలు వ్యతిరేకశక్తుల ఒత్తిడికి&nbsp;<BR>ఉక్కిరిబిక్కిరి ఐనాయి. బౌద్ధమతం పేరిట వర్ధిల్లిన నిర్మూలన ప్రవృత్తులను&nbsp;<BR>భారతదేశం ప్రతిఘటించింది. భారతజాతీయ ధర్మప్రవృత్తి చెప్పిన తీర్పు అది.</FONT></p>
<p><FONT FACE="SHREE900, SHREE, sans-serif" SIZE="3">దేవుడు లేడు, ఆత్మ లేదు - బౌద్ధమతంలోని యీ వ్యతిరేక సిద్ధాంతాలు&nbsp;<BR>ప్రాణాన్ని కోల్పోయాయి; ఉన్నది ఒక్క దేవుడే అని నేను చెప్పగలను; ఇది వాస్త-&nbsp;<BR>విక సిద్ధాంతం. అత డొక్కడే సత్యం. ఆత్మలేదని బుద్ధుడు వచించాడు. నేను,&nbsp;<BR>‘‘మానవుడా, నువ్వు విశ్వంతో ఒక్కటిగా వున్నావు; నువ్వూ సమస్త వస్తువులు&nbsp;<BR>ఒక్కటే’’ అని చెబుతాను. ఇదెంత సత్యప్రదీప్తమైంది! సంస్కరణ భావం&nbsp;<BR>పోయింది. వాస్తవిక సిద్ధాంతం యింతకాలానికి నిలిచి వుంది. జంతువులపట్ల&nbsp;<BR>కారుణ్యం చూపవలసిందని బుద్ధుడు బోధించాడు; నాటినుండి భారతదేశంలో&nbsp;<BR>సకల జీవులపట్లా, జంతువులపట్ల సైతం సేవాభావాన్ని బోధించని మతశాఖ</FONT></p>
<hr class="puTa_virupu">
<table><tr><td><a class=puTa_lanke href=puTa2798.html>p2798</a></td><td>p2799</td><td><a class=puTa_lanke href=puTa2800.html>p2800</a></td></tr></table>
</div></body></html>
