<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3117.html>p3117</a></td><td>p3118</td><td><a class=puTa_lanke href=puTa3119.html>p3119</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">289</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: హృదయంలో లవలేశమైనా కామవాసన ఉన్నంతవరకు ప్రేమకు&nbsp;<BR>తావులేదు. మహాత్యాగధనులైన పురుషశ్రేష్ఠులే ఆ దివ్యప్రేమకు అధికారులు. ఆ&nbsp;<BR>మహోత్తమమైన ప్రేమాదర్శాన్ని ప్రజాసామాన్యానికి బోధిస్తే అది వారి హృద-&nbsp;<BR>యాలలో ఆధిపత్యంచేస్తున్న కాముకత్వాన్నే తెలియకుండా రేకెత్తిస్తుంది. తాను&nbsp;<BR>భగవంతుని భార్యనని లేక ప్రేయసినని భావిస్తూ చేసే ధ్యానంలో మానవుడు&nbsp;<BR>ఎక్కువసేపు తన భార్యనుగూర్చే చింతించటం సహజం. దానివల్ల కలిగే&nbsp;<BR>ఫలితాన్నిగూర్చి వేరుగా చెప్పనక్కరలేదు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: అయితే గృహస్థుడు, ఆ ప్రేమమార్గం ద్వారా - భగవంతుణ్ణి తన&nbsp;<BR>భర్త లేక ప్రియుడు అనీ, తాను భగవంతుని భార్యననీ, ప్రియురాలినని&nbsp;<BR>భావిస్తూ ఆయనను ఆరాధించటం వల్ల - భగవంతుణ్ణి సాక్షాత్కరించుకోవటం&nbsp;<BR>అసంభవమా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఎవరో కొద్దిమంది తప్ప, సామాన్యగృహస్థులకు, నిజంగా అది&nbsp;<BR>అసాధ్యం. అన్ని మార్గాలను వదలిపెట్టి సున్నితమైన ప్రమాదకరమైన ఈ&nbsp;<BR>మార్గానికే అంతపట్టుదల ఉండడం ఎందుకు? మధురభావం తప్పితే భగ&nbsp;<BR>వంతుణ్ణి ఆరాధించటానికి యితరభావాలు (శాంత, దాస్య, సఖ్య, వాత్సల్య)&nbsp;<BR>లేవా? ఈ నాలుగు మార్గాలను అనుసరించి, హృదయపూర్వకంగా భగవంతుణ్ణి&nbsp;<BR>ఎందుకు అర్చించకూడదు? మొదట హృదయాన్ని తెరుచుకోనీ, మిగిలిన-&nbsp;<BR>దంతా దానంతట అదేవస్తుంది. కాని, ఈ విషయం గట్టిగా తెలుసుకో, కామం&nbsp;<BR>ఉన్నంతవరకు ప్రేమ జనించదు. ఈ కామవాంఛలనుండి విముక్తుడు కావ&nbsp;<BR>టానికి మొదట ఎందుకు ప్రయత్నించవు? ‘‘అదెట్లా సాధ్యమౌతుంది? నేను&nbsp;<BR>గృహస్థును’’ అని నీవు అనవచ్చు. అది అర్థరహిత ప్రసంగం. గృహస్థు అయినంత&nbsp;<BR>మాత్రాన ఇంద్రియలోలుడవై ఉండాలా? లేకపోతే, జీవితమంతా భార్యను కామ-&nbsp;<BR>దృష్టితోనే చూస్తూ బ్రతకాలా? మధురభావాన్ని సాధన చేయ&nbsp;<BR>టానికి మానవుడు తనను స్త్రీగా భావించాలా?</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: నిజమేనండి, సామూహికంగా నామసంకీర్తన చేస్తే చాలా ఉప-&nbsp;<BR>యోగం కలుగుతుంది. ఆనందాన్ని కల్గిస్తుంది. మన శాస్త్రాలు అలాగే&nbsp;<BR>చెప్పుతాయి. చైతన్యదేవుడుకూడా సామాన్యజనానికి అదేవిధంగా బోధించాడు.</FONT></p>
<p><FONT FACE="SHREE900, SHREE, sans-serif" SIZE="3">ఖోల్‌ (మృదంగం) శబ్దం వినబడితే హృదయం ఆనందంతో ఉప్పొంగి నాట్యం&nbsp;<BR>చేయాలనిపిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అది సరే, కాని ‘కీర్తన’ అంటే నాట్యం చేయటం మాత్రమే&nbsp;<BR>అనుకోవద్దు. నీకు అనుగుణ్యమైన విధంగా భగవద్గుణగానం చేయటమే దాని&nbsp;<BR>భావం. వైష్ణవులలో కనబడే తీవ్రమైన భావోద్రేకం, నృత్యం మంచివే. చాలా</FONT></p>
<hr class="puTa_virupu">
<table><tr><td><a class=puTa_lanke href=puTa3117.html>p3117</a></td><td>p3118</td><td><a class=puTa_lanke href=puTa3119.html>p3119</a></td></tr></table>
</div></body></html>
