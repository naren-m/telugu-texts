<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2312.html>p2312</a></td><td>p2313</td><td><a class=puTa_lanke href=puTa2314.html>p2314</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 6 4</FONT></p>
<p><FONT FACE="SHREE900, SHREE, sans-serif" SIZE="3">వేదాల విషయంలో సోదరులమనీ, పూజనీయం, సనాతనం, ఆశ్చర్యజనకం&nbsp;<BR>అయిన సర్వమూ లభించిందనీ మనం గ్రహించినంతకాలం, ఆ విషయం&nbsp;<BR>అంతగా పాటింపతగింది కాదు. కాబట్టి మీరు వేదప్రామాణ్యాన్ని విశ్వసించేలా&nbsp;<BR>అయితే, మొట్టమొదటగా ఈ సూత్రాన్ని దేశమంతటా బాహాటంగా పూర్ణ&nbsp;<BR>ప్రచారం చేయండి. వేదాలకు అర్హమైన ప్రాధాన్యాన్నివ్వండి. సరే, వేదాల తర్వాత&nbsp;<BR>మనమందరం విశ్వసించే రెండవ అంశమేది? ఈ జగత్తునంతా సృష్టించి, రక్షించే&nbsp;<BR>మూలశక్తి అయివుండే వాడెవడో, జగత్తనే ఈ విచిత్ర సృష్టికాలక్రమాన్ననుస-&nbsp;<BR>రించి ఎవనినుండి వ్యక్తమై వెలువడుతూ మరల ఎవనిలోనికి పోతూంటుందో,-&nbsp;<BR>అలాటి, భగవంతు డొకడున్నాడనడం. ఈ భగవంతునిగూర్చి మన భావనలు&nbsp;<BR>భిన్నంగా ఉండవచ్చు. ఒకనికి పూర్ణంగా, సగుణుడైన భగవంతునిలో విశ్వాసం&nbsp;<BR>ఉండవచ్చు. మరొకనికి సగుణుడైనా, మానవస్వరూపుడు కానట్టి భగవంతునిలో&nbsp;<BR>నమ్మకం వుండవచ్చు. వేరొకడు పూర్ణంగా నిర్గుణుడైన భగవంతునిలో నమ్మకం&nbsp;<BR>పెట్టుకోవచ్చు. ఈ అందరికీ వేదాల్లో ప్రమాణాలు దొరుకుతాయి. మనమంతా&nbsp;<BR>భగవంతునిలో నమ్మకం కలవాళ్లమే! దేన్నుండి ఈ సమస్తమూ పుడుతోందో,&nbsp;<BR>దేనిలో ఈ సమస్తమూ జీవిస్తోందో, దేనిలోకి చివరికి ఈ సమస్తమూ మరలు&nbsp;<BR>తోందో, అలాటి విచిత్రాఖండశక్తిని నమ్మనివాడు హిందువునని చెప్పుకోవడానికి&nbsp;<BR>అర్హుడు కాడని దీని అర్థం. అలా అయితే, ఈ సిద్ధాంతాన్నికూడ దేశంలో&nbsp;<BR>అంతటా ప్రచారంచేద్దాం. నీకెలాటి భావనవుందో, అలాటి దాన్నే ప్రచారం&nbsp;<BR>చేయి; దాన్నే బోధించు. భేదం లేదు; మనం దాన్నిగూర్చి పోట్లాడబోవడం లేదు.&nbsp;<BR>భగవంతునిగూర్చి మాత్రం ప్రచారం చేయి. మనకు కావలసిందంతా అదే. ఒక&nbsp;<BR>భావన వేరొకదానికన్న శ్రేష్ఠతరంగా ఉండవచ్చు. కానీ, వాటిలో ఏదీ దూష్యం-&nbsp;<BR>కాదని నీవు జ్ఞాపకముంచుకోవాలి. ఒకటి శ్రేష్ఠమైంది. మరొకటి శ్రేష్ఠతరమైంది;&nbsp;<BR>ఇంకొకటి శ్రేష్ఠతమమైంది; అంతేకానీ చెడ్డది అనేమాట మన పరిభాషలోకి రాత-&nbsp;<BR>గదు. కాబట్టి తమకు ఇష్టమైన విధాన భగవంతుని నామాన్ని ప్రచారం చేసే వారం-&nbsp;<BR>దర్నీ భగవంతుడు ఆశీర్వదించునుగాక! భగవంతునిగూర్చి ఎంతెంత ప్రచారం&nbsp;<BR>జరిగితే ఈ జాతికి అంతంత మేలు చేకూరుతుంది. భగవ&nbsp;<BR>న్నామం స్మరించాలనే భావంతో మన సంతానాన్ని పెంచుదాం గాక! ఈ భావం&nbsp;<BR>పేదవారి ఇళ్లలోనికి, దీనజనుల గుడిసెలలోనికి, శ్రీమంతుల భవనాలలోనికి&nbsp;<BR>చొచ్చుకొనిపోవును గాక!!! నేను మీకు తెలుపదలచిన మూడవ భావమిది:&nbsp;<BR>పుడమిలోని ఇతర జాతులలాగా, ఈ ప్రపంచం కొన్నివేల ఏండ్ల క్రిందట&nbsp;<BR>సృష్టించబడిందనీ, మళ్లీ ఒకానొక దినాన, శాశ్వతంగా నాశనం చేయబడుతుం-&nbsp;<BR>దనీ, మనం నమ్మడం లేదు. ఈ జగత్తుతోకూడ, నరుని ఆత్మ, శూన్యంనుండి</FONT></p>
<hr class="puTa_virupu">
<table><tr><td><a class=puTa_lanke href=puTa2312.html>p2312</a></td><td>p2313</td><td><a class=puTa_lanke href=puTa2314.html>p2314</a></td></tr></table>
</div></body></html>
