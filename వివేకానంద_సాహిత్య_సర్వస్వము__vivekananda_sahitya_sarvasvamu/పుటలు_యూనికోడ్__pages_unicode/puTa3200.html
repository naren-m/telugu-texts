<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3199.html>p3199</a></td><td>p3200</td><td><a class=puTa_lanke href=puTa3201.html>p3201</a></td></tr></table>
<p><FONT FACE="SHREE900, SHREE, sans-serif" SIZE="3">సూక్తులు, సుభాషితాలు</FONT></p>
<p><FONT FACE="Bookman-Light, Bookman, serif" SIZE="2">371</FONT></p>
<p><FONT FACE="SHREE900, SHREE, sans-serif" SIZE="3">పవిత్రరూపమే.</FONT></p>
<p><FONT FACE="SHREE900, SHREE, sans-serif" SIZE="3">140. అమెరికాలో ఒక సందర్భంలో స్వామీజీ యిట్లన్నారు. ‘‘నేను&nbsp;<BR>మిమ్మల్ని ఒక కొత్త మతంలోకి మార్చడానికి రాలేదు. మిమ్మల్ని మీ మతంలోనే&nbsp;<BR>నిలబెట్టవలెననే నా కోరిక! మెథడిస్టును మేలైన మెథడిస్టుగా, ప్రెస్బిటేరియనును&nbsp;<BR>ఉత్తముడైన ప్రెస్బిటేరియనుగ, యూనిటేరియనును శ్రేష్ఠుడైన యూనిటేరి&nbsp;<BR>యనుగ చేయాలనే నా కోరిక! సత్యంగా జీవించండని, మీ ఆత్మలో ఉన్న&nbsp;<BR>వెలుగును వెలువరించండని మీకు ఉపదేశించడమే నా కోరిక!</FONT></p>
<p><FONT FACE="SHREE900, SHREE, sans-serif" SIZE="3">141. సుఖం, దుఃఖమనే కిరీటాన్ని ధరించి మానవుడి వద్దకు వస్తుంది.&nbsp;<BR>సుఖానికి స్వాగతం చెప్పేవాడు దుఃఖానికికూడ స్వాగతం చెప్పి తీరవలసిందే!</FONT></p>
<p><FONT FACE="SHREE900, SHREE, sans-serif" SIZE="3">142. ఎవడు సర్వాన్ని త్యజిస్తాడో, కామక్రోధలోభమోహ మద మాత్స&nbsp;<BR>ర్యాలను ఎవడు అణచుకొంటాడో, ఎవడు శాంతికై తృష్ణకలిగి వుంటాడో,&nbsp;<BR>ఇహలోకానికి పరాఙ్ముఖుడైన అట్టివాడే ముక్తుడు. వాడే ఘనుడు. రాజకీయ&nbsp;<BR>సాంఘికస్వేచ్ఛలను గడింపవచ్చు. కాని తన కామలోభాలకే బానిసగ ఉండేవాడు&nbsp;<BR>యథార్థముక్తిలోవున్న స్వచ్ఛమైన ఆనందాన్ని అనుభవించలేడు.</FONT></p>
<p><FONT FACE="SHREE900, SHREE, sans-serif" SIZE="3">143. ఇతరులకు మేలుచేయడం ధర్మం. ఇతరులకు కీడుచేయడం&nbsp;<BR>పాపం. బలపౌరుషాలు ధర్మం. బలహీనత, పిఱికితనం పాపం. స్వాతంత్య్రం&nbsp;<BR>ధర్మం. పరతంత్రత పాపం. ఇతరులను ప్రేమించడం ధర్మం. ఇతరులను ద్వేషిం-&nbsp;<BR>చడం పాపం. దేవుని యందు, తన ఆత్మయందుగల విశ్వాసం ధర్మం. సందే-&nbsp;<BR>హించడం పాపం. ఏకత్వాన్ని తెలుసుకోవడం ధర్మం. అనేకత్వం ఉన్నదనటం&nbsp;<BR>పాపం. ధర్మప్రాప్తికి మార్గాలనే వివిధ వేదగ్రంథాలు చూపుతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">144. హేతువాదబుద్ధిచే సత్యాన్ని అర్థం చేసుకొన్నప్పుడు దాని అను-&nbsp;<BR>భూతి హృదయానికి కల్గుతుంది. అనుభూతి కలిగేది హృదయంలోనే కదా!&nbsp;<BR>ఈ విధంగా ఏకకాలంలో బుద్ధిలోనికి హృదయంలోనికి వెలుతురు వస్తుంది.&nbsp;<BR>ముండకోపనిషత్తు (</FONT><FONT FACE="TimesNewRoman, Times, serif" SIZE="2">II - ii - </FONT><FONT FACE="SHREE900, SHREE, sans-serif" SIZE="3">8) చెప్పినట్లు హృదయగ్రంథి పగిలిపోయినప్పుడు&nbsp;<BR>సంశయాలన్నీ తీరిపోతాయి.</FONT></p>
<p><FONT FACE="SHREE900, SHREE, sans-serif" SIZE="3">ప్రాచీనకాలంలో ఋషుల హృదయాలలో ఈ జ్ఞానం, ఈ భావం ఏక-&nbsp;<BR>కాలంలో వికసించాయి. అప్పుడే పరతత్త్వం (ఉన్నతమైన సత్యం) కావ్యంగా&nbsp;<BR>రూపొందింది. వేదాలు, ఇతర శాస్త్రగ్రంథాలు అప్పుడు రచింపబడ్డాయి. అందు-&nbsp;<BR>వల్లనే ఈ గ్రంథాలను చదివేటప్పుడు ఒకదాని ప్రక్క ఒకటిగా ఈ భావజ్ఞానాలు&nbsp;<BR>రెండూ తుదకు వేదరంగంలో కలిసికొని ఒక్కటై పోయాయి. విడదీయ</FONT></p>
<hr class="puTa_virupu">
<table><tr><td><a class=puTa_lanke href=puTa3199.html>p3199</a></td><td>p3200</td><td><a class=puTa_lanke href=puTa3201.html>p3201</a></td></tr></table>
</div></body></html>
