<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3305.html>p3305</a></td><td>p3306</td><td><a class=puTa_lanke href=puTa3307.html>p3307</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">కుండా చూసుకొంటాను. ఇక్కడ నాకు అనేక విషయాలు తోస్తున్నాయి. ఈ&nbsp;<BR>దేశంలో పేదరికమే లేదని గట్టిగా చెప్పవచ్చును. ఇక్కడి స్త్రీలవలె విద్యావంతులు,&nbsp;<BR>సంస్కృతి గలవారు ప్రపంచంలో మరెక్కడా నేను చూసిఉండలేదు. మంచి విద్యా-&nbsp;<BR>వంతులైన పురుషులు మన దేశంలో ఉన్నారు కాని ఇక్కడి స్త్రీలవంటి స్త్రీలు&nbsp;<BR>ఎక్కడా కనిపించరు. ‘యాశ్రీఃస్వవం సుకృతినాభవనేషు’ పుణ్యాత్ముల గృహాల్లో&nbsp;<BR>లÜదేవి తానే స్వయంగా నివసిస్తుంది’ అని చెప్పినమాట యథార్థమే. మంచు&nbsp;<BR>ఎంత స్వచ్ఛంగా ఉంటుందో అంత నిర్మలమైన హృదయంగల స్త్రీలను వేల&nbsp;<BR>సంఖ్యలో చూశాను. ఆహా! వారు ఎంత స్వతంత్రులు! సాంఘిక, నాగరిక విధు-&nbsp;<BR>లను శాసించేవారు వారే. పాఠశాలలు, కళాశాలలు స్త్రీలతో నిండిపోయి ఉన్నాయి.&nbsp;<BR>కాని మనదేశంలో స్త్రీలు వీథులలో నిరభ్యంతరంగా తిరుగలేరు. ఇక్కడి స్త్రీలకు&nbsp;<BR>నాయందు అపారమైన దయ ఉంది. నేను ఇక్కడికి వచ్చింది మొదలు వారు నన్ను&nbsp;<BR>తమ యిళ్ళకు ఆహ్వానిస్తున్నారు; నాకు భోజనం పెడుతున్నారు; ఉపన్యాసాల&nbsp;<BR>నేర్పాటు చేస్తున్నారు; బజారుకు పిలుచుకొనిపో&nbsp;<BR>తున్నారు; నా వసతికి, సౌఖ్యానికి కావలసినదంతా చూసుకొంటున్నారు. నేను&nbsp;<BR>వారికి పడివున్న ఋణం ఏమాత్రమైనా తీర్చుకొనే సామర్థ్యం నా కెప్పటికి కలుగ&nbsp;<BR>బోదు.</FONT></p>
<p><FONT FACE="SHREE900, SHREE, sans-serif" SIZE="3">నిజమైన ‘శక్తి - ఆరాధకుడు’ ఎవరో నీకు తెలుసా? విశ్వవ్యాప్తమైన శక్తి&nbsp;<BR>భగవంతుడే అని ఎవరికి తెలుసో, ఆ శక్తి మూర్తీభావాన్ని స్త్రీలయందు ఎవడు&nbsp;<BR>చూస్తాడో, వాడే నిజమైన ‘శక్తి-ఆరాధకుడు’. ఇక్కడి మగవారు అనేకులు స్త్రీలను&nbsp;<BR>ఆ దృష్టితోనే దర్శిస్తారు. (యత్రనార్యస్తు పూజ్యంతే నృత్యంతే తత్ర&nbsp;<BR>దేవతాః) ‘‘ఏ గృహాలలో స్త్రీలు గౌరవ మర్యాదలతో చూడబడతారో ఆ కుటుం-&nbsp;<BR>బాలను దేవతలు ఆశీర్వదిస్తారు’’ అని మనువు చెప్పాడు. స్త్రీలను ఎంతగా ఆద-&nbsp;<BR>రించటం అవసరమో, యిక్కడి పురుషులు వారిని అంతగా ఆదరిస్తారు. అందు-&nbsp;<BR>వల్లనే యిక్కడివారు అంతటి సంపదలతోను, అంతటి స్వాతంత్య్రంతోను,&nbsp;<BR>అంతటి విజ్ఞానంతోను, అంతటి శక్తితోను అలరారుతున్నారు. అయితే మనం&nbsp;<BR>బానిసలుగా, దుఃఖభాజనులుగా, నిర్జీవులుగా ఎందుకు ఉన్నాం? జవాబు&nbsp;<BR>సుస్పష్టమే.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడివారు ఎంత పవిత్రులుగా, ఎంత స్వచ్ఛంగా ఉన్నారో చూడు! ఏ&nbsp;<BR>కొద్దిమందో తప్ప ఇరవై నాలుగు, యిరవై ఐదు సంవత్సరాలు రానిదే వివాహ-&nbsp;<BR>మాడరు. ఆకాశంలో ఎగిరే విహంగాలకున్న స్వేచ్ఛాసంచారం వారికుంది. వారే&nbsp;<BR>బజారుకు వెళతారు. స్కూళ్ళకు, కాలేజీలకు వెళతారు. డబ్బు సంపాదిస్తారు.&nbsp;<BR>అన్ని కార్యక్రమాలను నిర్వర్తిస్తారు. ఐశ్వర్యవంతులైనవారు పేదలను సేవించ-</FONT></p>
<hr class="puTa_virupu">
<table><tr><td><a class=puTa_lanke href=puTa3305.html>p3305</a></td><td>p3306</td><td><a class=puTa_lanke href=puTa3307.html>p3307</a></td></tr></table>
</div></body></html>
