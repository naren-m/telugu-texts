<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa612.html>p612</a></td><td>p613</td><td><a class=puTa_lanke href=puTa614.html>p614</a></td></tr></table>

<p><FONT FACE="TimesNewRoman, Times, serif" SIZE="2">1 9 8</FONT></p>
<p><FONT FACE="SHREE900, SHREE, sans-serif" SIZE="3">వల్ల మనం ఎల్లకాలం ఈశ్వరుడికి దాసులమే, ఉపాసకులమే. ఆ విధంగా దేవుడు&nbsp;<BR>సుగుణుడుకూడా. అతడి ఉనికి వాస్తవమే. అలాగే యీ సాపేక్ష జగత్తులోని&nbsp;<BR>వస్తువులన్నీ వుంటాయి. ఈ విధంగా మతం స్థిరమైన పునాదిమీద ప్రతిష్ఠిత&nbsp;<BR>మైనది. కాబట్టి సగుణాన్ని అర్థం చేసుకోవడానికి ముందు నిర్గుణాన్ని అర్థం&nbsp;<BR>చేసుకోవటం అవసరం.</FONT></p>
<p><FONT FACE="SHREE900, SHREE, sans-serif" SIZE="3">ఇంతకు క్రితం అనుకొన్నట్లు వ్యష్టి సమష్టి వల్లనే తెలియగలదని తర్క-&nbsp;<BR>సిద్ధాంతం చెబుతోంది. కాబట్టి మానవుడి నుండి మొదలుపెట్టి దేవుడిదాకా వున్న&nbsp;<BR>యీ వ్యక్తనలన్నీ పరమోత్కృష్టమైన సాధారణీకరణ సూత్రమైన నిర్గుణం వల్లే&nbsp;<BR>బోధపడతాయి. ప్రార్థనల ఆవశ్యకత వుంటుంది. కాని అవి మరింత సార్థకమౌ-&nbsp;<BR>తున్నాయి. అర్థవిహీనాలైన ప్రార్థనలు నిమ్నస్థాయి ప్రార్థనలు, మన మనస్సులలో&nbsp;<BR>చెలరేగే క్షుద్రవాంఛలను తీర్చుకోవడానికి చేసే ప్రార్థన శబ్దాలు బహుశ అంత&nbsp;<BR>రింపవలసి వుంటుందేమో! ఉత్కృష్టమతాలలో సర్వేశ్వరుడికి ప్రార్థనలు చేయ-&nbsp;<BR>డానికి ఆమోదించరు; దేవతలపట్ల ప్రార్థనలు చేయడాన్నే ఆమోదిస్తారు. అది&nbsp;<BR>సహజం. రోమన్‌ కాథలిక్కులు సన్యాసులకు ప్రార్థనలు చేస్తారు; అది చాలా&nbsp;<BR>మంచిదే. కాని, దేవాదిదేవుడికి ప్రార్థన చెయ్యటం అర్థవిహీనం. పీల్చడానికి గాలి&nbsp;<BR>నిమ్మని, వాన కురిపించమని, నీ తోటలో పండ్లు పండించమని సర్వేశ్వరుణ్ణి&nbsp;<BR>ప్రార్థించటం అస్వాభావికం. సాధువులు మనలాంటి చిన్నవారే కాబట్టి మనకు&nbsp;<BR>సహాయ పడగలరు. మన బాల్యంనుండి మన అల్పవాంఛలను ఏకరువుపెడుతూ,&nbsp;<BR>‘‘ఓ ప్రభూ! నా తలనొప్పిని తొలగించు’’ మని జగదీశ్వరుణ్ణి ప్రార్థించటం హాస్యా-&nbsp;<BR>స్పదం. అసంఖ్యాక జీవులు మరణించాయి. అవన్నీ యిక్కడే వున్నాయి; వారే&nbsp;<BR>దేవుళ్లు, దేవతలు అయ్యారు. వారిని వచ్చి సహాయం చెయ్యనివ్వు. కాని, పరా-&nbsp;<BR>త్పరుడి వద్దకు పోవటమా? వద్దు అతణ్ణి మనం ఉత్కృష్ట విషయాలకై ఆశ్ర-&nbsp;<BR>యించాలి. గంగాతీరంలో వున్నవాడు మంచినీటికోసం ఒక చిన్నబావి తవ్వితే&nbsp;<BR>నిశ్చయంగా వాడు అవివేకే; రత్నఖని వద్ద వుంటూ, చిన్నచిన్న గాజుముక్కల&nbsp;<BR>కోసం తవ్వేవాడు మూర్ఖుడు.</FONT></p>
<p><FONT FACE="SHREE900, SHREE, sans-serif" SIZE="3">అల్పమైన ఐహిక విషయాలకు మనం సర్వ దయామయుడైన జనకుణ్ణి,&nbsp;<BR>పరమ ప్రేమమయమైన ఈశ్వరుణ్ణి ఆశ్రయిస్తే మనం అవివేకులమే అనే విషయం&nbsp;<BR>తథ్యం. అందుచేత మనం అతణ్ణి వెలుగుకోసం, బలంకోసం, ప్రేమకోసం ఆశ్ర-&nbsp;<BR>యిద్దాం. కాని, మనలో దౌర్బల్యం, దీనమైన పరాధీనతాభావం వున్నంతదాకా&nbsp;<BR>యిలాటి అల్పప్రార్థనలు, సగుణ బ్రహ్మోపాసనను గురించిన అభిప్రాయాలు&nbsp;<BR>వుంటాయి. ఉన్నతస్థాయిని అందుకొన్నవారు అలాంటి సహాయాన్ని ఆశించరు.&nbsp;<BR>తమ కోసం ప్రయోజనం పొందాలనే విషయాన్ని మరచిపోతారు. వారిలోని</FONT></p>
<hr class="puTa_virupu">
<table><tr><td><a class=puTa_lanke href=puTa612.html>p612</a></td><td>p613</td><td><a class=puTa_lanke href=puTa614.html>p614</a></td></tr></table>
</div></body></html>
