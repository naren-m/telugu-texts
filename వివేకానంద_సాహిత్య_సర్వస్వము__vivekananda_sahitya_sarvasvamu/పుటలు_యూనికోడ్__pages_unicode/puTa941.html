<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa940.html>p940</a></td><td>p941</td><td><a class=puTa_lanke href=puTa942.html>p942</a></td></tr></table>
<p><FONT FACE="SHREE900, SHREE, sans-serif" SIZE="3">పాతంజల యోగ సూత్రాలు - సాధన : పాదం</FONT></p>
<BR>
<p><FONT FACE="SHREE900, SHREE, sans-serif" SIZE="3">117</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రకృతిలో సత్త్వరజస్తమస్సులనే మూడు తత్త్వాలున్నాయి. అంధకారం - అజ్ఞానం -&nbsp;<BR>భారం తామస లక్షణం. ప్రవృత్తి రాజస లక్షణం. ప్రకాశం - ప్రశాంతి - సాత్త్విక&nbsp;<BR>లక్షణం. సృష్టికి పూర్వం ప్రకృతి అవ్యక్తావస్థలో - నామరూపభేదరహిత అవస్థలో&nbsp;<BR>ఉన్నప్పుడు, సత్త్వరజస్తమస్సులు పూర్తిగా సామ్యావస్థలో ఉంటాయని సాంఖ్యు&nbsp;<BR>లంటారు. ఆ సామ్యావస్థ చెడి, సత్త్వరజస్తమస్సులు పరస్పరం రక&nbsp;<BR>రకాలుగా సంయోగం చెందటంవల్ల ప్రపంచం ఏర్పడుతుంది. ప్రతిమనిషిలో ఈ&nbsp;<BR>మూడు తత్త్వాలుంటాయి. సత్త్వప్రాబల్యం వల్ల జ్ఞానం, రజఃప్రాబల్యం వల్ల ప్రవృత్తి,&nbsp;<BR>తమః ప్రాబల్యం వల్ల అంధకారం - మాంద్యం - అలసత - అజ్ఞానం కలుగుతాయి.&nbsp;<BR>సాంఖ్యసిద్ధాంతాన్ని బట్టి, సత్త్వరజస్తమస్సులతో కూడిన ప్రకృతినే, ఉన్నత&nbsp;<BR>అవ్యక్తావస్థలో ‘‘మహత్‌’’ అంటారు. ఈ మహత్‌, లేదా సమిష్టి బుద్ధితత్త్వంలో ఒక&nbsp;<BR>అంశం మనలోని బుద్ధితత్త్వం. సాంఖ్యుల మనశ్శాస్త్రాన్ని అనుసరించి, మనసుకు -&nbsp;<BR>బుద్ధికి సూక్ష్మభేదముంది. శబ్దాది విషయాలను గ్రహించి వాటిని మనసు బుద్ధికి&nbsp;<BR>నివేదిస్తుంది. వ్యక్తిగత మహత్‌ అయిన బుద్ధి వాటిని ‘ఇదమిత్థ’ మని నిశ్చయిస్తుంది.&nbsp;<BR>మహత్‌ నుండి అహంకారం, దానినుండి సూక్ష్మ&nbsp;<BR>తన్మాత్రలు, జనిస్తాయి. సూక్ష్మతన్మాత్రలు పరస్పరం సంయోగం చెంది పృథివి&nbsp;<BR>మొదలైన స్థూలభూతాలుగా మారతాయి. బుద్ధితత్త్వం నుండి పాషాణం వరకూ&nbsp;<BR>ఉన్న సృష్టిజాతమంతా ఒకే తత్త్వంనుండి ఉత్పత్తి అవుతున్నాయని సాంఖ్యులు&nbsp;<BR>అంటారు. స్థూల సూక్ష్మ స్థితుల్లో మాత్రమే, ఆ తత్త్వాలకు భేదముంది. సూక్ష్మా&nbsp;<BR>వస్థ కారణం, స్థూలావస్థ కార్యం. సాంఖ్యులను అనుసరించి పురుషుడు, ప్రకృతికి&nbsp;<BR>అతీతుడు - ప్రకృతి తత్త్వానికి భిన్నుడు - బుద్ధికన్నా, మనసుకన్నా, తన్మాత్రల&nbsp;<BR>కన్నా, స్థూలభూతాలకన్నా వేరుగా ఉంటాడు. వీటిలో ఏదికూడా పురుషుని&nbsp;<BR>వంటిది కాదు. పురుషుడు పూర్ణంగా భిన్నుడు; భిన్నస్వభావుడు. పురుషుడు&nbsp;<BR>కేవలుడై ఉండటం వల్ల శాశ్వతుడని సాంఖ్యుల సిద్ధాంతం. సంయోగజనితం కాని&nbsp;<BR>వస్తువున కెట్టి వికారం కలుగదు. ఇలాంటి పురుషులు లేదా ఆత్మలు అనేకంగా&nbsp;<BR>ఉన్నాయి.</FONT></p>
<p><FONT FACE="SHREE900, SHREE, sans-serif" SIZE="3">ఇక, ‘‘గుణాల స్థితులు నిర్దేశితాలు - అనిర్దేశితాలు, కేవల సూచితాలు -&nbsp;<BR>సంజ్ఞారహితాలు’’ అన్న సూత్రార్థాన్ని గ్రహించే ప్రయత్నం చేద్దాం. నిర్దేశితా&nbsp;<BR>లంటే, ప్రత్యక్ష స్థూలభూతాలని అర్థం. అనిర్దేశితాలు అంటే ఇంద్రియాలకు&nbsp;<BR>గోచరించని తన్మాత్రలని అర్థం.</FONT></p>
<BR>
<p><FONT FACE="SHREE900, SHREE, sans-serif" SIZE="3">అయితే యోగాభ్యాసం ద్వారా కొంతకాలానికి మన యింద్రియాలు&nbsp;<BR>తన్మాత్రలని ప్రత్యక్షంగా చూడగలిగితే సూక్ష్మస్థితిని పొందుతాయని పతంజలి&nbsp;<BR>చెబుతాడు. ప్రతిమనిషీ, తనచుట్టూ ఒక రకమైన కాంతిని కలిగి యుంటాడని</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa940.html>p940</a></td><td>p941</td><td><a class=puTa_lanke href=puTa942.html>p942</a></td></tr></table>
</div></body></html>
