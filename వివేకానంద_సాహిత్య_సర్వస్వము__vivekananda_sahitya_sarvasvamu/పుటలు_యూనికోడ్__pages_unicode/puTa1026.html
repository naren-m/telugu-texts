<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1025.html>p1025</a></td><td>p1026</td><td><a class=puTa_lanke href=puTa1027.html>p1027</a></td></tr></table>
<p><FONT FACE="SHREE900, SHREE, sans-serif" SIZE="3">202 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">కర్బనం - ఇన్ని అణువులు విభిన్న పరిస్థితుల్లో ఉన్నప్పుడు, ఇన్ని కణాలున్నప్పుడు&nbsp;<BR>ఇంత విచిత్ర వ్యక్తిత్వం సంభవిస్తుందని ఎలా చెప్పగలం? కాని, అలాంటి వ్యక్తివిశేషం&nbsp;<BR>మనకు కనిపిస్తూనే ఉంది. అంతేకాదు, వ్యక్తివిశేషం మన ఎదుట మనిషిగా&nbsp;<BR>కదలుతూ, పనిచేస్తూ, మనల్ని ప్రభావితులను చేస్తూ, ఆవేశితులను చేస్తూ,&nbsp;<BR>తర్వాత కొంతకాలానికి గతించి పోగా - అతని ప్రతిభ, గ్రంథాలు, పనులు మొదలైనవి&nbsp;<BR>అతను వదిలిపెట్టిన కొన్ని జాడలుగానే మిగిలి వుండటం మనం చూస్తూనే ఉన్నాం.&nbsp;<BR>దీన్నిగూర్చి ఆలోచించండి. గొప్ప మతాచార్యులను - తాత్త్వికులైన గొప్పమేధావులను&nbsp;<BR>పోల్చిచూడండి. ఈ మేధావులు ఏ మనిషి ఆత్మను కూడా ఉద్దీపింపచేసియుండరు.&nbsp;<BR>అయితే వారు చాలా ఆశ్చర్యాన్ని కలిగించే గ్రంథాలు రాశారు. ఇక మతార్యులున్నారు.&nbsp;<BR>వారి జీవితకాలంలో వారు దేశాలకు దేశాలను ఉత్తేజపరిచారు. ఈ విపర్యాసమంతా,&nbsp;<BR>ఈ భేదమంతా వారి వ్యక్తిత్వాల్లో ఉంది. మేధావుల్లో ఈ వ్యక్తిత్వం చాలా&nbsp;<BR>చూచూయగా ఉంటుంది. ఆచార్యపురుషుల్లో ఈ వ్యక్తిత్వం ఎక్కువ. మేధావుల్లో&nbsp;<BR>మనకు కనిపించేది బుద్ధి మాత్రమే. ఆచార్యపురుషుల్లో మనకు కనిపించేది జీవశక్తి.&nbsp;<BR>మేధావుల్లో పదార్థసమాహారం వల్ల అలాంటి బుద్ధివికాసం కలిగితే కలగవచ్చు. కొన్ని&nbsp;<BR>పదార్థాలను ఒకచోట పెడితే, తగిన పరిస్థితుల్లో వాటిని సమ్మేళనం చేస్తే, అవి ఒక&nbsp;<BR>మెరుపును మెరిపిస్తాయి. లేదా ఆరిపోతాయి. ఆచార్య పురుషుల్లో అది ఒక జ్యోతిలా&nbsp;<BR>వెలిగి - మరికొన్ని జ్యోతులను వెలిగించవచ్చు.</FONT></p>
<p><FONT FACE="SHREE900, SHREE, sans-serif" SIZE="3">ఈ వ్యక్తిత్వాన్ని వికసింపచేసుకునే పద్ధతులను యోగశాస్త్రం వివరిస్తుంది. ఈ&nbsp;<BR>యోగసూత్రాల్ని అభ్యాసం చేస్తే, ఎవరైనా తమ వ్యక్తిత్వాన్ని అభివృద్ధి&nbsp;<BR>చేసుకోవచ్చు. ఈ వ్యక్తిత్వం అన్నదే ఎంతో గొప్పదైనది. ఇదే అన్నిశిక్షణల్లో ఉన్న&nbsp;<BR>రహస్యం. దీనికి సార్వత్రిక ఉపయోగముంది. గృహస్థజీవితంలో - ధనిక, పేద,&nbsp;<BR>వ్యాపారి, తత్త్వవేత్త - వీరూ వారూ అనటం ఎందుకూ - అందరి జీవితాల్లో ఈ&nbsp;<BR>వ్యక్తిత్వవికాసం ఎంతో గొప్పవిషయం. ఈ భౌతిక సిద్ధాంతాలను మించిన ఇంతకన్నా&nbsp;<BR>సూక్ష్మ - సున్నిత సిద్ధాంతాలు కొన్ని ఉన్నాయి. భౌతిక - మానసిక - ఆధ్యాత్మిక&nbsp;<BR>ప్రపంచాలంటూ వేరువేరుగా లేవు. ఉన్నది ఒకే ఒక ప్రపంచం. ఈ ప్రపంచంలో&nbsp;<BR>బాగా మందమైన భాగం ఈ కనిపించే భౌతిక జగత్తు. ఇది సున్నితమవుతున్న కొద్దీ,&nbsp;<BR>బాగా స్థూలరూపంలో ఆత్మ కనిపించేది, ఈ శరీరం. ఎంతో సున్నితమైంది&nbsp;<BR>జీవుడు. ఇది పిండ సృష్టిలోనిది. బ్రహ్మాండ సృష్టిలో కూడా యింతే. ఈ కనిపించే&nbsp;<BR>విశ్వమంతా బాహ్యమైన ముద్దకట్టిన దళసరితనం. ఇది క్రమంగా సూక్ష్మతమమై&nbsp;<BR>ఈశ్వరుడౌతుంది.</FONT></p>
<p><FONT FACE="SHREE900, SHREE, sans-serif" SIZE="3">సూక్ష్మవస్తువులో మహాశక్తి ఇమిడి ఉంటుంది - స్థూలవస్తువులో శక్తి ఉండదని&nbsp;<BR>మనకు తెలుసు. ఒక మనిషి ఎంతో బరువైన పదార్థాన్ని నెత్తిన పెట్టుకు వెళుతూ</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1025.html>p1025</a></td><td>p1026</td><td><a class=puTa_lanke href=puTa1027.html>p1027</a></td></tr></table>
</div></body></html>
