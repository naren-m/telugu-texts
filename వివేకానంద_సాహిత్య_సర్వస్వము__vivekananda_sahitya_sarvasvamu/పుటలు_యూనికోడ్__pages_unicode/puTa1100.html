<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1099.html>p1099</a></td><td>p1100</td><td><a class=puTa_lanke href=puTa1101.html>p1101</a></td></tr></table>
<p><FONT FACE="SHREE900, SHREE, sans-serif" SIZE="3">276 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">లీనమైపోతుంది. భగవంతుడు ఇక్కడ ఉన్నాడు; అక్కడ ఉన్నాడు. భగవం       తుడే&nbsp;<BR>‘‘నేను’’.</FONT></p>
<BR>
<p><FONT FACE="TimesNewRoman, Times, serif" SIZE="3">*      *      *&nbsp;<BR></FONT><FONT FACE="SHREE900, SHREE, sans-serif" SIZE="3">భగవన్నామ జపం భక్తిసాధనకు ఒక ఉపాయం. మంత్రంవల్ల ఫలితం</FONT></p>
<BR>
<p><FONT FACE="SHREE900, SHREE, sans-serif" SIZE="3">కలుగుతుంది - శబ్దోచ్చారణ మాత్రంతో ఫలితం కలుగుతుంది. జాలంగిమన్‌శెట్టి&nbsp;<BR>అనే సిద్ధుని శక్తులు మంత్రజపం వల్లే కలిగాయి. కొన్ని కర్మకలాపా లాచరిస్తూ, కొన్ని&nbsp;<BR>శబ్దా లుచ్చరించటమే అది. పూర్వం యుద్ధాల్లో ప్రయోగించిన అస్త్రాలు - బాణాలు&nbsp;<BR>మొదలైన శక్తులన్నీ మంత్రాలవల్ల కలిగినట్టివే.</FONT></p>
<p><FONT FACE="SHREE900, SHREE, sans-serif" SIZE="3">ఈ విషయాన్ని నిశ్శంకగా మన శాస్త్రా లంగీకరించాయి. ఈ శాస్త్రాల&nbsp;<BR>నన్నింటినీ కేవలం కల్పనగా ఎంచటం మూర్ఖత్వం.</FONT></p>
<BR>
<p><FONT FACE="SHREE900, SHREE, sans-serif" SIZE="3">భక్తి కావాలంటే, భక్తులైన మహాత్ములతో సాంగత్యం చేయాలి. ‘‘భగవద్గీత -&nbsp;<BR>క్రీస్తు అనుకరణం’’ లాంటి గ్రంథాలను చదవాలి. ఎప్పుడూ భగవంతుని గుణాలను&nbsp;<BR>స్మరించుకొంటూ ఉండాలి.</FONT></p>
<BR>
<p><FONT FACE="SHREE900, SHREE, sans-serif" SIZE="3">వేదాల్లో భక్తిసాధనోపాయాలు మాత్రమేకాక, ప్రాపంచిక శుభాన్ని - అశుభాన్ని&nbsp;<BR>కలిగించే విధానాలు కూడా ఉన్నాయి. మీ కేది కావాలో దాన్నే గ్రహించండి.</FONT></p>
<BR>
<p><FONT FACE="SHREE900, SHREE, sans-serif" SIZE="3">భక్తి - భక్తవరులు పుట్టి పెరిగిన భూమి వంగదేశం. జగన్నాథ దేవాలయంలో&nbsp;<BR>విగ్రహాన్ని చూడటానికి చైతన్యుడు నిలిచిన రాతిబండ, అతని ప్రేమాశ్రువులకు -&nbsp;<BR>భక్తికి శిథిలమైపోయింది. అతను సన్యాసం స్వీకరించినప్పుడు తన నాలికమీద&nbsp;<BR>పంచదారను కొంతసేపు పెట్టుకున్నాడు. అది కరగకుండా అలాగే ఉండిపోయింది.&nbsp;<BR>తద్వారా తన అర్హతను అతను తన గురువుకు నిరూపించగల్గాడు. తన భక్తివల్ల కలిగిన&nbsp;<BR>అంతర్దృష్టి ద్వారా అతను బృందావనాన్ని కనుగొన్నాడు.</FONT></p>
<p><FONT FACE="SHREE900, SHREE, sans-serif" SIZE="3">జీవితంలో మీకు సహకరించే కొన్నివిషయాలను మీకు చెప్పదలిచాను.&nbsp;<BR>నిరాకరించేందుకు తగిన బలమైన హేతువులు కనిపించేదాకా, భారతదేశం నుండి&nbsp;<BR>వచ్చే ప్రతీవిషయాన్ని సత్యమనే విశ్వసించండి. విశ్వసించేందుకు తగిన బలమైన&nbsp;<BR>హేతువులు కనిపించేదాకా ఐరోపానుండి వచ్చే ప్రతివిషయాన్ని అసత్యమనే&nbsp;<BR>భావించండి.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఐరోపావారి వెర్రినడతలను చూసి, భ్రమపడవద్దు. మీకు మీరే ఆలోచించు&nbsp;<BR>కోండి. మీరు బానిసలు. యూరోపియన్లు చేసినదాన్నంతా అనుకరిస్తారు; ఇది మీ&nbsp;<BR>లోని బలహీనత. మనోజడత్వ లక్షణం. సంఘం తనకు కావలసిన పదార్థాల నెక్కడి&nbsp;<BR>నుండైనా గ్రహించవచ్చు. కాని అది తన సహజప్రకృతిని అనుసరించే పెరగాలి.</FONT></p>
<hr class="puTa_virupu">
<table><tr><td><a class=puTa_lanke href=puTa1099.html>p1099</a></td><td>p1100</td><td><a class=puTa_lanke href=puTa1101.html>p1101</a></td></tr></table>
</div></body></html>
