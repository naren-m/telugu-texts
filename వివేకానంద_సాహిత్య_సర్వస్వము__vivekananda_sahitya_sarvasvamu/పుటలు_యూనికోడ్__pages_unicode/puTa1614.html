<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1613.html>p1613</a></td><td>p1614</td><td><a class=puTa_lanke href=puTa1615.html>p1615</a></td></tr></table>
<p><FONT FACE="SHREE900, SHREE, sans-serif" SIZE="3">వైదిక మతాశయాలు</FONT></p>
<p><FONT FACE="SHREE900, SHREE, sans-serif" SIZE="3">9</FONT></p>
<p><FONT FACE="SHREE900, SHREE, sans-serif" SIZE="3">ప్రాణధర్మాన్ని వారు విశ్వజనీనం, అనంతమైన స్థాయికి విస్తరింపచేశారు. సమ-&nbsp;<BR>స్తాన్నీ ప్రాణశక్తే భరిస్తోంది; మానవ దేహాన్ని మాత్రమే కాదు; సూర్య చంద్రుల&nbsp;<BR>కాంతీ అదే; ప్రతి వస్తువునూ చలింపచేస్తున్నదీ అదే; అది లోకాని కంతటికీ&nbsp;<BR>యిచ్ఛాశక్తి. ఇలాంటి ప్రయత్నాలు కొన్ని ఎంతో మనోహరమైనవి. కవితా&nbsp;<BR>ప్రేరణతో కూడుకొన్నవి. ‘‘అతడే మనోజ్ఞమైన సూర్యోదయాన్ని ప్రవేశ&nbsp;<BR>పెడతాడు.’’ ఇలా వ్యక్తనలు కొన్ని విషయ వివరణం చేసే తీరునుబట్టి రసం-&nbsp;<BR>బంధురంగాను, గానయోగ్యంగాను వున్నాయి. ఇంతకు క్రితం మనం ప్రస్తావించిన&nbsp;<BR>కోర్కే - సృష్టికి మూలకారణంగా ప్రారంభమైన బీజమే విశ్వపురుషుడైన దేవు-&nbsp;<BR>డుగా విస్తృతించబడినాడు. కాని యీ భావాల్లో ఏదీ సంతృప్తి కలిగించలేదు.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ యీ భావం ఉదాత్తపరుచబడి, చివరికొక వ్యక్తిగా వేరుచేయ&nbsp;<BR>బడింది. ‘‘మొదట అతడొక్కడే వున్నాడు. సర్వజగత్తుకు అతడొక్కడే అధి&nbsp;<BR>నాథుడు; అతడే జగత్తును భరిస్తాడు. ఆత్మలకు, శక్తికి అతడే కారకుడు. అతణ్ణే&nbsp;<BR>సకల దేవతలూ ఆరాధిస్తారు. అతడి నీడే జీవితం; మృత్యువు అతడి నీడే.&nbsp;<BR>అతడిని కాకుండా మరెవరిని మనం ఉపాసిస్తాం? అతడి మహిమను హిమగిరి&nbsp;<BR>శిఖరాలు ప్రకటిస్తున్నాయి. అతడి కీర్తిని సముద్రాలు తమ అలలన్నిటితో ఎలుగెత్తి&nbsp;<BR>చాటుతున్నాయి.’’ కాని నేనింతకు ముందే అన్నట్లు యీ సగుణభావల&nbsp;<BR>వల్ల వారికి తృప్తి కలుగలేదు.</FONT></p>
<p><FONT FACE="SHREE900, SHREE, sans-serif" SIZE="3">ఆఖరుకు మన కొక విచిత్రమైన పరిస్థితి గోచరిస్తుంది. ఇంతదాకా ప్రశ్నకు&nbsp;<BR>సమాధానం నిమిత్తం ఆర్యుల మనస్సు బైట ఎక్కడో వెదకుతూంది.&nbsp;<BR>సూర్యుడు, చంద్రుడు, నక్షత్రాలు మొదలుగా కనబడ్డ ప్రతివస్తువునూ వా రీ&nbsp;<BR>విధంగా ప్రశ్నించారు. సమస్త ప్రకృతి కలిసినా జగత్పాలకుడైన సగుణదైవాన్ని&nbsp;<BR>గురించి మాతమ్రే బోధించగలదు; అంతకుమించి అది చెప్పగలిగే దేదీలేదు.&nbsp;<BR>క్లుప్తంగా చెప్పాలంటే బాహ్యప్రపంచంనుండి మనం గ్రహించ గలిగిందే మన&nbsp;<BR>దానికొక సృష్టికర్త వున్నాడనే. దీనికే సిద్ధాంత మనిపేరు. అదంత యుక్తియుక్తమైన&nbsp;<BR>వాదం కాదనే సంగతి మనందరకూ తెలిసిందే; దీనిలో బాల్యంనాటి అమాయిక&nbsp;<BR>భావం కొంతవుంది. ఏమైనా, యీ విశ్వమందిర నిర్మాణానికి శిల్పి ఒకడుం-&nbsp;<BR>డటం అవసరమనే భావం మాత్రమే మనం బాహ్యజగత్తునుండి గ్రహించగలిగే&nbsp;<BR>దంతా, సృష్టితత్త్వాన్ని గురించిన జిజ్ఞాస కిది సమాధానం కాబోదు. లోకానికి&nbsp;<BR>కావలసిన వస్తుసామగ్రి అంతా అతడి ముందుంది. దేవుడికి యీ సమస్త సామగ్రి&nbsp;<BR>కావలసివుంది. ఇందులోని పెద్ద ఆక్షేపణ అతడు యీ వస్తుసామగ్రిచేత పరి&nbsp;<BR>మితుడైనాడనే. ఏ సామగ్రితో గృహం నిర్మించబడిందో ఆ సామగ్రి లేకపోతే శిల్పి&nbsp;<BR>ఆ గృహాన్ని నిర్మించలేడు. కాబట్టి అతడు వస్తుసామగ్రిచేత పరిమితుడైనాడు;</FONT></p>
<hr class="puTa_virupu">
<table><tr><td><a class=puTa_lanke href=puTa1613.html>p1613</a></td><td>p1614</td><td><a class=puTa_lanke href=puTa1615.html>p1615</a></td></tr></table>
</div></body></html>
