<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2470.html>p2470</a></td><td>p2471</td><td><a class=puTa_lanke href=puTa2472.html>p2472</a></td></tr></table>
<p><FONT FACE="SHREE900, SHREE, sans-serif" SIZE="3">నా గురుదేవుడు</FONT></p>
<p><FONT FACE="TimesNewRoman, Times, serif" SIZE="2">35</FONT></p>
<p><FONT FACE="SHREE900, SHREE, sans-serif" SIZE="3">పాటించాలనుకొన్నాడు. సమస్త పరిత్యాగం చెయ్యనిపక్షంలో మాతృదర్శనం&nbsp;<BR>లభించదని అతడు వినివున్నాడు. జగన్మాత అందరికీ దర్శనం యివ్వటానికి&nbsp;<BR>సిద్ధంగానే వుందనీ, కాని ఆమెను కోరేవారే ఎవరూ లేరనీ, జనం తుచ్ఛ&nbsp;<BR>విషయాలనే కాంక్షిస్తారనీ, విషయలౌల్యమేగాని మాతృచరణాసక్తి వారికి లేదనీ,&nbsp;<BR>సర్వాత్మనా అన్యాన్ని అపేక్షించక ఆమె దర్శనాన్ని కోరుకునే పక్షంలో మరు&nbsp;<BR>క్షణంలోనే లభిస్తుందనీ అతడు వినివున్నాడు. అతడు యీ భావైక్యాన్ని పొందా-&nbsp;<BR>లని సమకట్టాడు. ఐహిక విషయాలనుకూడా త్యజించసాగాడు. తనకున్న కొద్ది-&nbsp;<BR>పాటిని కూడా త్యజించి, ధనాన్ని తాకనని ప్రతినబూనాడు. ఈ ప్రతిన అతడితో&nbsp;<BR>తాదాత్మ్యం పొందింది. ఇదొక గొప్పమహిమగా తోపట్టవచ్చునుగాని, కాలాంతరం-&nbsp;<BR>లోకూడా నేను నాణేన్ని తగిలిస్తే సుషుప్తిలోని అతడి చెయ్యి ముడుచు&nbsp;<BR>కొనిపోయి శరీరానికి పక్షవాతం వచ్చినట్లు తోచేది. కామం మరో శత్రువని అతడు&nbsp;<BR>తెలుసుకొన్నాడు. మానవుడంటే ఆత్మ. ఆత్మ లింగరహితం. పురుషుడూ కాదు,&nbsp;<BR>స్త్రీయూ కాదు. ఈ కామకాంచనాలే తల్లినుండి తనను వేరు పరుస్తున్నాయని&nbsp;<BR>అతడు తలచాడు. ఈ విశ్వమంతా జగజ్జనని దివ్యప్రకటనే. ఆమె ప్రతిస్త్రీ దేహం-&nbsp;<BR>లోను నెలకొని వుంది. ‘ప్రతిస్త్రీ జగన్మాత ప్రతిరూపు. అలాటప్పుడు స్త్రీని కామ-&nbsp;<BR>భావంతో ఎలా చూడగలను?’ అని అతడి భావన. ప్రతిస్త్రీని తల్లిగా భావించి,&nbsp;<BR>స్త్రీ లందరలోను జగన్మాతను సాక్షాత్కరింప చేసుకోవటం తన విధిగా అతడు&nbsp;<BR>భావించుకొన్నాడు. దీన్ని అతడు తన జీవితంలో అమలు&nbsp;<BR>పరచాడు.</FONT></p>
<p><FONT FACE="SHREE900, SHREE, sans-serif" SIZE="3">మానవ హృదయం యిలా తృష్ణార్త మవుతుంది. కాలాంతరంలో ఆయన&nbsp;<BR>నాతో యిలా చెప్పాడు: ‘వత్సా! ఒక గదిలో బంగారు కాసులసంచి వుంది, పక్క&nbsp;<BR>గదిలో ఒక దొంగ వున్నాడు. ఆ దొంగ నిద్రపోగలడని నువ్వు అనుకొంటావా?&nbsp;<BR>నిద్రపోడు. ఆ గదిలోకి ఎలా ప్రవేశించి ఆ బంగారు కాసులను అపహరించగలనా&nbsp;<BR>అని అతడి మనస్సు పరిపరివిధాల పోతుంది. అలాగే యీ నామరూపాత్మకమైన&nbsp;<BR>లోకానికి ఆవల పరతత్త్వం ఒకటి వుందని, ఈశ్వరుడనేవా డొకడు వున్నాడని,&nbsp;<BR>అతడు అమృతస్వరూపుడని, ఆనందస్వరూపుడని, ఇంద్రియభోగాలన్నీ ఆ&nbsp;<BR>ఆనందంయొక్క కణమాత్రాలనీ స్థిర విశ్వాసంగల, వ్యక్తి దాన్ని పొందే&nbsp;<BR>ప్రయత్నం చెయ్యక వూరికే వుండగలడా? ఒక్క నిమిషమైనా అతడు ప్రయత్న-&nbsp;<BR>లోపంలో వుండగలడా? వుండలేడు. ఈ కోర్కె అతణ్ణి వెర్రివాణ్ణిగా చేసేస్తుంది.’&nbsp;<BR>ఇలాటి దివ్యోన్మాదమే అతడికి కలిగింది. ఆ సమయంలో అతడి కెలాంటి&nbsp;<BR>గురువులు లభించలేదు. ఏ విషయమైనా తెలిపేవారు లేకున్నారు. అందరూ&nbsp;<BR>అతడికి పిచ్చిపట్టిందని భావించసాగారు. సామాన్యులు యిలాగే తలుస్తారు.</FONT></p>
<hr class="puTa_virupu">
<table><tr><td><a class=puTa_lanke href=puTa2470.html>p2470</a></td><td>p2471</td><td><a class=puTa_lanke href=puTa2472.html>p2472</a></td></tr></table>
</div></body></html>
