<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa361.html>p361</a></td><td>p362</td><td><a class=puTa_lanke href=puTa363.html>p363</a></td></tr></table>

<p><FONT FACE="SHREE900, SHREE, sans-serif" SIZE="3">గొప్పతప్పిదం మరొకటి వుండబోదు.&nbsp;<BR>యుక్తికంటె ఉన్నతమైనది ఏదైనా ప్రాపించేవరకు నీ తార్కిక జ్ఞానాన్ని&nbsp;<BR>వీడక, దాన్నే అవలంబిస్తూండు; యుక్తివిరుద్ధం కాకపోవటం చేతనే అది ఉన్నత&nbsp;<BR>మైనదని గ్రహిస్తావు. బోధాతీతావస్థే సమాధ్యవస్థ, కాని మూర్ఛరోగ సంబంధ-&nbsp;<BR>మైన మైమరపును చూసి నిజమైన సమాధిస్థితి అని భ్రమపడకు. సమాధిస్థితిని&nbsp;<BR>పొందినట్లు నటించటం, సహజమైన ప్రవృత్తిని దివ్యజ్ఞానమనటం, ఘోరం. ఈ&nbsp;<BR>దివ్యజ్ఞానస్థితికి బాహ్యప్రమాణమేమీ లేదు; ఇది స్వసంవేద్యం. పొరపాట్లకు&nbsp;<BR>లోనుకాకుండా మనలను కాపాడేది వ్యతిరేకరూపమైనది - ‘ఇది యుక్తియుక్తం&nbsp;<BR>కాదోయ్‌’ అని ప్రబోధించే అంతర్వాణి. ఆధ్యాత్మిక ధర్మం ఎప్పుడూ హేతు-&nbsp;<BR>వాదానికి అతీతమై వుంటుంది, ఐనా దాన్ని అధికమించటానికి హేతువాదం&nbsp;<BR>ఒక్కటే సాధనభూతమైవుంది. సహజజ్ఞానం మంచులాటిది, తార్కికజ్ఞానం&nbsp;<BR>నీటిని పోలింది; దివ్యజ్ఞానం అతిసూక్ష్మరూపమైన ఆవిరి; ఇవి ఒకదాని వెంబడి&nbsp;<BR>ఒకటిగా వెలువడుతూన్నవి. బోధరహితావస్థ, బోధావస్థ, జ్ఞానావస్థ; జడం,&nbsp;<BR>శరీరం, అంతఃకరణం - సర్వత్రా యీ శాశ్వతక్రమం గోచరిస్తుంది. ఐనా&nbsp;<BR>మొదట మనం దీన్లో దేన్ని చేపడతామో, అదే యీ క్రమానికి ఆరంభమను-&nbsp;<BR>కొంటుంటాం. ఉభయపక్షాలు సమాన బలం కలిగినవే, సమానంగానే యథార్థ&nbsp;<BR>మైనవి. మనం యీ రెంటిని అతిక్రమించి యీ రెండూలేని స్థానాన్ని ప్రాపిం-&nbsp;<BR>చాలి. ఈ క్రమాలు అన్నీ మాయ.</FONT></p>
<p><FONT FACE="SHREE900, SHREE, sans-serif" SIZE="3">ఆధ్యాత్మికధర్మం హేతువాదాతీతం, అప్రాకృతం. శ్రద్ధ అంటె విశ్వాసం&nbsp;<BR>కాదు, అది పరతత్త్వగ్రహణం, జ్యోతిర్లాభం. మొదట ఆలకించు, తరువాత విమ-&nbsp;<BR>ర్శించి ఆత్మను గురించి హేతువాదం తెలుపగలిగినదంతా తెలుసుకో. హేతువా-&nbsp;<BR>దమనే వెల్లువను దానిమీద ప్రవహించనివ్వు. అప్పుడు ఏది నిలుస్తుందో దాన్ని&nbsp;<BR>గైకో. ఏమీ మిగులకుంటే, మూఢవిశ్వాసంనుంచి విముక్తుడవైనందుకు ధన్యుడ&nbsp;<BR>వవు. ఆత్మను తొలగించేది ఏదీ లేదనీ, అది అన్ని శోధనలకు నిలుస్తుందనీ&nbsp;<BR>నిశ్చయం నీకు కలిగినప్పుడు, దాన్నే దృఢంగా అవలంబించు, దాన్నే అందరికీ&nbsp;<BR>బోధించు. పరమార్థం పాక్షికం కాజాలదు, అది సకల లోకకల్యాణానికి సాధకం.&nbsp;<BR>ప్రశాంతచిత్తుడవై తత్త్వానుసంధానం గావించు, తత్త్వంలో నీ మనస్సును లగ్నం-&nbsp;<BR>చేయి; దానితో ఐక్యం పొందు. అప్పు డిక మాటలు అనావశ్యం; మౌనమే&nbsp;<BR>సత్యాన్ని తెలుపుతుంది. మాటల్లో నీ శక్తిని వృధాపుచ్చక మౌనం పాటించి ధ్యానం-&nbsp;<BR>చేయి, బాహ్యకల్లోలంతో నీ మనస్సును కలతచెందనివ్వకు. నీ మనస్సు పరమో-&nbsp;<BR>న్నతస్థితి చెందినప్పుడు నీకు తద్విషయమైన ఎరుకే లేకుంటుంది. మౌనంగా&nbsp;<BR>శక్తిని కూడబెట్టుకొని, ఆధ్యాత్మికశక్తిని సృజించే యంత్రానివవు.</FONT></p>
<hr class="puTa_virupu">
<table><tr><td><a class=puTa_lanke href=puTa361.html>p361</a></td><td>p362</td><td><a class=puTa_lanke href=puTa363.html>p363</a></td></tr></table>
</div></body></html>
