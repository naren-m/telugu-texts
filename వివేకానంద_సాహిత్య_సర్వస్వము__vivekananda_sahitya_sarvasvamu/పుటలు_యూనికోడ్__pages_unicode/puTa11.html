<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa10.html>p10</a></td><td>p11</td><td><a class=puTa_lanke href=puTa12.html>p12</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానందస్వామి జీవిత సంగ్రహం</FONT></p>

<p><FONT FACE="SHREE900, SHREE, sans-serif" SIZE="3">కష్టాలను చూడలేక, శ్రీరామకృష్ణులను ప్రార్థించి వారి కృప వలన ‘కాళీ’ దర్శనాన్ని&nbsp;<BR>పొంది దేవుడు ‘సాకారుడుకూడ’ అనే సత్యాన్ని గ్రహించాడు. ఇంతటితో అద్వై-&nbsp;<BR>తానుభూతి నొసగి ‘నిర్వికల్ప’ సమాధిని పొందటానికి ఎదురౌతున్న విఘ్నాలు&nbsp;<BR>తొలగిపోయాయి. ఆధ్యాత్మిక జీవితంలో గురువు లేకుండా అగ్రేసరుడవటం&nbsp;<BR>దాదాపు అసంభవమని గ్రహించాడు; శ్రీరామకృష్ణులను హృత్పూర్వకంగా గురు-&nbsp;<BR>వుగా స్వీకరించాడు. దేవుడు సాకారుడు, నిరాకారుడు, ఈ రెండింటికి అతీతు-&nbsp;<BR>డని గ్రహించాడు; అంతేకాక దేవుణ్ణి నిరాకారుడిగా భావించటం చాల కష్టమని,&nbsp;<BR>దాదాపు అందరికీ విగ్రహారాధన, ప్రతిమోపాసన అత్యంతావశ్యకం అనికూడ&nbsp;<BR>గ్రహించాడు. ఈ అనుభవాలద్వారా నరేన్‌ మనసిప్పుడు నిస్సంశయమై భక్తితో-&nbsp;<BR>నిండి అద్వైతానుభూతికి కావలసిన సిద్ధతను పొందింది.</FONT></p>
<p><FONT FACE="SHREE902, SHREE, sans-serif" SIZE="3">గురుదేవుల వ్యాధి - నిర్యాణం</FONT></p>
<BR>
<p><FONT FACE="SHREE900, SHREE, sans-serif" SIZE="3">శ్రీరామకృష్ణుల జీవితం సమాప్తం కాసాగిందిప్పుడు. ఆయన గొంతులో&nbsp;<BR>‘క్యాన్సర్‌’ వ్యాధి బయలుదేరి క్రమంగా వృద్ధికాసాగింది. చికిత్సానుకూలంకోసం,&nbsp;<BR>వైద్యుల సలహామేరకు భక్తులు వారిని కలకత్తాలోని ‘కాశీపూర్‌’కు తరలించారు.&nbsp;<BR>వారి గృహస్థభక్తులు బయటపని చూస్తూంటే నరేంద్రుడు నాయకుడుగా సోదర&nbsp;<BR>శిష్యులు వారి సేవాశుశ్రూషను చేయసాగారు. ఈ వ్యాధికి చికిత్సలేదని తెలిసిన&nbsp;<BR>నరేన్‌ సోదరశిష్యులతోపాటు తీవ్రజపధ్యానాలు చేయసాగాడు.</FONT></p>
<p><FONT FACE="SHREE900, SHREE, sans-serif" SIZE="3">శ్రీరామకృష్ణులిప్పుడు క్రమంగా క్షీణిస్తూన్న తమ యావచ్ఛక్తిని తన శిష్యు-&nbsp;<BR>లలో త్యాగవైరాగ్యాలను ప్రజ్వలించటానికి, భవిష్యత్తులో కానున్న సన్న్యాసి&nbsp;<BR>సంఘాన్ని నిర్వహించటానికి కావలసిన విధానాన్ని నరేన్‌కు బోధించటానికిగాను&nbsp;<BR>వినియోగించసాగారు. నరేంద్రుడి మనస్సిప్పుడు ‘నిర్వికల్ప’ అనుభవానికి తహ-&nbsp;<BR>తహలాడసాగింది. గురుదేవుల కృపతో ఈ అనుభవం లభించిందతని కొకరాత్రి&nbsp;<BR>కాశీపురంలో. తర్వాత వారతణ్ణి పిలిచి, ‘‘ఈ అనుభవం ఇక నీకిప్పుడు కలుగదు.&nbsp;<BR>ప్రపంచంలో ఒక మహత్తరకార్యాన్ని సాధించటానికే నీ జన్మ. నీ ఆ జీవితకార్యం&nbsp;<BR>ముగిసిన తర్వాతనే మళ్ళీ ఈ అనుభవం లభిస్తుంది నీకు,’’ అని చెప్పారు. నరేన్‌&nbsp;<BR>‘ఆచార్యుడు’ కావటానికి అప్పుడు ఒప్పుకొనకపోయినా చివరి కదే నిజమైంది.&nbsp;<BR>శ్రీరామకృష్ణులు దేహత్యాగాన్ని చేయడానికి రెండు, మూడు రోజులకు మునుపు&nbsp;<BR>వారతన్ని ఏకాంతంగా పిలిచి తమ తపశ్శక్తినంతా అతనికి ధారపోసారు, లోక&nbsp;<BR>సేవలో అతనిచే ఉపయోగించబడటానికై. ఈ రోజులలో శ్రీరామకృష్ణుల దేహం&nbsp;<BR>చాలక్షీణమై మంచంమీదనే ఇటునుంచి అటు తిరిగే శక్తికూడాలేక చాల బాధప-&nbsp;<BR>డసాగారు. తాను అవతార పురుషుణ్ణని శ్రీరామకృష్ణులు మునుపు నరేన్‌తో ఎన్నో-</FONT></p>
<hr class="puTa_virupu">
<table><tr><td><a class=puTa_lanke href=puTa10.html>p10</a></td><td>p11</td><td><a class=puTa_lanke href=puTa12.html>p12</a></td></tr></table>
</div></body></html>
