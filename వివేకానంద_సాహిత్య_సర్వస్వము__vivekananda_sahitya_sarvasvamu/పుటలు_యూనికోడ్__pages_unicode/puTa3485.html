<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3484.html>p3484</a></td><td>p3485</td><td><a class=puTa_lanke href=puTa3486.html>p3486</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>˙ </FONT></p>
<p><FONT FACE="SHREE900, SHREE, sans-serif" SIZE="3">ఆలాపించారు. శ్రీరామకృష్ణ పరమహంస ఆధునిక పరిపూర్ణ అవతారం -&nbsp;<BR>జ్ఞానం, భక్తి, వైరాగ్యం, ఔదార్యం, మానవజాతిని సేవించాలనే ఇచ్ఛా అనేవి&nbsp;<BR>ఘనీభవించి ఆయన రూపుదాల్చాయి. కాబట్టి ఆయనకు యీడొచ్చేవా రెవ&nbsp;<BR>రున్నారు? ఆయనను మెచ్చుకోనివాని జన్మ నిరర్థకం. ఆయన ఒక్కమాట, వేద&nbsp;<BR>వేదాలకంటె, నాకు ఎంతో గణనీయమైనది. ‘తస్య దాస దాసస్య దాసోఽహమ్‌’&nbsp;<BR>- ఆయన దాస దాసులకు దాసుణ్ణి నేను. కాని సంకుచితమైన స్వమత దురభి&nbsp;<BR>మానం, ఆయన బోధలకు పూర్తిగా విరుద్ధం. సంకుచితబుద్ధి అంటే నాకు&nbsp;<BR>వెర్రెత్తుతుంది. ఆయన పేరు అగాధంలో మునిగిపోతే పోనివ్వండి. కాని ఆయన&nbsp;<BR>బోధలు ఫలవంతాలై తీరుతాయి. ఆయన పేరుప్రతిష్ఠలకు బానిస అనుకుంటు-&nbsp;<BR>న్నారా? కొంతమంది బెస్తలు, నిరక్షరాస్యులు, ఏసుక్రీస్తును భగవంతుణ్ణిగా&nbsp;<BR>చూశారు. కాని విద్యాధికులు ఆయన్ను చంపేశారు. కొంతమంది వ్యాపారులు,&nbsp;<BR>గొల్లవారు బుద్ధుని ఆయన జీవితకాలంలో గౌరవించారు. కాని శ్రీరామకృష్ణుని&nbsp;<BR>ఆయన జీవితకాలంలోనే - అంటే 19 వ శతాబ్దాంతంలోనే - విశ్వవిద్యాలయ&nbsp;<BR>రాక్షసులు, దయ్యాలు (పట్టభద్రులు) - ఆయన్ను అవతారవరిష్ఠుడిగా ఆద-&nbsp;<BR>రించి పూజించారు.</FONT></p>
<p><FONT FACE="SHREE900, SHREE, sans-serif" SIZE="3">వారినిగూర్చి (కృష్ణుడు, బుద్ధుడు, క్రీస్తు) పుస్తకాలలో కొన్నివిషయాలు&nbsp;<BR>మాత్రమే పేర్కోబడ్డాయి. బెంగాలీలో ఒక సామెత వుంది. ‘‘మనం ఎవరితో&nbsp;<BR>యింతవరకు వుండలేదో అతడే ఒక అద్భుతమైన గృహస్థు’’ ‘పెరటిచెట్టు&nbsp;<BR>మందుకు పనికిరాదు’ అన్నట్లు, మనం ఎవరితో అహర్నిశలూ గడిపామో&nbsp;<BR>అలాంటి ఈయన వారందరికంటె మహనీయుడిగా పరిగణింపబడుతూన్నాడు.&nbsp;<BR>ఈ అద్భుతాన్ని మీరు గమనించగలరా?</FONT></p>
<p><FONT FACE="SHREE900, SHREE, sans-serif" SIZE="3">మీలో ఎవ్వరూ మాతృదేవి జీవితంలో అద్భుతమైన ప్రాధాన్యతను యింత-&nbsp;<BR>దాకా అర్థం చేసుకోలేదు. కాని క్రమక్రమంగా మీకు బోధపడుతుంది. శక్తి&nbsp;<BR>లేకుండా లోకానికి పునరుజ్జీవనం కలుగదు. అన్నిదేశాలకంటె మనదేశం ఏ కార-&nbsp;<BR>ణాన బలహీనమై వెనుకబడిపోయింది? ఎందువల్ల అంటే అక్కడ శక్తి (స్త్రీ)&nbsp;<BR>అగౌరవింపబడటంవల్లే. ఆ అద్భుతశక్తిని పునరుజ్జీవింపచేయటానికే మాతృదేవి&nbsp;<BR>అవతరించింది. ఆమెను కేంద్రంగా చేసుకొని తిరిగి గార్గులు, మైత్రేయులు ఈ&nbsp;<BR>లోకంలో ఉద్భవించనున్నారు. ప్రియ సోదరా, ఇప్పుడు నీకు ఇది అర్థంకాదు.&nbsp;<BR>కాని క్రమక్రమంగా నీకు యిది బోధపడుతుంది. కాబట్టే ముందుగా ఆమెకు&nbsp;<BR>మఠం కట్టటానికి నిశ్చయించాను... శక్తి అనుగ్రహం లేకపోతే దేన్నీ సాధించలేం.&nbsp;<BR>అమెరికాలో, యూరప్‌లో నాకు కనిపిస్తూన్నదేమో తెలుసా! శక్తి ఆరాధన, శక్తి&nbsp;<BR>అర్చన. కాని వారు అజ్ఞానంలో ఆ శక్తిని ఇంద్రియసంతృప్తిద్వారా అర్చిస్తున్నారు.</FONT></p>
<hr class="puTa_virupu">
<table><tr><td><a class=puTa_lanke href=puTa3484.html>p3484</a></td><td>p3485</td><td><a class=puTa_lanke href=puTa3486.html>p3486</a></td></tr></table>
</div></body></html>
