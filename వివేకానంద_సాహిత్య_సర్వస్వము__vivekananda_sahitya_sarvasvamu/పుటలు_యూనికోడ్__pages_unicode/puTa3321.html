<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3320.html>p3320</a></td><td>p3321</td><td><a class=puTa_lanke href=puTa3322.html>p3322</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>^</FONT></p>
<p><FONT FACE="SHREE900, SHREE, sans-serif" SIZE="3">రక్షకుడనిగాని, గురువనిగాని, ఆదర్శమానవుడనిగాని, మహాపురుషుడనిగాని&nbsp;<BR>భావించవచ్చు.</FONT></p>
<p><FONT FACE="SHREE900, SHREE, sans-serif" SIZE="3">సాంఘిక సమానత, అసమానతలను గూర్చి మనం ప్రచారం చేయ&nbsp;<BR>కూడదు. ప్రతి మానవుడికీ సమానమైన హక్కులు ఉన్నాయని అతనికి ఆలో-&nbsp;<BR>చనలోను, ఆచరణలోను అన్నివిధాలైన స్వాతంత్య్రం అవసరమని మనం ప్రచారం&nbsp;<BR>చేయాలి.</FONT></p>
<p><FONT FACE="SHREE900, SHREE, sans-serif" SIZE="3">మనం ఎవరినిగాని - ఆస్థికులుగాని, నాస్తికులుగాని, అద్వైతులుగాని, విశి-&nbsp;<BR>ష్టాద్వైతులుగాని, అజ్ఞేయవాదులు (అగ్నా స్టిక్స్‌) గాని - మరెవ్వరినిగాని నిరాక-&nbsp;<BR>రించకూడదు. శిష్యునకు కావలసిన ముఖ్యనియమం ఒకటే - అది చక్కని&nbsp;<BR>శీలాన్ని అలవరచుకోవటమే.</FONT></p>
<p><FONT FACE="SHREE900, SHREE, sans-serif" SIZE="3">ప్రవర్తన విషయాలలోగాని, శీలం విషయాలలోగాని - అవి యితరులకు&nbsp;<BR>బాధ కల్గింపకుండా ఉండేంతవరకు - మనం ప్రత్యేకమైన ఏ నియమాలను విధిం-&nbsp;<BR>పకూడదు.</FONT></p>
<p><FONT FACE="SHREE900, SHREE, sans-serif" SIZE="3">ఏది పురోభివృద్ధికి ఆటంకమో, ఏది పతనానికి దారితీస్తుందో అది ఏదైనా&nbsp;<BR>పాపమే; పురోభివృద్ధిని కల్గించేది, సమన్వయాన్ని కల్పించేది - అది ఏదైనా&nbsp;<BR>పుణ్యమే.</FONT></p>
<p><FONT FACE="SHREE900, SHREE, sans-serif" SIZE="3">తన కేది ఉపయుక్తంగా ఉంటుందో, దాని నతడు అనుసరించటానికి&nbsp;<BR>మనం స్వాతంత్య్ర మివ్వాలి. ఒక ఉదాహరణ తీసికొందాం. కొందరికి మాంసా-&nbsp;<BR>హారం సరిపడవచ్చు, మరికొందరికి శాకాహారం సరిపడవచ్చు. ఎవరికి ఏది&nbsp;<BR>మంచిదో దాని నతడు అనుసరించవచ్చు. తమకు హాని కలిగిస్తుందని, యితరు&nbsp;<BR>లవలంబించే విధానాన్ని, తప్పు అని నిందించటంగాని, తాము అనుసరించే&nbsp;<BR>విధానమే యితరులుకూడా అనుసరించాలని వారిని నిర్బంధం చేయటానికిగాని&nbsp;<BR>ఎవ్వరికి హక్కులేదు. వివాహమైన వారిలో కొందరికి భార్య పురోభివృద్ధికి&nbsp;<BR>తోడ్పడేదిగా ఉండవచ్చు. కొందరికి ఆటంకపరచేది కావచ్చు. అందువల్ల&nbsp;<BR>వివాహం చేసుకొంటే వాని మార్గం తప్పని నిందించటానికి అవివాహితుడైన&nbsp;<BR>సాధకునకు అధికారంలేదు. అంతేకాక తన ఆదర్శమే యితరులుకూడా అవలం-&nbsp;<BR>బించాలని నిర్బంధించే అధికారం అసలేలేదు.</FONT></p>
<p><FONT FACE="SHREE900, SHREE, sans-serif" SIZE="3">ప్రతి జీవుడు భగవంతుడని మనం నమ్ముతున్నాం. జీవుడంటే అజ్ఞానమనే&nbsp;<BR>మేఘాలచే కప్పబడిన భగవంతుడు. (జ్ఞానభాస్కరుడు) ఒక జీవునకు, మరొక&nbsp;<BR>జీవునకు మధ్య కన్పిస్తున్న వ్యత్యాసం ఈ అజ్ఞాన మనే మేఘాల సాంద్రతలో&nbsp;<BR>ఉన్న భేదమే! మనకు తెలిసినా, తెలియకపోయినా ఐహిక విషయాలలోగాని&nbsp;<BR>బౌద్ధిక విషయాలలోగాని, ఆధ్యాత్మిక విషయాలలోగాని, మానవాభ్యుదయ</FONT></p>
<hr class="puTa_virupu">
<table><tr><td><a class=puTa_lanke href=puTa3320.html>p3320</a></td><td>p3321</td><td><a class=puTa_lanke href=puTa3322.html>p3322</a></td></tr></table>
</div></body></html>
