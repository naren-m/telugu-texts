<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2504.html>p2504</a></td><td>p2505</td><td><a class=puTa_lanke href=puTa2506.html>p2506</a></td></tr></table>
<p><FONT FACE="SHREE900, SHREE, sans-serif" SIZE="3">మహాభారతం</FONT></p>
<p><FONT FACE="TimesNewRoman, Times, serif" SIZE="2">69</FONT></p>
<p><FONT FACE="SHREE902, SHREE, sans-serif" SIZE="4">మహాభారతం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">కాలిఫోర్నియా - పసదెనలోని షేక్స్‌పియర్‌ క్లబ్‌లో 1900 వ సంవత్సరం,&nbsp;<BR>ఫిబ్రవరి 15 వ తేదీ చేసిన ప్రసంగం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">నేటి సాయంకాలం మరొక ఇతిహాసాన్ని గురించి మీ ముందు ప్రసంగించ&nbsp;<BR>బోతున్నాను. దాని పేరు మహాభారతం. శకుంతల దుష్యంతుల కుమారుడైన&nbsp;<BR>భరతరాజర్షి వంశంవారి చరిత్రను అది ప్రతిపాదిస్తోంది. మహా అంటే గొప్ప అని&nbsp;<BR>అర్థం. భారతు లంటే భారతవంశీయులని అర్థం. ఈ భారత శబ్దంనుండే&nbsp;<BR>భారతదేశం పేరులో భారత మనే పదం ఉత్పన్నమైంది. మహాభారత మంటే&nbsp;<BR>గొప్ప భారతదేశమనో, గొప్పవారైన భరత వంశస్థుల కథ అనో అర్థం. ఈ&nbsp;<BR>ఇతిహాస కథారంగం ప్రాచీన కురురాజ్యం కౌరవులకు, పాంచాలురకు మధ్య&nbsp;<BR>జరిగిన గొప్పయుద్ధమే దీని మూలకథ. కాబట్టి ఆ కలహరంగం అంత పెద్దది&nbsp;<BR>కాదు. భారతదేశంలో యీ ఇతిహాసం ఎంతో ప్రాచుర్యం పొందింది. గ్రీకులపై&nbsp;<BR>హోమర్‌ కావ్యాలు ఎంతటి ఆధికార్యాన్ని జనింప చేస్తాయో, భారతీయుల మీద&nbsp;<BR>యీ ఇతిహాసంకూడా అంతే. యుగాలు గడిచేకొద్దీ అనేక విషయాలు దానికి&nbsp;<BR>జోడింపబడి, చివరికది దాదాపు లక్షశ్లోకాల మహాగ్రంథమైంది. కల్పిత కథలు,&nbsp;<BR>పౌరాణిక కథలు మొదలుగాగల అన్నిరకాల కథలు, వేదాంత సూత్రాలు, చారిత్రక&nbsp;<BR>అంశాలు, వివిధ రకాల చర్చనీయాంశాలు ఎప్పటికప్పుడు ఆ గ్రంథంలో చేర్చ-&nbsp;<BR>బడ్డాయి. చివరికది అతివిస్తారం, బ్రహ్మాండం ఐన వాఙ్మయంగా రూపొందింది.&nbsp;<BR>అసలైన, పాత కథ వీటన్నింటిగుండా అల్లుకొనిపోయింది.</FONT></p>
<p><FONT FACE="SHREE900, SHREE, sans-serif" SIZE="3">మహాభారతంలోని కేంద్ర కథ - దాయాదుల మధ్య సామ్రాజ్యానికై&nbsp;<BR>జరిగిన యుద్ధ కథ. అందులో ఒక కుటుంబంవారు కౌరవులు, మరొకరు&nbsp;<BR>పాండవులు.</FONT></p>
<p><FONT FACE="SHREE900, SHREE, sans-serif" SIZE="3">ఆర్యులు భారతదేశంలోకి చిన్నచిన్న వర్గాలుగా వచ్చిచేరారు. క్రమ&nbsp;<BR>క్రమంగా యీ వర్గాలు వ్యాపించసాగాయి. చివరికి వారే భారతదేశంలో ఎదురులేని&nbsp;<BR>పాలకులైనారు. ఆ తరువాత ఏక కుటుంబపు రెండు శాఖల మధ్య యీ యుద్ధం&nbsp;<BR>జరిగింది, ఒక రొకరిని వశపరచుకోవటానికి. మీలో భగవద్గీతను&nbsp;<BR>చదివిన వారికి దాని ప్రారంభంలోనే ఉభయ సేనలు రణరంగంలో ఒకదాని&nbsp;<BR>కొకటి ఎదురుగా వ్యూహాలుతీరి మోహరించిన విధం ఎలా వర్ణించబడిందో&nbsp;<BR>తెలిసి వుంటుంది. అదే మహాభారత యుద్ధం.</FONT></p>
<p><FONT FACE="TimesNewRoman, Times, serif" SIZE="2">6 9</FONT></p>
<hr class="puTa_virupu">
<table><tr><td><a class=puTa_lanke href=puTa2504.html>p2504</a></td><td>p2505</td><td><a class=puTa_lanke href=puTa2506.html>p2506</a></td></tr></table>
</div></body></html>
