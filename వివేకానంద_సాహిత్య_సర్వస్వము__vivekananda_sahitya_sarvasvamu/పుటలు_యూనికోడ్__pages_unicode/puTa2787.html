<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2786.html>p2786</a></td><td>p2787</td><td><a class=puTa_lanke href=puTa2788.html>p2788</a></td></tr></table>
<p><FONT FACE="SHREE900, SHREE, sans-serif" SIZE="3">బుద్ధ భగవానుడు</FONT></p>
<p><FONT FACE="TimesNewRoman, Times, serif" SIZE="2">3 5 1</FONT></p>
<p><FONT FACE="SHREE902, SHREE, sans-serif" SIZE="5">బుద్ధ భగవానుడు</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">డెట్రాయిట్‌లో స్వామీజీ చేసిన ప్రసంగం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">ఆత్మనిష్ఠకు ఒక్కో మతంలో ఒక్కో విధానం వృద్ధిపొందింది. కోర్కె&nbsp;<BR>లేకుండా కృషిచేసే విధానం బౌద్ధమతంలో విశేషంగా అభివృద్ధి పొందింది. బౌద్ధ-&nbsp;<BR>మతం, బ్రాహ్మణమతం ఒక్కటే అని భ్రమించవద్దు. ఈ దేశస్థులు అలాటి పొర-&nbsp;<BR>పాటుపడే అవకాశం వుంది. మా అనేక మతశాఖల్లో బౌద్ధమతం ఒకటి. గౌతము&nbsp;<BR>డనే మహాపురుషుడు బౌద్ధమతాన్ని స్థాపించాడు. పరతత్త్వాన్ని గురించిన చర్చ&nbsp;<BR>అప్పుడు తీవ్రంగా జరుగుతూండేది. ఎంతకూ తెగని సమస్య అది. అలాటి తత్త్వ-&nbsp;<BR>మీమాంసతోను, అప్పుడు విపరీతంగా పెరిగిపోయిన కర్మకలాపాలతోను, కుల-&nbsp;<BR>వ్యత్యాసాలతోను అతడు విసుగు చెందాడు. మనం ఒకానొక స్థితిలో జన్మించాం.&nbsp;<BR>కాబట్టి ఆ స్థితిలో పుట్టనివారికంటె అధికులమని కొందరంటారు. పురోహితవర్గ&nbsp;<BR>ప్రాబల్యానికికూడ బుద్ధుడు ప్రతికూలుడే. కోర్కెల ప్రేరణలేని మతాన్ని అతడు&nbsp;<BR>ప్రబోధించాడు. పరతత్త్వం దేవుడు - వీటిని గురించిన సిద్ధాంతాల&nbsp;<BR>విషయమై అతడు పూర్తిగా ఉపేక్షవహించాడు. దేవుడున్నాడా? అని అతణ్ణి పలు-&nbsp;<BR>మార్లు ప్రశ్నించారు. తనకు తెలియదని అతడు చెబుతూ వచ్చాడు. సద్వర్తనాన్ని&nbsp;<BR>గురించి అడిగినప్పుడు ‘‘పుణ్యకార్యాలే చేస్తూండండి. సద్భావంతోనే వుండండి’’&nbsp;<BR>అనేవాడు. ఒకనా డతడి వద్దకు ఐదుగురు బ్రాహ్మణులు వచ్చి తమ వివాదాన్ని&nbsp;<BR>పరిష్కరింపమని కోరారు. వాళ్లలో ఒకడు, ‘‘దేవుడిలాంటివాడు, అలాంటి-&nbsp;<BR>వాడు. అతణ్ణి పొందటానికి మార్గం యిదని నా గ్రంథం అంటోంది’’ అన్నాడు.&nbsp;<BR>మరొకడు లేచి, ‘‘ఆర్యా! అది బొత్తిగా తప్పు. నా గ్రంథం యిలా అంటోంది.&nbsp;<BR>భగవంతుడు ఫలానా లక్షణాలు గలవాడు. అతణ్ణి పొందేమార్గం యిది’’&nbsp;<BR>అన్నాడు. అదేవిధంగా తక్కినవారుకూడ చెప్పారు. వారంతా చెప్పింది బుద్ధుడు&nbsp;<BR>సావధానంగా ఆలకించి, ఒక్కొక్కరిని యీ విధంగా అడిగాడు: ‘‘దేవుడు ఆగ్ర-&nbsp;<BR>హిస్తాడని, ఎవరినైనా ఎప్పుడైనా హింసిస్తాడని, అత డపవిత్రుడని మీ గ్రంథాల్లో&nbsp;<BR>ఏదిగాని చెబుతోందా?’’ ‘‘లేదు స్వామీ! అతడు పవిత్రుడని, మంగళస్వరూపు-&nbsp;<BR>డని గ్రంథాలన్నీ నొక్కి చెబుతున్నాయి’’ అని వారన్నారు. ‘‘ఐతే మీరు పరిశు-&nbsp;<BR>ద్ధులు, సాధుశీలురు కారాదా? అప్పుడే భగవంతుడు ఎలాటివాడో తెలుసుకోగ-&nbsp;<BR>లుగుతారు’’ అంటూ బుద్ధుడు హితవు చెప్పాడు.</FONT></p>
<p><FONT FACE="SHREE900, SHREE, sans-serif" SIZE="3">ఐతే బుద్ధుడు ప్రతిపాదించిన తత్త్వవాదాన్నంతా నేను ఆమోదించను.&nbsp;<BR>నా మటుకు నాకు తత్త్వమీమాంస ఎంతో కావాలి. అనేక విషయాల్లో నా</FONT></p>
<p><FONT FACE="TimesNewRoman, Times, serif" SIZE="2">3 5 1</FONT></p>
<hr class="puTa_virupu">
<table><tr><td><a class=puTa_lanke href=puTa2786.html>p2786</a></td><td>p2787</td><td><a class=puTa_lanke href=puTa2788.html>p2788</a></td></tr></table>
</div></body></html>
