<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3557.html>p3557</a></td><td>p3558</td><td><a class=puTa_lanke href=puTa3559.html>p3559</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>Ȉ </FONT></p>
<p><FONT FACE="SHREE900, SHREE, sans-serif" SIZE="3">మధురాక్షరాలతో ప్రారంభమయ్యే మాటలతో - నీ నాలుకకు నొప్పి పుట్టలేద-&nbsp;<BR>నుకుంటాను.</FONT></p>
<p><FONT FACE="SHREE900, SHREE, sans-serif" SIZE="3">పడవలోనుండి నువ్వు, మీ అమ్మకు రాసిన ఉత్తరాన్ని చదివాను. బహుశా&nbsp;<BR>వచ్చే సెప్టెంబర్‌లో నేను యూరప్‌ వెళుతున్నాను. ఇంతవరకు నే నెప్పుడూ&nbsp;<BR>యూరప్‌ పోలేదు. అమెరికా సంయుక్తరాష్ట్రాలకంటె యూరప్‌ ఎక్కువ వ్యత్యా-&nbsp;<BR>సంగా వుండదు. ఈ దేశంలోని ఆచారవ్యవహారాలతో చక్కగా అలవడ్డాను.</FONT></p>
<p><FONT FACE="SHREE900, SHREE, sans-serif" SIZE="3">పెర్సీలో వుండగా ఎక్కువగా పడవ నడిపాను. పడవ నడుపటంలో ఒకటి&nbsp;<BR>రెండు మెళకువలు నేను నేర్చుకున్నాను. జోజో తన మాధుర్యానికి తగిన ఫలం&nbsp;<BR>అనుభవించింది. దోమలు, ఈగలు ఆమెను ఒక్కక్షణంకూడ వదలిపెట్టలేదు.&nbsp;<BR>అవి నన్ను చాలదూరంలో వుంచాయి. కారణమేమంటే అవి సనాతనమైన&nbsp;<BR>‘సబ్బెటేరియన్‌’ ఈగలు. క్రైస్తవేతరులను అవి తాకవు. అంతేకాక పెర్సీలో&nbsp;<BR>వుండగా నేను ఎక్కువ పాటలు పాడడంతో, ఆ పాటలకు అవి భయపడి&nbsp;<BR>దూరంగా పోయాయి. అక్కడ చక్కని దేవదారు వృక్షాలున్నాయి. వాటిని చూడ-&nbsp;<BR>గానే నా కొక ఆలోచన వచ్చి ప్రాచీనకాలంలో, మా దేశస్థులు చేస్తూన్నట్లు చెట్టు-&nbsp;<BR>పట్టలతో గ్రంథాలను తయారుచేసినట్లు, చేసి వాటిలో, మీ అమ్మకు, మీ పిన-&nbsp;<BR>తల్లికి సంస్కృత శ్లోకాలు రాసి వుంచాను.</FONT></p>
<p><FONT FACE="SHREE900, SHREE, sans-serif" SIZE="3">ఆల్బెర్టా, త్వరలోనే నువ్వొక అద్భుతమైన విద్వాంసురాలివి అవుతావని నా&nbsp;<BR>గట్టినమ్మకం.</FONT></p>
<p><FONT FACE="SHREE900, SHREE, sans-serif" SIZE="3">మీ యిద్దరికీ నా ప్రేమ.</FONT></p>
<p><FONT FACE="SHREE900, SHREE, sans-serif" SIZE="3">సదా ప్రేమపూరితుడైన,</FONT></p>
<p><FONT FACE="SHREE900, SHREE, sans-serif" SIZE="3">మీ</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>   </sup>ˇ</FONT></p>
<BR>
<p><FONT FACE="SHREE902, SHREE, sans-serif" SIZE="3">(ఖేత్రీ మహారాజుకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">అమెరికా సంయుక్తరాష్ట్రాలు,</FONT></p>
<p><FONT FACE="SHREE900, SHREE, sans-serif" SIZE="3">జూలై 9, 1895.</FONT></p>
<p><FONT FACE="SHREE900, SHREE, sans-serif" SIZE="3">...ఇక భారతదేశానికి నేను వచ్చే విషయాన్ని గురించి... నేను పట్టిన పట్టు&nbsp;<BR>విడువననే సంగతి మీకు బాగా తెలుసు. ఈ దేశంలో నే నొక విత్తనాన్ని నాటాను.&nbsp;<BR>అది యిప్పటికి మొలకెత్తింది. త్వరలోనే అది వృక్షమౌతుందని ఆశిస్తున్నాను.&nbsp;<BR>నాకిక్కడ కొన్ని వందలమంది శిష్యులున్నారు. వారిలో కొందరిని సన్న్యాసులను&nbsp;<BR>చేసి, వారికి పని అప్పగించి, నేను భారతదేశానికి వస్తాను. క్రైస్తవమత బోధకులు</FONT></p>
<hr class="puTa_virupu">
<table><tr><td><a class=puTa_lanke href=puTa3557.html>p3557</a></td><td>p3558</td><td><a class=puTa_lanke href=puTa3559.html>p3559</a></td></tr></table>
</div></body></html>
