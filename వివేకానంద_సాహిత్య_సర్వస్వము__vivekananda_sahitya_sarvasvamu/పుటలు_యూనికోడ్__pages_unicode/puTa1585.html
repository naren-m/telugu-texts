<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1584.html>p1584</a></td><td>p1585</td><td><a class=puTa_lanke href=puTa1586.html>p1586</a></td></tr></table>
<p><FONT FACE="SHREE900, SHREE, sans-serif" SIZE="3">356 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE902, SHREE, sans-serif" SIZE="3">చుర్థ భాగం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">లండన్‌ ఉపన్యాసం : 18-11-1896</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">ఇంతవరకు మనం సమష్టి విచారణకెక్కువ ప్రాముఖ్యమిస్తున్నాం. వ్యష్టికి,&nbsp;<BR>సమష్టికి వున్న సంబంధాన్ని గూర్చి, వేదాంత సిద్ధాంతంలోగల భావాలను, ఈ&nbsp;<BR>ఉదయం చెబుతాను. వేదాల్లోగల ప్రాథమిక భావాలైన ద్వైతబోధలలో ప్రతి వ్యష్టికి&nbsp;<BR>ఒక్కొక్క ప్రత్యేకం, పరిమితం, స్పష్టరూపం అయిన ఆత్మ వుందని&nbsp;<BR>చెప్పబడిందని మనకు తెలుసు. ప్రతి వ్యక్తిలోను ఉండే ఈ ప్రత్యేకాత్మను గూర్చి&nbsp;<BR>అనేక సిద్ధాంతాలున్నాయి. వీనిలో ప్రధానమైనవి ప్రాచీన వేదాంతులకు, ప్రాచీన&nbsp;<BR>బౌద్ధులకు జరిగిన చర్చాంశాలు. ప్రతి వ్యక్తిలోవున్న ఆత్మ సంపూర్ణమైనదని&nbsp;<BR>వేదాంతులు వాదించారు. ఈ వివాదం చాలావరకు ‘వస్తువు’ ‘గుణం’ అనే వానిని&nbsp;<BR>గూర్చి యూరోప్‌లో జరిగే వివాదం వంటిదే అని యిదివరకే చెప్పాను. ఒక వర్గం-&nbsp;<BR>వాళ్లు గుణాలకు వెనుక పదార్థమొకటి (మూల ప్రకృతి) వుంది; దానివంటి&nbsp;<BR>గుణాలు వున్నాయి అని అంటారు. రెండవ వర్గంవారో అలాంటి పదార్థం&nbsp;<BR>(మూల ప్రకృతి) వుందనే అవసరమే లేదనీ, గుణాలు తమంతట తాము&nbsp;<BR>స్వతంత్రంగా నిలువగలవనీ వాదిస్తారు. ఆత్మను గూర్చిన తమ పురాతన&nbsp;<BR>సిద్ధాంతం ‘‘అహమస్మి’’ అనే ప్రత్యక్ష, స్వతంత్ర జ్ఞానంపైన ఆధారపడి వుంది.&nbsp;<BR>నిన్నటి ‘‘నేనే’’ నేటి ‘‘నేను’’; నేటి ‘‘నేనే’’ రేపటి ‘‘నేను’’. శరీరానికి ఎన్ని&nbsp;<BR>మార్పులు కలిగినా, ‘‘నేను’’ సదా ఒక్కటిగానే నిలిచి వుంటానని నాకు నమ్మక&nbsp;<BR>ముంది. పరిమితమైన, సంపూర్ణమైన ఒక ప్రత్యేక ఆత్మ ప్రతివానికీ వుందని నమ్మే-&nbsp;<BR>వారి వాదం ఇలాంటిదని అనిపిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">దీన్ని ఖండించి, ప్రాచీన బౌద్ధులు అట్టి ఊహకు అవసరమే లేదన్నారు.&nbsp;<BR>మనం గ్రహించేదంతా, గ్రహింపజాలేది సమస్తమూ కేవల మీ మార్పుల&nbsp;<BR>సముదాయాన్నే (గుణరాశినే) అని వాదించారు. నిర్వికారమై, నిర్వికల్పంగా&nbsp;<BR>వుండే పదార్థం (మూల ప్రకృతి) ఒకటి వుందనడం అనవసరం. ఇంకా, అటు-&nbsp;<BR>వంటి నిర్వికార పదార్థం ఏదైనా వుందనుకొన్నా, మనం దాన్ని గ్రహించడం&nbsp;<BR>అసంభవం. దాన్ని గూర్చి ఎలాటి జ్ఞానమూ మనకు కలగటం అసాధ్యం. సరిగా,&nbsp;<BR>ఈ వివాదమే ఇప్పుడు యూరోప్‌ ఖండంలో మత ధర్మవాదులు, ఆదర్శవాదులు&nbsp;<BR>చేరి ఒక పక్షంలోను, ప్రత్యక్ష ప్రామాణికులు, అజ్ఞేయవాదులు చేరి రెండవ&nbsp;<BR>పక్షంలోను నిలిచి సాగిస్తున్నారు. ఒక పక్షంవారు, నిర్వికల్పమైన ఏదో ఒకటి</FONT></p>
<hr class="puTa_virupu">
<table><tr><td><a class=puTa_lanke href=puTa1584.html>p1584</a></td><td>p1585</td><td><a class=puTa_lanke href=puTa1586.html>p1586</a></td></tr></table>
</div></body></html>
