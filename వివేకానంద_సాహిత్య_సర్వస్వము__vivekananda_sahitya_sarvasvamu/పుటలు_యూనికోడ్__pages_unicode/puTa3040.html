<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3039.html>p3039</a></td><td>p3040</td><td><a class=puTa_lanke href=puTa3041.html>p3041</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">211</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మొదట నన్ను సత్యం దర్శించనీయండి. తర్వాత వ్రాస్తాను.&nbsp;<BR>‘‘అధికారపత్రం లేకపోతే నీ మాటలు ఎవ్వరూ వినరు’’ అని శ్రీరామకృష్ణులు&nbsp;<BR>చెప్పేవారు కదా!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నీవిప్పుడు దాటుతున్న ఆధ్యాత్మిక సాధనలోను, తర్కవిచారణ&nbsp;<BR>లోను చిక్కుకొని ఆ స్థితిని దాటి పైకిపోలేని వారు ఈ లోకంలో ఎంతోమంది&nbsp;<BR>ఉండవచ్చు. నీ అనుభవం, నీ ఆలోచనావిధానం గ్రంథస్థం చేసివుంచితే, అది&nbsp;<BR>ఎటువంటివారికైనా ఉపయోగిస్తుంది. ఈ మఠ సాధువులతో నీవు చేస్తున్న&nbsp;<BR>చర్చల సారాంశాన్ని సరళ భాషలో వ్రాస్తే అది ఎంతోమందికి సహాయకారి&nbsp;<BR>కావచ్చు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మీరలా చేయమంటున్నారు కాబట్టి వ్రాయటానికి ప్రయ&nbsp;<BR>త్నిస్తాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఇతరులకు ఉపయోగపడనిదీ, అజ్ఞానంలోను, భ్రమలోను&nbsp;<BR>చిక్కుకొన్న వారికి సంక్షేమాన్ని కలిగించనిదీ కామకాంచన బంధాలనుండి&nbsp;<BR>వారిని రక్షించటానికి ఉపయోగపడనిదీ అయిన ఆ పారమార్థిక సాధన, లేక&nbsp;<BR>అనుభవంవల్ల ప్రయోజన మేమిటి? ఒక్క జీవుడైనా బద్ధుడై ఉండేంతవరకు&nbsp;<BR>నీకు మోక్షం కలుగుతుందని భావిస్తున్నావా? అతనికి మోక్షం రానంతవరకు&nbsp;<BR>అనేక జన్మలు పట్టవచ్చు. అతనికి సహాయం చేసి బ్రహ్మసాక్షాత్కారం కలిగించ&nbsp;<BR>టానికి నీవు పుట్టి తీరాల్సిందే. ప్రతిజీవుడు నీలోని అంశమే. అందువల్లనే&nbsp;<BR>మనం ఇతరులకై పనిచేయాలి. ఇతరులకై పని చేయటంలోగల తత్త్వం యిదే.&nbsp;<BR>నీ భార్యాబిడ్డలు నీవారని తెలుసుకొని వారి సుఖానికై హృదయపూర్వకంగా&nbsp;<BR>నీవెలా కష్టించి పనిచేస్తావో, అదేవిధమైన ప్రేమానురాగాలు ప్రతిజీవుని&nbsp;<BR>విషయంలో నీలో మేల్కొంటే అప్పుడు నీలో బ్రహ్మం మేల్కొంటున్నదని&nbsp;<BR>తెలుసుకుంటాను. అంతకు ఒక క్షణం ముందుకూడా అనుకోను. జాతిమత&nbsp;<BR>వివక్షత లేకుండా నీ హృదయంలో అందరి యెడల సర్వతోముఖమైన సద్భావన&nbsp;<BR>కలుగుతుంది. అప్పుడు నీవు ఆదర్శంవైపు పురోగమిస్తున్నావని తెలుసు&nbsp;<BR>కుంటాను.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! ‘‘అందరికీ ముక్తి కలుగకుండా ఒక వ్యక్తికి ముక్తి&nbsp;<BR>కలుగదు’’ అనే ఈ మాటలు చాలా భయాన్ని కల్గిస్తున్నాయి. అటువంటి&nbsp;<BR>అద్భుత సిద్ధాంతాన్ని నేను విననే లేదు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఇటువంటి సిద్ధాంతాన్ని ప్రతిపాదించిన వేదాంతులు కొంద&nbsp;<BR>రున్నారు. వ్యక్తిగతమైన ముక్తి యథార్థమైన పరిపూర్ణముక్తి కాదని, సార్వజనీన-</FONT></p>
<hr class="puTa_virupu">
<table><tr><td><a class=puTa_lanke href=puTa3039.html>p3039</a></td><td>p3040</td><td><a class=puTa_lanke href=puTa3041.html>p3041</a></td></tr></table>
</div></body></html>
