<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3142.html>p3142</a></td><td>p3143</td><td><a class=puTa_lanke href=puTa3144.html>p3144</a></td></tr></table>

<p><FONT FACE="SHREE900, SHREE, sans-serif" SIZE="3">సిద్ధికై పరిశ్రమిస్తూ వున్నారు. కలకత్తాలో నాకు యింకొక కేంద్రముంది. మహో-&nbsp;<BR>ద్యమాలన్నీ రాజధానినుండి గదా వెలువడాలి? రాజధాని అంటే ఏమి? అది&nbsp;<BR>దేశానికి గుండెకాయవంటిది. రక్తమంతా హృదయంలోకి వస్తుంది.&nbsp;<BR>అక్కడనుండే అది శరీరంలో అంతటా విభక్తమౌతుంది. అట్లే ద్రవ్యమైనా,&nbsp;<BR>ఆశయాలైనా, విద్యయైనా, పారమార్థికత అయినా రాజధానిలో చేరి అక్కడ-&nbsp;<BR>నుండి వ్యాపిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">నేను ఏదో ఒక చిన్నమెత్తుగానైనా పని ప్రారంభించానని చెప్పడానికి&nbsp;<BR>సంతోషిస్తున్నాను. కాని ఆ పనినే అదే విధంగా, స్త్రీలకోసంకూడా చేయాలని&nbsp;<BR>నా సంకల్పం. నా మూలసూత్రమేమంటే ప్రతివాడు తనకుతానే తోడ్పడాలి.&nbsp;<BR>నేను చేసే సహాయం దూరంనుండి మాత్రమే. భారతస్త్రీలు, ఆంగ్లస్త్రీలున్నారు.&nbsp;<BR>అమెరికను స్త్రీలుకూడ ఈ పనిని నిర్వహించడానికి వస్తారని నా ఆశ. వారు&nbsp;<BR>కార్యానికి ప్రారంభించినతోడనే నేను అక్కడినుండి దూరం జరుగుతాను.&nbsp;<BR>పురుషు డెవ్వడుకూడ స్త్రీపై అధికారం చూపరాదు. స్త్రీ పురుషునిపైకూడ&nbsp;<BR>అట్లే. ఒక్కొక్కరును స్వతంత్రులే. వారిని బంధించేది ఏదైనా ఉంటే అది&nbsp;<BR>ప్రేమబంధమే. స్త్రీలు తమ విధిని తామే - పురుషులు తమకోసం నిర్వర్తించే&nbsp;<BR>దానికన్నా ఎంతో మిన్నగా - నిర్వర్తించుకోగలరు. స్త్రీలకు కలిగిన కీడు కంతటి-&nbsp;<BR>కిని కారణం వారి విధిని నిర్వర్తించే కార్యాన్ని పురుషులు పూనుకోవడమే.&nbsp;<BR>‘‘ఆదిలోనే హంసపాదు పెట్టడం’’ నాకిష్టం లేదు. ప్రారంభంలో జరిగిన ఒక&nbsp;<BR>చిన్నతప్పు పెద్దదవుతూపోయి చివరికి - నీకు విజయం కలిగినా - ఆ తప్పు&nbsp;<BR>అపార పరిణామాన్ని ధరించి సరిదిద్దడానికి వీలుకానిదిగా ఉండిపోతుంది.&nbsp;<BR>కాబట్టి స్త్రీల వంతైన ఈ కార్యంలో నిర్వహించే పనిని పురుషులపై పెట్టే&nbsp;<BR>ప్రమాదానికి నేను లోనైతే - స్త్రీలు అది ఎప్పటికీ తొలగించుకోలేరు - అది&nbsp;<BR>వాడుకయై అలవాటుగా మారిపోతుంది. కాని నాకొక అవకాశం లభించింది. నా&nbsp;<BR>గురుదేవుని భార్యను గురించి మీకు యిదివరకే చెప్పాను. ఆమెపట్ల మాకంతా&nbsp;<BR>అపారమైన భక్తివుంది. ఆమె మాకెప్పుడు ఆజ్ఞల నొసగదు. కాబట్టి భయంలేదు.</FONT></p>
<p><FONT FACE="SHREE900, SHREE, sans-serif" SIZE="3">నా కార్యంలో ఆ భాగం యిక పూనుకొని నిర్వహింపవలసి వుంది.&nbsp;<BR></FONT></p>
<hr class="puTa_virupu">
<table><tr><td><a class=puTa_lanke href=puTa3142.html>p3142</a></td><td>p3143</td><td><a class=puTa_lanke href=puTa3144.html>p3144</a></td></tr></table>
</div></body></html>
