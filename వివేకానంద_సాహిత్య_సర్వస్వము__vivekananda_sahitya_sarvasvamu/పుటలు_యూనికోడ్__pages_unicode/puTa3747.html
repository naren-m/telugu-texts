<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3746.html>p3746</a></td><td>p3747</td><td><a class=puTa_lanke href=puTa3748.html>p3748</a></td></tr></table>

<p><FONT FACE="TimesNewRoman, Times, serif" SIZE="2">1 2 0</FONT></p>
<p><FONT FACE="SHREE900, SHREE, sans-serif" SIZE="3">జింకలమాదిరి గుట్టమీదినుండి గుట్టమీదికి దూకుతూ, పర్వతమార్గాల్లో&nbsp;<BR>పైకి కిందికి గంతులువేస్తూ నన్ను చూస్తే నీకు ఆశ్చర్యం వేస్తుంది.</FONT></p>
<p><FONT FACE="SHREE900, SHREE, sans-serif" SIZE="3">నాకు ఇక్కడ హాయిగా ఉంది. మైదాన ప్రాంతాల్లో ఉండటం అంటె&nbsp;<BR>యమయాతన. గడపదాటి కాలు బైటపెడితే నన్ను విడ్డూరంగా చూసే జన&nbsp;<BR>సమూహం. ప్రఖ్యాతి అనేది ఎల్లప్పుడు పాలు తేనెలవంటిది కాదు! శిరోజాలు&nbsp;<BR>నెరిసిపోతున్నందున, పెద్ద గడ్డాన్ని పెంచబోతున్నాను. అది నాకు గౌరవప్రదమైన&nbsp;<BR>రూపాన్ని యిస్తుంది, అమెరికాలో దూషించేవారినుండి నన్ను కాపాడుతుంది.&nbsp;<BR>ఓ తెల్లని శిరోజాల్లారా! మీరు ఎన్ని దోషాలనైనా దాచసమర్థులు గదా! మీకు&nbsp;<BR>జయం!</FONT></p>
<p><FONT FACE="SHREE900, SHREE, sans-serif" SIZE="3">తపాలా సమయం దాటిపోతున్నందున, ముగిస్తున్నాను. మంచి కోర్కెలు,&nbsp;<BR>మంచి ఆరోగ్యం, సమస్త శుభాలు నీకు కల్గుగాక!</FONT></p>
<p><FONT FACE="SHREE900, SHREE, sans-serif" SIZE="3">అమ్మకు, నాన్నకు, మీ అందరికీ నా ప్రేమ.</FONT></p>
<p><FONT FACE="SHREE900, SHREE, sans-serif" SIZE="3">భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">3 7 0</FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీమతి బుల్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆలంబజార్‌ మఠం,</FONT></p>
<p><FONT FACE="SHREE900, SHREE, sans-serif" SIZE="3">కలకత్తా, మే 5, 1897.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన శ్రీమతి బుల్‌,</FONT></p>
<p><FONT FACE="SHREE900, SHREE, sans-serif" SIZE="3">శిథిలమైపోయిన నా ఆరోగ్యాన్ని బాగు చేసుకోటానికై నెల రోజులనుండి&nbsp;<BR>డార్జిలింగ్‌లో ఉన్నాను. ఇప్పుడు చాలవరకు నెమ్మదిగానే ఉంది. డార్జిలింగ్‌లో ఈ&nbsp;<BR>వ్యాధి పూర్తిగా నయమైంది. పూర్తి ఆరోగ్యం పొందటానికి మరొక పర్వత స్థాన-&nbsp;<BR>మైన ఆల్మోరాకు రేపు పోతున్నాను.</FONT></p>
<p><FONT FACE="SHREE900, SHREE, sans-serif" SIZE="3">జాతి అంతా ఒక్క వ్యక్తిగా నిలిచి నాకు ఘనస్వాగత మిచ్చినా, ప్రజలు&nbsp;<BR>పూర్తిగా పిచ్చివారైపోయినా, నేను నీకు యిదివరలో రాసినట్లు, యిక్కడి విష-&nbsp;<BR>యాలు నాకు అంత ఆశాజనకాలుగా లేవు. భారతదేశంలో ఆచరణ అనేది&nbsp;<BR>అసాధ్యం. కలకత్తా ప్రాంతంలోని భూమి వెల విపరీతంగా పెరిగిపోయింది.&nbsp;<BR>మూడు ముఖ్యపట్టణాలలో మూడు కేంద్రాలను స్థాపించాలని ప్రస్తుతం ఆశిస్తు-&nbsp;<BR>న్నాను. ఇవి నాకు సహజమైన బోధనాస్థానాలు (పాఠశాలలు). అక్కడినుండి భార-&nbsp;<BR>తదేశంపై దాడి చేయగోరుతున్నాను.</FONT></p>
<p><FONT FACE="SHREE900, SHREE, sans-serif" SIZE="3">నేను మరికొన్ని సంవత్సరాలు జీవించినా, జీవింపకున్నా, భారతదేశం&nbsp;<BR>యీపాటికే రామకృష్ణుని వశమైపోయింది.</FONT></p>
<hr class="puTa_virupu">
<table><tr><td><a class=puTa_lanke href=puTa3746.html>p3746</a></td><td>p3747</td><td><a class=puTa_lanke href=puTa3748.html>p3748</a></td></tr></table>
</div></body></html>
