<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1686.html>p1686</a></td><td>p1687</td><td><a class=puTa_lanke href=puTa1688.html>p1688</a></td></tr></table>
<p><FONT FACE="SHREE900, SHREE, sans-serif" SIZE="3">82 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">జీవను డవటం ఎందుకు? అలాంటి భగవంతు డెందుకు? పసిఫిక్‌ మహా&nbsp;<BR>సముద్రంలోకి అతణ్ణి తోసివెయ్యండి! మన కత డవసరం లేదు.</FONT></p>
<p><FONT FACE="SHREE900, SHREE, sans-serif" SIZE="3">కాని, దేవుడు అనంతం, నిరాకారం ఐన తత్త్వం, నిత్యసత్త, నిర్వికారుడు,&nbsp;<BR>అమరుడు, నిర్భయుడు; మీ రంతా అతడి మూర్తీభావాలే, దేహాలే. వేదాంతం&nbsp;<BR>ప్రతిపాదించే దేవు డలాటివాడు. ఆయన స్వర్గం సర్వత్రా వుంది. ఉన్న సాకార&nbsp;<BR>దేవుళ్లందరూ యీ స్వర్గంలోనే వుంటారు - మీరే ఆ దేవుళ్లు. ప్రార్థించటం,&nbsp;<BR>దేవాలయాలలో పువ్వులు సమర్పించటం యిక విరమించండి!</FONT></p>
<p><FONT FACE="SHREE900, SHREE, sans-serif" SIZE="3">మీరు ప్రార్థించటం దేనికోసం? స్వర్గానికి పోవటానికి, ఏదో పొంద&nbsp;<BR>టానికి, అది మరొకరికి దక్కకుండా చెయ్యటానికి. ‘‘ప్రభూ, నాకు ఆహారం&nbsp;<BR>మరింత కావాలి, యింకెవరినైనా పస్తుంచు.’’ ఎవడు సత్యమో, అనంతుడో,&nbsp;<BR>నిత్యానంద సత్స్వరూపుడో, అపరిచ్ఛిన్నుడో, నిత్యముక్తుడో, నిత్యశుద్ధుడో,&nbsp;<BR>నిత్యపూర్ణుడో అలాంటి దేవుణ్ణి గురించి ఎలాంటి భావం! అతనికి మానవుల&nbsp;<BR>మైన మన లక్షణాలను, చేష్టలను, పరిమితులను ఆరోపిస్తాం. అతడు మనకు&nbsp;<BR>అన్నం తెచ్చి యివ్వాలి; వస్త్రాదు లివ్వాలి. నిజానికి యీ పనులు మనకు&nbsp;<BR>మనమే చేసుకోవాలి. ఇవన్నీ యిదివరకు మన కెవ్వరూ చేసిపెట్టలేదు. ఉన్న&nbsp;<BR>సరళసత్యం యిదే.</FONT></p>
<p><FONT FACE="SHREE900, SHREE, sans-serif" SIZE="3">ఈ విషయాన్ని మీరు ఆలోచించరు. మీ పట్ల ప్రత్యేక పక్షపాతం వున్న&nbsp;<BR>దేవుడున్నాడని, మీరు కోరినప్పుడల్లా మీకు కావలసినదంతా చేసి పెడతాడని -&nbsp;<BR>మీ రనుకొంటారు; మీ రతణ్ణి కోరే వరాలు మానవు లందరికీ కాదు, ప్రాణు&nbsp;<BR>లన్నింటికీ కాదు, మీకు, మీ కుటుంబానికి, మీకు కావలసిన వారికి మాత్రమే.&nbsp;<BR>హిందువు తిండిలేక మలమల మాడిపోతున్నా మీరు లక్షించరు; క్రైస్తవుల&nbsp;<BR>దేవుడు, హిందువుల దేవుడు ఒక్కటే అనటాన్ని మీ రప్పుడు స్మరించరు. దేవుణ్ణి&nbsp;<BR>గురించిన మన భావమంతా మన ప్రార్థన, మన ఉపాసన, మన అజ్ఞానం చేతను,&nbsp;<BR>‘దేహమే మన’ మనే అవివేక అభిప్రాయం చేతను, దూషితాలై వున్నాయి. నేను&nbsp;<BR>చెప్పే మాటలు మీకు రుచించకపోవచ్చును. నేడు మీరు నన్ను దూషించ&nbsp;<BR>వచ్చును. కాని రేపు మీరు నన్ను దీవిస్తారు.</FONT></p>
<p><FONT FACE="SHREE900, SHREE, sans-serif" SIZE="3">మనం ఆలోచనాపరులం కావాలి. ప్రతి జననం బాధాకరమే. ఈ జడ&nbsp;<BR>వాదంనుండి మనం బైటపడాలి. మన తల్లి తన పట్టునుండి మనలను&nbsp;<BR>తప్పించుకుపోనివ్వదు; ఐనా మనం ప్రయత్నించి తీరవలసిందే. ఈ పెనుగులాటే&nbsp;<BR>మనం చేసే ఉపాసనంతా, తక్కినదంతా ఛాయామాత్రమే. నువ్వే సాకార&nbsp;<BR>దేవుడివి. నేనిప్పుడు నిన్ను ఉపాసిస్తున్నాను - యిదే అతిప్రశస్తమైన ప్రార్థన.&nbsp;<BR>ఈ ఆశయంతో విశ్వాన్నంతా ఆరాధించు - సేవ చేయటమే దానికి మార్గం.</FONT></p>
<hr class="puTa_virupu">
<table><tr><td><a class=puTa_lanke href=puTa1686.html>p1686</a></td><td>p1687</td><td><a class=puTa_lanke href=puTa1688.html>p1688</a></td></tr></table>
</div></body></html>
