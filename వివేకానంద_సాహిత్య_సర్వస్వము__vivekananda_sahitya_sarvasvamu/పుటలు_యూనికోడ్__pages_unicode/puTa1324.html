<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1323.html>p1323</a></td><td>p1324</td><td><a class=puTa_lanke href=puTa1325.html>p1325</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - అపరోక్షానుభూతి</FONT></p>
<p><FONT FACE="SHREE900, SHREE, sans-serif" SIZE="3">95</FONT></p>
<p><FONT FACE="SHREE900, SHREE, sans-serif" SIZE="3">సర్వమత గ్రంథాలను పరీక్షిస్తే పాతపడినవాని కన్నిటికి, పవిత్రత&nbsp;<BR>ఆరోపించబడుతుందని తెలుస్తుంది. కాగితం చేయలేని పూర్వకాలంలో మన-&nbsp;<BR>వారు వాడుతూండిన భూర్జపత్రాలు, ఇప్పుడు పూజ్యభావాన్ని పొందాయి&nbsp;<BR>కదా? అట్లే పూర్వకాలంలో వాడుతూన్న వంట పాత్రల విషయంకూడ;&nbsp;<BR>హిందూదేశంలో ఈ ఆచారం అత్యంత వ్యాప్తిలో వుంది. రెండు కొయ్యల&nbsp;<BR>(ఆరణుల) ఒరిపిడిచేత అగ్నిని కల్పించే తొమ్మిది, పదివేలేండ్లనాటి ఆచారము-&nbsp;<BR>నిప్పటికీ అనుసరిస్తారు. యజ్ఞ యాగాదుల్లో ఇతర మార్గాలు నిషిద్ధాలుకూడ.&nbsp;<BR>ఆసియా ఖండపు ఆర్యులలోని రెండవ శాఖవారు, విద్యుల్లతనుండి అగ్నిని&nbsp;<BR>సేకరించుకొనే ప్రాచీనాచారాన్ని పాటిస్తున్నారు. క్రొత్త మార్గాలు ఏర్పడిన&nbsp;<BR>పిదపకూడ యీ పాత విధులు పూజ్యభావంతో అనుసరింపబడతాయి.</FONT></p>
<p><FONT FACE="SHREE900, SHREE, sans-serif" SIZE="3">అట్లే హీబ్రూ జాతివారిప్పుడు, కాగితం వాడేవారైనా, వారి పూర్వీకుల-&nbsp;<BR>నాటి తోలుకాగితా న్నిప్పుడు పూజ్యభావంతో చూస్తారు. అన్ని జాతులు&nbsp;<BR>ఇలాగే చేస్తారు. ఇప్పుడు, పవిత్రంగా ఎన్నబడే ఆచారాలన్నీ పూర్వమున్నవి. వైదిక&nbsp;<BR>క్రతువు లట్టివే. కాలక్రమంలో ఉత్తమ మార్గాలు లభించి, భావాలుకూడ ఉత్తమ&nbsp;<BR>మైనవి కానీ, ఈ ప్రాచీనాచారాలట్లే నిలిచి వున్నాయి. ఇవి ఏవో కొన్ని&nbsp;<BR>సందర్భాలలో ఆచరింపబడుతూ, పవిత్ర భావాన్ని ఆర్జించుకొన్నవి.</FONT></p>
<p><FONT FACE="SHREE900, SHREE, sans-serif" SIZE="3">తర్వాత కొందరు, ఈ క్రతువులు జరపడమే వృత్తిగా పూనారు. వారే&nbsp;<BR>ఋత్విజులు. వారికిదియే బ్రదుకు తెరువు. వారెంతో ప్రచారం చేసి యీ&nbsp;<BR>క్రతువులకు వ్యాప్తి కల్పించారు. ‘‘ఆహుతుల పరిమళంచే ఆకర్షింపబడి దేవతలు&nbsp;<BR>దిగి వస్తారు. యాగములచే లభింపరాని, కామ్య వస్తువులే లేవు. ఒక్కొక్క&nbsp;<BR>విధమైన వేదిక నిర్మించి, కొన్ని మంత్రాలుచ్చరిస్తూ, కొన్ని ఆహుతులర్పిస్తే,&nbsp;<BR>ఈప్సితార్థాలన్నీ దేవతలు ప్రసాదిస్తారు.’’ కాబట్టే స్వర్గ ప్రాప్తినిచ్చే క్రతువును తెలు-&nbsp;<BR>పుమని నచికేతుడు కోరాడు. యము డీ వరాన్నికూడ నిరభ్యంతరంగా&nbsp;<BR>ప్రసాదించి, అది నచికేతుని పేరనే వాడుకలోకి వచ్చేలాకూడ వరమిచ్చాడు.</FONT></p>
<p><FONT FACE="SHREE900, SHREE, sans-serif" SIZE="3">ఇక మూడవ వరం. దీనితోనే ఉపనిషత్తు నిజంగా ప్రారంభమవుతుంది.&nbsp;<BR>‘‘ఒక సంశయం. మనుష్యుడు మరణించిన తర్వాతకూడ ఉంటాడని కొందరు,&nbsp;<BR>ఉండడని కొందరు అంటారు. నిజం నీ దగ్గర తెలుసుకోవాలని వుంది. ఇదే నా&nbsp;<BR>మూడవ వరం’’ అని బాలుడన్నాడు. మొదటి వరాలను సులభంగా ఇచ్చిన&nbsp;<BR>యముడు ఈ వరాన్ని విని భీతిల్లి ఇలా అన్నాడు: ‘‘ఈ ధర్మం సులభంగా&nbsp;<BR>తెలియదగింది కాదు. దేవతలుకూడ, ముందీవిషయంలో సందేహగ్రస్తులైనారు.&nbsp;<BR>కాబట్టి దీనికై నిర్బంధించక, మరో వరం కోరుకో -’’</FONT></p>
<hr class="puTa_virupu">
<table><tr><td><a class=puTa_lanke href=puTa1323.html>p1323</a></td><td>p1324</td><td><a class=puTa_lanke href=puTa1325.html>p1325</a></td></tr></table>
</div></body></html>
