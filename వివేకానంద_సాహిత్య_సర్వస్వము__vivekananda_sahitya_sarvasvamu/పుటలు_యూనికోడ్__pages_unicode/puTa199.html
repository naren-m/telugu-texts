<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa198.html>p198</a></td><td>p199</td><td><a class=puTa_lanke href=puTa200.html>p200</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">భగవంతుణ్ణుంచి వాటిని పొంద కోరుతాం. బాహ్యవిశ్వంలో పరిమిత పరిధిలో&nbsp;<BR>మన అవసరాలు సంకుచితాలై వున్నంతకాలం, భగవదవసరం మనకు వుండనే&nbsp;<BR>వుండదు. ఇక్కడున్నవా టన్నిటితో మనకు సంపూర్ణ సంతృప్తి కలిగాకనే, అభావ&nbsp;<BR>పూర్ణానికై ఉవ్విళ్లూరుతాం. అవసరం కలిగితేనే సంధానం కలుగుతుంది. సాధ్య-&nbsp;<BR>మైనంత త్వరలో ప్రపంచంలో ఈ బాల్యకేరింతలు చాలించుకో. అప్పుడే&nbsp;<BR>జగత్తును మించినదానికై మీరు తహతహలాడుతారు. అదే మతంలో ప్రథమ&nbsp;<BR>సోపానం.</FONT></p>
<p><FONT FACE="SHREE900, SHREE, sans-serif" SIZE="3">ఈ రోజుల్లో మతంలో ఒక విధంగా పాల్గోటం ఒక ఫ్యాషన్‌గా మారింది.&nbsp;<BR>నా చెలి ఒకతెకు దైనందినోపయోగానికి కావాలసిన సామాగ్రి అధికంగావుంది.&nbsp;<BR>జపాన్‌లో తయారైన ఒక వింత కూజాను తన గదిలో వుంచి దాన్ని ప్రదర్శిం-&nbsp;<BR>చడం ఆమెకు చాలాయిష్టం. వెయ్యి డాలర్లు ఖర్చయినా ఆమె ముద్దు చెల్లితీరాలి.&nbsp;<BR>అలాగే ఆమెకు కొంత మతం అవసరం. ఆ ముద్దు చెల్లడానికి ఆమె చర్చ్‌లో&nbsp;<BR>చేరాలి. భక్తి ఈ రకమైన వ్యక్తులకై ఉద్దేశింపబడలేదు. ఈ ముద్దుముచ్చట్లు&nbsp;<BR>ప్రగాఢకాంక్షలు కావు; ఏది లేకుండా మనం జీవించలేమో అదే ప్రగాఢకాంక్ష.&nbsp;<BR>మనకు ఊపిరి అవసరం; ఆహారం అవసరం; వస్త్రాలు అవసరం. ఇవి లేకపోతే&nbsp;<BR>మనం బతకలేం. ఒకడు ఈ లోకంలో ఒకామెను ప్రేమిస్తే, ఆమె లేకపోతే తను&nbsp;<BR>జీవించలేడని అనుకొనే ముహూర్తాలు (ఈ తలపు తప్పు ఐనప్పటికీ) వుండ-&nbsp;<BR>వచ్చు. భర్త మరణిస్తే తన బతుకే ముగిసిందని భార్య అనుకోవచ్చు. కాని ఆమె&nbsp;<BR>బతుకీడుస్తూనే వుంటుంది. ఆవశ్యకతలోని రహస్యమిది. అదిలేనిదే మనం&nbsp;<BR>జీవించలేం. అది మన చేతుల్లో చిక్కితీరాలి. లేకుంటే చావడం తథ్యం. ఈశ్వ-&nbsp;<BR>రుణ్ణి గురించి ఈ విధంగా పరితపించే కాలం ఆసన్నమైనప్పుడు, అంటె ప్రపంచ&nbsp;<BR>ఆవశ్యకతను మించిన అక్కర ఒకటి తప్పనిసరిగా మనకు కలిగితే, విషయ&nbsp;<BR>వస్తువులను మించి అక్కర ప్రాకృతశక్తుల నధికమించిన ఆవశ్యకత కలిగినప్పుడు&nbsp;<BR>మనం భక్తులం కాగలం. క్షణకాలం కారుమబ్బు తొలిగినప్పుడు ఆవలినుంచి&nbsp;<BR>అద్భుతద్యుతి మన దృష్టిలో తళుక్కుమన్నప్పుడు మహత్తర ముహూర్తంలో ఈ&nbsp;<BR>క్షుద్రవాంఛలన్నీ సముద్రంలో నీటిబొట్టుకంటె మిన్నలు కావని జ్ఞానోదయం&nbsp;<BR>మనకు కలిగినప్పుడు, అటువంటి క్షణాలలో మన బతుకులెంత క్షుద్రాలో&nbsp;<BR>గ్రహించగలుగుతాం. మన ఆత్మ అప్పుడు సమధిక వృద్ధిపొందుతుంది; ఈశ్వర&nbsp;<BR>సాక్షాత్కారంకోసం తహతహలాడుతాం; ఆతణ్ణి పొందలేక అది మనజాలదు.</FONT></p>
<p><FONT FACE="SHREE900, SHREE, sans-serif" SIZE="3">మొదటి విచారణీయాంశం యిది: మనకు ఏం కావాలి? ‘‘మనకు భగ-&nbsp;<BR>వదవసరం వుందా?’’ అని ప్రతిరోజూ మనం మనల్ని ప్రశ్నించుకోవాలి. మీరు&nbsp;<BR>ప్రపంచంలో గ్రంథాలన్నిటినీ మానసికంగా దిగమింగవచ్చు. మీరు చదవని</FONT></p>
<hr class="puTa_virupu">
<table><tr><td><a class=puTa_lanke href=puTa198.html>p198</a></td><td>p199</td><td><a class=puTa_lanke href=puTa200.html>p200</a></td></tr></table>
</div></body></html>
