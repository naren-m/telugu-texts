<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2884.html>p2884</a></td><td>p2885</td><td><a class=puTa_lanke href=puTa2886.html>p2886</a></td></tr></table>

<p><FONT FACE="SHREE900, SHREE, sans-serif" SIZE="3">‘‘మానవ జీవితంలో అత్యుత్తమమైన దీక్షను స్వీకరించటానికి మీకు ఉత్సాహం&nbsp;<BR>కలిగింది. మీ జన్మ ధన్యం. మీ కుటుంబం ధన్యం. మిమ్ముకన్న తల్లుల&nbsp;<BR>జన్మ ధన్యం. ‘కులం పవిత్రం జననీ కృతార్థా’ - కులం పవిత్రమౌతుంది. తల్లి&nbsp;<BR>ధన్యత గాంచుతుంది.’’</FONT></p>
<p><FONT FACE="SHREE900, SHREE, sans-serif" SIZE="3">ఆ రోజు రాత్రి భోజనమైన తర్వాత, సన్యాస ఆదర్శాన్ని గూర్చి మాత్రమే&nbsp;<BR>స్వామీజీ ప్రసంగించారు. సన్యాసానికి ఉత్సాహవంతులైన వారితో అన్నారు:&nbsp;<BR>‘‘సన్యాసంయొక్క యథార్థమైన ఉద్దేశ్యమేమంటే, ‘ఆత్మనో మోక్షార్థం జగద్ధితా-&nbsp;<BR>యచ’ - ‘తనయొక్క ముక్తి, జగత్కల్యాణం’ సన్యాసం తీసుకోకుండా&nbsp;<BR>ఎవ్వరూ నిజంగా బ్రహ్మజ్ఞాని కాలేరు. ఇదే వేదాలు,&nbsp;<BR>వేదాంతమూ చాటేది. ‘మనం సంసార జీవితాన్ని గడుపుతాం. బ్రహ్మ&nbsp;<BR>జ్ఞానులమూ అవుతాం’ అని పలికేవారి మాటలు వినవద్దు. అవి భోగలాలసులైన&nbsp;<BR>ఆత్మవంచకుల ప్రగల్భాలు. సాంసారిక సుఖవాంఛ ఏ కొంచెమైనా ఉన్నవాడు&nbsp;<BR>మీరు అడుగుపెట్టబోయే దారిని గూర్చి తలచుకోవటానికే భయపడతాడు.&nbsp;<BR>కాబట్టి తనను కొంత సంతృప్తి చేసుకోవటాకి భోగాన్ని, త్యాగాన్ని సమన్వయం&nbsp;<BR>చేయటం అనే అసాధ్యమైన విధానాన్ని ప్రచారం చేస్తాడు. అవి పిచ్చివాళ్ల&nbsp;<BR>ప్రేలాపనలు, మతిచెడినవాళ్ల ఉబలాటాలు, వేదవిరుద్ధమైన, శాస్త్రవిరుద్ధమైన&nbsp;<BR>వ్యర్థాలాపాలు. త్యాగం చేయకుండ ముక్తి లేదు. త్యాగం లేకుండా ఉత్తమమైన భగ-&nbsp;<BR>వద్భక్తి లభించదు. త్యాగమే మూలమంత్రం ‘నాన్యః పంథా విద్యతే అయనాయ’&nbsp;<BR>ఇది తప్ప మరో మార్గం లేదు. గీతకూడా యిలా చెబుతోంది. ‘‘కామ్యానాం&nbsp;<BR>కర్మణా న్యాసం సన్యాసం కవయో విదుః’’ కామ్య కర్మలను&nbsp;<BR>వదలటమే సన్యాసమని పండితులు అంటారు.</FONT></p>
<p><FONT FACE="SHREE900, SHREE, sans-serif" SIZE="3">‘‘ఇహలోక సంబంధమైన భోగాలను, లంపటాన్ని వదలకుండా ఎవ్వరూ&nbsp;<BR>మోక్షాన్ని పొందలేరు. ఐహిక సంసార జీవితాన్ని ఎవరన్నా నడుపుతున్నారంటే&nbsp;<BR>ఏదో రకమైన వాంఛలకు దాసుడై బంధింపబడిపోయినాడని తెలుపుతున్నది.&nbsp;<BR>లేకపోతే వాడు ఆ జీవితాన్ని పట్టుకొని ఎందుకు వ్రేలాడుతాడు? అతడు&nbsp;<BR>కామానికో, కాంచనానికో, పదవికో లేక పేరు ప్రతిష్ఠకో, విద్యకో, పాండి&nbsp;<BR>త్యానికో దాసుడు. ఈ లంపటా లన్నింటినుండి విడివడితేనేగాని ఎవరైనా&nbsp;<BR>ముక్తిమార్గాన్ని అనుసరించలేరు. ఈ భౌతిక బంధాలన్నీ విడనాడితేగానీ,&nbsp;<BR>సన్యాస జీవితాన్ని స్వీకరిస్తేగాని ఎవరూ ఉద్ధరింపబడరనీ, బ్రహ్మజ్ఞానాన్ని&nbsp;<BR>పొందటం అసాధ్యమనీ నా నిశ్చితాభిప్రాయం.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే స్వామీ! కేవలం సన్యాసం తీసుకోవటం ద్వారానే&nbsp;<BR>లక్ష్యసిద్ధి అవుతుందనా మీ అభిప్రాయం?</FONT></p>
<hr class="puTa_virupu">
<table><tr><td><a class=puTa_lanke href=puTa2884.html>p2884</a></td><td>p2885</td><td><a class=puTa_lanke href=puTa2886.html>p2886</a></td></tr></table>
</div></body></html>
