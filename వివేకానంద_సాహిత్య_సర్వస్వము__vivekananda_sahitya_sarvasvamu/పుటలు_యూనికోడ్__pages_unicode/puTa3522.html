<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3521.html>p3521</a></td><td>p3522</td><td><a class=puTa_lanke href=puTa3523.html>p3523</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup>˙</FONT></p>
<p><FONT FACE="SHREE900, SHREE, sans-serif" SIZE="3">ప్రసంగాన్ని మానటానికి వీల్లేదని, 50, 60 మందిదాకా వున్న సభ్యులకు వర్త-&nbsp;<BR>మానం పంపటానికికూడ వీల్లేదని తెలిపింది.</FONT></p>
<p><FONT FACE="SHREE900, SHREE, sans-serif" SIZE="3">ఈ కారణాలవల్ల నేను రాలేకపోతున్నందుకు విచారిస్తున్నాను. మీ&nbsp;<BR>ఆహ్వానాన్ని అంగీకరించటానికి అనివార్యకారణాలవల్ల వీలుకాలేదని కుమారి&nbsp;<BR>మాక్లియోడ్‌, శ్రీమతి ష్టర్జస్‌ గ్రహిస్తారని భావిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఎల్లుండిగాని, మరి మీకు వీలైన ఏ రోజునగాని సంతోషంతో వస్తాను.</FONT></p>
<p><FONT FACE="SHREE900, SHREE, sans-serif" SIZE="3">సదా శ్రద్ధాయుతుడైన,</FONT></p>
<p><FONT FACE="SHREE900, SHREE, sans-serif" SIZE="3">మీ</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>  </sup>˝ ^</FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీమతి బుల్‌ సతికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">54, పడమర, 33 వ వీథి,</FONT></p>
<p><FONT FACE="SHREE900, SHREE, sans-serif" SIZE="3">న్యూయార్క్‌,</FONT></p>
<p><FONT FACE="SHREE900, SHREE, sans-serif" SIZE="3">ఏప్రెల్‌ 11, 1895.</FONT></p>
<p><FONT FACE="SHREE900, SHREE, sans-serif" SIZE="3">ప్రేమాస్పదురాలైన బుల్‌ సతికి,</FONT></p>
<p><FONT FACE="SHREE900, SHREE, sans-serif" SIZE="3">...శ్రీ లెగెట్‌గారిని చూసి వారితో కొన్నిరోజులు గడపడానికి నేను రేపు&nbsp;<BR>గ్రామీణ ప్రాంతానికి పోతున్నాను. కొంచెం నిర్మలమైన గాలి నా ఆరోగ్యాన్ని బాగు-&nbsp;<BR>పరుస్తుందని తలుస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఈ ఇంటిని మార్చి మరొకచోటికి పోయే ప్రయత్నాన్ని ప్రస్తుతం మాను-&nbsp;<BR>కొన్నాను. అది చాల ఖర్చుతో కూడుకొన్న పని. అంతేకాక యిప్పుడే మారటం-&nbsp;<BR>కూడ అంత సమజసంగాలేదు. దానికై మెల్లగా ప్రయత్నిస్తాను.</FONT></p>
<p><FONT FACE="SHREE900, SHREE, sans-serif" SIZE="3">ఖేత్రీమహారాజు రాసిన ఉత్తరం, దాంతోపాటు కుష్ఠువ్యాధికి ఉపయోగించే&nbsp;<BR>‘గర్జన తైలం’ వాడేవిధానాన్ని తెలిపే చీటీని పంపుతున్నాను. కుమారి హామ్లిన్‌&nbsp;<BR>నాకు ఎంతో సాయపడుతూంది. ఆమెకు నేను ఎంతో కృతజ్ఞుణ్ణి. ఆమె దయార్ద్ర&nbsp;<BR>హృదయురాలు. అంతేకాక నిష్కపటి అని నా అభిప్రాయం. నేను ‘సరైనవారితో’&nbsp;<BR>పరిచయం సంపాదించాలని కోరుతోంది. ‘నువ్వు సరిగ్గావుండు’ </FONT><FONT FACE="TimesNewRoman, Times, serif" SIZE="2"> +ROG  &lt;RXU </FONT></p>
<p><FONT FACE="TimesNewRoman, Times, serif" SIZE="2">VHOI  6WHDG\ </FONT><FONT FACE="SHREE900, SHREE, sans-serif" SIZE="3"> అనే గ్రంథానికి యిది రెండవ కూర్పేమో అని నేను భయపడు-&nbsp;<BR>తున్నాను. భగవంతుడు ఎవరిని నా వద్దకు పంపుతాడో వారే ‘సరైనవారు’ అని&nbsp;<BR>నా జీవిత అనుభవం. వారొక్కరే నాకు సాయం చెయ్యగలవారు, చేసేవారు. ఇక&nbsp;<BR>తక్కినవారి విషయంలో భగవంతుడు వారందరినీ కరుణించి, నన్ను వారి బారి-&nbsp;<BR>నుండి కాపాడుగాక!</FONT></p>
<hr class="puTa_virupu">
<table><tr><td><a class=puTa_lanke href=puTa3521.html>p3521</a></td><td>p3522</td><td><a class=puTa_lanke href=puTa3523.html>p3523</a></td></tr></table>
</div></body></html>
