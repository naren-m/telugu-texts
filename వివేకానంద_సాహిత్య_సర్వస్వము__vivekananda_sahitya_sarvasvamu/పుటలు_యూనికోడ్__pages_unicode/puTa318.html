<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa317.html>p317</a></td><td>p318</td><td><a class=puTa_lanke href=puTa319.html>p319</a></td></tr></table>

<p><FONT FACE="SHREE900, SHREE, sans-serif" SIZE="3">సత్త్వదశలో ఇంద్రియసీమలను హేతువాదపు మేరలను మనం దాటుతాం.&nbsp;<BR>వస్తుతత్త్వం మనకు గోచరిస్తుంది. మనలను కప్పిన వజ్రకుడ్యం అహంకారమే.&nbsp;<BR>మనం మనలనే చెప్పుకొంటాం, ‘దీన్ని చేశా’మని, ‘దాన్ని చేశా’మని. సంకు&nbsp;<BR>చితమైన యీ అహంతను వదలుకో, మనలోని యీ ఆసురపూజను నిర్మూ-&nbsp;<BR>లించు. ‘నేను కాను, నువ్వు’ అను. ‘నేను కాను నువ్వు’ అనటాన్ని అనుభవంలోకి&nbsp;<BR>తెచ్చుకో, జీవితంలోకి రప్పించుకో. అహంకార కల్పిత ప్రపంచాన్ని వీడనిదే స్వర్గ-&nbsp;<BR>రాజ్యంలోకి మనం ఎన్నడూ అడుగుపెట్టలేం, యింతవరకు ఎవ్వరూ&nbsp;<BR>అడుగుపెట్టింది లేదు, యిక అడుగుపెట్టబోరు. సంసారత్యాగమంటే ఏమిటి?&nbsp;<BR>‘నేను’ అనే దాన్ని మరవటమే, దాని ఎరుక బొత్తిగా లేకపోవటమే, దేహధారు-&nbsp;<BR>లమైవున్నా దేహపరులం కాకపోవటమే. పోకిరి ఐన యీ ‘నేను’ను తుడిచివేసు-&nbsp;<BR>కోవాలి. మానవులు నిన్ను నిందించినప్పుడు వారిని నువ్వు దీవించు; నీకు వారె-&nbsp;<BR>లాటి మేలు కలిగిస్తున్నారో ఆలోచించు; వారు హానిచేసికోగలిగింది తమకే;&nbsp;<BR>ఎక్కడ ప్రజలు నిన్ను దేషిస్తారో అక్కడికే వెళ్లు. నీలోని అహంకారాన్ని వారిచే&nbsp;<BR>వెళ్లగొట్టించుకో; తన్మూలంగా భగవంతుడికి నువ్వు మరింత సన్నిహితుడ వవు-&nbsp;<BR>తావు; తల్లికోతిని పోలిన మనం సంసారమనే మన బిడ్డను సాధ్యమైనంతకాలం&nbsp;<BR>గాఢాలింగనంలో వుంచుకొంటాం, కాని చిట్టచివరకు దానిమీద కాలుపెట్టి తొక్క-&nbsp;<BR>వలసివస్తుంది.</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> అప్పుడు భగవంతుణ్ణి దర్శించ సంసిద్ధులమవుతాం. ధర్మం&nbsp;<BR>నిమిత్తం హింసలపాలవటం ధన్యతకదా. మనం చదువలేనివారమైతే, ధన్యులం,&nbsp;<BR>ఎందుకంటె భగవంతుడికి దూరులమయ్యే అవకాశం అప్పుడు సన్నగిల్లుతుంది.</FONT></p>
<p><FONT FACE="SHREE900, SHREE, sans-serif" SIZE="3">భోగమనేది వేయితలల నాగం. దాన్ని మనం కాలికింద తొక్కివెయ్యాలి.&nbsp;<BR>మనం అన్నిటిని వదలుకొని ముందుకు సాగుతూంటాం, సిద్ధి వెంటనే చేకూ-&nbsp;<BR>రకపోగా నిరాశాపూరితుల మవుతూంటాం; కాని పట్టువిడువకు, సాధన వీడకు.&nbsp;<BR>సంసారం రాక్షసి, సంసారరాజ్యానికి సంకుచితాహంకారమే రాజు. వాటిని తోసి-&nbsp;<BR>రాజని సుస్థిరుడవైవుండు. కామకాంచనాలను, పేరుప్రతిష్ఠలను విడనాడి భగవం-&nbsp;<BR>తుణ్ణే ఆశ్రయించుకొనివుండు. ఉంటే చివరకు మనం పూర్తిగా ఉదాసీనులంగా&nbsp;<BR>వుండేస్థితిని అధిగమిస్తాం. ఇంద్రియ ప్రీణనమే పరమానందమనే తలంపు కేవలం&nbsp;<BR>ఐహికం. దాన్లో ఆనందానుభవం కించిత్తూలేదు. అక్కడున్న ఆనందమంతా&nbsp;<BR>యథార్థమైన బ్రహ్మానందానికి ప్రతిఫలనం మాత్రమే.</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">నిరపాయమైన సమయంలో తల్లికోతి తన పిల్ల విషయంలో అపరిమిత ప్రేమను&nbsp;<BR>కలిగివుంటుంది; కాని అపాయం ఎదురైనప్పుడు, అవసరమైతే, ఆత్మసంరక్షణార్థం పిల్లను&nbsp;<BR>కిందపడేసి తొక్కివేయటానికికూడ వెనుకాడదు.</FONT></p>
<hr class="puTa_virupu">
<table><tr><td><a class=puTa_lanke href=puTa317.html>p317</a></td><td>p318</td><td><a class=puTa_lanke href=puTa319.html>p319</a></td></tr></table>
</div></body></html>
