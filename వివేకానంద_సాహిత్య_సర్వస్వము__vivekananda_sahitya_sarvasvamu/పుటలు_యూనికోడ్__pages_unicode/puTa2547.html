<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2546.html>p2546</a></td><td>p2547</td><td><a class=puTa_lanke href=puTa2548.html>p2548</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీకృష్ణుడు</FONT></p>
<p><FONT FACE="TimesNewRoman, Times, serif" SIZE="2">1 1 1</FONT></p>
<p><FONT FACE="SHREE900, SHREE, sans-serif" SIZE="3">ఆరాధన మనలను అలాటి స్థితికి తీసుకొనిపోతుంది. కృష్ణుడు ఆరాధనకు&nbsp;<BR>అత్యంత ప్రాధాన్యమిచ్చాడు. భగవంతుణ్ణి ఆరాధించండి.</FONT></p>
<p><FONT FACE="SHREE900, SHREE, sans-serif" SIZE="3">లోకంలో నానారకాలైన ఆరాధనలను మనం చూస్తున్నాం. రోగి దైవంలో&nbsp;<BR>భక్తిభావంతో వుంటాడు... సంపదను కోల్పోయిన వారుంటారు. వారు ధనం-&nbsp;<BR>కోసం ఎంతో ప్రార్థిస్తారు. దేవుడి నిమిత్తమే దేవుణ్ణి ప్రేమించటమే ఆత్యున్నతమైన&nbsp;<BR>ఆరాధన. దేవు డనేవాడు ఒకడుంటే లోకంలో యింత దుఃఖం ఎందు&nbsp;<BR>కుండాలి అనే ప్రశ్న తలఎత్తుతుంది. భక్తు డిలా జవాబిస్తాడు: ‘‘లోకంలో దుఃఖం&nbsp;<BR>వుంది. అంతమాత్రంచేత దేవుణ్ణి ప్రేమించటం నేను మానుకోను. నా కష్టాన్ని&nbsp;<BR>తొలగించమని నేను దేవుణ్ణి ప్రార్థించను. అతడు ప్రేమస్వరూపుడు కాబట్టి నే&nbsp;<BR>నతణ్ణి ప్రేమిస్తాను.’’ ఇతరాలైన ఉపాసనలు తక్కువ స్థాయికి చెందినవి; కాని,&nbsp;<BR>కృష్ణుడు దేన్నీ ఖండించడు. ఏమీ చెయ్యకుండా వుండటంకంటె ఏదో ఒకటి&nbsp;<BR>చెయ్యటం మేలు. భగవంతుణ్ణి ఆరాధించటానికి ప్రారంభించినవారు క్రమ&nbsp;<BR>క్రమంగా ఎదిగి నిస్వార్థప్రీతితో దేవుణ్ణి ఆరాధించటానికి మొదలుపెడతారు.</FONT></p>
<p><FONT FACE="SHREE900, SHREE, sans-serif" SIZE="3">ఈ జీవితాన్ని గడుపుతూ పవిత్రాత్ములవటం ఎలా? మనమంతా&nbsp;<BR>అడవులకో, కొండగుహలకో పోదామా? దానివల్ల మనకేం ప్రయోజనం?&nbsp;<BR>మనస్సు మన అధీనంలో లేకపోయాక కొండగుహల్లో నివసించిన మాత్రాన&nbsp;<BR>ఉపయోగం ఏమిటి? ఎందుకంటె యీ మనస్సే అక్కడకూడా మనకు&nbsp;<BR>అవరోధం కల్పిస్తుంది. గుహలో మనకు యిరవై భూతాలు ప్రత్యక్షమౌతాయి.&nbsp;<BR>ఎందుకంటె అవన్నీ మన మనస్సులో వున్నవే కాబట్టి. మనస్సు మన అధీనంలో&nbsp;<BR>వుంటే ఎక్కడ కావలసివస్తే అక్కడే, మనం ఎక్కడున్నా అక్కడే గుహను&nbsp;<BR>ఏర్పరచుకోగలం.</FONT></p>
<p><FONT FACE="SHREE900, SHREE, sans-serif" SIZE="3">మనకు ప్రపంచం కనబడే తీరు మన మానసిక స్థితిమీద ఆధారపడి&nbsp;<BR>వుంటుంది. మన మనోభావాలను అనుసరించి వస్తువులు సుందరంగానో,&nbsp;<BR>వికృతంగానో కనబడుతుంటాయి. లోకమంతా మన మనస్సులోనే వుంది.&nbsp;<BR>సమ్యగ్దృక్పథంతో వస్తువులను చూడటం అలవరచుకోండి. ముందుగా&nbsp;<BR>ప్రపంచంలో విశ్వాసం వుంచండి - ప్రతిదానికి అర్థం వుందని నమ్మండి. లోకం-&nbsp;<BR>లోని ప్రతివస్తువూ మంగళకరమైంది, పవిత్రమైంది, సుందరమైంది. మీ కేదైనా&nbsp;<BR>చెడుకనబడితే దాన్ని మీరు సరైన వెలుగులో దర్శించలేదని గ్రహించండి. భారం&nbsp;<BR>మీ మీదే మోపుకోండి!... లోకం భ్రష్టమైపోతున్నట్లు మనకు తోచినప్పుడల్లా&nbsp;<BR>మనలను మనం విశ్లేషించుకోవాలి. ఆ తరువాత వస్తువుల యథార్థ స్వరూపాన్ని&nbsp;<BR>చూపే శక్తి మనలో లోపించిందని తెలియవస్తుంది.</FONT></p>
<hr class="puTa_virupu">
<table><tr><td><a class=puTa_lanke href=puTa2546.html>p2546</a></td><td>p2547</td><td><a class=puTa_lanke href=puTa2548.html>p2548</a></td></tr></table>
</div></body></html>
