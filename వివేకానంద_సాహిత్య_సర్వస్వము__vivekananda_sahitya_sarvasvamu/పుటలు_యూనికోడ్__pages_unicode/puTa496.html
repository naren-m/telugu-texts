<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa495.html>p495</a></td><td>p496</td><td><a class=puTa_lanke href=puTa497.html>p497</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - కర్మయోగాదర్శం</FONT></p>
<p><FONT FACE="TimesNewRoman, Times, serif" SIZE="2">8 1</FONT></p>
<p><FONT FACE="SHREE900, SHREE, sans-serif" SIZE="3">కాని స్వమతదురభిమానం వలన ఎంతటి మేలు కలుగుతుందో అంతటి&nbsp;<BR>కీడూ కలుగుతుందని మనం తెలుసుకోవాలి.</FONT></p>
<p><FONT FACE="SHREE900, SHREE, sans-serif" SIZE="3">సహజమైన ముముక్షుత్వం కంటె కర్మాచరణానికి వేరొక ఆశయ&nbsp;<BR>మెందుకని కర్మయోగి ప్రశ్నిస్తాడు. సామాన్య లౌకికోద్దేశాలకు అతీతులై&nbsp;<BR>వుండండి. ‘‘కర్మణ్యే వాధికారస్తే మా ఫలేషు కదాచన’’</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> - కర్మ చేయడానికేగాని&nbsp;<BR>ఫలవిషయమై నీ కెన్నడూ అధికారం లేదు. ఈ తత్త్వాన్ని గ్రహించడానికి, అనుభ&nbsp;<BR>వించడానికి మానవుడు తనను తాను తర్బీదు చేసుకోవాలని కర్మయోగి వక్కా-&nbsp;<BR>ణిస్తాడు. సత్కర్మ నిర్వర్తించాలనే భావం స్వాభావికమైనంతనే కర్మయోగికి&nbsp;<BR>బైటినుండి యిక ఎలాటి ప్రేరకాలూ అక్కరలేదు. మంచి చేయటం మంచిది&nbsp;<BR>కాబట్టే మంచి చేద్దాం. స్వర్గాభిలాషతో సత్కర్మ చేసేవాడు సైతం బద్ధుడౌతా&nbsp;<BR>డని కర్మయోగి వచిస్తాడు. స్వార్థచింత అణుమాత్రమున్నా అలాటి కర్మ&nbsp;<BR>మనలను ముక్తులను చేయటానికి బదులు మరింత బద్ధులను చేస్తుంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి సర్వకర్మఫలత్యాగం చెయ్యటమే, ఫలాలపట్ల అనాసక్తులమై&nbsp;<BR>వుండటమే, మనకు ఏకైక తరణోపాయం. ఈ జగత్తు మనం కాదు, మనం యీ&nbsp;<BR>జగత్తుకాము, నిజానికి మనం దేహులం కాము, నిజంగా మనం కర్మ చెయ్యటం-&nbsp;<BR>లేదని తెలుసుకోండి. నిత్యనిశ్చలం, నిత్యప్రశాంతం ఐన ఆత్మే మనం. దేనిచే కాని-&nbsp;<BR>వ్వండి, మనం ఎందుకు బద్ధులం కావాలి? పరిపూర్ణంగా మనం అనా&nbsp;<BR>సక్తులమై వుండాలని చెప్పటం చాల మంచిదే, కాని అలా వుండటానికి ఉపాయం&nbsp;<BR>ఏమిటి? ఫలాపేక్షారహితంగా చేసే ప్రతి సత్కర్మా కొత్తబంధాన్ని కల్పించ&nbsp;<BR>కుండటమేకాక, ఉన్న సంకెళ్లలో ఒక కొలికిని తెంపుతుంది. ఫలాపేక్షను విడ-&nbsp;<BR>గొట్టి మనం లోకంలో వ్యాపింపచేసే ప్రతి సద్భావమూ లోకంలో నిలిచి, కర్మ-&nbsp;<BR>బంధాన్ని సడలించి, మనం మానవులలో కెల్లా పవిత్రుల మయ్యేవరకు మన&nbsp;<BR>లను యింకా పవిత్రులనుగా చేస్తూపోతుంది. ఐనా యిదంతా విపరీతంగాను,&nbsp;<BR>అనుష్ఠానానికి శక్యంకాని మహావేదాంతంగాను అనిపించవచ్చును. భగవద్గీతను&nbsp;<BR>గురించి నే ననేక పూర్వపక్షాలను చదివాను. ప్రయోజనాన్ని ఉద్దేశింపక మనం&nbsp;<BR>కర్మ చెయ్యలేమని అనేకమంది వక్కాణించి వున్నారు. స్వమత దురభిమాన&nbsp;<BR>ప్రేరణమూలంగానే గాని మరొక విధంగా స్వార్థరహితకర్మ చేయబడటం&nbsp;<BR>వారేనాడు చూడలేదు కాబోలు! అందువల్లే వారలా పలుకుతారు.</FONT></p>
<p><FONT FACE="SHREE900, SHREE, sans-serif" SIZE="3">కర్మయోగ బోధనలను నిజంగా అనుష్ఠించిన ఒక మహనీయుణ్ణి గురించి&nbsp;<BR>కొన్ని మాటలను చెప్పి విరమిస్తాను. ఆయనే బుద్ధుడు. కర్మయోగాన్ని పూర్తిగా&nbsp;<BR>ఆచరణలో చూపించిన మహనీయు డాయన ఒక్కడే. ప్రపంచంలో బుద్ధుడు&nbsp;<BR>తప్ప మిగిలిన ప్రవక్త లందరికి తమను స్వార్థరహిత కర్మాచరణానికి పురికొల్పే</FONT></p>
<p><FONT FACE="TimesNewRoman, Times, serif" SIZE="3">* </FONT><FONT FACE="SHREE900, SHREE, sans-serif" SIZE="3">భగవద్గీత. 2-47.</FONT></p>
<hr class="puTa_virupu">
<table><tr><td><a class=puTa_lanke href=puTa495.html>p495</a></td><td>p496</td><td><a class=puTa_lanke href=puTa497.html>p497</a></td></tr></table>
</div></body></html>
