<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1343.html>p1343</a></td><td>p1344</td><td><a class=puTa_lanke href=puTa1345.html>p1345</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - నానాత్వంలో ఏకత్వం</FONT></p>
<p><FONT FACE="SHREE900, SHREE, sans-serif" SIZE="3">115</FONT></p>
<p><FONT FACE="SHREE900, SHREE, sans-serif" SIZE="3">సొంత వస్తువు. అదే మీ నిజమగు మీరు. ప్రతి చెడుకు, అది అతీతం. ప్రతి&nbsp;<BR>మంచికీకూడ అది అతీతమే. అదే మంచి చెడులుగా గోచరించేది. మొదట దాన్ని&nbsp;<BR>కనుక్కోండి. అప్పుడుగాని మీకు నిజమైన ఆశాస్వభావం ఏర్పడదు. ఎందుకంటే&nbsp;<BR>అప్పుడు అంతా మీకు లొంగుతుంది. ఈ వ్యక్త రూపాలను మొదట&nbsp;<BR>అదుపులోకి తెచ్చుకోండి. అప్పుడు, మీలోని సత్య వస్తువును వ్యక్తపరిచే శక్తి మీ&nbsp;<BR>స్వాధీనమై వుంటుంది. మొదట ఆత్మ సామ్రాజ్యాన్ని సంపాదించుకోండి.&nbsp;<BR>లెండు, స్వతంత్రులు కండు. ప్రకృతి ధర్మాల ఆవరణను దాటి పోండి. వారికి&nbsp;<BR>మీపై నిరంకుశాధికారం లేదు. అవి మీలోని అంశలే. కాబట్టి వానిని దాటడం&nbsp;<BR>సుసాధ్యం. మీరు మొదట గ్రహించవలసిన విషయమేమంటే, ఈ ప్రకృతికి మీరు&nbsp;<BR>దాసులు కారు. ఇప్పుడు కారు సరికదా, పూర్వమెన్నడూ కారు, ముందు&nbsp;<BR>కాబోరు. ఈ ప్రకృతి అనాది, అనంతములుగా కనిపించినా, నిజానికది కేవలం&nbsp;<BR>పరిమితం. మహాసముద్రంలో, ఒక నీటిబొట్టు వంటిది. మీ ఆత్మే ఆ మహా-&nbsp;<BR>సముద్రం. సూర్య, చంద్ర నక్షత్రాలకంటే మీరు అతీతులు. మీ అనంతత్వంతో&nbsp;<BR>పోల్చి చూచిన అవి నీటి బుడగలవంటివి. ఈ సత్యాన్ని గ్రహించండి. మీరంతట&nbsp;<BR>మంచి చెడులు రెంటినీ నియమించగలరు. అప్పుడు మీ దృక్పథమంతా మారి-&nbsp;<BR>పోతుంది. ‘‘మంచి ఎంత మనోజ్ఞం? చెడు ఎంత అద్భుతం?-’’ అని అప్పుడు&nbsp;<BR>మీరు ముక్తకంఠంతో ప్రకటిస్తారు.</FONT></p>
<p><FONT FACE="SHREE900, SHREE, sans-serif" SIZE="3">ఇదే వేదాంత బోధ. వెర్రి చికిత్సలను అది చేయదు. పుండును, బంగారు&nbsp;<BR>రేకుతో కప్పిపెట్టి అది ఇంకా ఎక్కువైతే, మరికొంత రేకును కప్పడం దాని&nbsp;<BR>మార్గంకాదు. ‘‘జీవిత మనేది గాఢసమస్య. నిర్భయులై దాన్నెదుర్కొని, అది&nbsp;<BR>వజ్రకఠినంగా ఉన్నా, త్రోవ చేసికొని చొరబడండి. మీ ఆత్మ అంతకన్నా బలిష్ఠం&nbsp;<BR>అని తెలిసి వాని, ధీరతతో ప్రవర్తించండి’’ అని దాని బోధ. క్షుద్రులైన దేవుళ్లపై&nbsp;<BR>అది బాధ్యతనుంచదు. మీ అదృష్టానికి మీరే కదా కర్తలు? మీ వ్యధలకు మీరే&nbsp;<BR>కారకులు. మీ వ్యధలకు, మంచి చెడులను నిర్మించింది మీరే. చేతులతో కళ్ళు&nbsp;<BR>మూసికొని చీకటి అంటున్నారు. చేతులు తీసేయండి. వెలుగును చూడండి.&nbsp;<BR>మీరు స్వయంప్రకాశులు. ఇప్పటికే పరిపూర్ణులు. ‘‘నానాత్వమును చూచేవాడు,&nbsp;<BR>మాటి మాటికి మృత్యువాత పడుతుంటాడు’’ అనే శ్రుతి వాక్యం మనకప్పు&nbsp;<BR>డర్థమవుతుంది. అఖండ వస్తువును చూడండి. ముక్తులు కండి.</FONT></p>
<p><FONT FACE="SHREE900, SHREE, sans-serif" SIZE="3">దాన్ని చూడటం ఎలా? మన మనస్సెంతో భ్రాంతము; ఎంతో బలహీనం.&nbsp;<BR>ఎంతో పరాధీనం. కాని అదే బలిష్ఠం కాగలదు. మరణ పరంపరలనుండి, మనల్ని&nbsp;<BR>రక్షించగల అజ్ఞానంయొక్క, ఆ అఖండ పదార్థంయొక్క క్షణ దర్శనాన్ని,&nbsp;<BR>అప్పుడది పొందగలదు. పర్వతంపై కురిసిన వర్షం కాలువలవంటి వేర్వేరు</FONT></p>
<hr class="puTa_virupu">
<table><tr><td><a class=puTa_lanke href=puTa1343.html>p1343</a></td><td>p1344</td><td><a class=puTa_lanke href=puTa1345.html>p1345</a></td></tr></table>
</div></body></html>
