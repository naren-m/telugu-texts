<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3135.html>p3135</a></td><td>p3136</td><td><a class=puTa_lanke href=puTa3137.html>p3137</a></td></tr></table>
<p><FONT FACE="SHREE900, SHREE, sans-serif" SIZE="3">నా జీవితం - జీవితకార్యం</FONT></p>
<p><FONT FACE="Bookman-Light, Bookman, serif" SIZE="2">307</FONT></p>
<p><FONT FACE="SHREE900, SHREE, sans-serif" SIZE="3">అట్లే పదేండ్లు గడిచింది. ఏమాత్రం వెలుగు కనబడలేదు. కాని నా&nbsp;<BR>ఆరోగ్యం మాత్రం క్రమక్రమంగా చెడడం ప్రారంభించింది. అప్పటి భోజన&nbsp;<BR>విధానం - ఒక్కొక్కసారి రాత్రి తొమ్మిది గంటలకు ఒకటే భోజనం, ఇంకొక్క&nbsp;<BR>సారి ప్రొద్దున ఎనిమిది గంటలకు, మరొకసారి రెన్నాళ్ల పిదప, ఆ తరువాతిసారి&nbsp;<BR>మూన్నాళ్ల పిదప; ఎప్పుడూ చెత్త, ముతక అయిన ఆహారమే - అలాంటి&nbsp;<BR>భోజన విధానం కాలక్రమంలో దేహారోగ్యాన్ని చెఱుస్తుంది. తమ దగ్గరున్న&nbsp;<BR>మంచి వస్తువుల్ని బిచ్చగాడికి ఎవరిస్తారు. అందులో భారతదేశీయుల కలిమి&nbsp;<BR>అంతంతే. ఆ కాలంలో చాలాభాగం కాలినడకతో హిమాలయ శిఖరారోహణం,&nbsp;<BR>ఒక్కొక్కసారి పదిమైళ్ల ఎక్కుడు - దుర్గమాలైన కొండల మీదికి - ఇదంతా&nbsp;<BR>ఒకపూట కడుపు నింపుకోటానికి. భారతదేశంలో రొట్టెలను - ఉబ్బటానికై -&nbsp;<BR>పులియబెట్టే వాడుకలేదు. ఆ రొట్టెను ఒక్కొక్కసారి ఇరవై - ముప్ఫైనాళ్లు&nbsp;<BR>ఉంచుకొంటారు. అప్పుడది యిటుకరాతికన్న గట్టిగా ఉంటుంది. ఆ రొట్టెలో&nbsp;<BR>ఒక ముక్క యిస్తారు. అదికూడ ఒక పూటకు చాలనంత సమకూర్చుకొన&nbsp;<BR>డానికి ఎన్నోయిండ్లు తిరగాలి. ఆ రొట్టె మిక్కిలి కఠినంగా ఉండటంచే దానిని&nbsp;<BR>తినేటప్పుడు నానోట నెత్తురు కారడం ప్రారంభించింది. ఆ రొట్టెను కొఱికే&nbsp;<BR>టప్పుడు పండ్లు విఱిగిపోతాయని చెప్పవచ్చు. ఆ రొట్టెను ఒక కుండలో పెట్టి&nbsp;<BR>నదీజలం దానిపై పోస్తారు. ఎన్నో నెలలు నేను ఆ విధంగా ప్రాణాలు నిలుపుకొ-&nbsp;<BR>న్నాను - ఆరోగ్యం చెడుతూ వచ్చిందని వేరే చెప్పాలా?</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో ప్రయత్నించి చూచాను. ఇంకొక దేశంలో ప్రయత్నిస్తా-&nbsp;<BR>మని నాకప్పుడు తోచింది. అది మీ సర్వమత మహాసమ్మేళనం జరుగవలసిన&nbsp;<BR>కాలం. భారతదేశంనుండి ఒక ప్రతినిధిని పంపవలసి ఉండినది. నేను దేశ&nbsp;<BR>ద్రిమ్మరులలో ఒకణ్ణేకానీ అంతకన్నా ఎక్కువైన వాణ్ణికాను. కాని నేనిట్లన్నాను.&nbsp;<BR>‘‘మీరు నన్ను పంపుతామంటే నేను పోతాను. అందువల్ల నాకు నష్టమయ్యేది&nbsp;<BR>అంతగా లేదు. ఆ కొంచెమూపోతే నాకు చింత లేదు.’’ కావలసిన ధనం సమ-&nbsp;<BR>కూర్చుకోవడం మిక్కిలి కష్టంగా ఉండినది. కాని సుదీర్ఘ ప్రయత్నాలు చేయగా&nbsp;<BR>నా ప్రయాణపు ఖర్చులకు మాత్రం చాలినంత సమకూర్చుకోగలిగాను. ఆ&nbsp;<BR>తర్వాత నేనిక్కడకి రాగలిగాను. సర్వమత సమ్మేళనం యింకా రెండు నెలలుం-&nbsp;<BR>దనగా రావడంచేత ఎవ్వరినీ నేనిక్కడ తెలియకపోవడం చేత యిచ్చటా వీథు-&nbsp;<BR>లలో తిరుగుతూ వుండవలసి వచ్చింది.</FONT></p>
<p><FONT FACE="SHREE900, SHREE, sans-serif" SIZE="3">కాని, చివరకు సర్వమత మహాసభ ప్రారంభమయింది. దయామయులైన&nbsp;<BR>కొందరు మిత్రులు లభించి నాకు తోడ్పడసాగారు. నేను కొంచెం పనిచేయడం&nbsp;<BR>సాగించాను. కొంచెం ధనం పోగుచేశాను. రెండు పత్రికలు ప్రారంభించాను. ఆ</FONT></p>
<hr class="puTa_virupu">
<table><tr><td><a class=puTa_lanke href=puTa3135.html>p3135</a></td><td>p3136</td><td><a class=puTa_lanke href=puTa3137.html>p3137</a></td></tr></table>
</div></body></html>
