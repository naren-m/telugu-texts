<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2664.html>p2664</a></td><td>p2665</td><td><a class=puTa_lanke href=puTa2666.html>p2666</a></td></tr></table>
<p><FONT FACE="SHREE900, SHREE, sans-serif" SIZE="3">ఆధునిక భారతదేశం</FONT></p>
<p><FONT FACE="Bookman-Light, Bookman, serif" SIZE="2">229</FONT></p>
<p><FONT FACE="SHREE900, SHREE, sans-serif" SIZE="3">మరొకదానికంటె అభివృద్ధి పొందటానికి ముఖ్యకారణ మౌతుందనటానికి&nbsp;<BR>సందేహంలేదు.</FONT></p>
<p><FONT FACE="SHREE900, SHREE, sans-serif" SIZE="3">స్వార్థమే స్వార్థత్యాగానికి మొదటి గురువు. స్వార్థాన్ని కాపాడుకోటానికే&nbsp;<BR>వ్యష్టి ముందు సమష్టి కల్యాణాన్ని లక్షిస్తాడు. స్వజాతీయ స్వార్థంలోనే&nbsp;<BR>స్వకల్యాణం. అనేకుల తోడ్పాటులేనిదే కార్యాలు సాగవు, ఆత్మసంరక్షణమైనా&nbsp;<BR>అసాధ్యమే. ఈ స్వార్థరక్షణార్థం జనం ఒకరికొకరు తోడ్పడుచుండటం సమస్త&nbsp;<BR>దేశాల్లోను సమస్తజాతుల్లోను గోచరిస్తూనే వుంటుంది. కాని యీ స్వార్థం&nbsp;<BR>అందరికీ ఒకేరీతిగా వుండదు. అందులో తరతమ భేదాలు కనిపిస్తుంటాయి.&nbsp;<BR>పిల్లలను కనటం, ఏదో విధంగా ఉదరపోషణం చేసుకోటం, అన్నిటికంటె అగ్ర-&nbsp;<BR>వర్ణాలవారి మతానికి ఏ బాధా కలుగకుండటం - ఇదే భారతీయుల గరిష్ఠలాభం,&nbsp;<BR>సంపూర్ణ స్వార్థసిద్ధి! ఆధునిక భారతదేశాని కింతకంటె మేలైన నమ్మిక ఏదీ&nbsp;<BR>కాన్పించదు. ఇదే తుదిమెట్టు!</FONT></p>
<p><FONT FACE="SHREE900, SHREE, sans-serif" SIZE="3">ప్రస్తుత భారతదేశ ప్రభుత్వంలో కొన్ని దోషాలు, కొన్ని సుగుణాలూ&nbsp;<BR>వున్నాయి. ఇందులోని గొప్ప సుగుణమేమంటే - ఏకచ్ఛత్రాధిపత్యంలో దేశమం-&nbsp;<BR>దంతటా విస్తృతించిన బ్రిటీషు ప్రభుత్వంవంటి మహాయంత్రం, పాటలీపుత్ర&nbsp;<BR>సామ్రాజ్య పతనకాలంనుండి నేటివరకు, మనదేశం ఎన్నడూ నడిపింది లేదు.&nbsp;<BR>ఈ వైశ్యాధికారంలో - విశేష ప్రయత్నంతో కూడిన వాణిజ్యధర్మమా అని -&nbsp;<BR>పణ్యవస్తువు లొక ప్రాంతంనుండి మరోప్రాంతానికి కొనిపోబడుతూ, తన్మూ-&nbsp;<BR>లంగా వివిధదేశస్థుల భావాలు, ఆశయాలు బలాత్కారంగా భారతీయుల అస్థి-&nbsp;<BR>మజ్జాదుల్లో ప్రవేశిస్తూన్నాయి. ఈ భావాల్లో నిజంగా శ్రేయస్కరాలు కొన్ని,&nbsp;<BR>హానికరాలు కొన్ని, భారతీయులకు నిజంగా ఏది శ్రేయస్కరమో నిర్ణయించ-&nbsp;<BR>టంలో విదేశీయుల అజ్ఞతను, అసమర్థతను వెల్లడించేవి కొన్ని.</FONT></p>
<p><FONT FACE="SHREE900, SHREE, sans-serif" SIZE="3">గుణదోషా లెలావున్నా, వాటి నన్నిటిని ఛేదించుకొని భారతీయ భావి&nbsp;<BR>భాగ్యోదయ రేఖలు వెలువడుతూ, ఒకవైపు ప్రాచీనజాతీయాదర్శాలకూ, మరో-&nbsp;<BR>వైపు విదేశీయాదర్శాలకూ సంఘర్షణ మూలంగా భారతమాత తన చిరకాల&nbsp;<BR>నిద్రనుండి మెల్లగా మేలుకొంటోందని వెల్లడిస్తున్నాయి. ప్రమాదాలు వాటిల్లనీ&nbsp;<BR>- అందులో హానిలేదు; సకల కార్యాల్లోను భ్రమప్రమాదాలే మన గురువులు. పొర-&nbsp;<BR>పాటు చేసేవాడే సత్యపథాన్ని ప్రాపించ గలిగేవాడు. చెట్లు ఎన్నడూ తప్పు&nbsp;<BR>చెయ్యవు; రాళ్లు భ్రమపడవు; జంతువులు నియమాతిరిక్తంగా మెలగటం మనం&nbsp;<BR>ఎన్నడూ చూసి ఎరుగం; కాని భ్రమ ప్రమాదాలకు లోనైన మానవజాతినుండే&nbsp;<BR>భూదేవతలు వెలువడుతున్నారు. పుట్టింది మొదలుకొని గిట్టేవరకు మన&nbsp;<BR>ప్రతిచలనం, ఉదయం లేచింది మొదలుకొని రాత్రి పడుకొనేవరకు మన ప్రతి</FONT></p>
<hr class="puTa_virupu">
<table><tr><td><a class=puTa_lanke href=puTa2664.html>p2664</a></td><td>p2665</td><td><a class=puTa_lanke href=puTa2666.html>p2666</a></td></tr></table>
</div></body></html>
