<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1711.html>p1711</a></td><td>p1712</td><td><a class=puTa_lanke href=puTa1713.html>p1713</a></td></tr></table>
<p><FONT FACE="SHREE900, SHREE, sans-serif" SIZE="3">జగద్గురువులు</FONT></p>
<p><FONT FACE="SHREE900, SHREE, sans-serif" SIZE="3">107</FONT></p>
<p><FONT FACE="SHREE900, SHREE, sans-serif" SIZE="3">‘‘మీకు దేవుడిలో నమ్మకం వుందా? మరణానంతర జీవితంలో నమ్మకం&nbsp;<BR>వుందా? ఈ సిద్ధాంతంలోనో, ఆ సిద్ధాంతంలోనో, నమ్మకం వుందా?’’ అని&nbsp;<BR>జను లడుగుతుంటారు. ఇక్కడ ఆత్మవిశ్వాసమనే పునాదే కొరతగా వుంది;&nbsp;<BR>ఔను! తనను తాను నమ్మలేనివాడు మరోదాన్ని ఎలా నమ్మగలడు? నా ఉనికిలోనే&nbsp;<BR>నాకు నమ్మకం లేదు. ఒకక్షణంలో ‘‘నేనున్నాను, నన్ను నాశనం చేసేదేదీ లేదు’’&nbsp;<BR>అనిపిస్తుంది; మరుక్షణంలోనే మృత్యుభయంతో గడగడ వణకిపోతాను. ఒక నిమి-&nbsp;<BR>షంలోనే నేను అమృతుణ్ణని భావిస్తాను; మరు నిమిషంలో ఏదో దయ్యం కన-&nbsp;<BR>బడుతుంది. అప్పుడు నే నెవరినో, ఎక్కడ వున్నానో నాకు తెలియని&nbsp;<BR>స్థితిలో వుంటాను. నేను బతికివున్నదీ లేనిదీ కూడా నాకు తెలియదు. ఒక&nbsp;<BR>ముహూర్తంలో నేను ఆత్మస్వరూపుణ్ణని, నీతిమంతుణ్ణని తలుస్తాను; తరువాతి&nbsp;<BR>ముహూర్తంలో ఏదో ఆపద వాటిల్లుతుంది; నేను చిత్తైపోతాను. ఎందువల్ల? -&nbsp;<BR>నాలో నాకు విశ్వాసం పోయింది; నైతికమైన నా వెన్నెముక విరిగిపోయింది.</FONT></p>
<p><FONT FACE="SHREE900, SHREE, sans-serif" SIZE="3">మహాత్ము లందరిలో యీ లక్షణం సదా కనిపిస్తుంది; వారికున్న ఆత్మ-&nbsp;<BR>విశ్వాసం అచంచలం. అది అసాధారణం; అది మన అవగాహనకు అందదు.&nbsp;<BR>అందువల్ల వారు తమను గురించి చెప్పే విషయాలను మనం గ్రహించలేక వాటిని&nbsp;<BR>వివరించటానికి నానాఅవస్థా పడుతుంటాం. వారు తమ ఆత్మానుభూతిని&nbsp;<BR>గురించి చెప్పే విషయాలకు జనులు యిరవై వేల సిద్ధాంతాలను కల్పిస్తారు. మనను&nbsp;<BR>గురించి మనం యీ రీతిలో వూహించం. కాబట్టి వారిని అర్థంచేసుకో&nbsp;<BR>లేకపోవటం సహజమే.</FONT></p>
<p><FONT FACE="SHREE900, SHREE, sans-serif" SIZE="3">వారు చెప్పేదాన్ని లోకం అనివార్యంగా వినే తీరుతుంది. వారి మాటలోని&nbsp;<BR>ప్రతిశబ్దమూ సూటిగా వెలువడుతుంది; అది బాంబు పేలుడుగా బహిర్గత&nbsp;<BR>మౌతుంది. శబ్దం శక్తిభరితం కాకపోతే వట్టిమాటలో ఏముంది? ఏ భాషలో&nbsp;<BR>మాట్లాడితేనేం? మాటలను ఏవిధంగా మార్చితేనేం? వ్యాకరణయుక్తంగా&nbsp;<BR>ప్రసంగిస్తేనేం? చతురతతో ప్రసంగిస్తేనేం? ఆలంకారిక కౌశలంతో ముచ్చ&nbsp;<BR>టిస్తేనేం? ముచ్చటించకపోతేనేం? బోధించదగ్గ విషయమేదైనా మీ వద్ద వుందా?&nbsp;<BR>లేదా? అదంతా యిచ్చిపుచ్చుకొనే విషయం; కేవలం విని మరిచిపోయేది కాదు.&nbsp;<BR>ఇవ్వదగ్గది మీవద్ద ఏమైనా వుందా? ఇది ప్రధాన విషయం, వుంటే యివ్వండి.&nbsp;<BR>మాటలవల్ల కలిగే ప్రయోజనమంతా యివ్వదలచిన దాన్ని తెలియచెయ్యటమే!&nbsp;<BR>అనేక తీరులలో అదొకటి. ఒక్కో సమయంలో మనం మాట్లాడం. ఒక&nbsp;<BR>శ్లోకంలో యిలా చెప్పబడ్డది: ‘‘చెట్టుకింద కూర్చున్న ఆచార్యుణ్ణి నేను చూశాను.&nbsp;<BR>ఆయన పదహారేళ్ల ప్రాయంవాడు. అతని శిష్యుడు ఎనభైఏళ్ల వృద్ధుడు. గురువు</FONT></p>
<hr class="puTa_virupu">
<table><tr><td><a class=puTa_lanke href=puTa1711.html>p1711</a></td><td>p1712</td><td><a class=puTa_lanke href=puTa1713.html>p1713</a></td></tr></table>
</div></body></html>
