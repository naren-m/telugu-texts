<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2866.html>p2866</a></td><td>p2867</td><td><a class=puTa_lanke href=puTa2868.html>p2868</a></td></tr></table>

<p><FONT FACE="SHREE900, SHREE, sans-serif" SIZE="3">స్వామీజీ శిష్యునితో యిలా అన్నారు: ‘‘వంట సరిగా చేయలేనివాడు మంచి&nbsp;<BR>సాధువు కాలేడు. మనస్సు నిర్మలంగా ఉంటేగాని, రుచిగా వంట చేయటం&nbsp;<BR>సాధ్యం కాదు.’’</FONT></p>
<p><FONT FACE="SHREE900, SHREE, sans-serif" SIZE="3">ఇది ముగిసిన కొద్దిసేపటికే అన్నివైపులనుండి శంఖారావాలు, గంటల&nbsp;<BR>మోతలు బయలుదేరినాయి. అప్పుడు స్వామీజీ అన్నారు. ‘‘ఇప్పుడు గ్రహణం&nbsp;<BR>ఆరంభమైంది. నేను నిద్రపోతాను. నా కాళ్లు పడుతుండు.’’ క్రమంగా గ్రహణం&nbsp;<BR>పూర్తిగా సూర్యబింబాన్ని కప్పి వేసింది. చుట్టూ చీకటి అలముకొంది.</FONT></p>
<p><FONT FACE="SHREE900, SHREE, sans-serif" SIZE="3">గ్రహణం విడవటానికి పదిహేను నిమిషాలు ఉన్నదనగా స్వామీజీ&nbsp;<BR>మధ్యాహ్ననిద్ర నుండి లేచి, ముఖం కడుక్కొని పొగత్రాగుతూ ఛలోక్తిగా&nbsp;<BR>అన్నారు ‘‘గ్రహణ సమయంలో ఏం చేస్తే, అది భవిష్యత్తులో కోటిరెట్లు&nbsp;<BR>అవుతుంది అంటారు. మహామాయ, జగజ్జనని, నా శరీరానికి నిద్రాభాగ్యం&nbsp;<BR>యివ్వలేదు. ఇప్పుడు ఈ గ్రహణంలో నేను నిద్రపోతే, భవిష్యత్తులో ఎక్కువ&nbsp;<BR>నిద్ర వస్తుంది అని అనుకున్నాను. కాని, అది భగ్నమైపోయింది. మహా అయితే&nbsp;<BR>పావుగంటే నిద్ర పోగల్గాను.’’</FONT></p>
<p><FONT FACE="SHREE900, SHREE, sans-serif" SIZE="3">తర్వాత, స్వామి ఆజ్ఞ ప్రకారం చిన్నచిన్న ప్రసంగాలు చేయబడ్డాయి.&nbsp;<BR>ఇంకా గంట అయితే గాని సాయంకాలం కాదు. అందరు కొలువుకూటంలోకి&nbsp;<BR>చేరిన తర్వాత, యిష్టం వచ్చిన ప్రశ్నలు వేయవచ్చునని స్వామీజీ అనుమ&nbsp;<BR>తించారు.</FONT></p>
<p><FONT FACE="SHREE900, SHREE, sans-serif" SIZE="3">శుద్ధానందస్వామి అడిగారు ‘‘స్వామీ! ధ్యానంయొక్క యథార్థ స్వరూప&nbsp;<BR>మేమిటి?’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ధ్యానమంటే మనస్సును ఒక్క విషయంపై కేంద్రీకరించడం.&nbsp;<BR>ఒక్క విషయంపై ఏకాగ్రత కుదిరితే, దేనిపైననైనా దాన్ని కేంద్రీకరించవచ్చు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: శాస్త్రాలలో రెండు రకాలైన ధ్యానాలు వివరించబడ్డాయి. విషయ&nbsp;<BR>ధ్యానం ఒకటి. నిర్విషయ ధ్యానం మరొకటి. దీని భావమేమిటి? ఈ రెంటిలో&nbsp;<BR>ఏది ఉత్తమం?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మొట్టమొదట మనస్సుకు ఎదురుగా ఒక వస్తువును పెట్టుకొని&nbsp;<BR>ధ్యానం అభ్యసించాలి. ఒకప్పుడు నేను ఒక నల్లని చుక్కపై నా మనస్సును&nbsp;<BR>ఏకాగ్రం చేసేవాడిని. చివరకు, ఆ రోజుల్లో, నాకు ఆ చుక్క కనిపించేది కాదు.&nbsp;<BR>అది నా ఎదుట ఉన్నదనే స్పృహకూడా ఉండేది కాదు - మనస్సు లేదనిపించేది&nbsp;<BR>- యింద్రియాలు పని చేసేవి కావు. గాలి ఏమాత్రం లేని ఒక నిశ్చల సముద్రం&nbsp;<BR>లాగా ఉండేది. ఆ స్థితిలో నాకు అతీంద్రియ సత్యంయొక్క జాడలు అనుభవం&nbsp;<BR>లోకి వచ్చేవి. కాబట్టి, ఏ పనికిమాలిన బాహ్యవస్తువు పైననైనా ధ్యానం అభ్యసిస్తే</FONT></p>
<hr class="puTa_virupu">
<table><tr><td><a class=puTa_lanke href=puTa2866.html>p2866</a></td><td>p2867</td><td><a class=puTa_lanke href=puTa2868.html>p2868</a></td></tr></table>
</div></body></html>
