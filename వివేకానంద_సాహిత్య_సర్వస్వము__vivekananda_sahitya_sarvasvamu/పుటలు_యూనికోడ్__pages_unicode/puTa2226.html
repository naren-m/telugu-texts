<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2225.html>p2225</a></td><td>p2226</td><td><a class=puTa_lanke href=puTa2227.html>p2227</a></td></tr></table>
<p><FONT FACE="SHREE902, SHREE, sans-serif" SIZE="5">భారతదశ భావిభాగ్యోదయం</FONT></p>
<BR>
<p><FONT FACE="SHREE900, SHREE, sans-serif" SIZE="3">విజ్ఞానం మరే ఇతర దేశాలకుగాని పోవడానికి ముందు తన స్వగృహంగా&nbsp;<BR>చేసికొన్న దీ ప్రాచీన భూమినే! ఆధ్యాత్మికజ్ఞాన ఆగమనాన్ని సూచించే స్థూల-&nbsp;<BR>చిహ్నాలా అన్నట్టు, మహాసముద్రాలను పోలిన గొప్పనదులు ప్రవహిస్తున్నది ఈ&nbsp;<BR>భారతదేశంలోనే! స్వర్గంలోని నిగూఢాంశాలను తొంగిచూడబోతున్నాయో&nbsp;<BR>అన్నట్లు మన అఖండ హిమాలయపర్వత పంక్తులు సోపాన పరంపరాలుగా స్వచ్ఛ-&nbsp;<BR>మైన శిశిరకిరీటాలను ధరించి, ఆకాశంలోనికి అత్యున్నతంగా వ్యాపిస్తున్నది&nbsp;<BR>ఇక్కడే! లోకంలో ఎన్నడైనా అవతరించిన అత్యంత పూజ్యులైన ఋషిసత్తముల&nbsp;<BR>పాదస్పర్శచేత పవిత్రీభూతమైన క్షేత్రాలూ ఈ భారతదేశంలోనే వున్నాయి!&nbsp;<BR>మానవుని అభ్యంతర ప్రకృతిని గూర్చి, ఆంతర ప్రపంచాన్ని గూర్చి పరిశోధనలు&nbsp;<BR>మొట్టమొదట ప్రారంభమైంది ఇక్కడే! జీవాత్మ అమృతత్వాన్ని గూర్చి, ఈశ్వ-&nbsp;<BR>రుని పరిపాలనాకర్తృత్వాన్ని గూర్చి ప్రకృతిలో, మనిషిలో అంతర్యామిగా వున్న&nbsp;<BR>భగవంతుని గూర్చి సిద్ధాంతాలు, మొట్టమొదట బయలుదేరింది ఇక్కడనుండే!&nbsp;<BR>మతధర్మం, తత్త్వశాస్త్రంయొక్క అత్యుత్తమాదర్శాలు తమ పరమప్రాప్యస్థానాన్ని&nbsp;<BR>పొందగలిగింది ఇక్కడనే! ప్రపంచాన్ని చాలసార్లు పూర్తిగా ముంచిలేవనెత్తిన ఆధ్యా-&nbsp;<BR>త్మిక జ్ఞానం, తత్త్వవిద్య అనే మహోత్తుంగ తరంగాలు బయలుదేరిందీ ఈ దేశం-&nbsp;<BR>నుండే! మానవకోటిలో శుష్కించి నిర్జీవమైపోతున్న జాతులను మరల ఒకసారి&nbsp;<BR>ఉజ్జీవింపజేసి, జవసత్త్వాలు చేకూర్చడానికి అలాటి తరంగజాలం ఇక బయలు-&nbsp;<BR>దేరవలసి వున్నదికూడ ఈ భారతక్షేత్రంనుండే! వందలకొద్దీ విదేశీయుల దాడు-&nbsp;<BR>లను, భిన్నభిన్నమైన ఆచార మర్యాదల సమ్మేళనంవల్ల కల్గిన వందలకొద్దీ విప్ల-&nbsp;<BR>వాలను భరించి నిలిచినట్టి భారతభూమి ఇదే! చెక్కుచెదరని శౌర్యంతోను వినాశ&nbsp;<BR>మెరుగని చైతన్య ప్రభలతోను, లోకంలోని ఏ శైలరాజాన్నైనా మించగల్గిన సుస్థి-&nbsp;<BR>రత్వంతోను నిలిచింది ఈ పవిత్ర దేశమే! ఆద్యంతాలులేక, అమృతమై ఒప్పే,&nbsp;<BR>నిత్యాత్మ ఎలాంటిదో, ఈ పవిత్రదేశ జీవితంకూడ అలాంటిదే! మనం అటు-&nbsp;<BR>వంటి దేశమాత కన్న సంతానం!</FONT></p>
<p><FONT FACE="SHREE900, SHREE, sans-serif" SIZE="3">భారత పుత్రులారా! నే నిప్పుడు కొన్ని అనుష్ఠానాంశాలను గూర్చి మీకు&nbsp;<BR>తెలుపడానికి ఇక్కడ నిలిచివున్నాను. గతించిపోయిన వైభవోన్నతిని మీ జ్ఞప్తికి&nbsp;<BR>తేవడంలో నా ఉద్దేశం తెలుపుతాను. గతాన్నిగూర్చి చింతించడం పతనానికే హేతు-&nbsp;<BR>వనీ, ఎంతమాత్రమూ లాభకారికాదనీ, కాబట్టి మనం సదా భావినిగూర్చే,</FONT></p>
<p><FONT FACE="TimesNewRoman, Times, serif" SIZE="2">1 7 7</FONT></p>
<hr class="puTa_virupu">
<table><tr><td><a class=puTa_lanke href=puTa2225.html>p2225</a></td><td>p2226</td><td><a class=puTa_lanke href=puTa2227.html>p2227</a></td></tr></table>
</div></body></html>
