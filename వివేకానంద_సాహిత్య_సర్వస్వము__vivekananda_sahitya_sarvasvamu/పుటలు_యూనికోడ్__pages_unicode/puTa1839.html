<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1838.html>p1838</a></td><td>p1839</td><td><a class=puTa_lanke href=puTa1840.html>p1840</a></td></tr></table>
<p><FONT FACE="SHREE900, SHREE, sans-serif" SIZE="3">234 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">అని అరుస్తాడు; చుక్కాని వద్దవుండే నావికుడు ‘అమ్మా’ అని అరుస్తాడు; గుడ్డ-&nbsp;<BR>పేలికలు ధరించిన చెంబడివాడు ‘అమ్మా’ అని అరుస్తాడు; వీథిలోని బిచ్చగాడు&nbsp;<BR>‘అమ్మా’ అని అరుస్తాడు! లక్షలాది గొంతులు, లక్షలాది రీతుల్లో, లక్షలాది&nbsp;<BR>ప్రాంతాలనుండి - ‘అమ్మా’, ‘అమ్మా’, ‘అమ్మా’ అని అరుస్తుంటాయి. ప్రతి&nbsp;<BR>ప్రాంతంనుండి ‘మరియా’ అనే శబ్దమే, రేయింబవళ్లు ‘మరియా’, ‘మరియా’&nbsp;<BR>శబ్దమే వినవస్తుంది.</FONT></p>
<p><FONT FACE="SHREE900, SHREE, sans-serif" SIZE="3">తరువాతిది స్త్రీ ఆరాధన. ఈ శక్తిపూజ కామాంధత కాదు. కాశీలో,&nbsp;<BR>కాళీఘాట్‌లో, యితర పుణ్యక్షేత్రాల్లో చేయబడేది శక్తిపూజే, ఆ కుమారీపూజే,&nbsp;<BR>ఆ సధవాపూజే. ఆ శక్తి కేవలం భావనలోది కాదు, కేవలం ఊహలోది కాదు,&nbsp;<BR>- వాస్తవంగా, ప్రత్యక్షంగా కనిపించేది. మన శక్తిపూజ పుణ్యక్షేత్రాల్లో మాత్రమే,&nbsp;<BR>కొన్ని వేళల్లో మాత్రమే జరుపబడుతుంది. కాని వారిది అన్ని చోట్ల, ఎల్లప్పుడు,&nbsp;<BR>రోజుల, వారాల, మాసాల, సంవత్సరాల పొడుగునా జరుగుతుంది. స్త్రీకి&nbsp;<BR>అగ్రస్థానం; ఆమె దుస్తు, ఆసనం, ఆహారం, అక్కరలు, సౌకర్యాలు: యివన్నీ&nbsp;<BR>అగ్రగణ్యాలే. ప్రతి విషయంలోను ప్రథమ మర్యాదలు ఆమెకే అర్పించాలి. ఉన్నత&nbsp;<BR>కుటుంబాల్లో పుట్టినవారి మాటేకాదు; యువతుల, సౌందర్యవతుల మాట&nbsp;<BR>మాత్రమేకూడా కాదు; ప్రతి స్త్రీ, ఆమె ఎవరైనా, పరిచిత ఐనా, అపరిచిత ఐనా&nbsp;<BR>- పూజ. ఈ శక్తిపూజను మూర్‌లు - మహమ్మదీయ మతావలంబులైన మిశ్రిత&nbsp;<BR>అరబ్‌ జాతివారు - స్పెయిన్‌ను జయించి ఎనిమిది శతాబ్దాలు పరిపాలించిన&nbsp;<BR>కాలంలో యూరపులో మొదట ప్రవేశపెట్టారు. యూరప్‌లో పాశ్చాత్య&nbsp;<BR>నాగరికత, శక్తిపూజ, ప్రథమ బీజాలను చల్లినవారు ఈ మూర్లే. ప్రబలులై,&nbsp;<BR>సంస్కృతి గలవారై, మహిమాఢ్యులైన మూర్లు కాలక్రమంలో శక్తిపూజను మరచి,&nbsp;<BR>తమ మహోన్నత పదవినుండి పతనమై, ఆఫ్రికాలో ఎవరూ ఎరుగని ఒక మారు-&nbsp;<BR>మూలలో, చెదరి చెదరి, ప్రపంచానికి అజ్ఞాతులై నేడు జీవిస్తున్నారు. వారి నాగ-&nbsp;<BR>రికత యూరోపియన్లకు సంక్రమించింది. మాతృదేవత మూర్లను&nbsp;<BR>వదలిపెట్టి క్రీస్తుమతస్థులపై తన ప్రేమపూర్వక ఆశీస్సులు కురిపించి, వారి&nbsp;<BR>గృహాలను ప్రకాశవంతాలను చేసింది.</FONT></p>
<p><FONT FACE="SHREE902, SHREE, sans-serif" SIZE="3">ఫ్రాన్స్‌ - ‘ప-రీ’ నగరం</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ యూరప్‌ ఎలాటిది? నల్లగా, కంచురంగుతో, పసుప్పచ్చ రంగుతో,&nbsp;<BR>ఎర్రగా వుండే ఆసియా, ఆఫ్రికా, అమెరికా దేశస్థులు యీ యూరోపియన్ల పాదా-&nbsp;<BR>లవద్ద ఎందుకు లొంగి పడివున్నారు? ఈ కలియుగంలో వారికి ఏకఛత్రాధిపత్యం&nbsp;<BR>ఎలా లభించింది? పాశ్చాత్య ఖండాలు అగ్రస్థానాన్ని ఆక్రమించివుండే ప్రతి విష-</FONT></p>
<hr class="puTa_virupu">
<table><tr><td><a class=puTa_lanke href=puTa1838.html>p1838</a></td><td>p1839</td><td><a class=puTa_lanke href=puTa1840.html>p1840</a></td></tr></table>
</div></body></html>
