<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2243.html>p2243</a></td><td>p2244</td><td><a class=puTa_lanke href=puTa2245.html>p2245</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - భారతదేశ భావిభాగ్యోదయం </FONT><FONT FACE="TimesNewRoman, Times, serif" SIZE="2">1 9 5</FONT></p>
<p><FONT FACE="SHREE900, SHREE, sans-serif" SIZE="3">పనిని ప్రారంభించి తీరాలి. ఎలా? ఉదాహరణకు, మద్రాసు తీసుకోండి.&nbsp;<BR>హిందువులకు మతం ప్రప్రథమ విషయం కాబట్టి, మనకొక దేవాలయం కావలసి&nbsp;<BR>ఉంటుంది. అప్పుడు అన్ని సంప్రదాయాలవారు, దాన్ని గురించి తగవులాడు-&nbsp;<BR>తారు కదా? అని మీరు అడుగవచ్చు. కాని, మన మా దేవాలయాన్ని సంప్రదాయ&nbsp;<BR>పక్షపాతంలేని దాన్నిగా చేద్దాం. ‘ఓం’ అనే విగ్రహాన్ని మాత్రం అందులో&nbsp;<BR>వుంచుదాం. ఇది, ఏ సంప్రదాయం వారైనా ఉత్కృష్ట ప్రతీకగా అంగీకరించేదే&nbsp;<BR>కదా? ‘ఓంకారం’ అనే ప్రతీక పనికిరాదనే సంప్రదాయం ఏదైనా ఇక్కడుంటే,&nbsp;<BR>దానికి హిందూసంప్రదాయమని చెప్పుకొనే అర్హతే లేదు. తమ సంప్రదాయానికి&nbsp;<BR>అనుకూలించే విధంగా, హిందూమతానికి వ్యాఖ్యానంచేసే అధికారం అందరికీ&nbsp;<BR>ఉంది. కానీ, మనకందరికి, సామాన్యాలయం ఒకటి ఉండి తీరాలి! నీ యిష్టం-&nbsp;<BR>వచ్చిన విగ్రహాలను, ప్రతీకలను నీవు ఇతర స్థలాల్లో పెట్టుకోవచ్చు. కాని, ఇక్కడ&nbsp;<BR>మాత్రం, నీ అభిప్రాయాలను అంగీకరించని వారితో నీవు వాదులాడ తగదు.&nbsp;<BR>ఇక్కడ, మనలోవున్న వేర్వేరు సాంప్రదాయిక శాఖలన్నిటికీ సమానంగా ప్రామా-&nbsp;<BR>ణిక విషయాలను బోధించాలి. ఇంక, ఆయా సంప్రదాయాలవారికి, ఇతర&nbsp;<BR>సంప్రదాయాల వారితో తగవులకు దిగరాదనే నియమానికి లోబడి, తమ తమ&nbsp;<BR>సిద్ధాంతాలను బోధించడానికి స్వేచ్ఛ ఉండాలి! మీరు చెప్పగోరేది చెప్పండి.&nbsp;<BR>ప్రపంచం దాన్ని వినగోరుతోంది. కాని ఇతరులను గూర్చి మీ అభిప్రాయమేమో&nbsp;<BR>వినడానికి ప్రపంచానికి వ్యవధి లేదు. దాన్ని మీలోనే ఉంచుకోవచ్చు.</FONT></p>
<p><FONT FACE="SHREE900, SHREE, sans-serif" SIZE="3">రెండో విషయమేమంటే - ఈ దేవాలయానికి అనుబంధంగా, బోధకు-&nbsp;<BR>లను సిద్ధంచేసే విద్యాలయం ఒకటి ఉండాలి! ఆ బోధకులు వెళ్లి, మన ప్రజలకు,&nbsp;<BR>పారమార్థిక ధర్మాన్ని, లౌకిక ధర్మాన్నికూడ బోధిస్తూ ఉండాలి. వారు, ఈ&nbsp;<BR>రెండు పనులను చేయాలి. మనం ఇదివరకే ఇంటింటికిపోయి మతధర్మ వ్యాపనం&nbsp;<BR>చేస్తున్నాం. దానితోపాటు లౌకిక ధర్మప్రచారంకూడ చేయాలి! ఈ పని తేలికగా&nbsp;<BR>జరుగుతుంది. ఆ తర్వాత ఈ బోధకుల వలన, ఈ గురువుల వలన, మన పని&nbsp;<BR>వ్యాప్తి చెందగలదు. భారతదేశమందంతటా వ్యాపించేలా, ఇలాంటి&nbsp;<BR>దేవాలయాల్ని నిర్మించగలుగుతాం. ఇదే, నా కార్యవిధానం. ఇది బ్రహ్మాండ&nbsp;<BR>మంతటిదిగా కనిపించవచ్చు. కాని ఇది చాలా అవసరం. డబ్బు ఎక్కడినుండి&nbsp;<BR>వస్తుంది? అని మీరడగవచ్చు. డబ్బు అవసరమే లేదు. డబ్బు లెక్కలోనిది కాదు.&nbsp;<BR>నా జీవితంలో గడచిన పండ్రెండు సంవత్సరాలనుండి, ఎప్పటికప్పుడు, నాకు&nbsp;<BR>తిండి ఎక్కడినుండి రాగలదో, నాకు తెలీనే తెలీదు. అయినా నా కవసరమైన&nbsp;<BR>డబ్బు, సమస్తమూ వచ్చి తీరుతాయి. ఎందుకంటే అవి నా బానిసలు! నేను,&nbsp;<BR>వానికి బానిసను కాను. డబ్బు కానీ, మరి ఏది కానీ రావలసిందే! వచ్చి</FONT></p>
<hr class="puTa_virupu">
<table><tr><td><a class=puTa_lanke href=puTa2243.html>p2243</a></td><td>p2244</td><td><a class=puTa_lanke href=puTa2245.html>p2245</a></td></tr></table>
</div></body></html>
