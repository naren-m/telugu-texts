<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1252.html>p1252</a></td><td>p1253</td><td><a class=puTa_lanke href=puTa1254.html>p1254</a></td></tr></table>
<p><FONT FACE="SHREE900, SHREE, sans-serif" SIZE="3">24 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">మానవులపైనా జంతుకోటిపైనా దయ. ‘‘నేనే ఈ జగత్తును. ఈ జగత్తంతా&nbsp;<BR>ఒక్కటే-’’ అనే పరమసత్యమే, వేర్వేరు ధర్మశాస్త్రాలలో వేర్వేరు విధాలుగా&nbsp;<BR>బోధింపబడి వుందని చెప్పవచ్చు. కాకపోతే నే నితరులకేల ఉపకారం చేయాలి?&nbsp;<BR>‘‘చేయి’’ అని నన్ను బలాత్కరించేదేది? సానుభూతి అంటే, సర్వైక్యభావమే&nbsp;<BR>కదా? ఎట్టి కఠిన హృదయులకైనా, ఇతరులపట్ల ఒక్కొక్కసారి, జాలి కలుగు-&nbsp;<BR>తుంది. తన వ్యక్తిత్వం, భ్రాంతిజనితమైన మిథ్య అనీ, దాన్ని అంటిపట్టుకొని&nbsp;<BR>ఉండాలనుకోవడం నీచ లక్షణమనీ చెబితే భయపడేవాడుకూడ స్వార్థత్యాగ&nbsp;<BR>పరిపూర్ణతే సన్మార్గ జీవన ముఖ్యసూత్రమని చెబుతాడు. కాని స్వార్థ త్యాగ&nbsp;<BR>పరిపూర్ణత అంటే ఏమి? ఈ అసత్య వ్యక్తిత్వాన్ని పరిత్యజించడం, స్వార్థపరత్వా&nbsp;<BR>న్నంతా త్యజించడమేకదా? ఈ మమతాహంకారాలు, పూర్వపు మూఢవిశ్వాసాల&nbsp;<BR>ఫలం. ఈ మిథ్యావ్యక్తిత్వం క్షీణించేకొద్దీ, సత్యవ్యక్తిత్వం వ్యక్తమవుతూంటుంది.&nbsp;<BR>అది ధర్మబోధకంతటికీ కేంద్రం, ఆధారం, సారభూతమూ అయిన స్వార్థ-&nbsp;<BR>త్యాగం. ప్రపంచమంతా - బుద్ధిపూర్వకంగానో, ఊరికేనో - ఈ స్వార్థత్యాగ&nbsp;<BR>లక్షణాన్ని కొద్ది గొప్పలుగా ఆచరిస్తూ, దాని వైపునకు మెల్లగా సాగుతోంది. తాము&nbsp;<BR>ఇలా చేస్తున్నామని తెలియనివారు, మమతాహంకార మూలమగు వ్యక్తిత్వం&nbsp;<BR>భ్రాంతిజనితమని, పరిమితమని తెలిసికొని, ఈ స్వార్థత్యాగాన్ని బుద్ధిపూర్వ-&nbsp;<BR>కంగా చేయాలి. ఇప్పటి మానవుడు, సర్వాధారమైన అనంత పరతత్వపు క్షణ-&nbsp;<BR>దర్శనప్రాయుడు. సర్వాత్మకమగు అనంతవహ్నిలో ఒక్క కణం వంటివాడు.&nbsp;<BR>అనంతత్వమే అతని సత్య స్వభావం.</FONT></p>
<p><FONT FACE="SHREE900, SHREE, sans-serif" SIZE="3">ఈ జ్ఞానానికి ఉపయోగమేమి? దీనివల్ల ఏమి ఫలం? ఈ కాలంలో ప్రతి&nbsp;<BR>వస్తువులోని గుణాగుణాల్ని, ధనలాభ దృష్టితోనే విచారించడం పరిపాటి ఐపో-&nbsp;<BR>యింది. కాని సత్యాన్ని, ఈ దృష్టితో పరిశీలించమని ఎవరు చెప్పారు? ఒకవేళ&nbsp;<BR>దానివల్ల ఉపయోగం లేకపోతే దాని సత్యత్వం తగ్గిపోతుందా? సత్యానికి అది&nbsp;<BR>ప్రమాణం కానేకాదు. ఐనా, ఈ సత్యం అత్యంత ఉపయుక్తమైంది కూడా! ప్రతి&nbsp;<BR>మానవుడూ సుఖమే కోరుతాడు. దాన్ని అనేకులు అనిత్యపదార్థములనుండి&nbsp;<BR>సాధించుకోవాలని ప్రయత్నిస్తారు. ఇంద్రియాలవల్ల సుఖం ఎన్నడూ ప్రాప్తించ-&nbsp;<BR>లేదు. ఇంద్రియాలవల్లకాని, ఇంద్రియలోలత్వం వల్లకాని, సుఖించినవాడెవ్వడూ&nbsp;<BR>లేడు. సుఖం ఆత్మలో మాత్రమే ఉంటుంది. కానీ ఈ ఆత్మ సుఖాన్ని ఆర్జించు&nbsp;<BR>కోవడంకన్నా, మానవులకు అధికోపయుక్తమగు కార్యమేమి ఉండగలదు? ఇక,&nbsp;<BR>తరువాతి విషయం. దుఃఖానికి మూలకారణం అజ్ఞానం. పరమపురుషుడు&nbsp;<BR>అనిత్యుడనీ, అతడు ఏడుస్తాడు మొత్తుకొంటాడనే భావించటంకన్న అజ్ఞానం&nbsp;<BR>ఉండదు. శాశ్వతం, నిత్యశుద్ధం అగు పరమాత్మకు మూర్తీభావాలమైన మనం</FONT></p>
<hr class="puTa_virupu">
<table><tr><td><a class=puTa_lanke href=puTa1252.html>p1252</a></td><td>p1253</td><td><a class=puTa_lanke href=puTa1254.html>p1254</a></td></tr></table>
</div></body></html>
