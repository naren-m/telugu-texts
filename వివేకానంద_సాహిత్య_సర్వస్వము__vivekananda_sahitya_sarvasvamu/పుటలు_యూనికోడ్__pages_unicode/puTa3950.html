<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3949.html>p3949</a></td><td>p3950</td><td><a class=puTa_lanke href=puTa3951.html>p3951</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">3 2 3</FONT></p>
<p><FONT FACE="SHREE900, SHREE, sans-serif" SIZE="3">యథార్థమే. సర్వాన్ని మింగివేసే నా గురుదేవుని ఉద్యమం ముందు అవన్నీ&nbsp;<BR>వెనక్కుపోయి తీరవలసినవే.</FONT></p>
<p><FONT FACE="SHREE900, SHREE, sans-serif" SIZE="3">ఈ త్యాగం ఆనందదాయకంగా ఉండరాదా అనుకొంటాను. కాని అలా&nbsp;<BR>కాలేదు. అప్పుడప్పుడు సహజంగా అది బాధకల్గిస్తుంది. కాని మేరీ, నేను మానవ&nbsp;<BR>మాత్రుణ్ణని నీకు తెలుసు. నన్ను నేను పూర్తిగా మరచిపోలేదు. మరచిపోగల&nbsp;<BR>సమయ మొకటి తప్పక వచ్చి తీరుతుందని భావిస్తున్నాను. నా కోసం నువ్వు&nbsp;<BR>ప్రార్థించు. కుమారి ‘మాక్లియోడ్‌’ అభిప్రాయాలకుగాని, లేక కుమారి ‘నోబెల్‌’&nbsp;<BR>అభిప్రాయాలకుగాని, లేక మరెవరి అభిప్రాయాలకుగాని నన్ను బాధ్యుణ్ణి చేయ-&nbsp;<BR>కూడదు. నేను బాధ్యుణ్ణా? విమర్శలకు, ఆక్షేపణలకు నేను బాధపడినట్లు&nbsp;<BR>నువ్వు నన్నెన్నడూ చూడలేదు.</FONT></p>
<p><FONT FACE="SHREE900, SHREE, sans-serif" SIZE="3">నువ్వు ఎక్కువకాలానికి యూరప్‌కు పోతున్నందుకు నాకు సంతోషంగా&nbsp;<BR>ఉంది. పెద్ద పర్యటన గావించు. ఇంతవరకు నువ్వు గూటిలోని పావురం మాదిరి&nbsp;<BR>ఉన్నావు.</FONT></p>
<p><FONT FACE="SHREE900, SHREE, sans-serif" SIZE="3">నా విషయమా, నేను అలాకాక నిరంతర ప్రయాణాలచేత చాల అలసి-&nbsp;<BR>పోయాను. అందుచేత నేను ఇంటికి మరలిపోయి ప్రశాంతంగా ఉండదలచాను.&nbsp;<BR>ఇక పని చేయటం నా కిష్టంలేదు. నా స్వభావం విరామం తీసుకొనే విద్వాంసుని&nbsp;<BR>వంటిది. నా కది లభించలేదు. నా కది లభించాలని ప్రార్థిస్తున్నాను. నేను శిథిల&nbsp;<BR>మైపోయాను. పనిచేత అలసిపోయాను. శ్రీమతి సెవియర్‌ హిమాలయ గృహం-&nbsp;<BR>నుండి ఆమె జాబు నా కెప్పుడు వచ్చినా హిమాలయాలకు ఎగిరిపోవాలనే భావన&nbsp;<BR>కలుగుతుంది. ఉపన్యాస వేదికలన్నా, నిరంతరం తిరగటం అన్నా, కొత్తముఖాలు&nbsp;<BR>చూడటం అన్నా, ఉపన్యసించటం అన్నా నాకు నిజంగా విసుగుపుట్టింది.</FONT></p>
<p><FONT FACE="SHREE900, SHREE, sans-serif" SIZE="3">నువ్వు షికాగోలో ఉపన్యాస తరగతుల నేర్పాటు చేయటానికి శ్రమ తీసు-&nbsp;<BR>కోనవసరం లేదు. ‘ఫ్రిస్కో’లో నాకు ధనం చేకూరుతోంది. నేను ఇంటికి&nbsp;<BR>పోడానికి వలసిన ప్రయాణఖర్చులు త్వరలో సంపాదిస్తాను.</FONT></p>
<p><FONT FACE="SHREE900, SHREE, sans-serif" SIZE="3">నువ్వు, సోదరీమణులు ఎలా ఉన్నారు? ఏప్రెల్‌ మొదటి భాగంలో నేను&nbsp;<BR>షికాగో రాగలననుకొంటున్నాను.</FONT></p>
<p><FONT FACE="SHREE900, SHREE, sans-serif" SIZE="3">మీ, వివేకానంద.</FONT></p>
<p><FONT FACE="TimesNewRoman, Times, serif" SIZE="3">5 4 1</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి నివేదితకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">శాన్‌ఫ్రాన్సిస్కో, మార్చ్‌ 25, 1900.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన నివేదితా,</FONT></p>
<p><FONT FACE="SHREE900, SHREE, sans-serif" SIZE="3">నాకు యిప్పుడు విశేషమైన ఆరోగ్యం, బలం కలుగుతున్నాయి. మోక్షం&nbsp;<BR>అతిసన్నిహితంగా వున్నట్లు ఒక్కొక్కప్పుడు అనిపిస్తోంది. గడచిన రెండు</FONT></p>
<hr class="puTa_virupu">
<table><tr><td><a class=puTa_lanke href=puTa3949.html>p3949</a></td><td>p3950</td><td><a class=puTa_lanke href=puTa3951.html>p3951</a></td></tr></table>
</div></body></html>
