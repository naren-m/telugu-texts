<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2270.html>p2270</a></td><td>p2271</td><td><a class=puTa_lanke href=puTa2272.html>p2272</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 2 2</FONT></p>
<p><FONT FACE="SHREE900, SHREE, sans-serif" SIZE="3">ఎక్కడినుండో దొర్లుకొనివచ్చే నల్లనిమేఘాలచే ఆవరించబడి, ఒక్క క్షణంలో&nbsp;<BR>దిఙ్మండలంలో చీకట్లు క్రమ్ముకుంటాయి. సంహితాభాగంలోని ఈ వర్ణనలన్నీ&nbsp;<BR>దృశ్యప్రపంచానికి సంబంధించినవే. ఇతర దేశాల్లో లాగే, ఇక్కడా ఈ జీవిత మహా-&nbsp;<BR>సమస్య పరిష్కార ప్రయత్నాలు బాహ్యప్రపంచం ద్వారా జరిగాయి. జిజ్ఞాసువు-&nbsp;<BR>లగు గ్రీకులు, ఇప్పటి యూరపియనులు, ‘‘జీవం’’ ‘‘పురుషుడు’’ మొదలైన&nbsp;<BR>అనేక పవిత్ర సమస్యలన్నిటికీ, బాహ్యప్రపంచంలోనే పరిష్కారాన్ని అన్వేషిం&nbsp;<BR>చాలని యత్నించారు. మన పూర్వులు అలాగే చేశారు. వారుకూడ యూరపి&nbsp;<BR>యన్‌లలాగే విఫలులయ్యారు. కాని, పాశ్చాత్యులు ఇంకే ప్రయత్నమూ చేయక,&nbsp;<BR>అక్కడే నిలిచిపోయారు. ఈ జనన మరణ మహాసమస్యల పరిష్కారం కోసం,&nbsp;<BR>బాహ్యప్రపంచంలోనే వెదకసాగారు. బురదలో దిగబడినట్లు అక్కడే ఆగి&nbsp;<BR>పోయారు. మన పూర్వులుకూడ, అది అసాధ్యమని తెలిసికొన్నారు. కానీ ఆ&nbsp;<BR>పరిష్కారాన్ని తెలిసికోవడానికి ఈ ఇంద్రియాలు ఎంతమాత్రమూ సమర్థం&nbsp;<BR>కావని, ధైర్యంతో ప్రకటించారు. ఈ నిర్ణయం ఉపనిషత్తులోకంటే మిన్నగా&nbsp;<BR>మరెక్కడా ప్రకటించబడలేదు. ‘‘యతో వాచో నివర్తంతే అప్రాప్య మనసా సహ’’&nbsp;<BR>(దేన్ని చేరజాలక మనస్సుతో సహా వాక్కు వెనక్కి మరలివస్తుందో) ‘‘న తత్ర&nbsp;<BR>చక్షుర్గచ్ఛతి న వాగ్గచ్ఛతి’’ (ఈ నేత్రాలు అక్కడికి పోజాలవు. వాక్కుకూడ చేర-&nbsp;<BR>జాలదు.) ఈ విధంగా ఇంద్రియాలు బొత్తిగా అసమర్థమని ప్రకటించే వాక్యా-&nbsp;<BR>లనేకమున్నాయి. కానీ, వారంతటితో ఆగక, మనిషి లోపలి ప్రకృతి మీదికి దృష్టిని&nbsp;<BR>మరల్చి, తమ ఆత్మవల్ల సమస్యాపరిష్కారం సాధించడానికి యత్నించారు.&nbsp;<BR>అంటే, బాహ్యప్రకృతిలో ఏమి చేయడానికి వీల్లేకపోవడంచేత, ప్రత్యుత్తరంగాని,&nbsp;<BR>ఆశగాని, దొరక్కపోవడంచేత వారు దృశ్యప్రకృతిని పూర్తిగా వదలివేశారు. ఈ&nbsp;<BR>మూఢమైన నిర్జీవపదార్థం సత్యాన్ని తెలుపజాలదని వారు గ్రహించారు. అంతట,&nbsp;<BR>నరునిలోని దివ్యాత్మ దగ్గరికి మరలిపోయి, అక్కడ సమస్యాపరిష్కారాన్ని కను-&nbsp;<BR>గొన్నారు.</FONT></p>
<p><FONT FACE="SHREE900, SHREE, sans-serif" SIZE="3">‘తమేవైకం జానథ, ఆత్మానం, అన్యా వాచో విముంచథ -’’ (ఈ ఆత్మను&nbsp;<BR>మాత్రమే తెలిసికోండి. ఇతరమంతా వ్యర్థప్రసంగం. అది చేయకండి, వినకండి)&nbsp;<BR>అని వారు ఘోషిస్తున్నారు. ఆత్మలో వారికి సంశయ పరిష్కారం చిక్కింది.&nbsp;<BR>అందులోనే అన్ని ఆత్మలకు పరమాత్మ, దేవుడు, జగదీశ్వరుడు; నరుని ఆత్మతో&nbsp;<BR>వానికిగల సంబంధం; మనం వానిపట్ల నిర్వర్తించవలసిన ధర్మం; తద్వారా&nbsp;<BR>పరస్పరం మనలో మనకు ఏర్పడే సంబంధం; ఇవన్నీ వారికి విశదమయ్యాయి.&nbsp;<BR>ఈ సందర్భంలోనే ప్రపంచంలోకల కవిత్వంలో మనోహరతమమైంది వుంది.&nbsp;<BR>జడప్రపంచపు భాషలో ఈ ఆత్మను వర్ణించే ప్రయత్నం ఇంక వారు చేయలేదు.</FONT></p>
<hr class="puTa_virupu">
<table><tr><td><a class=puTa_lanke href=puTa2270.html>p2270</a></td><td>p2271</td><td><a class=puTa_lanke href=puTa2272.html>p2272</a></td></tr></table>
</div></body></html>
