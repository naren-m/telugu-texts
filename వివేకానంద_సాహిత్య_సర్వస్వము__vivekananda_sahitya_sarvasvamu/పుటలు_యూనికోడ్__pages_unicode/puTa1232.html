<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1231.html>p1231</a></td><td>p1232</td><td><a class=puTa_lanke href=puTa1233.html>p1233</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మతావశ్యకత</FONT></p>
<p><FONT FACE="SHREE900, SHREE, sans-serif" SIZE="3">3</FONT></p>
<p><FONT FACE="SHREE900, SHREE, sans-serif" SIZE="3">ఆరోపించసాగారు. అటువంటి ప్రయత్నాలు చేసినపుడు, ఈ ప్రకృతి సంఘట-&nbsp;<BR>నలు, మొదట సుగుణాలుగా భావనచేయబడినా, లేకున్నా, చివరికి అవి నిర్గు-&nbsp;<BR>ణాలుగా భావించడం జరిగింది. గ్రీకుల విషయంలోకూడ ఇదే జరిగింది. వాళ్ల&nbsp;<BR>పురాణాలంతా నిర్గుణారోపణతో కూడిన ప్రకృతి ఆరాధనే. ప్రాచీనకాలపు జర్మ-&nbsp;<BR>నులు, స్కాండినేవియన్‌లు, ఇంకా ఇతరులైన ఆర్యజాతుల విషయంలోకూడ&nbsp;<BR>ఇలాగే జరిగింది. కాబట్టి ప్రకృతి శక్తుల్ని, సగుణాలుగా భావించడంతోనే మతం&nbsp;<BR>ప్రారంభమైందను రెండవ పక్షానికి వాదబలం చేకూరుతోంది.</FONT></p>
<p><FONT FACE="SHREE900, SHREE, sans-serif" SIZE="3">ఈ రెండు వాదాలు, పరస్పరం విరుద్ధాలుగా కన్పిస్తున్నా, మరో మూడో&nbsp;<BR>సిద్ధాంతంచేత వీనిని సమన్వయింపవచ్చు. అదే మతానికి నిజమైన అంకురమని&nbsp;<BR>నా కనిపిస్తుంది. ఇంద్రియాలు ఏర్పరచే హద్దులను అతిక్రమించే ప్రయత్నమే అది&nbsp;<BR>అని నా భావన. మనిషి తన పూర్వీకుల (అంటే మరణించినవారి)&nbsp;<BR>ఆత్మలకోసం అన్వేషిస్తూంటాడు. అంటే ఈ శరీరం నాశనమైన తర్వాత&nbsp;<BR>నిలిచినదాన్ని గూర్చి తెలుసుకోవడానికి ప్రయత్నిస్తాడన్నమాట. లేదా, మహత్తర&nbsp;<BR>మయినటువంటి ప్రకృతి వికారాలకు (మార్పులకు) మూలమైన మహాశక్తిని&nbsp;<BR>గ్రహించాలని ప్రయత్నిస్తూంటాడు. ఈ రెండిట్లో ఏదైనా, - ఒకటి మాత్రం&nbsp;<BR>స్పష్టం - మనిషి తన ఇంద్రియ పరిమితుల్ని దాటిపోవాలని ప్రయత్నిస్తున్నాడు.&nbsp;<BR>అతడు తన ఇంద్రియాలతో తృప్తిపొంది వుండలేడు. వానిని అతిక్రమించాలని&nbsp;<BR>చూస్తూంటాడు. దీనికి కారణం తెలిసిందే. మతాన్ని గూర్చి, అమృతత్వాన్ని&nbsp;<BR>గూర్చి మొట్టమొదటి భావన కలలద్వారా కలుగుతుందని నా కనిపిస్తుంది. కల&nbsp;<BR>ఒక విచిత్రావస్థ. పసివాళ్లు, పామరులు, జాగ్రత్‌, స్వప్నావస్థలకు గల భేదాన్ని&nbsp;<BR>అంతగా గ్రహించలేరని మనకు తెలుసు. నిద్రావస్థలోని శరీరం మృతిచెందినట్లుగా&nbsp;<BR>కనిపిస్తుంది. కాని మనసు దాని విచిత్ర చర్యలను అన్నిటినీ సాగిస్తూనే వుంటుం-&nbsp;<BR>దన్న వాదం, వాళ్లకు సహజంగా కన్పించడంలో ఏమాత్రం ఆశ్చర్యంలేదు. అట్లే,&nbsp;<BR>ఈ శరీరం మరణించిన తర్వాతకూడా ఇటువంటి చర్యలే జరుగుతూంటా&nbsp;<BR>యనుకోవడం విడ్డూరం కాదు. అలౌకిక సంఘటనల్ని ఇలా గ్రహించటం చాలా&nbsp;<BR>సహజమని, నా అభిప్రాయం. ఈ స్వప్న భావనను ఆధారం చేసికొని మానవుని&nbsp;<BR>బుద్ధి క్రమక్రమంగా ఉత్తమ భావనలకు ప్రయత్నిస్తుంది. కాలం గడిచేకొద్దీ,&nbsp;<BR>మనుషుల్లో చాలామంది, - ఈ కలలు జాగ్రదవస్థలో రుజువయ్యేవి కాకున్నా,&nbsp;<BR>స్వప్నావస్థలో వేరొకస్థితిని పొందక, తాను మేల్కొని వున్నప్పటి అనుభవాలనే&nbsp;<BR>మళ్లీ మళ్లీ జ్ఞాపకం చేసుకుంటాడని గ్రహించారనడం వాస్తవం.</FONT></p>
<p><FONT FACE="SHREE900, SHREE, sans-serif" SIZE="3">అయినప్పటికీ, అప్పటికే తత్త్వాన్వేషణ ప్రారంభమైంది. ఆ విచారణ&nbsp;<BR>అంతర్ముఖమయింది. మనస్సుయొక్క సూక్ష్మతర స్థితుల్ని గూర్చి విమర్శ</FONT></p>
<hr class="puTa_virupu">
<table><tr><td><a class=puTa_lanke href=puTa1231.html>p1231</a></td><td>p1232</td><td><a class=puTa_lanke href=puTa1233.html>p1233</a></td></tr></table>
</div></body></html>
