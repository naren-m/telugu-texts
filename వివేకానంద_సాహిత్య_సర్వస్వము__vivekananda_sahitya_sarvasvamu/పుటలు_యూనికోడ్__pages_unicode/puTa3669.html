<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3668.html>p3668</a></td><td>p3669</td><td><a class=puTa_lanke href=puTa3670.html>p3670</a></td></tr></table>

<p><FONT FACE="TimesNewRoman, Times, serif" SIZE="2">4 2</FONT></p>
<p><FONT FACE="SHREE900, SHREE, sans-serif" SIZE="3">ఒకటి వుంటే ఆ దయ్యాన్నే ప్రత్యక్షంగా ప్రేమించగలిగే స్థితిని అందుకొంటు-&nbsp;<BR>న్నానని భావిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఇరవై ఏళ్ల వయస్సులో వున్నప్పుడు నేను యితరుల అభిప్రాయాలపట్ల&nbsp;<BR>ఏమాత్రం సానుభూతిలేని, లవలేశం సమాధానం చెందని, స్వమత దురభిమాన&nbsp;<BR>పూరితుణ్ణి. అప్పుడు కలకత్తాలోని నాటకశాలలవైపుగా వున్న కాలిబాటల్లోకూడ&nbsp;<BR>నడిచేవాణ్ణి - (కాని ప్రస్తుతం) ముఫైమూడేళ్ల వయస్సులో వ్యభిచారిణులున్న&nbsp;<BR>ఇంట్లోనే వసిస్తూ, వారిని ఒక్క దూషణవాక్యమైనా అనకుండా వుండగలను. ఇది&nbsp;<BR>పతన దశా? లేక యిది భగవంతుడి స్వరూపమైన విశ్వమానవ ప్రేమానురాగాల్లో&nbsp;<BR>లీనమయ్యే వికాసమా? తన చుట్టూవున్న పాపాన్ని చూడనివాడు, మంచిపనిని&nbsp;<BR>చెయ్యలేడని, అతడొక విధమైన ‘ఇది నా కర్మ’ అనే సిద్ధాంతంలోకి దిగజారు-&nbsp;<BR>తాడని వినివున్నాను. నాకది కన్పించటం లేదు. దానికి మారుగా, నా కార్యశక్తి&nbsp;<BR>అపారంగా వృద్ధిచెందుతోంది. మరింత ప్రభావితమౌతోంది. కొన్నిరోజులు నాకు&nbsp;<BR>ఒకవిధమైన దివ్యభావపరవశత్వ స్థితి కలుగుతోంది. ప్రతివారిని, ప్రతిదాన్ని&nbsp;<BR>ఆశీర్వదించాలని, ప్రతిదాన్ని ఆలింగనం చేసుకోవాలని అనిపిస్తోంది. పాపమనేది&nbsp;<BR>భ్రాంతిగా నాకు అగపడుతోంది. ప్రియమైన ‘ఫ్రాన్సిస్‌’ ప్రస్తుతం నేను అలాంటి&nbsp;<BR>ఒకస్థితిలో వున్నాను. నిన్ను గురించిగాని నీ భార్య నాపట్ల కనబరచే ప్రేమాను-&nbsp;<BR>రాగాలను గూర్చిగాని తలచినప్పుడు, నిజంగా నేను ఆనందాశ్రువులను జాలు&nbsp;<BR>వారుస్తున్నాను. నేను పుట్టినరోజును కొనియాడుతున్నాను, ఇక్కడ నాకు అంత&nbsp;<BR>ప్రేమ, దయ దక్కిందని. ఆ అనంతప్రేమే నాకు జన్మనిచ్చి, నా ప్రతికార్యం-&nbsp;<BR>లోను, మంచిగాని, చెడుగాని నన్ను సంరక్షించింది. (నాయనా! భయపడొద్దు.)&nbsp;<BR>ఎవరి సేవకై నా సర్వస్వాన్ని, నా ప్రీతిపాత్రులను, నా సౌఖ్యాలను, నా జీవితాన్ని&nbsp;<BR>త్యాగమొనర్చానో, ఆయన నా కమిత క్రీడాపూర్ణుడైన ప్రియుడు. నేను ఆయన&nbsp;<BR>క్రీడాసఖుణ్ణి. ఆ విశ్వంలో ఒక పద్ధతి, నియతిలేదు! ఆయనను ఏ నియతి బంధి-&nbsp;<BR>స్తుంది? క్రీడాప్రియుడైన ఆయన, ఆటలోని అన్ని స్థితుల్లోను, యీ కన్నీటి&nbsp;<BR>కణాలతోను, నవ్వుల పువ్వులతోను ఆడుకొంటున్నాడు. ‘జో’ అన్నట్లు ఏం&nbsp;<BR>వింత! ఎంత అద్భుతమైన వింత!</FONT></p>
<p><FONT FACE="SHREE900, SHREE, sans-serif" SIZE="3">ఇదొక విచిత్రలోకం! ప్రేమమూర్తి ఐన భగవంతుడు మహావిచిత్రమైన&nbsp;<BR>వ్యక్తి! లీలామయుడు! ఇది వింతకాదా! సోదరత్వం, లేక సభ్యత్వం, - యీ&nbsp;<BR>ప్రపంచ క్రీడారంగంలో ఆడుకోటానికై వదలివెయ్యబడ్డ అల్లరి పిల్లల విద్యా-&nbsp;<BR>లయం, అవును గదా! ఎవరిని భూషించటం, ఎవరిని దూషించటం. ఇదంతా&nbsp;<BR>అతడి లీల. భగవంతుడి లీలలకు కారణాలడుగుతున్నారు. కాని ఆ భగవంతుణ్ణి&nbsp;<BR>నువ్వెలా విశదపరచగలవు? ఆయనకు మెదడు లేదు. ఆలోచనలేదు. అల్ప</FONT></p>
<hr class="puTa_virupu">
<table><tr><td><a class=puTa_lanke href=puTa3668.html>p3668</a></td><td>p3669</td><td><a class=puTa_lanke href=puTa3670.html>p3670</a></td></tr></table>
</div></body></html>
