<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1743.html>p1743</a></td><td>p1744</td><td><a class=puTa_lanke href=puTa1745.html>p1745</a></td></tr></table>
<p><FONT FACE="SHREE900, SHREE, sans-serif" SIZE="3">‘‘క్రీస్తు కనుకరణం’’</FONT></p>
<p><FONT FACE="SHREE900, SHREE, sans-serif" SIZE="3">139</FONT></p>
<p><FONT FACE="SHREE902, SHREE, sans-serif" SIZE="3">‘‘</FONT><FONT FACE="SHREE902, SHREE, sans-serif" SIZE="4">క్రీస్తు కనుకరణం</FONT><FONT FACE="SHREE902, SHREE, sans-serif" SIZE="3">’’</FONT></p>
<BR>
<p><FONT FACE="SHREE902, SHREE, sans-serif" SIZE="3">పీఠిక</FONT></p>
<BR>
<p><FONT FACE="SHREE900, SHREE, sans-serif" SIZE="3">(1889 వ సం.లో స్వామీజీ బెంగాలీ భాషలో వ్రాసింది</FONT><FONT FACE="TimesNewRoman, Times, serif" SIZE="2">. </FONT><FONT FACE="SHREE900, SHREE, sans-serif" SIZE="3">‘‘</FONT><FONT FACE="TimesNewRoman, Times, serif" SIZE="2">Imitation</FONT><FONT FACE="SHREE900, SHREE, sans-serif" SIZE="3"> </FONT><FONT FACE="TimesNewRoman, Times, serif" SIZE="2">of&nbsp;<BR>Christ</FONT><FONT FACE="SHREE900, SHREE, sans-serif" SIZE="3">’’ అనే గ్రంథాన్ని బెంగాలీ భాషలోకి అనువదించి, దాన్నొక బెంగాలీ&nbsp;<BR>మాసపత్రికలో ఆయన ప్రచురించారు. ఆ గ్రంథంలో స్వామీజీ ఆరు పరిచ్ఛేదా-&nbsp;<BR>లను మాత్రం అనువదించి, హైందవ మతగ్రంథాలనుండి తుల్యోదాహరణాలు&nbsp;<BR>చూపారు. ఆ గ్రంథాని కిది పీఠిక.)</FONT></p>
<p><FONT FACE="SHREE900, SHREE, sans-serif" SIZE="3">‘‘</FONT><FONT FACE="TimesNewRoman, Times, serif" SIZE="2">Imitation of Christ</FONT><FONT FACE="SHREE900, SHREE, sans-serif" SIZE="3">’’ (‘‘క్రీస్తు కనుకరణం’’) అనే గ్రంథం క్రైస్తవుల&nbsp;<BR>కొక పవిత్రగ్రంథం. ఒక రోమన్‌ కాథలిక్‌ సాధువు దీన్ని రచించాడు. రచించా-&nbsp;<BR>డనటం అంత సబబు కాదేమో. ఈ గ్రంథంలోని ప్రతి అక్షరం క్రీస్తుపైనున్న&nbsp;<BR>భక్తిచేత సర్వసంగపరిత్యాగం చేసి తన హృదయరక్తంతో అక్షరాక్షరాన్ని తడిపి ఆ&nbsp;<BR>మహానుభావు డీ గ్రంథాన్ని రచించాడనవచ్చును. గడచిన 400 సంవత్సరాల్లో,&nbsp;<BR>లక్షలమంది స్త్రీ పురుషుల హృదయాలపై యీ మహానుభావుని తేజోవంతాలైన,&nbsp;<BR>ప్రాణవంతాలైన పలుకులు, ఆధ్యాత్మిక దీప్తిని ప్రసరింపచేశాయి. వర్తమాన&nbsp;<BR>కాలంలోను, భవిష్యత్తులోను యీ గ్రంథాని కలాటి ప్రచార ప్రభావాలు తప్పవు.&nbsp;<BR>ఈ మహానుభావుడి ప్రతిభ ముందు, సాధనముందు భక్తిప్రపత్తులతో వేలమంది&nbsp;<BR>మహారాజులు వినమితశిరస్కులయ్యారు. ఈ మహానుభావుడి నిరుపమానమైన&nbsp;<BR>పావిత్య్రంవల్ల క్రైస్తవ దేశాలలో చిన్నచిన్న మతసంఘాలు శతాబ్దాలనుండి&nbsp;<BR>వస్తూన్న అంతర్భేదాలను సమయింప చేసుకొన్నాయి. అందరికి సంబంధించిన&nbsp;<BR>సాధారణ ధర్మాలపై భక్తిబంధురమైన ఏకైక లక్ష్యంపై వారు దృష్టిని సారించారు.&nbsp;<BR>అలాటి మహానుభావుడు యింత గొప్ప గ్రంథానికి పేరు పెట్టుకోవటం&nbsp;<BR>యోగ్యంగా భావించలేదు. ఇందులో వింతేమీ లేదు. అతని పేరెందుకు పెట్టాలి?&nbsp;<BR>లౌకిక భోగాల నన్నింటిని నిరసించి కీర్తి అనేదాన్ని చిల్లిగవ్వకు కొరగానిదాన్నిగా&nbsp;<BR>నిరసించిన త్యాగమూర్తికి గ్రంథకర్తగా పేరుపొందాలనుకోవటం సంభవమా?&nbsp;<BR>తర్వాతి కాలం వారు యీ గ్రంథం రచించింది ‘థామస్‌ ఏ కెంపెస్‌’ అనే రోమన్‌&nbsp;<BR>కాథలిక్‌ సాధువని వూహించారు. ఈ వూహ ఎంతవరకు నిజమో భగవంతుడికే&nbsp;<BR>తెలియాలి. అత డెవరైతేఏం? అతడు - ఆ గ్రంథకర్త యావత్తు ప్రపంచ గౌరవం&nbsp;<BR>పొందదగినా డనటంలో అతిశయోక్తి ఏమీ లేదు.</FONT></p>
<hr class="puTa_virupu">
<table><tr><td><a class=puTa_lanke href=puTa1743.html>p1743</a></td><td>p1744</td><td><a class=puTa_lanke href=puTa1745.html>p1745</a></td></tr></table>
</div></body></html>
