<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2317.html>p2317</a></td><td>p2318</td><td><a class=puTa_lanke href=puTa2319.html>p2319</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - హిందూమతంలోని సామాన్యసూత్రాలు </FONT><FONT FACE="TimesNewRoman, Times, serif" SIZE="2">2 6 9</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆత్మలను చూడగల్గువారు, వేలకొద్దీ వుంటారు. అందువల్ల ఆత్మ వుందనే&nbsp;<BR>విశ్వాసం, మనలో దృఢంగా నిలిచింది. నరుడు స్వయంగా దేవుని చూచేంత-&nbsp;<BR>వరకు, తన ఆత్మను ప్రత్యక్షం చేసికొనేవరకు, వానికి మోక్షంలేదు. కాబట్టి&nbsp;<BR>అన్నిటికంటే ముఖ్యంగా దీన్ని అర్థం చేసికొందంగాక! మనం దీన్ని గ్రహించిన-&nbsp;<BR>కొద్దీ, భారతదేశంలోని సాంప్రదాయక దురభిమానం తగ్గిపోతూంటుంది.&nbsp;<BR>ఎందుకంటే, భగవంతుని అనుభూతికి తెచ్చుకొని వానిని చూసినవాడే, మతధర్మ&nbsp;<BR>పరాయణుడు. దగ్గరవానిలో దగ్గరగా, దూరపు వానిలో దూరంగా వుండే దైవాన్ని&nbsp;<BR>ఎవరు చూస్తారో, వారి హృదయగ్రంథులు తెగిపోతాయి. అతని సంశయాలు&nbsp;<BR>తీరిపోతాయి. అతడు మాత్రమే కర్మఫలంనుండి ముక్తుడవుతాడు. ఓహో! వ్యర్థ-&nbsp;<BR>ప్రలాపాలనే మతధర్మాలుగాను, కేవల బుద్ధిసాధ్య ప్రసంగాలనే ఆత్మసాక్షాత్కారం-&nbsp;<BR>గాను, భావించి, మనం తరుచుగా పొరబడుతుంటాం. ఆ తర్వాత సాంప్రదాయక&nbsp;<BR>దురభిమానాలు బయలుదేరి పోట్లాటలు సాగుతాయి. అపరోక్షానుభూతే నిజ-&nbsp;<BR>మైన మతమని, మనం ఒకసారి గ్రహిస్తే, మన హృదయాలను పరిశోధించుకొని,&nbsp;<BR>మత ధర్మాలను ఎంతవరకు అనుభూతి చేసికోగల్గామో తెలిసికొంటాం.&nbsp;<BR>అప్పుడు మాత్రమే మనం చీకటిలో దేవులాడుకొంటూ, ఇతరులనుకూడ, ఆ&nbsp;<BR>చీకటిలోకే తీసికొని పోతున్నామని గ్రహిస్తాం. అప్పుడు, మనం పాక్షిక దురభి-&nbsp;<BR>మానాలను, వివాదాలను, దెబ్బలాటల్ని మానుకొంటాం. ఎవరైనా, శాఖా&nbsp;<BR>సాంప్రదాయకమైన పోరాటాన్ని మొదలిడ ప్రయత్నిస్తే, వానిని ఇలా ప్రశ్నిం&nbsp;<BR>చండి. ‘‘నీవు భగవదనుభూతిని పొందావా? నీ వాత్మను కనుగొన్నావా? లేకపోతే,&nbsp;<BR>భగవంతుని పేరిట ప్రచారం చేయడానికి నీకేం అధికారంవుంది? నీ మట్టుకు&nbsp;<BR>నీవే, చీకటిలో దేవులాడుతూ నన్నుకూడ ఆ చీకటిలోకి లాగడానికి ప్రయ&nbsp;<BR>త్నించడం</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> గ్రుడ్డివాడు, గ్రుడ్డివానికి త్రోవచూపుతూ, ఇద్దరూ గోతిలోపడేలా&nbsp;<BR>అవుతుంది కదా?’’</FONT></p>
<p><FONT FACE="SHREE900, SHREE, sans-serif" SIZE="3">కాబట్టి, మీరుపోయి ఇతరుల దోషాలను వెదకడానికి ముందు, జాగ్రత్తగా&nbsp;<BR>ఆలోచించండి. వారు తమ హృదయంలోని సత్యాన్ని తెలిసికోవడానికి ప్రయ-&nbsp;<BR>త్నిస్తున్నంతవరకు, భగవత్సాక్షాత్కారం పొందడానికి, వారి మార్గాన వారిని&nbsp;<BR>పోనివ్వండి. విశాలం, నిష్కళంకం అయిన సత్యమే గోచరిస్తే, వారు పరమానం-&nbsp;<BR>దాన్నే పొందుతారు. భారతదేశంలోని ప్రతి ఋషీ, సత్యసాక్షాత్కారం పొందిన&nbsp;<BR>ప్రతి సిద్ధపురుషుడూ, ఈ పరమానందంగూర్చి రుజువు పలుకు&nbsp;<BR>తున్నారు. అప్పుడు వారి హృదయాలనుండి ప్రేమపూరితమైన మాటలు</FONT></p>
<p><FONT FACE="TimesNewRoman, Times, serif" SIZE="3">* </FONT><FONT FACE="SHREE900, SHREE, sans-serif" SIZE="3">‘‘అంధేనైవ నీయమానా యథాంధాః’’ </FONT><FONT FACE="TimesNewRoman, Times, serif" SIZE="2">— </FONT><FONT FACE="SHREE900-Italic, SHREE, sans-serif" SIZE="3">కఠోపనిషత్తు.</FONT></p>
<hr class="puTa_virupu">
<table><tr><td><a class=puTa_lanke href=puTa2317.html>p2317</a></td><td>p2318</td><td><a class=puTa_lanke href=puTa2319.html>p2319</a></td></tr></table>
</div></body></html>
