<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2898.html>p2898</a></td><td>p2899</td><td><a class=puTa_lanke href=puTa2900.html>p2900</a></td></tr></table>

<p><FONT FACE="SHREE900, SHREE, sans-serif" SIZE="3">స్వామీజీ: బ్రాహ్మణేతరులైన భక్తులకు ఈ గాయత్రీ మంత్రం ఉపదే-&nbsp;<BR>శించు. (స్వామీజీ వారికి ఉపదేశించవలసిన ప్రత్యేక గాయత్రీ మంత్రాన్ని&nbsp;<BR>తెలియజేశారు) క్రమంగా శ్రీరామకృష్ణ భక్తులే గాక ఈ దేశంలోని ప్రజలందరు&nbsp;<BR>బ్రాహ్మణుని స్థితికి ఉద్ధరింప బడుతారు. ప్రతి హిందువు, ఒకరి కొకరు&nbsp;<BR>సోదరులే. ‘తాకవద్దు తాకవద్దు’ అనే అరుపుతో మనమే క్రిందికి దిగజార్చినాము.&nbsp;<BR>కాబట్టి, దేశమంతా నీచత్వానికి, పిరికితనానికి, అజ్ఞానం లోనికి ముంచివేయ-&nbsp;<BR>బడింది. ఈ జనులను ఉద్ధరించాలి. ఆశ, విశ్వాసాలను వారికి అందించాలి.&nbsp;<BR>‘‘మీరుకూడా మావంటి మానవులే, మాకున్న అధికారాలన్నీ మీకున్నాయి’’&nbsp;<BR>అని వారికి చెప్పాలి. ఏం అర్థమైందా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అవునండీ, అలాగే జరగాలి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఇప్పుడు, యజ్ఞోపవీతం ధరించేవారి నందరినీ గంగాస్నానం</FONT></p>
<p><FONT FACE="SHREE900, SHREE, sans-serif" SIZE="3">చేసి రమ్మను. శ్రీరామకృష్ణునకు నమస్కారం చేసిన తర్వాత వారికి యజ్ఞోపవీత&nbsp;<BR>ధారణ జరుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">సుమారు నలభై, యాభైమంది భక్తులు శిష్యుని దగ్గర గాయత్రీ&nbsp;<BR>మంత్రాన్ని ఉపదేశం పొంది, యజ్ఞోపవీత ధారణ కావింపబడ్డారు. వాళ్లను&nbsp;<BR>చూచినప్పుడు స్వామీజీ ముఖం అమితానందంతో వెలిగిపోయింది. ఆ తర్వాత&nbsp;<BR>కొంతసేపటికి గిరీశచంద్ర ఘోష్‌ కలకత్తానుండి మఠానికి వచ్చాడు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ కోరికపై పాడటానికి ఏర్పాట్లన్నీ జరిగాయి. మఠ సన్యాసులు&nbsp;<BR>స్వామీజీని యోగిలాగా అలంకరించారు. మధురస్వరంతో, తంబురా శృతిలో&nbsp;<BR>స్వామీజీ ‘‘కూజంతం రామరామేతి’’ అనే మాటలతో ప్రారంభమయ్యే&nbsp;<BR>సంస్కృత స్తోత్రాన్ని గానం చేశారు. గానం పూర్తికాగానే, మనోజ్ఞంగా స్వామీజీ&nbsp;<BR>‘‘రామ, రామ శ్రీరామ రామ’’ అనే పవిత్రనామాన్ని ఉచ్చరించారు. కన్నులు&nbsp;<BR>అర్ధనిమీలితాలైనవి. వారి ముఖవర్చస్సు సహజ గాంభీర్యంతో నూరురెట్లు&nbsp;<BR>అధికమైనట్లు కన్పించింది. అందరూ అరగంట కాలం మంత్రముగ్ధులై&nbsp;<BR>పోయారు.</FONT></p>
<p><FONT FACE="SHREE900, SHREE, sans-serif" SIZE="3">శ్రీరామనామం ముగించిన తర్వాత రామచంద్రుని మీద తులసీదాసు రచిం-&nbsp;<BR>చిన పాటను భావపారవశ్యంతో నిమగ్నమైన మనస్సుతో పాడసాగారు. తర్వాత&nbsp;<BR>యితర పాటలు పాడబడినాయి.</FONT></p>
<p><FONT FACE="SHREE900, SHREE, sans-serif" SIZE="3">ఇది అయిన తర్వాత స్వామీజీ అకస్మాత్తుగా తన అలంకరణలను అన్నిం-&nbsp;<BR>టినీ తీసివేసి వాటితో గిరీశబాబును అలంకరించటం మొదలుపెట్టారు. తర్వాత&nbsp;<BR>అన్నారు ‘‘మన సోదరుణ్ణి పరమహంసదేవుడు, భైరవుని అవతారం అనేవారు</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3">.&nbsp;<BR>అతనికి, మనకు మధ్య తేడా ఏమీ లేదు.’’ గిరీశబాబు మౌనంగా ఉండిపోయి-</FONT></p>
<hr class="puTa_virupu">
<table><tr><td><a class=puTa_lanke href=puTa2898.html>p2898</a></td><td>p2899</td><td><a class=puTa_lanke href=puTa2900.html>p2900</a></td></tr></table>
</div></body></html>
