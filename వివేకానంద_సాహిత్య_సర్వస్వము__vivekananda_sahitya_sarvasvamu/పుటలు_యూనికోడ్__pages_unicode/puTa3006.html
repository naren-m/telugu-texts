<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3005.html>p3005</a></td><td>p3006</td><td><a class=puTa_lanke href=puTa3007.html>p3007</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">177</FONT></p>
<p><FONT FACE="SHREE900, SHREE, sans-serif" SIZE="3">పరమావధి. అలాగే యితర సాధనావిధానాల పరమావధికూడ బ్రహ్మసాక్షా&nbsp;<BR>త్కారమే నని క్షుణ్ణంగా తెలుసుకో!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! ఇప్పుడు కొంచెం రాజయోగం, భక్తియోగం&nbsp;<BR>ప్రయోజనాన్ని గురించి వివరించండి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఈ మార్గంలో శ్రమపడికూడ కొంతమంది బ్రహ్మసాక్షా&nbsp;<BR>త్కారాన్ని పొందారు. భక్తిమార్గం నిదానంగా సాగేమార్గం. కాని, సులభంగా&nbsp;<BR>ఆచరించవచ్చు. యోగమార్గంలో అనేక అంతరాయాలున్నాయి. మనస్సు&nbsp;<BR>సిద్ధులవెంటబడి నీ యథార్థస్వరూపంనుండి ప్రక్కకు లాగుతుంది. జ్ఞాన&nbsp;<BR>మార్గమే శీఘ్ర ఫలకారి. మార్గాలన్నింటిలోను అది హేతుబద్ధమైన మార్గం.&nbsp;<BR>అందువల్ల అన్ని దేశాల్లోను, అన్ని యుగాల్లోను, సమానగౌరవాన్ని పొందింది.&nbsp;<BR>అయితే వివేకవిచార మార్గంలోకూడ మధ్యలో వున్న నిరర్థకమైన వాదాలనే&nbsp;<BR>వలలో తగుల్కొనే అవకాశముంది. కాబట్టి వివేక విచారణలతోపాటు ధ్యానం-&nbsp;<BR>కూడ అభ్యాసం చేయాలి. వివేకవిచారణ, ధ్యానంవల్ల గమ్యాన్ని లేక బ్రహ్మాన్ని&nbsp;<BR>పొందాలి. ఈ మార్గంలో సాధన చేసేవారు గమ్యాన్ని తప్పక సాధిస్తారు. నా&nbsp;<BR>ఉద్దేశ్యంలో యిది సులభమార్గం. శీఘ్ర ఫలప్రదం.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఇప్పుడు భగవంతునియొక్క అవతార సిద్ధాంతాన్ని గూర్చి&nbsp;<BR>కొంచెం సెలవియ్యండి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఒక్కరోజులో అన్నింటినీ మింగేయాలి అనుకుంటున్నట్లు&nbsp;<BR>కన్పిస్తున్నావే!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! ఒక్కరోజులో మనస్సులో వున్న సంశయాలు,&nbsp;<BR>చిక్కులు తీరిపోతే నేను మిమ్మల్ని పదేపదే కష్టపెట్టనవసరం ఉండదు కదా!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఎవరి అనుగ్రహంవల్ల, శాస్త్రాలు ఎంతో శ్లాఘిస్తున్న ఆత్మజ్ఞానం&nbsp;<BR>ఒక్కక్షణంలో లభిస్తుందో వాళ్లు కదిలే పుణ్యతీర్థాలు! వారే అవతారపురుషులు!&nbsp;<BR>జన్మతోనే వాళ్లు బ్రహ్మజ్ఞానులు. బ్రహ్మానికి, బ్రహ్మవేత్తలకు మధ్య ఏమాత్రం&nbsp;<BR>తేడాలేదు. ‘‘బ్రహ్మవేద బ్రహ్మైవభవత్‌’’ ‘‘బ్రహ్మను తెలుసుకున్నవాడు&nbsp;<BR>బ్రహ్మమే అవుతాడు’’</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3">ఆత్మయే తెలుసుకునేది కాబట్టి మనస్సు ఆత్మను&nbsp;<BR>తెలుసుకోజాలదు. ఈ విషయం యిదివరకే చెప్పాను. కాబట్టి మానవుల&nbsp;<BR>వ్యావహారిక జ్ఞానం అవతార పురుషుల వరకే వెళ్లగలుగుతుంది. అవతారపురుషు&nbsp;<BR>లెల్లప్పుడు ఆత్మలోనే నిమగ్నులై ఉంటారు. మానవుని మనస్సును గ్రహించగల</FONT></p>
<p><FONT FACE="TimesNewRoman, Times, serif" SIZE="3">* </FONT><FONT FACE="SHREE900, SHREE, sans-serif" SIZE="3">ముండకోపనిషతు</FONT><FONT FACE="SHREE900, SHREE, sans-serif" SIZE="3">్త </FONT><FONT FACE="TimesNewRoman, Times, serif" SIZE="2">III </FONT><FONT FACE="TimesNewRoman, Times, serif" SIZE="2">- ii - 9</FONT></p>
<hr class="puTa_virupu">
<table><tr><td><a class=puTa_lanke href=puTa3005.html>p3005</a></td><td>p3006</td><td><a class=puTa_lanke href=puTa3007.html>p3007</a></td></tr></table>
</div></body></html>
