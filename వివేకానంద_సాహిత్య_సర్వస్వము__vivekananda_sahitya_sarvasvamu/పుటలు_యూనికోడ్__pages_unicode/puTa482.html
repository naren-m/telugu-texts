<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa481.html>p481</a></td><td>p482</td><td><a class=puTa_lanke href=puTa483.html>p483</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - మోక్షం</FONT></p>
<p><FONT FACE="TimesNewRoman, Times, serif" SIZE="2">6 7</FONT></p>
<p><FONT FACE="SHREE900, SHREE, sans-serif" SIZE="3">డానికి, కర్మయోగం మనచే ‘ఔ’ ననిపిస్తుంది. సంసార తరణానికి తప్పకుండా&nbsp;<BR>మనం సంసారంద్వారానే మెల్లగా పురోగమించాలి. కుబుసాన్ని విడిచి దాన్నిచూసే&nbsp;<BR>పాములా, సంసారాన్ని విడిచి తటస్థసాక్షులుగా వుండే అసాధారణపురుషులు&nbsp;<BR>లోకంలో కొందరుంటారు; వారిని గురించి నే నిదివరకే చెప్పాను. లోకంలో&nbsp;<BR>యిలాంటి అలౌకిక పురుషు లున్నమాట నిజం; కాని మిగిలిన మానవకోటి&nbsp;<BR>నెమ్మదిగా కర్మానుభవం పొందాలి. కర్మప్రపంచంద్వారా నడవవలసినవారే. మనకు&nbsp;<BR>అత్యధికలాభకరమైన పద్ధతిలో కర్మరహస్యాన్ని, కర్మాచరణ విధానాన్ని కర్మ-&nbsp;<BR>యోగం మనకు తెలుపుతుంది.</FONT></p>
<p><FONT FACE="SHREE900, SHREE, sans-serif" SIZE="3">కర్మయోగం ఏం బోధిస్తుంది? ‘అసక్త స్సతతం కార్యం కర్మ సమాచార’&nbsp;<BR>(ఫలాపేక్షరహితుడవై విహితమైన కర్మను ఎప్పుడు చేస్తూండు). దేనితోనూ&nbsp;<BR>తాదాత్మ్యం పొందవద్దు. నీ మనస్సును స్వతంత్రంగా వుంచుకో. లోకంలో నీకు&nbsp;<BR>కనబడే యీ దుఃఖాలన్నీ, యీ బాధలన్నీ సంసారంలో అనివార్యాలైన పరి&nbsp;<BR>స్థితులు; దారిద్య్రం, సంపదలు, సౌఖ్యం - అన్నీ క్షణికాలు, ఇవి మన యథార్థ&nbsp;<BR>స్వరూపంలోనివి కావు. యథార్థస్వరూపం సుఖదుఃఖాతీతం, ఇంద్రియాతీతం,&nbsp;<BR>భావనాతీతం. ఐనా మనమెప్పుడూ కర్మను నిర్వర్తిస్తూనే వుండాలి. ‘కర్మచేత-&nbsp;<BR>గాదు, సంగంచేత దుఃఖం కలుగుతోంది.’ మనం చేసే కర్మతో తాదాత్మ్యం పొంద-&nbsp;<BR>గానే దుఃఖమనుభవిస్తాం. తాదాత్మ్యం పొందకపోతే దుఃఖ మనుభవించం. ఎవరైనా&nbsp;<BR>తనదికాక మరొకరి చిత్రపటం తగులబెట్టబడితే సాధారణంగా బాధపడడు; కాని&nbsp;<BR>తన చిత్రపటమే తగులబెట్టబడితే తనెంతో బాధపడతాడు. ఎందువల్ల? రెండూ&nbsp;<BR>చక్కని పటాలేగదా, రెండూ ఒకే ప్రకృతికే నకళ్లు కాబోలు. కాని దుఃఖం ఒక-&nbsp;<BR>దానికై కలిగినంతకంటె ఎంతో ఎక్కువగా మరొకదానికై కలుగుతుంది. ఎందు-&nbsp;<BR>కంటె ఒక పటం పట్ల అతడు తాదాత్మ్యం పొందుతున్నాడు; రెండవదాని&nbsp;<BR>విషయంలో పొందటంలేదు. ఈ ‘నేను, నాది’ అనే అహంకార మమకారాలే&nbsp;<BR>సర్వదుఃఖాలకు కారణాలు. మన సొమ్ము అనుకోవడంతోనే మమకారం పుడు-&nbsp;<BR>తుంది. మమకారంచేత దుఃఖం కలుగుతుంది. మమకారంతో గూడిన ప్రతి&nbsp;<BR>కార్యమూ, ప్రతిభావమూ దేనిలోనో ఒకదానిలో సంగం కలిగించి వెంటనే దానికి&nbsp;<BR>మనలను దాసులను చేస్తుంది. మనస్సులో పుట్టే ‘నేను, నాది’ అనే ప్రతివృత్తీ&nbsp;<BR>వెంటనే మనచుట్టూ ఒక గొలుసును తగిలిస్తుంది, మనలను బానిసలుగా&nbsp;<BR>చేస్తుంది. నేను, నాది అని చెప్పుకొనేకొద్దీ బానిసతనం పెరుగుతుంది. బానిస-&nbsp;<BR>తనంతో దుఃఖమూ పెరుగుతుంది. కాబట్టి ‘లోకంలో వున్న అన్ని పటాల సౌంద-&nbsp;<BR>ర్యాన్ని అనుభవించు, కాని వాటిలో వేటితోనూ తాదాత్మ్యం మాత్రం పొంద-&nbsp;<BR>వద్దు’ అని కర్మయోగం మనకు బోధిస్తుంది. ఏదీ ‘నాది’ అనుకోవద్దు. ‘నాది’</FONT></p>
<hr class="puTa_virupu">
<table><tr><td><a class=puTa_lanke href=puTa481.html>p481</a></td><td>p482</td><td><a class=puTa_lanke href=puTa483.html>p483</a></td></tr></table>
</div></body></html>
