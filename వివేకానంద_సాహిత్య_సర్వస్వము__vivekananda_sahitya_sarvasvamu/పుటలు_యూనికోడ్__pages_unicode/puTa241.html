<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa240.html>p240</a></td><td>p241</td><td><a class=puTa_lanke href=puTa242.html>p242</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">తంలో విశేష సహకారి కాగలదు. ఈ శక్తిని మించిన మహత్తరశక్తి మరొకటి&nbsp;<BR>వుంది. అది ప్రకృతికి అతీతమైనది. ఆధ్యాత్మిక ప్రభావంగలది. అది హేతు&nbsp;<BR>పంథను అనుసరించదు. దాని ప్రభావంవల్ల ఆకస్మిక కాంతిలా జ్ఞానం మానస&nbsp;<BR>దిగ్వలయంమీద తళుక్కుమంటుంది. దానివల్ల సర్వోత్కృష్ట ప్రజ్ఞానం&nbsp;<BR>లభిస్తుంది. సహజ ప్రవృత్తివల్ల దాన్నెలా గ్రహించగలం? ఇది ఎంతో కష్టమైంది.&nbsp;<BR>ఈ రోజుల్లో ప్రతివ్యక్తీ మీ సమక్షానికి వచ్చి, తనకు దివ్యప్రేరణ కలిగిందని&nbsp;<BR>చెబుతాడు. తనకున్న అతిలోక ప్రభావాన్ని గురించి గొప్పగా కబుర్లు చెబుతూం-&nbsp;<BR>టాడు. నిజమైన దివ్యప్రేరణకూ, ప్రపంచానికీ వున్న వ్యత్యాసాన్ని గ్రహించటం&nbsp;<BR>ఎలా? ఆధ్యాత్మికోద్వేగశక్తి (ఈశ్వర ప్రేరితజ్ఞానం) హేతుశక్తికి విరుద్ధమై&nbsp;<BR>వుండకూడదు. ఇది ముందుగా మనం గ్రహించవలసిన విషయం. వృద్ధుడు&nbsp;<BR>శిశువు వేరు కాడు; అతడు పెరిగిన శిశువే! మనం ఉల్లేఖించే దివ్యప్రేరణ&nbsp;<BR>హేతుశక్తియొక్క ప్రవృద్ధే! హేతుశక్తి ద్వారా యీ దివ్యప్రేరణ అలవడుతోంది.&nbsp;<BR>సహజ ప్రవృత్తివల్ల కలిగే శారీరక సంచలనం హేతుశక్తికి విరుద్ధంకాదు. మీ రొక&nbsp;<BR>వీథిని దాటేటప్పుడు, చాల వేగంగా వచ్చే మోటారుకార్లనుంచి కాపాడుకో&nbsp;<BR>టానికై మీ శరీరాల నెలా ఆకస్మికంగా చలింప చేస్తారో ఎరుగుదురు కదా. మీ&nbsp;<BR>దేహాలను అలాటి విపత్తులనుంచి సంరక్షించుకోటం తెలివితక్కువ పని అని మీ&nbsp;<BR>మనస్సులు మిమ్ము ఆక్రోశిస్తవా? అలా చేయవు. అదే రీతిగా దైవప్రభావం&nbsp;<BR>హేతుకశక్తికి ప్రతికూలమై విజృంభించదు. అలా ప్రతికూలంగా విజృంభిస్తే&nbsp;<BR>అది దైవీప్రభావ సమన్వితశక్తి కాబోదు. ఈ ఆధ్యాత్మికశక్తి సర్వజనాభ్యు&nbsp;<BR>దయాన్ని కలిగించేది; ఇది పేరు ప్రాకులాటకుకాని, వ్యక్తిగత లాభంకోసంగాని&nbsp;<BR>వినియోగం కాదు. ఇది సదా ప్రపంచకల్యాణానికై తోడ్పడుతుంది; దీన్లో ఆవంత&nbsp;<BR>స్వార్థచింత లేదు. అప్పుడే అది ఆధ్యాత్మికోద్వేగశక్తి అని మీరు నిశ్చయంగా&nbsp;<BR>తెలుసుకోవచ్చు. ప్రస్తుత ప్రపంచ పరిస్థితిలో పదిలక్షల మందిలో ఒక్కరికైనా&nbsp;<BR>యీ అద్భుతశక్తి లేదని మీరు గ్రహించాలి. ఈ పరిస్థితిలో పరివర్తన కలుగు&nbsp;<BR>తుందని విశ్వసిస్తున్నాం. మనం యిప్పుడు మతంతో ఆటలాడుతున్నాం.&nbsp;<BR>అతిప్రకృతశక్తి, పూర్వోక్త ఆధ్యాత్మిక విభూతి మనకు అలవడిన మంగళ&nbsp;<BR>ముహూర్తంలో మనలో మతావిర్భావం గోచరిస్తుంది. ‘‘మనం యిప్పుడు ఒక&nbsp;<BR>గాజుగుండా చూస్తున్నాం. దానిగుండా అది అంత స్పష్టంగా కనబడటంలేదు. ఐనా&nbsp;<BR>అది సన్నిహిత ముఖవీక్షణమే’’ అని సెయింట్‌ పాల్‌ తెలిపిన వాక్కు&nbsp;<BR>సత్వపుదీపితమైనది. ప్రస్తుత ప్రపంచస్థితిలో ఆ ఉదాత్తశక్తిని అలవరచుకొన్న&nbsp;<BR>వారు శుద్ధపూజ్యులు. కాని మాలో ఆధ్యాత్మికశక్తి వుందని దంభాలు పలికేవారు&nbsp;<BR>యీ కాలంలోనే ఎక్కువ! ఈ దృఢోక్తులు మిథ్యాప్రలాపాలే! స్త్రీలలో స్వజాత-</FONT></p>
<hr class="puTa_virupu">
<table><tr><td><a class=puTa_lanke href=puTa240.html>p240</a></td><td>p241</td><td><a class=puTa_lanke href=puTa242.html>p242</a></td></tr></table>
</div></body></html>
