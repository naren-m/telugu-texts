<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa451.html>p451</a></td><td>p452</td><td><a class=puTa_lanke href=puTa453.html>p453</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - కర్తవ్యమంటే ఏమిటి?</FONT></p>
<p><FONT FACE="TimesNewRoman, Times, serif" SIZE="2">3 7</FONT></p>
<p><FONT FACE="SHREE900, SHREE, sans-serif" SIZE="3">తోడ్పడుతుంది. తనకు అర్హతలేని స్థానాన్ని ఎవ్వరూ దీర్ఘకాలం అధిష్ఠించి వుండ-&nbsp;<BR>లేరు. ప్రకృతిలోసాగే సర్దుబాట్లకు విసుగుకొనడం వలన ప్రయోజనం లేదు.&nbsp;<BR>కిందిమెట్టు పనులను చేసేవాడు అందుచేత కిందిమెట్టువాడు కాడు. ఏ వ్యక్తి గుణ&nbsp;<BR>దోషాలనుగాని అతడి చర్యల స్వరూపాన్నిబట్టి నిర్ణయించకూడదు. ఏ దృష్టితో,&nbsp;<BR>ఏ విధంగా అతడు తన కర్మలను నిర్వర్తిస్తాడో దానినిబట్టి మానవుడి న్యూన-&nbsp;<BR>తాధిక్యాలను నిర్ణయించవచ్చును.</FONT></p>
<p><FONT FACE="SHREE900, SHREE, sans-serif" SIZE="3">కర్తవ్యాన్ని గురించిన యీ ఆశయంకూడా మార్పుచెందుతుందనీ స్వార్థ-&nbsp;<BR>ప్రేరణ లేనప్పుడే అత్యంత ఘనకార్యాలు నెరవేర్చ బడతాయనీ ముందుముందు&nbsp;<BR>మనం గుర్తిస్తాం. ఐనా కర్తవ్యతాబుద్ధితో కూడుకొన్న కర్మాచరణమే కేవల&nbsp;<BR>నిష్కామ కర్మాచరణానికి మనలను అందిస్తుంది. అప్పుడు కర్మ ఆరాధనమౌ-&nbsp;<BR>తుంది. అంతేకాదు, అంతకంటె పైదవుతుంది. అప్పుడు కర్మ కర్మకొరకే ఆచ-&nbsp;<BR>రింపబడుతుంది. నీతిరూపంలోగాని, ప్రీతిరూపంలోగాని, కర్మతత్త్వం ఇతర&nbsp;<BR>యోగాలలో ఎలాగో ఇక్కడా అలాగే. ఉద్దేశ్యం ఇది - ఉన్నత యథార్థాత్మ ప్రకా-&nbsp;<BR>శించడానికి అనువుగా, జఘన్యాత్మను పలుచబరచటం. ఉన్నత రంగాలలో ఆత్మ&nbsp;<BR>ఆవిష్కృతమవడానికి అనువుగా జీవిత జఘన్యరంగాలలో శక్తులను వ్యర్థపరచ&nbsp;<BR>కుండటం, క్షుద్రతృష్ణలను సదా నివారించుకొనటం - వీటిచే ఇది సిద్ధిస్తుంది.&nbsp;<BR>వాటిని నివారించుకోమని ధర్మం ఖచ్చితంగా కోరుతుంది. తెలిసో తెలియకో&nbsp;<BR>కర్మానుభవరంగాలలో సంఘవ్యవస్థ అంతా ఇలాగే పెంపొందినది. ఆ రంగాలలో&nbsp;<BR>స్వార్థపరతను అణచుకొంటే మానవుడి పారమార్థిక తత్త్వనిరవధిక వికాసానికి&nbsp;<BR>దారి తెరిచినవారమౌతాం.</FONT></p>
<p><FONT FACE="SHREE900, SHREE, sans-serif" SIZE="3">కర్తవ్య మెప్పుడూ రుచించదు. ఆ చక్రం ప్రేమస్నిగ్ధమైనప్పుడే చక్కగా నడు-&nbsp;<BR>స్తుంది; కాకపోతే నిరంతర సంఘర్షణ ఏర్పడుతుంది. ప్రేమార్ద్రహృదయులు&nbsp;<BR>కాకుంటే తల్లిదండ్రులు తమ బిడ్డలపట్ల, బిడ్డలు తల్లిదండ్రులపట్ల, భార్యాభర్త&nbsp;<BR>లొకరిపట్ల ఒకరు తమ కర్తవ్యాన్ని ఎలా నిర్వహిస్తారు? మన జీవితంలో సంఘ-&nbsp;<BR>ర్షణ నిత్యం కానరావడం లేదా? ప్రేమమూలాననే ధర్మం రుచిస్తోంది. స్వాతంత్య్ర&nbsp;<BR>నభోమండలంలోనే ప్రేమచంద్రుడు ప్రకాశిస్తున్నాడు. ఐనా ఇంద్రియ బానిస-&nbsp;<BR>లమై, మానవజీవితంలో నిత్యం తటస్థించే కామక్రోధాదులకు నూరింటికి దాసా-&nbsp;<BR>నుదాసులమై ఉండటమా స్వాతంత్య్రం? ఈ అల్ప సంఘర్షణ లన్నిటిలోను -&nbsp;<BR>సహనమే మహోన్నతమైన స్వాతంత్య్ర ప్రకటనం. స్త్రీలు తమ కోప స్వభావానికి,&nbsp;<BR>అసహనానికి లోనై భర్తలను నిందించి తమ స్వాతంత్య్రాన్ని నిలుపుకొంటున్నా-&nbsp;<BR>మని భావిస్తారు - కాని దాని మూలంగా కేవలం తమ దాస్యాన్ని ప్రకటించుకొం-&nbsp;<BR>టున్నామని పాపం వారు తెలుసుకోలేరు. ఎప్పుడూ భార్యలను దూషించే భర్తల&nbsp;<BR>విషయంకూడా ఇలాంటిదే.</FONT></p>
<hr class="puTa_virupu">
<table><tr><td><a class=puTa_lanke href=puTa451.html>p451</a></td><td>p452</td><td><a class=puTa_lanke href=puTa453.html>p453</a></td></tr></table>
</div></body></html>
