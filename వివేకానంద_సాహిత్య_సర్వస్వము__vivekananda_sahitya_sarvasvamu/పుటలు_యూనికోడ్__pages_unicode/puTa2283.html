<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2282.html>p2282</a></td><td>p2283</td><td><a class=puTa_lanke href=puTa2284.html>p2284</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 3 4</FONT></p>
<p><FONT FACE="SHREE900, SHREE, sans-serif" SIZE="3">విస్తున్నామో, గమనించండి.’’ ఈ ప్రతి అల్ప భోగానికి వెనుక ద్వేషం, దుఃఖం,&nbsp;<BR>భయం, దాగివుండవచ్చు.</FONT></p>
<p><FONT FACE="SHREE900, SHREE, sans-serif" SIZE="3">ఇక మన తత్త్వవేత్తలు ఇలా కాక, ప్రప్రథమంనుండి, పరిణామ మనే&nbsp;<BR>పేరుతోవున్న వ్యక్తీకరణమంతా, ఆ అవ్యక్తతత్త్వం వ్యక్తంకావడానికి చేసే వృధా&nbsp;<BR>ప్రయత్నాలే అని పల్కుతున్నారు. ఈ విశ్వానికంతటికీ ప్రధాన కారణరూపమైన&nbsp;<BR>నీవు క్షుద్రమైన బురదగుంటల్లో ప్రతిబింపచూస్తున్నావు. కానీ, కొంతకాలం&nbsp;<BR>అలా ప్రయత్నించిన తర్వాత, అలాటి ప్రయత్నమంతా వ్యర్థమని తెలిసికొని వెను-&nbsp;<BR>దిరిగి నీ వెక్కడినుండి వచ్చావో అక్కడికే మరలిపోతావు. ఇదే వైరాగ్యం. లేక&nbsp;<BR>సర్వసంగ పరిత్యాగం. ఇదే మతధర్మానికి ప్రారంభం. మతంకానీ, నీతిధర్మంకానీ,&nbsp;<BR>ఆత్మార్పణ బుద్ధిలేక ఎలా ప్రారంభం కాగలవు? సంగత్యాగమే దీనికి ‘‘ఓ, నా,&nbsp;<BR>మా, ’’లు. ‘‘త్యాగం చేయి,’’ ‘‘త్యాగం చేయి’’ అని వేదాలు ఘోషిస్తున్నాయి.&nbsp;<BR>పరిత్యాగం చేయి. అదొక్కటే మార్గం. ‘‘నప్రజయా ధనేన త్యాగేనైకే అమృతత్వ&nbsp;<BR>మానశుః’’ (సంతానంవల్ల కానీ, సంపదవల్ల కానీ, అమృతత్వాన్ని పొందజాలవు.&nbsp;<BR>త్యాగంచేత మాత్రమే అది సాధ్యమవుతుంది.) భారతీయ&nbsp;<BR>గ్రంథాలలోని శాసనం ఇదే. సింహాసనాల్ని అలంకరిస్తూకూడ, సంసారత్యాగం&nbsp;<BR>చేసిన వారున్నారు! జనకమహారాజుకూడ సర్వపరిత్యాగం చేశాడు. జనకుని&nbsp;<BR>మించిన గొప్పత్యాగి ఎవరు? ఈ రోజుల్లో, అందరం జనకుల మనిపించుకోవా-&nbsp;<BR>లని, ఉబలాటపడుతున్నాం. ఔను. కూటికి, గుడ్డకు, దిక్కులేక అల్లాడుతున్న&nbsp;<BR>దీనసంతానానికి వీరు జనకులే.</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> వీరికి జనకనామం, ఈ విధంగా వర్తిస్తుంది.&nbsp;<BR>పురాణ ప్రసిద్ధుడైన ఆ జనకునికిగల భవ్య దివ్య భావాలు, వీరిలో పూజ్యం! వీరే&nbsp;<BR>మన అభినవ జనకులు! ఇప్పుడు, ఇలాటి జనకత్వాన్ని కొంచెం త్యాగంచేసి,&nbsp;<BR>లక్ష్యాన్ని గుర్తించి నడవండి. మీరు త్యాగం చేయగలిగారా, మీకు ఆత్మధర్మం చేజి-&nbsp;<BR>క్కుతుంది. అలా చేయలేరా, తూర్పునుండి, పడమర వరకు ప్రపంచంలోవున్న&nbsp;<BR>పుస్తకాల నన్నిటినీ, మీరు పూర్తిగా చదువుదురు గాక! గ్రంథాలయాలన్నిటినీ&nbsp;<BR>గుటకవేసి మ్రింగుదురుగాక! గొప్పపండితు లవుదురు గాక;&nbsp;<BR>కర్మకాండను మాత్రమే పట్టుకొని వ్రేలాడితే, మీరు వ్యర్థులే! మీకు ఆత్మసిద్ధి&nbsp;<BR>కలుగదు. త్యాగం వల్లనే, ఈ అమృతత్వాన్ని పొందడం సాధ్యం. వైరాగ్య మొక&nbsp;<BR>గొప్పశక్తి - విశ్వాన్నంతను ధిక్కరించి నిలువగల మహాశక్తి. తత్ప్రభావంతో&nbsp;<BR>మాత్రమే ‘‘బ్రహ్మాండమ్‌ గోష్పదాయతే’’ (ఈ బ్రహ్మాండమంతా ఆవు అడు-&nbsp;<BR>గులాగా చిన్నిగుంట లాంటి దవుతుంది.)</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">జనకుడనే పదానికి తండ్రి అని అర్థం.</FONT></p>
<hr class="puTa_virupu">
<table><tr><td><a class=puTa_lanke href=puTa2282.html>p2282</a></td><td>p2283</td><td><a class=puTa_lanke href=puTa2284.html>p2284</a></td></tr></table>
</div></body></html>
