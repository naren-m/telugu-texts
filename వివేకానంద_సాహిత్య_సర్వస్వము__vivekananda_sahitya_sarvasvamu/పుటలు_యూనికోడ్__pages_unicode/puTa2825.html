<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2824.html>p2824</a></td><td>p2825</td><td><a class=puTa_lanke href=puTa2826.html>p2826</a></td></tr></table>
<p><FONT FACE="SHREE900, SHREE, sans-serif" SIZE="3">బౌద్ధకాలపు భారతదేశం</FONT></p>
<p><FONT FACE="TimesNewRoman, Times, serif" SIZE="2">3 8 9</FONT></p>
<p><FONT FACE="SHREE900, SHREE, sans-serif" SIZE="3">మీరు కోరుకుంటే ఒక చిన్నదిబ్బను చేయండి. లేకపోతే ఏమీ అవసరంలేదు&nbsp;<BR>అని బుద్ధుని జవాబు. కాని కాలక్రమేణ పెద్ద పెద్ద దేవాలయాలు, కార్యకలాపాలు&nbsp;<BR>విజృంభించాయి. దీనికి మునుపు విగ్రహారాధన ఉండినది కాదు. బౌద్ధులే&nbsp;<BR>మొట్టమొదటిసారిగా విగ్రహాలను పూజించారని నా నమ్మకం. కూర్చొని ప్రార్థన&nbsp;<BR>చేస్తున్న బుద్ధుని ప్రతిమలు, ఇతర సత్పురుషుల ప్రతిమలు రూపొందసాగాయి.&nbsp;<BR>వీటితోపాటు బౌద్ధసంఘంలో క్రియాకలాపాలన్నీ పెరుగసాగాయి. ఆ సన్న్యాసి&nbsp;<BR>సంఘాలు ధనంతో నిండిపోసాగాయి. దాని పతనానికి అసలైన కారణం ఇక్కడే&nbsp;<BR>ఉంది. సన్న్యాసం ఏ కొద్దిమందికో మాత్రమే తగుతుంది. కాని మనసు చేసుకున్న&nbsp;<BR>ప్రతి స్త్రీ, ప్రతి పురుషుడు సాంఘిక జీవితాన్ని విడిచి సన్న్యసించేటట్లు ప్రచారం&nbsp;<BR>చేయబడసాగింది. దేశమంతటా విచ్చలవిడిగా సన్న్యాస సంఘాలు స్థాపింపబడ-&nbsp;<BR>సాగాయి. (వీటిలో కొన్నిటిలో లక్షలమంది సన్న్యాసులు, మరి&nbsp;<BR>కొన్నిటిలో ఇరవైవేలమంది ఉండసాగారు. పెద్ద పెద్ద భవనాలతోకూడిన ఈ&nbsp;<BR>సన్న్యాసి సంఘాలు భారతదేశం అంతటా వ్యాపించాయి.) ఇవి విద్యాసంస్కృ-&nbsp;<BR>తులకు కేంద్రాలవటం నిజమే. ఐనా సంతానోత్పత్తిని చేయటానికి ఎవరు మిగులు&nbsp;<BR>తారు? కొందరు బలహీనులు మాత్రమే. మేధావులు, శక్తివంతులు సన్న్యాసులై-&nbsp;<BR>పోయారు. ఇలా శ్రేష్ఠవీర్యం నష్టంకావటంద్వారా దేశం పతనమైంది.</FONT></p>
<p><FONT FACE="SHREE900, SHREE, sans-serif" SIZE="3">అద్భుతమైన ఈ సంఘాన్ని గూర్చి మీకు తెల్పుతాను. అది మహత్తరమై-&nbsp;<BR>నదే. కాని ఆదర్శవంతమైన సిద్ధాంతం ఒకటి. దాన్ని క్రియావంతం చేయటం,&nbsp;<BR>దైనందిన ఆచరణలోనికి తీసుకురావటం మరొకటి. ‘అహింస’ అద్భుతమైన&nbsp;<BR>సిద్ధాంతం. కాని మనమందరం ఒకేసారి బజారుకుపోయి దానిని పరిపాలించబో-&nbsp;<BR>యినట్లయితే ఈ నగరంలో ఇంకేమీ మిగిలి వుండదు. అహింస అత్యున్నతమైన&nbsp;<BR>ఆదర్శం ఐనా దాన్ని అనుష్ఠానంలోకి తీసుకురాగల్గిన ఉపాయాన్నింత వరకూ&nbsp;<BR>ఎవరూ కనిపెట్టలేదు.</FONT></p>
<p><FONT FACE="SHREE900, SHREE, sans-serif" SIZE="3">రక్తానికి సంబంధించినంతవరకూ ‘జాతి’ అనేదానిలో కొంత విలువ&nbsp;<BR>ఉంది. ‘వంశపారంపర్యత’ అనేది ఉంది. ఐనా మీరు మీ రక్తాన్ని నీగ్రోలతోగాని,&nbsp;<BR>అమెరికా ఇండియన్లతోగాని కలుపుకోరెందుకు? ప్రకృతే మీకు ఆ పనిలో అడ్డం-&nbsp;<BR>వస్తుంది. నీకు అజ్ఞాతంగా పనిచేస్తున్న ప్రకృతి ‘జాతిని’ సంరక్షిస్తూన్నది. ఆర్య-&nbsp;<BR>జాతి అటువంటిది. ఐతే ఈ నా మాటలను అపార్థం చేసుకోవద్దు. నీగ్రోలు,&nbsp;<BR>ఇండియన్లు - వీరందరూ మనతో సమానులు కాలేరని నే ననటం లేదు. వారికి&nbsp;<BR>కూడా సమానమైన హక్కులు, అవకాశాలు ఉండాలి. కొన్ని కొన్ని జాతులు&nbsp;<BR>కలిస్తే అది పతనానికి దారి తీస్తుందని మనకు తెలుసు. ఆర్యులు కఠినమైన&nbsp;<BR>నియమాలతో తమ జాతి నెంత విడదీసిపెట్టటానికి ప్రయత్నించినా అదంత</FONT></p>
<hr class="puTa_virupu">
<table><tr><td><a class=puTa_lanke href=puTa2824.html>p2824</a></td><td>p2825</td><td><a class=puTa_lanke href=puTa2826.html>p2826</a></td></tr></table>
</div></body></html>
