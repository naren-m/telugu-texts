<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3184.html>p3184</a></td><td>p3185</td><td><a class=puTa_lanke href=puTa3186.html>p3186</a></td></tr></table>

<p><FONT FACE="SHREE900, SHREE, sans-serif" SIZE="3">39. ‘‘వివాహ మనేది ప్రభుత్వ శాసన బంధానికి అవతల ఉండే విషయా-&nbsp;<BR>లన్నిటితో కూడుకొని ఉన్నట్లు పాశ్చాత్యులు భావిస్తారు. ఇద్దరు వ్యక్తుల్ని&nbsp;<BR>శాశ్వతంగా ఏకమొనర్చడానికై సమాజంచే విధింపబడిన నిబంధనంగా దానిని&nbsp;<BR>భారతీయులు భావిస్తారు. వీరిద్దరూ తమకు యిష్టమున్నా లేకున్నా, జన్మ&nbsp;<BR>జన్మాంతరాలలో ఒకరినొకరు పెండ్లాడాలి. ఒకరు రెండవవారి పుణ్యమంతటి-&nbsp;<BR>లోను సగభాగాన్ని సంపాదిస్తారు. మరి, దంపతుల్లో ఒకరు ఈ జీవితంలో&nbsp;<BR>నిరాశాస్పదంగా వెనకపడిపోయి ఉన్నట్లు కన్పిస్తే, ఆ వ్యక్తి మరల ఉన్నతస్థితి&nbsp;<BR>నందుకొనేంతవరకు రెండవవ్యక్తి వేచివుండటం విధ్యుక్తధర్మం.’’</FONT></p>
<p><FONT FACE="SHREE900, SHREE, sans-serif" SIZE="3">40. ‘‘ఎఱుక అనేది అవ్యక్త జ్ఞానావస్థ, అతీంద్రియ జ్ఞానావస్థ అనే రెండు&nbsp;<BR>సముద్రాలకు నడుమ ఉండే ఒక పొర మాత్రమే.’’</FONT></p>
<p><FONT FACE="SHREE900, SHREE, sans-serif" SIZE="3">41. ‘‘ఎఱుక - సర్వజన సామాన్యమైన బోధావస్థను - గూర్చి పాశ్చాత్యు&nbsp;<BR>లంత ఉత్కర్షతో ప్రసంగించడం విని నా చెవులను నేను నమ్మజాలకపోయాను.&nbsp;<BR>ఎఱుకయా? ఎఱుక ఏ పాటిది! అగాధమైన అవ్యక్తజ్ఞానావస్థయొక్క ఔన్న-&nbsp;<BR>త్యంతో పోల్చిచూస్తే, ఎఱుక ఒక లెక్కలోనిది కానేకాదు. ఇందులో నే నెప్పుడు&nbsp;<BR>భ్రమపడజాలను. ఎందుకంటే, పది నిమిషాల్లో శ్రీరామకృష్ణ పరమహంస ఒకడి&nbsp;<BR>అవ్యక్తమానసంనుండి వాని గత విషయాన్నంతటినీ గ్రహించి అందుండి వాని&nbsp;<BR>భవిష్యత్తును వాని శక్తి సామర్థ్యాలను నిర్ణయించడం చూచినవాణ్ణి కానా నేను?</FONT></p>
<p><FONT FACE="SHREE900, SHREE, sans-serif" SIZE="3">42. ‘‘ఇవన్నీ అంటే దివ్యదర్శనాదులు అప్రధాన విషయాలు. ఇవి నిజ-&nbsp;<BR>మైన యోగలక్షణాలు కావు. మన సిద్ధాంతాల యథార్థతను పరోక్షంగా స్థాపించ&nbsp;<BR>డంలో యివి కొంత ప్రయోజనకరం కావచ్చు. ఒక చిన్న క్షణికదర్శనమై&nbsp;<BR>నప్పటికీ, స్థూలజడ ప్రకృతి వెనుక ఏదో ఉందనే విశ్వాసాన్ని కల్గిస్తుంది. ఏమై-&nbsp;<BR>నప్పటికీ అలాంటి విషయాలకై కాలాన్ని ఖర్చుపెట్టేవారు ఘోరప్రమాదాలకు&nbsp;<BR>లోనవుతుంటారు.’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఇవి (యౌగికవికాసాలు) యోగసంబంధమైన సరిహద్దు సమస్యలు.&nbsp;<BR>దాని మూలాన కలిగే జ్ఞానం నిశ్చితం. లేదా సుస్థిరం ఎన్నటికీ కానేరదు. ఇవి&nbsp;<BR>‘‘సరిహద్దు సమస్యలు’’ అని నేను చెప్పలేదా? సరిహద్దు ఎప్పుడూ మారిపోతూ&nbsp;<BR>వుంటుంది.’’</FONT></p>
<p><FONT FACE="SHREE900, SHREE, sans-serif" SIZE="3">43. ‘‘ఇక అద్వైతపక్షంలో, ఆత్మకు రాకపోకలనేవి లేవనీ, ఈ లోకాలు&nbsp;<BR>లేదా విశ్వసంబంధమైన పొరలన్నీ ప్రాణాకాశాలనుండి కలిగే నానావిధ ఫలితాలు&nbsp;<BR>మాత్రమేనని భావింపబడుచున్నది. అంటే ఎక్కడ ప్రాణం భౌతికశక్తిగా,&nbsp;<BR>ఆకాశం యింద్రియగోచరమైన ప్రకృతిగా కన్పిస్తుందో అలాంటి దృశ్యప్రపం-&nbsp;<BR>చంతో కూడుకొనియుండే లోకం అత్యంత నికృష్టం, అత్యంత ఘనీభూతమైన</FONT></p>
<hr class="puTa_virupu">
<table><tr><td><a class=puTa_lanke href=puTa3184.html>p3184</a></td><td>p3185</td><td><a class=puTa_lanke href=puTa3186.html>p3186</a></td></tr></table>
</div></body></html>
