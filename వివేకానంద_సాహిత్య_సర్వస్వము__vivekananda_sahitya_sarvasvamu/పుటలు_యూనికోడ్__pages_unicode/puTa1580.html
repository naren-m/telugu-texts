<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1579.html>p1579</a></td><td>p1580</td><td><a class=puTa_lanke href=puTa1581.html>p1581</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - తృతీయ భాగం</FONT></p>
<p><FONT FACE="SHREE900, SHREE, sans-serif" SIZE="3">351</FONT></p>
<p><FONT FACE="SHREE900, SHREE, sans-serif" SIZE="3">అడుగుతాడు. కొత్త నిబంధనకూ (బైబిల్‌), ఖురాన్‌కూ ఏర్పడిన తగువు&nbsp;<BR>తీర్చడానికి అవి రెండూ ఉపకరించజాలవు కదా? స్వతంత్రమైన, ప్రమాణ&nbsp;<BR>మొకటి అవసరం. అది ఏ పుస్తకంగానూ వుండజాలదు. అది సర్వజనాదర&nbsp;<BR>ణీయంగా వుండాలి! యుక్తికిమించి, ఏది అలా సర్వజనామోదాన్ని పొందు-&nbsp;<BR>తుంది? యుక్తిసైతం పూర్ణంగా, సమర్థమైంది కాదంటారు. ‘‘అది సదా సత్యాన్నే&nbsp;<BR>తేల్చగలదనే నమ్మకం లేదు. అది తరచుగా, పొరపడుతూంటుంది. కాబట్టి మన-&nbsp;<BR>మొక చర్చి (మత పీఠం) అధికారానికి ఒడంబడక తప్పదు’’ అని ఒక రోమన్‌&nbsp;<BR>కేథలిక్‌ మతస్థుడు నాతో వాదించాడు. వాని తర్కం నాకు బోధపడలేదు. నేను&nbsp;<BR>చెప్పేదేమంటే - యుక్తి అంత దుర్బలమైతే, బోధకుల బోధ అంతకన్నా మరింత&nbsp;<BR>దుర్బలమైనదే అవుతుంది. వాళ్లు చేసే పరిష్కారానికి ఒప్పుకోవడంకంటే నా&nbsp;<BR>తర్కాన్ని నేను నమ్ముకుంటాను. అదెంత దుర్బలమైనా, దాన్ని నమ్ముకుంటే,&nbsp;<BR>నేను ఎప్పటికైనా, సత్యాన్ని గ్రహింపజాలే అవకాశం వుంటుంది. ఇతర మార్గల్లో&nbsp;<BR>అలాంటి అవకాశమే లేదు కదా?</FONT></p>
<p><FONT FACE="SHREE900, SHREE, sans-serif" SIZE="3">కాబట్టి మనం యుక్తినే ఆధారం చేసికోవాలి. కాని యుక్తిననుసరించి&nbsp;<BR>విశ్వాసాన్ని కుదుర్చుకోలేం - అనే వారి పట్ల మనకు సానుభూతి వుండవలసిందే.&nbsp;<BR>ఎవరిమాటనో ప్రమాణంగా అంగీకరించి రెండు కోట్ల దేవతలున్నారని గుడ్డి&nbsp;<BR>నమ్మకాన్ని పెట్టుకోవడంకంటే, యుక్తిని ఆధారం చేసికొని నాస్తికులై పోవడమే,&nbsp;<BR>మానవజాతికి శ్రేయస్కర మవుతుంది. మనకు కావలసింది అభివృద్ధి,&nbsp;<BR>పురోగమనం, బ్రహ్మ సాక్షాత్కారం! కేవల సిద్ధాంతాలు ఎన్నడూ మానవులను&nbsp;<BR>ఉద్ధరించలేదు. ఎన్ని శాస్త్రాలైనా, మనలను పవిత్రులుగా చేయజాలవు. ఆత్మ&nbsp;<BR>సాక్షాత్కారానికి మాత్రమే ఆ శక్తి వుంది. అది మనలోనే వుంది. జిజ్ఞాసచేత&nbsp;<BR>అది సిద్ధిస్తుంది. మానవులు సమాలోచన చేయాలి! మట్టిముద్ద ఎన్నడూ&nbsp;<BR>ఆలోచన చేయజాలదు. కాబట్టి అది సదా మట్టిముద్దగానే ఉండిపోతుంది.&nbsp;<BR>ఆలోచనాపరుడు కావడమే నరుని ఘనత! ఆలోచించడం నరుని స్వభావం; ఇదే&nbsp;<BR>వానికీ, పశువుకూ ఉన్న భేదం. ఊర్కే ప్రమాణాలపైన ఆధారపడే ఆచారం మితి-&nbsp;<BR>మీరిపోయిన దేశంలో పుట్టిన వాడినై, అలాంటి ప్రమాణాలవల్ల కలిగే అనర్థాలను&nbsp;<BR>చక్కగా గ్రహించిన వాణ్ణి కావడంచేత, నేను యుక్తిలోనే విశ్వాసంవుంచి దాన్నే&nbsp;<BR>అనుసరిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">వేదాలలోనుండి సృష్టి బయలుదేరిందని హిందువులు విశ్వసిస్తారు. ‘‘ఆవు&nbsp;<BR>అనేది వుందని నీకెలా తెలుసు?’’ అంటే - ‘‘గోవనే శబ్దం వేదాలలో వుంది&nbsp;<BR>కాబట్టి-’’ అని వీరంటారు. వెలుపల ఒక మనుష్యుడున్నట్లు నీ కేవిధంగా&nbsp;<BR>తెలిసింది అంటే - ‘‘వేదాలలో మనుష్యడనే మాట వుండటం చేత’’ అని</FONT></p>
<hr class="puTa_virupu">
<table><tr><td><a class=puTa_lanke href=puTa1579.html>p1579</a></td><td>p1580</td><td><a class=puTa_lanke href=puTa1581.html>p1581</a></td></tr></table>
</div></body></html>
