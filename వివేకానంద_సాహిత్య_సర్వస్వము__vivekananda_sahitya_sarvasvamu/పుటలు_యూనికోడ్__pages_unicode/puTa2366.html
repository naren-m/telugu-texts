<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2365.html>p2365</a></td><td>p2366</td><td><a class=puTa_lanke href=puTa2367.html>p2367</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - వేదాంతం</FONT></p>
<p><FONT FACE="TimesNewRoman, Times, serif" SIZE="2">3 1 7</FONT></p>
<p><FONT FACE="SHREE900, SHREE, sans-serif" SIZE="3">గలదని శ్రీకృష్ణభగవానుడు చెప్పుతున్నాడు.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ఆర్యసంతానములారా! సోమరులుగ కూర్చోకండి! లెండి! మేల్కొ-&nbsp;<BR>నండి! గమ్యం చేరేవరకు ఆగకండి! ఈ అద్వైత మతాన్ని అనుష్ఠానంలో పెట్ట-&nbsp;<BR>వలసిన కాలం వచ్చింది. దీన్ని స్వర్గంనుండి భూమికి తీసికొనివద్దాం! ఇదే నూత-&nbsp;<BR>నధర్మప్రచారం. అదిగో వినండి. మన పూర్వులు, దీనిని స్వర్గంనుండి భూమికి&nbsp;<BR>తీసికొనిపోండని మనల్ని ఆదేశిస్తున్నారు. మీ బోధలు ప్రపంచ&nbsp;<BR>మంతటా వ్యాపించుగాక! అవి సంఘశరీరంలో ప్రతినాళంలోకి, చొరబారుగాక!&nbsp;<BR>అవి ప్రతివాని సమష్టిసంపదై వుండనీ! అవి మన జీవితాలతో ఐక్యానుసంధానం&nbsp;<BR>పొందాలి. అవి మన రక్తనాళాలలో ప్రవేశించి ప్రతి రక్తబిందువుతో కలిసి&nbsp;<BR>ప్రసరించునుగాక!</FONT></p>
<p><FONT FACE="SHREE900, SHREE, sans-serif" SIZE="3">ఓహో! అనుష్ఠానవేదాంతులుగా, అమెరికనులు మన కన్న గొప్పవారని విని,&nbsp;<BR>మీరు ఆశ్చర్యపడవచ్చు. కానీ అది నిజం. నేను న్యూయార్కు నగరంలో సము-&nbsp;<BR>ద్రతీరంలో నిలుచుండి వేర్వేరు దేశాలనుండి వలసవచ్చే ప్రజలను చూస్తూండే-&nbsp;<BR>వాడిని. అణగద్రొక్కబడి, పీల్చి పిప్పిచేయబడి, నిరాశాహతులై, మోమెత్తి మను-&nbsp;<BR>ష్యుల వంక చూడటానికి జంకుతూ, చిరిగి పేలికలైన నాలుగు గుడ్డల చిన్న-&nbsp;<BR>మూటే తమ సర్వస్వంగా అనేకులు ఆ దేశంలో ప్రవేశిస్తారు. పోలీసు&nbsp;<BR>వాడు కన్పించగానే, వారు భయపడి కాలిబాటను విడిచి, రెండవ ప్రక్కకు&nbsp;<BR>పరుగిడబోతారు. చూడండి! ఆరునెలలలో, ఈ పురుషులే సొగసైన దుస్తులు&nbsp;<BR>ధరించి, ఠీవిగా నడుస్తూ, ప్రతివాని ముఖంవంక నిర్భయంగాచూస్తూ సంచ&nbsp;<BR>రిస్తారు! ఈ అద్భుత పరివర్తన ఎలా కలిగింది? ఆర్మేనియాదేశంనుండో,&nbsp;<BR>మరెక్కడినుండో, ఒకడు అమెరికాకు వస్తాడనుకోండి. స్వదేశంలో అతడు పోలికే&nbsp;<BR>లేకుండా పోయేంతగా అణగత్రొక్కబడి వుంటాడు. అతడు బానిసగా జన్మించా-&nbsp;<BR>డని ప్రతివారు వానికి అక్కడ బోధించి వుంటారు. యావజ్జీవమూ అతడు&nbsp;<BR>అలాటి దీనదశలో ఉండటానికే పుట్టాడని చెప్పివుంటారు. అతడు&nbsp;<BR>కదలినా, మెదలినా, కాలరాచివుంటారు. ‘‘ఓయి బానిసా! నీవు బానిసవై&nbsp;<BR>పుట్టావు. నీవు బానిసగా వుండవలసిందే! నీవు ఆశాశూన్యుడివై జన్మించావు.&nbsp;<BR>నీవు నిరాశాహతుడివిగా వుండిపోవలసిందే!’’ అని అక్కడ ప్రతిదీ వాడికి&nbsp;<BR>తెలిపివుంటుంది. ‘‘నీకు ఆశలులేవు. నిరాశుడవై నీచదాసుడివై వుండిపోవల-&nbsp;<BR>సిందే!’’ అని అక్కడి గాలిసైతం దశదిశలనుండి వాని చెవులలో నూరుపోసి&nbsp;<BR>వుంటుంది. బలవంతులు వాడిని పీడించి, ప్రాణాల్ని విసిగించి వుంటారు. కానీ,&nbsp;<BR>అతడు న్యూయార్కు నగరవీథులలో అడుగుపెట్టిన వెంటనే మాన్యరీతిని&nbsp;<BR>దుస్తుల ధరించిన ధీరపురుషుడొకడు, ఎదురుగావచ్చి ఆదరణసూచకంగా</FONT></p>
<hr class="puTa_virupu">
<table><tr><td><a class=puTa_lanke href=puTa2365.html>p2365</a></td><td>p2366</td><td><a class=puTa_lanke href=puTa2367.html>p2367</a></td></tr></table>
</div></body></html>
