<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2473.html>p2473</a></td><td>p2474</td><td><a class=puTa_lanke href=puTa2475.html>p2475</a></td></tr></table>

<p><FONT FACE="SHREE900, SHREE, sans-serif" SIZE="3">ఈ కన్యకామణి స్వచ్ఛమైన, ఉదాత్తశీలి. కాబట్టి భర్త ఆశయాలను&nbsp;<BR>గ్రహించి సానుభూతిని ఒసగ గలిగింది. వెంటనే తనకు సంసారంలో బంధించే&nbsp;<BR>కోర్కె లేదనీ, తోడునీడగా వుంటూ సేవలందిస్తూ, తత్త్వవిషయాలను తెలుసు&nbsp;<BR>కోవాలనే కోర్కె తనకుందని చెప్పింది. ఆమె అతడికి అత్యంత భక్తురాలై, భర్తను&nbsp;<BR>దేవుడనే భావనతో సేవించసాగింది. ఈ రీతిగా భార్య అనుమతితోనే, మిగిలిన&nbsp;<BR>ప్రతిబంధకంకూడా తొలగిపోగా, తాను కోరి ఎంచుకొన్న మార్గంలో అతడు&nbsp;<BR>యథేచ్ఛగా పయనించసాగాడు.</FONT></p>
<p><FONT FACE="SHREE900, SHREE, sans-serif" SIZE="3">తరువాత, సర్వమత తత్త్వాన్ని తెలుసుకోగోరే అభిలాషతో అతడి&nbsp;<BR>హృదయం నిండిపోయింది. ఇంతదాక అతడు ఆర్యమత సాధనల్లోనే తన్మయుడై&nbsp;<BR>వున్నాడు. ఇతర మతాల విధానాలెలాటివో తెలుసుకోగోరాడు. కాబట్టి, అతడు&nbsp;<BR>యీసారి యితర మత గురువులను ఆశ్రయించాడు. గురువంటే మా అభిప్రా-&nbsp;<BR>యంలో గ్రంథకీటకం కాదు. అపరోక్షానుభూతిని పొందినవాడు. తనంతట&nbsp;<BR>తానే సత్యాన్ని గుర్తించినవాడే గురువు కాని, ఇతరులనుండి విన్నవాడు కాడు. అత-&nbsp;<BR>డొక మహమ్మదీయ యోగిపుంగవుణ్ణి ఆశ్రయించాడు. ఆ గురువు కేటాయించిన&nbsp;<BR>సాధనలను అభ్యసించాడు. భావశుద్ధితో అతడు ఉపదేశించిన భక్తి&nbsp;<BR>మార్గంలో పయనించి తాను యింతకుపూర్వం చేరుకొన్న గమ్యాన్నే తిరిగి&nbsp;<BR>చేరటం అతడికి ఆశ్చర్యం కలిగించింది. ఏసుక్రీస్తు బోధించిన సత్యమత&nbsp;<BR>సాధనలు కూడా ఆచరించి, ఇలాటివే ఐన అనుభూతులను పొందాడు. కంటికి&nbsp;<BR>కానవచ్చే మతాలన్నిటిని అతడు సాధించాడు. అతడు దేన్ని గ్రహించినా హృద-&nbsp;<BR>యపూర్వకంగా స్వీకరించేవాడు. ఉపదేశానుసారం తు.చ. తప్పకుండా పాటించే&nbsp;<BR>వాడు. పదేపదే, అతడు ఒకే గమ్యాన్ని చేరుకొన్నాడు. ఇలా, స్వీయానుభ&nbsp;<BR>వాలతో, ప్రతిమతం ఒకే గమ్యాన్ని ఉపదేశిస్తోందనీ, ప్రతిమతం ఒకే విషయాన్ని&nbsp;<BR>బోధిస్తోందనీ, కేవలం సాధనా విధానంలోను, ఒకింత అధికంగా భాషా విషయం-&nbsp;<BR>లోను అవి విభేదిస్తున్నాయనీ అతడు విశ్వసించాడు. నిజానికి మతాలన్నిటి,&nbsp;<BR>తదంతర్గతాలైన సంప్రదాయాల లక్ష్యం ఒక్కటే. కాని స్వార్థంకోసం అవి ఒక-&nbsp;<BR>దానితో ఒకటి కలహిస్తున్నాయి. సత్యాన్ని కోరటం లేదు, పేరుకోసం తహ&nbsp;<BR>తహలాడుతున్నాయి. ఏ రెండు మతాలను తీసుకొన్నా, అవి ఒకే సత్యాన్ని&nbsp;<BR>బోధిస్తున్నాయని తెలుసుకోగలం. కాని ఒక మతస్థుడు ‘‘అది సత్యంకాదు. దాని&nbsp;<BR>మీద నా ముద్రపడలేదు. దాన్ని వినవద్దు’’ అంటుంటాడు. మరో మతస్థుడు&nbsp;<BR>‘‘ఆ మతబోధలు సామాన్యంగా సత్యాలైనా చెవి ఒగ్గవద్దు. ఆ మతం యింకా పరి-&nbsp;<BR>పూర్ణసత్యం కాదు. ఎందుకంటె నా పేర అది బోధింపబడటం లేదు’’&nbsp;<BR>అంటాడు.</FONT></p>
<hr class="puTa_virupu">
<table><tr><td><a class=puTa_lanke href=puTa2473.html>p2473</a></td><td>p2474</td><td><a class=puTa_lanke href=puTa2475.html>p2475</a></td></tr></table>
</div></body></html>
