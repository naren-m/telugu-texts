<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1543.html>p1543</a></td><td>p1544</td><td><a class=puTa_lanke href=puTa1545.html>p1545</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - ప్రథమ భాగం</FONT></p>
<p><FONT FACE="SHREE900, SHREE, sans-serif" SIZE="3">315</FONT></p>
<p><FONT FACE="SHREE900, SHREE, sans-serif" SIZE="3">నరునికాహారంగా సృష్టించబడినాయని కాని, ఎంతమాత్రమూ వేదాంతం&nbsp;<BR>అంగీకరించదు.</FONT></p>
<p><FONT FACE="SHREE900, SHREE, sans-serif" SIZE="3">కొందరు శాస్త్ర విజ్ఞానార్థం బతికున్న జంతువులను కోయకూడదని&nbsp;<BR>బోధించే సంఘాన్ని దయార్ద్రులై స్థాపించారు. అట్టి సంఘసభ్యులలో ఒకరిని&nbsp;<BR>‘‘మిత్రమా! శాస్త్ర పరిశోధనార్థం ఒకటి రెండు జంతువులను చంపడం&nbsp;<BR>అధర్మమని బోధిస్తారు కదా? ఆహారంకోసం అనేక జంతువులను చంపడం&nbsp;<BR>ధర్మమే అని భావిస్తారెందుకు?’’ అని అడిగాను. ‘‘శాస్త్రపరిశోధనార్థం ఖండిం-&nbsp;<BR>చడం మహాఘోరకార్యం. మన ఆహారార్థమే అవి మన కివ్వబడినాయి’’ అని&nbsp;<BR>ఆయన ప్రత్యుత్తరమిచ్చాడు. ఐక్యభావంలో అన్ని జీవులూ ఇమిడి వున్నాయి.&nbsp;<BR>మనుష్య జీవనం శాశత్వమైతే పశు జీవితమూ అట్టిదే. అంశభేదం వుంది కానీ,&nbsp;<BR>జాతి తారతమ్యం లేదు. ఏకకణ సూక్ష్మజీవీ, నేనూ ఒక్కటే. భేదముంటే అది&nbsp;<BR>అంశలో మాత్రమే. జీవ భావ పరమావధినుండి చూస్తే, ఈ భేదాలన్నీ&nbsp;<BR>అదృశ్యమవుతాయి. గడ్డి మొక్కకు, చిన్నచెట్టుకు మధ్య మనకు చాలా భేదం కని-&nbsp;<BR>పిస్తుంది. కాని ఎత్తయిన పర్వతం ఎక్కి చూస్తే గడ్డీ, మహావృక్షమూ ఇంచుమిం-&nbsp;<BR>చుగ ఒకటిగానే కనిపిస్తాయి. అట్లే, పరమార్థ దృష్టికి క్షుద్రజంతువు, మానవా-&nbsp;<BR>గ్రగణ్యుడు ఒక్కటే. భగవంతు డొకడున్నాడని విశ్వాసం మీకు వుంటే, అల్ప-&nbsp;<BR>జీవులూ, అత్యుత్తమ జీవులూ ఒక్కటని అంగీకరించాలి! భగవంతుడు నరులనే&nbsp;<BR>బిడ్డలపట్ల పక్షపాతం వహించి, మృగాలనే బిడ్డలపట్ల క్రూరుడైతే, అతడు పెను-&nbsp;<BR>భూతంకంటే హీనుడనవలసి వుంటుంది. అటువంటి దేవుని పూజించడం-&nbsp;<BR>కంటే, వందసార్లైనా మరణించడమే నా కిష్టం. అట్టి దేవునితో పోరాడడానికే నా&nbsp;<BR>జన్మనంతా వినియోగిస్తాను. కాని వాస్తవానికి అట్టి భేదమేమీ లేదు; వుందనే వాళ్లు&nbsp;<BR>బాధ్యతను గుర్తించని వారు, క్రూరులు, అజ్ఞానులు అయినవారు. ‘‘అనుష్ఠాన-&nbsp;<BR>యోగ్యం’’ అనే మాటను అపప్రయోగం చేయడానికిది ఒక ఉదాహరణం. నేను&nbsp;<BR>కేవలం శాకాహారం భుజించేవాణ్ణి కాకపోవచ్చు. కానీ ధర్మం తెలుసు. నేను&nbsp;<BR>మాంసాన్ని తినేటప్పుడు అది తప్పని తెలిసికొనే వుంటాను. కొన్ని పరిస్థితులలో&nbsp;<BR>తప్పక తినవలసిన వాడనయినా, అది క్రూరకర్మమని తెలిసి తింటాను. అందు-&nbsp;<BR>వల్ల, ఆదర్శాన్ని ప్రస్తుతాచరణకు దింపి, నా ప్రవర్తనను ఎన్నడూ సమర్థించాలని&nbsp;<BR>చూడతగదు. జంతువునైనా బాధించకుండటం, మాంసం తినకుండడం ధర్మం.&nbsp;<BR>ఎందుకంటారా? ఆ జంతువులు నా తోబుట్టువులే. వానిపట్ల నీకు&nbsp;<BR>సోదరభావం కుదిరితే, సర్వాత్మలపట్ల సోదరభావాన్ని సాధన చేయడంలో చాలా-&nbsp;<BR>దూరం వెళ్లిన వాడవవుతావు. ఇక, మానవ సోదరత్వాన్నిగూర్చి చెప్పాలా?&nbsp;<BR>అప్పుడది బాలక్రీడ అవుతుంది. ఇది చాలామందికి హితవుగా వుండదనడం</FONT></p>
<hr class="puTa_virupu">
<table><tr><td><a class=puTa_lanke href=puTa1543.html>p1543</a></td><td>p1544</td><td><a class=puTa_lanke href=puTa1545.html>p1545</a></td></tr></table>
</div></body></html>
