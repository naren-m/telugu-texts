<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1916.html>p1916</a></td><td>p1917</td><td><a class=puTa_lanke href=puTa1918.html>p1918</a></td></tr></table>
<p><FONT FACE="SHREE900, SHREE, sans-serif" SIZE="3">312 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">గాలాన్ని తెచ్చారు. అది వంగదేశంలో నూతుల్లోపడ్డ కడవలను తీయడాని&nbsp;<BR>కుపయోగించే గాలంకంటె పెద్దది. దీనికి వారు రెండు పౌన్ల మాంసాన్ని, ఒక&nbsp;<BR>పెద్ద గట్టి తాడుతో కట్టారు; ఒక పెద్ద కర్రముక్కను నీళ్లపైన తేలటానికి కట్టారు.&nbsp;<BR>అప్పుడు యీ తేలే కర్రతోపాటు దాన్ని నీళ్లలోకి వదిలారు. ఓడకు కింది&nbsp;<BR>భాగంలో ఒక పోలీసు పడవ ఒడ్డునున్న జనంతో మా కెలాంటి సంపర్కం&nbsp;<BR>లేకుండా చెయ్యటానికి కాపలా కాస్తోంది. దానిమీద యిద్దరు హాయిగా నిద్ర&nbsp;<BR>పోతున్నారు. ఇది ఓడమీద వున్నవారికి అసూయాజనకంగా వుంది. ఇప్పుడు-&nbsp;<BR>మాత్రం వారికి, వీరికి స్నేహమైంది. ఒక పెద్ద గోల విని అందులోని ఒక&nbsp;<BR>అరబ్బువాడు కళ్లు నులుముకొంటూ లేచి నిలబడ్డాడు. ఏదో ఆపద మూడిం-&nbsp;<BR>దనుకొని అతడు తన దుస్తులను సర్దుకొన్నాడు. తరువాత చూస్తే ఓడమీదున్న&nbsp;<BR>వారు ఆ గాలాన్ని, ఆ కర్రముక్కను ‘ఇంకా కాస్తదూరం తొయ్యండి’ అని వారిని&nbsp;<BR>హెచ్చరించారు. అతడు ‘బ్రతుకు జీవుడా’ అంటూ ఒక నిశ్వాసం విడిచి,&nbsp;<BR>నవ్వుతూ ఒక కర్రతో, ఆ తేలుతున్న కర్రను కొంతదూరం తోశాడు. మేం&nbsp;<BR>కాలి వేళ్లమీద నిలబడి, కటకటాల నానుకొని, ఎంతో ఆతురతతో సొరచేపకోసం&nbsp;<BR>ప్రతీక్షిస్తున్నాం. కాని సామాన్యంగా మనం ఎవరికోసం ఆతురతతో నిరీక్షిస్తామో&nbsp;<BR>అతడు ఒక్కొక్కప్పుడు రాడు. ఈ సొరచేపకూడా రాలేదు. కాని దుఃఖానికి-&nbsp;<BR>కూడా అంతం వుండాలి కదా! అలాగే యీ కష్టానికీ అంతం వుంది. హఠాత్తుగా&nbsp;<BR>ఓడను నూరు గజాల దూరంలో తోలుతిత్తిని పోలిన పెద్దదైన చేప నీటిమీద&nbsp;<BR>తేలి కనిపించింది. వెంటనే పెద్ద గోల చెలరేగింది. ‘‘అదిగో సొరచేప! అల్లరి&nbsp;<BR>చెయ్యవద్దు. మీరు అరిస్తే సొరచేప సిగ్గుపడుతుంది’’ అంటూ కొందరు కేకలు-&nbsp;<BR>పెట్టారు. ఈ రకమైన కేకలు చెవుల్లో పడుతూండగా ఉప్పుసముద్రంలో&nbsp;<BR>నివసించే సొరచేప ఆ పందిమాంసాన్ని సమీపించింది. సొరచేప నోటికి ఎరకు&nbsp;<BR>మధ్య ఏడెనిమిది అడుగులు మాత్రమే దూరం వుంది. ఇంతలో దాని పెద్ద&nbsp;<BR>తోకను కాస్త తిప్పింది. అందుచేత దాని తిన్నని కదలిక కాస్త వంకర తిరిగింది.&nbsp;<BR>‘‘అయ్యో! సొరచేప పారిపోతోంది’’ అంటూ డెక్‌మీదివారు అరిచారు. మళ్లీ&nbsp;<BR>దాని తోక కాస్త కదిలింది. దాని పెద్ద శరీరం గాలాన్ని సమీపించింది. మళ్లీ అది&nbsp;<BR>ఆవలిస్తూ ముందుకు తోసుకొస్తోంది. ఎరను కబళించబోతోంది. మళ్లీ దాని&nbsp;<BR>దేహం కదలింది. సొరచేప తన శరీరాన్ని వంచుకొంది. సొరచేప చంక్రమించి&nbsp;<BR>ముందుకు వస్తోంది. ఆవలిస్తోంది. ఎరను నోట్లోకి వేసుకొంది. నిజంగానే ఎరను&nbsp;<BR>మిగింది. ‘‘లాగండి, నలభై ఏభైమంది కలిసి లాగండి. మీ పూర్తిబలంతో&nbsp;<BR>లాగండి. అబ్బ! ఈ చేపకు ఎంత బలం వుంది! ఎంతగా పోరాడుతోంది. ఎంతగా&nbsp;<BR>ఆవలిస్తోంది. లాగండి, లాగండి’’ అంటూ మహాశయు లరిచారు. అది</FONT></p>
<hr class="puTa_virupu">
<table><tr><td><a class=puTa_lanke href=puTa1916.html>p1916</a></td><td>p1917</td><td><a class=puTa_lanke href=puTa1918.html>p1918</a></td></tr></table>
</div></body></html>
