<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1143.html>p1143</a></td><td>p1144</td><td><a class=puTa_lanke href=puTa1145.html>p1145</a></td></tr></table>
<p><FONT FACE="SHREE900, SHREE, sans-serif" SIZE="3">320 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">బ్లావట్స్కీ కన్యను కలుసుకొనలేదు కానీ, కర్నల్‌ ఆల్కాట్‌గారిని మాత్రం&nbsp;<BR>చూశాడు. అనిబెసెంటుతో అతనికి పరిచయముంది. తమ విద్యలవల్ల గొప్ప&nbsp;<BR>ఐంద్రజాలికులని ప్రసిద్ధి పొందిన భారతదేశ ‘ఫకీరు’ ల గూర్చి చెబుతూ,&nbsp;<BR>నమ్మశక్యంకాని అద్భుతాలను కానందుడు వినిపించాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">అలాంటివారి గూర్చి అతణ్ణి ఎవరో అడిగారు. స్వామి దానికి జవాబు&nbsp;<BR>చెబుతూ, ‘‘బహుశ ఐదారు నెలల క్రితం కావచ్చు. లేదా నేను భారతదేశా న్నుండి ఈ&nbsp;<BR>దేశానికి రావటానికి ఒకనెల ముందు కావచ్చు, నేను మరో ఇరవైఐదు మందితో మా&nbsp;<BR>దేశంలోని ఒక పట్టణంలో బస చేశాను. అక్కడున్న రోజుల్లో, ఊరూర తిరుగుతూ&nbsp;<BR>గారడీ చూపించే ఐంద్రజాలకుడు ఒకడు మాకు దగ్గరలోనే ఉన్నాడని తెలుసుకుని,&nbsp;<BR>అతణ్ణి మేమంతా పిలిపించుకున్నాం. మేము ఏమడిగినా, దాన్ని యిస్తానని అతను&nbsp;<BR>చెప్పాడు. అతని మాటప్రకారం, అతని బట్టలను తీయించి, అతణ్ణి దిగంబరునిగా&nbsp;<BR>గదిలో ఒకమూల కూర్చుండబెట్టాం. అతని ఒంటిమీద నే నో దుప్పటి కప్పి, ఆ&nbsp;<BR>తర్వాత అతని విద్యను చూపమని చెప్పాం. అతను మమ్ములను ఏమైనా&nbsp;<BR>కోరుకోమన్నాడు. నేను కాలిఫోర్నియా (?) ద్రాక్షను అడిగాను. వెంటనే అతను ఆ&nbsp;<BR>దుప్పటిలో నుండి వాటిని తీసి యిచ్చాడు. అలాగే నారింజ - ఇంకా యితర పండ్లు -&nbsp;<BR>చివరికి పళ్లెంలో వేడివేడి అన్నంకూడా ఆ దుప్పటినుండి తీసి మా కిచ్చాడు’’ అని&nbsp;<BR>వివరంగా చెప్పాడు.</FONT></p>
<p><FONT FACE="SHREE900, SHREE, sans-serif" SIZE="3">స్వామి ఇంకా కొనసాగిస్తూ, ‘ఆరవ ఇంద్రియం’ లో, టెలీపథీ (మానసిక&nbsp;<BR>సంభాషణ) లో తనకు నమ్మకముందని చెప్పాడు. ఆ గారడీవాని విద్యలు ఎంతో&nbsp;<BR>విస్మయంగా ఉన్నాయని చెప్పాడు తప్ప, వాటి మర్మ మేమిటో చెప్పలేదు.&nbsp;<BR>విగ్రహారాధనల విషయం రాగా, విగ్రహాన్ని ఒక చిహ్నంగా భావిస్తూ పూజించటం&nbsp;<BR>తమ మతంలో ఉందని చెప్పాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘నువ్వు దేన్ని పూజిస్తావు? భగవంతుడంటే నీ హృదయంలో ఏ భావన&nbsp;<BR>ఉందీ?’’ అని స్వామి అడిగాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘ఆత్మ’’ అంటూ ఒక మహిళ నెమ్మదిగా అంది.</FONT></p>
<p><FONT FACE="SHREE900, SHREE, sans-serif" SIZE="3">‘‘ఆత్మ అంటే ఏమిటీ? ప్రొటెస్టంటులైన మీరు బైబిల్‌ వాక్యాలను</FONT></p>
<BR>
<p><FONT FACE="SHREE900, SHREE, sans-serif" SIZE="3">పూజిస్తారా, లేక అంతకుమించి వెళతారా? మేము అర్చాబింబం ద్వారా భగవంతుని&nbsp;<BR>పూజిస్తాం’’ అని చెప్పాడు స్వామి.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ వినూత్నవ్యక్తి మాటలను శ్రద్ధగా వింటున్న ఒక పెద్దమనిషి, ‘‘అంటే&nbsp;<BR>మీరు బాహ్యమైనదాని ద్వారా అంతరమైనదాన్ని పొందుతారన్నమాట’’ అన్నాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘ఔనౌను. అదే సుమా’’ అంటూ స్వామి సంతోషంతో చెప్పాడు.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1143.html>p1143</a></td><td>p1144</td><td><a class=puTa_lanke href=puTa1145.html>p1145</a></td></tr></table>
</div></body></html>
