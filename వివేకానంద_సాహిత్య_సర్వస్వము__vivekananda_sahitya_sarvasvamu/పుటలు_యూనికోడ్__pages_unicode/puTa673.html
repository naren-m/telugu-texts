<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa672.html>p672</a></td><td>p673</td><td><a class=puTa_lanke href=puTa674.html>p674</a></td></tr></table>
<p><FONT FACE="SHREE902, SHREE, sans-serif" SIZE="4">లక్ష్యం, దాని సాధన విధానాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">మానవకోటి అంతా ఒకే ఒక మతాన్ని స్వీకరించి, ఒకే ఒక విశ్వజనీనమైన&nbsp;<BR>ఉపాసనా విధానాన్ని అనుసరించి, ఒకేఒక నైతిక ప్రమాణాన్ని మన్నించట&nbsp;<BR>మనటం కంటె మహానర్థం మరొకటి వుండదు. ఇందువల్ల సమస్త మత,&nbsp;<BR>ఆధ్యాత్మికాభివృద్ధి నశించి తీరుతుంది. ఈ గొప్ప ఆపదను త్వరిత పరచటం&nbsp;<BR>కంటె - సక్రమ అక్రమ విధానాలవల్ల జనాన్ని మన ప్రశస్త లక్ష్యా న్ననుస&nbsp;<BR>రించమని ప్రోత్సహించటంకంటె - తమతమ పరమలక్ష్యాల కనుగుణంగా జనుల&nbsp;<BR>అభివృద్ధిని నిరోధించే ప్రతిబంధకాలను తొలగించి ఒకేఒక విశ్వమతస్థాపనకు చేసే&nbsp;<BR>ప్రయత్న అవసరమే లేకుండా చెయ్యటమే మేలు.</FONT></p>
<p><FONT FACE="SHREE900, SHREE, sans-serif" SIZE="3">సమస్త మానవకోటి చరమ గమ్యం, సకల మతాల ఉద్దేశం, పరమలక్ష్యం&nbsp;<BR>ఒక్కటే - అది ఈశ్వరుడితో సంయోగం పొందటమే! ప్రతి మానవుడి యథార్థ&nbsp;<BR>ప్రకృతి ఐన దివ్యత్వం పొందటమే.</FONT></p>
<p><FONT FACE="SHREE900, SHREE, sans-serif" SIZE="3">లక్ష్యం ఒక్కటే ఐనా దాన్ని సాధించడానికి మార్గాలు మానవ స్వభావం-&nbsp;<BR>లోని వ్యత్యాసాల ననుసరించి వేర్వేరుగా వుంటాయి.</FONT></p>
<p><FONT FACE="SHREE900, SHREE, sans-serif" SIZE="3">లక్ష్యం, దానిని సాధించే విధానాలు యోగమని వ్యవహరించబడు&nbsp;<BR>తున్నాయి. కలయిక అని ఆ పదానికి అర్థం - మనకు మన యథార్థతత్త్వంతో,&nbsp;<BR>దేవుడితో కలయిక కలగటం. అలాటి యోగాలు అనేక రీతులు. వాటిలో ముఖ్య-&nbsp;<BR>మైనవి - కర్మయోగం, భక్తియోగం, రాజయోగం, జ్ఞానయోగం.</FONT></p>
<p><FONT FACE="SHREE900, SHREE, sans-serif" SIZE="3">ప్రతివ్యక్తీ తన ప్రకృతి కనుగుణంగా అభివృద్ధి సాధించాలి. ప్రతి విజ్ఞాన-&nbsp;<BR>శాస్త్రానికీ కొన్ని పద్ధతు లున్నట్లే, ప్రతి మతానికి కొన్ని పద్ధతులున్నాయి. మత&nbsp;<BR>లక్ష్యాన్ని సాధించే విధానాలు యోగ మనబడుతుంది. మేం బోధించే వివిధ&nbsp;<BR>యోగాలు వివిధ మానవ ప్రకృతులకు, స్వభావాలకు అనుగుణమైనవి. వాటి నీ&nbsp;<BR>కింది విధంగా నాలుగు శీర్షికల కింద వర్గీకరిస్తాం:</FONT></p>
<p><FONT FACE="SHREE900, SHREE, sans-serif" SIZE="3">1. కర్మయోగం - వ్యక్తిగత కర్తవ్య నిర్వహణద్వారా తన దివ్యత్వాన్ని సాక్షా-&nbsp;<BR>త్కరింపచేసుకొనే విధానం.</FONT></p>
<p><FONT FACE="SHREE900, SHREE, sans-serif" SIZE="3">2. భక్తియోగం - సగుణబ్రహ్మంలో భక్తి, ప్రేమ భావాల మూలంగా&nbsp;<BR>దివ్యత్వం పొందేమార్గం.</FONT></p>
<p><FONT FACE="SHREE900, SHREE, sans-serif" SIZE="3">3. రాజయోగం - మనోనిగ్రహంద్వారా పొందే దివ్యసాక్షాత్కారం.</FONT></p>
<p><FONT FACE="SHREE900, SHREE, sans-serif" SIZE="3">4. జ్ఞానయోగం - వివేకం ద్వారా మానవుడు తన దివ్యత్వాన్ని అనుభ-&nbsp;<BR>వించటం.</FONT></p>
<p><FONT FACE="TimesNewRoman, Times, serif" SIZE="2">2 5 8</FONT></p>
<hr class="puTa_virupu">
<table><tr><td><a class=puTa_lanke href=puTa672.html>p672</a></td><td>p673</td><td><a class=puTa_lanke href=puTa674.html>p674</a></td></tr></table>
</div></body></html>
