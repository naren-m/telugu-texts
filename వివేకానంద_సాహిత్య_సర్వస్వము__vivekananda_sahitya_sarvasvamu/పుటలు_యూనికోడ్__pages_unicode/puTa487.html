<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa486.html>p486</a></td><td>p487</td><td><a class=puTa_lanke href=puTa488.html>p488</a></td></tr></table>

<p><FONT FACE="TimesNewRoman, Times, serif" SIZE="2">7 2</FONT></p>
<p><FONT FACE="SHREE900, SHREE, sans-serif" SIZE="3">విడిచిపెడతారు; అవి తమవని చెప్పరు, తమ పేర సంప్రదాయాలను, సిద్ధాం-&nbsp;<BR>తాలను నెలకొల్పరు. అలా చేయడానికి వారి ప్రకృతి సమస్తం వెనుదీస్తుంది. వాళ్లు&nbsp;<BR>శుద్ధసాత్త్వికులు. వారెలాటి సంచలనాన్ని కలిగింప యిష్టపడరు, తమ ప్రేమలో&nbsp;<BR>తామే కరిగిపోతారు. భారతదేశంలో ఒక గుహలో నివసించే యిలాటి యోగి-&nbsp;<BR>పుంగవుణ్ణి</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> ఒకరిని నేను దర్శించాను. నేను చూసిన అత్యద్భుతవ్యక్తులలో&nbsp;<BR>ఈయ నొకరు. ఈయన తన వ్యక్తిత్వాన్నే మరిచిపోయాడు, అహంకారం&nbsp;<BR>ఆయనలో మచ్చుకైనా కనబడదు. సర్వాన్ని తనలో ఇముడ్చుకొన్న దివ్యత&nbsp;<BR>మాత్రమే ఆయనలో వున్నది. జంతు వేదైనా ఆయన చేతిని కరిస్తే రెండవ చేతిని&nbsp;<BR>కూడా దాని కివ్వడానికి సంసిద్ధుడై, సర్వం పరమేశ్వరేచ్ఛ అంటారు; తన కేమి&nbsp;<BR>ప్రాప్తించినా పరమేశ్వర సంకల్పమే. లోకుల కాయన తనను చూపుకోడు, ఐనా&nbsp;<BR>దివ్యాశ్రయప్రపూర్ణు డాయన, ప్రేమామృత సింధువు.</FONT></p>
<p><FONT FACE="SHREE900, SHREE, sans-serif" SIZE="3">ఇలాంటి యోగిపుంగవులకు పిదప ఎన్నదగినవారు రజోగణాధికులు,&nbsp;<BR>కార్యదక్షులు, ధర్మరక్షణకై నడుంబిగించి పోరాడేవారు. పరిపూర్ణుల భావాలను&nbsp;<BR>గ్రహించి వీళ్లు వాటిని లోకానికి బోధిస్తారు. ఉత్తమోత్తములైనవాళ్లు నిశ్శబ్దంగా&nbsp;<BR>మహోదార పారమార్థికాశయాలను సేకరిస్తారు; ఇతరులు - బుద్ధులూ,&nbsp;<BR>క్రైస్తులూ - ఊరూరు తిరిగి ధర్మప్రబోధం చేస్తూ పాటుపడతారు. గౌతమబు-&nbsp;<BR>ద్ధుడు తను ఇరవై ఐదవ బుద్ధుణ్ణని సదా చెప్పుకొన్నట్లు ఆతడి జీవిత&nbsp;<BR>చరిత్రలో కనిపిస్తుంది. ఈతడి ముందు జీవించిన ఇరవైనాలుగుమందీ చరిత్రకు&nbsp;<BR>అందలేదు, ఐనా వాళ్లు వేసిన పునాదులమీదనే యీ చారిత్రకబుద్ధుడు తన ధర్మ-&nbsp;<BR>సౌధాన్ని నిర్మించాడు. ఉత్తమోత్తము లెప్పుడూ మౌనులుగా, ప్రశాంతులుగా,&nbsp;<BR>అజ్ఞాతులుగా వుంటారు. వాళ్లే బుద్ధిప్రభావాన్ని నిజంగా గ్రహించినవాళ్లు. తామొక&nbsp;<BR>గుహలో కెళ్లి, ద్వారాన్ని బంధించి, యథార్థాలైన ఐదు భావాలను భావించి&nbsp;<BR>దానితో గతించినా, ఆ ఐదు భావాలూ ఆచంద్రార్కం వెలుగొందుతాయని వారికి&nbsp;<BR>బాగా తెలుసు. నిజంగా అలాంటి భావాలు పర్వతాలను చీల్చుకొని, సాగరాలను&nbsp;<BR>లంఘించి, ప్రపంచవ్యాప్తిని గాంచుతాయి. అవి మానవహృదయాంత&nbsp;<BR>రాళంలో ప్రవేశించి, మెదడులోకి వ్యాపించి, జీవిత ప్రవర్తనలలో వ్యవహారాలలో&nbsp;<BR>తమను ప్రకటించే మహిళలను మహాజనాన్ని లేవదీస్తాయి. ఇలాటి సత్త్వస్వరూ-&nbsp;<BR>పులు సదా సర్వేశ్వరుడికి అత్యంత సన్నిహితులై వుండటంచేత కార్యనిరతులు&nbsp;<BR>కాలేరు; పోరాడలేరు, పాటుపడలేరు, పెనగులాడలేరు, బోధించలేరు, లోక</FONT></p>
<p><FONT FACE="TimesNewRoman, Times, serif" SIZE="3">* </FONT><FONT FACE="SHREE900, SHREE, sans-serif" SIZE="3">ఈయన పావా (పవనా) హారిబాబా అనే గాజిపుర సాధువు. స్వామి యీయనను&nbsp;<BR>గురించి ప్రత్యేకంగా ఒక గొప్ప ఉపన్యాసం చేసివున్నారు. ఈ సాధుపుంగవుని ఒకమారు పాము&nbsp;<BR>కాటువేయగా ‘పరమేశ్వరుడి నుండి వార్తావహు డొచ్చా’ డని నిర్లిప్తుడై వున్నారట.</FONT></p>
<hr class="puTa_virupu">
<table><tr><td><a class=puTa_lanke href=puTa486.html>p486</a></td><td>p487</td><td><a class=puTa_lanke href=puTa488.html>p488</a></td></tr></table>
</div></body></html>
