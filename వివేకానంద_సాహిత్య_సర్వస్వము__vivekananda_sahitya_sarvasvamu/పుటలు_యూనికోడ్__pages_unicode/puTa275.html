<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa274.html>p274</a></td><td>p275</td><td><a class=puTa_lanke href=puTa276.html>p276</a></td></tr></table>
<p><FONT FACE="SHREE902, SHREE, sans-serif" SIZE="4">మాటలద్వారా పనిచేసే భక్తి</FONT></p>
<BR>
<p><FONT FACE="SHREE900, SHREE, sans-serif" SIZE="3">దేహమంటె స్థూలరూపం దాల్చిన మనస్సే. సున్నితమైన పొరలతో&nbsp;<BR>ఏర్పడింది మనస్సు. స్థూలమయిన పొరలతో నిర్మితమైంది దేహం. మనస్సును&nbsp;<BR>సంపూర్ణంగా నిగ్రహించగలవ్యక్తి దేహాన్నికూడ సంపూర్ణంగా నిగ్రహించకలడు.&nbsp;<BR>ప్రతి మనస్సుకు విచిత్రమైన దేహం వున్నట్లే ఒక్కొక్క పదం ఒక్కొక్క విచిత్ర&nbsp;<BR>భావానికి ఏర్పడింది. మనం కోపంగా వున్నప్పుడు పరుషమయిన మాటలు&nbsp;<BR>పలుకుతాం. విచారంగా వున్నప్పుడు దీనమయిన మాటలు పలుకుతాం. ఇవి&nbsp;<BR>క్షణిక భావాలే అనేమాట నిజమే. ఇవేకాక ప్రేమ, శాంతి, మంచితనం, ఆనందం&nbsp;<BR>పవిత్రత మొదలైన శాశ్వత భావాలున్నవి. ఈ భావాలకు అనుగుణంగా శబ్దాలు&nbsp;<BR>ప్రతి భాషలోను వున్నాయి. శబ్దం మానవుడి యీ మహోత్కృష్టభావాలకు&nbsp;<BR>స్థూలరూపమే. భావమే యీ శబ్దాన్ని సృష్టించింది. ఈ శబ్దాలు ఆ భావాలను,&nbsp;<BR>ఆలోచనలను కలిగించగలవు. శబ్దాల సహాయం కలిగేది యిలాటి&nbsp;<BR>సందర్భాలలోనే. అలాటి పదాలలో ఒక్కొక్కటి ఒక్కొక్క ఆదర్శాన్ని తనలో&nbsp;<BR>యిముడ్చుకొంటుంది. పవిత్రమూ, అద్భుతమూ ఐన యీ మాటలు మనకు&nbsp;<BR>తెలిసినవే. వాటిని మనం గుర్తించగలం. ఐనా వీటిని పుస్తకాలలో చదివినప్పుడు&nbsp;<BR>మన మీద వాటి ప్రభావం కనిపించదు. అవి ఫల ప్రదాలవటానికి వాటిని&nbsp;<BR>ఆత్మశక్తితో పూరించాలి. ఈశ్వరస్పర్శను అనుభవించినవారు యీ శబ్దాలను&nbsp;<BR>స్పృశించి ప్రయోగించాలి. ఐతే, అలాటి మహాత్ము డిప్పుడు జీవించివున్నవాడై&nbsp;<BR>వుండాలి. అలాటి వ్యక్తే భావప్రసారాన్ని ప్రారంభించగలడు. ఏసుక్రీస్తు&nbsp;<BR>అలాటివాడు. భావప్రసారం కావించకల వ్యక్తే గురువు. జీసస్‌ వంటి మహాత్ముల&nbsp;<BR>విషయంలో మాటలను ప్రయోగించ అవసరం వుండదు. కాని కింది స్థాయికి&nbsp;<BR>చెందినవారు మాటల మూలంగానే భావప్రసారం చేస్తారు.</FONT></p>
<p><FONT FACE="SHREE900, SHREE, sans-serif" SIZE="3">ఇతరుల దోషాలను గమనించకు. ఒకడి తప్పులనుబట్టి అతడిలాటి వాడని&nbsp;<BR>నిర్ణయించలేం. (ఉదాహరణ చూడండి: ఆపిల్‌ చెట్టును దానికింద పడి వున్న&nbsp;<BR>కుళ్లిన పళ్లను, పచ్చికాయలను, పిందెలనుబట్టి నిర్ణయించలేం. అలాగే ఒకడి&nbsp;<BR>తప్పులనుబట్టి అతడి శీలాన్ని నిర్ణయించలేం.) దుష్టులు లోకం అంతటా ఒకే&nbsp;<BR>ప్రకృతి గలవారనే విషయం జ్ఞాపకం వుంచుకో. చోరుడు, హంతకుడు ఆసియా&nbsp;<BR>లోను, ఐరోపాలోను, అమెరికాలోను ఒకే ప్రవృత్తి గలవారు. వారి జాతి ఒక్కటే.&nbsp;<BR>సజ్జనులలోను, పరిశుద్ధులలోను, బలిష్ఠులలోను వైవిధ్యం కనపడుతుంది. వారు&nbsp;<BR>వీరు దుర్బలులను జనానికి చెప్పటంచేత కలిగే ప్రయోజనం ఏమిటి? విమర్శ-&nbsp;<BR>వల్ల, నిర్మూలనవల్ల కలిగే సత్ఫలితం లేదు. వారికి మనం ఉదాత్తమయినది ఏదైనా</FONT></p>
<p><FONT FACE="ITCBookmanSWA,Bold, ITCBookman, sans-serif" SIZE="2"><B>267</B></FONT></p>
<p><FONT FACE="Times-Roman, Times, serif" SIZE="1">S18</FONT></p>
<hr class="puTa_virupu">
<table><tr><td><a class=puTa_lanke href=puTa274.html>p274</a></td><td>p275</td><td><a class=puTa_lanke href=puTa276.html>p276</a></td></tr></table>
</div></body></html>
