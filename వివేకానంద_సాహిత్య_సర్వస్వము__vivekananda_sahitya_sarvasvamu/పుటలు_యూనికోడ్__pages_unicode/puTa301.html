<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa300.html>p300</a></td><td>p301</td><td><a class=puTa_lanke href=puTa302.html>p302</a></td></tr></table>
<p><FONT FACE="SHREE900, SHREE, sans-serif" SIZE="3">బాహ్యారాధనం</FONT></p>

<p><FONT FACE="SHREE900, SHREE, sans-serif" SIZE="3">రోగ నివారణకై పేదలకు దానం చేయ పూనుకొంటాడు. ఆ పని మంచిదే!&nbsp;<BR>కాని అది మతం కాదు. ఆధ్యాత్మిక మతం కాదు. ఇది ప్రాకృత ప్రాపంచిక దృష్టితో&nbsp;<BR>చేయబడిన కార్యం. ఏది ప్రాకృత కృత్యం? ఏది కాదు? లక్ష్యం ప్రపంచమై,&nbsp;<BR>లక్ష్యసిద్ధికై అవలంబించబడే మార్గం ఈశ్వరుడైతే, అది ప్రాకృత లక్ష్యమే&nbsp;<BR>అవుతుంది. భగవంతుడు లక్ష్యమై, ప్రపంచం లక్ష్యసిద్ధికై అవలంబించబడే&nbsp;<BR>మార్గం ఐతే, పారమార్థిక చింత ఆధ్యాత్మిక జీవనం ఆరంభమైనవని గ్రహించ-&nbsp;<BR>వచ్చు.</FONT></p>
<p><FONT FACE="SHREE900, SHREE, sans-serif" SIZE="3">ఏ వ్యక్తికి ప్రాపంచికాభ్యుదయంమీద మక్కువ ఎక్కువ వుంటుందో&nbsp;<BR>అతడికి సమస్త స్వర్గాలు యీ జీవితపు ఉత్తర భాగంలో లభిస్తవి. మరణించిన&nbsp;<BR>వారి నందరిని కలుసుకొని వారితో మళ్లా సత్కాలక్షేపం చేయటానికై ఆతడు&nbsp;<BR>ఉబలాటపడుతూంటాడు.</FONT></p>
<p><FONT FACE="SHREE900, SHREE, sans-serif" SIZE="3">మరణించిన వ్యక్తుల ఆత్మలను రప్పించగల స్త్రీలలో ఒకామెను చూశాను.&nbsp;<BR>ఆమె మధ్యవర్తిగా వుండినది. ఆమె స్థూలశరీరి. అయినప్పటికీ ఆమె మధ్య&nbsp;<BR>స్థానంలో నిలువగలదట! ‘భళీ’ అనుకొన్నాను. ఆ స్త్రీకి నా పట్ల విశేషప్రీతి&nbsp;<BR>వుంది. నన్ను తన ఇంటికి ఆహ్వానించింది. ప్రేతాత్మలకు నా పట్ల విశేష గౌరవ&nbsp;<BR>భావం వుంది. నా కప్పుడు ఎంతో విడ్డూరమైన అనుభూతి కలిగింది. అది&nbsp;<BR>అర్ధనిశీథినీ సమయం. మధ్యవర్తి యిలా అంది: ‘‘అదిగో అక్కడ ఒక భూతం&nbsp;<BR>కనబడుతోంది. ఎదుట బల్లమీద ఒక హైందవ పెద్దమనిషి వున్నాడని అది&nbsp;<BR>తెలుపుతోంది.’’ నేను లేచి నిలబడి ‘‘అలా చెప్పటానికి ఒక పెనుభూతం&nbsp;<BR>అవసరం లేదు’’ అన్నాను.</FONT></p>
<p><FONT FACE="SHREE900, SHREE, sans-serif" SIZE="3">వివాహితుడైన యువకుడొకడు అప్పు డక్కడ వున్నాడు. అతడు బుద్ధి&nbsp;<BR>మంతుడు. బాగా చదువుకొన్నవాడు. చనిపోయిన తన తల్లిని చూడాలని అతడు&nbsp;<BR>మక్కువపడ్డాడు. మధ్యవర్తి యిలా వాకొంది: ‘‘ఫలానా వ్యక్తి తల్లి యిక్కడ&nbsp;<BR>వుంది.’’ ఆ యువకుడు తన తల్లిని గురించి నాతో చెప్పివున్నాడు. మరణ&nbsp;<BR>సమయంలో ఆమె ఎంతో సన్నగా వుండేది. తెర మరుగుననుంచి వచ్చిన&nbsp;<BR>ఆ భూతం ఎలావుందో, ఆతడు చూసివుంటాడు. యువకుడు ఏం చేస్తున్నాడో&nbsp;<BR>చూడాలని ముచ్చట పడ్డాను. నాకు ఆశ్చర్యం కలిగించిన విషయం యిది:&nbsp;<BR>విశేషోత్సాహంతో ఆతడు ముందుకు గెంతి పిశాచాన్ని ఆలింగనం చేసుకొని,&nbsp;<BR>‘‘ఓ అమ్మా! ప్రేతలోకంలో నువ్వెంత అందగత్తెవైనావు!’’ అన్నాడు. ‘‘ఇక్కడ&nbsp;<BR>వుండటం వల్ల ధన్యుడనైనాను. మనుష్య ప్రకృతిలోని రహస్యాన్ని కనుగొనే&nbsp;<BR>అవకాశం నాకు కలిగింది’’ అని నే నన్నాను.</FONT></p>
<hr class="puTa_virupu">
<table><tr><td><a class=puTa_lanke href=puTa300.html>p300</a></td><td>p301</td><td><a class=puTa_lanke href=puTa302.html>p302</a></td></tr></table>
</div></body></html>
