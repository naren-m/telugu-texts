<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa771.html>p771</a></td><td>p772</td><td><a class=puTa_lanke href=puTa773.html>p773</a></td></tr></table>
<p><FONT FACE="SHREE902, SHREE, sans-serif" SIZE="4">ఈశ్వరుడు - బ్రహ్మం</FONT></p>
<BR>
<p><FONT FACE="SHREE900, SHREE, sans-serif" SIZE="3">వేదాంత దర్శనంలో ఈశ్వరుడికి వున్నస్థానం ఏదో స్పష్టంగా వివరించ&nbsp;<BR>మని వివేకానందస్వామిని ఐరోపాలో ఒక రడిగిన ప్రశ్నకు స్వామీజీ కింది విధంగా&nbsp;<BR>నిర్వచించారు:</FONT></p>
<p><FONT FACE="SHREE900, SHREE, sans-serif" SIZE="3">‘‘మానవదేహం అఖండమైన ఒక ఐక్యవస్తువు. దాన్లోని ప్రతిజీవాణువు&nbsp;<BR>ఒక వ్యక్తే. అదేవిధంగా ఈశ్వరుడు సకల జీవుల చేరిక. అత డొక వ్యక్తికూడ.&nbsp;<BR>సమష్టిస్వరూపమే ఈశ్వరుడు. వ్యష్టే జీవుడు. దేహంయొక్క ఉనికి జీవాణువు-&nbsp;<BR>మీద ఆధారపడి వున్నట్లు, ఈశ్వరుడి ఉనికి జీవుడిమీద ఆధారపడివుంది.&nbsp;<BR>అలాగే జీవేశ్వరులు సమకాలికులుగా, పరస్పరాశ్రయులుగా అవినాభావసంబంధం&nbsp;<BR>కలిగివున్నారు. ఒకటి వున్నప్పుడు రెండవది వుండితీరవలసిందే. ఒక్క మన పృథి-&nbsp;<BR>విమీద తప్ప తక్కిన ఉన్నతలోకా లన్నిటిలోను అశుభంకంటె శుభమే పెక్కు-&nbsp;<BR>గుణా లెక్కువగా వుంది. కాబట్టి ఈశ్వరుడు సర్వమంగళస్వరూపు డనదగు-&nbsp;<BR>తాడు. సమష్టిస్వరూపం దృష్ట్యా ఈశ్వరుడు సర్వశక్తిమంతుడని, సర్వజ్ఞుడని&nbsp;<BR>స్పష్టమౌతూనేవుంది. ఈ లక్షణాలను నిరూపించటానికి యుక్తులు అక్కర్లేదు.&nbsp;<BR>బ్రహ్మం యీ రెండిటికి అతీతుడు. అది దేనిచేతా బద్ధమైన స్థితికాదు; అనేక&nbsp;<BR>వస్తువుల కలయికవల్ల ఏర్పడని అవిభక్తమైన వస్తువు అదొక్కటే. జీవాణువునుంచి&nbsp;<BR>దేవుడివరకు సమస్త వస్తువుల్లోను పరివ్యాప్తమైన సూత్రం యిది. అది వినా మరేదీ&nbsp;<BR>లేదు. ఏదేది నిజమో అదంతా ఆ సూత్రమే; బ్రహ్మమే. నేను&nbsp;<BR>బ్రహ్మమనుకొన్నప్పుడు నే నొక్కడనే వున్నవాణ్ణి; ఇతరుల విషయంకూడ&nbsp;<BR>అంతే. కాబట్టి ప్రతి ఒక్కటీ సంపూర్ణంగా ఆ సూత్రమే.’’</FONT></p>

<p><FONT FACE="TimesNewRoman, Times, serif" SIZE="2">3 5 7</FONT></p>
<hr class="puTa_virupu">
<table><tr><td><a class=puTa_lanke href=puTa771.html>p771</a></td><td>p772</td><td><a class=puTa_lanke href=puTa773.html>p773</a></td></tr></table>
</div></body></html>
