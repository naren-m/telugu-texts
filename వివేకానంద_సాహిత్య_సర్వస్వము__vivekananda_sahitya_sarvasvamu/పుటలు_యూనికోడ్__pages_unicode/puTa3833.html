<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3832.html>p3832</a></td><td>p3833</td><td><a class=puTa_lanke href=puTa3834.html>p3834</a></td></tr></table>

<p><FONT FACE="TimesNewRoman, Times, serif" SIZE="2">2 0 6</FONT></p>
<p><FONT FACE="SHREE900, SHREE, sans-serif" SIZE="3">ఇటీవల నా ఆరోగ్యం అంత బాగాలేదు. ఇప్పుడు చాలవరకు నెమ్మదిగానే&nbsp;<BR>ఉంది. కలకత్తా ఇప్పుడు సహజంగా చల్లగా ఉంది. ఇక్కడకు వచ్చిన అమెరికన్‌&nbsp;<BR>మిత్రులు దీన్ని ఆనందంతో అనుభవిస్తున్నారు. మేం కొన్నటువంటి స్థలాన్ని&nbsp;<BR>ఈరోజు స్వాధీనపరచుకొంటున్నాను. ఇప్పుడే అక్కడ మహోత్సవం జరప&nbsp;<BR>టానికి వీలుకాకపోయినా, అక్కడ ఆదివారంనాడు ఏదో ఒకటి చేసితీరాలి. ఏ&nbsp;<BR>విధంగానైనా ఆ రోజుకు శ్రీజీ (గురుదేవుని) అస్థులను అక్కడికి తీసుకువెళ్లి&nbsp;<BR>పూజించవలసి ఉంది. గంగాధర్‌ ఇక్కడున్నాడు. బ్రహ్మవాదిన్‌ పత్రిక సక్రమంగా&nbsp;<BR>అందకపోతున్నా, తాను ఆ పత్రికకు చందాలు వసూలుచేయగలిగానని, ఆ&nbsp;<BR>చందాలు త్వరలోనే ఆగిపోతాయేమోనని భయపడుతున్నానని అతడు నీకు&nbsp;<BR>రాయమని చెప్పాడు. ఆ యువకుడికి సిఫార్స్‌ చేస్తూ నువ్వు రాసిన ఉత్తరం&nbsp;<BR>అందింది. ‘‘మహానుభావా తినటానికేమీ లేదు’’ అనే పాతకథే! ‘‘మరి కొంత-&nbsp;<BR>మంది పిల్లలుకూడా కలిగారు! మద్రాసు జనాభాను పెంచారు అని చెప్పటానికి&nbsp;<BR>ఏ సిఫార్స్‌ అవసరం లేదు! అతనికి సహాయం చేయటం నా కిష్టమే. కాని నిజంగా&nbsp;<BR>నావద్ద డబ్బు లేదే! నేను దుబారా చేసేవాడనని, నావద్ద డబ్బు వుంచటానికి వారు&nbsp;<BR>భయపడుతున్నందున, నా వద్దనున్న ఆఖరుపైసాకూడా రాజా (బ్రహ్మానంద&nbsp;<BR>స్వామికి)కు యిచ్చివేశాను. మీ యువమిత్రునకు మరికొంతమంది పిల్లలు కలిగి&nbsp;<BR>నందున, రాజా ఏమైనా అతనికి సహాయం చేయటానికి మార్గం వెదకుతాడేమో-&nbsp;<BR>నని, నీ ఉత్తరాన్ని రాజాకు పంపాను. తాను క్రైస్తవ మతం పుచ్చుకొంటే, క్రైస్త-&nbsp;<BR>వులు తనకు సహాయం చేస్తారని అతడు ఉత్తరంలో రాశాడు. తాను క్రైస్తవుడైతే,&nbsp;<BR>హిందూ ఇండియాకు తనవంటి ఒక మహోజ్వలమైన రత్నం నష్టమవుతుందని,&nbsp;<BR>తాను సంతానోత్పత్తి చేసే శాశ్వత దుఃఖం ప్రయోజనం భారతదేశానికి తప్పిపో-&nbsp;<BR>తుందేమోనని అతనికి భయముంది కాబోలు!</FONT></p>
<p><FONT FACE="SHREE900, SHREE, sans-serif" SIZE="3">గంగాతీరాన కొత్త మఠంలో నివసించి, అసామాన్యమైన చల్లని నిర్మల&nbsp;<BR>వాయువు పీల్చవలసి వచ్చినందున యిక్కడి బిడ్డలు సొమ్మసిల్లినట్లు కన్పిస్తూ-&nbsp;<BR>న్నది. శారదుడు డార్జిలింగ్‌నుండి మలేరియాతో వచ్చాడు. అతనిచేత ఒక&nbsp;<BR>మోతాదు నల్లమందు తినిపించాను. గుణం కనపడలేదు గదా, అది అతని మెద-&nbsp;<BR>డును దాని స్వాభావికమైన మూఢతలోకి కొన్నిగంటలు తీసుకుపోయింది.&nbsp;<BR>హరికికూడ జ్వరస్పర్శ తగిలింది. అది వారిలోని కొవ్వును కొన్ని పౌన్లు తగ్గి-&nbsp;<BR>స్తుంది. మరోమాట. మేం మరొకసారి ఇక్కడ నృత్యం ప్రారంభించాం. హరి,&nbsp;<BR>శారదుడు, నేను కలిసి గుండ్రంగా తిరగటం చూస్తే నీ హృదయం పొంగిపో-&nbsp;<BR>యేది. మేం పడిపోకుండా ఎలా ఉన్నామో నాకే ఆశ్చర్యంగా ఉంది.</FONT></p>
<hr class="puTa_virupu">
<table><tr><td><a class=puTa_lanke href=puTa3832.html>p3832</a></td><td>p3833</td><td><a class=puTa_lanke href=puTa3834.html>p3834</a></td></tr></table>
</div></body></html>
