<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1290.html>p1290</a></td><td>p1291</td><td><a class=puTa_lanke href=puTa1292.html>p1292</a></td></tr></table>
<p><FONT FACE="SHREE900, SHREE, sans-serif" SIZE="3">62 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">లొలుకుతున్న యువకుడు, రేపటికప్పటికే ముదిమివల్ల క్రుంగిపోయాడు.&nbsp;<BR>నేడు చక్కగా వికసించివున్న పువ్వులు, రేపటి మంచుకు వాడిపోయినట్లు, మన&nbsp;<BR>ఆశలు, సుఖాలు, ఆనందాలు అన్నీ నశించిపోయేవే. ఇదే ప్రపంచ జీవన&nbsp;<BR>విషయం. ఇది ఒక వైపు. ఇక రెండోవైపున, సంసార తాపత్రయాన్ని, ప్రపంచాన్ని&nbsp;<BR>అన్నిటినీ జయించిన ఆనందం. ఈ రెండవ వైపు చేరడం మానవులకు సాధ్యమే.&nbsp;<BR>అంటే విజయాన్ని, సత్యాన్ని, ఆస్తికధర్మాన్ని సాధించడానికి యత్నించ&nbsp;<BR>సాహసించేవారు, సరియైన త్రోవనే పట్టారు. ‘‘నిరాశ చెందకండి. త్రోవ మిక్కిలి&nbsp;<BR>కష్టమైనదే. పదునైన కత్తిమీద నడచుట వంటిదే. కానీ అధైర్యపడకండి. లెండి!&nbsp;<BR>మేలుకోండి!! ఆదర్శాన్ని, గమ్యాన్ని సాధించండి’’ అని వేదాలు బోధిస్తున్నాయి.</FONT></p>
<p><FONT FACE="SHREE900, SHREE, sans-serif" SIZE="3">లోకంలోని వివిధ మతాలన్నిటిలో ఒక్క మూలాశయమే వుంది.&nbsp;<BR>సంసారంనుండి తప్పించుకొని, విముక్తి పొందడమే ఆ మూలాశయం.&nbsp;<BR>ప్రాపంచిక జీవితానికి, ఆస్తికధర్మ జీవితానికి పొత్తు కుదిర్చే ఉద్దేశం వానికిలేదు.&nbsp;<BR>ఈ రెంటి నంటగట్టిన బంధాన్ని ఛేదించివేసి, ఆస్తికధర్మాన్ని స్వతంత్రంగా, తన&nbsp;<BR>ఆదర్శాలమీదనే ఆధారపడి నిలిచేలా చేయడమే వాని ఉద్దేశం. మతాలన్నీ&nbsp;<BR>బోధించే లక్ష్యమిదే. ఈ వివిధ మత లక్ష్యాలను, - పరిపక్వ దశలో వున్నవిగాని,&nbsp;<BR>ప్రాథమిక దశలో వున్నవిగాని - సమరసపరచి, వాని అన్నిటికీ ఉమ్మిడియైన&nbsp;<BR>ఆధారాన్ని బహిరంగపరచడమే వేదాంతోద్దేశం. కేవలం వెర్రిగాతోచే మూఢవిశ్వా-&nbsp;<BR>సానికి, అత్యున్నత తాత్త్విక సిద్ధాంతానికి గమ్యమొక్కటే. రెండూ తొలగించా&nbsp;<BR>లనుకునే చిక్కు ఒక్కటే. ప్రకృతి నియమబద్ధుడుకానట్టి ముక్తపురుషుని&nbsp;<BR>తోడ్పాటు గ్రహించడంలో ప్రాయికంగా, అన్నీ ఏకీభవిస్తాయి. ఈ ముక్త&nbsp;<BR>పురుషుడు సగుణదైవమా, మనవంటి మానవుడా, పురుషుడా? స్త్రీయా?&nbsp;<BR>రెండూ కానట్టి తృతీయ ప్రకృతా? అనే విషయాన్ని గూర్చి వాదాలు అనంతంగా&nbsp;<BR>చెలరేగాయి. భావభేదాలు అపారంగా కలిగాయి. కానీ మూలాధారమొక్కటే. ఈ&nbsp;<BR>మతాలలో ప్రత్యక్షంగా పరస్పర విరుద్ధాలైన వెన్నోవున్నాయి. కానీ వాని&nbsp;<BR>అన్నింటిలో ఒక ఐక్యబంధం స్వర్ణసూత్రంలా కన్పిస్తూంటుంది. వేదాంతమతం&nbsp;<BR>ఈ స్వర్ణసూత్రాన్ని కనిపెట్టి దాన్ని క్రమక్రమంగా, మనకు దృష్టిగోచరం చేస్తోంది.&nbsp;<BR>అన్ని మతాలు మోక్షలక్ష్యం వైపునకే సాగుతున్నాయి అన్నదే ఈ సామాన్య ధర్మా-&nbsp;<BR>లలో మొదటిది.</FONT></p>
<p><FONT FACE="SHREE900, SHREE, sans-serif" SIZE="3">మన సుఖాలు, మన దుఃఖాలు, మన కష్టాలు, మన పోరాటాలు వీని&nbsp;<BR>అన్నిటిమధ్య మనం మోక్షమార్గానే పయనిస్తున్నామనడం ఒక వింత విషయం.&nbsp;<BR>‘‘ఈ ప్రపంచమెట్టిది? ఇది దేనిలోనుండి పుట్టింది? దేనిలోకి పోతోంది?’’ అనే&nbsp;<BR>సమస్య బయలుదేరింది. దానికీ సమాధానమీయబడింది. ‘‘ముక్తత్వంలో</FONT></p>
<hr class="puTa_virupu">
<table><tr><td><a class=puTa_lanke href=puTa1290.html>p1290</a></td><td>p1291</td><td><a class=puTa_lanke href=puTa1292.html>p1292</a></td></tr></table>
</div></body></html>
