<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa143.html>p143</a></td><td>p144</td><td><a class=puTa_lanke href=puTa145.html>p145</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగం</FONT></p>

<p><FONT FACE="SHREE900, SHREE, sans-serif" SIZE="3">యాల్లో మాదిరే యీ విషయంలోను శిష్యులు చూపే మూర్ఖాభినివేశాన్ని&nbsp;<BR>గురువర్యులకు అంటగట్టటం తగదు.</FONT></p>
<p><FONT FACE="SHREE900, SHREE, sans-serif" SIZE="3">ఏమైనా ఆహార విచక్షణే అన్నిటికంటె ప్రధానమని భావించకూడదు.&nbsp;<BR>సాధారణంగా ‘అన్నం’ గా అనువదించబడే యీ ఆహారశబ్దానికి పూర్తిగా వేరు-&nbsp;<BR>విధమైన అర్థం ఉటంకిస్తూ పై ఉదహరించబడ్డ ఘట్టానికి శ్రీశంకరాచార్యుడు&nbsp;<BR>తన ఉపనిషద్భాష్యంలో (వేరు విధంలో) వ్యాఖ్యానం గావించివున్నాడు. శ్రీశంక-&nbsp;<BR>రుడు ప్రకారం,</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> ‘‘ఏది లోకానికి ఆహారింప (=గ్రహింప) బడుతుందో అదే&nbsp;<BR>ఆహారం. శబ్దాది విషయ విజ్ఞానం భోక్త (ఐన ఆత్మ) యొక్క భోగం కోసమై&nbsp;<BR>గ్రహింపబడుతోంది; విషయానుభవాలను గ్రహించటమే లక్షణంగావున్న&nbsp;<BR>జ్ఞానాన్ని శుద్ధం ఒనర్చటమే ఆహారశుద్ధి. అంటె రాగద్వేషమోహాలచేత కలుషితం-&nbsp;<BR>కాని విషయజ్ఞానాన్ని గ్రహించటమని అర్థం. కాబట్టి అలాటి విజ్ఞానం లేక&nbsp;<BR>ఆహారం శుద్ధం ఒనర్పబడటంచేత అంతఃకరణలోని సత్త్వం శుద్ధం అవుతోంది;&nbsp;<BR>సత్త్వశుద్ధిచేత అవిచ్ఛిన్నమైన స్వస్వరూప పరమాత్మస్మరణం లభిస్తుంది.’’</FONT></p>
<p><FONT FACE="SHREE900, SHREE, sans-serif" SIZE="3">శంకర రామానుజ వ్యాఖ్యానాలు రెండూ పరస్పరవిరుద్ధాలుగా వున్నట్లు&nbsp;<BR>కానవస్తున్నా రెండూ యథార్థాలే, ఆవశ్యకాలే. మాంసాస్థిపంజరమైన స్థూల&nbsp;<BR>శరీరాన్ని నిగ్రహించటంకంటె సూక్ష్మశరీరమనదగ్గ మనస్సును నిగ్రహించటమూ&nbsp;<BR>వశమొనర్చుకోవటమూ నిశ్చయంగా ఘనతర కార్యాలు. కాని స్థూలశరీర&nbsp;<BR>నిగ్రహం సూక్ష్మశరీరనిగ్రహానికి అత్యంతావశ్యకమని గుర్తించాలి. తాను నమ్మిన&nbsp;<BR>తన పూర్వాచార్యులనుంచి పరంపరానుగతాలైన ఆహారనియమాలన్నిటిని సాధ-&nbsp;<BR>కుడు శ్రద్ధతో పాటించాలి; కాని ఉన్నత మతతత్త్వాలను మంటగలిపి, భోజన&nbsp;<BR>నియమాలలోనే మత ధర్మాలు యిమిడి వున్నాయనే శుద్ధఛాందసభూయిష్ఠమైన&nbsp;<BR>అర్థరహితస్వమతాభిమానం కేవలం విచిత్రమైన ఒకరకమైన చార్వాకమతం,&nbsp;<BR>నాస్తికమతంకాని మరొకటి కాదు. కాని మన సంప్రదాయాలలో అనేకమైన వాటికి&nbsp;<BR>యీ గతేపట్టింది. ఇది జ్ఞానంకాదు, భక్తికాదు, కర్మా కాదు; అది ప్రత్యేకమైన&nbsp;<BR>ఒక విధమైన ఉన్మాదం. ఈ ఉన్మాదాన్నే పరమార్థంగా భావించేవారు బ్రహ్మ-&nbsp;<BR>లోకానికంటె పిచ్చి ఆసుపత్రులకు పోవటం ఎక్కువ సుసంభవం. కాబట్టి ఉత్తమ</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">‘‘ఆహ్రియత ఇత్యాహారః, శబ్దాదివిషయవిజ్ఞానమ్‌ భోక్తుర్భోగా యాహ్రియతే&nbsp;<BR>తస్య విషయోపలబ్ధిలక్షణస్య విజ్ఞానస్య శుద్ధిరాహారశుద్ధిః, రాగద్వేష మోహదోషై రసంసృష్టమ్‌&nbsp;<BR>విషయవిజ్ఞానమిత్యర్థః। తస్యామాహారశుద్ధౌ సత్యాం తద్వతోఽన్తఃకరణస్య సత్త్వస్య శుద్ధిర్నై-&nbsp;<BR>ర్మల్యం భవతి। సత్త్వశుద్ధౌ చ సత్యాం యథావగతే భూమాత్మని ధ్రువావిచ్ఛిన్నా స్మృతిరవిస్మ-&nbsp;<BR>రణం భవతి।।’’</FONT></p>
<p><FONT FACE="SHREE900-Italic, SHREE, sans-serif" SIZE="3">-ఛాందోగ్య శంకరభాష్యం (7-26-2).</FONT></p>
<hr class="puTa_virupu">
<table><tr><td><a class=puTa_lanke href=puTa143.html>p143</a></td><td>p144</td><td><a class=puTa_lanke href=puTa145.html>p145</a></td></tr></table>
</div></body></html>
