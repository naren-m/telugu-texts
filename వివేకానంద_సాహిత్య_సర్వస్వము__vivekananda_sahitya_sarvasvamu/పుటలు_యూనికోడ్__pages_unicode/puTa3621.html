<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3620.html>p3620</a></td><td>p3621</td><td><a class=puTa_lanke href=puTa3622.html>p3622</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>^</FONT></p>
<p><FONT FACE="TimesNewRoman, Times, serif" SIZE="3"><sup>  </sup>^ Ȉ</FONT></p>
<BR>
<p><FONT FACE="SHREE902, SHREE, sans-serif" SIZE="3">(శారదానందస్వామికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">229, పడమర, 39 వ వీథి,</FONT></p>
<p><FONT FACE="SHREE900, SHREE, sans-serif" SIZE="3">న్యూయార్క్‌,&nbsp;<BR>డిసెంబర్‌ 23, 1895.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన శరత్‌,</FONT></p>
<p><FONT FACE="SHREE900, SHREE, sans-serif" SIZE="3">నీ ఉత్తరం నా కెంతో విచారాన్ని కలిగించింది. మీ అందరికి ఉత్సాహం&nbsp;<BR>నశించినట్లు కనిపిస్తోంది. మీ అందరిని నే నెరుగుదును. మీ శక్తిసామర్థ్యాలు, మీ&nbsp;<BR>లోపాలు నాకు తెలుసు. నీ శక్తిని మించిన పనిని నిన్ను నేను చెయ్యమని చెప్పలేదు.&nbsp;<BR>నిన్ను చెయ్యమన్న పని ఒక్కటే - నిఘంటు సహాయంతో సరళ సంస్కృతాన్ని&nbsp;<BR>బోధించమని, స్టర్డీ చేస్తున్న వ్యవహారాల్లోను, బోధల్లోను సహాయం చెయ్యమని&nbsp;<BR>కోరాను. ఈ పని చెయ్యటంలో నిన్ను సుశిక్షితుని చేసి వుండేవాణ్ణే. అంత-&nbsp;<BR>మాత్రం ఎవరైనా చేసి వుండేవారే...సంస్కృతంలో కాస్త పరిజ్ఞానం తప్పనిసరిగా&nbsp;<BR>వుండాలి. అంతా మంచికే జరుగుతుంది. అది భగవత్కార్య&nbsp;<BR>మైతే, సరైన సమయంలో, సరైనవారు, సరైన స్థానానికి వచ్చి తీరుతారు. మీ&nbsp;<BR>రెవరూ కలత చెందనవసరంలేదు. ఇక సన్యాల్‌ విషయమా, డబ్బు ఎవరు తీసు-&nbsp;<BR>కొన్నారో, తీసుకోలేదో అని నేను పట్టించుకోవటంలేదు. నాకు బాల్యవివాహాల-&nbsp;<BR>మీద తీవ్రమైన ద్వేషం. నా బాధకు కారణమదే. ఇది మహాపాపం. ఈ పాప&nbsp;<BR>ఫలితాన్ని మన జాతి అనుభవించి తీరాలి. క్రూరమైన యీ ఆచారానికి నేను&nbsp;<BR>ప్రత్యక్షంగాగాని, పరోక్షంగాగాని సహాయంచేస్తే నన్ను నేనే నిందించుకొనేవాణ్ణి.&nbsp;<BR>దాన్నిగూర్చి నీకు విస్పష్టంగా రాసివున్నాను. తన కోర్టు వ్యాజ్యాన్ని గురించి&nbsp;<BR>సన్న్యాల్‌ ఏమేమో చెప్పి నన్ను మభ్యపెట్ట నవసరంలేదు. ఆ విధంగా చెయ్యటానికి&nbsp;<BR>అతడికి ఏమాత్రం హక్కులేదు. అతడి కెలాంటి అపకారం తలపెట్టని నామీద&nbsp;<BR>అతడు పన్నాగాలు పన్నుతున్నందుకు విచారిస్తున్నాను. ఇదీ లోకం. నువ్వు చేసిన&nbsp;<BR>మంచి అప్పుడే తుడుచుకొనిపోతుంది. ఆ మంచి చెయ్యటాన్ని నువ్వెప్పుడు ఆపి-&nbsp;<BR>వేస్తావో, అప్పుడు నువ్వు వంచకుడవుగా పరిగణింపబడతావు. అంతేకాదా?&nbsp;<BR>నావంటి ఉద్వేగపూరితమైన స్వభావులమీద బంధువులు, మిత్రులు విరుచుకొని&nbsp;<BR>పడతారు. ఈ లోకం దయారహితమైంది. మనం దాసోహమన్నంత వరకు&nbsp;<BR>మాత్రమే యీ లోకం మనకు హితం చేస్తుంది. ఈ లోకం ఎంతో విశాల&nbsp;<BR>మైంది. దాన్లో, నాకు ఏ మూలో చోటు వుంటుంది. భారతదేశంలోని ప్రజలకు</FONT></p>
<hr class="puTa_virupu">
<table><tr><td><a class=puTa_lanke href=puTa3620.html>p3620</a></td><td>p3621</td><td><a class=puTa_lanke href=puTa3622.html>p3622</a></td></tr></table>
</div></body></html>
