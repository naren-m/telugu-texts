<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2383.html>p2383</a></td><td>p2384</td><td><a class=puTa_lanke href=puTa2385.html>p2385</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగణి - సన్యాసం - దాని లక్ష్యం, సాధనం </FONT><FONT FACE="TimesNewRoman, Times, serif" SIZE="2">3 3 5</FONT></p>
<p><FONT FACE="SHREE900, SHREE, sans-serif" SIZE="3">(సర్వత్ర విస్తరించిన హస్తాలతోను, పాదాలతోను, ఎల్లెడలగల కన్నుల-&nbsp;<BR>తోను, శిరస్సులతోను, నోళ్లతోను, సమస్త విశ్వంలో విస్తరించిన వీనులతోను,&nbsp;<BR>అది అన్నిటిలో పరిఢవిల్లుతోంది - గీత 13 వ అధ్యా. శ్లో.13)</FONT></p>
<p><FONT FACE="SHREE900, SHREE, sans-serif" SIZE="3">ఇలా మీరు క్రమంగా మృత్యుముఖం సమీపించాలి. అలాటి చావులోనే&nbsp;<BR>స్వర్గముంది. అందులోనే మంచి అంతా సంకుచితమైవుంది. దానికి వ్యతిరేక-&nbsp;<BR>మైంది అంతా, దుష్టమే. పైశాచమే!</FONT></p>
<p><FONT FACE="SHREE900, SHREE, sans-serif" SIZE="3">ఇక లక్ష్యాలను ఆచరణలో ఉంచే మార్గాలగూర్చి ఆలోచిద్దాం. ఆచరణ&nbsp;<BR>సాధ్యంకాని, ఆదర్శాన్ని మనం గ్రహించరాదు. అసాధ్యమైన అత్యున్నతాదర్శం&nbsp;<BR>జాతిని బలహీనంగా, పతితంగా చేస్తుంది. బౌద్ధజైనమతాలు, వచ్చిన తర్వాత ఈ&nbsp;<BR>గతే పట్టింది. అలాగని సులభసాధ్యమైన ఆదర్శాన్ని గ్రహించడంకూడ దోషమే.&nbsp;<BR>మీకు కొంచెమైనా ఆలోచనాశక్తి లేకుంటే, మార్గదర్శకమైన ఆదర్శం లేకుంటే,&nbsp;<BR>మీరు కేవలం పశుతుల్యులే. కాబట్టి, మీ ఆదర్శాన్ని తగ్గించుకోరాదు. అలాగని&nbsp;<BR>అసాధ్యానికై ప్రయత్నించరాదు. ఈ రెండూ విసర్జనీయాలే. మన దేశంలో&nbsp;<BR>పూర్వంనుండి, ఏదో ఒక గుహలో కూర్చుని ధాన్యంచేస్తూ, ప్రాణాలను త్యజిం-&nbsp;<BR>చాలనే భావంవుంది. ఇతరుల విముక్తికై పాటుపడక, ఒక్కడు మాత్రమే విముక్తి&nbsp;<BR>పొందటం మంచిదికాదు. సోదరమానవుల ముక్తికై పాటుపడనిదే, తనకు ముక్తి-&nbsp;<BR>లేదని మానవుడు గ్రహించే రోజులు ఎప్పుడో ఒకప్పుడు వస్తాయి. ఉన్నతా&nbsp;<BR>దర్శంలో ఉత్తమాచరణను మీ జీవితంలో సమన్వయ పరచడానికి ప్రయత్నిం-&nbsp;<BR>చండి. ఈ క్షణంలో మీరు నిశ్చల సమాధిగతులు కావడానికి సిద్ధంగా వుండాలి;&nbsp;<BR>మరుక్షణమే, ఇదిగో ఈ పొలాలకు పోయి అందులో పనిచేయడానికికూడ సిద్ధ-&nbsp;<BR>పడాలి. (అక్కడి పొలాలను చూపుతూ స్వామి వారీమాట చెప్పారు.) ఈ&nbsp;<BR>క్షణంలో మీరు శాస్త్రాలలోని గూఢార్థాలను విప్పి చెప్పడానికి సిద్ధంగా వుండాలి;&nbsp;<BR>ఆ మరుక్షణమే పండించిన ఈ ధాన్యాన్ని సంతకు తీసికొనిపోయి అమ్మడానికి&nbsp;<BR>సిద్ధపడాలి. ఇక్కడనే కాదు. ఎక్కడైనా, మీరు ప్రతి చిన్నపనికీ సంసిద్ధులై&nbsp;<BR>వుండాలి.</FONT></p>
<p><FONT FACE="SHREE900, SHREE, sans-serif" SIZE="3">జ్ఞాపకముంచుకోవలసిన విషయం మరొకటి వుంది. నిజమైన మానవు-&nbsp;<BR>లను తయారుచేయడమే ఈ మఠం ఉద్దేశం. మీరు కేవలం ఋషులు చెప్పిన-&nbsp;<BR>దాన్ని నేర్చుకోవడంతో తృప్తిపడరాదు. ఆ ఋషులు గతించారు. వారితో వారి&nbsp;<BR>అభిప్రాయాలూ పోయాయి. ఇప్పుడు, మీరే ఋషులు కావాలి. మీరుకూడ ఇది-&nbsp;<BR>వరకు జన్మించిన మహాపురుషుల లాంటివారే. అంతేకాదు. మీరు అవతారపురు-&nbsp;<BR>షులవంటి వారుకూడ. కేవల పుస్తక జ్ఞానమేమి చేయగలదు? తపస్సుమాత్రం&nbsp;<BR>ఏమి సాధించగలదు? మంత్రతంత్రాలు ఏమి చేయగలవు? మీ పాదాలపై మీరు</FONT></p>
<hr class="puTa_virupu">
<table><tr><td><a class=puTa_lanke href=puTa2383.html>p2383</a></td><td>p2384</td><td><a class=puTa_lanke href=puTa2385.html>p2385</a></td></tr></table>
</div></body></html>
