<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1370.html>p1370</a></td><td>p1371</td><td><a class=puTa_lanke href=puTa1372.html>p1372</a></td></tr></table>
<p><FONT FACE="SHREE900, SHREE, sans-serif" SIZE="3">142 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">తగదన్న మాత్రాన మనం దాన్ని లాగి పారవేయాలంటారా? ఇంకొకడు వచ్చి&nbsp;<BR>‘‘నా మాటను స్వీకరించండి’’ అంటాడు. మళ్లీ ఇంకొకడు వచ్చి, ‘‘నా మాటను&nbsp;<BR>వినండి’’ అంటాడు. ఇట్టి పిచ్చివాళ్ల మాటలకు అంతం వుండదు. వాని నామో-&nbsp;<BR>దించడంకన్న మీ రీ పురాణ పదాన్నే ప్రయోగించడం మేలు. దాన్ని ఇప్పుడా-&nbsp;<BR>వరించి వున్న మూఢభావాల్ని తొలగించి, దాని సరైన భావాన్ని గ్రహించి సార్థ-&nbsp;<BR>కంగా అనుభవానికి తెచ్చుకొని, ఈ ప్రాచీన శబ్దాన్నే ఉపయోగింతురు గాక! భావ-&nbsp;<BR>సంసర్గ నియమాల (లాస్‌ ఆఫ్‌ అసోసియేషన్‌) మహిమ మీకు తెలిస్తే ఈ&nbsp;<BR>శబ్దాలు అత్యంత ప్రభవాన్వితాలు, ఉదాత్తాలు అయిన అసంఖ్యాక భావాలతో&nbsp;<BR>కలిసినవని మీకు స్పష్టమౌతుంది. ఈ పదాలను లక్షలకొద్దీ జనులు ప్రయోగించి&nbsp;<BR>సంభావించారు. అత్యున్నతం. శ్రేష్ఠతమం అయిన భావనలను వాని యందు అను-&nbsp;<BR>సంధానం చేశారు. వివేక జనకమైన సర్వం, ప్రేమాస్పదమైన అఖిలం, మానవ&nbsp;<BR>ప్రకృతిలోవున్న గంభీరం, ఘనం అయిన సమస్తమూ, ఈ శబ్దాల్లో ఇమిడి&nbsp;<BR>ఉన్నాయి. ఈ విధంగా అనుసంధింపబడిన పవిత్ర భావాలకు సంజ్ఞకై ఒప్పే శబ్దా-&nbsp;<BR>లను ఇపుడు త్రోసివేయడం పొసగదు. భగవంతుడు ఈ ప్రపంచాన్ని సృష్టించాడని&nbsp;<BR>చెప్పడంమాత్రంచేత ఈ భావాలను మీకు అర్థం తెలిసేలా చెప్పాలని ప్రయత్నిస్తే&nbsp;<BR>మీకేమీ అవగతం కాదు. అయినా ఎంతో పెనుగులాడి, మనం చివరికి ఆయన&nbsp;<BR>దగ్గరికే, ఆ పురాణ పురుషుని వద్దకే, ఆ పరాత్పరుని కడకే వచ్చి చేరాం.</FONT></p>
<p><FONT FACE="SHREE900, SHREE, sans-serif" SIZE="3">జడ పదార్థమనండి, సంకల్పమనండి, శక్తి అనండి, విజ్ఞానమనండి మరి&nbsp;<BR>ఇట్టి ఏ పేరుతోనైనా పిలవండి, విశ్వశక్తి ధరించే ఈ రూపాలన్నీ విశ్వవిజ్ఞాన&nbsp;<BR>రాశియొక్క వ్యక్త రూపాలు మాత్రమే అని, మనకిప్పుడు తెలిసింది. దాన్నే మనం&nbsp;<BR>ఇక పరమేశ్వరుడనే పేరుతో వ్యవహరిద్దాం. మీరు చూస్తున్న, స్పృశిస్తున్న,&nbsp;<BR>వింటున్న, చెప్పడమెందుకు? ఈ జగత్తంతా - వాని నిర్మాణమే. ఇంకా కొంచెం&nbsp;<BR>స్పష్టంగా చెప్పాలంటే, వాని ‘‘సృష్టి’’ (బహిర్గత స్వరూపం) అనాలి. ఇంకా&nbsp;<BR>స్పష్టంగా నిర్దుష్టంగా చెప్పాలంటే ఈ సర్వమూ పరమాత్మే అనాలి! సూర్యుడుగా&nbsp;<BR>ప్రకాశించేది, తారలుగా మెరిసేది ఆయనే. మహాసముద్రమూ ఆయనే. వర్ష&nbsp;<BR>రూపంలో చల్లగా వర్షించేది ఆయనే. మనం తీసుకునే ఊపిరీ ఆయనే. మన&nbsp;<BR>శరీరంలో శక్తి రూపంలో ప్రకటితమయ్యేదంతా ఆయనే. ఈ వినబడే ప్రసంగం,&nbsp;<BR>ప్రసంగించే పురుషుడుకూడ ఆయనే. ఇక్కడ కూర్చుని వింటున్నదీ ఆయనే.&nbsp;<BR>నేను నిలుచున్న పీఠం సైతం ఆయనే. మీ ముఖాలను చూడటానికై నాకు తోడ్పడే&nbsp;<BR>వెలుతురు ఆయనే. ఆయనే ఈ సర్వమూ. ఆ ఆత్మయే ఈ జగానికి ఉపాదాన&nbsp;<BR>కారణం, నిమిత్త కారణంకూడ అయి వున్నాడు. చిన్న జీవకణంలో సంవృతి-</FONT></p>
<hr class="puTa_virupu">
<table><tr><td><a class=puTa_lanke href=puTa1370.html>p1370</a></td><td>p1371</td><td><a class=puTa_lanke href=puTa1372.html>p1372</a></td></tr></table>
</div></body></html>
