<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa767.html>p767</a></td><td>p768</td><td><a class=puTa_lanke href=puTa769.html>p769</a></td></tr></table>
<p><FONT FACE="SHREE902, SHREE, sans-serif" SIZE="4">అవతారం</FONT></p>
<BR>
<p><FONT FACE="SHREE900, SHREE, sans-serif" SIZE="3">సగుణుడైన భగవంతుడు మానవుడిగా, ఏసుక్రీస్తుగా అవతరించాడు.&nbsp;<BR>అతడు అనేక పర్యాయాలు అనేక రూపాలతో వ్యక్తమైనాడు. ఈ రూపాలనే మీరు&nbsp;<BR>పూజించగలరు. భగవంతుణ్ణి నిర్విశేషుణ్ణిగా పూజించటం సాధ్యం. అలాటి&nbsp;<BR>దేవుణ్ణి పూజించటం అవివేకం. మానవావతారమైన ఏసును భగవంతుడిగా మనం&nbsp;<BR>పూజించాలి. ఈశ్వరుడి అవతారంకన్నా మిన్న ఐనదాన్ని దేన్నీ పూజించలేం.&nbsp;<BR>క్రీస్తుకన్నా వేరుగా దేవుణ్ణి పూజించటం ఎంత త్వరగా మీరు విడిస్తే అంత&nbsp;<BR>మంచిది. మీరు కల్పించుకొనే జిహోవాను సుందరుడైన ఏసుతో పోల్చి తలచు-&nbsp;<BR>కోండి. ఏసుని మించిన దేవుణ్ణి తయారు చెయ్యటానికి ప్రయత్నిస్తే సర్వం&nbsp;<BR>నాశనమౌతుంది. ఈశ్వరుడే ఈశ్వరుణ్ణి పూజించగలడు. అలాటి శక్తి మాన&nbsp;<BR>వుడికి అనుగ్రహించబడలేదు. అతడి సాధారణ వ్యక్త స్వరూపాల నతిక్రమించి&nbsp;<BR>పూజించటానికి ప్రయత్నిస్తే, అది మానవజాతికి ఎంతో అపాయకరం. మీకు&nbsp;<BR>ముక్తి కావాలంటే క్రీస్తుకు దగ్గర్లో వుండండి. దేవుణ్ణి గురించి మీకున్న భావనల&nbsp;<BR>కన్న అత డధికుడే. క్రీస్తు మానవుడని తలస్తే అతణ్ణి పూజించవద్దు. కాని అతడు&nbsp;<BR>దేవుడని తెలుసుకొన్న వెంటనే మీ రతణ్ణి పూజించండి. అతణ్ణి మనిషిగా చెప్పి&nbsp;<BR>అతణ్ణి పూజించేవారు దైవదూషణ చేసినవా రవుతారు. మీకు మధ్యేమార్గం&nbsp;<BR>లేదు. మీరు దాని బరువునంతా భరించాలి. పుత్రుణ్ణి చూసినవారు తండ్రిని&nbsp;<BR>చూసినట్లే. మొదట పుత్రుణ్ణి చూడనిదే తండ్రిని దర్శించలేం. మిగిలిన వన్నీ&nbsp;<BR>వ్యర్థప్రసంగాలు, మెట్టవేదాంతం, పగటి కలలు, ఊహాగానా లవుతాయి. కాని&nbsp;<BR>మీరు ఆధ్యాత్మిక జీవితాన్ని స్వీకరించదలచుకొంటె క్రీస్తులో వ్యక్తమైన భగవం-&nbsp;<BR>తుణ్ణి విడువక పట్టుకోండి.</FONT></p>
<p><FONT FACE="SHREE900, SHREE, sans-serif" SIZE="3">తత్త్వపరంగా క్రీస్తు అనీ, బుద్ధుడనీ మనుషులెవరూ లేరు. మనం వారి&nbsp;<BR>ద్వారా భగవంతుణ్ణి దర్శించాం. క్రీస్తు ఎన్నడూ శిలువ వెయ్యబడలేదని&nbsp;<BR>కొరాన్‌లో మహమ్మద్‌ పదే పదే ఉద్ఘాటించాడు. అదొక ఆభాస మాత్రమే.&nbsp;<BR>ఎవ్వరూ క్రీస్తును శిలువవెయ్యలేదు.</FONT></p>
<p><FONT FACE="SHREE900, SHREE, sans-serif" SIZE="3">తాత్త్వికంగా మతంయొక్క దిగువస్థితి ద్వైతం. సర్వోన్నతస్థితి అద్వైతం.&nbsp;<BR>ప్రకృతి, జీవాత్మ భగవంతుడివల్ల ఒకదాన్లో ఒకటి అల్లబడి వున్నాయి. దీన్నే మనం&nbsp;<BR>ఈశ్వరుడు, ప్రకృతి, జీవాత్మ అనబడే త్రిమూర్తిగా చూస్తాం. అదేక్షణంలో యీ&nbsp;<BR>మూడు ఒకేదానినుంచి జన్మించినట్లుగా దర్శిస్తాం.</FONT></p>
<p><FONT FACE="TimesNewRoman, Times, serif" SIZE="2">3 5 3</FONT></p>
<hr class="puTa_virupu">
<table><tr><td><a class=puTa_lanke href=puTa767.html>p767</a></td><td>p768</td><td><a class=puTa_lanke href=puTa769.html>p769</a></td></tr></table>
</div></body></html>
