<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1390.html>p1390</a></td><td>p1391</td><td><a class=puTa_lanke href=puTa1392.html>p1392</a></td></tr></table>
<p><FONT FACE="SHREE900, SHREE, sans-serif" SIZE="3">162 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">మనకిప్పుడు అవగాహనకాని కొన్ని విషయాలు ఇందువల్ల తేటపడతాయి.&nbsp;<BR>ఇతరుల పూర్వచరిత్రను, భవిష్యత్‌ చరిత్రను, చెప్పగలవారిని, మీలో కొందరు&nbsp;<BR>చూసి వుంటారు. భవితవ్యం ఇప్పటికే నిర్ణయింపబడి వుండకపోతే దాన్ని,&nbsp;<BR>ఎవరైనా ఎలా వివరించగలరు? పూర్వ కర్మలు, భవిష్యత్కాలంలో ఫలరూపాలై,&nbsp;<BR>మళ్ళీ కనబడతాయి. ఇది మనంకూడ చూస్తున్నాం. షికాగోపురిలోని ‘‘ఫెర్రిస్‌&nbsp;<BR>వ్హీల్‌’’ అనే మహాచక్రాన్ని మీరెరుగుదురు. (ఇది, మన తిరునాళ్లలోని ‘రంగుల&nbsp;<BR>రాట్నం’ వంటిది. కాని ఇది పైకి క్రిందికి తిరుగుతుందనిపిస్తోంది.) ఆ చక్రం&nbsp;<BR>తిరుగుతూ వుంటుంది. అప్పుడు దానిలోని అరలన్నీ ఒక్కొక్కటే యథా&nbsp;<BR>క్రమంగా, దృష్టి గోచరమవుతూంటాయి. ఒక జట్టువారు ఆ అరలలో&nbsp;<BR>ఎక్కుతారు. వాళ్లు చుట్టు తిరిగిన వెంటనే, మరొక జట్టువాళ్లు ఎక్కుతారు.&nbsp;<BR>ఈ జట్టు, ఒక్కొక్కటి, ఒక్కొక్క ‘వ్యాకోచావృత్తం’ వంటిది. అతి క్షుద్రజీవం&nbsp;<BR>మొదలు, అత్యున్నత మానవుని వరకుగల అన్ని వర్గాలు, అందు కనిపిస్తాయి.&nbsp;<BR>ఈ చక్రానికి ఆధారభూతమైన గొలుసువంటిది ప్రకృతి. అది అనంతం,&nbsp;<BR>సనాతనం. చక్రంలోని అరలు, క్రొత్త క్రొత్త ఆత్మల జట్టులు ధరించే దేహాలు&nbsp;<BR>లేక ఆకృతులు అనవచ్చు. అవి పరిపూర్ణత పొందే వరకు, పైకి పైకి పోయి పోయి,&nbsp;<BR>ఆ తర్వాత చక్రంనుండి వెలికి వస్తాయి. కాని చక్రం తిరుగుతూనే వుంటుంది.&nbsp;<BR>దేహాలు చక్రంలో వుండేంత వరకు అవి ఎక్కడికి వెళ్లేది, రేఖామాత్ర భేదం&nbsp;<BR>లేకుండా, నిర్దుష్టంగా ముందుగానే కనుగొని చెప్పవచ్చు. కాని ఆత్మలను గూర్చి,&nbsp;<BR>ఇలా కనుగొని చెప్పజాలం. అంటే ప్రకృతియొక్క పూర్వోత్తరాలను, నిష్కర్షగా&nbsp;<BR>చెప్పవచ్చు. భౌతిక సంఘటనలు నియమిత కాలాంతరక్రమంలో మాటిమాటికి&nbsp;<BR>కలుగుతూంటాయనీ ఒకే సంఘటనలు, అలా మళ్లీ మళ్లీ ప్రదర్శితాలవు&nbsp;<BR>తూంటాయనీ, మనకిప్పుడు తెలియవచ్చింది. కాని ఆత్మయొక్క అమృతత్వం&nbsp;<BR>కాదిది. శక్తి ఏదీ నాశమొందదు. భౌతిక పదార్థమేదీ నిర్మూలం కాదు. అలా&nbsp;<BR>అయితే అది ఏమవుతుంది? మార్పులు చెందుతూ ముందుకు వస్తూ, వెనక్కి-&nbsp;<BR>పోతూ చివరకు తన మూలాన్ని మళ్లీ చేరుతుంది. గమనమెప్పుడు, సరళరేఖా-&nbsp;<BR>రూపంలో సాగదు. వలయ రూపంలో సాగుతుంది. సరళ రేఖను అనంతంగా&nbsp;<BR>దీర్ఘంగా చేస్తే వలయ రూపాన్ని పొందుతుంది. కాబట్టి ఏ ఆత్మకూ శాశ్వతమైన&nbsp;<BR>అధోగమనం ఉండనేరదు. అది అసంభవం. ప్రతి వస్తువు వలయ గమనాన్ని&nbsp;<BR>(ఒక సర్కిల్‌ పూర్తి చేసి) పూర్తి చేసి, మూలానికి రావాలి. ‘‘మీరు, నేను ఈ&nbsp;<BR>ఆత్మలన్నీ’’ అంటే ఏమి? మనమందరం సంకుచిత దశను పొందిన విశ్వ&nbsp;<BR>చైతన్యం, విశ్వజీవం, విశ్వమానసంయొక్క అంశలమై వుండాలనీ, ఈ ప్రదక్షిణ&nbsp;<BR>మంతా పూర్తి చేసికొని, ఆ విశ్వ ప్రజ్ఞానాన్ని అంటే దైవాన్ని మళ్ళీ చేరాలనీ,</FONT></p>
<hr class="puTa_virupu">
<table><tr><td><a class=puTa_lanke href=puTa1390.html>p1390</a></td><td>p1391</td><td><a class=puTa_lanke href=puTa1392.html>p1392</a></td></tr></table>
</div></body></html>
