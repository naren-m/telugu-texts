<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1817.html>p1817</a></td><td>p1818</td><td><a class=puTa_lanke href=puTa1819.html>p1819</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">213</FONT></p>
<p><FONT FACE="SHREE900, SHREE, sans-serif" SIZE="3">వున్నాయి. అంతేగాక పూర్వకాలంలో మాదిరి యిప్పుడూ మాంసాహారం&nbsp;<BR>తినటం మంచిదా చెడ్డదా, లేక శాఖాహారంతోనే జీవించాలా, మాంసాహారం&nbsp;<BR>మనకు క్షేమకరమా కాదా అనే విషయాన్నిగూర్చి గొప్పవాదం వుంది. ప్రాణం&nbsp;<BR>తియ్యటం పాపమని, అలా ఎన్నడూ చెయ్యకూడదని ఒక పక్షంవారు వాదిస్తారు.&nbsp;<BR>‘‘మీ అభిప్రాయం ఆదరించతగ్గది కాదు! జంతుహింస చెయ్యక బతకటమే&nbsp;<BR>అసాధ్యం’’ అని రెండో పక్షంవారు దీనికి జవాబిస్తారు. ఈ విషయంలో శాస్త్రాలు&nbsp;<BR>కూడా భిన్నాభిప్రాయాలు వ్యక్తంచేస్తూ బుద్ధిని కలవరపెడుతున్నాయని చెప్ప&nbsp;<BR>వచ్చును. ‘‘యజ్ఞాల్లో జంతువధను గావించండి’’ అని శాస్త్రం ఒకచోట ఆదే-&nbsp;<BR>శిస్తుంది. మరోచోట అదే ‘‘ప్రాణాన్నెప్పుడూ తియ్యవద్దు’’ అని చెబుతోంది.&nbsp;<BR>యజ్ఞాల్లో తప్ప జంతువధ గావించటం పాపమని హిందువుల మతం. కాని&nbsp;<BR>యజ్ఞంలో వధించబడ్డాక ఆ జంతువు మాంసాన్ని తినే సుఖాన్ని నిరాపేక్షంగా&nbsp;<BR>అనుభవించవచ్చును. గృహమేధికి విధింపబడ్డ నియమాల్లో అతడు శ్రద్ధాదులైన&nbsp;<BR>కొన్ని అవసరాల్లో జంతువులను వధించాల్సి వుంటుంది. ఆ అవసరాల్లో&nbsp;<BR>జంతువధ గావించకపోతే అతడు పాపం చేసినట్లు నిందార్హు డవుతాడు.&nbsp;<BR>శ్రాద్ధాలకు, మరికొన్ని కర్మలకు ఆహుతులైనవారు అక్కడ వుంచబడిన మాంసా-&nbsp;<BR>హారాన్ని తినకపోతే, వారు జన్మాంతరంలో జంతువులై పుడతారని మనువు&nbsp;<BR>చెప్పాడు. కాని జైనులు, బౌద్ధులు, వైష్ణవులు యిందుకు ఆక్షేపించి ‘‘హైందవ&nbsp;<BR>శాస్త్రాదేశాలను మేం విశ్వసించం; హింసాచరణం ఎలాటి సందర్భాల్లోను సహింప&nbsp;<BR>కూడదు’’ అంటారు. బౌద్ధమతావలంబి చక్రవర్తి అశోకుడు యజ్ఞాలు చేసే&nbsp;<BR>వారిని, ఏ కర్మలోగాని ఆహుతులకు మాంసాహారాన్ని పెట్టేవారిని శిక్షిస్తుండే&nbsp;<BR>వాడని గ్రంథాల్లో పేర్కోబడింది. ఆధునిక వైష్ణవులు కొంత కష్టస్థితిలో వున్నారు.&nbsp;<BR>వారు దేవతలుగా పూజించే రాముడు, కృష్ణుడు మద్యపాన మాంసభక్షణ&nbsp;<BR>మొనర్చినట్లు, సీతాదేవి గంగానదీ దేవతకు మాంసాన్ని, అన్నాన్ని, వెయ్యి కుండల&nbsp;<BR>మధువును సమర్పింప మొక్కుకున్నట్లు రామాయణ</FONT><FONT FACE="SHREE900, SHREE, sans-serif" SIZE="2"><sup>11</sup></FONT><FONT FACE="SHREE900, SHREE, sans-serif" SIZE="3"> మహాభారతాల్లో వుంది.</FONT></p>
<p><FONT FACE="SHREE900, SHREE, sans-serif" SIZE="3">మాంసాహారం ఆరోగ్య హానికరమా కాదా, శాఖాహారానికంటె అది&nbsp;<BR>పుష్టికరమైనదా కాదా అనే నినాదాలు పాశ్చాత్య దేశాల్లో వున్నాయి. మాంసా&nbsp;<BR>హారులు సకల శారీరక వ్యాధులతో పీడింపబడతారని ఒక పక్షం వారంటారు.&nbsp;<BR>రెండో పక్షంవా రది ఒప్పుకోక యిలా అంటారు: ‘‘అదంతా మిథ్యాకల్పన.&nbsp;<BR>అదే నిజమైతే ఆరోగ్య విషయంలో సమస్త జాతుల్లో హిందువులు అధికతములై&nbsp;<BR>వుండివుండాలి; మాంసాహారమే ప్రధానంగావున్న ఆంగ్లేయులు, అమెరికన్లు మొద-&nbsp;<BR>లైన బలిష్ఠ జాతులు, సర్వవిధ జాడ్యాల కాహుతై యిప్పటికి నిర్మూలులైపోయే&nbsp;<BR>వుంటారు.’’ మేకమాంసం మేకబుద్ధిని, పందిమాంసం పందిబుద్ధిని, చేప-</FONT></p>
<hr class="puTa_virupu">
<table><tr><td><a class=puTa_lanke href=puTa1817.html>p1817</a></td><td>p1818</td><td><a class=puTa_lanke href=puTa1819.html>p1819</a></td></tr></table>
</div></body></html>
