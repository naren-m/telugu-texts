<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa93.html>p93</a></td><td>p94</td><td><a class=puTa_lanke href=puTa95.html>p95</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వమత ఆదర్శం</FONT></p>

<p><FONT FACE="SHREE900, SHREE, sans-serif" SIZE="3">పాత్ర రూపంలో ఈశ్వరుడు సాక్షాత్కరిస్తాడు. కాని ఆయన ఒక్కడే. ప్రతి-&nbsp;<BR>వారూ చూసేది ఈశ్వరుణ్ణే. విశ్వమతాన్ని యిలా తప్ప మనం సాధించుకోలేం.</FONT></p>
<p><FONT FACE="SHREE900, SHREE, sans-serif" SIZE="3">మత సామరస్య సాధనకు యిదంతా భావరూపంలో నిర్దుష్టంగానే తోస్తోంది.&nbsp;<BR>కాని దీన్ని క్రియారూపంలో తీసుకువచ్చే మార్గం ఏదైనావుందా?&nbsp;<BR>సమస్తమతాల ఈశ్వరభావాలు సత్యాలే అని అతిప్రాచీన కాలంలోనే అంగీకరించ&nbsp;<BR>బడింది. సర్వమత సామరస్య రూపమార్గాన్ని ఒకదాన్ని కనుగొని, అన్ని మత-&nbsp;<BR>స్థులూ పరస్పర సఖ్యంతో ఒకటిగాకూడి ఆ మార్గాన్ని అనుసరించేట్లు చేయ&nbsp;<BR>టానికై భారతదేశం, అలెగ్జాండ్రియా, ఐరోపా, చీనా, జపాన్‌, టిబెట్‌ దేశాల&nbsp;<BR>లోను, చివరకు అమెరికాలోను వందలకొద్ది ప్రయత్నాలు జరిగాయి. కాని అవన్నీ&nbsp;<BR>విఫలాలైనవి. ఇందుకు కారణం అనుష్ఠానయోగ్యమైన మార్గమేదీ ఆవిష్కరింప&nbsp;<BR>బడకపోవటమే. లోకంలోని మతాలన్నీ సరైనవే అని ఎందరో అంగీకరించారు.&nbsp;<BR>కాని అవన్నీ తమతమ వ్యక్తిత్వాలు కోల్పోకే ప్రేమతో సంయోగించే (ఒకటిగా&nbsp;<BR>చేరిపోయే) ఆచరణసాధ్యమార్గం ఎవరూ సూచించలేదు. ఆచరణసాధ్య మార్గం&nbsp;<BR>ఒక్కటే వుంది. ప్రతిమతస్థుడూ తన వ్యక్తిత్వాన్ని కోల్పోకే, తక్కిన అన్ని&nbsp;<BR>మతస్థులతో తాను ఏకీభవించగల విషయాలను ఎరుగాలి. కాని యిప్పటివరకు&nbsp;<BR>ప్రయత్నించబడిన అన్ని మార్గాలూ, మతాలలోని భిన్నభావా లన్నిటిని గ్రహించి&nbsp;<BR>సామరస్యం చేసే ఉద్దేశాన్ని ప్రకటించీ, నిజానికి అన్ని మతాలవారి నొక కొన్ని&nbsp;<BR>సిద్ధాంతాలకు బద్ధుల నొనర్పచూశాయి. ఈ ప్రయత్నాల ఫలంగా కొత్తతెగ&nbsp;<BR>లేర్పడ్డవి; కలతలు, పోరాటాలు, పరస్పర సంఘర్షణలు చెలరేగాయి.</FONT></p>
<p><FONT FACE="SHREE900, SHREE, sans-serif" SIZE="3">నాదీ ఒక చిన్న ప్రణాళిక వుంది. అది ఆచరణ సాధ్యమో కాదో నాకు&nbsp;<BR>తెలియదు. కాని చర్చార్థం దాన్ని మీ ముందు నివేదిస్తాను. ఆ ప్రణాళికలోని&nbsp;<BR>మొదటి విషయం ‘‘విధ్వంసానికి పాల్పడకు’’ అనే నీతిని మానవులకు జ్ఞప్తి&nbsp;<BR>చేయటం. విధ్వంసక మార్గాన్ని అవలంబించే సంస్కర్తలు లోకోపకారులు కారు.&nbsp;<BR>ఉన్నదాన్ని తునుమాడకు, కూల్పకు; కాని దాన్ని పరిపూర్ణం గావించు. చేతనైతే&nbsp;<BR>సహకరించు; లేకుంటే చేతులు ముడుచుకొని నిలబడి చూస్తూండు. ఉపకారం&nbsp;<BR>చేయకపోతే పోనివ్వండి, అపకారంమాత్రం చేయవద్దు. మానవుడి శ్రద్ధాపూర్వక&nbsp;<BR>విశ్వాసాలను ఏమాత్రం చెరుపవద్దు. ఇక రెండవది. మానవుడి ప్రస్తుత&nbsp;<BR>స్థితిని గ్రహించి అతణ్ణి అచ్చటనుంచి చేయూత ఒసగి పైకిలేవదీయండి. సర్వ-&nbsp;<BR>మతాలకు ఈశ్వరుడే కేంద్రమనేమాట నిజమైతే, మనలో ప్రతివ్యక్తీ ఆయన దెస-&nbsp;<BR>కేగే వ్యాసార్ధం మార్గంలోనే పోతున్నమాట నిజమైతే, మన మందరం ఆ కేంద్రాన్ని&nbsp;<BR>చేరతామనటం నిస్సంశయం. వ్యాసార్ధాలన్నీ కలిసే ఆ కేంద్రంలో మనలోని భేదా-&nbsp;<BR>లన్నీ సమసిపోతవి. అక్కడకు చేరేవరకు భేదాలుండే తీరతవి. ఈ వ్యాసార్ధాలన్నీ</FONT></p>
<hr class="puTa_virupu">
<table><tr><td><a class=puTa_lanke href=puTa93.html>p93</a></td><td>p94</td><td><a class=puTa_lanke href=puTa95.html>p95</a></td></tr></table>
</div></body></html>
