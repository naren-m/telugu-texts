<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa106.html>p106</a></td><td>p107</td><td><a class=puTa_lanke href=puTa108.html>p108</a></td></tr></table>


<p><FONT FACE="SHREE900, SHREE, sans-serif" SIZE="3">ఎన్నటికీ జనింపదు. కర్మకంటె, జ్ఞానంకంటె యోగంకంటె భక్తి అత్యున్నతం.&nbsp;<BR>కారణం, యివన్నీ ఏదో ఒక ప్రయోజనాన్ని ఉద్దేశించేవి; భక్తి అంటే, దాని&nbsp;<BR>కదే ప్రతిఫలం. అదే సాధన, సాధ్యమూ.</FONT></p>
<p><FONT FACE="SHREE900, SHREE, sans-serif" SIZE="3">మన మహర్షులు నిరంతరం ప్రసంగించింది pభక్తిని గురించే . ముఖ్యంగా&nbsp;<BR>భక్తిని గురించి వ్రాసిన నారద శాండిల్య ఋషుల మాట అలావుంచి, విశేషం&nbsp;<BR>జ్ఞానప్రబోధకులై వ్యాససూత్రాలకు వ్యాఖ్యానం రచించిన శంకరాదులూ భక్తిని&nbsp;<BR>గురించి ఎంతో పర్యాలోచింపదగిన భావాలను వెల్లడించివున్నారు. వ్యాఖ్యానకర్త&nbsp;<BR>ప్రమాణ వచనాలన్నిటికి కాకున్నా పెక్కింటికి శుష్కజ్ఞానపరంగా అర్థం చెప్ప&nbsp;<BR>టానికి ఆతురత చెందినా ముఖ్యంగా ఉపాసనా ప్రకరణంలోని సూత్రాలు&nbsp;<BR>ఆ విధమైన వ్యాఖ్యానానికి అంత సులువుగా వశపడవు.</FONT></p>
<p><FONT FACE="SHREE900, SHREE, sans-serif" SIZE="3">జ్ఞానానికి, భక్తికి జనం అనుకొనేటంత వ్యత్యాసం నిజానికి లేదు. పరిశీ&nbsp;<BR>లించినకొద్దీ రెండిటికీ గమ్యస్థానం ఒక్కటే అనీ, అక్కడ కలుసుకొంటాయనీ&nbsp;<BR>మనకు వెల్లడౌతుంది. రాజయోగ విషయంకూడ యిలాటిదే. అమాయకు&nbsp;<BR>లైన సామాన్య ప్రజల కళ్లలో దుమ్ముకొట్టటంగాక మోక్షేచ్ఛతో అవలంబిస్తే&nbsp;<BR>రాజయోగం ఆ పరమావధినే మనలను ప్రాపింపచేస్తుంది. కాని మన దురదృష్ట-&nbsp;<BR>వశాత్తు రాజయోగం తరచు పండితమ్మన్యులు, రహస్యవిక్రేతలు ఐనవారి చేజిక్కి&nbsp;<BR>లోకవంచనకే వినియోగింపబడుతోంది.</FONT></p>
<p><FONT FACE="SHREE900, SHREE, sans-serif" SIZE="3">భక్తిమార్గంలోని గొప్పలాభం, ప్రయోజనం ఏమంటే అది పరమావధిని&nbsp;<BR>పొందటానికి ఎంతో సహజం, సులభం ఐన మార్గం;</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> ఇక దీన్లోని ప్రమాద&nbsp;<BR>మేమంటే, క్షుద్రమార్గాల్లో ఉపాసనాకాండలో - తరచూ యిది ఘోరమైన&nbsp;<BR>పరమతద్వేషం, స్వమతదురభిమానంగా పరిణమిస్తూంటుంది. సనాతన&nbsp;<BR>ధర్మంలోగాని, మహమ్మదీయ క్రైస్తవ మతాల్లోగాని స్వమతాభిమాన పిశాచ&nbsp;<BR>గ్రస్తులు సర్వసామాన్యంగా యీ క్షుద్రదేవతోపాసక వర్గంనుంచే బైలుదేరుతుం-&nbsp;<BR>టారు. ఏది లోపిస్తే నిజమైన ప్రేమలత వికసించదో అలాటి ఇష్టనిష్టే తరచూ&nbsp;<BR>యితర మత నిరసనానిక్కూడా కారణమవుతుంటుంది. ప్రతి మతంలోను,&nbsp;<BR>ప్రతిదేశంలోను అపరిణత దుర్బలమనస్కులందరూ, తమ ఆదర్శంలో&nbsp;<BR>ఒక్క విధంలోనే అభిమానం చూపుతుంటారు - అదేదంటే పరమతద్వేషం,&nbsp;<BR>పరమతాదర్శ నిరసనం; తన ఇష్టదేవతపట్ల అంత మక్కువగల భక్తుడే, స్వమతా&nbsp;<BR>దర్శంలో అంత శ్రద్ధాళువైన మానవుడే, పరమతాదర్శం మాటగాని, పరమత&nbsp;<BR>విషయంగాని ప్రస్తావించినంతనే గగ్గోలు చేసే ద్వేషి అవటానికి యిదే కారణం.&nbsp;<BR>తన యజమాని సంపద పరాధీనం కాకుండా రక్షించే కుక్కబుద్ధి వంటిది</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">‘‘అన్యస్మాత్‌ సౌలభ్యం భక్తౌ’’ (నారద భక్తిసూత్రాలు-58)</FONT></p>
<hr class="puTa_virupu">
<table><tr><td><a class=puTa_lanke href=puTa106.html>p106</a></td><td>p107</td><td><a class=puTa_lanke href=puTa108.html>p108</a></td></tr></table>
</div></body></html>
