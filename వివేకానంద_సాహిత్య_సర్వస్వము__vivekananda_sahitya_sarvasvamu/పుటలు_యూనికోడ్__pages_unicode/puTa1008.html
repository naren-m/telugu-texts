<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1007.html>p1007</a></td><td>p1008</td><td><a class=puTa_lanke href=puTa1009.html>p1009</a></td></tr></table>
<p><FONT FACE="SHREE900, SHREE, sans-serif" SIZE="3">184 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">నసలెందుకు బ్రతకాలీ? ఈ జీవితంకన్నా నా స్థితి ఉత్కృష్టమైంది. అక్కడి నుండి&nbsp;<BR>నేను దీనిలోకి జారిపడ్డాను. బ్రతకటం ఎప్పటికీ బానిసత్వమే. మనం ఈ&nbsp;<BR>బంధాలను పెంచుకుంటూ ఉంటాం. సృష్టి మొత్తంలో ఈ దాస్యశృంఖలం&nbsp;<BR>అల్లుకుని ఉంది. దాన్లో మనం చిక్కుకుని ఉన్నాం.</FONT></p>
<p><FONT FACE="SHREE900, SHREE, sans-serif" SIZE="3">నీకు ఏమైనా తెలిసి ఉంటే, అది అనుభవపూర్వకంగా తెలుసుకొన్నది&nbsp;<BR>అయ్యుంటుంది. ఒకరు చెబితే, తెలిసేది కాదు. యువకులకు జీవితం కష్టభూ&nbsp;<BR>యిష్టమని చెప్పలేం. అలాగే, ముసలివానికి జీవితం సుఖప్రదం అని చెప్పలేం. ఆ&nbsp;<BR>ముసలివానికి కావలసినంత అనుభవముంది. ఆ యువకున కేముందీ? వట్టి&nbsp;<BR>వ్యామోహం. ఇదే భేదం.</FONT></p>
<p><FONT FACE="SHREE900, SHREE, sans-serif" SIZE="3">యోగ బలంవల్ల మనం క్రమక్రమంగా ఇంద్రియాలను నిగ్రహించుకోగలం.&nbsp;<BR>‘‘జీవాత్మ, మనసు, ఇంద్రియాలు, భూతాలు - వీటన్నింటికీ పారమార్థిక సత్తా&nbsp;<BR>లేదు’’ అని శాస్త్రీయంగా మనం తెలుసుకున్నాం. ఇవన్నీ కల్పితాలు గాని, సత్యాలు&nbsp;<BR>కావు. ఆ ఉన్న సత్యమేదో, అదొక్కటే. అనేక సత్యాలుండవు. సత్యమెప్పుడూ&nbsp;<BR>ఒక్కటే. శాస్త్రమన్నా, జ్ఞానమన్నా సత్యం ఏకమని గ్రహించటమే. శాస్త్రదృష్టికి -&nbsp;<BR>జ్ఞానదృష్టికి సత్య మొక్కటే. అజ్ఞాన దృష్టికి మాత్రం అనేకత్వం గోచరిస్తుంది.&nbsp;<BR>జ్ఞానం ఏకత్వాన్ని సాక్షాత్కరించుకొంటుంది. విజ్ఞానశాస్త్రం, అనేకాల్లో ఉన్న&nbsp;<BR>ఏకభావాన్ని సందర్శిస్తుంది. సృష్టి సర్వం ఒకే పదార్థ విలాసమని శాస్త్రాల్లో ఉంది.&nbsp;<BR>ఈ శాస్త్రాన్ని వేదాంత మంటారు. ఈ విశ్వమంతా ఒకే పదార్థం. ఈ భిన్నత్వంలో&nbsp;<BR>ఆ ఏకత్వం ఉంది.</FONT></p>
<p><FONT FACE="SHREE900, SHREE, sans-serif" SIZE="3">ఈ భిన్నపదార్థాలను మనం చూస్తున్నాం. ఇవి పంచభూతాలు: భూమి,&nbsp;<BR>జలం, అగ్ని, వాయువు, ఆకాశం. వీటికన్నా సూక్ష్మం మనసు. అంతకన్నా సూక్ష్మం&nbsp;<BR>ఆత్మ. అంటే, ఆత్మ వేరు, మనసు వేరు; పంచభూతాలు వేరనికాదు. ఆ ఉన్నది&nbsp;<BR>ఒక్కటే సత్పదార్థం. అంటే, ఉనికి. అదే మనకు రకరకాలుగా గోచరిస్తూ ఉంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ఈ భేదాలన్ని ఆ సత్పదార్థంలో లయమవుతాయి. భూమి జలంలో,&nbsp;<BR>జలం అగ్నిలో, అగ్ని వాయువులో, వాయువు ఆకాశంలో క్రమంగా లయిస్తాయి.&nbsp;<BR>బ్రహ్మాండ విశ్వం ఇలాగే ఏర్పడింది. ఈ విశ్వమంతా సత్పదార్థంలో కనిపించే&nbsp;<BR>వికారం. మనసు, పంచభూతాలు ఇవన్నీ వికారాలు.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇదంతా మనసుకు కూడా వర్తిస్తుంది. బ్రహ్మాండ సృష్టి ఎలాంటిదో,&nbsp;<BR>పిండాండ సృష్టీ అలాంటిదే. ఆ సత్పదార్థమే నేను. నేనే మనసు. నేనే ఆకాశం,&nbsp;<BR>భూమి, జలం, అగ్ని, వాయువు. నే నిప్పుడు చేయవలసిందేమంటే, నాలోకి నేను&nbsp;<BR>వెళ్లటమే. వ్యక్తి, వ్యక్తిగా జీవించటం కన్నా విశ్వంగా జీవించాలి. ఈ విధంగా మనిషి&nbsp;<BR>జీవన్ముక్తు డౌతాడు. అంటే తానే విరాట్పురుషుడని గ్రహిస్తాడు.</FONT></p>
<hr class="puTa_virupu">
<table><tr><td><a class=puTa_lanke href=puTa1007.html>p1007</a></td><td>p1008</td><td><a class=puTa_lanke href=puTa1009.html>p1009</a></td></tr></table>
</div></body></html>
