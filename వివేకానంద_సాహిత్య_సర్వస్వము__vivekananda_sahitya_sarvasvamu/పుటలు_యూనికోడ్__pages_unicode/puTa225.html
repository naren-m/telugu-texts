<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa224.html>p224</a></td><td>p225</td><td><a class=puTa_lanke href=puTa226.html>p226</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">గ్రంథారాధనలోని లోపా లివి. కాని యీ ఆరాధనవల్ల గొప్ప ప్రయోజ-&nbsp;<BR>నంకూడ వుంది. అది శక్తిని ప్రసాదిస్తుంది. గ్రంథంమీద ఆధారపడిన మత&nbsp;<BR>శాఖలు తప్ప తక్కిన మతశాఖలన్నీ అదృశ్యమైపోయాయి. గ్రంథాలను పరి&nbsp;<BR>మార్చేదేదీ లేదు. మీలో కొందరు పారశీకులను గురించి వినివుంటారు. వారు&nbsp;<BR>ప్రాచీన పర్షియన్లే. ఒకప్పుడు వారు సుమారు పదికోట్లమంది వుండేవారు.&nbsp;<BR>వారిలో అనేకులు అరబ్బులకు పరాజితులై, మహమ్మదీయమతంలో కలుపబడి-&nbsp;<BR>నారు. తమను బాధించేవారి పట్టునుంచి కొద్దిమంది తమ గ్రంథంతో ఎలాగో-&nbsp;<BR>తప్పించుకుపోయారు. ఇదే నేడు వారికి ఆధారమై వారిని నిలబెడుతోంది.&nbsp;<BR>స్థూలదృష్టికి గోచరించి, స్పర్శవల్ల స్పష్టమైన దైవం గ్రంథం. యూదుల సంగతిని&nbsp;<BR>యోచించండి. వారి కొక గ్రంథం లేకపోయివుంటె, వారు ప్రపంచంలో ఎప్పుడో&nbsp;<BR>అదృశ్యులైవుండేవారు. అది వారిని నిలిపింది. ఘోరమైన అత్యాచారం వారినెంత&nbsp;<BR>వేధించినా, వారి ‘టాల్‌మడ్‌’ వారిని పరిరక్షించింది. గ్రంథంవల్ల చేకూరే మేళ్లలో&nbsp;<BR>ఎంతో ముఖ్యమైన దిది; దానివల్ల ప్రతి విషయం సుస్పష్ట నిర్వచనం పొందు-&nbsp;<BR>తుంది. అన్ని ప్రతీకాలలోను అది అనుకూలంగా చేతికి అందేది.&nbsp;<BR>ఒక పూజావేదిక మీద గ్రంథాన్ని వుంచండి; అందరికీ అది కనబడుతుంది.&nbsp;<BR>ప్రతివ్యక్తి మంచి గ్రంథాన్ని పఠిస్తాడు. పక్షపాతభావంతో ప్రసంగిస్తున్నానని మీరు&nbsp;<BR>అనుకుంటారేమో! పుస్తకాలవల్ల కలిగిన మేలుకంటె కీడే ఎక్కువని నా ఊహ.&nbsp;<BR>హానికరాలైన ప్రబోధాలెన్నో వాటిలో ఉద్భవించాయి. విస్తృతదృష్టిని అంతగా ఎరు-&nbsp;<BR>గని మతవిశ్వాసాలన్నీ పుస్తకాలలోనే పుట్టాయి. లోకంలో చెలరేగిన అత్యాచా-&nbsp;<BR>రమూ, అంధమతానురాగమూ పుస్తకాలలో పుట్టిన పుట్టుకలే. ఆధునిక&nbsp;<BR>కాలంలో పుస్తకాలు భూమ్మీద ఎందరెందరో అనృతవాదులను సృష్టిస్తున్నవి.&nbsp;<BR>ప్రతి దేశంలోను కనిపించే యీ అనృతవాదుల సంఖ్యను చూసినప్పుడు నేను ఆశ్చ-&nbsp;<BR>ర్యచకితుడ నవుతూంటాను.</FONT></p>
<p><FONT FACE="SHREE900, SHREE, sans-serif" SIZE="3">ప్రతిమ లేక విగ్రహారాధన అంశాన్ని ప్రస్తుతం పరికిద్దాం. ఏదో ఒక&nbsp;<BR>రూపంలో సమస్త ప్రపంచంలోను విగ్రహాలు కానవస్తున్నాయి. కొందరు మానవ&nbsp;<BR>స్వరూపంలో విగ్రహాన్ని నిర్మిస్తారు. ఇది సర్వోత్కృష్టమైన స్వరూపం. నేను&nbsp;<BR>విగ్రహారాధన చేయవలసివస్తే, పశురూపంలోగాని, లేక ఏదైనా భవనరూపంలో-&nbsp;<BR>గాని మరే యితర రూపంలోగాని కాని ఆ విగ్రహం మానవరూపంలో వుండేట్లు&nbsp;<BR>చూస్తాను. ఒక్కో మతశాఖ ఒక్కోరీతి విగ్రహమే నిర్దుష్టమైనదని ఊహిస్తుంది.&nbsp;<BR>మరొక మతశాఖ అది దోషభూయిష్ఠమైనదని వాకొంటుంది. భగవంతుడు&nbsp;<BR>పక్షి రూపంలో గోచరించటం మంచిదని క్రైస్తవుడు ఊహిస్తాడు. హిందువులు&nbsp;<BR>మత్స్యావతారాన్ని విశ్వసించేటట్లు వారు విశ్వసించరు. చేపరూపంలో దేవుడు</FONT></p>
<hr class="puTa_virupu">
<table><tr><td><a class=puTa_lanke href=puTa224.html>p224</a></td><td>p225</td><td><a class=puTa_lanke href=puTa226.html>p226</a></td></tr></table>
</div></body></html>
