<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1315.html>p1315</a></td><td>p1316</td><td><a class=puTa_lanke href=puTa1317.html>p1317</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - ఈశావాస్యమిదగ్‌ం సర్వమ్‌</FONT></p>
<p><FONT FACE="SHREE900, SHREE, sans-serif" SIZE="3">87</FONT></p>
<p><FONT FACE="SHREE900, SHREE, sans-serif" SIZE="3">భగవంతుడున్నాడని గుర్తించి, ఎల్లప్పుడూ కర్మా చరణాసక్తులై ఉండండి. కాని&nbsp;<BR>ఈ జీవితాన్ని దివ్యమని భావించి, దైవంగానే ఎంచి ఇదే మన కర్తవ్యమనీ, ఇది&nbsp;<BR>తప్ప మనకు కోరదగినదేదీ లేదనీ, ఎల్లప్పుడూ విశ్వసించండి. అన్ని వస్తువులలో&nbsp;<BR>ఈశ్వరుడుండగా, అతనికై మరో చోటికెళ్ళడ మెందుకు? ప్రతి కర్మములోను,&nbsp;<BR>ప్రతి తలంపులోను, ప్రతి చిత్తప్రవృత్తిలోను, అతడిప్పటికే కలడు కదా? ఈ&nbsp;<BR>విషయం తెలిసికొని పనులు చేసికొంటూ ఉండాలి! త్రోవ ఇదొక్కటే. వేరే త్రోవ&nbsp;<BR>లేదు. ఇలా చేస్తే కర్మఫలాలు మనల్ని బంధించలేవు. నిరర్థక వాంఛలే, మన కష్టా-&nbsp;<BR>లకు, వ్యధలకు మూలములని మన కిప్పటికే తెలుసు. కానీ వానిని దివ్యీకరించి&nbsp;<BR>దైవ సంబంధంచే వానిని పవిత్రం చేస్తే, ఇక అవి కష్టాలను గాని&nbsp;<BR>వ్యధలను గాని కల్పించవు. ఈ రహస్యం తెలిసే వరకు మానవులకు ఈ ప్రపంచం&nbsp;<BR>రాక్షసంగానే కనిపిస్తుంది. తమ లోపల, తమ చుట్టు పట్ల, సర్వత్రా అనంతమైన&nbsp;<BR>ఆనందనిధి వుందని ఎందరికో తెలీదు. వాళ్లింతదాకా దాన్ని&nbsp;<BR>కనుక్కోలేదు. రాక్షస ప్రపంచమంటే ఏమి? ‘‘అజ్ఞానమే’’ అని వేదాంతమిచ్చే&nbsp;<BR>సమాధానం.</FONT></p>
<p><FONT FACE="SHREE900, SHREE, sans-serif" SIZE="3">మహత్తర నదీతీరంలో కూర్చుని మనం దప్పికతో చస్తున్నాం. అన్నరాశి&nbsp;<BR>ప్రక్కనే కూర్చుని, ఆకటితో చస్తున్నాం. ఆనందమయ జగత్తు ఇక్కడే ఉంది.&nbsp;<BR>కాని అది మనకు కనిపించడం లేదు. అహోరాత్రాలు మనం దానిలోనే&nbsp;<BR>నివసిస్తున్నాం. కానీ అది మన కళ్లకు ఆనందమయం కానట్టు కనిపిస్తోంది.&nbsp;<BR>మతములు ఈ వింతను పరిశోధించి, దాన్ని మనకు స్పష్టం చేయాలని&nbsp;<BR>చూస్తాయి. ఈ ఆనందమయ ప్రపంచానికై, అన్ని హృదయాలూ ఉవ్విళ్ళూరు-&nbsp;<BR>తున్నాయి. అన్ని దేశ ప్రజలు దాని కోసమే వెదకుతున్నారు. సర్వ మతాలకు ఇది&nbsp;<BR>ఏకైక లక్ష్యం. కాని ఒక్కొక్క మత లక్ష్యం, ఒక్కొక్క భాషలో తెలుప&nbsp;<BR>బడింది. ఈ భాషాభేదం వల్లే, లక్ష్య బేధమున్నట్టు అనిపిస్తుంది. ఒకరొక&nbsp;<BR>భాషలో ఒక విధంగా, మరొకరు ఇంకో భాషలో కొంత భేదంగా తెలిపారు. కాని&nbsp;<BR>అందరిలో వున్న భావం ఒకటేనేమో?</FONT></p>
<p><FONT FACE="SHREE900, SHREE, sans-serif" SIZE="3">ఈ సందర్భంలో ఇంక కొన్ని ప్రశ్నలుకూడ తలెత్తుతున్నాయి. మాటలు&nbsp;<BR>చెప్పడం చాలా సులభం. ‘‘సర్వ పదార్థాల్లోను, సర్వ స్థలాల్లోనూ భగవంతుని&nbsp;<BR>చూచిన వెంటనే ఈ ప్రపంచం ఆనందమయమవుతుంది -’’ అనే భావం, నేను&nbsp;<BR>చిన్ననాటినుండి వింటున్నాను. కాని లోకంతో కలిసి నాలుగు దెబ్బలు తిన్న&nbsp;<BR>వెంటనే ఆ భావం అదృశ్యమవుతుంది. జనులందరిలో దేవుడున్నాడని&nbsp;<BR>భావిస్తూ, నేను వీథిలో నడుస్తున్నాను. బలిష్ఠుడొకడు వచ్చి, నన్ను పడగెంటు-&nbsp;<BR>తాడు. నేను, నేల కూలి చప్పున లేచి, ముఖం జేవురించగా, వాణ్ణి పడగొట్టాలని</FONT></p>
<hr class="puTa_virupu">
<table><tr><td><a class=puTa_lanke href=puTa1315.html>p1315</a></td><td>p1316</td><td><a class=puTa_lanke href=puTa1317.html>p1317</a></td></tr></table>
</div></body></html>
