<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa7.html>p7</a></td><td>p8</td><td><a class=puTa_lanke href=puTa9.html>p9</a></td></tr></table>


<p><FONT FACE="SHREE902, SHREE, sans-serif" SIZE="3">కొన్ని విశేషాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">శ్రీరామకృష్ణులు భగవదవతారం; వివేకానందుడు ఈశ్వరాంశసంభూ-&nbsp;<BR>తుడు, వారి జీవితకార్యానికి సహకరించటానికి జన్మించినవాడు అని ఎంతోమంది&nbsp;<BR>భక్తుల నమ్మకం. ఐనప్పుడు శ్రీరామకృష్ణు లివ్వదల్చిన అనుభూతి నతడు మొద-&nbsp;<BR>టనే గ్రహించటానికి అనర్హు డెలా అయ్యాడు? శ్రీరామకృష్ణులను అంగీక&nbsp;<BR>రించటాని కతడి కన్ని సంవత్సరాలు ఎందుకు కావలసివచ్చింది? దైవాంశుడికే&nbsp;<BR>దేవుడిలోనే ఒకప్పుడు నమ్మకం పోయిన దెందుకు? ఈ ప్రశ్నలకు సరైన సమా-&nbsp;<BR>ధానాలను పొందిన తర్వాతనే వివేకానందుల జీవితం, సందేశరహస్యం కొంచెం&nbsp;<BR>అర్థం కాగలదు మనకు. ఐనా అతిసంక్షిప్తంగానే సూచించగలం ఇక్కడ ఈ&nbsp;<BR>ప్రశ్నలకు ఉత్తరం.</FONT></p>
<p><FONT FACE="SHREE900, SHREE, sans-serif" SIZE="3">మానవ జన్మయొక్క ఉద్దేశాన్ని మరొక్కసారి మానవానీకానికి బోధించి,&nbsp;<BR>ఆ గమ్యం చేరటానికై కాలోపయోగమార్గాన్ని చూపెట్టటం అవతారోద్దేశం. ఇది&nbsp;<BR>యౌక్తికయుగం వైజ్ఞానికయుగం; విశ్వాసయుగం కాదు. అంటే ఈనాటి మను-&nbsp;<BR>షులు ప్రతిదానికి ‘ఎందుకు? ఎలా! దీనికి ప్రమాణమేమిటి?’ అని ఆరా&nbsp;<BR>తీస్తారు. ప్రతి విషయాన్ని యుక్తితో విమర్శించి, అది యుక్తియుక్తం అని తేలిన&nbsp;<BR>మీదటనే గ్రహిస్తారు. అంతేగాక దీనివలని ప్రయోజనం ఏమిటి? అని తెలుసు-&nbsp;<BR>కోగోరుతారు. వివేకానందుడు ఇటువంటి మనస్తత్వ మానవులకు ప్రతీకుడు.&nbsp;<BR>దేవుడున్నాడా? ఉంటే ప్రత్యక్ష దర్శనమే దానికి ఋజువు, ప్రమాణం. అతని&nbsp;<BR>తత్త్వం, స్వరూపం ఏమిటి? పెద్దలు చెప్పారని కాక, పుస్తకాలలో రాయబడిన-&nbsp;<BR>దనికాక ఈ విషయాలు యుక్తికాలా? లేదా విరుద్ధాలా? అని పరీక్షించి యుక్తికి&nbsp;<BR>విరుద్ధ విషయాలను దూరంగా పారవేయాలి. అలాగే దేవుడున్నాడనే నమ్మకం-&nbsp;<BR>లేనివారు కొందరు (నాస్తికులు), దేవుడున్నా అతణ్ణి గూర్చి తెలుసుకోవటం&nbsp;<BR>అసంభవం అన్న అభిప్రాయం గలవారు మరికొందరు (అజ్ఞేయవాదులు) ఈ&nbsp;<BR>లోకంలో ఉన్నారు. మరి వారు ఇటువంటి అభిప్రాయం కలిగి ఉన్నవారైనా వారు-&nbsp;<BR>కూడ జీవితలక్ష్యం అంటే ఆత్మసాక్షాత్కారం పొందాలి. వారి కనుగుణమైన&nbsp;<BR>మార్గాన్ని వారికి చూపించాలి. విగ్రహారాధన ఇత్యాదివన్నీ ఒట్టి మూఢనమ్మకాలు&nbsp;<BR>అని కొందరి ఉద్దేశం. అది నిజమా? కాకపోతే దీనివెనుక ఉన్న మర్మం ఏమిటి?&nbsp;<BR>అసలు మనమంటే ఏమిటి? విభిన్న మతాలు, లెక్కలేని మతశాఖలు ఎందు&nbsp;<BR>కున్నాయి? మా మతమే సత్యం, మీది అసత్యం అని పోరాడేదాన్లోని నిజం&nbsp;<BR>ఏమిటి? ఇటువంటి ప్రశ్నల కన్నిటికీ సరైన సమాధానాలు లభించితేనేగాని వివే-&nbsp;<BR>కానందుడు మనుషులందరికీ అనువైన మార్గాన్ని చూపెట్టజాలరు. శ్రీరామ&nbsp;<BR>కృష్ణులు అవతారపురుషులు. ఐనా వారు సామాన్య మానవుని మాదిరి రకరకాల</FONT></p>
<hr class="puTa_virupu">
<table><tr><td><a class=puTa_lanke href=puTa7.html>p7</a></td><td>p8</td><td><a class=puTa_lanke href=puTa9.html>p9</a></td></tr></table>
</div></body></html>
