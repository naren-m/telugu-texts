<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1936.html>p1936</a></td><td>p1937</td><td><a class=puTa_lanke href=puTa1938.html>p1938</a></td></tr></table>
<p><FONT FACE="SHREE900, SHREE, sans-serif" SIZE="3">332 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">పెద్ద రాకుమారులుకూడా అనుభవించలేరు. ఆమె ప్రదర్శనకు ఒక నెలకు ముందే&nbsp;<BR>రెట్టింపు ధరను చెల్లించి టిక్కెట్లు కొనుక్కోవాలి. ఆమెకు డబ్బుకు కొరతలేదు.&nbsp;<BR>సరే, ఆమె ఏమైనా తక్కువ ఖర్చుపెడుతుందనుకొన్నారా? అందుచేత తాత్కా-&nbsp;<BR>లికంగా ఆమె భారతదేశ ప్రయాణం వాయిదాపడింది.</FONT></p>
<p><FONT FACE="SHREE900, SHREE, sans-serif" SIZE="3">కుమారి కాల్వే యీ శీతాకాలమంతా గానం చెయ్యదు. విశ్రాంతి&nbsp;<BR>తీసుకొంటుంది. ఈజిప్టు మొదలైన ఉష్ణదేశాలకు ఆమె యిప్పుడు వెళుతోంది.&nbsp;<BR>నేనిప్పుడు ఆమెకు అతిథిగా పోతున్నాను. కాల్వే పాండిత్యం ఒక్క సంగీతంలోనే&nbsp;<BR>కాదు. ఇతర విద్యలుకూడా ఆమెకు చక్కగా వచ్చు. వేదాంతమంటే, మా మత&nbsp;<BR>గ్రంథాలంటే ఆమెకు ఎంతో యిష్టం. ఆమె అతి నిరుపేద కుటుంబంలో&nbsp;<BR>పుట్టింది. క్రమంగా ఎన్నో కష్టాలనుభవించి, ఎంతో శ్రమపడి స్వీయప్రతిభతో&nbsp;<BR>యిప్పుడు గొప్ప సంపద నార్జించింది. ప్రభువుల, సంపన్నుల ఆదరాభి&nbsp;<BR>మానాలకు పాత్రురాలైంది.</FONT></p>
<p><FONT FACE="SHREE900, SHREE, sans-serif" SIZE="3">మేడం మెల్బా, మేడం ఎమ్మాఏమెస్‌ మొదలైన ప్రఖ్యాత గాయనీమణులు&nbsp;<BR>చాలమంది వున్నారు. జీన్‌డిరెస్కే, ఫ్లాంకన్‌ మొదలైన ప్రసిద్ధ గాయకులున్నారు.&nbsp;<BR>వీరందరూ సంవత్సరానికి 2, 3 లక్షల రూపాయలు సంపాదిస్తారు. కాని కాల్వే&nbsp;<BR>సంగీతం అతివిలక్షణ ప్రతిభాసమన్వితం. ఆమె అతిలోక సౌందర్యం,&nbsp;<BR>యౌవనం, ప్రతిభ, మధుర గంధర్వగాత్రం - యివన్నీ గాయకులందరికన్నా&nbsp;<BR>ఆమె మిన్న అవటానికి దోహదాలైనాయి. ఈ అన్నింటికంటె శ్రమ, పేదరికం&nbsp;<BR>ముఖ్యకారణాలు. పరిశ్రమ, దారిద్య్రాలకంటె గొప్ప ఉపాధ్యాయులు లేరు.&nbsp;<BR>బాల్యంలో అతిపేదరికం, శ్రమ, కష్టాలు - యీ అన్నింటితో పోరాడి కాల్వే&nbsp;<BR>జయించింది. ఈ గుణాలే అతిసహృదయత్వాన్ని, పరిపూర్ణమైన హుందాతనాన్ని&nbsp;<BR>ఆమెకు సంపాదించిపెట్టాయి. అంతేగాక పాశ్చాత్య దేశాల్లో స్వీయప్రజ్ఞను&nbsp;<BR>వ్యక్తీకరించటానికి చాల అవకాశాలున్నాయి. మన దేశంలో ప్రజ్ఞతోపాటు&nbsp;<BR>ఉత్సాహం, అవకాశాలు శూన్యం కదా! వంగదేశంలో స్త్రీలు చదువుకోవటానికి&nbsp;<BR>ఉత్సాహపడ్డా, అవకాశాలు లేవు. కాబట్టి ఫలితం శూన్యమే కదా! మరి వంగ&nbsp;<BR>భాషలో నేర్చుకోవటానికి మాత్రం ఏం వుంది? ఎంత చెప్పినా ఏవో కొన్ని&nbsp;<BR>పనికిమాలిన నవలలు, నాటకాలే కదా అందులో వున్నది! పైగా పాండిత్యమంటే&nbsp;<BR>విదేశీయ భాషకో, సంస్కృతానికో పరిమితమైంది. అదీ కొంతమందికే&nbsp;<BR>సాధ్యమైంది. ఈ పాశ్చాత్య దేశాల్లో మాతృభాషలోనే అసంఖ్యాకమైన గ్రంథాలు-&nbsp;<BR>న్నాయి. వీటికి మించి ఏదైనా విదేశీయ భాషలో ఒక నూతన విషయం&nbsp;<BR>ప్రచురితమైతే, అది వెంటనే అనువదించబడి ప్రజలందరి అందుబాటులోకి</FONT></p>
<hr class="puTa_virupu">
<table><tr><td><a class=puTa_lanke href=puTa1936.html>p1936</a></td><td>p1937</td><td><a class=puTa_lanke href=puTa1938.html>p1938</a></td></tr></table>
</div></body></html>
