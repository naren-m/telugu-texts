<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa128.html>p128</a></td><td>p129</td><td><a class=puTa_lanke href=puTa130.html>p130</a></td></tr></table>


<p><FONT FACE="SHREE900, SHREE, sans-serif" SIZE="3">ఇది సరికాదు. గతిశాస్త్రాన్ని గురించో, రసాయనశాస్రాన్ని గురించో, మరే యితర&nbsp;<BR>ప్రకృతిశాస్త్రాన్ని గురించో నాకు ఎవరైనా కొంత బోధించకోరితే అతడి వర్తనం&nbsp;<BR>అతగాడి చిత్తానుసారంగా వుండొచ్చు: ఎందుకంటె ప్రకృతిశాస్త్రాలకు కావలసింది&nbsp;<BR>బుద్ధికుశలత; కాని ఆధ్యాత్మిక విద్యల విషయంలో మలినహృదయాన ఆత్మ&nbsp;<BR>వికాసం వుండటం కలలోని వార్త. మలిన హృదయుడు ఏం మతధర్మాన్ని బోధిం-&nbsp;<BR>చగలడు? పరమార్థాన్ని స్వయంగా గ్రహించటానికిగాని, పరులకు బోధించటా-&nbsp;<BR>నికిగాని ముఖ్యంగా కావలసింది ఆత్మశుద్ధి, హృదయపవిత్రత. భగవద్దర్శనంగాని,&nbsp;<BR>పరతత్త్వానుభవలేశంకాని చిత్తశుద్ధిలేనిదే ఎన్నటికీ ఒనకూరదు. కాబట్టి ఆచా-&nbsp;<BR>ర్యుడి విషయంలో ముఖ్యంగా మనం చూడవలసింది ‘అతడు ఎలాటి వ్యక్తి’ అనే&nbsp;<BR>విషయం. ముమ్మాటికీ ఆతడు ఎంతో పరిశుద్ధుడై వుండాలి. అప్పుడే అతడి&nbsp;<BR>మాటలకు విలువ వుంటుంది. నిజానికి అప్పుడే అతడు జ్ఞానాన్ని సంక్రమింప&nbsp;<BR>చేయగలవా డవుతాడు. ఆధ్యాత్మికశక్తి, తనకే లేనివాడు పరులకు ఏం కలిగించ-&nbsp;<BR>గలడు? ఆత్మపరత ఆచార్యుడి హృదయంలో ప్రశస్త రీతిన స్పందిస్తూండాలి;&nbsp;<BR>అలాటప్పుడు సానుభూతితో అది శిష్యుడి హృదయానికి అందింపబడుతుంది.&nbsp;<BR>ఆచార్యుడైన వ్యక్తి విధి కేవలం శిష్యుడి ధీశక్తినికాని, మరే యితర శక్తిసామర్థ్యా-&nbsp;<BR>లనుకాని ఉద్దీపింప చేయటంకాదు, దివ్యమైన ఫలానా శక్తిని శిష్యుడికి సంక్రమింప&nbsp;<BR>చేయటమే ఆచార్యుడి విధి. నిక్కమై, అనుభవగోచరమైన ఫలానా ప్రభావం ఆత-&nbsp;<BR>డినుంచి వెలువడి శిష్యుడిలో ప్రవేశిస్తుంది. కాబట్టి ఆచార్యుడు పరిశుద్ధుడై&nbsp;<BR>వుండాలి.</FONT></p>
<p><FONT FACE="SHREE900, SHREE, sans-serif" SIZE="3">ఉద్దేశానికి సంబంధించినది మూడవలక్షణం. స్వార్థాన్ని మనసులో వుంచు-&nbsp;<BR>కొని ధనకీర్తులకోసం గురువు బోధించకూడదు. కేవల వినిర్మలప్రేమతో,&nbsp;<BR>విశ్వమానవప్రేమతో ఆతడు బోధనకు పూనుకోవాలి. ప్రేమద్వారంగుండా&nbsp;<BR>ఆధ్యాత్మికశక్తి ప్రసరిస్తుంది. స్వలాభం, ప్రఖ్యాతి మొదలైన ఏ స్వార్థచింత ఐనా&nbsp;<BR>వుంటె వెంటనే యీ ప్రేమాద్వారం వినష్టమవుతుంది. భగవంతుడు ప్రేమ&nbsp;<BR>స్వరూపుడు. భగవంతుణ్ణి ఎవరు ప్రేమమయుడిగా ఎరుగుతాడో అలాటి వ్యక్తే&nbsp;<BR>భగవంతుణ్ణి గురించీ భగవత్తత్త్వాన్ని గురించీ బోధించ సమర్థుడైన ఆచార్యుడు&nbsp;<BR>కాగలడు.</FONT></p>
<p><FONT FACE="SHREE900, SHREE, sans-serif" SIZE="3">ఈ లక్షణాలు నీ గురువులో వుండేపక్షంలో నీకు క్షేమమే. లేకుంటె&nbsp;<BR>అలాటి వ్యక్తినుంచి ఉపదేశం పొందటం అనర్థకరం. ఎందుకంటె, నీకు ఆతడు&nbsp;<BR>సద్బుద్ధిని కలుగచేయకుంటె పోనీ, దుర్బుద్ధిని కలిగించవచ్చు, ఈ మహా&nbsp;<BR>విపత్తుకు పాల్పడకుండా జాగ్రత్తపడాలి. ‘‘శ్రోత్రియోఽవృజినోఽకామహతో</FONT></p>
<hr class="puTa_virupu">
<table><tr><td><a class=puTa_lanke href=puTa128.html>p128</a></td><td>p129</td><td><a class=puTa_lanke href=puTa130.html>p130</a></td></tr></table>
</div></body></html>
