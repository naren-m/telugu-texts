<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2547.html>p2547</a></td><td>p2548</td><td><a class=puTa_lanke href=puTa2549.html>p2549</a></td></tr></table>

<p><FONT FACE="SHREE900, SHREE, sans-serif" SIZE="3">రేయింబవళ్లు కృషి చెయ్యండి! ‘‘చూడండి, నేను విశ్వానికి ప్రభువును.&nbsp;<BR>నాకు విధ్యుక్తధర్మమనేది లేదు. ప్రతి కర్మా బంధమే. నేను నిష్కామంగా కృషి&nbsp;<BR>చేస్తాను. నిమిషమైనా పనిమానుకుంటే అరాజకం, సంక్షోభం ఏర్పడతాయి.&nbsp;<BR>కాబట్టి మీరూ నిష్కామంగా పనిచెయ్యండి.’’</FONT><FONT FACE="TimesNewRoman, Times, serif" SIZE="2"><sup>*</sup></FONT></p>
<p><FONT FACE="SHREE900, SHREE, sans-serif" SIZE="3">ఈ ప్రపంచం ఒక ఆట. ఆటలో మీ రతడి సహచరులు. ఏ విధమైన&nbsp;<BR>దుఃఖానికి, దైన్యానికి తావియ్యక కర్తవ్యాన్ని నిర్వర్తించండి. మురికిపేటల్లో,&nbsp;<BR>విశాలమైన చావడుల్లో అతడి ఆటను గమనించండి. ప్రజోద్ధరణకు కృషి&nbsp;<BR>చేయండి. వారు నికృష్టులు, పతితులు అనే భావంతోమాత్రం కాదు; కృష్ణు డా&nbsp;<BR>మాట చెప్పలేదు.</FONT></p>
<p><FONT FACE="SHREE900, SHREE, sans-serif" SIZE="3">సత్కార్యం యింత తక్కువగా జరగటానికి కారణం ఏమిటో మీకు&nbsp;<BR>తెలుసా? నా భార్య మురికిపేటలకు వెళుతుంది... కొన్ని నాణేలు విసిరివేసి,&nbsp;<BR>‘‘దీనులారా! వీటిని తీసుకొని సుఖపడండి’’ అంటుంది... లేదా ఆ సుందరి&nbsp;<BR>వీథిలో నడుస్తూ, ఒక నిరుపేదను చూసి ఐదు చిన్ననాణేలను అతనికేసి&nbsp;<BR>విసురుతుంది. ఈ వైఖరి ఎంత క్షుద్రమైందో యోచించండి! ఇది ఈశ్వరుణ్ణి&nbsp;<BR>నిందించటం లాంటిది. ప్రభువు తన బోధను మీ మత నిబంధనలోకూడా&nbsp;<BR>తెలియజేసినందుకు మనం ధన్యులం. ‘‘నా సహోదరుల్లో హీనాతిహీనస్థితిలోని&nbsp;<BR>వారికి నువ్వు చేసే సేవ నాకు చేసినట్లే’’ అని ఏసునాథుడు చెప్పాడు. ఎవరికిగాని&nbsp;<BR>మీరు సహాయం చెయ్యగల మనకోవటం అపచారం. ఇది ఈశ్వరనిందకు&nbsp;<BR>సమానమైంది. సహాయపడట మనే భావాన్ని తొలగించండి. తరువాత ఆరాధిం-&nbsp;<BR>చండి. దేవుడి బిడ్డలు మీ యజమాని బిడ్డలు. బిడ్డలు జనకుని విభిన్నరూపాలు.&nbsp;<BR>మీరు అతడి సేవకులు... సజీవదైవాన్ని సేవించండి! దేవుడు గుడ్డివాడుగా,&nbsp;<BR>కుంటివాడుగా, దరిద్రుడుగా, బలహీనుడుగా, పాపిష్ఠిగా నీ వద్దకు వస్తున్నాడు.&nbsp;<BR>ఆరాధించటానికి మీ కెంత గొప్ప అవకాశం కలిగింది! ‘సహాయం’ చేస్తున్నామనే&nbsp;<BR>తలంపు మీకు కలుగగానే సర్వం తారుమారవుతుంది; మీరు పతనం చెందుతారు.&nbsp;<BR>ఈ తత్త్వాన్ని గ్రహించి కృషి చెయ్యండి. ‘‘దీని ఫలిత మేమిటి?’’ అని మీ రడు-&nbsp;<BR>గవచ్చు. హృదయవిదారకమైన దుఃఖం మీకు కలుగదు.... అప్పుడు కృషి బాని-</FONT></p>
<p>&nbsp;<BR><FONT FACE="SHREE900, SHREE, sans-serif" SIZE="3">సతనం కాబోదు. అది ఆట అవుతుంది. ఆనంద ఖేల అవుతుంది... కృషి&nbsp;<BR>చెయ్యండి... కాని మమత వద్దు! రహస్యమంతా అందులోనే వుంది. మమతవల్ల&nbsp;<BR>బంధితులయ్యారా, దుఃఖానికి గురౌతారు...</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">భగవద్గీత అధ్యాయం 3. 22-23</FONT></p>
<hr class="puTa_virupu">
<table><tr><td><a class=puTa_lanke href=puTa2547.html>p2547</a></td><td>p2548</td><td><a class=puTa_lanke href=puTa2549.html>p2549</a></td></tr></table>
</div></body></html>
