<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1021.html>p1021</a></td><td>p1022</td><td><a class=puTa_lanke href=puTa1023.html>p1023</a></td></tr></table>
<p><FONT FACE="SHREE900, SHREE, sans-serif" SIZE="3">198 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">కనిపించింది!&nbsp;<BR>చాలా రోజుల తర్వాత నేను మళ్లీ ఆ వ్యక్తివద్దకు వెళ్లాను. ‘అప్పుడు భ్రాంతిలో&nbsp;<BR>ఉన్నానేమో’ నని నే ననుకొన్నాను. కొందరు స్నేహితులు వెంట ఉన్నారు. ఈసారి&nbsp;<BR>కూడా అతను చెప్పినవన్నీ అక్షరాల నిజమయ్యాయి!</FONT></p>
<BR>
<p><FONT FACE="SHREE900, SHREE, sans-serif" SIZE="3">ఒకసారి భారతదేశంలో హైదరాబాదు వెళ్లాను. అక్కడ ఒక బ్రాహ్మణు&nbsp;<BR>డున్నాడు. అతను అనేక వస్తువుల్ని శూన్యంనుండి పుట్టిస్తాడు. ఏదో వ్యాపారం&nbsp;<BR>చేసుకుంటూ జీవిస్తాడు. అతను చాలా పెద్దమనిషి. మర్యాదస్థుడు. ‘‘మీ విద్య కాస్త&nbsp;<BR>చూపించండి’’ అని అడిగాను. అతనప్పుడు కాస్త జ్వరంతో ఉన్నాడు. హిందూ&nbsp;<BR>దేశంలో ఒక నమ్మకముంది. ఒక పుణ్యాత్ముడు ఒక జబ్బుమనిషిని స్పర్శిస్తే, అతని&nbsp;<BR>జబ్బు నశిస్తుందని. అతనికి జ్వరం ఉంది కదా, ‘‘స్వామీ! నా తలపై మీ&nbsp;<BR>చేతినుంచండి. నా జ్వరం పోతుంది’’ అనడిగాడు. ‘‘సరే, మీ విద్యను చూపించాలి’’&nbsp;<BR>అంటూ, నేను చేయిపెట్టాను. అతను తన విద్యను చూపించాడు. అతనికి ఒక్క&nbsp;<BR>గోచీమాత్రమే ఉంది. మేము అతనివద్ద ఏ వస్తువూ లేకుండా, బట్టలను కూడా&nbsp;<BR>వదలక అన్నీ లాక్కొన్నాం. పాపం చలికదాని, ఒక దుప్పటిని మాత్రం యిచ్చి, ఒక&nbsp;<BR>మూల కూర్చోబెట్టాం. ఇరవైఐదు మందిమి - ఏభై కళ్లతో అతణ్ణే గమనిస్తూ ఉన్నాం.</FONT></p>
<p><FONT FACE="SHREE900, SHREE, sans-serif" SIZE="3">‘‘మీ యిష్టం వచ్చిన విషయాన్ని రాసి పెట్టుకోండి’’ అని చెప్పాడతను. మే&nbsp;<BR>మా ప్రాంతంలో పండని పండ్లపేర్లను ద్రాక్ష - నారింజ మొదలైనవి రాసి, కాగితాలు&nbsp;<BR>మడచి అతని కిచ్చాం. అతను, దుప్పటిలోనుండి ద్రాక్షగుత్తులను, నారింజ పండ్లను&nbsp;<BR>బయటకు తీశాడు. వాటిని తూచితే, అవి అతనికి రెట్టింపు బరువుంటాయి.&nbsp;<BR>‘‘తినండి’’ అంటూ వాటిని అతను మాకిచ్చాడు. మాలో కొంతమంది, అది గారడి&nbsp;<BR>అని వాటిని తినటానికి నిరాకరించారు. అప్పు డతనే వాటిని తినటం&nbsp;<BR>మొదలుపెట్టాడు. దానితో మేముకూడా తిన్నాం. పండ్లు కమ్మగానే ఉన్నాయి.</FONT></p>
<p><FONT FACE="SHREE900, SHREE, sans-serif" SIZE="3">చివరికి అతను గులాబీ పూలరాశిని సృష్టించాడు. ప్రతి పువ్వు అందంగా&nbsp;<BR>ఉంది. ఆ పూలరేకులమీద మంచుబిందువు లున్నాయి. ఒక్క పువ్వుకూడా నలిగి&nbsp;<BR>పోలేదు. ఒక్క రేకుకూడా తునగలేదు. ఆశ్చర్యం! ఎంతపెద్ద పూలరాశో! ‘‘ఎలా&nbsp;<BR>సృష్టించారు?’’ అనడిగా నతణ్ణి. ‘‘అంతా హస్తలాఘవం’’ అని చెప్పాడతను!</FONT></p>
<p><FONT FACE="SHREE900, SHREE, sans-serif" SIZE="3">ఏమైనా, అది కేవలం హస్తలాఘవ మనటానికి వీల్లేదు. ఆ వస్తువులను&nbsp;<BR>రాశులుగా అతను ఎలా - ఎక్కడనుండి తెచ్చాడు!</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇలాంటివి నేను చాలా చూశాను. భారతదేశంలో తిరిగితే మీ కిలాంటివి&nbsp;<BR>వందలకొద్దీ కనిపిస్తాయి. ఇలాంటివి ప్రతిదేశంలోనూ ఉంటాయి. ఈ దేశంలో&nbsp;<BR>కూడా ఇలాంటి వింతలను చూడగలరు. సరే, వీటిలో చాలావరకు మోస&nbsp;<BR>ముంటుందనటంలో ఎలాంటి సందేహం లేదనుకోండి. అయితే, నిజానికి</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1021.html>p1021</a></td><td>p1022</td><td><a class=puTa_lanke href=puTa1023.html>p1023</a></td></tr></table>
</div></body></html>
