<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa162.html>p162</a></td><td>p163</td><td><a class=puTa_lanke href=puTa164.html>p164</a></td></tr></table>


<p><FONT FACE="SHREE900, SHREE, sans-serif" SIZE="3">వులూ ప్రవక్తలూ మరణించారు. సమస్తం మృత్యువు వాతపడే యీ మర్త్యలో-&nbsp;<BR>కంలో మన నియమితకాలాన్ని సాధ్యమైనంత సార్థకం చేసుకోవటమే మన&nbsp;<BR>కర్తవ్యం. ఇదే భక్తుడి అభిప్రాయం. నిజానికి జీవిత సద్వినియోగం సర్వభూత&nbsp;<BR>సేవే. ‘‘శరీరమే మనం’’ అనే నీ భ్రమతో - శరీర రక్షణ శరీర సంతృప్తులకై&nbsp;<BR>సర్వవిధాల శక్తికొద్దీ యత్నించాలనే నీ భ్రాంతితో - కూడిన ఘోరమైన నీ శరీ-&nbsp;<BR>రాభిమానమే స్వార్థపరాయణతకు ప్రవర్ధకం. నీ శరీరంకంటె నిశ్చయంగా నువ్వు&nbsp;<BR>భిన్నుడవని గ్రహిస్తే నువ్వు పోరాడవలసిన వారు ప్రతిఘటించవలసినవారు&nbsp;<BR>ఎవ్వరూ లేరు. స్వార్థభూయిష్ఠాలైన సమస్త భావాలూ బొత్తిగా లేకుండా పోతవి.&nbsp;<BR>కాబట్టి మనం సాంసారిక విషయాలపట్ల మృతప్రాయులమై మసలుకోవాలనీ&nbsp;<BR>యిదే నిజమైన ఆత్మార్పణమనీ భక్తుడు వక్కాణిస్తాడు. సుఖదుఃఖాలను యథే-&nbsp;<BR>చ్ఛగా రానివ్వు. ‘‘నీ ఇచ్ఛే నెరవేరుగాక!’’</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> అనే వచనానికి యిదే తాత్పర్యం కాని,&nbsp;<BR>ఊరక పోరాడుతూ, ప్రయాసపడుతూ, మన లోపాలు విషయవాంఛలుకూడ&nbsp;<BR>భగవదిచ్ఛే అని తలపోయటంకాదు. స్వార్థపరాలైన యత్నాలచేతకూడ మేలు కలు-&nbsp;<BR>గవచ్చు. కాని దానికి కర్త దేవుడు. స్వప్రయోజనాన్ని ఆశించటంకాని, అందు-&nbsp;<BR>నిమిత్తం కృషిచేయటంకాని ఎన్నటికీ పరిపూర్ణుడైన భక్తుడి ఆశయం కాకూ-&nbsp;<BR>డదు. ‘‘ప్రభూ, నీ పేర వారు పెద్దపెద్ద దేవాలయాలు నిర్మిస్తారు; గొప్ప దాన-&nbsp;<BR>ధర్మాలు చేస్తారు. నేను దరిద్రుణ్ణి, నా వద్ద ఏమీలేదు. కాబట్టి నా యీ దేహాన్ని&nbsp;<BR>నీకు సమర్పిస్తాను. స్వీకరించు! దేవా, నిన్ను విడువవద్దు!’’ ఇదే భక్తుడి హృద-&nbsp;<BR>యాంతరాళంనుంచి వెలువడే ప్రార్థన. ప్రాణనాథుడైన భగవానుడిపట్ల యీ&nbsp;<BR>విధంగా కావించబడిన ఆత్మార్పణాన్ని అనుభవించిన భక్తుడు ఆ అనుభూతి&nbsp;<BR>సమస్త సంపదలకంటే, భోగానుభవాలకంటే, జగద్విఖ్యాతికంటె ఘనతరమని&nbsp;<BR>భావిస్తాడు. నిరాడంబరమైన ఆత్మార్పణంవల్ల భక్తుడికి కలిగే శాంతి యిలాటి&nbsp;<BR>దలాటిదని చెప్పలేం.</FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3"> దాని విలువ సాటిలేనిది. ఇదే </FONT><FONT FACE="SHREE902-Italic, SHREE, sans-serif" SIZE="3">అప్రాతికూల్యం</FONT><FONT FACE="SHREE900, SHREE, sans-serif" SIZE="3"> అనే మనో-&nbsp;<BR>స్థితి. ఇలాటి మనోస్థితి పొందిన భక్తుడికి యిక ఏ విధమైన స్వార్థచింతా వుండ-&nbsp;<BR>బోదు. కాబట్టి అతడికి దీనిమీద విరోధంలేదు. ఈ ఉదాత్త విరక్తదశలో సృష్టి-&nbsp;<BR>స్థితిలయ కారకుడైన భగవంతుడిలో తప్ప ఇతరంలో ఆతడికి ఆసక్తి సంపూర్ణంగా&nbsp;<BR>నశిస్తుంది. భగవత్ప్రేమరూపమైన యీ అనురాగం బంధహేతువు కాకపోవటమే&nbsp;<BR>కాక సకల బంధవిముక్తికీ అమోఘసాధనమవుతుంది.</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="Times-Roman, Times, serif" SIZE="2">&quot;Thy will be done'' </FONT><FONT FACE="Times-Italic, Times, serif" SIZE="2"><I>- Bible, St. Mathew (6-10)</I></FONT></p>
<p><FONT FACE="SHREE900, SHREE, sans-serif" SIZE="2">2. </FONT><FONT FACE="Times-Roman, Times, serif" SIZE="2">&quot;And the peace of God which passeth all understanding''</FONT></p>
<p><FONT FACE="Times-Italic, Times, serif" SIZE="2"><I>- Bible, Philippians (4-7)</I></FONT></p>
<hr class="puTa_virupu">
<table><tr><td><a class=puTa_lanke href=puTa162.html>p162</a></td><td>p163</td><td><a class=puTa_lanke href=puTa164.html>p164</a></td></tr></table>
</div></body></html>
