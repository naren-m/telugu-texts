<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa592.html>p592</a></td><td>p593</td><td><a class=puTa_lanke href=puTa594.html>p594</a></td></tr></table>

<p><FONT FACE="TimesNewRoman, Times, serif" SIZE="2">1 7 8</FONT></p>
<p><FONT FACE="SHREE900, SHREE, sans-serif" SIZE="3">ఈ జగత్తును, ప్రకృతిని ఏ పేరుతో ఐనా వ్యవహరించండి; అది పరిమిత&nbsp;<BR>మైనదేగాని అపరిమితమైనది కాదు; కానేరదు. అనంతమైనది ప్రకృతిగా మారడా-&nbsp;<BR>నికి దేశకాలాలచేత, కార్యకారణ సంబంధంచేత బద్ధం కావాలి. మన అధీనంలో&nbsp;<BR>వున్న శక్తి పరిమితం. దాని నొకచోట వినియోగించి, మరొక చోట కోల్పోవ-&nbsp;<BR>చ్చును. మొత్తంమీద అదెప్పుడు ఒక్కటిగానే వుంటుంది. కెరటం లేచినప్పుడు&nbsp;<BR>వెనువెంటే పల్లం ఏర్పడక తప్పదు. ఒక దేశ ఐశ్వర్యం పెరుగుతే యితర&nbsp;<BR>దేశాలు పేదవి కాక తప్పదు. మంచిచెడ్డలు సరిసమానంగా వుంటాయి.&nbsp;<BR>ఉచ్ఛస్థితిలో వున్నవాడు సర్వం మంగళప్రద మనుకొంటుంటాడు; అధోగతిలో&nbsp;<BR>వున్నవాడు ప్రపంచమంతా చెడ్డదని భావిస్తూంటాడు. కాని, యీ రెంటికి&nbsp;<BR>తటస్థుడుగా వున్నవాడు భగవల్లీలా విలాసాన్ని తిలకిస్తూంటాడు. కొంద రేడు-&nbsp;<BR>స్తారు. మరికొందరు నవ్వుతారు. ఇప్పుడు నవ్వేవారు తరువాత తమవంతు వచ్చి-&nbsp;<BR>నప్పుడు ఏడుస్తారు. ఇప్పుడు ఏడ్చేవారు తరువాత నవ్వుతారు. మనం చెయ్య-&nbsp;<BR>గలిగిం దేమిటి? మన మేమీ చెయ్యజాలమని మనకు తెలుసు.</FONT></p>
<p><FONT FACE="SHREE900, SHREE, sans-serif" SIZE="3">కేవలం మేలు చేయాలనే సంకల్పంతో, ఏ పనినిగాని మనలో చేసేవా రెంత-&nbsp;<BR>మంది? ఎంత తక్కువ మంది? వారిని వేళ్లమీద లెక్కించవచ్చును. తక్కిన&nbsp;<BR>మనమూ మేలు చేస్తూండటం నిజమే. ఐతే గత్యంతరంలేక, నిర్బంధంచేత మంచి-&nbsp;<BR>పనులు చేస్తుంటాం. మనం మంచిపని చెయ్యకుండా వుండలేం. ఇటు అటు కష్ట&nbsp;<BR>నష్టాలనుభవించి, మనం ముందుకు పోతుంటాం. మనం చేయ&nbsp;<BR>గలిగిందేమిటి? ప్రపంచం పూర్వపు ప్రపంచమే. భూమి ఎప్పటిలాగానే వుంది.&nbsp;<BR>అది నీలంనుండి గోధుమ రంగుకు, గోధుమ రంగునుండి నీలానికి మారు&nbsp;<BR>తుంటుంది. ఒక భాషనుండి మరో భాషకు అనువాదం జరుగుతూంటుంది.&nbsp;<BR>ఒక విధమైన తప్పులు మరోవిధమైన తప్పులుగా మారుతుంటాయి. జరుగు&nbsp;<BR>తున్నదంతా యింతే. ఒక విధమైనవి ఆరు ఐతే, మరో విధమైనవి అరడజను.&nbsp;<BR>అడవులలో నివసిస్తూన్న అమెరికన్‌ ఇండియన్‌ మీలాగా తత్త్వశాస్త్రాన్ని గురించిన&nbsp;<BR>ఉపన్యాసాన్ని వినలేడు. కాని తాను తిన్న ఆహారాన్ని అతడు చక్కగా జీర్ణం చేసుకో&nbsp;<BR>గలడు. అతణ్ణి ముక్కలు ముక్కలుగా కొయ్యండి. మరుక్షణంలోనే అతడు&nbsp;<BR>స్వస్థత చెందగలడు. మీరుగాని, నేనుగాని కాస్త గీసుకుంటే ఆరునెలలు వైద్య&nbsp;<BR>శాలలో చికిత్స పొందవలసిన వారమౌతాం.</FONT></p>
<p><FONT FACE="SHREE900, SHREE, sans-serif" SIZE="3">ఉపకరణం తక్కువస్థాయిలో వున్నప్పుడు, ఇంద్రియ సుఖానుభవం&nbsp;<BR>ఎక్కువగా వుంటుంది. అతి తక్కువ రకమైన జంతువుల సంగతి చూడండి;&nbsp;<BR>స్పర్శకున్న శక్తిని గమనించండి. అంతా స్పర్శమయమే... మానవుడి విషయం-&nbsp;<BR>కూడా అదే! నాగరకత తక్కువయ్యే కొద్దీ ఇంద్రియబలం ఎక్కువౌతూం-</FONT></p>
<hr class="puTa_virupu">
<table><tr><td><a class=puTa_lanke href=puTa592.html>p592</a></td><td>p593</td><td><a class=puTa_lanke href=puTa594.html>p594</a></td></tr></table>
</div></body></html>
