<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3106.html>p3106</a></td><td>p3107</td><td><a class=puTa_lanke href=puTa3108.html>p3108</a></td></tr></table>

<p><FONT FACE="SHREE900, SHREE, sans-serif" SIZE="3">ప్రశ్న: ఎప్పటికైనా అదెట్లా సాధ్యపడుతుంది? మనదేశాన్ని పట్టిపీడిస్తున్న&nbsp;<BR>అనంతమైన దోషాలను శ్రద్ధమాత్రమే ఎలా రూపుమాపగలుగుతుంది. ఇప్పుడే&nbsp;<BR>పరిష్కారం కావాల్సిన కష్టాలెన్నో ఉన్నాయి. వాటిని తొలగించటానికి భారతీయ&nbsp;<BR>జాతీయ కాంగ్రెసువారు, ఇతర దేశాభిమాన సంఘాలవారు తీవ్రమైన ఆందో-&nbsp;<BR>ళన సాగిస్తూ బ్రిటీషుప్రభుత్వం వారికి అర్జీలు పెట్టుకుంటున్నారు. ఆ విధంగా&nbsp;<BR>కాకపోతే అవసరాలు ఎలా తెలుస్తాయి? ఈ విషయంలో శ్రద్ధకు ఏమి సంబంధ&nbsp;<BR>మున్నది?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఈ అవసరాలు ఎవరివి - మీ అవసరాలా లేక పాలకుల&nbsp;<BR>అవసరాలా? ఈ విషయం చెప్పు. ఆ అవసరాలు మీవే అయితే పాలకుడు&nbsp;<BR>వాటిని తీరుస్తాడా? లేక మీరే తీర్చుకోవాలా?</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: పాలితులైన ప్రజల అవసరాలు తీర్చడం పరిపాలకుని విధి కాదా?&nbsp;<BR>అన్ని విషయాలు, రాజును అడక్కపోతే మరెవరిని అడుగుతాము?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: బిచ్చగాని కోర్కెలు ఎప్పుడూ తీరవు. మీరు కోరినదంతా&nbsp;<BR>ప్రభుత్వం యిస్తుందనుకో. ఇచ్చిన దాన్ని సమర్థవంతంగా నిర్వహించటానికి&nbsp;<BR>‘మనుష్యు’ లెక్కడ వున్నారు? మొదట ‘మనుష్యుల్ని’ తయారుచేయండి.&nbsp;<BR>మనకు ‘మనుష్యులు’ కావాలి. శ్రద్ధలేకపోతే మనుష్యులెలా తయారవుతారు?</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: స్వామీ! అధిక సంఖ్యాకుల అభిప్రాయం అదికాదు.&nbsp;<BR>స్వామీజీ: నీవు ‘అధిక సంఖ్యాకులు’ అనేవారు బుద్ధిహీనులు. సామాన్యబుద్ధి&nbsp;<BR>కలవారు. స్వతంత్రంగా ఆలోచించగలిగిన బుద్ధిగలవారు అన్నిచోట్ల చాల&nbsp;<BR>తక్కువే. ప్రతివిషయంలోను, పనిలోని ప్రతిశాఖలోను స్వతంత్రబుద్ధిగల ఆ కొద్ది-&nbsp;<BR>మంది మాటకు నిజమైన నాయకులు. అధిక సంఖ్యాకులు వాళ్లు చెప్పినట్లు&nbsp;<BR>నడిచేవాళ్లే. అది మంచిదే. నాయకుల అడుగుజాడల్లో వాళ్లు నడిసే&nbsp;<BR>సర్వం సక్రమంగానే నడిచిపోతుంది. ఎవరికీ తలవంచకుండా మేమే గొప్పవాళ్ల&nbsp;<BR>మనుకొనేవాళ్లు కేవలం బుద్ధిహీనులు. తమ తీర్మానం ప్రకారమే నడుచుకోవటం&nbsp;<BR>వల్ల తమ వినాశాన్ని తామే తెచ్చుకుంటున్నారు. సంఘ సంస్కరణను గూర్చి&nbsp;<BR>మాట్లాడుతున్నావా? సంఘసంస్కరణ అంటే నీ ఉద్దేశ్యమేమిటి? సంఘ&nbsp;<BR>సంస్కరణ అంటే విధవా వివాహమో స్త్రీజన దాస్యవిమోచనమో లేక అటు&nbsp;<BR>వంటి దేదో ఒకటి కాదా? ఈ సంఘ సంస్కరణలన్నీ కొన్నికులాలకే&nbsp;<BR>పరిమితమైపోయినాయి. అటువంటి సంస్కరణ ప్రణాళిక నిజంగా కొంత&nbsp;<BR>మందికి మేలుచేయవచ్చు. కాని జాతికంతా దాని ప్రయోజనమేమిటి? అది&nbsp;<BR>సంస్కరణా  లేక స్వార్థపరత్వంయొక్క మరోరూపమా? ఏదోరకంగా నీ గదిని&nbsp;<BR>పరిశుభ్రంగా వుంచుకొని చక్కబెట్టుకుంటేచాలు, యితరులు ఏమైపోయినా సరే.</FONT></p>
<hr class="puTa_virupu">
<table><tr><td><a class=puTa_lanke href=puTa3106.html>p3106</a></td><td>p3107</td><td><a class=puTa_lanke href=puTa3108.html>p3108</a></td></tr></table>
</div></body></html>
