<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa487.html>p487</a></td><td>p488</td><td><a class=puTa_lanke href=puTa489.html>p489</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - మోక్షం</FONT></p>
<p><FONT FACE="TimesNewRoman, Times, serif" SIZE="2">7 3</FONT></p>
<p><FONT FACE="SHREE900, SHREE, sans-serif" SIZE="3">హితాన్ని ఒనరించలేరు. ఎంత మంచివారైనా తీవ్రకార్యనిమగ్నులైన వారిలోనే ఏ&nbsp;<BR>కొంచెమో అజ్ఞానం యింకా నిలిచి వుంటుంది. మన స్వభావంలో కొంత&nbsp;<BR>మాలిన్యం వుంటేనేగాని కర్మ చెయ్యలేం. సాధారణంగా రాగంచేత, ప్రయోజ&nbsp;<BR>నేచ్ఛచేత ప్రేరేపింపబడటం కర్మస్వభావంలోనే వుంది. చీమ చిటుక్కుమంటే&nbsp;<BR>గ్రహించే జగద్రక్షకుని ముందు మానవుడు తన కర్మలకు ఎలాంటి ప్రాముఖ్యాన్ని&nbsp;<BR>ఆరోపించుకోగలడు. జగన్నాథుడే జగత్తులోని ప్రతి అల్పవస్తువును గూర్చీ శ్రద్ధ&nbsp;<BR>వహిస్తున్నాడని గ్రహించీ మన చేష్టలకు ప్రాముఖ్యాన్ని కల్పించుకోవటం దైవ&nbsp;<BR>నిందకాదా? మనం ఆదరాద్భుతాలతో నిలబడి కరాలుమోడ్చి ‘నీ ఇచ్ఛనే నెరవే-&nbsp;<BR>రుస్తాం’ అని ప్రార్థింపవలసినవారమే! మహోన్నతులు పూర్తిగా సంగవిరహితులై&nbsp;<BR>వుండటంచేత కర్మ చేయలేరు. ఎవరి మనసు ఆత్మలీనమై వుందో, ఎవరి&nbsp;<BR>కోర్కెలు పరమాత్మైకనిష్ఠాలో, ఎవరు పరమాత్మతో నిత్యయోగం పొంది&nbsp;<BR>వున్నారో అలాటివారికి కర్మలేదు. వారే నిజంగా మానవోత్తములు. వారుతప్ప&nbsp;<BR>మిగిలినవారంతా కర్మను నిర్వర్తించే తీరాలి. అలా చేసేటప్పుడు లోకంలో&nbsp;<BR>ఎంత అల్పవస్తువుకైనాసరే మనం సహాయపడగలమని ఎన్నడూ భావించకుండా&nbsp;<BR>వుందాం. మేలు చేయటం మనవల్లకాదు. ప్రపంచమనే యీ గొప్పవ్యాయామ-&nbsp;<BR>శాలలో మనం చేసే మేలు మనకే. ఇదే కర్మాచరణంలో మనకుండవలసిన సరైన&nbsp;<BR>మనోవైఖరి. ఈ విధంగా కర్మను చేస్తే, ఇలా కర్మాచరణ మనకు భగవంతుడు&nbsp;<BR>ప్రసాదించిన గొప్ప అవకాశమని ఎప్పుడూ మనం గుర్తించి ప్రవర్తిస్తే, మనకు దేని-&nbsp;<BR>లోను ఎప్పుడూ సంగం కలుగదు. మీలాటి నాలాటి లక్షలమంది తాము యీ&nbsp;<BR>లోకంలో ఘనులమని భావిస్తుంటారు. కాని మనమందరం మరణిస్తాం. మర-&nbsp;<BR>ణించిన ఐదు నిమిషాలకే ప్రపంచం మనలను మరచిపోతుంది. కాని భగవంతుడు&nbsp;<BR>శాశ్వతుడు. ‘సర్వశక్తిమంతుడు సంకల్పించకపోతే ఎవడైనా ఒక్కక్షణం జీవించ-&nbsp;<BR>గలడా? ఒక్కక్షణం శ్వాసించగలడా?’ ఆతడే సదా జగద్వాపారపరాయణుడైన&nbsp;<BR>దేవుడు. సమస్త శక్తీ అతడిది, అతడి అధీనంలోనిది. అతడి ఆజ్ఞచేత గాలులు&nbsp;<BR>వీస్తున్నాయి, సూర్యుడు ప్రకాశిస్తున్నాడు, పుడమి జీవిస్తున్నది, భూమిలో&nbsp;<BR>మృత్యువు తాండవిస్తూంది. అతడే సర్వనిర్వాహకుడు, సర్వం ఆయనే, సర్వం-&nbsp;<BR>లోను వున్నవాడు ఆయనే. మనచేతనైనది ఆయన్ను ఉపాసించటం మాత్రమే.&nbsp;<BR>సర్వకర్మఫలత్యాగంచెయ్యి. లోకం మేలుకోసమే లోకహిత మొనర్పండి; అప్పుడే&nbsp;<BR>అఖండ వైరాగ్యం కలుగుతుంది. ఇలా హృదయగ్రంథులు తెగి అఖండ మోక్షం&nbsp;<BR>ఫలిస్తుంది. నిజానికి యిలాటి మోక్షమే కర్మయోగానికి లక్ష్యం.</FONT></p>

<hr class="puTa_virupu">
<table><tr><td><a class=puTa_lanke href=puTa487.html>p487</a></td><td>p488</td><td><a class=puTa_lanke href=puTa489.html>p489</a></td></tr></table>
</div></body></html>
