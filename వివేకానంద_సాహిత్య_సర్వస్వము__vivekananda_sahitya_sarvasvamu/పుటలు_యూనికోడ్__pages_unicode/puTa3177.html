<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3176.html>p3176</a></td><td>p3177</td><td><a class=puTa_lanke href=puTa3178.html>p3178</a></td></tr></table>

<p><FONT FACE="SHREE900, SHREE, sans-serif" SIZE="3">24. ఉన్నతాశయాలను జనసామాన్యానికి అందజేయడానికై హిందూ-&nbsp;<BR>మతం చేసిన కృషియే పురాణాలని నా అభిప్రాయం. సామాన్యంగా, అందరికీ&nbsp;<BR>ఆదరణీయుడైన శ్రీకృష్ణుని మహాసందేశం ఒక్కటే - భారతదేశం మొత్తమూ&nbsp;<BR>ఈ సందేశాన్ని విన్నది. ఆచరణలో పెట్టడానికి ప్రయత్నిస్తున్నది - అదే&nbsp;<BR>నిష్కామకర్మయోగం.</FONT></p>
<p><FONT FACE="SHREE900, SHREE, sans-serif" SIZE="3">స్వామి వారిలా చెప్పారు. ‘‘జీవనరక్షణం, జీవన భోగరూపం విష్ణ్వారాధ-&nbsp;<BR>నంలో పర్యవసిస్తూ, భగవత్‌ సాక్షాత్కారసాధనభూతమైన ఒక మతం ఈ&nbsp;<BR>విధంగా నిర్మితమైవుంది. మన చివరి ఉద్యమమైన చైతన్యమతం భోగాన్ని స్వీక-&nbsp;<BR>రించిందని మీరు జ్ఞప్తి యందుంచుకొనండి. ఇది యిలా వుండగా, ‘‘సల్లే-&nbsp;<BR>ఖన’’మనే స్వీయపీడనంచేత మెల్లగా శరీరాన్ని నశింపజేసికొనునట్టి ఆత్యంతికప-&nbsp;<BR>క్షమే జైనమతం. కాబట్టి సంస్కరింపబడిన జైనమతమే బౌద్ధమతమని,&nbsp;<BR>బుద్ధుడు ఐదుగురు తపసుల సాంగత్యాన్ని విడిచిపెట్టడానికిదే యథార్థ తాత్పర్య-&nbsp;<BR>మని గ్రహించవచ్చు. ఒకవైపు అత్యంత ఆత్మపీడనంనుండి మరొకవైపు అత్యం-&nbsp;<BR>తభోగం వరకుగల ప్రతిప్రాకృత సాధనక్రమాన్ని సూచించే సంప్రదాయాల&nbsp;<BR>వరుస ఒకదాని వెంబడి ఒకటిగా భారతదేశంలో ప్రతియుగంలో వెలువడి&nbsp;<BR>యున్నాయి. మరి, ఇంద్రియాలను సాక్షాత్కార సాధనాలుగా వినియోగించడం&nbsp;<BR>మొదలుకొని వాని విధ్వంసం వరకుగల నానాసాధనక్రమాలలో ప్రతిదానివలన&nbsp;<BR>దైవసాక్షాత్కారప్రాప్తిని సూచించే తాత్త్వికసంప్రదాయాలు ఒకదాని వెంట ఒకటి&nbsp;<BR>ఎప్పుడూ ఈ కాలంలో తలయెత్తుతూ వుంటుంది. ఈ విధంగా హిందూ-&nbsp;<BR>మతం సదా ఒకే ఇరుసుచుట్టూ, పరస్పరభిన్నమైనా, పరస్పర పూరకమైన&nbsp;<BR>రెండు శిఖరాలతో కూడుకొని వుందని చెప్పవచ్చు.</FONT></p>
<p><FONT FACE="SHREE900, SHREE, sans-serif" SIZE="3">‘‘వైష్ణవమతం యిలా చెబుతుంది: ఇదంతా - గాఢమైన ఈ ప్రేమంతా&nbsp;<BR>- తండ్రిపట్ల, తల్లిపట్ల, సోదరునిపట్ల, భర్తయెడ, బిడ్డపట్ల, సక్రమమైనదే!&nbsp;<BR>నీవు కేవలం కృష్ణుడే ఆ బిడ్డ అని భావిస్తూ, వానిని పోషిస్తే, కృష్ణ భావనలోనే&nbsp;<BR>నిమగ్నమై ఉన్నావని భావిస్తే అదంతా సరియైనదే! ‘‘ఇంద్రియాలను నిగ్రహిం-&nbsp;<BR>చాలి! ఇంద్రియాలను నిరోధించాలి!’’ అనే వేదాంత ఘోషకు మారుగా&nbsp;<BR>‘‘ఇంద్రియాలమూలాన భగవంతుని ఆరాధించవలెనని’’యే చైతన్యుని ఘోష.</FONT></p>
<p><FONT FACE="SHREE900, SHREE, sans-serif" SIZE="3">భారతదేశం లేత వయస్సులో ఒక సజీవ వ్యవస్థ అని నా అభిప్రాయం.&nbsp;<BR>ఐరోపాఖండంకూడ యిలాంటిదే. ఈ రెండిటిలో ఏదికూడ దాని సంస్థల్ని -&nbsp;<BR>నిబంధనల్ని - నిర్భయంగా మనం విమర్శింపదగు వికాసస్థితి నందియుండ-&nbsp;<BR>లేదు. ఇవి రెండూకూడ రెండు మహాపరిశోధనలు. వీటిలో ఏదీ యింకా&nbsp;<BR>సమగ్రంకాదు. హిందూదేశంలో మాకు అద్వైతభావ విలసితం, దానిచుట్టూ</FONT></p>
<hr class="puTa_virupu">
<table><tr><td><a class=puTa_lanke href=puTa3176.html>p3176</a></td><td>p3177</td><td><a class=puTa_lanke href=puTa3178.html>p3178</a></td></tr></table>
</div></body></html>
