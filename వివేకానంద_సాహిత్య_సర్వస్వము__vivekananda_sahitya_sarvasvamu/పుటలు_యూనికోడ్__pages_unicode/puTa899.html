<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa898.html>p898</a></td><td>p899</td><td><a class=puTa_lanke href=puTa900.html>p900</a></td></tr></table>
<p><FONT FACE="SHREE900, SHREE, sans-serif" SIZE="3">పాతంజల యోగ సూత్రాలు -- సమాధి : పాదం</FONT></p>
<BR>
<p><FONT FACE="SHREE900, SHREE, sans-serif" SIZE="3">75</FONT></p>
<BR>
<p><FONT FACE="SHREE900, SHREE, sans-serif" SIZE="3">తాము కల్పించే భావనాప్రపంచమే వారికి కనిపిస్తుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">చిత్తవృత్తు లంటే ఏమిటో ఇప్పుడు మనకు తెలిసింది కదా! మనసుకు&nbsp;<BR>పురుషుడు ఆధారం. అతని చేతిలో మనసు ఒక పరికరం. అతని చైతన్యమే మనసు&nbsp;<BR>ద్వారా వెలువడుతోంది. నువ్వు మనసుకు ఆధారం, కాబట్టి మనసు చైతన్యవంత&nbsp;<BR>మవుతోంది. పురుషుడు మనసును త్యాగం చేస్తే, వెంటనే అది నశించి పోతుంది.&nbsp;<BR>చిత్తం అంటే ఇదే. చిత్తం మనస్సనే పదార్థం. బాహ్యవిషయాలతో చిత్తానికి&nbsp;<BR>సంయోగం కలగటంతో, వృత్తులనే తరంగాలు చిత్తంలో లేస్తాయి. ఈ వృత్తులే&nbsp;<BR>సుమా, మన ప్రపంచం.</FONT></p>
<p><FONT FACE="SHREE900, SHREE, sans-serif" SIZE="3">అలలతో నున్న కొలను అడుగుభాగాన్ని మనం చూడలేం. అలలు&nbsp;<BR>అణిగిపోయి, నిశ్చలమైనప్పుడే అడుగుభాగం క్షణకాలం మనకు కనిపిస్తుంది. నీరు&nbsp;<BR>మలినంగా ఉన్నా, కదలుతున్నా నీటి అడుగుభాగం మనకు కనిపించదు. చిత్తమనే&nbsp;<BR>సరస్సులో మన నిజస్వరూపం, ఆత్మయే అడుగు భాగం. చిత్తంలో చెలరేగే వృత్తులే&nbsp;<BR>తరంగాలు. చిత్తానికి మూడుస్థితు లున్నాయి; సాత్త్వికం, రాజసం, తామసం అని.&nbsp;<BR>పశువుల్లో - పశుతుల్యుల్లో తామసం విశేషంగా ఉంటుంది. ఈ స్థితి హానికరం. ఈ&nbsp;<BR>స్థితిలోని చిత్తానికి యితరులకు హాని చేయటమే స్వభావమై ఉంటుంది.&nbsp;<BR>విషయభోగాలను - అధికారాన్ని కోరటం రాజసిక చిత్త ముఖ్య&nbsp;<BR>లక్షణం. ఇలాంటి చిత్తస్థితి, ‘‘శక్తిమంతుడినై అందరిపై అధికారం చూపిస్తాను.’’&nbsp;<BR>అన్న ప్రేరేపణకు గురిచేస్తుంది. శాంతం, ప్రసన్నం - సాత్త్వికస్థితి లక్షణం. ఈ స్థితిలో&nbsp;<BR>మనసులో ఎలాంటి తరంగా లుండవు; నిర్మలంగా ఉంటుంది. జడత్వం మనసు&nbsp;<BR>సాత్త్వికస్థితి కాదు. సాత్త్విక మనసు ధృతి - ఉత్సాహంతో కూడియుం&nbsp;<BR>టుంది. శాంతంగా ఉండటమంటే ఎక్కువ శక్తిని ప్రదర్శించటం, అన్నమాట. పని&nbsp;<BR>చేస్తుండటం (చపలంగా ఉండటం) చాలా సులభం. కళ్లెం వదిలిపెడితే, గుఱ్ఱాలు&nbsp;<BR>యిష్టం వచ్చినట్లు పరుగులు పెడతాయి. ఇది అందరికీ సాధ్యమే. కాని గొప్పవేగంతో&nbsp;<BR>పరిగెత్తే గుఱ్ఱాలను అదుపు చేయగలవాడే నిజంగా బలవంతుడు. అదుపు&nbsp;<BR>చేయటానికి మాత్రమే చాలా బలం కావలసి ఉంటుంది. వదిలిపెట్టటానికి&nbsp;<BR>బలమెందుకూ? కాబట్టి శాంతచిత్తుడంటే, పనిపాటలు లేక మందుడై, అలసుడై&nbsp;<BR>ఉండేవాడు కాదు. సత్త్వమంటే అలసత్త్వం, సోమరితనం అని అనుకోవద్దు.&nbsp;<BR>చిత్తవృత్తుల్ని నిరోధించేవాడే సుమా, ప్రశాంతచిత్తుడు! నికృష్టబలాన్ని ప్రకటిస్తే&nbsp;<BR>అది ప్రవృత్తి; ఉత్కృష్టబలాన్ని ప్రకటిస్తే, అది ప్రశాంతత.</FONT></p>
<p><FONT FACE="SHREE900, SHREE, sans-serif" SIZE="3">తన సహజ శుద్ధావస్థను చేరటానికే మనసెప్పుడూ ప్రయత్నిస్తూ ఉంటుంది.&nbsp;<BR>అయితే ఇంద్రియాలు మాత్రం మనసును బయటికి లాగుతూ ఉంటాయి. ఇలా</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa898.html>p898</a></td><td>p899</td><td><a class=puTa_lanke href=puTa900.html>p900</a></td></tr></table>
</div></body></html>
