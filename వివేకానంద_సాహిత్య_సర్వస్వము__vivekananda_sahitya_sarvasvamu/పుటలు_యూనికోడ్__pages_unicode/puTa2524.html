<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2523.html>p2523</a></td><td>p2524</td><td><a class=puTa_lanke href=puTa2525.html>p2525</a></td></tr></table>

<p><FONT FACE="SHREE900, SHREE, sans-serif" SIZE="3">అని దేవేంద్రుడు ప్రార్థించాడు. తన అనుంగ సోదరులు, భార్య లేకుండా&nbsp;<BR>యుధిష్ఠిరుడు స్వర్గానికి పోవటానికి యిష్టపడక పోయేసరికి ‘‘నీ కంటె ముందే&nbsp;<BR>వారు అక్కడికి చేరుకొన్నారు’’ అని దేవేంద్రుడు తెలిపాడు.</FONT></p>
<p><FONT FACE="SHREE900, SHREE, sans-serif" SIZE="3">యుధిష్ఠిరుడు నాలుగు వైపులా చూసి ‘‘బిడ్డా, యీ రథాన్నెక్కు’’&nbsp;<BR>అన్నాడు కుక్కతో. దేవేంద్రుడు నివ్వెరపోతూ ‘‘ఏమిటి! ఈ కుక్కకూడానా’’&nbsp;<BR>అని కేకపెట్టాడు. ‘‘ఈ కుక్కను వదిలెయ్యి. కుక్కకు స్వర్గప్రాప్తి లేదు. ఓ మహా-&nbsp;<BR>రాజా, నీ ఉద్దేశం ఏమిటి? నీ కేమన్నా పిచ్చిపట్టిందా? మానవుల్లోనే అద్వితీయ&nbsp;<BR>ధర్మాత్ముడివి నువ్వు. సశరీర స్వర్గప్రాప్తి నీ కొక్కడికే’’ అన్నాడు ఇంద్రుడు.&nbsp;<BR>‘‘మరి యీ కుక్క చలిలో మంచులో ఎంతో విశ్వాసంతో నన్ను వెంబడిస్తూ&nbsp;<BR>వచ్చింది. సోదరులంతా మరణించి నన్ను విడిచిపెట్టారు. నా భార్య మరణిం-&nbsp;<BR>చింది. నన్ను విడువకుండా వున్న దిదొక్కటే. అలాటి దీన్ని నే నిప్పుడెలా విడిచి&nbsp;<BR>పెడతాను?’’ అన్నాడు నిశ్చయంగా యుధిష్ఠిరుడు. అప్పుడు ఇంద్రుడు యిలా&nbsp;<BR>అన్నాడు: ‘‘ఒక్క షరతు ప్రకారం కుక్క స్వర్గానికి పోతుంది. మానవుల్లో నువ్వు&nbsp;<BR>ఉత్తమోత్తమ ధార్మికుడివి. ఇది ప్రాణులను చంపి తినే కుక్కగా వుంది. వేటాడి&nbsp;<BR>చంపి, యీ కుక్క పాపభూయిష్ట ఐవుంది. దీన్ని స్వర్గానికి పంపాలంటే నువ్వు&nbsp;<BR>స్వర్గాన్ని వదలుకోవాలి.’’ ‘‘వదలుకోవటానికి - అంగీకరిస్తున్నాను. కుక్క&nbsp;<BR>స్వర్గానికి పోతుందిగాక’’ అన్నాడు రాజు.</FONT></p>
<p><FONT FACE="SHREE900, SHREE, sans-serif" SIZE="3">వెంటనే దృశ్యం మారిపోయింది. యుధిష్ఠిరుని యీ ఉదాత్త పలుకులు&nbsp;<BR>విని కుక్కరూపంలో వున్న ధర్మదేవత, యమధర్మరాజు, అంతకుడు, సమవర్తి&nbsp;<BR>- నిజరూపంలో ప్రత్యక్షమై, ‘‘ప్రభూ, చూడు క్షుద్రమైన ఒక కుక్కకోసం&nbsp;<BR>స్వంత సుకృతాలను, స్వర్గాన్ని వదలుకొని నరకానికి వెళ్లేందుకు సిద్ధపడ్డ నీలాంటి&nbsp;<BR>నిస్వార్థ మానవుడు ఏ కాలంలోనూ లేడు. ఓ రాజరాజా, ఉత్తమమైన జన్మ నీదే.&nbsp;<BR>ఓ భారతా, సర్వజీవులపట్లా నీకున్న కనికరానికి మహోజ్వల&nbsp;<BR>నిదర్శనం యిదే. ఇప్పటినుండి నిత్యసుఖలోకాలు నీవి. వాటిని నువ్వు జయిం-&nbsp;<BR>చావు. ఓ రాజా, నీ లక్ష్యం ఉన్నతం, దివ్యం’’ అని ప్రశంసించాడు.</FONT></p>
<p><FONT FACE="SHREE900, SHREE, sans-serif" SIZE="3">తరువాత యుధిష్ఠిరుడు ఇంద్రుడితో, యమధర్మరాజుతో, ఇతర దేవతల&nbsp;<BR>తోకూడా దివ్యరథంలో స్వర్గానికి బైలుదేరాడు. కొన్ని శోధనలకు లోనయ్యాడు.&nbsp;<BR>మందాకినీ నదిలో స్నానం చేశాడు. దివ్యదేహాన్ని ధరించి, సోదరులను కలుసు-&nbsp;<BR>కొన్నాడు. వారిప్పుడు దేవతలై వున్నారు. అంతా ఆనందంగా ముగిసింది.</FONT></p>
<p><FONT FACE="SHREE900, SHREE, sans-serif" SIZE="3">ధర్మ విజయాన్ని, అధర్మ పరాజయాన్ని గంభీర కావ్యరీతిలో ప్రతి&nbsp;<BR>పాదించే మహాభారత కథ యిలా ముగుస్తుంది.</FONT></p>
<p><FONT FACE="SHREE900, SHREE, sans-serif" SIZE="3">వ్యాసుడు మేధావి, మహాప్రతిభాశాలి. గొప్ప వీరుల, మహాగంభీర</FONT></p>
<hr class="puTa_virupu">
<table><tr><td><a class=puTa_lanke href=puTa2523.html>p2523</a></td><td>p2524</td><td><a class=puTa_lanke href=puTa2525.html>p2525</a></td></tr></table>
</div></body></html>
