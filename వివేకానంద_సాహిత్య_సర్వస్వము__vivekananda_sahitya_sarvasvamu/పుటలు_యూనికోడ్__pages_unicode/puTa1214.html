<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1213.html>p1213</a></td><td>p1214</td><td><a class=puTa_lanke href=puTa1215.html>p1215</a></td></tr></table>
<p><FONT FACE="SHREE900, SHREE, sans-serif" SIZE="3">390 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆంగ్లభాషలో వివరించారు. తాము తమ దేశాన్ని ‘ఇండియా’ అని గానీ, తమను&nbsp;<BR>‘హిందువులని’ గాని పేర్కోరట! దేశం పేరు హిందూస్థాన్‌. వారు బ్రాహ్మణులు.&nbsp;<BR>పూర్వం వారి భాష సంస్కృత మట. పదాల అర్థం - ప్రసక్తి ఆ భాషలో వివృతాలై&nbsp;<BR>తేటతెల్లమవుతూ ఉండేదట. కాని ఇప్పు డదంతా పోయిందట. ‘జూపిటర్‌’ అనే&nbsp;<BR>పదానికి సంస్కృతంలో ‘స్వర్గంలో ఉన్న తండ్రి’ అని అర్థమట. ఉత్తర హిందూస్థాన్‌&nbsp;<BR>లోని భాషలన్నీ దాదాపు ఒకేతీరుగా ఉంటాయట. కాని దక్షిణ హిందూస్థాన్‌కు&nbsp;<BR>వెళితే, అక్కడి ప్రజలతో మాట్లాడ&nbsp;<BR>లేరట. ఫాదర్‌, మదర్‌, సిస్టర్‌, బ్రదర్‌ - మొదలైన ఆంగ్ల పదాలకు - వాటి గీర్వాణ&nbsp;<BR>సమాంతరాలకు ఉచ్చారణలో దగ్గరి పోలిక లున్నాయి. వీటిని మరి కొన్ని&nbsp;<BR>ఆధారాలతో చూపి, మనమంతా ఒకే జాతికి, ఆర్యజాతికి చెందినవారమని వారు&nbsp;<BR>అభిప్రాయపడ్డారు. ఈ జాతికి చెందిన అన్ని శాఖలవారు తమ శాఖా విశేషత్త్వాన్ని&nbsp;<BR>కోల్పోయారు.</FONT></p>
<p><FONT FACE="SHREE900, SHREE, sans-serif" SIZE="3">హిందూ సమాజంలో నాలుగు వర్ణాల వా రుండేవారు. 1. పురోహితులు, 2.&nbsp;<BR>భూపతులు, 3. వర్తకులు, 4. పనివారు, పరిచారకులు. మొదటి మూడు వర్ణాల&nbsp;<BR>బాలురకు వరసగా పది, పదకొండు, పదమూడేండ్లు రాగానే, వారిని కులపతులకు&nbsp;<BR>అప్పగించేవారట. అక్కడ వారు వరుసగా ముప్ఫయి - ఇరవైఐదు - ఇరవై ఏండ్ల&nbsp;<BR>వయసు వరకూ ఉండేవారట... ప్రాచీనకాలంలో బాల - బాలికలకు యిద్దరికీ&nbsp;<BR>విద్యను నేర్పేవారట. కాని ప్రస్తుతం విద్య కేవలం బాలురకేనట. చిరకాలంగా&nbsp;<BR>నాటుకుపోయిన ఈ పక్షపాతాన్ని చక్కదిద్దటానికి యిప్పుడు ప్రయత్నం&nbsp;<BR>సాగుతోంది. మొరటు విదేశీయులు, దేశపాలకులు కావటానికి పూర్వం, ప్రాచీన&nbsp;<BR>కాలంలో దేశంలోని స్మృతుల్లో - వేదాంతంలోని కొంత భాగాన్ని రూపొందిం&nbsp;<BR>చింది మహిళేనట. ప్రస్తుత కాలంలో స్త్రీలకు హక్కులున్నాయనే హిందువు&nbsp;<BR>భావిస్తున్నాడు. స్త్రీలు తమ హక్కులను దక్కించుకొంటారు; చట్టాలు స్త్రీలకే&nbsp;<BR>అనుకూలంగా ఉన్నాయి.</FONT></p>
<p><FONT FACE="SHREE900, SHREE, sans-serif" SIZE="3">గురుకులంలో చదువు ముగించి, యింటికి వచ్చి పెండ్లి చేసుకుని వ్యక్తి&nbsp;<BR>గృహస్థుడు కావచ్చు. ఇంటి పనుల్లో భార్యాభర్తలకు బాధ్యత సమానంగా&nbsp;<BR>ఉంటుంది. ఇరువురికీ హక్కులున్నాయి. క్షత్రియవర్ణంలో మాత్రం దుహితలు&nbsp;<BR>(కన్యలు) తమ పతులను తామే స్వయంగా వరించి వివాహం చేసుకునే&nbsp;<BR>ఆచారముండేది. మిగిలిన వర్ణాల్లో తల్లిదండ్రులే కుమార్తెల పెండ్లి ఏర్పాట్లు&nbsp;<BR>చూస్తారు. అతి బాల్యవివాహాలను అరికట్టే ప్రయత్నం యిప్పుడు సదా&nbsp;<BR>కొనసాగుతున్నదట. అక్కడ వైవాహిక కర్మ చాలా ముచ్చటగా ఉంటుంది.&nbsp;<BR>వధూవరులు పరస్పరం హృదయాలను స్పర్శించుకొని దేవుని ఎదుట -</FONT></p>
<hr class="puTa_virupu">
<table><tr><td><a class=puTa_lanke href=puTa1213.html>p1213</a></td><td>p1214</td><td><a class=puTa_lanke href=puTa1215.html>p1215</a></td></tr></table>
</div></body></html>
