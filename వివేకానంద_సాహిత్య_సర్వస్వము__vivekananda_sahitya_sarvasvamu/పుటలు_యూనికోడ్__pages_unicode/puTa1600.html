<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1599.html>p1599</a></td><td>p1600</td><td><a class=puTa_lanke href=puTa1601.html>p1601</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - చతుర్థ భాగం</FONT></p>
<p><FONT FACE="SHREE900, SHREE, sans-serif" SIZE="3">371</FONT></p>
<p><FONT FACE="SHREE900, SHREE, sans-serif" SIZE="3">నీ ఇచ్ఛాయే కదా? నీ ఇచ్ఛ సర్వశక్తిమంతం కాదని ఇంకా అంటావా? నిన్నింత&nbsp;<BR>ఉన్నతికి తెచ్చిన శక్తి, ఇంకా నిన్నుద్ధరించ గలుగుతుంది. ఇచ్ఛాశక్తిని&nbsp;<BR>బలపరిచే శీలం నీ కవసరం.</FONT></p>
<p><FONT FACE="SHREE900, SHREE, sans-serif" SIZE="3">నీవు కొన్ని అకృత్యాలు చేయడం వల్లే, నీ కీ పాప స్వభావం కలిగింది.&nbsp;<BR>కాబట్టి ఇంటికిపోయి, దుఃఖ సూచకంగా, బతికివున్నంత కాలం దుఃఖిస్తూండు&nbsp;<BR>అనే నేను బోధిస్తే, నీకది సహకారి కావడానికి బదులు, నిన్నింకా దుర్బలునిగా&nbsp;<BR>చేస్తుంది కదా? ధర్మం దిశకు మారుగా నిన్ను ఇంకా, దోషం వైపునకే&nbsp;<BR>ఈడ్చుకొనిపోయే మార్గాన్ని చూపినవాడ నవుతాను కదా? ఈ గృహం వేలకొద్దీ&nbsp;<BR>సంవత్సరాలనుండి చీకటిగా ఉంటే, నీవు దానిలో ప్రవేశించి ‘‘అయ్యో! చీకటి!&nbsp;<BR>అయ్యో చీకటి-’’ అని దుఃఖిస్తే చీకటి పోతుందా? ఒక్క నిప్పుపుల్ల గీచు!&nbsp;<BR>క్షణంలో వెలుగు నిండిపోతుంది. ‘‘అయ్యో, నేను పాపం చేశాను. నేను ఎన్నో&nbsp;<BR>తప్పులు చేశాను’’ అని నీ జీవితమంతా తలపోస్తూ కూర్చుంటే ఫలమేమి? అది&nbsp;<BR>నిష్ఫలమని, ఏ భూతమో వచ్చి బోధించవలసిన అవసరం లేదు. వెలుగును&nbsp;<BR>కల్పించు; దోషం, దానంతటదే క్షణంలో అదృశ్యమవుతుంది. శీలమును&nbsp;<BR>నిర్మించుకో! తేజోమయమై, ప్రకాశవంతమైన, సదా పునీతమైన, నీ సత్య&nbsp;<BR>స్వభావాన్ని ప్రకటించు. నీకు కనబడే ప్రతిదానిలో దాన్ని ప్రజ్వలింపజేయి.&nbsp;<BR>నీచాతి నీచునిలోకూడ వున్న సత్యాత్మను ప్రత్యక్షం చేసికోగలిగి, వానిని&nbsp;<BR>దూషించడానికి బదులుగా, ‘‘లే! ఓ తేజస్వీ! మేలుకో! నిత్యపావనమూర్తీ,&nbsp;<BR>ప్రబోధం పొందు! జనన మరణాలు లేనివాడా! నిద్రలే! సర్వశక్తిసంపన్నుడా, నిద్ర-&nbsp;<BR>వదులు! నీ నిజ స్వభావాన్ని వ్యక్తపరచు. సంకుచితాలైన ఈ వ్యక్తీకరణాలు నీకు&nbsp;<BR>అర్హంకాదు సుమా!’’ అంటూ వారికి ప్రబోధింపజాలు సమర్థత మనకందరకూ&nbsp;<BR>కలిగితే ఎంత బాగుంటుంది? అద్వైతం బోధించే అత్యుత్తమ ధ్యానమిదే! ఇదే&nbsp;<BR>ఏకైక ధ్యానం. మన సత్య స్వభావాన్ని సంస్మరించడమే! మనలో సదా వెలిగే&nbsp;<BR>ఈశ్వరుని పరిపూర్ణునిగా, సర్వశక్తిమంతునిగా, నిత్య శుభంకరునిగా, సంత&nbsp;<BR>తోపకారిగా, స్వార్థరహితునిగా, అనంతునిగా, నిరంతరం ధ్యానించడమే&nbsp;<BR>మహోత్తమ ప్రార్థన! ఆ స్వభావం స్వార్థరహితమైంది. కాబట్టి అది బలాఢ్య-&nbsp;<BR>మైంది; నిర్భయమైంది; స్వార్థపరుణ్ణే భయం బాధిస్తుంది కదా? తనకై దేనినీ&nbsp;<BR>కోరనివాడు ఎవరికి భయపడతాడు? వానిని ఏది భయపెట్ట గలుగుతుంది?&nbsp;<BR>మరణమంటే మాత్రం వానికేం భయం? ఏ అపకారానికి అతడు భయ&nbsp;<BR>పడతాడు? కాబట్టి మనం అద్వైతవాదులమైతే, ఈ క్షణంనుండీ, మన పూర్వపు&nbsp;<BR>‘‘అహం’’ నశించిపోయిందని మననం చేయాలి! ఆ పేరుతో, ఈ పేరుతో</FONT></p>
<hr class="puTa_virupu">
<table><tr><td><a class=puTa_lanke href=puTa1599.html>p1599</a></td><td>p1600</td><td><a class=puTa_lanke href=puTa1601.html>p1601</a></td></tr></table>
</div></body></html>
