<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1193.html>p1193</a></td><td>p1194</td><td><a class=puTa_lanke href=puTa1195.html>p1195</a></td></tr></table>
<p><FONT FACE="SHREE900, SHREE, sans-serif" SIZE="3">370 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">చూపారు. నిమ్నవర్గ మతప్రచారకుల దూరాలాపాల వల్ల నా కార్యం మరింత&nbsp;<BR>మెరుగైంది. నా వద్ద డబ్బు చాలలేదు. భారతీయులు నాకు ప్రయాణ ఖర్చులకు&nbsp;<BR>సరిపడే పైకం మాత్రం యిచ్చారు. అదంతా చాలా శీఘ్రంగా అయిపోయింది.&nbsp;<BR>ఇక్కడిలా, అక్కడ కూడా నేను ఆ యా వ్యక్తుల ప్రత్యేక ఔదార్యం పైననే&nbsp;<BR>జీవించవలసి వచ్చింది. అమెరికావారు ఎంతో అతిథి సేవా పరాయణులు.&nbsp;<BR>అమెరికాలో మూడవ వంతు ప్రజలు క్రైస్తవులు. మిగిలిన వారికి ఒక మతమంటూ&nbsp;<BR>లేదు. వారు ఏ శాఖలకూ చెందిన వారు కారు. కాని వారిలో చాలామంది ఆధ్యాత్మిక&nbsp;<BR>పరులున్నారు. ఇంగ్లాండ్‌లో జరిగిన పని చాలా గట్టిదనే నా కనిపిస్తున్నది. నేను రేపు&nbsp;<BR>మరణించి, సన్యాసుల నిక పంపలేకపోయినా, ఇంగ్లాండ్‌లోని కార్యంమాత్రం&nbsp;<BR>ఆగిపోదు. ఇంగ్లీషు వారు ఎంతో మంచివారు. భావోద్రేకాన్ని అణచి వుంచుకోవటం&nbsp;<BR>వారికి వెన్నతోపెట్టిన విద్య. ఫ్రెంచివారిలా - అమెరికన్ల మాదిరి ఆంగ్లేయులు&nbsp;<BR>చురుకైన వారు కారు; జడమతులు. అయితే వారెంతో కార్యశూరులు. అమెరికన్లు&nbsp;<BR>ఎంతో పసివారు. త్యాగాన్ని వా రర్థం చేసుకోలేరు. ఇంగ్లాండు ఎన్నో శతాబ్దాలుగా&nbsp;<BR>ఐశ్వర్యం - భోగాలను అనుభవించి ఉంది. అక్కడ చాలామంది త్యాగానికి సంసిద్ధంగా&nbsp;<BR>ఉన్నారు. నేను మొదట ఇంగ్లాండ్‌లో ఉపన్యాసం ఇచ్చి&nbsp;<BR>నప్పుడు, శ్రోతలు ఇరవై - ముప్ఫయిమంది మాత్రమే! నేను ఆ దేశాన్ని వదిలి&nbsp;<BR>పెట్టేటప్పుడు, ఆ తరగతి నడుస్తూనే ఉంది. నేను అమెరికా నుండి ఇంగ్లాండుకు&nbsp;<BR>మరలివచ్చినప్పుడు వేయిమంది శ్రోతలయ్యారు! అక్కడ మూడు సంవత్సరా&nbsp;<BR>లున్నాను కాబట్టి అమెరికాలో శ్రోతల సంఖ్య యింకా ఎక్కువే. ఇంగ్లాండ్‌లో ఉన్నది&nbsp;<BR>ఒక్క సంవత్సరం మాత్రమే. మా సన్యాసులు ఇద్దరు, ఒకరు అమెరికాలో - మరొకరు&nbsp;<BR>ఇంగ్లాండ్‌లో ఉన్నారు. మిగిలిన దేశాలకు కూడా సన్యాసులను&nbsp;<BR>పంపాలనుకుంటున్నాను.</FONT></p>
<p><FONT FACE="SHREE900, SHREE, sans-serif" SIZE="3">‘‘ఆంగ్లేయులు గొప్ప కార్యశూరులు. వారి కేదైనా క్రొత్తవిషయం చెబితే,&nbsp;<BR>దాన్ని వారు గ్రహిస్తే, అదిక ఎంతమాత్రం వ్యర్థం కాదని మీరు గట్టిగా నమ్మవచ్చు.&nbsp;<BR>ఇక్కడ ప్రజలు వేదాలనే వదిలిపెట్టేశారు! మీ తత్త్వశాస్త్రం వంటింట్లోకి చేరింది.&nbsp;<BR>ఇప్పుడు భారతదేశ మతం ‘అంటరానితనం’ లోనే ఉంది. ఇలాంటి మతాన్ని&nbsp;<BR>ఆంగ్లేయులు ఎప్పుడూ అంగీకరించలేరు. మన పెద్దల ఆశయాలు, వారు కనుగొన్న&nbsp;<BR>అద్భుత జీవనప్రద సూత్రాలు ఏ దేశమైనా అంగీకరించి తీరుతుంది. ఇంగ్లీష్‌ చర్చికే&nbsp;<BR>చెందిన మహాప్రముఖులు నేను బైబిల్‌లోకి వేదాంతాన్ని చొప్పిస్తున్నానని చెప్పారు.&nbsp;<BR>నేటి హిందూమతం అధఃపతితం. నేటికాలపు తత్త్వశాస్త్ర రచనల్లో ఏదికూడా&nbsp;<BR>వేదాంతాన్ని గూర్చి కొంతైనా చెప్పింది లేదు. హెర్బర్ట్‌ స్పెన్సర్‌ గ్రంథాల్లో కూడా అది&nbsp;<BR>ఉంది. ఈ యుగపు వేదాంతం అద్వైతమే. ప్రతి ఒక్కరి ప్రసంగాలు దానిగూర్చే! కాని</FONT></p>
<hr class="puTa_virupu">
<table><tr><td><a class=puTa_lanke href=puTa1193.html>p1193</a></td><td>p1194</td><td><a class=puTa_lanke href=puTa1195.html>p1195</a></td></tr></table>
</div></body></html>
