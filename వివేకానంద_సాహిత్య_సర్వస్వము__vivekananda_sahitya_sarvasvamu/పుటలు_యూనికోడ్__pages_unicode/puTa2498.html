<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2497.html>p2497</a></td><td>p2498</td><td><a class=puTa_lanke href=puTa2499.html>p2499</a></td></tr></table>

<p><FONT FACE="SHREE900, SHREE, sans-serif" SIZE="3">తన నగల్లో ఒకదాన్ని క్రిందకి పడేసిందనీ వారు చెప్పారు. రాముడికి ఆ నగను&nbsp;<BR>తెచ్చి చూపించారు. లక్ష్మణుడు దాన్ని చూసి ‘‘ఇదెవరిదో నాకు తెలియదు’’&nbsp;<BR>అన్నాడు. రాముడు దాన్ని చూసి గుర్తించి ‘‘ఔను ఇది సీతదే’’ అన్నాడు.&nbsp;<BR>లక్ష్మణుడు దాన్ని గుర్తించలేకపోయాడు. ఎందుకంటె వదిన పూజ్యురాలు.&nbsp;<BR>కాబట్టి మరిది ఆమె భుజాలవైపుగాని, కంఠంవైపుగాని కన్నెత్తి చూడడు.&nbsp;<BR>అది భారతదేశాచారం. అది కంఠహారమైనందువల్ల లక్ష్మణుడు గుర్తించలేక&nbsp;<BR>పోయాడు. ఈ ఇతిహాసంలో ప్రాచీన భారతదేశ ఆచార స్పర్శవుంది. అప్పుడు&nbsp;<BR>వానరులు ఆ రాక్షసరాజు ఎవరైనదీ, అతడెక్కడ వుండేదీ రాముడికి తెల్పారు.&nbsp;<BR>అంతా అతనికై బైలుదేరారు.</FONT></p>
<p><FONT FACE="SHREE900, SHREE, sans-serif" SIZE="3">ఆ సమయంలో రాజ్యం నిమిత్తం వానరరాజైన వాలికీ, అతడి తమ్ముడైన&nbsp;<BR>సుగ్రీవుడికీ పోరాటం సాగుతోంది. వాలి సుగ్రీవుణ్ణి రాజ్యంనుండి వెళ్లగొట్టాడు.&nbsp;<BR>ఇప్పుడు రాముడి సహకారంతో సుగ్రీవుడు వాలినుండి రాజ్యాన్ని సంపాదించు-&nbsp;<BR>కొన్నాడు. ఈ సహకారానికి ప్రత్యుపకారంగా సుగ్రీవుడు రాముడికి సీతా&nbsp;<BR>న్వేషణలో తోడ్పడతానని వాగ్దానం చేశాడు. వారు చుట్టూవున్న ప్రాంతాలన్నీ&nbsp;<BR>వెదికారుగాని సీతజాడ తెలియరాలేదు. చివరికి హనుమంతుడు భారతదేశ దక్షిణ&nbsp;<BR>సముద్రతీరంనుండి ఒక్క గెంతుతో సముద్రాన్ని లంఘించి లంకను చేరి అక్కడ&nbsp;<BR>నాలుగువైపులా సీతకోసం వెదకాడు. కాని, ఆమె కనిపించలేదు.</FONT></p>
<p><FONT FACE="SHREE900, SHREE, sans-serif" SIZE="3">రాక్షసరాజు సమస్త మానవులను, దేవతలను జయించినవాడు. వెయ్యేల&nbsp;<BR>లోకాన్నంతా జయించినవాడు. లభించిన అందగత్తెలందర్నీ తన ప్రియురాళ్లుగా&nbsp;<BR>చేసుకొన్నాడు. కాబట్టి ‘సీత రావణాంతఃపురంలో వుండదని, అలాటి చోట&nbsp;<BR>వుండటంకంటె ఆమె ఆత్మహత్య చేసుకొని వుంటుందని’ హనుమంతుడు&nbsp;<BR>ఊహించాడు. ఆమెను యితరచోట్ల వెదకటానికి ప్రారంభించాడు. చిట్టచివరికి&nbsp;<BR>అతడు ఒక చెట్టుక్రింద కృశించి, పాలిపోయి కృష్ణపక్ష చంద్రరేఖ మాదిరివున్న&nbsp;<BR>సీతను చూశాడు. అంతట హనుమంతుడు అతిచిన్న వానర రూపాన్నిదాల్చి ఆ&nbsp;<BR>చెట్టుమీద కూర్చున్నాడు. రావణుడు పంపిన రాక్షసస్త్రీలు సీతను భయపెట్టి&nbsp;<BR>వశపరుచుకోవటానికి చేస్తున్న ప్రయత్నాలను, ఆమె రాక్షసరాజు పేరునుకూడా&nbsp;<BR>వినటానికి యిష్టపడకుండటాన్ని హనుమంతుడు చూస్తున్నాడు.</FONT></p>
<p><FONT FACE="SHREE900, SHREE, sans-serif" SIZE="3">తరువాత హనుమంతుడు సీతను సమీపించి తాను రామదూతననీ సీత&nbsp;<BR>వున్నచోటుని కనుగొనమని రాముడే తనను పంపాడనీ తెల్పి, ఆనవాలుగా&nbsp;<BR>రాముడు తన చేతికిచ్చిన అంగుళీయకాన్ని ఆమెకు చూపించాడు. ‘‘నువ్వు&nbsp;<BR>యిక్కడున్నావని తెలిసిన మరుక్షణమే రాముడు సేనాసమేతంగా యిక్కడికొచ్చి,&nbsp;<BR>రాక్షసుణ్ణి నిర్జించి నిన్ను పిలుచుకొనిపోతాడు’’ అని చెప్పాడు. ఆమెకు</FONT></p>
<hr class="puTa_virupu">
<table><tr><td><a class=puTa_lanke href=puTa2497.html>p2497</a></td><td>p2498</td><td><a class=puTa_lanke href=puTa2499.html>p2499</a></td></tr></table>
</div></body></html>
