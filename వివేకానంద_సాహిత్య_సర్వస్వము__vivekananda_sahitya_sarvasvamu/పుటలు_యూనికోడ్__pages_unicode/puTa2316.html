<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2315.html>p2315</a></td><td>p2316</td><td><a class=puTa_lanke href=puTa2317.html>p2317</a></td></tr></table>
<p><FONT FACE="TimesNewRoman, Times, serif" SIZE="2">2 6 7</FONT></p>
<p><FONT FACE="SHREE900, SHREE, sans-serif" SIZE="3">సందేశతరంగిణి - హిందూమతంలోని సామాన్యసూత్రాలు</FONT></p>
<p><FONT FACE="SHREE900, SHREE, sans-serif" SIZE="3">సర్వమును చేయసిద్ధంగా వున్నాం. మనం దేన్నైనా చేయగలం. మనం ప్రతిదాన్నీ&nbsp;<BR>చేసితీరాలి. ఈ ఆత్మ విశ్వాసం మన పూర్వుల హృదయాల్లో ప్రకాశించింది. నాగ-&nbsp;<BR>రికతాభివృద్ధిలో వారిని ముందుకు తోసికొని వచ్చిన క్రియాశక్తి ఈ ఆత్మవిశ్వా-&nbsp;<BR>సమే! మనకు భ్రష్ఠత్వం వాటిల్లితే, దోషం చేకూరితే, నామాటను గుర్తుపెట్టు-&nbsp;<BR>కోండి - ఆభ్రష్ఠత్వం మన ప్రజలు ఆత్మవిశ్వాసాన్ని కోల్పోయిన నాడే ప్రారంభ-&nbsp;<BR>మైంది. తనలో తాను విశ్వాసం పోగొట్టుకోవడమంటే భగవంతునిపట్ల విశ్వాసం&nbsp;<BR>పోగొట్టుకోవడమే! నీలోన, నీ ద్వారా, కర్మచేస్తున్న ఆ అఖండ శుభంకర దైవంలో&nbsp;<BR>నీకు విశ్వాసం వుందా? ఈ అంతర్యామి ప్రతిపరమాణువులో వెలసి, నీ శరీర&nbsp;<BR>మంతటా, నీ మనస్సులో, నీ ఆత్మలో ఓతప్రోతంగా, (పడుగుపేకగా) వ్యాపించి&nbsp;<BR>వున్నట్లు నీవు విశ్వసించితే ఇక అధైర్యపడడం ఎలా? నేను, ఒక చిన్న నీటిబుడగను&nbsp;<BR>కావచ్చు; నీవు పర్వతోత్తుంగ తరంగమవు కావచ్చు. విచారమెందుకు? ఆ అనంత-&nbsp;<BR>సాగరం నీకు, నాకు కూడ ఆధారక్షేత్రమై వుంది. ఆ అఖండ చైతన్యసముద్రం,&nbsp;<BR>ఆ అఖండ శక్తిజలరాశి, ఆ అఖండాత్మ జలనిధి, నీదైనట్లే, నాదికూడ. నా&nbsp;<BR>జన్మాదిగా, నా చైతన్యం సాక్షిగా, ఆ అనంతచైతన్యరాశితో ఇదివరకే కలసి వున్నాను.&nbsp;<BR>దానితో యోగం నొందుతున్నాను. పర్వతమంత ఎత్తు కలిగి నీవు వున్నా, నీ లాగా&nbsp;<BR>ఆ అనంతక్షేమనిధితో, ఆ అఖండ శక్తిరాశితో, నేనూ కలసే వున్నాను. కాబట్టి నా&nbsp;<BR>సోదరులారా! ఈ జీవప్రదమైన, మాన్యమైన, ప్రభావవంతమైన, మహాసిద్ధాం-&nbsp;<BR>తాన్ని, మీ బిడ్డలకు, వారు పుట్టిన నాటినుండే బోధించండి. మీరు వారికి అద్వైతం&nbsp;<BR>నేర్పనక్కర్లేదు; ద్వైతమే బోధించండి; లేక మీ కిష్టమైన ఏ మతాన్నైనా బోధించండి.&nbsp;<BR>ఏది బోధించినా, ఈ భారతదేశమంతటా ఆత్మయొక్క పూర్ణత్వం గూర్చిన ఈ&nbsp;<BR>సిద్ధాంతమే శాశ్వతమై నిలువగలదు. దీన్నే సకల సంప్రదాయాలూ, విశ్వసిస్తు-&nbsp;<BR>న్నాయి. ఆ మహాతత్త్వవేత్త కపిలాచార్యులు చెప్పినట్లు, జీవాత్మ స్వభావంచేతనే పవి-&nbsp;<BR>త్రమైంది. కాకపోతే, అది ఎన్నడూ పవిత్రతను పొందజాలదు. స్వభావం&nbsp;<BR>చేత ఏదైనా పరిపూర్ణం కాకపోతే, ఒకప్పుడది, పరిపూర్ణత్వాన్ని పొందినా, ఆ&nbsp;<BR>పూర్ణత్వం మరల జారిపోతుంది. నరుడు స్వభావంచేతనే అపవిత్రుడైతే మధ్యలో,&nbsp;<BR>ఒక ఐదు నిమిషాలపాటు పవిత్రుడైనప్పటికీ, అతడు సదా అపవి&nbsp;<BR>త్రుడుగా వుండిపోవలసినవాడే! ఆ పవిత్రత పోయేకాలం వచ్చి తీరుతుంది. ఆ&nbsp;<BR>తర్వాత పూర్వపు సహజమైన అపవిత్రత మళ్లీ తలచూపవలసిందే! కాబట్టి, మన&nbsp;<BR>తత్త్వవేత్తలందరు పుణ్యమే మన స్వభావమంటారు. పూర్ణత్వమే మన సహజ-&nbsp;<BR>గుణం. అంతేకానీ, అపూర్ణత, మాలిన్యం, మన స్వభావంలోనివి కావు. మనం&nbsp;<BR>ఈ విషయం జ్ఞప్తిపెట్టుకోవాలి. ఒక మహర్షి ప్రాణావసానకాలంలో తన మహా&nbsp;<BR>కార్యాల నన్నిటినీ తన మహోత్తమ సంకల్పాల నన్నిటినీ జ్ఞప్తికి తెచ్చుకోమని తన</FONT></p>
<hr class="puTa_virupu">
<table><tr><td><a class=puTa_lanke href=puTa2315.html>p2315</a></td><td>p2316</td><td><a class=puTa_lanke href=puTa2317.html>p2317</a></td></tr></table>
</div></body></html>
