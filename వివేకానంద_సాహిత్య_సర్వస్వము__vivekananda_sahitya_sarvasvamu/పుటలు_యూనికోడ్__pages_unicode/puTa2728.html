<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2727.html>p2727</a></td><td>p2728</td><td><a class=puTa_lanke href=puTa2729.html>p2729</a></td></tr></table>

<p><FONT FACE="SHREE900, SHREE, sans-serif" SIZE="3">వచ్చును. మనం సాంఘిక సమానత్వంగాని, అసమానత్వంగాని ప్రచారం&nbsp;<BR>చెయ్యటం లేదు. కాని ప్రతివ్యక్తికి సమానమైన హక్కులున్నాయి. ఆలోచనా&nbsp;<BR>స్వాతంత్య్రం, క్రియా స్వాతంత్య్రం అన్నివిధాల వుండితీరాలి.</FONT></p>
<p><FONT FACE="SHREE900, SHREE, sans-serif" SIZE="3">మనం ఎవ్వరినీ తిరస్కరించం. దివ్యజ్ఞాన సామాజికులు, ఏకేశ్వరోపాస-&nbsp;<BR>కులు, బహుదేవతోపాసకులు, నాస్తికులు ఎవరైనా సరే మన కొక్కటే. మనం కోరే-&nbsp;<BR>దల్లా ఒక్కటే లక్షణం. అతడు శిష్యుడు కాదలచుకొంటె అతడు తన శీలాన్ని,&nbsp;<BR>రామకృష్ణుని శీలాన్నిబట్టి మలచుకోవాలి. ఆ శీలం గంభీరంగాను, సువిశాలం-&nbsp;<BR>గాను వుండాలి. అతడి ప్రవర్తన, అతడి శీలం, అతడి ఆహారపానీయాలు ఫలానా&nbsp;<BR>రీతిలో వుండాలనికూడ మనం నిర్దేశింపం. అది యితరులకు యాతన కలిగిం-&nbsp;<BR>చకపోతే చాలు. సాధనమార్గంలో అభివృద్ధిని అరికట్టేది, మనిషిని పతితుణ్ణి&nbsp;<BR>చెయ్యటానికి సహకరించేది దుర్గుణం. మనిషికి ఉత్తమస్థితిని కలిగింపచేసేది,&nbsp;<BR>సమదృష్టిని కలిగించేది సద్గుణమని మన నిర్వచనం.</FONT></p>
<p><FONT FACE="SHREE900, SHREE, sans-serif" SIZE="3">తనకు తగిన ఫలానా విషయాన్ని, పద్ధతిని గ్రహించటానికి, ఎన్నుకో&nbsp;<BR>టానికి, అనుసరించటానికి మనం ప్రతివారికీ స్వాతంత్య్రమిస్తాం. ఈ ఉదాహర&nbsp;<BR>ణాన్ని గమనించండి: మాంసం తినటం ఒకడికి మంచి చేస్తుంది. ఒకడికి పళ్లు&nbsp;<BR>తినటం మంచి చేస్తుంది. వారి వారి పద్ధతుల్లో ప్రతివారూ సాధన చేసుకో&nbsp;<BR>వచ్చును. వారి నందరినీ మనం చేర్చుకొందాం. కావలసినదంతా ఒకడు మరొకని&nbsp;<BR>పద్ధతిని విమర్శించరాదు. అత డలాటి పద్ధతిని అనుసరించటం వల్ల అతనికి&nbsp;<BR>నష్టం వాటిల్లవచ్చు. కాబట్టి యితరునికికూడ అది వాటిల్లుతుందని విమ&nbsp;<BR>ర్శించకూడదు. అంతే కాదు. తన పద్ధతిని యితరులు అనుసరించాలని పట్టు-&nbsp;<BR>పట్టరాదు. కొందరికి వైవాహిక జీవితం సాధనకు తోడ్పడవచ్చును. కొందరికి&nbsp;<BR>వెగటు కలిగించవచ్చును. అందువల్ల బ్రహ్మచారి ఐనవాడు, వివాహితుడు శిష్యు-&nbsp;<BR>డవటానికి వీల్లేదని చెప్పరాదు. తన నియమాలు, తన ఆచారాలు యితరులు-&nbsp;<BR>కూడ అనుసరించాలని బలవంతం చెయ్యకూడదు.</FONT></p>
<p><FONT FACE="SHREE900, SHREE, sans-serif" SIZE="3">మనం ప్రతివ్యక్తీ భగవత్స్వరూపమని విశ్వసిస్తాం. ప్రతి జీవుడు మేఘాచ్ఛ-&nbsp;<BR>న్నుడైన జీవుడే. ఒక జీవుడికి, మరో జీవుడికి వ్యత్యాసం యీ పైకప్పిన మేఘాల&nbsp;<BR>సాంద్రతనుబట్టి వుంటుంది. అంతే. తెలిసిగాని, తెలియకగాని సర్వమతాల్లోను&nbsp;<BR>ప్రధానమైన మూలబీజం యిదే అని మనం విశ్వసిస్తాం. పరమేశ్వరశక్తి ఒక్కటే&nbsp;<BR>భిన్నభిన్నంగా అభివ్యక్తమౌతోంది. ఈ సిద్ధాంతమే సమస్త మానవజాతి భౌతిక,&nbsp;<BR>మానసిక, ఆధ్యాత్మిక వికాసాల చరిత్రాన్ని మనకు విశదీకరిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ సిద్ధాంతమే వేదాలన్నిటికీ సారభూతమైనదని విశ్వసిస్తాం. ప్రతి&nbsp;<BR>జీవీ తక్కిన జీవులంతా భగవత్స్వరూపులని భావించాలి. అలాగే చూడాలి.</FONT></p>
<hr class="puTa_virupu">
<table><tr><td><a class=puTa_lanke href=puTa2727.html>p2727</a></td><td>p2728</td><td><a class=puTa_lanke href=puTa2729.html>p2729</a></td></tr></table>
</div></body></html>
