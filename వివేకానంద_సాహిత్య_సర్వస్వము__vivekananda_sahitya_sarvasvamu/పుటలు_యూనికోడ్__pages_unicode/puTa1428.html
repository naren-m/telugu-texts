<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1427.html>p1427</a></td><td>p1428</td><td><a class=puTa_lanke href=puTa1429.html>p1429</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మానవుని సత్య స్వరూపం, దృశ్య స్వరూపం</FONT></p>
<p><FONT FACE="SHREE900, SHREE, sans-serif" SIZE="3">199</FONT></p>
<p><FONT FACE="SHREE900, SHREE, sans-serif" SIZE="3">పారమార్థిక శరీరమని గాని అనవచ్చు. మానవుని సంస్కారాలు దీనిలో&nbsp;<BR>వుంటాయి. సంస్కారమంటే ఏమి? మనస్సొక సరస్సు లాంటిది. ప్రతి తలంపు&nbsp;<BR>ఆ సరస్సునందొక తరంగమనవచ్చు. సరస్సులో అలలు ఎలా పైకి లేస్తూ, కింద-&nbsp;<BR>పడి మాయమవుతూ వుంటాయో, అలాగే ఈ భావ తరంగాలుకూడ&nbsp;<BR>మనస్సులో పొడచూపుతూ, అణగిపోతూ వుంటాయి. కానీ ఆ అణగిపోవడం&nbsp;<BR>తాత్కాలికం మాత్రమే. అవి క్రమాధికంగా, సూక్ష్మాలు, సూక్ష్మాంతరాలు&nbsp;<BR>అవుతాయి కానీ, అన్నీ అక్కడే, పిలుపు వినబడినంతనే పైకెగసి రావడానికి&nbsp;<BR>సిద్ధంగా అణగి వుంటాయి. జ్ఞప్తి చేసికోవడమంటే, సూక్ష్మరూపంలో అణగి-&nbsp;<BR>వున్న భావాలను మళ్లీ, తరంగ రూపంలో వెలికి రమ్మని పిలవడమే. మనం&nbsp;<BR>తలచిన తలపులన్నీ, చేసిన పనులన్నీ మనస్సులో ఇలా సూక్ష్మరూపంలో నిలిచి&nbsp;<BR>వుంటాయి. మానవుడు మృతి నొందేటప్పుడు, యీ సూక్ష్మచిహ్నాలు, సమష్టి&nbsp;<BR>రూపంలో మనస్సులో వుండి, ఒక సూక్ష్మశరీరం ద్వారా పని చేస్తాయి. ఆత్మ&nbsp;<BR>ఈ సంస్కారాలను సూక్ష్మ శరీరాన్ని ధరించిందేమో అన్నట్లు బహిర్గత&nbsp;<BR>మవుతుంది. ఈ వివిధ సంస్కారాలచే చిహ్నితములైన వివిధ శక్తుల సమష్టి&nbsp;<BR>ఫలంతో, ఆత్మ తర్వాతి గతి నిర్ణయించబడుతుంది. మా శాస్త్రాలలో ఆత్మకు&nbsp;<BR>మూడు వేర్వేరు గమ్యాలు పేర్కొనబడ్డాయి.</FONT></p>
<p><FONT FACE="SHREE900, SHREE, sans-serif" SIZE="3">ఆధ్యాత్మికోన్నతిని పొందిన వారు మరణించినప్పుడు సూర్య కిరణాల&nbsp;<BR>వెంట వెళ్లి సూర్య లోకమనబడే దాన్ని చేరుతారు. దాని ద్వారా చంద్రలోక మన-&nbsp;<BR>బడే దాన్నీ, దాని ద్వారా విద్యుల్లోకమనబడే దాన్నీ చేరుతారు. అప్పటికే పరమ&nbsp;<BR>సుఖస్థితి (ముక్తి) నొందిన మరొక ఆత్మ, వారినక్కడ కలిసికొని లోకాలన్నింట్లో&nbsp;<BR>ఉన్నతమైన బ్రహ్మలోకానికి వారిని తీసికొని పోతుంది. ఈ ఆత్మలు అక్కడ సర్వ-&nbsp;<BR>జ్ఞులు, సర్వశక్తిమంతులు అవుతాయి. దాదాపు భగవంతునికున్నంత జ్ఞానశక్తులు&nbsp;<BR>వారి కలవడతాయి. వాళ్లకక్కడే స్థిర నివాసమని ద్వైతులూ, అలాకాక కల్పాం-&nbsp;<BR>తంలో వాళ్లు బ్రహ్మంతో ఐక్యం పొందుతారని అద్వైతులూ చెబుతారు. ఫలా-&nbsp;<BR>పేక్షతో సత్కర్మలు చేసిన వారు రెండవ తరగతికి చేరుతారు. వీరు&nbsp;<BR>మరణించినప్పుడు తమ సత్కర్మఫలంగా, చంద్రలోకం అనబడే లోకానికి&nbsp;<BR>తీసుకుపోబడతారు. అక్కడ చాలా స్వర్గాలుంటాయి. వాళ్ల కక్కడ సూక్ష్మ&nbsp;<BR>శరీరాలు - దేవతా శరీరాలు - ప్రాప్తిస్తాయి. వాళ్లు దేవతలై స్వర్గ సుఖాన్ని&nbsp;<BR>అనుభవిస్తూ, దీర్ఘకాలమక్కడ నివసిస్తారు. అటుతర్వాత వారి పూర్వకర్మం&nbsp;<BR>వారిని మళ్ళీ ఎదుర్కొని భూలోకానికి పడదోస్తుంది. వాయులోక, మేఘ&nbsp;<BR>లోకాది మార్గాన, వర్ష బిందురూపంతో వారు భూలోకంలో పడతారు. అక్కడ&nbsp;<BR>వారేదో ఒక ధాన్యంలో చేరి వుంటారు. వారి నూత్న శరీరానికి కావలసిన</FONT></p>
<hr class="puTa_virupu">
<table><tr><td><a class=puTa_lanke href=puTa1427.html>p1427</a></td><td>p1428</td><td><a class=puTa_lanke href=puTa1429.html>p1429</a></td></tr></table>
</div></body></html>
