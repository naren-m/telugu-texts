<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1253.html>p1253</a></td><td>p1254</td><td><a class=puTa_lanke href=puTa1255.html>p1255</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మానవుని యథార్థరూపం</FONT></p>
<p><FONT FACE="SHREE900, SHREE, sans-serif" SIZE="3">25</FONT></p>
<p><FONT FACE="SHREE900, SHREE, sans-serif" SIZE="3">తుచ్ఛములు, పరిమితములు అయిన ఈ మనశ్శరీరాలం అని తలచడం ఈ&nbsp;<BR>అజ్ఞానం దాల్చిన ముఖ్యరూపం. స్వార్థపరత్వమంతా దీన్నుండి కలిగేదే. నేనొక&nbsp;<BR>స్వల్ప శరీరమను అని అనుకొన్నతోడనే, దీనిని ఎట్లైన, - అందువల్ల ఎవరికి ఏమి&nbsp;<BR>అపకారం కలిగినా - జాగ్రత్తగా కాపాడుకోవాలని కోరిక కలుగుతుంది. అప్పుడు&nbsp;<BR>నాకు, మీకూ భిన్నత ఏర్పడుతుంది. ఈ భిన్నభావం అన్ని అనర్థాలకు, అన్ని&nbsp;<BR>కడగండ్లకు దారితీస్తుంది. ఈ స్వార్థపరత్వాన్ని, ఈ సంకుచిత భావాన్ని, ఈ&nbsp;<BR>నీచతను ఏ కొద్దిమందైనా పరిత్యజించితే, రేపటికే భూలోకం స్వర్గలోకంగా&nbsp;<BR>మారిపోతుంది. ఇంతకన్న మహోపయోగ మేమి ఉండగలదు? ఎన్ని యంత్రాలు&nbsp;<BR>ఏర్పడినా, భౌతికజ్ఞానం ఎంత అభివృద్ధిపొందినా, ఈ ఫలం లభించదు. వ్యథలు&nbsp;<BR>ఎక్కువ కావటమే వానివల్ల ఫలం. ఆత్మజ్ఞానం లేనివానికి కలిగే భౌతికజ్ఞాన-&nbsp;<BR>మంతా మంటలో పెట్టిన కట్టెలవంటిది. స్వార్థపరులు ఈ జ్ఞానంచే ఇతరుల&nbsp;<BR>సొమ్మును అపహరించడానికి, ఇతరులకై తమ జీవితాల్ని వినియోగించ&nbsp;<BR>డానికి మారు వారి జీవితాలనే, తమ మనుగడకోసం ఆహుతి కొనడానికీ&nbsp;<BR>సమర్థులౌతారు.</FONT></p>
<p><FONT FACE="SHREE900, SHREE, sans-serif" SIZE="3">‘‘దీనిని అభ్యసించడం సాధ్యమా? ఆధునిక సంఘంలో ఇది ఆచరణ&nbsp;<BR>యోగ్యమా?’’ అనేది ఇంకో ప్రశ్న. సత్యం సంఘానికెన్నడూ దాసోహమనదు.&nbsp;<BR>సంఘమే సత్యానికి లొంగి సేవచేయాలి. అలా ప్రవర్తించని సంఘానికి నాశం&nbsp;<BR>సిద్ధం. సత్యానుసారంగా సంఘాలను తీర్చుకోవాలిగాని సంఘానికి అనుకూలించే&nbsp;<BR>టట్లుగా, సత్యం మార్పుల్ని పొందదు. స్వార్థరాహిత్యం వంటి మహోత్తమా-&nbsp;<BR>దర్శం, ఏ సంఘంలో అభ్యసించడం సాధ్యంకాదో, ఆ సంఘాన్ని వీడి,&nbsp;<BR>మానవుడు అడవుల్లో వుండడం మేలు. అలా చేసేవాడే ధీరుడు. ధీరత రెండు&nbsp;<BR>విధములది. ఫిరంగి గుండును ఎదుర్కోవడం ఒకటి, ఆధ్యాత్మిక విశ్వాస నిష్ఠా-&nbsp;<BR>గరిష్ఠత ఇంకొకటి. భారతదేశంపై దండెత్తివచ్చిన చక్రవర్తి ఒకడు గురువుగారి ఆజ్ఞ&nbsp;<BR>ప్రకారం అక్కడి జ్ఞానసిద్ధులను చూడగోరి, వెదకి వెదకి, చివరికొక&nbsp;<BR>మహావృద్ధసాధువును చేరబోయెను. కొద్దిపాటి సంభాషణవలననే ఆయన&nbsp;<BR>మహాపురుషుడని గ్రహించి, తమ దేశానికి రమ్మని ప్రార్థించాడు. ‘‘నేను&nbsp;<BR>రాజాలను. ఈ అరణ్య నివాసమే నాకు చాలు’’ అని ఆయన బదులివ్వగా, ‘‘నేను&nbsp;<BR>సార్వభౌముడను. మీకు సంపద, పదవి, విభవం అంతా ఇస్తాను’’ అని అతడు&nbsp;<BR>ఆశ చూపాడు. సాధువు అప్పటికిని రాననగా, ‘‘రాకపోతే చంపుతాను’’ అని&nbsp;<BR>బెదిరించాడు. ఆయన ప్రశాంతంగా నవ్వి, ‘‘సార్వభౌమా! ఇంత బుద్ధిమాలిన&nbsp;<BR>మాట నీవెప్పుడూ పలికి వుండవు. నీవు నన్ను చంపజాలవు. ఎండ నన్ను&nbsp;<BR>ఎండింపజాలదు. (ఎండచే నేను ఎండిపోను) అగ్ని కాల్చలేదు. కత్తి ఛేదించలేదు.</FONT></p>
<hr class="puTa_virupu">
<table><tr><td><a class=puTa_lanke href=puTa1253.html>p1253</a></td><td>p1254</td><td><a class=puTa_lanke href=puTa1255.html>p1255</a></td></tr></table>
</div></body></html>
