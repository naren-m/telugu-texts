<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1650.html>p1650</a></td><td>p1651</td><td><a class=puTa_lanke href=puTa1652.html>p1652</a></td></tr></table>
<p><FONT FACE="SHREE900, SHREE, sans-serif" SIZE="3">46 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">యీ రాకపోకలు కేవలం మాయాకల్పితాలు. నువ్వు అనంతుడివి. నువ్వు&nbsp;<BR>ఎక్కడకు పోగలవు? సూర్యుడు, చంద్రుడు సమస్త ప్రపంచం నీ సర్వాతీత&nbsp;<BR>ప్రపంచంలోని బిందుమాత్రాలు. నీకు పుట్టటం, గిట్టటం ఎలా పొసగుతుంది?&nbsp;<BR>నే నెన్నడూ పుట్టలేదు, పుట్టబోను. నేను సచ్చిదానందాన్ని కదా! కాబట్టి నాకు&nbsp;<BR>తల్లి లేదు, తండ్రి లేడు, మిత్రులు లేరు, శత్రువులు లేరు. ‘సోఽహం’&nbsp;<BR>‘సోఽహం’ నే నా పరాత్పరుణ్ణే. కాబట్టి యీ తత్త్వవాదం ప్రకారం లక్ష్యం&nbsp;<BR>ఏమిటి? ఈ జ్ఞానం పొందినవారికి విశ్వంతో ఐక్యం అనుభూత మవుతుంది.&nbsp;<BR>వారికి సకల స్వర్గాలు, బ్రహ్మలోకం సైతం సమసిపోతుంది. స్వప్నం పూర్తిగా&nbsp;<BR>మాయమౌతుంది. నిత్యుడైన విశ్వస్వామి తామే అని వారు తెలుసుకొంటారు.&nbsp;<BR>వారు అనంత చిదానందాత్మకం, యథార్థం ఐన వ్యక్తిత్వాన్ని పొంది ముక్తు&nbsp;<BR>లవుతారు. అల్ప విషయాలలో ప్రీతి వుండదు. ఇప్పుడు మనం యీ దేహంలో,&nbsp;<BR>సంకుచిత వ్యక్తిత్వంలో ప్రీతిని పొందుతున్నాం. ఈ విశ్వమంతా నా దేహ&nbsp;<BR>మైనప్పుడు కలిగే ఆనందం యింకెంత అధికంగా వుంటుంది! ఒక్క దేహంలోనే&nbsp;<BR>సుఖముంటే, అన్ని దేహాలు నావే ఐనప్పుడు సుఖం యింకెంత అత్యధికంగా&nbsp;<BR>వుంటుంది! ఈ స్థితిని పొందినప్పుడు ముక్తుల మవుతాం. ఇదే అద్వైత వేదాంత&nbsp;<BR>సిద్ధాంతం.</FONT></p>
<p><FONT FACE="SHREE900, SHREE, sans-serif" SIZE="3">ఇంతదాకా చెప్పిన మూడు వాదాలు మూడు సోపానాలుగా వేదాంత తత్త్వ-&nbsp;<BR>శాస్త్రం ప్రతిపాదించింది. వీటిని అతిక్రమించి పోలేం. ఏకత్వాన్ని దాటిపోవటం&nbsp;<BR>సాధ్యంకాదు. విజ్ఞానశాస్త్రం ‘ఐక్యాన్ని’ చేరుకొన్నాక ఏ రీతిలోనూ యింకా అది&nbsp;<BR>ముందుకు పోలేదు. ఈ నిర్గుణ తత్త్వాన్ని మీరు అతిక్రమించలేరు.</FONT></p>
<p><FONT FACE="SHREE900, SHREE, sans-serif" SIZE="3">అద్వైతవాదాన్ని అంతా అందుకోలేరు; అది కఠినమైంది. మొదటి&nbsp;<BR>విషయం: అది బుద్ధిగ్రాహ్యమవటమే కష్టం. దాన్ని అవగాహన చేసుకోవటానికి&nbsp;<BR>నిశితమైన బుద్ధి, సాహసంతో గ్రహించగల శక్తి కావాలి. రెండో విషయం: అత్యధిక&nbsp;<BR>సంఖ్యాక జనాని కది సరిపడదు. అందుచేతే యీ మూడు మెట్లున్నాయి.&nbsp;<BR>మొదటి మెట్టుతో ప్రారంభించవచ్చును. దాన్ని మననం చేస్తూ, జిజ్ఞాస&nbsp;<BR>సాగించగా, రెండవ మెట్టు గోచరిస్తుంది. జాతి పురోగమించేటట్లే వ్యక్తులూ&nbsp;<BR>పురోగమించాలి. మత విషయాల్లో మహోన్నతాలైన భావ శిఖరాలను అందుకో-&nbsp;<BR>వటానికి మానవజాతి ఏఏ సోపానాల నెక్కిందో ప్రతి వ్యక్తీ ఆ సోపానాల నధిరో&nbsp;<BR>హించాలి. ఒక్క వ్యత్యాసం మాత్రం వుంది. ఒక మెట్టునుండి మరో మెట్టు ఎక్క-&nbsp;<BR>డానికి జాతికి అనేక లక్షల సంవత్సరాలు పడుతుంది. మానవజాతి గడిపిన జీవిత&nbsp;<BR>మంతటిని వ్యక్తి అతిస్వల్పకాలంలో యిముడ్చుకోవచ్చును. కాని, మనలో ప్రతి&nbsp;<BR>ఒక్కరం యీ సోపానాల నధిరోహించ వలసిందే. మీలోని ద్వైతవాదులు పూర్వం</FONT></p>
<hr class="puTa_virupu">
<table><tr><td><a class=puTa_lanke href=puTa1650.html>p1650</a></td><td>p1651</td><td><a class=puTa_lanke href=puTa1652.html>p1652</a></td></tr></table>
</div></body></html>
