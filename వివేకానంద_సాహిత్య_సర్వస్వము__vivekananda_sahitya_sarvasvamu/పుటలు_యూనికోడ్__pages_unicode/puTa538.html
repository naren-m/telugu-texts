<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa537.html>p537</a></td><td>p538</td><td><a class=puTa_lanke href=puTa539.html>p539</a></td></tr></table>

<p><FONT FACE="SHREE902, SHREE, sans-serif" SIZE="4">పునర్జన్మ సిద్ధాంతం</FONT></p>
<BR>
<p><FONT FACE="SHREE902, SHREE, sans-serif" SIZE="3">(1894 వ సం. జనవరి 19 వ తేదీన మెమ్‌ఫిస్‌లో స్వామీజీ చేసిన ఉపన్యాసం ‘అప్పీల్‌&nbsp;<BR>అవలంచ్‌’ పత్రికలో ప్రకటించబడింది.)</FONT></p>
<p><FONT FACE="SHREE900, SHREE, sans-serif" SIZE="3">కాషాయవస్త్రాలు, తలపాగా ధరించి గతరాత్రి శ్రీ వివేకానందస్వామి లాసా-&nbsp;<BR>లెట్టె అనే పరిషత్తులో అనేక శ్రోతలతో నిండిన సభలో అత్యంత ప్రశంసనీయ&nbsp;<BR>కౌశలంతో ఉపన్యసించారు.</FONT></p>
<p><FONT FACE="SHREE900, SHREE, sans-serif" SIZE="3">ఉపన్యాస విషయం: ‘‘కర్మసిద్ధాంతం లేక పునర్జన్మ సిద్ధాంతం.’’&nbsp;<BR>ఈ విషయాన్ని గురించి ఉపన్యసించటంకంటే వివేకానందస్వామి ధర్మ-&nbsp;<BR>నిర్వచనంలో మరెక్కడా ఘనతరమైన అనుకూలావకాశాన్ని పొంది వుండడు.&nbsp;<BR>జన్మాంతర సిద్ధాంతం ప్రాచీనజాతులలో ఎంతో ప్రచలితమైన మత సిద్ధాంతం.&nbsp;<BR>స్వదేశంలోగాని, పరదేశంలోగాని యీ సిద్ధాంతాన్ని అక్కడి వాళ్లు విశేష కౌశ-&nbsp;<BR>లంతో సమర్థిస్తారు. శ్రీ వివేకానందస్వామి యిలా ఉపన్యసించారు:</FONT></p>
<p><FONT FACE="SHREE900, SHREE, sans-serif" SIZE="3">‘‘ప్రాచీనమతాలలోని ప్రాచీనతమ సిద్ధాంతాలలో యీ సిద్ధాంతం ఒకటని&nbsp;<BR>మీలో అనేకులకు తెలియదు. ఫరసీస్‌లోను, యూదులలోను, ప్రథమ క్రైస్తవ&nbsp;<BR>పీఠాధిపతులలోను, అరబ్బులలోను అది ప్రచారితమై వుండేది. అది నేడు హిందు-&nbsp;<BR>వులలోను, బౌద్ధులలోను మిగిలివుంది.</FONT></p>
<p><FONT FACE="SHREE900, SHREE, sans-serif" SIZE="3">‘‘విజ్ఞానశాస్త్రం విశేషంగా అభివృద్ధిగాంచే వరకు యీ పరిస్థితి ప్రచ&nbsp;<BR>లితమై వుంది. విజ్ఞానశాస్త్రం కర్మశక్తిని గురించిన గభీరచింతనే! సిద్ధాంతం&nbsp;<BR>నైతికశక్తిని ధిక్కరించినదని పాశ్చాత్యులైన మీరు విశ్వసిస్తారు. ఈ సిద్ధాంతంలో&nbsp;<BR>తార్కిక తాత్త్వికాంశాలను సమగ్రంగా హృదయంగమ మొనర్చుకోవాలంటే సమగ్ర&nbsp;<BR>విషయ సమీక్ష చేయటం మన ధర్మం. ఈ విశ్వం నైతిక ప్రభావంగల ఒక&nbsp;<BR>ప్రభువు ఏలికలో వున్నదని విశ్వసిస్తాం. కాని ప్రకృతిని పరిశీలిస్తే మనకు&nbsp;<BR>న్యాయంకంటే అన్యాయమే అధికంగా కనబడుతుంది. ఒక వ్యక్తి సర్వోత్కృష్ట&nbsp;<BR>పరిస్థితులలో జన్మిస్తాడు. అతడి సమస్త జీవనంలో సర్వశుభాలు అతణ్ణి వరి-&nbsp;<BR>స్తాయి - అతడికి సుఖాన్ని చేకూర్చి అతణ్ణి ఉదాత్తపీఠంలో ఆశీనుణ్ణి చేస్తాయి.&nbsp;<BR>మరొకడు వేరైన పరిస్థితులలో పుడతాడు. జీవితంలో ప్రతివిషయంలోను ఇతడి&nbsp;<BR>స్థితి మొదటి వ్యక్తి స్థితికి ప్రతికూలంగా వుంటుంది. సంఘంనుండి బహిష్క-&nbsp;<BR>రించబడి, అధఃపతనం పొంది, నీచాతినీచస్థితిలో అతడు మరణిస్తాడు. మానవ&nbsp;<BR>జీవనంలో యీ వ్యత్యాసాలు ఎందుకుండాలి? అవి పక్షపాతపూర్వకంగా ఎందు-</FONT></p>
<p><FONT FACE="TimesNewRoman, Times, serif" SIZE="2">1 2 3</FONT></p>
<p><FONT FACE="TimesNewRoman, Times, serif" SIZE="2">2 v s 9</FONT></p>
<hr class="puTa_virupu">
<table><tr><td><a class=puTa_lanke href=puTa537.html>p537</a></td><td>p538</td><td><a class=puTa_lanke href=puTa539.html>p539</a></td></tr></table>
</div></body></html>
