<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2102.html>p2102</a></td><td>p2103</td><td><a class=puTa_lanke href=puTa2104.html>p2104</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">5 4</FONT></p>
<p><FONT FACE="SHREE900, SHREE, sans-serif" SIZE="3">ఎక్కడినుండి పుడతాయో, మొట్టమొదట అక్కడ అవే అధోగతిని, క్షయాన్ని&nbsp;<BR>విచ్ఛిన్నతిని పొందుతాయి. అనాత్మశక్తి ప్రదర్శనకు ప్రధానక్షేత్రమైన యూరప్‌&nbsp;<BR>ఖండం తన స్థితిని మార్చుకొని తన ప్రస్తుత సంప్రదాయాన్నికూడ మార్చుకొని&nbsp;<BR>తన జీవితానికి ఆధ్యాత్మిక ధర్మాన్ని పునాదిగా చేసికోవడానికై ప్రయత్నించకపోతే&nbsp;<BR>ఇంకో ఏభై సంవత్సరాలలో ముక్కలు ముక్కలై దుమ్ములో కలిసిపోతుంది. మన&nbsp;<BR>ఉపనిషత్తులు ప్రతిపాదించే ఆస్తిక ధర్మమొక్కటే యూరప్‌ను నేటి దుఃస్థితినుండి&nbsp;<BR>ఉద్ధరించగలదు.</FONT></p>
<p><FONT FACE="SHREE900, SHREE, sans-serif" SIZE="3">మన దేశంలోని సంప్రదాయాలు, తత్త్వశాస్త్రాలు, స్మృతులు, భిన్న&nbsp;<BR>భిన్నంగా వున్నా వీని అన్నిటికీ మూలాధారమైన సిద్ధాంతమొకటుంది. ‘జీవుడు&nbsp;<BR>లేక ఆత్మ అనేదొకటి వుంది-’ అనే విశ్వాసం మనలోని అన్ని సంప్రదాయాల-&nbsp;<BR>వారికి వుంది. ఈ భావమే ప్రపంచ చిత్తవృత్తినంతా మార్చేయగలదు. భారత-&nbsp;<BR>దేశంలో హిందువులు, జైనులు, బౌద్ధులు మొదలైన అన్ని సంప్రదాయాలవారు&nbsp;<BR>ఆత్మరూపి అయిన జీవుడున్నాడనే భావాన్ని అంగీకరిస్తారు. అది సమస్త శక్తులకు&nbsp;<BR>నిలయం. శక్తినిగాని, పవిత్రతనుగాని, పరిపూర్ణతనుగాని వెలుపలినుండి మీరు&nbsp;<BR>పొందగలరని బోధించే ఒక్క సిద్ధాంతమైనా భారతదేశంలో లేదని మీకు బాగా-&nbsp;<BR>తెలుసు కదా? ఈ లక్షణాలన్నీ మీ స్వభావ సిద్ధమని, భారతీయ సిద్ధాంతాలన్నీ&nbsp;<BR>చెబుతున్నాయి. అ పవిత్రత కేవలం ఆగంతుకంగా వచ్చి, మీపై నిలబడి మీ సత్య-&nbsp;<BR>స్వభావాన్ని కప్పివేస్తోంది. కాని మీ స్వరూపం పవిత్రమై, శక్తిమంతమై సదా&nbsp;<BR>వెలుగుతూనే వుంది. మిమ్మల్ని అదుపులోపెట్టి నడపడానికై ఏ ఇతర సహాయం&nbsp;<BR>మీకు అవసరంలేదు. మీరు ఆత్మనిగ్రహం కలవారే. మీ కా జ్ఞానం అవగతమా?&nbsp;<BR>లేదా? భేదమంతా దానిలోనే వుంది. మన సమస్యను ఒక్కమాటలో చెబుతాను.&nbsp;<BR>అది అవిద్య. నరునికి, భగవంతునికి, సాధువుకు - వున్న భేదమేమి? అజ్ఞానం.&nbsp;<BR>మీ కాలికిందపడి, గిజగిజలాడే నికృష్టమైన పురుగునకు, మానవజాతికంతా శిరో-&nbsp;<BR>భూషణ మనదగిన పురుషోత్తమునికీ వున్న భేదమేమి? - అజ్ఞానమే. అదే ఈ&nbsp;<BR>భిన్నత్వాన్ని కల్పిస్తోంది. ఆ ప్రాకులాడే పురుగు లోపలకూడ, అఖండశక్తి,&nbsp;<BR>జ్ఞానం, పావనత, సర్వేశ్వరుని అనంత పరిపూర్ణత వున్నాయి. అది ఇప్పుడు&nbsp;<BR>అవ్యక్తంగా వుంది; ఇక వ్యక్తం కావాలి!</FONT></p>
<p><FONT FACE="SHREE900, SHREE, sans-serif" SIZE="3">భారతదేశం ప్రపంచానికి బోధించవలసిన మహాసత్యమిదే. ఈ ధర్మం&nbsp;<BR>ఇంకే దేశంలోనూ కనిపించదు. ఇదే వేదాంతం. ఆత్మశాస్త్రం. పురుషుని నిలబడి&nbsp;<BR>పనిచేసేలా చేసేది ఏది? బలం. బలమే యోగ్యత, దుర్బలతే పాపం. ఆగ్నేయా-&nbsp;<BR>స్త్రంలాగా రివ్వున వచ్చిపడి, అజ్ఞానరాసులనంతా భస్మీపటలంచేసే మహాశక్తిని&nbsp;<BR>ఉపనిషత్తులు ‘నిర్భయత్వం’ అని పేర్కొంటున్నాయి. మీరు బాగా ప్రచారం</FONT></p>
<hr class="puTa_virupu">
<table><tr><td><a class=puTa_lanke href=puTa2102.html>p2102</a></td><td>p2103</td><td><a class=puTa_lanke href=puTa2104.html>p2104</a></td></tr></table>
</div></body></html>
