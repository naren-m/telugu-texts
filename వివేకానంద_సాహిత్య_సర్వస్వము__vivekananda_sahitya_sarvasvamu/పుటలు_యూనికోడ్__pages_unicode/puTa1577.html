<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1576.html>p1576</a></td><td>p1577</td><td><a class=puTa_lanke href=puTa1578.html>p1578</a></td></tr></table>
<p><FONT FACE="SHREE900, SHREE, sans-serif" SIZE="3">348 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">ఒకటీ, దీని వెనుక వికల్పరహితమైనది ఏదో ఒకటీ, వుందనీ - ఈ ద్వంద్వత,&nbsp;<BR>సత్యం, సవికారం, నిర్వికారం అనే ఈ రెండూ వున్నాయి అని అంటారు.&nbsp;<BR>వీరికంటె ఎక్కువ యుక్తియుక్తంగా, మరికొందరు రెండు వస్తువులున్నాయనటం&nbsp;<BR>పొరపాటు; మనం చూసేది, స్పృశించేది, భావన చేసేదీ ఈ వికారరాశిని&nbsp;<BR>మాత్రమే. దీని వెనుక ఏదో వుందని చెప్పడానికి ఆధారం లేదంటారు. దీన్ని&nbsp;<BR>ప్రశ్నించడం అసంభవం. వేదాంతంలోని అద్వైత సిద్ధాంతం మాత్రమే, దీనికి&nbsp;<BR>సమాధానం చెప్పగలదు. ఒక్కటిమాత్రం వుందనడమే నిజం. ఆ ఒక్కటి వ్యక్తం-&nbsp;<BR>గానో, అవ్యక్తంగానో వుంటుంది. వికల్పమైనది ఒకటి, దాని ద్వారా ప్రకాశించే&nbsp;<BR>నిర్వికల్పమైనది వేరొకటి - ఇలా రెండున్నాయనడం అబద్ధం. నిర్వికల్పమయి-&nbsp;<BR>నప్పటికీ, వికల్పమవుతున్నట్లు కనిపించేది ఒక్కటి మాత్రమే నిజంగా ఉండేది.&nbsp;<BR>మనం దేహాన్ని, మనస్సును, ఆత్మను భిన్నభిన్నాలుగా భావిస్తున్నాం; కాని ఉండేది&nbsp;<BR>ఒక్కటే సుమండీ! ఆ ఒక్కటే ఇన్ని రూపాలతో కనిపిస్తోంది.&nbsp;<BR>అద్వైతులు తెలిపే తాడు, పాముగా కనబడు సుప్రసిద్ధ ఉదాహరణను చూడండి.&nbsp;<BR>కొందరు మనుష్యులు చీకటిగా ఉండటంచేతనో, మరే కారణంచేతనో, తాడును&nbsp;<BR>చూచి పామనుకొంటారు. నిజస్థితి తెలియవచ్చినప్పుడు, పాము మాయమై&nbsp;<BR>తాడు కనిపించింది. మనస్సులో పామున్నప్పుడు తాడు మాయమైంది;&nbsp;<BR>తాడున్నప్పుడు పాము మాయమైంది కదా? మన చుట్టూగల వికల్ప ప్రకృతిని&nbsp;<BR>- వికల్ప ప్రకృతిని మాత్రమే - చూసేటప్పుడు, నిర్వికల్పం మాయమవు&nbsp;<BR>తున్నది. నిర్వికల్పతత్త్వాన్ని - మార్పు లేనిదాన్ని - గుర్తించేటప్పుడు, వికల్ప&nbsp;<BR>ప్రపంచం అంతరిస్తుందనడం స్పష్టం కదా! దీనివల్ల, ప్రత్యక్ష ప్రమాణవాది&nbsp;<BR>భావాన్ని, ఆదర్శవాది భావాన్ని మనం బాగా గ్రహించగలుగుతున్నాం. ప్రత్యక్ష&nbsp;<BR>ప్రమాణవాది, వికల్ప ప్రకృతిని మాత్రమే చూస్తాడు. ఆదర్శవాది నిర్వికల్పం&nbsp;<BR>కోసమే చూస్తాడు. ఆదర్శవాదికి - అంటే నిజంగా తత్త్వదృష్టిని సాధించి, వికల్పం&nbsp;<BR>గూర్చిన భావనల నన్నిటినీ తొలగించుకోగల్గిన ఆదర్శవాదికి - వికల్ప ప్రపంచం&nbsp;<BR>అదృశ్యమైంది. ‘‘ఇదంతా వట్టి భ్రాంతి. వికల్ప ప్రపంచమనేదే&nbsp;<BR>లేదు -’’ అనే అధికార మతనికుంది. ప్రత్యక్ష ప్రమాణవాది వికల్ప ప్రపంచాన్ని&nbsp;<BR>మాత్రమే చూస్తాడు. వానికి నిర్వకల్పం కనిపించదు. అతనికి ‘ఇదంతా సత్యమే’&nbsp;<BR>అని పలికే అధికారముంది.</FONT></p>
<p><FONT FACE="SHREE900, SHREE, sans-serif" SIZE="3">ఈ తత్త్వశాస్త్ర ఫలితార్థమేమి? సగుణబ్రహ్మభావన చాలదు - అనడమే;&nbsp;<BR>దాన్ని దాటి, పైకిపోయి, అంతకంటే ఉత్తమమైన నిర్గుణభావాన్ని సాధించాలి!&nbsp;<BR>అదే మనం అనుసరించగల వివేకమార్గం. దీనివల్ల సగుణబ్రహ్మభావం నాశం-&nbsp;<BR>కాదు. ఇది సగుణబ్రహ్మం లేదని రుజువు చేయడమూ కాదు. సగుణ భావాన్ని,</FONT></p>
<hr class="puTa_virupu">
<table><tr><td><a class=puTa_lanke href=puTa1576.html>p1576</a></td><td>p1577</td><td><a class=puTa_lanke href=puTa1578.html>p1578</a></td></tr></table>
</div></body></html>
