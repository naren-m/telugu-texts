<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1470.html>p1470</a></td><td>p1471</td><td><a class=puTa_lanke href=puTa1472.html>p1472</a></td></tr></table>
<p><FONT FACE="SHREE900, SHREE, sans-serif" SIZE="3">242 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">సామ్యావస్థను పొందాయి. ఈ సామ్యావస్థనందిన తర్వాత చలనముండదు.&nbsp;<BR>చలనమే మార్పు. అదే జీవితం. సామ్యావస్థ పొందిన తర్వాత అది అంత&nbsp;<BR>మవుతుంది. ఈ సామ్యావస్థ పొందడానికి పడే బాధే సృష్టిరూపం. జీవితంలో&nbsp;<BR>మంచి చెడ్డలు రెండూ వుంటాయి. సామ్యావస్థ పొందిన తర్వాత, అక్కడ&nbsp;<BR>ప్రపంచం ఉపశమిస్తుంది కాబట్టి సామ్యావస్థ అన్నా, ప్రళయమన్నా అర్థమొకటే.&nbsp;<BR>దుఃఖం లేకుండా, సుఖం వుండడానికి వీలులేదు. కీడులేక మేలుండటానికి&nbsp;<BR>వీలులేదు. ఎందువల్లనంటే సామ్యావస్థ లేకపోవడమే జీవితం కాబట్టి. మనకు కావ-&nbsp;<BR>లసింది మోక్షంకానీ, జీవితం కాదు, సుఖం కాదు, మేలు కాదు; సృష్టి&nbsp;<BR>నిరంతరం సాగుతూనే వుంటుంది. దీనికి మొదలూ తుదీ లేదు. అనంతమైన&nbsp;<BR>సముద్రంలో రేగిన కెరటాలలాగ, అది నిరంతరం చలిస్తూనే వుంటుంది. ఆ&nbsp;<BR>సముద్రంలో అందని లోతులుంటాయి. అక్కడ నీళ్లు ఎప్పుడూ నిశ్చలంగా&nbsp;<BR>వుంటాయి. కొన్నిచోట్ల అడుగు నీటి పొరలలో కదలిక పుట్టినా, మళ్ళీ అక్కడి&nbsp;<BR>జలాలు నిశ్చలం కావచ్చు. కానీ పై పొరలలో ఈ కెరటాలు చలిస్తూనే వుంటాయి.&nbsp;<BR>అందువల్ల సామ్యావస్థను, నిశ్చలం చేయడానికి చేసే ప్రయత్నం సాగుతూనే&nbsp;<BR>వుంటుంది. బ్రతుకు, చావులు రెండూ ఒకే బాణానికి రెండు ప్రక్కల వంటివి.&nbsp;<BR>అంటే ఒకే సంఘటనకు రెండు పేర్లు అని గ్రహించాలి. ఒక క్షణంలో బ్రతకు-&nbsp;<BR>టకు చేసే ప్రయత్నం, అనంతర క్షణంలో మృత్యువు రెండూకూడ మాయే.&nbsp;<BR>ఈ రెంటిని మీరినది ఆత్మస్వరూపం. మనం ఈ సృష్టిలోపడ్డాం. వెంటనే ఈ&nbsp;<BR>స్థితి మనకు జీవితంగా తయారైనది. అసలు మనకు&nbsp;<BR>కనిపించే ఈ విషజాలమంతా జీవరహితమైంది. మనమే వీటికి ప్రాణసంచారాన్ని&nbsp;<BR>ఆరోపించి, పిచ్చివాళ్లలాగా మరల వారిని చూచి భయపడటమో, ఆనం&nbsp;<BR>దించటమో చేస్తూన్నాం. ఈ ప్రపంచం వుందనీ చెప్పలేం, లేదనీ చెప్పలేం;&nbsp;<BR>సత్యమనీ చెప్పలేం, అసత్యమనీ చెప్పలేం; అది సత్యంయొక్క నీడ.</FONT></p>
<p><FONT FACE="SHREE900, SHREE, sans-serif" SIZE="3">కల్పన సత్యంయొక్క నీడ వంటిదని ఒక కవి చెప్పాడు. ఈ కనిపించే&nbsp;<BR>బాహ్యప్రపంచంకంటే సత్యమైన, అధిష్ఠానభూతమైన ఈ ఆంతర ప్రపంచం&nbsp;<BR>ఎన్నోరెట్లు పెద్దది. ఈ బాహ్యవిశ్వం, ఆ ఆంతర విశ్వానికి ఛాయాభూతమైనది.&nbsp;<BR>మనం తాడును చూస్తే పాముండదు. పామును చూస్తే తాడుండదు. రెండూ&nbsp;<BR>ఒకే సమయంలో వుండవు కదా? మనకు ప్రపంచం భాసించేటప్పుడు ఆత్మ&nbsp;<BR>ప్రభావాభాసం వుండదు. అప్పుడది వట్టి బుద్ధి విషయమై మాత్రం వుంటుంది.&nbsp;<BR>బ్రహ్మానుభూతి కల్గితే అహంకారం, ప్రపంచాభాసం వినష్టమవుతాయి. దీపానికి&nbsp;<BR>చీకటి తెలీదు. ప్రకాశంలో చీకటికి చోటుండదు కదా? కాబట్టి సర్వం బ్రహ్మ-&nbsp;<BR>పదార్థమే. ఈశ్వర భావన చేస్తూన్నప్పుడు, మనం ఆత్మపదార్థాన్ని మనకంటె</FONT></p>
<hr class="puTa_virupu">
<table><tr><td><a class=puTa_lanke href=puTa1470.html>p1470</a></td><td>p1471</td><td><a class=puTa_lanke href=puTa1472.html>p1472</a></td></tr></table>
</div></body></html>
