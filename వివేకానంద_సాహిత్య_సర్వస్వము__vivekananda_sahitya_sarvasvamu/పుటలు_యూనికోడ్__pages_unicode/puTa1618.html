<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1617.html>p1617</a></td><td>p1618</td><td><a class=puTa_lanke href=puTa1619.html>p1619</a></td></tr></table>
<p><FONT FACE="SHREE900, SHREE, sans-serif" SIZE="3">వైదిక వేదాంత భావాలు</FONT></p>
<p><FONT FACE="SHREE900, SHREE, sans-serif" SIZE="3">13</FONT></p>
<p><FONT FACE="SHREE902, SHREE, sans-serif" SIZE="4">వైదిక వేదాంత భావాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">వైదిక యజ్ఞవేదిక రేఖాగణితానికి మూలం. దేవతల ఆవాహన ఉపాసనకు&nbsp;<BR>ప్రాతిపదిక. ఆవాహనం చెయ్యబడ్డవారు సహాయం చేస్తారు, సహాయం పొందు-&nbsp;<BR>తారు అనేదే దానిలోని భావన.</FONT></p>
<p><FONT FACE="SHREE900, SHREE, sans-serif" SIZE="3">స్తవాలు కేవలం ప్రస్తుతిచేసే పదాలేకావు. అవి సమ్యగ్‌ మనస్సుతో&nbsp;<BR>ఉచ్చరింపబడటంచేత శక్తివంతాలైన శబ్దాలు.</FONT></p>
<p><FONT FACE="SHREE900, SHREE, sans-serif" SIZE="3">స్వర్గాలంటే మరికొన్ని ఇంద్రియాలతో, ఎక్కువ శక్తులతో జీవించే&nbsp;<BR>అవస్తా విశేషాలే.</FONT></p>
<p><FONT FACE="SHREE900, SHREE, sans-serif" SIZE="3">భౌతికదేహంలా ఉత్తమదేహాలు సైతం నశించి తీరవలసిందే. ఈ జీవితం-&nbsp;<BR>లోను, ఇతర జీవితాల్లోను ఏ ఆకృతిదాల్చినా సమస్తదేహాలు మరణానికి గురికా-&nbsp;<BR>వలసినవే. దేవతలకూ మృత్యువు తప్పదు. వారివ్వగలిగింది భోగం మాత్రమే.</FONT></p>
<p><FONT FACE="SHREE900, SHREE, sans-serif" SIZE="3">దేహంవెనుక దీనికంటె ప్రశస్తమైన దొకటి చూస్తూ, అనుభవిస్తూ వున్నట్లే&nbsp;<BR>సకల దేవతల వెనుక ఏకమాత్రసత్తా - భగవంతుడున్నాడు.</FONT></p>
<p><FONT FACE="SHREE900, SHREE, sans-serif" SIZE="3">విశ్వసృష్టి, పోషణ, సంహారాదిశక్తులు,సర్వజ్ఞత్వం, సర్వవ్యాపకత్వం, సర్వ-&nbsp;<BR>శక్తిత్వంలాంటి గుణవిశేషాలు మహాదేవునివే.</FONT></p>
<p><FONT FACE="SHREE900, SHREE, sans-serif" SIZE="3">‘‘అమృతపుత్రులారా! ఉన్నత భూమికలలోని దేవతలారా! సమస్త&nbsp;<BR>అంధకారానికి, సకల సందేహాలకు ఆవల ఒక కిరణాన్ని చూశాను. నేను ప్రాచీన&nbsp;<BR>పురుషుణ్ణి దర్శించాను.’’ దీనికి మార్గం ఉపనిషత్తుల్లో వుంది.</FONT></p>
<p><FONT FACE="SHREE900, SHREE, sans-serif" SIZE="3">భూమ్మీద మనం మరణిస్తాం. స్వర్గంలోను మరణం పొందుతాం. ఉన్న-&nbsp;<BR>తోన్నతమైన స్వర్గంలో సైతం మనకు మరణం తప్పదు. భగవంతుణ్ణి పొంది      న-&nbsp;<BR>ప్పుడే మనకు అనంత జీవనం కలుగుతుంది; మనం అమృతుల మవుతాం.</FONT></p>
<p><FONT FACE="SHREE900, SHREE, sans-serif" SIZE="3">ఈ విషయాన్ని గురించే ఉపనిషత్తులు బోధిస్తాయి. ఉపనిషత్తులు&nbsp;<BR>సూచించే మార్గమే పరిశుద్ధమైనది. ఆచార సంప్రదాయాలు, స్థానిక పరిస్థితులు,&nbsp;<BR>సందర్భాలు నేడు మనకు అర్థంకావు. వాటిద్వారా సత్యంమాత్రం స్పష్టంగా తెలు-&nbsp;<BR>స్తుంది. మనం వెలుగులోకి రావటానికై పృథ్వి స్వర్గాలు తృణీకరింపబడ్డాయి.</FONT></p>
<p><FONT FACE="SHREE900, SHREE, sans-serif" SIZE="3">ఉపనిషత్తు లిలా ఘోషిస్తున్నాయి:</FONT></p>
<p><FONT FACE="SHREE900, SHREE, sans-serif" SIZE="3">‘‘సర్వేశ్వరుడు యీ విశ్వమంతటా లోపలా, వెలుపలా వ్యాపించి</FONT></p>
<p><FONT FACE="SHREE900, SHREE, sans-serif" SIZE="3">వున్నాడు. ఇదంతా అతనిదే.’’</FONT></p>
<hr class="puTa_virupu">
<table><tr><td><a class=puTa_lanke href=puTa1617.html>p1617</a></td><td>p1618</td><td><a class=puTa_lanke href=puTa1619.html>p1619</a></td></tr></table>
</div></body></html>
