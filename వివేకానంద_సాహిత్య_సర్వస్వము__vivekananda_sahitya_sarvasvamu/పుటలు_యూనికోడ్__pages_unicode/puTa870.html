<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa869.html>p869</a></td><td>p870</td><td><a class=puTa_lanke href=puTa871.html>p871</a></td></tr></table>
<p><FONT FACE="SHREE900, SHREE, sans-serif" SIZE="3">46 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE902, SHREE, sans-serif" SIZE="3">ఆతవ అధ్యాయం</FONT></p>
<BR>
<p><FONT FACE="SHREE902, SHREE, sans-serif" SIZE="4">ప్రత్యాహాతం : ధాతణ</FONT></p>
<BR>
<p><FONT FACE="SHREE900, SHREE, sans-serif" SIZE="3">అష్టాంగాల్లో ప్రాణాయామం తర్వాత వచ్చేది ప్రత్యాహారం. ప్రత్యాహార&nbsp;<BR>మంటే ఏమిటి? ఇంద్రియానుభవాలు ఎలా కలుగుతున్నాయో మీకు తెలుసు.&nbsp;<BR>బాహ్యేంద్రియాలకు వెనక అంతరింద్రియా లుంటాయి. ఇవి మెదడులోని&nbsp;<BR>కేంద్రాల ద్వారా పనిచేస్తుంటాయి. ఈ అంతరింద్రియాల వెనక మనసుంటుంది.&nbsp;<BR>ఒక బాహ్యవిషయంతో వీటికి సన్నికర్షం ఏర్పడితే, ఆ విషయం అనుభవ&nbsp;<BR>మౌతుంది. అయితే చిత్తాన్ని ఏకాగ్రం చేసి ఒకే ఇంద్రియంతో దాన్ని సంయోగం&nbsp;<BR>చేయటం చాలా కష్టం. మనసు బానిస కదా! (విషయాలకు)</FONT></p>
<p><FONT FACE="SHREE900, SHREE, sans-serif" SIZE="3">‘‘యోగ్యుడవు కా - యోగ్యుడవుకా యోగ్యుడవు కా!’’ అంటూ ప్రపంచ&nbsp;<BR>మంతటా ప్రబోధించటం మనం వింటూ ఉంటాం. ‘‘చౌర్యం చేయకు -&nbsp;<BR>అసత్యమాడకు’’ అనే హితాలను ప్రపంచంలో పిల్లలందరికీ చెబుతూనే ఉన్నారు.&nbsp;<BR>ఇలాంటి నీతులు ఎందుకూ పనికిరావు. ఎందుకు దొంగతనం చేయవద్దూ?&nbsp;<BR>దొంగతనం చేయకుండా ఉండటం ఎలా సాధ్యమో మనం చెప్పం. కానీ&nbsp;<BR>‘‘దొంగతనం చేయకు’’ అని మాత్రం ఆదేశిస్తాం. బయటి - లోపలి పనులన్నీ&nbsp;<BR>ఇంద్రియాలతో మనసు కలవటం వల్లనే జరుగుతుంటాయి. ఇష్టంగానో,&nbsp;<BR>అయిష్టంగానో మనసు ఇంద్రియాలతో ఆకర్షిత మౌతుంది; వాటితో సంయోగం&nbsp;<BR>చెందుతుంది. మనుషులు మూర్ఖపు పనులు చేస్తారు, ఆపై దుఃఖిస్తారు. దాని&nbsp;<BR>క్కారణం యిదే. మనసు వారికి వశమై ఉండదు; ఉంటే మూర్ఖంగా ప్రవర్తించరు.</FONT></p>
<p><FONT FACE="SHREE900, SHREE, sans-serif" SIZE="3">మనసును నిగ్రహిస్తే లాభమేమిటీ? మనసు ఇంద్రియాలతో సంయోగం&nbsp;<BR>చెందదు; కాబట్టి రాగం - కామం మన వశమై ఉంటాయి. అర్థమయింది కదా! మరి&nbsp;<BR>ఇది సాధ్యమా అంటారేమో! పూర్తిగా సాధ్యమే. నేడు ఇది సాధ్యపడటం చూస్తూనే&nbsp;<BR>ఉన్నారు కదా! దుఃఖాన్ని - బాధను - తప్పును, అసలు అవి లేనేలేవు అంటూ&nbsp;<BR>నిరాకరించమని విశ్వాసచికిత్సకులు బోధిస్తుంటారు. వీరి తత్త్వమంతా చుటూ&nbsp;<BR>్టతిరిగి చివరికి యోగంలోకే ఇమిడిపోతుంది. ఈ యోగపద్ధతి వీరికి ఎలాగో&nbsp;<BR>పట్టుపడింది. ‘‘నీకు బాధలేద’’ ని నమ్మించి, రోగి బాధను వీరు తొలగి&nbsp;<BR>స్తుంటారు. ఆ స్థితిలో ఇంద్రియాలను నిర్లక్ష్యం చేసేంత మానసికశక్తి రోగికి&nbsp;<BR>ఏర్పడుతుంది; ఇలా ప్రత్యాహారంలో ఒకభాగాన్ని వీరు ఉపయోగిస్తున్నారు.</FONT></p>
<hr class="puTa_virupu">
<table><tr><td><a class=puTa_lanke href=puTa869.html>p869</a></td><td>p870</td><td><a class=puTa_lanke href=puTa871.html>p871</a></td></tr></table>
</div></body></html>
