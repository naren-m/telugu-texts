<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2936.html>p2936</a></td><td>p2937</td><td><a class=puTa_lanke href=puTa2938.html>p2938</a></td></tr></table>

<p><FONT FACE="SHREE900, SHREE, sans-serif" SIZE="3">కాలం యంత్రప్రాయంగా పనిచేశారు. వారి శ్రమఫలితాన్ని ఎక్కువ తెలివిగల&nbsp;<BR>విద్యావంతులు దోచుకున్నారు. ప్రతిదేశంలోను ఉన్న పద్ధతి యిదే. కాని కాలం&nbsp;<BR>మారింది. తమకు న్యాయంగా రావలసినదాన్ని బలాత్కారంగానైనా రాబట్టుకో-&nbsp;<BR>టానికి, అందరూ ఒకటిగా చేరి ప్రతిఘటించడానికి క్రమంగా వారు మేల్కొం-&nbsp;<BR>టున్నారు. ఈ విధంగా మేల్కొన్నవాళ్లలో యూరపుకు, అమెరికాకు చెందిన&nbsp;<BR>పామరజనం మొదటివారు. ఇప్పటికే వాళ్లు పోరాటం ప్రారంభించారు. ఈ&nbsp;<BR>రోజుల్లో నిమ్నవర్గాల వాళ్లు చేస్తున్న అనేకమైన సమ్మెల ద్వారా, భారతదేశంలోని&nbsp;<BR>వాళ్లుకూడా మేల్కొంటున్న చిహ్నాలు కనిపిస్తున్నాయి. ఈ నిమ్నవర్గాల వాళ్లను&nbsp;<BR>ఉన్నతవర్గాల వాళ్లిక ఆపలేరు. అడుగు, బడుగు వర్గాలవారికి న్యాయంగా&nbsp;<BR>రావలసినదంతా వచ్చేట్లు చేయడానికి తగిన సహాయ సహకారాలు అందించటమే&nbsp;<BR>ఉత్తమవర్గాలవారు చేయవలసిన పని. దానిలోనే వాళ్ల సంక్షేమం యిమిడి&nbsp;<BR>వుంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి, పారమజనంలో విద్యావ్యాప్తి చేయటమే మీ కర్తవ్యంగా పెట్టుకో-&nbsp;<BR>మని చెబుతున్నాను. ‘‘మీరు మా సోదరులు. మా శరీరంలోని భాగాలు.&nbsp;<BR>మిమ్మల్ని మేము ప్రేమిస్తున్నాం. ఎన్నటికీ ద్వేషించం’’ అనే విషయాన్ని వారికి&nbsp;<BR>అర్థమయ్యేలాగా చేయండి. మీరు యిలాంటి సానుభూతిని వారికి చూపితే, పని-&nbsp;<BR>చేయటానికి ఉత్సాహం వాళ్లలో నూరింతలు పుట్టుకువస్తుంది. ఆధునిక విజ్ఞా-&nbsp;<BR>నశాస్త్రంద్వారా వాళ్ల జ్ఞానాన్ని ప్రజ్వలింప జేయండి. వాళ్లకు చరిత్ర, భూగోళ-&nbsp;<BR>శాస్త్రం, విజ్ఞానశాస్త్రం, భాషను బోధించండి. వాటితోపాటు మహత్తర&nbsp;<BR>మైన మతధర్మాలనుకూడా తెలియజేయండి. అలా బోధించినందుకు ఫలితంగా&nbsp;<BR>అధ్యాపకుల దారిద్య్రం తీరిపోతుంది. ఈ విధమైన యిచ్చిపుచ్చుకోటాలవల్ల&nbsp;<BR>యిరుపక్షాల మధ్య స్నేహసంబంధం ఏర్పడుతుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఈ విధంగా వారిలో విద్యావ్యాప్తి చేస్తే, వాళ్లకుకూడా బుద్ధి&nbsp;<BR>కౌశల్యం ఏర్పడి మనలాగా పనిచేయకుండా కూర్చొని, తమకన్న తక్కువ&nbsp;<BR>తరగతుల వారి శ్రమఫలితం మీద జీవిస్తారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అలా ఎందుకు జరుగుతుంది? జ్ఞానం కలిగిన తర్వాతకూడా&nbsp;<BR>కుమ్మరి కుండలు చేస్తూనే వుంటాడు. బెస్త చేపలు పడుతూనే వుంటాడు. వ్యవ-&nbsp;<BR>సాయదారుడు వ్యవసాయమే చేస్తాడు. వంశపారంపర్యంగా వచ్చిన వృత్తిని వాళ్లెం-&nbsp;<BR>దుకు వదిలిపెట్టాలి? ‘‘సహజం కర్మ కౌంతేయ సదోషమపి న త్యజేత్‌’’ ‘నీకు&nbsp;<BR>సహజంగా సంక్రమించిన పనిలో దోషాలు వున్నా దాన్ని నీవు వదలి&nbsp;<BR>పెట్టవద్దు’. వాళ్లకు ఈ విధంగా బోధిస్తే తమతమ వృత్తుల్ని వాళ్లెందుకు వదలి</FONT></p>
<hr class="puTa_virupu">
<table><tr><td><a class=puTa_lanke href=puTa2936.html>p2936</a></td><td>p2937</td><td><a class=puTa_lanke href=puTa2938.html>p2938</a></td></tr></table>
</div></body></html>
