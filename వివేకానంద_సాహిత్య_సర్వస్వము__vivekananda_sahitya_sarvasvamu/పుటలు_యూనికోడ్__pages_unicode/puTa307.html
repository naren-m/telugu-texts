<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa306.html>p306</a></td><td>p307</td><td><a class=puTa_lanke href=puTa308.html>p308</a></td></tr></table>


<p><FONT FACE="SHREE900, SHREE, sans-serif" SIZE="3">అని తెలిపేనిమిత్తం, బ్రహ్మమే క్రీస్తు అయ్యాడు. మనం బ్రహ్మాన్ని ఆవరించి-&nbsp;<BR>వున్న మానవాచ్ఛాదనలంకాని పరమపురుషరూపంలో క్రీస్తూ మనమూ ఏకమే.</FONT></p>
<p><FONT FACE="SHREE900, SHREE, sans-serif" SIZE="3">త్రిమూర్త్యాత్మకంగా భావించబడే క్రీస్తు మనకు అతీతుడు; ఏకాత్మకంగా&nbsp;<BR>భావించబడే క్రీస్తు కేవల నైతికపురుషుడు. కాబట్టి వీ రిద్దరూకూడ మనకు&nbsp;<BR>తోడ్పడలేరు. భగవదవతారమూర్తి ఐన క్రీస్తు - తన దైవత్వాన్ని మరువని&nbsp;<BR>క్రీస్తు - మనకు తోడ్పడగలడు. అతడిలో ఎలాటి అపరిపూర్ణతా లేదు. ఈ&nbsp;<BR>అవతారమూర్తులు సదా తమ దైవత్వాన్ని గురించిన ఎరుక కలిగే వుంటారు;&nbsp;<BR>పుట్టుకనుంచి వారికది తెలిసే వుంటుంది. తమ నటన సమాప్తమైనా తిరిగి యిత-&nbsp;<BR>రులను సంతుష్టపరచటానికై నాటకరంగానికి వచ్చే నటుల వంటివారు&nbsp;<BR>అవతారమూర్తులు. ఈ మహనీయులు ఐహిక స్పర్శే లేనివారు; మనకు బోధిం-&nbsp;<BR>చటానికై తాత్కాలికంగా వారు ఉపాధులను దాలుస్తారు; వాస్తవానికి వారు ఉపా-&nbsp;<BR>ధిరహితులు, అపరిచ్ఛిన్నులు; నిత్యముక్తులు.</FONT></p>

<p><FONT FACE="SHREE900, SHREE, sans-serif" SIZE="3">హితం దాదాపు సత్యమే కాని యింకా సత్యంకాదు. కీడువల్ల బాధితులం&nbsp;<BR>కాకుండటం నేర్చాక మేలువల్ల సంతుష్టులం కాకుండటానికీ నేర్వవలసివుంది.&nbsp;<BR>కీడు మేళ్లు రెంటికి మనం అతీతులమని గ్రహించాలి; వాటి సర్దుబాటును పరి-&nbsp;<BR>కించి, రెండూ ఆవశ్యకాలే అని గ్రహించాలి.</FONT></p>
<p><FONT FACE="SHREE900, SHREE, sans-serif" SIZE="3">ద్వైతభావం ప్రాచీన పారసీకుల</FONT><FONT FACE="SHREE900, SHREE, sans-serif" SIZE="2"><sup>1 </sup></FONT><FONT FACE="SHREE900, SHREE, sans-serif" SIZE="3">వల్ల సంక్రమించింది. నిజానికి కీడు మేలు&nbsp;<BR>ఒక్కటే,</FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3"> మన మనోగతాలే. మనస్సు ఆత్మసంస్థితమై వున్నప్పుడు కీడుగాని మేలు-&nbsp;<BR>గాని దాన్ని బాధించలేవు. పరిపూర్ణవిముక్తుడవవు; అప్పుడు కీడుమేళ్లు నీ మన-&nbsp;<BR>స్సును బాధించవు, అప్పుడు మనం స్వాతంత్య్రాన్ని ఆనందాన్ని అనుభవిస్తాం.&nbsp;<BR>కీడు అనేది ఇనుప సంకెల, మేలనేది బంగారు సంకెల, కాని రెండూ సంకెళ్లే.&nbsp;<BR>విముక్తుడవై నిన్ను బాధించే సంకెల ఏదీ లేదని గ్రహించు. ఇనుప సంకెల పట్టు&nbsp;<BR>సడలించే నిమిత్తం బంగారు సంకెలను చేపట్టు; ఆ తరువాత రెంటిని ఆవల పార-&nbsp;<BR>వేయి. కీడనే ముల్లు మన దేహగతమైవుంది, ఆ పొదనుంచే మరొక ముల్లు గైకొని,&nbsp;<BR>దానితో మొదటిముల్లును ఊడబీకి, రెంటినీ పారవేసి విముక్తుడవవు.</FONT></p>

<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">పారశీకులు జొరాస్టరీయ మతావలంబులు. సృష్టి సమస్తం ‘ఆర్‌మజ్ద్‌’, ‘అహ్రి&nbsp;<BR>మన్‌’ (శుభాశుభాలు) - అనే రెండు మూలతత్త్వాలనుంచి ప్రభవిస్తున్నవని జొరాస్టర్‌&nbsp;<BR>తెలిపాడు.</FONT></p>
<p><FONT FACE="SHREE900, SHREE, sans-serif" SIZE="2">2. </FONT><FONT FACE="SHREE900, SHREE, sans-serif" SIZE="3">కీడుమేళ్లు అనేవి రెండూ త్రిగుణాత్మకమైన మాయవల్ల ఉద్భవిస్తూ మనలను బంధి-&nbsp;<BR>స్తున్నవి కాబట్టి.</FONT></p>
<hr class="puTa_virupu">
<table><tr><td><a class=puTa_lanke href=puTa306.html>p306</a></td><td>p307</td><td><a class=puTa_lanke href=puTa308.html>p308</a></td></tr></table>
</div></body></html>
