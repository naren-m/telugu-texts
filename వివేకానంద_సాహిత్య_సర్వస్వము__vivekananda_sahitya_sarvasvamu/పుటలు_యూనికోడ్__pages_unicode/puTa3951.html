<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3950.html>p3950</a></td><td>p3951</td><td><a class=puTa_lanke href=puTa3952.html>p3952</a></td></tr></table>

<p><FONT FACE="TimesNewRoman, Times, serif" SIZE="2">3 2 4</FONT></p>
<p><FONT FACE="SHREE900, SHREE, sans-serif" SIZE="3">సంవత్సరాలనుండి కలిగిన యాతనలు నాకు అనేక విధాల గుణపాఠాలైనాయి.&nbsp;<BR>మనం అనుభవిస్తున్నప్పుడు ఇక తరుణోపాయం లేనట్లు తోచినా, పర్యవ&nbsp;<BR>సానంలో వ్యాధి, దురదృష్టం అనేవి మనకు మంచినే కలిగిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">నేను అనంతమైన వినీలాకాశాన్ని, మేఘాలు నాపై గుమిగూడవస్తాయి. కాని&nbsp;<BR>నేను ఆ అఖండ వినీలాకాశాన్నే.</FONT></p>
<p><FONT FACE="SHREE900, SHREE, sans-serif" SIZE="3">ప్రశాంతి నాకూ ప్రతివానికీ స్వభావసిద్ధమని నాకు తెలుసు. ఆ ప్రశాంతిని&nbsp;<BR>చవిచూడ ప్రయత్నిస్తున్నాను. పైపై మెరుగులతో కూడిన ఈ శరీరాలు సుఖదుః-&nbsp;<BR>ఖాలతో కూడిన యీ మాయాస్వప్నాలు - వీటివల్ల ఏం ప్రయోజనం?</FONT></p>
<p><FONT FACE="SHREE900, SHREE, sans-serif" SIZE="3">నా స్వప్నాలు అంతరిస్తున్నాయి. ఓం తత్సత్‌!</FONT></p>
<p><FONT FACE="SHREE900, SHREE, sans-serif" SIZE="3">మీ, వివేకానంద.</FONT></p>
<p><FONT FACE="TimesNewRoman, Times, serif" SIZE="3">5 4 2</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి నివేదితకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">1719, టర్క్‌వీథి, శాన్‌ఫ్రాన్సిస్కో,</FONT></p>
<p><FONT FACE="SHREE900, SHREE, sans-serif" SIZE="3">మార్చ్‌ 28, 1900.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన మార్గాట్‌,</FONT></p>
<p><FONT FACE="SHREE900, SHREE, sans-serif" SIZE="3">నీ అదృష్టానికి నే నెంతో ఆనందిస్తున్నాను. మనం స్థైర్యంగా ఉంటే&nbsp;<BR>పరిస్థితులు మనకు అనుకూలం ఐతీరుతాయి. నీకు కావలసిన ధనమంతా నీకు&nbsp;<BR>యిక్కడగాని, ఇంగ్లండ్‌లోగాని సమకూరుతుంది.</FONT></p>
<p><FONT FACE="SHREE900, SHREE, sans-serif" SIZE="3">నేను కష్టపడి పని చేస్తున్నాను. నేను తీవ్రతరంగా పనిచేసేకొద్దీ నా ఆరోగ్యం&nbsp;<BR>బాగుపడుతోంది. ఈ అనారోగ్యం నిశ్చయంగా నాకు మంచి మేలొనగూర్చింది.&nbsp;<BR>నిస్సంగమ </FONT><FONT FACE="TimesNewRoman, Times, serif" SIZE="2">(non-attachment)</FONT><FONT FACE="SHREE900, SHREE, sans-serif" SIZE="3"> అంటే ఏమో ఇప్పుడు నాకు బాగా అర్థమౌ-&nbsp;<BR>తోంది. అచిరకాలంలోనే నేను పరిపూర్ణమైన నిస్సంగుడనౌతానని భావిస్తాను.</FONT></p>
<p><FONT FACE="SHREE900, SHREE, sans-serif" SIZE="3">మన సర్వశక్తులను ఒకదానిపై కేంద్రీకృతం చేసి దాన్లో ఆసక్తుల మగుదాం.&nbsp;<BR>దాని మరో భాగంకూడా అంత కష్టమైనదే. కాని దాన్లో మనం ఎన్నడూ శ్రద్ధ&nbsp;<BR>చూపించం. అదేమంటే మనం దేన్లో సక్తులమై ఉన్నా క్షణకాలంలోనే మనం&nbsp;<BR>అనాసక్తులం కాగలగటం.</FONT></p>
<p><FONT FACE="SHREE900, SHREE, sans-serif" SIZE="3">సక్తత, అనాసక్తత అనేవి పూర్ణవికాసం చెందినప్పుడే మానవుడు మహాత్ము&nbsp;<BR>డవుతున్నాడు. సుఖి అవుతున్నాడు.</FONT></p>
<p><FONT FACE="SHREE900, SHREE, sans-serif" SIZE="3">శ్రీమతి లెగ్గెట్ట్‌ చేసిన వెయ్యి డాలర్ల దానానికి నే నెంతో సంతసిస్తున్నాను.&nbsp;<BR>ఆమె ప్రబుద్ధరాలై పని చేస్తోంది. వేచి వుండు. ఆమెకు తెలిసినా, తెలియకపో-&nbsp;<BR>యినా శ్రీరామకృష్ణోద్యమంలో ఆమె గొప్పపాత్ర వహింపవలసి ఉంది.</FONT></p>
<hr class="puTa_virupu">
<table><tr><td><a class=puTa_lanke href=puTa3950.html>p3950</a></td><td>p3951</td><td><a class=puTa_lanke href=puTa3952.html>p3952</a></td></tr></table>
</div></body></html>
