<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2269.html>p2269</a></td><td>p2270</td><td><a class=puTa_lanke href=puTa2271.html>p2271</a></td></tr></table>
<p><FONT FACE="TimesNewRoman, Times, serif" SIZE="2">2 2 1</FONT></p>
<p><FONT FACE="SHREE900, SHREE, sans-serif" SIZE="3">సందేశతరంగిణి - సర్వతోముఖ వేదాంతం</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇప్పుడుకూడ, అలాటివి సృష్టించబడుతూనే వున్నాయని నేను విన్నాను. భారత&nbsp;<BR>దేశంలో కొన్ని ప్రాంతాల్లో వేర్వేరు తెగలవారు అలాటి ఉపనిషత్తులను సృష్టిస్తు-&nbsp;<BR>న్నారని నాకు బాగా తెలుసు. అయినా, కొన్ని ఉపనిషత్తులలో చూసినంత&nbsp;<BR>మాత్రంతోనే సత్యసిద్ధమని తెలిపే గుర్తులున్నాయి. ఇలాటి వాటిని మహాభాష్య-&nbsp;<BR>కర్తలు, అందులోనూ ముఖ్యంగా శంకరులు, ఆ తర్వాత రామానుజులు మొదలైన&nbsp;<BR>ఆచార్యపురుషులు తీసికొని వాటిపై వ్యాఖ్యానాలను వ్రాశారు.</FONT></p>
<p><FONT FACE="SHREE900, SHREE, sans-serif" SIZE="3">ఉపనిషత్తులను గూర్చి మీకు నేను తెలుపదలచిన ఒకటి రెండు భావా&nbsp;<BR>లున్నాయి. అవి ఒక జ్ఞానమహాసముద్రం కాబట్టి, వాటినిగూర్చి మాట్లాడ&nbsp;<BR>టానికి, నా వంటి అల్పజ్ఞునకు ఏండ్లు పూండ్లు పడతాయి. ఎన్నో ఉపన్యాసా-&nbsp;<BR>లీయవలసి వుంటుంది. అందుచేత, వాటిని చదివేవాళ్లు తెలుసుకోవలసిన ఒకటి&nbsp;<BR>రెండు విషయాలుమాత్రం మీకు చెబుతాను. మొట్టమొదటిది: ప్రపంచంలో-&nbsp;<BR>కంతా, అవి అత్యద్భుతమైన కావ్యాలు. మీరు వేదాలలోని సంహితాభాగాన్ని చది-&nbsp;<BR>వితే అప్పుడప్పుడు అత్యద్భుతమైన రమణీయవాక్యాలు మీకు గోచరిస్తాయి. ఉదా-&nbsp;<BR>హరణకు- ‘‘తమ ఆసీత్తమసాగూఢ మగ్రే’’ ‘‘చీకటి చీకటిలో మాటువడి&nbsp;<BR>నప్పుడు’’ మొదలైన ‘అవ్యక్త’ వర్ణనగల సుప్రసిద్ధ శ్లోకమొకటి వుంది. ఆ కవి-&nbsp;<BR>త్వాన్ని చదివితే, అందలి ఉదాత్తత అనుభవానికి వస్తుంది. భారతదేశంలోను,&nbsp;<BR>ఇతరదేశాల్లోనుకూడ సుందరమైన దానిని వర్ణించే ప్రయత్నాలు జరిగాయని&nbsp;<BR>మీరు గుర్తుంచుకోండి. కాని ఆ అన్యదేశీయులెప్పుడూ కండరాల్లోను, దృశ్యప్ర-&nbsp;<BR>పంచంలోను, జడపదార్థంలోను, ఆకాశంలోను, అఖండత్వాన్ని కనుగొన&nbsp;<BR>డానికే యత్నించారు. మిల్టన్‌గాని, డాంటేగాని, లేక ఏ పాశ్చాత్య కవిశ్రేష్ఠుడుగాని,&nbsp;<BR>ప్రాచీనుడైనా, ఆధునికుడైనా, అఖండతత్త్వ స్వరూపాన్ని చిత్రించకోరుతున్న-&nbsp;<BR>ప్పుడు వెలుపలికి ఎగిరి పోజూస్తాడు. ఉపాధిమూలంగా, అఖండతత్త్వాన్ని నీ&nbsp;<BR>అనుభవానికి తీసికొనిరా ప్రయత్నిస్తాడు. అలాటి ప్రయత్నం ఇక్కడకూడ&nbsp;<BR>జరిగింది. సంహితలలో అఖండవ్యాప్తి కళ్లకు కట్టినట్లు, అద్భుతంగా ప్రదర్శించ&nbsp;<BR>బడింది. ఇంకెక్కడా, అంత అద్భుత చిత్రణ కనిపించదు. ‘‘తమ ఆసీత్తమసా&nbsp;<BR>గూఢమ్‌’’ అనే పై వాక్యాన్ని గుర్తుంచుకొని చీకటినిగూర్చి ముగ్గురు కవులు చేసిన&nbsp;<BR>వర్ణనలను పరిశీలించండి. మన కాళిదాసు ‘‘సూచీభేద్యైస్తమోభిః’’ (సూది&nbsp;<BR>మొనతో గ్రుచ్చగల తమస్సు) అని వర్ణించాడు. ఇక మిల్టనో ‘‘కాంతికాదు,&nbsp;<BR>రూపం దాల్చిన అంధకారం’’ అని వర్ణించాడు. ఇక ఉపనిషత్తులోని వర్ణన&nbsp;<BR>చూడండి. ‘‘చీకటి, చీకటిని ఆవరించింది’’ లేక ‘‘చీకటి, చీకటిలో&nbsp;<BR>దాగింది’’. ఉష్ణదేశాల్లో నివసించే మన కిది అర్థం కాగలదు. ఆకస్మికంగా, వర్షా-&nbsp;<BR>గమన మవుతుంది. కారుమబ్బులు ఆకసమంతటా అలముకొంటాయి. ఇంకా,</FONT></p>
<hr class="puTa_virupu">
<table><tr><td><a class=puTa_lanke href=puTa2269.html>p2269</a></td><td>p2270</td><td><a class=puTa_lanke href=puTa2271.html>p2271</a></td></tr></table>
</div></body></html>
