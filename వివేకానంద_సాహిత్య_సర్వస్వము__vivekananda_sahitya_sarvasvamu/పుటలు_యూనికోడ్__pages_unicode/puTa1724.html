<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1723.html>p1723</a></td><td>p1724</td><td><a class=puTa_lanke href=puTa1725.html>p1725</a></td></tr></table>
<p><FONT FACE="SHREE900, SHREE, sans-serif" SIZE="3">మహమ్మద్‌ పైగంబర్‌</FONT></p>
<p><FONT FACE="SHREE900, SHREE, sans-serif" SIZE="3">119</FONT></p>
<p><FONT FACE="SHREE900, SHREE, sans-serif" SIZE="3">కనిపించాయి. ఒకనాడు గేబ్రియల్‌ కలలో కనపడి తాను సత్యదూతనని చెప్పాడు.&nbsp;<BR>‘‘జీసెస్‌, మోసెస్‌ మొదలైన ప్రవక్తల సందేశాలు కాలగర్భంలో కలిసిపోతా’’యని,&nbsp;<BR>సంచారంచేసి ధర్మాన్ని బోధించమని ఆతనితో చెప్పాడు.&nbsp;<BR>క్రైస్తవులు ఏసుపేరిట రాజకీయ విషయాలను, పర్ష్యనులు ద్వైతాన్ని బోధించటం&nbsp;<BR>చూసి ‘‘మా దేవుడు ఒకే ఒక్కడు. సర్వానికి అతడే ప్రభువు. అతనికి, మరె-&nbsp;<BR>వరికి, మరిదేనికి పోలిక లేదు’’ అని మహమ్మదు వక్కాణించాడు.</FONT></p>
<p><FONT FACE="SHREE900, SHREE, sans-serif" SIZE="3">దేవుడు దేవుడే. దానిలో తత్త్వసిద్ధాంతం లేదు. జటిలం, క్లిష్టం ఐన నీతి-&nbsp;<BR>శాస్త్రం లేదు. ‘‘మా దేవుడు ఏకమేవాఽద్వితీయుడు... మహమ్మదు అతని&nbsp;<BR>ప్రవక్త.’’ ఈ సందేశాన్ని మహమ్మదు మక్కావీథుల్లో బోధించసాగాడు...&nbsp;<BR>అక్కడి జనం అతణ్ణి బాధించారు. దానితో అతడు మదీనాకు పారిపోయాడు.&nbsp;<BR>అతడు పోరాటం ప్రారంభించాడు. జాతంతా ఏకమైంది. దేవుని పేరుతో,&nbsp;<BR>ప్రచండమైనశక్తితో మహమ్మదీయ మతం లోకాన్ని ముంచేసింది. ఎలాంటి&nbsp;<BR>అద్భుత జయశక్తి!...</FONT></p>
<p><FONT FACE="SHREE900, SHREE, sans-serif" SIZE="3">మీ ప్రజల భావాలు ఎంతో కరడుకట్టాయి; మూఢవిశ్వాసాలతో,&nbsp;<BR>పక్షపాతాలతో కూడుకొన్నాయి! ఈ మహనీయులు దేవుడు పంపిన దూతలే&nbsp;<BR>ఐవుండాలి. కాకుంటే వారంతటి మహిమాన్వితు లెలా కాగలిగారు! మీరు ప్రతీ&nbsp;<BR>లోపంవంకా చూస్తారు. మనలో ప్రతి ఒక్కరిలోనూ లోపాలుంటాయి.&nbsp;<BR>లోపాలులేని వా రెవరు? యూదులలో నేను అనేక లోపాలు చూపిస్తాను. దుష్టులు&nbsp;<BR>దోషాలనే చూస్తారు.</FONT></p>
<p><FONT FACE="SHREE900, SHREE, sans-serif" SIZE="3">ఈగలు గాయాలకోసం వెతుకుతాయి. తుమ్మెదలు పువ్వులోని తేనెకోసం&nbsp;<BR>అన్వేషిస్తాయి... ఈగను కాదు, తుమ్మెదను అనుసరించండి.</FONT></p>
<p><FONT FACE="SHREE900, SHREE, sans-serif" SIZE="3">తరువాత మహమ్మదు అనేకమందిని వివాహమాడాడు. మహాత్ములు&nbsp;<BR>ఒక్కొక్కరు రెండువందలమందిని కూడా వివాహమాడవచ్చును. రాక్షసబలం-&nbsp;<BR>వున్న మీ లాంటివారు ఒక్కరినైనా వివాహమాడటానికి నే నంగీకరించను.&nbsp;<BR>మహాత్ముల మనస్తత్వం మన కగ్రాహ్యం. వారి విధానాల ఆంతర్యం మన కర్థం-&nbsp;<BR>కాదు. వారిని మనం విమర్శించకూడదు. ఏసుక్రీస్తు మహమ్మదును విమర్శించ&nbsp;<BR>వచ్చును. మీరు, నేను ఏపాటివారం? పసిబిడ్డలం. ఈ మహాపురుషుల ఆంతరం&nbsp;<BR>మనకేం తెలుసు?...</FONT></p>
<p><FONT FACE="SHREE900, SHREE, sans-serif" SIZE="3">మహమ్మదీయ మతం ప్రజాసామాన్యాన్ని ఉద్ధరించటానికి వెలసింది...&nbsp;<BR>దాని మొదటి ధర్మం సమత్వం... మతం ఒక్కటే - అదే ప్రేమ. అందులో&nbsp;<BR>జాతి, వర్ణం తదితర విషయాల ప్రసక్తి లేదు. దానిలో చేరండి! ఆ ప్రేమ</FONT></p>
<hr class="puTa_virupu">
<table><tr><td><a class=puTa_lanke href=puTa1723.html>p1723</a></td><td>p1724</td><td><a class=puTa_lanke href=puTa1725.html>p1725</a></td></tr></table>
</div></body></html>
