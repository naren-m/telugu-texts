<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1230.html>p1230</a></td><td>p1231</td><td><a class=puTa_lanke href=puTa1232.html>p1232</a></td></tr></table>
<p><FONT FACE="SHREE900, SHREE, sans-serif" SIZE="3">2 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">సూచనలు స్పష్టంగా కనిపిస్తాయి. ప్రాచీనకాలపు ఈజిప్టు దేశస్థులు, ‘ఆత్మ’ అంటే&nbsp;<BR>ఒకవిధమైన సూక్ష్మ శరీరమని భావించారు. ప్రతి మనిషి శరీరం లోపల, దాన్ని&nbsp;<BR>పోలిన మరో శరీరం ఇమిడి వుంటుంది. ఆ వ్యక్తి మరణించినప్పుడు ఆ సూక్ష్మ-&nbsp;<BR>శరీరం వాని స్థూలశరీరంనుండి వెళ్లిపోతుంది. కానీ, అది సజీవంగానే&nbsp;<BR>వుంటుంది. అదైనా, - ఆ స్థూలమృత శరీరం శిథిలం కాకుండా వుండేంతవరకే.&nbsp;<BR>కాబట్టే ఈజిప్టువాళ్లు మృతశరీరాలు శిథిలమైపోకుండా ఎంతో శ్రద్ధతో కాపాడే-&nbsp;<BR>వాళ్లు. ‘‘పిరమిడు’’లనే నాలుగు కోణాలున్న గోపురాల్లాంటి పెద్దపెద్ద&nbsp;<BR>సమాధులు కట్టి, వానిలో ఆ శరీరాన్ని కాపాడేవాళ్లు. బాహ్యశరీరంలో ఏ&nbsp;<BR>భాగమైనా పాడైతే అలాంటి నష్టమే సూక్ష్మశరీరానికీ కల్గుతుందని వాళ్ల నమ్మకం.&nbsp;<BR>ఇది ‘‘పితృదేవతారాధన’’ అనడం స్పష్టం. బాబిలోనియాలోని ప్రజలక్కూడ&nbsp;<BR>ఇలాంటి సూక్ష్మశరీరం ఒకటి వుందనే నమ్మకం వుంది. కానీ కొంచెం తేడా-&nbsp;<BR>వుంది. ఆ సూక్ష్మశరీరికి ప్రేమ అనేది వుండదంటారు. తనకు ఆహారం, నీళ్లు&nbsp;<BR>ఇవ్వమని బ్రతికివున్నవాళ్లను అది బెదిరిస్తుందట! ఎన్నో విధాలుగా తనకు&nbsp;<BR>సహాయం చేయమంటుందట!! ఆ ఆత్మకు సొంత బిడ్డలపైన, భార్యపైనకూడ&nbsp;<BR>ప్రేమ వుండదు. పూర్వం భారతీయుల్లోకూడ ఇటువంటి పితృపూజ వుందనే&nbsp;<BR>సూచనలు కన్పడుతున్నాయి. చైనావాళ్ల మతానికికూడ పునాది పితృపూజనమే&nbsp;<BR>అని చెప్పవచ్చు. ఇప్పటికీ వాళ్ల దేశంలో ఇదే పరిస్థితి. పితృదేవతారాధనం ఒక్కటే&nbsp;<BR>ఆ దేశంలో వర్థిల్లుతున్న మతమనికూడ చెప్పవచ్చు. ఇలా, పితృపూజనమే&nbsp;<BR>మతానికి మూలమని వాదించే వాళ్లకు ప్రబలమైన ఆధారం ఒక పక్షంలో&nbsp;<BR>ఏర్పడుతోంది.</FONT></p>
<p><FONT FACE="SHREE900, SHREE, sans-serif" SIZE="3">మతం, ప్రకృతిశక్తుల ఆరాధనంనుండి పుట్టిందని ప్రాచీన ఆర్య గ్రంథాల&nbsp;<BR>నుండి ఉదాహరణలు చూపే పండితులు రెండో పక్షం వాళ్లు. భారతదేశ&nbsp;<BR>మంతటా పితృదేవతారాధన వుంది అనడానికి రుజువులు ఇప్పుడు కన్పిస్తున్నా,&nbsp;<BR>ప్రాచీన గ్రంథాల్లో ఎక్కడా వానిజాడ కనిపించదు. ఆర్యజాతివారి గ్రంథాల్లో&nbsp;<BR>చాలా ప్రాచీనమైంది ఋగ్వేదసంహిత. అందులో ఈ విషయం ఎక్కడా కనిపిం-&nbsp;<BR>చదు. ఆధునిక పండితులు అందులో వున్నది ప్రకృతి ఆరాధనమే అని&nbsp;<BR>అభిప్రాయపడ్డారు. కనిపిస్తున్న ఈ ప్రపంచం వెనుక ఏమి దాగివుందో తెలుసు-&nbsp;<BR>కోవాలని మానవుని బుద్ధి సదా పెనగులాడుతూ వుంటుంది. ఉదయాస్త&nbsp;<BR>మానాలు, తుఫానులు, ప్రకృతి శక్తులు, వానిలోని సౌందర్యం, యివన్నీ మనిషిని&nbsp;<BR>ఆకర్షించాయి. అంతేకాకుండా వాటి రహస్యం గ్రహించాలనికూడ కోరిక&nbsp;<BR>కలిగింది. ఆ ప్రకృతి ఘటనలను సుగుణాలుగా భావించి, ఒకప్పుడు అందమై-&nbsp;<BR>నవి, మరొకప్పుడు ప్రకృతికి అతీతాలుగా వున్నవే అయిన శరీర ఆత్మలను వానిలో</FONT></p>
<hr class="puTa_virupu">
<table><tr><td><a class=puTa_lanke href=puTa1230.html>p1230</a></td><td>p1231</td><td><a class=puTa_lanke href=puTa1232.html>p1232</a></td></tr></table>
</div></body></html>
