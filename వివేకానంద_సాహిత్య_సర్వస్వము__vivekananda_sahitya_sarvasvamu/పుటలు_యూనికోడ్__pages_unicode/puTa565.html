<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa564.html>p564</a></td><td>p565</td><td><a class=puTa_lanke href=puTa566.html>p566</a></td></tr></table>

<p><FONT FACE="TimesNewRoman, Times, serif" SIZE="2">1 5 0</FONT></p>
<p><FONT FACE="SHREE900, SHREE, sans-serif" SIZE="3">వేదాంతానికున్న ప్రత్యేక సౌలభ్య మేమంటే, అది ఒక్క వ్యక్తియొక్క కృషి&nbsp;<BR>కాదు. కాబట్టి సహజంగా, బౌద్ధ క్రైస్తవ మహమ్మదీయ మతాలలో మాదిరి ఒక&nbsp;<BR>ప్రవక్తో, ఒక గురువో తాత్త్విక సిద్ధాంతాలను పూర్తిగా మరుగుపరచటం జరుగ&nbsp;<BR>లేదు. సత్యాలే సజీవాలు. ప్రవక్తలు రెండవ వర్గానికి చెందిన వాళ్లు. వాళ్ల విషయం&nbsp;<BR>వేదాంతానికి తెలియదు. ఉపనిషత్తులు ఫలానా ప్రత్యేక ప్రవక్తను గురించి చెప్పవు.&nbsp;<BR>అవి ఎందరో ఋషులను గురించీ, తాత్త్వికచింతగల విదుషీమణులను గురించీ&nbsp;<BR>ప్రస్తావిస్తాయి. ప్రాచీన హీబ్రూలలో యిలాటి వైఖరి కొంత వుండేది. అయినా&nbsp;<BR>హీబ్రూ సాహిత్యంలో మోసెస్‌ ఎంతో ప్రాధాన్యం వహించాడు. ఈ ప్రవక్తలు ఒక&nbsp;<BR>జాతి మతం మీద తమ ప్రభవం చూపకూడదని నే ననను. కాని, తాత్త్విక&nbsp;<BR>సత్యాలకు, సిద్ధాంతాలకు సంబంధించిన రంగమంతా పూర్తిగా మరుగున పడిపో-&nbsp;<BR>వటం ముమ్మాటికి అపాయకరమే. సిద్ధాంతాల విషయమై మనం చాలవరకు ఏకీ-&nbsp;<BR>భవించగలం. కాని, వ్యక్తుల విషయమై ఏకీభవించలేం. వ్యక్తులు మన హృదయా-&nbsp;<BR>లను ఆకర్షిస్తారు; కాని సిద్ధాంతం అంతకంటే ఉత్కృష్టమైనదాన్ని, శాంత&nbsp;<BR>సమాహితమైన వివేకాన్ని ఆకర్షిస్తుంది. కాలక్రమంలో సిద్ధాంతాలే ఆధిపత్యం&nbsp;<BR>వహించాలి. అదే మానవుడి వికాసానికి నిదర్శనం. ఆవేశాలు తరచూ మనలను&nbsp;<BR>పశువులస్థాయికి దిగజారుస్తాయి. ఇంద్రియాలలో తార్కికజ్ఞానంకంటే ఆవే&nbsp;<BR>శాలకు ఎక్కువ సాన్నిహిత్యం వుంది. కాబట్టి సిద్ధాంతాలు పూర్తిగా మరుగునపడి,&nbsp;<BR>ఆవేశాలే ప్రాబల్యంవహిస్తే మతం మౌఢ్యానికి, దురభిమానానికి దారితీస్తుంది.&nbsp;<BR>అప్పు డవి పార్టీ రాజకీయాలకంటే ఉత్కృష్టాలు కాలేవు. ఫలితంగా దారుణమైన&nbsp;<BR>మూఢభావాలకు ప్రాధాన్య మివ్వబడుతుంది. ఈ క్షుద్రభావాలకోసం వేలకొద్ది&nbsp;<BR>తోటిమానవుల కుత్తుకలను కత్తిరించడానికి ఆవేశపూరితులైన వాళ్లు తయారవు&nbsp;<BR>తారు. మహాపురుషులు, ప్రవక్తలు ప్రజలను ధర్మమార్గానికి మరలించడానికి&nbsp;<BR>ఉత్తేజం కలిగించగల శక్తిమంతులైనా, వారి జీవితవ్యక్తిత్వ ప్రభావం వల్ల వారు&nbsp;<BR>ప్రతిపాదించిన సత్యాలే మరుగునపడిపోతుండటంచేత అలాటి సందర్భాలలో&nbsp;<BR>వారి జీవన ప్రభావం హానికరంగా పరిణమిస్తూంటుంది. అలాటిది సర్వదా&nbsp;<BR>స్వమత దురభిమానానికి దారితీసి, లోకాన్ని రక్తస్రవంతిలో ముంచెత్తుతుంది.&nbsp;<BR>ఈ ఆపదను వేదాంతం నివారిస్తుంది. ఎందుకంటే, దీనికి ఒక్క ప్రత్యేక ప్రవక్త&nbsp;<BR>అంటూ ఎవ్వరూ లేరు. దీనికి ఋషు లనబడే ద్రష్టలు అనేకులున్నారు. ఈ&nbsp;<BR>సత్యాలను లేక మంత్రాలను దర్శించినవాళ్లే ఋషులు, ద్రష్టలు.</FONT></p>
<p><FONT FACE="SHREE900, SHREE, sans-serif" SIZE="3">మంత్రమంటే యోచన చెయ్యటం - మనస్సులో చింతన చెయ్యటం.&nbsp;<BR>ఈ భావాలను దర్శించిన వ్యక్తి ఋషి. అవి ప్రత్యేకంగా ఎవరో కొందరి ఆస్తికాదు;&nbsp;<BR>ఈ ఆలోచించేవాళ్లు ఎంతగొప్పవాళ్లైనా అవి ఏ ఒక్క పురుషుడి సొంత ఆస్తీకాదు;</FONT></p>
<hr class="puTa_virupu">
<table><tr><td><a class=puTa_lanke href=puTa564.html>p564</a></td><td>p565</td><td><a class=puTa_lanke href=puTa566.html>p566</a></td></tr></table>
</div></body></html>
