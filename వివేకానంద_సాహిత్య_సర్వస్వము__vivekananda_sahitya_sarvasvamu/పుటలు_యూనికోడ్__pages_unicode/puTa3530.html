<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3529.html>p3529</a></td><td>p3530</td><td><a class=puTa_lanke href=puTa3531.html>p3531</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup>ˇ</FONT></p>
<p><FONT FACE="SHREE900, SHREE, sans-serif" SIZE="3">ఆశ అనే సన్నని పొరతో కప్పబడివుంది. కాని ఇదికూడ కొన్నిసంవత్సరాల్లో&nbsp;<BR>మాయమౌతుంది. అప్పుడప్పుడు లాండ్స్‌బర్గ్‌కూడ నా వ్యక్తిగత విషయాల్లో&nbsp;<BR>కోతిచేష్టలు చేసినా నేను సమ్మతిస్తాను. కాని ఈ చేష్టలు ఈ గీతను మీరనివ్వను.&nbsp;<BR>వీరి దగ్గరినుండిగాక, ఏ యితరులనుండి సహాయం వచ్చినా నాకు భయం.&nbsp;<BR>నేను చెప్పగలిగింది అంతే. నువ్వు నాకు చేసిన సహాయాన్ని బట్టి మాత్రమేకాక&nbsp;<BR>నా సహజ ప్రకృతిపరంగా (లేక దాన్ని నా గురుదేవుడు కలిగించిన ప్రబోధ&nbsp;<BR>మంటాను) నిన్ను నా తల్లిగా భావిస్తున్నాను. నువ్వు నాకు ఏ సలహా యిచ్చినా&nbsp;<BR>దాన్ని పాటిస్తాను. కాని ఆ సలహా - వ్యక్తిగతమైనంతవరకే సుమా. దాన్ని మీరి&nbsp;<BR>నువ్వింకేమైనా నిర్ణయిస్తే - ఆ విషయంలో నా స్వేచ్ఛను పాటించటానికి నీ&nbsp;<BR>అనుమతిని కోరతాను. అంతే.</FONT></p>
<p><FONT FACE="SHREE900, SHREE, sans-serif" SIZE="3">ఆ ఇంగ్లీషు పెద్దమనిషి రాసిన ఉత్తరాన్ని దీనితో పంపుతున్నాను. హిందు-&nbsp;<BR>స్థానీ మాటలను వివరించటానికి మార్జిన్‌లో కొన్ని నోట్స్‌లను రాశాను.</FONT></p>
<p><FONT FACE="SHREE900, SHREE, sans-serif" SIZE="3">విధేయుడైన మీ పుత్రుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>   </sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(సింగారవేలు మొదలియార్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">అమెరికా సంయుక్త రాష్ట్రాలు,</FONT></p>
<p><FONT FACE="SHREE900, SHREE, sans-serif" SIZE="3">మే 2, 1895.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన సి...&nbsp;<BR>ఐతే నువ్వు సన్యసించాలని నిశ్చయించావన్నమాట. నీ కోర్కెపట్ల నాకు&nbsp;<BR>సానుభూతి వుంది. స్వార్థత్యాగంకంటె మహత్తరమైన త్యాగం మరొకటి లేదు.&nbsp;<BR>కాని నీమీద ఆధారపడివున్న వారికోసం నీ మనోరథాన్నికూడ త్యాగ మొనర్చటం&nbsp;<BR>సన్యసించటంకంటె తక్కువైన త్యాగం కాదని, నువ్వు మరువకూడదు.&nbsp;<BR>నిష్కల్మషమైన శ్రీరామకృష్ణుని బోధలను పాటిస్తూ, నీ కుటుంబ సంక్షేమాన్ని-&nbsp;<BR>కూడ పట్టించుకో.</FONT></p>
<p><FONT FACE="SHREE900, SHREE, sans-serif" SIZE="3">మనిషికి, మనిషికి మధ్య, ఆర్యునకు మ్లేచ్ఛునకు మధ్య, బ్రాహ్మణుడికి&nbsp;<BR>ఛండాలుడికి మధ్య, చివరికి స్త్రీ పురుషుల మధ్యకూడ ప్రేమ, విభేదంచెయ్యదు.&nbsp;<BR>ప్రేమ లోకాన్నంతటిని ఒక కుటుంబంగా చేస్తుంది. యథార్థమైన ప్రగతి&nbsp;<BR>నిదానంగా సాగుతుందేగాని, తప్పక జరిగితీరుతుంది. భారతీయ జనసామా-&nbsp;<BR>న్యాన్ని ఉద్ధరించాలని ఏకైక లక్ష్యానికై తమ సర్వస్వాన్ని త్యాగం చెయ్యగల యువ-</FONT></p>
<hr class="puTa_virupu">
<table><tr><td><a class=puTa_lanke href=puTa3529.html>p3529</a></td><td>p3530</td><td><a class=puTa_lanke href=puTa3531.html>p3531</a></td></tr></table>
</div></body></html>
