<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2633.html>p2633</a></td><td>p2634</td><td><a class=puTa_lanke href=puTa2635.html>p2635</a></td></tr></table>

<p><FONT FACE="SHREE900, SHREE, sans-serif" SIZE="3">తర్వాత కొంతకాలం చరిత్ర రంగస్థలంమీద చీకటి తెర వాలింది. ఈ తెర&nbsp;<BR>మరుగున నీడల కదలికలు, యుద్ధఘోషలు, మరణవార్తల గుసగుసలు విన&nbsp;<BR>వచ్చాయి. తెర తీసేటప్పటికి కొత్త పరిస్థితుల మధ్య అనంతర దృశ్యం ప్రారంభ&nbsp;<BR>మవటం కనబడింది.</FONT></p>
<p><FONT FACE="SHREE900, SHREE, sans-serif" SIZE="3">ఈలోగా మగధసామ్రాజ్యం మాసిపోయింది. ఉత్తర భారతదేశంలో ఎక్కు-&nbsp;<BR>వభాగం ఒండొరులతో సదా పోరాడుతున్న చిట్టిరాజుల ఏలుబడికింది కొచ్చింది.&nbsp;<BR>బౌద్ధమతం తూర్పు రాష్ట్రాలలోను, హిమాలయ రాష్ట్రాలలోను, దక్షిణ దేశపు&nbsp;<BR>కొన్ని మారుమూలల్లోను వుండినదేతప్ప యించుమించు అంతరించినట్లే. వైదిక&nbsp;<BR>పురోహితవర్గంతో శతాబ్దాల తరబడి పోరాడి అలిసిపోయిన దేశం ప్రస్తుతం&nbsp;<BR>రెండు వర్గాల చేతుల్లో పడింది. వంశపారంపర్య అధికారంవున్న బ్రాహ్మణు లొక-&nbsp;<BR>వర్గం; విశిష్ట అధికారం పొందిన కొత్తసన్న్యాసులు మరొకవర్గం. వీరి విశేషమే-&nbsp;<BR>మంటే బౌద్ధమత సంఘానికుండిన ప్రచండశక్తులు వీరికి లభించాయి. కాని&nbsp;<BR>జనంపై బౌద్ధులకుండిన సానుభూతి మాత్రం వీరిలో లుప్తం.</FONT></p>
<p><FONT FACE="SHREE900, SHREE, sans-serif" SIZE="3">ఇలా ప్రాచీన భారతదేశం పడిపోయి, దాని శిథిలాలమీద ఒక నవీన&nbsp;<BR>భారతం వర్ధిల్లసాగింది. వీరులైన రాజపుత్రులు తమ రక్తం ధారపోసి సంపా&nbsp;<BR>దించిన భారతదేశం యిది; చారిత్రకంగా భావనాకేంద్రమైన ఆ మిథిలానగరం-&nbsp;<BR>నుండే ఒక బ్రాహ్మణుడు బైలుదేరి, తన నిశిత ధీశక్తిచేత యీ నూతన భారత&nbsp;<BR>దేశానికి రూపేర్పరచిన దేశం యిది; శంకరాచార్యులు, అతడి సన్న్యాసి శిష్య&nbsp;<BR>పరంపర ప్రచారంచేసిన తాత్త్విక ప్రేరణలు యీ దేశాన్ని ముందుకు నడిపిం-&nbsp;<BR>చాయి; మాళవ రాజాస్థానాల్లోని కళలు, సారస్వతం యీ దేశానికి వన్నె&nbsp;<BR>తెచ్చాయి.</FONT></p>
<p><FONT FACE="SHREE900, SHREE, sans-serif" SIZE="3">ప్రాచీన భారతదేశం సాధించిన కార్యంకంటె యీ నూతన భారతదేశానికి&nbsp;<BR>ముందున్న పని ఎంతో గంభీరతరమైంది. తండ్రి తాతలు ఎదుర్కొన్న సమస్యల&nbsp;<BR>కంటె క్లిష్టతర సమస్యలు నేటి భారతీయులు ఎదుర్కోవలసి వుంది. ప్రాచీనదే-&nbsp;<BR>శపు జనసంఖ్య తక్కువ. వారంతా ఒకే జాతివారు, ఒకే భాషవారు; అందరి&nbsp;<BR>సాంఘిక మతాభిలాషలు ఒక్కటే, అంతా కలసి మెలసి వుండేవారు. వారు తమ&nbsp;<BR>చుట్టూ ఎత్తైన గోడలను నిర్మించుకొని తమ ఐకమత్యాన్ని కాపాడుకోటానికి&nbsp;<BR>పాటుపడ్డారు. అలాంటి జాతి బౌద్ధుల ఆధిపత్యకాలంలో అనేక వర్గాలవారిని&nbsp;<BR>తమలో కలుపుకొని విస్తృతంగా పెంపొందింది. ఫలితంగా జాతిభేదాలు, కులభే-&nbsp;<BR>దాలు, భాషాభేదాలు, ఆధ్యాత్మికాభిలాషాభేదాలు పొడసూపి అంతులేని&nbsp;<BR>స్పర్ధలకు, కక్షలకు దారితీశాయి. ఇలాంటి ప్రజల నందరినీ ఏకీకరించి, వారినొక&nbsp;<BR>గొప్పజాతిగా తీర్చిదిద్దవలసి వుండినది. దీన్ని చెయ్యటానికి బౌద్ధులు ప్రయత్నిం-</FONT></p>
<hr class="puTa_virupu">
<table><tr><td><a class=puTa_lanke href=puTa2633.html>p2633</a></td><td>p2634</td><td><a class=puTa_lanke href=puTa2635.html>p2635</a></td></tr></table>
</div></body></html>
