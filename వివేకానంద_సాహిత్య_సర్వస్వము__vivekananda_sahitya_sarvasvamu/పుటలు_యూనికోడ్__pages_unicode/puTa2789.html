<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2788.html>p2788</a></td><td>p2789</td><td><a class=puTa_lanke href=puTa2790.html>p2790</a></td></tr></table>
<p><FONT FACE="SHREE900, SHREE, sans-serif" SIZE="3">బుద్ధుడి సందేశం</FONT></p>
<p><FONT FACE="TimesNewRoman, Times, serif" SIZE="2">3 5 3</FONT></p>
<p><FONT FACE="SHREE902, SHREE, sans-serif" SIZE="5">బుద్ధుడి సందేశం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">శాన్‌ఫ్రాన్సిస్కోలో 1900 వ సం. మార్చ్‌ 18 వ తేదీన స్వామీజీ చేసిన ప్రసంగం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">చారిత్రకంగా బౌద్ధమతం అత్యంత ప్రాముఖ్యమైంది - తాత్త్వికంగా కాదు.&nbsp;<BR>చారిత్రకంగానే - ప్రపంచంలో అది మహత్తరమైన మతోద్యమం: మానవ&nbsp;<BR>సమాజంమీద పొంగి ప్రవహించిన బృహత్తర ఆధ్యాత్మిక ధార, ఏదో ఒక విధంగా&nbsp;<BR>దాని ప్రభావానికి గురికాని నాగరికత లేనేలేదు.</FONT></p>
<p><FONT FACE="SHREE900, SHREE, sans-serif" SIZE="3">బుద్ధుడి అనుచరులు ఎంతో ఉత్సాహశీలురు, ధర్మప్రచార దీక్షాపరులు.&nbsp;<BR>స్వస్థలంలోని పరిమిత మాతృమత సంస్థతో తృప్తిపడని వివిధ మతావలంబుల్లో&nbsp;<BR>బౌద్ధులు ప్రప్రథములు. వారు దూరదేశాలకు వ్యాపించారు; నాలుగు దిక్కులకు&nbsp;<BR>పయనించారు; టిబెట్‌లోని దుర్గమప్రాంతాలకు వెళ్లారు; పర్ష్యాకు, ఆసియా&nbsp;<BR>మైనర్‌కు వెళ్లారు; పాశ్చాత్య ప్రపంచంలోని రష్యా, పోలెండ్‌లాంటి అనేక దేశాలకు&nbsp;<BR>వెళ్లారు; చైనా, కొరియా, జపాన్‌లకూ కాలినడకన వెళ్లారు; బర్మా, సయాం,&nbsp;<BR>తూర్పు ఇండియా దీవులు దాటి పయనించారు. అలెగ్జాండర్‌ చక్రవర్తి దండ-&nbsp;<BR>యాత్రల ఫలితంగా మధ్యధరా ప్రాంతానికి భారతదేశంతో సంబంధం కలిగి&nbsp;<BR>నప్పుడు, ఆసియా ఐరోపా ఖండాల్లోని అనేక దేశాలకు భారతీయ విజ్ఞానాన్ని&nbsp;<BR>ప్రసారం చెయ్యటానికి అవకాశాలు కలిగాయి. బౌద్ధమత గురువులు వివిధ&nbsp;<BR>దేశాల్లో ధర్మబోధ గావించటానికి పయనమైనారు. వారి బోధలవల్ల మూఢ&nbsp;<BR>విశ్వాసాలు, పురోహితవర్గాల వంచన, సూర్యకిరణ సంస్పర్శవల్ల మంచు మటు-&nbsp;<BR>మాయమైయ్యేట్లు అంతరించాయి.</FONT></p>
<p><FONT FACE="SHREE900, SHREE, sans-serif" SIZE="3">క్రైస్తవ మతాన్ని అవగాహన చేసుకోవాలంటే, క్రీస్తు పుట్టినప్పటి యూదుల&nbsp;<BR>సాంఘిక పరిస్థితులను తెలుసుకోవటం అవసరం. అదేవిధంగా బౌద్ధమతోద్య-&nbsp;<BR>మాన్ని సవ్యంగా అర్థం చేసుకోటానికి బుద్ధుడు జన్మించిననాటి భారతదేశంలో&nbsp;<BR>ప్రబలిన పరిస్థితులేవో తెలుసుకోవటం ముఖ్యం. ఏసుక్రీస్తు జన్మించటానికి ఆరు&nbsp;<BR>శతాబ్దాలకు పూర్వం భారతదేశంలోని సాంఘిక పరిస్థితులను గురించి మీరు&nbsp;<BR>తెలుసుకోవాలి. ఆనాటికి భారతీయ నాగరికత పరిపూర్ణవికాసం పొందింది.</FONT></p>
<p><FONT FACE="SHREE900, SHREE, sans-serif" SIZE="3">భారతీయ నాగరికతను పరిశీలిస్తే అది అనేకమార్లు అంతరించి, పునరు-&nbsp;<BR>జ్జీవం పొందిన సంగతి బోధపడుతుంది; ఇది దాని వైచిత్య్రం. అనేక జాతు లొక-&nbsp;<BR>సారి అంతరించి తరువాత శాశ్వతంగా నశిస్తాయి. రెండు రకాలైన జాతు&nbsp;<BR>లున్నాయి. కొన్ని నిరంతరాభివృద్ధి పొందుతుంటాయి; మరికొన్నిటి అభివృద్ధి</FONT></p>
<p><FONT FACE="TimesNewRoman, Times, serif" SIZE="2">3 5 3</FONT></p>
<hr class="puTa_virupu">
<table><tr><td><a class=puTa_lanke href=puTa2788.html>p2788</a></td><td>p2789</td><td><a class=puTa_lanke href=puTa2790.html>p2790</a></td></tr></table>
</div></body></html>
