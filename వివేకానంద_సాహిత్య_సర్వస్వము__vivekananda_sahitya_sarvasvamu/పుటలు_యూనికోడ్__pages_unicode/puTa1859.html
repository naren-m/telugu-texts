<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1858.html>p1858</a></td><td>p1859</td><td><a class=puTa_lanke href=puTa1860.html>p1860</a></td></tr></table>
<p><FONT FACE="SHREE900, SHREE, sans-serif" SIZE="3">254 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">యన్లను, అరబ్బులను అందరిని తమ ఆధిపత్యంలోకి తెచ్చుకొన్నారు. భారత-&nbsp;<BR>దేశాన్ని జయించిన మహమ్మదీయుల్లో ఒక్కడైనా అరబ్‌ జాతివాడుగాని,&nbsp;<BR>పర్షియా జాతివాడుగాని లేడు; అందరూ టర్క్‌లో, తార్తారులో. రాజపుత్ర&nbsp;<BR>స్థానంలో మహమ్మదీయ దండయాత్రలు గావించిన వారందరిని టర్క్‌&nbsp;<BR>లంటారు. అది యథార్థమైన చారిత్రక సత్యం. రాజపుత్రస్థాన ‘చారణులు’,&nbsp;<BR>‘‘తురుగాంకో, బఢీ జోరే’’ (తురుష్కులు అమిత బలాఢ్యులు) అని పాడేవారు.&nbsp;<BR>అది నిజంకూడా. కుతుబుద్దీన్‌ మొదలు మొగలాయి చక్రవర్తులదాకా అందరూ&nbsp;<BR>తార్తారులే. థిబెట్‌ దేశస్థులు వారూ ఒక జాతివారే, కాని వారు&nbsp;<BR>మహమ్మదీయ మతాన్నవలంబించి, హిందువులతోను, పర్షియన్లతోను వివాహ&nbsp;<BR>సంబంధాలు నెరపినందున వారి ముఖాలు చదునుగా, గుండ్రంగా వుండక&nbsp;<BR>మారిపోయాయి. వారు పూర్వపు ఆసుర జాతుల్లోనివారే. నేడూ వారు&nbsp;<BR>కాబూలు, పర్షియా, అరేబియా, కాన్ట్సాంటినోపిల్‌ సింహాసనాల నాక్రమించి&nbsp;<BR>రాజ్యం చేస్తున్నారు. గాంధారులు (ఖాందహార్‌వారు), పర్షియన్లు యిప్పటికీ&nbsp;<BR>టర్కీవారి బానిసలుగానే వున్నారు. చైనా విశాల సామ్రాజ్యంకూడా మంచూ-&nbsp;<BR>రియా దేశ తార్తారుల పాదాక్రాంతమై వుంది. కాని యీ మంచూరియావారు&nbsp;<BR>తమ మతాన్ని విడిచి మహమ్మదీయులు కాలేదు. వారు ‘‘గ్రాండ్‌ లామా’’&nbsp;<BR>అనుచరులు. ఈ అసురులు విద్యార్జనకుగాని, బుద్ధిని పెంపొందించుకోవ&nbsp;<BR>టానికిగాని కృషి చెయ్యరు; వా రెరిగింది యుద్ధం చెయ్యటం ఒక్కటే. ఆ రక్తం&nbsp;<BR>కొంత కలవకపోతే యుద్ధం చెయ్యాలనే బుద్ధికలగటం అసాధ్యం; ఆ తార్తారు&nbsp;<BR>రక్తమే యూరప్‌ ఉత్తర ప్రాంతాల్లోని వారిలో - అందులోను ముప్పాతికవంతు&nbsp;<BR>తార్తారు రక్తంగలవారైన రష్యా దేశస్థుల్లో ఎక్కువగా - పరాక్రమోపేత సమ&nbsp;<BR>రోత్సాహ రూపంలో కనిపిస్తోంది. ఈ దేవాసుర యుద్ధం యింకా చాలకాలం&nbsp;<BR>కొనసాగుతుంది. దేవతలు అసుర కన్యలను వివాహమాడతారు; అసురులు&nbsp;<BR>దేవకన్యలను రాక్షసవిధానంలో ఎత్తుకొనిపోతారు. ఇందువల్లే బలోదగ్రాలైన&nbsp;<BR>సంకరజాతు లేర్పడుతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">అరేబియన్ల గొప్ప మతగురువైన ‘‘కాలిఫ్‌’’ సింహాసనాన్ని తార్తారులు&nbsp;<BR>కైవసం చేసుకొన్నారు; క్రైస్తవులకు ముఖ్య తీర్థయాత్రాస్థలమైన జెరూసలెంను,&nbsp;<BR>యితర స్థలాలను ఆక్రమించి, ‘పావన సమాధి’ని దర్శించబోయేవారిని&nbsp;<BR>నిరోధించి, క్రైస్తవుల ననేకమందిని చంపేశారు. క్రైస్తవ చర్చ్‌ల అధ్యక్షులు కోపా-&nbsp;<BR>వేశులై యూరప్‌ అంతట్లావున్న తమ అనాగరికానుచరులను రెచ్చగొట్టారు. ఆ&nbsp;<BR>అనుచరులు రాజులను, ప్రజలను ఉద్రేకోన్మత్తుల గావించారు. యూరప్‌ దేశాల&nbsp;<BR>అనాగరిక జనానీకాలు జెరూసెలెంను క్రైస్తవమత విరోధులైన తార్తారుల చేతినుండి</FONT></p>
<hr class="puTa_virupu">
<table><tr><td><a class=puTa_lanke href=puTa1858.html>p1858</a></td><td>p1859</td><td><a class=puTa_lanke href=puTa1860.html>p1860</a></td></tr></table>
</div></body></html>
