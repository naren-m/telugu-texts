<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4026.html>p4026</a></td><td>p4027</td><td><a class=puTa_lanke href=puTa4028.html>p4028</a></td></tr></table>

<p><FONT FACE="TimesNewRoman, Times, serif" SIZE="2">4 0 0</FONT></p>
<p><FONT FACE="SHREE900, SHREE, sans-serif" SIZE="3">జో ఈపాటికి జపాన్‌లో వుండివుంటుంది. ‘మార్గాట్‌’ నుండి సుందర&nbsp;<BR>మైన పెద్ద ఉత్తరం వచ్చింది. కాశ్మీర్‌ రాజు అదృష్టం యిటీవల కొంత పడిపో-&nbsp;<BR>యిందని ‘మార్గాట్‌’తో చెప్పు. శ్రీ ముఖర్జీ యిప్పుడు కాశ్మీరు గవర్నర్‌.&nbsp;<BR>సదానందకు తీవ్రమైన జ్వరం వచ్చింది. ఇప్పుడు కులాసాగానే ఉన్నాడు. కాని&nbsp;<BR>బలహీనంగా ఉన్నాడు. మార్పుకై అతడు డార్జిలింగ్‌ పోవచ్చును. అతణ్ణి కొండ-&nbsp;<BR>లకు తీసుకొని పోవాలని కలకత్తాలో వున్న శ్రీమతి బెనర్జీ చాల ఆతురతతో ఉంది.&nbsp;<BR>నా సోదరుడైన మోహిన్‌, భారతదేశంలో, బొంబాయికి సమీపంలోని కరాచీలో&nbsp;<BR>ఉన్నాడు. శారదానందతో ఉత్తర ప్రత్యుత్తరాలు జరుపుతాడు. బర్మా, చైనా వగైరా&nbsp;<BR>చోట్లకు పోతానని రాస్తున్నాడు. అతడు చాల స్వార్థపరుడు.</FONT></p>
<p><FONT FACE="SHREE900, SHREE, sans-serif" SIZE="3">డెట్రాయిట్‌ సమాచార మేమీ తెలియలేదు. కొన్ని నెలల క్రితం క్రిస్టినా-&nbsp;<BR>నుండి ఒక ఉత్తరం వచ్చింది. కాని నేను జవాబు రాయలేదు. అది ఆమెకు విసుగు&nbsp;<BR>పుట్టించి వుండవచ్చును.</FONT></p>
<p><FONT FACE="SHREE900, SHREE, sans-serif" SIZE="3">నేను నెమ్మదిగాను, ప్రశాంతంగాను ఉన్నాను. భిక్షాటనం, పర్యటనం చేసే&nbsp;<BR>నా పాత జీవితం నాకు ఉత్తమమైందని నిత్యం కనుగొంటున్నాను.</FONT></p>
<p><FONT FACE="SHREE900, SHREE, sans-serif" SIZE="3">శ్రీమతి ‘సెవియర్‌’ను నేను బేలూర్‌లో వదలిపెట్టాను. నదీతీరాన వున్న&nbsp;<BR>నీలాంబర ముఖర్జీ యిల్లును (పాత మఠం) శ్రీమతి బెనర్జీ అద్దెకు తీసుకొంది.&nbsp;<BR>సెవియర్‌ ఆమెకు అతిథిగా ఉంది. త్వరలో ఆమె యూరప్‌ పోతుంది.</FONT></p>
<p><FONT FACE="SHREE900, SHREE, sans-serif" SIZE="3">పరిస్థితులు ఏ విధంగా జరగాలో అలాగే జరిగిపోతున్నాయి. నాకు&nbsp;<BR>వైరాగ్యం వచ్చింది. సర్వప్రేమతో</FONT></p>
<p><FONT FACE="SHREE900, SHREE, sans-serif" SIZE="3">సదా భవదీయ పుత్రుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట: </FONT><FONT FACE="SHREE900, SHREE, sans-serif" SIZE="3">మార్గాట్‌ ఉద్యమానికి దీవెనలు. జగజ్జనని నడుపుతున్నదని</FONT></p>
<p><FONT FACE="SHREE900, SHREE, sans-serif" SIZE="3">నా నమ్మకం.</FONT></p>
<p><FONT FACE="TimesNewRoman, Times, serif" SIZE="3">6 1 6</FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీమతి ఓల్‌ బుల్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">ఢాకా, మార్చ్‌ 29, 1901.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియజననీ,</FONT></p>
<p><FONT FACE="SHREE900, SHREE, sans-serif" SIZE="3">ఢాకానుండి నేను పంపిన మరొక చీటి నీ కీ పాటికి అంది ఉంటుంది.&nbsp;<BR>కలకత్తాలో శారదానంద జ్వరంతో తీవ్రంగా బాధపడుతున్నాడు. ఈ సంవ&nbsp;<BR>త్సరం కలకత్తా ఒక నరకకూపమైంది. ఇప్పుడు కోలుకొని మఠంలో ఉన్నాడు.&nbsp;<BR>బెంగాల్‌లో మఠం అత్యంత ఆరోగ్యకరమైన ప్రదేశం. భగవంతుడికి ధన్యవాదాలు.</FONT></p>
<hr class="puTa_virupu">
<table><tr><td><a class=puTa_lanke href=puTa4026.html>p4026</a></td><td>p4027</td><td><a class=puTa_lanke href=puTa4028.html>p4028</a></td></tr></table>
</div></body></html>
