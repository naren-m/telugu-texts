<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa340.html>p340</a></td><td>p341</td><td><a class=puTa_lanke href=puTa342.html>p342</a></td></tr></table>


<p><FONT FACE="SHREE902-Italic, SHREE, sans-serif" SIZE="3">మంగళవారం, జూలై 9</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆత్మస్వరూపంలో మానవుడు నిజానికి ముక్తుడే; మానవ స్వరూపంలో&nbsp;<BR>బద్ధుడు, ప్రతి శరీరస్థితివల్లా మార్పు పొందుతూంటాడు. మానవస్థితిలో&nbsp;<BR>ఆతడు మోక్షాశయంతో కూడిన యంత్రం; కాని యీ మానవ శరీరమే ఉత్త-&nbsp;<BR>మోత్తమ శరీరం; మానవ మానసమే ఉత్తమోత్తమ మానసం. మానవుడు ఆత్మ-&nbsp;<BR>స్థితిని పొందినప్పుడు ఆతడు శరీరాన్ని దాలుస్తాడు, దాన్ని తనకు అనుకూలంగా&nbsp;<BR>మలచుకోగలడు. అప్పు డాతడు నియమాతీతుడు. ఇది ప్రతిపాదనం, యీ ప్రతి-&nbsp;<BR>పాదనం ఋజువు కావాలి. ప్రతివ్యక్తీ దీన్ని తనకు తాను నిరూపించుకోవాలి.&nbsp;<BR>మనం మనలను తృప్తిపరచుకోవచ్చునేగాని, యితరులను తృప్తిపరచజాలం. నిరూ-&nbsp;<BR>పించి చూపశక్యమైన మతధర్మశాస్త్రం రాజయోగం ఒక్కటే. అంతేగాక స్వాను-&nbsp;<BR>భవంతో నిరూపితమైన దానినే బోధిస్తాం. తార్కిక జ్ఞానపరిపాకమే&nbsp;<BR>అంతర్‌దృష్టి, కాని యిది తార్కికజ్ఞానానికి విరుద్ధంగా వుండలేదు.</FONT></p>
<p><FONT FACE="SHREE900, SHREE, sans-serif" SIZE="3">కర్మ చిత్తశుద్ధిని ఒనగూరుస్తుంది, విద్యకు (జ్ఞానానికి) ప్రాపకమవుతుంది.&nbsp;<BR>మానవులకూ జంతువులకూ హితం చెయ్యటం ఒక్కటే మనం చేయదగిన కర్మ&nbsp;<BR>అని బౌద్ధులు పలికారు; భగవదారాధనమూ శ్రౌతస్మార్తకర్మలూకూడ అంతటి&nbsp;<BR>కర్మలనీ, అవి చిత్తశుద్ధిని ఒనగూరుస్తవనీ బ్రాహ్మణులు వచించారు. ‘సత్కర్మ-&nbsp;<BR>గాని, దుష్కర్మగాని, సమస్తకర్మా జ్ఞానవిరుద్ధం’ అని శంకరుడు వక్కాణిస్తాడు.&nbsp;<BR>అజ్ఞాన కారకాలైన కర్మలు సాక్షాత్తుగా కాకున్నా కారణరూపంలో పాపాలు. ఎందు-&nbsp;<BR>కంటె అవి రజస్తమస్సులను వృద్ధిచేసే స్వభావం కలవి. సత్త్వం&nbsp;<BR>వల్ల మాత్రమే జ్ఞానం లభిస్తుంది. పుణ్యకర్మలు జ్ఞానాన్ని మూసిన తెరను&nbsp;<BR>తొలగిస్తాయి; జ్ఞానం ఒక్కటే మనకు బ్రహ్మసాక్షాత్కారాన్ని కలిగిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">జ్ఞానాన్ని మనం సృజించలేం. దాన్ని కనుగొనటమే మనం చెయ్యగలిగిన&nbsp;<BR>పని; గొప్పవిషయాన్ని కనుగొనే ప్రతివ్యక్తీ దివ్యావేశపరుడే. ఆధ్యాత్మికతత్త్వాన్ని&nbsp;<BR>తెలిపినప్పుడే అతణ్ణి మనం ప్రవక్త అంటున్నాం; భౌతికరంగంలో అతణ్ణి మనం&nbsp;<BR>శాస్త్రజ్ఞుడు అంటున్నాం. సత్యాని కంతటికీ ఆధారభూతమైనది ఒక్కటే ఐనా&nbsp;<BR>మనం శాస్త్రజ్ఞుడికంటే ప్రవక్తకు ఎక్కువ ప్రాముఖ్యాన్ని యిస్తూంటాం.</FONT></p>
<p><FONT FACE="SHREE900, SHREE, sans-serif" SIZE="3">సమస్త జ్ఞానపరమార్థమూ జ్ఞానసారమూ బ్రహ్మమే అనీ జ్ఞాతృ జ్ఞాన&nbsp;<BR>జ్ఞేయాలు బ్రహ్మంలోని వికల్పాలనీ శంకరుడు అంటాడు. రామానుజుడు చైత-&nbsp;<BR>న్యాన్ని బ్రహ్మలక్షణంగా ప్రతిపాదిస్తాడు; నిజమైన అద్వైతులు బ్రహ్మానికి ఏ లక్ష-&nbsp;<BR>ణాన్ని ఆరోపించరు; (మనం చెప్పే ఏ అర్థంలోను) అస్తిత్వాన్ని సైతం బ్రహ్మానికి&nbsp;<BR>వారు ఆరోపించరు. సచేతన జ్ఞానసారమే బ్రహ్మమని రామానుజుడు వక్కాణి-</FONT></p>
<hr class="puTa_virupu">
<table><tr><td><a class=puTa_lanke href=puTa340.html>p340</a></td><td>p341</td><td><a class=puTa_lanke href=puTa342.html>p342</a></td></tr></table>
</div></body></html>
