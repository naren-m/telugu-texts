<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3820.html>p3820</a></td><td>p3821</td><td><a class=puTa_lanke href=puTa3822.html>p3822</a></td></tr></table>

<p><FONT FACE="TimesNewRoman, Times, serif" SIZE="2">1 9 4</FONT></p>
<p><FONT FACE="TimesNewRoman, Times, serif" SIZE="3">4 2 6</FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీమతి ఇందుమతి మిత్రకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">లాహోర్‌,</FONT></p>
<p><FONT FACE="SHREE900, SHREE, sans-serif" SIZE="3">నవంబర్‌ 15, 1897.</FONT></p>
<p><FONT FACE="SHREE900, SHREE, sans-serif" SIZE="3">ప్రియ జననీ,</FONT></p>
<p><FONT FACE="SHREE900, SHREE, sans-serif" SIZE="3">ఎంతో ఆసక్తితో ప్రయత్నం చేసినప్పటికి, ఈసారి కరాచీ వచ్చి మిమ్మల్ని&nbsp;<BR>చూడజాలనందుకు ఎంతో విచారపడుతున్నాను. మొదటి కారణమేమంటే&nbsp;<BR>ఇంగ్లండ్‌నుండి యిక్కడికి వచ్చి, గడిచిన తొమ్మిది నెలలనుండి నాతోకూడ&nbsp;<BR>ప్రయాణం చేస్తున్న కెప్టెన్‌ సెవియర్‌, అతని భార్య డెహరాడూన్‌ ప్రాంతంలో,&nbsp;<BR>కొంత స్థలం కొనుగోలుచేసి అక్కడ ఒక అనాధ శరణాలయాన్ని ప్రారంభించా-&nbsp;<BR>లని ఆదుర్దా పడుతున్నారు. నేను వారితోకూడ పోయి దాన్ని ప్రారంభించాలని&nbsp;<BR>వారి ప్రత్యేక వాంఛ. దీనివల్ల డెహరాడూన్‌ ప్రయాణం అనివార్యమైపోయింది.</FONT></p>
<p><FONT FACE="SHREE900, SHREE, sans-serif" SIZE="3">రెండవది: నాకు సంభవించిన మూత్రపిండాలకు సంబంధించిన బాధవల్ల&nbsp;<BR>నేను ఎక్కువకాలం జీవించి ఉంటాననుకోను. కలకత్తాలో ఒక మఠం స్థాపించాలని&nbsp;<BR>యిప్పటికీ నా కొక కోర్కె ఉంది. ఇంతవరకు ఆ విషయంలో ఏమీ చేయలేక&nbsp;<BR>పోయాను. మన దేశస్థులు యింతవరకు మఠానికి చేస్తూన్న స్వల్పసహాయం-&nbsp;<BR>కూడ మానేశారు. ఇంగ్లండ్‌నుండి నేను కావలసినంత డబ్బు తీసుకొని వచ్చానని&nbsp;<BR>వారి కొక దురభిప్రాయం కల్గింది. వీటి అన్నింటికంటె ముఖ్యమైన విశేషమే-&nbsp;<BR>మంటే నేను పాశ్చాత్యదేశాలకు వెళ్ళినందువల్ల, రాసమణితోట సర్వాధికారులు&nbsp;<BR>నన్ను అక్కడికి రానివ్వరు. కాబట్టి ఈ సంవత్సరం శ్రీరామకృష్ణ జన్మదినోత్సవం&nbsp;<BR>జరపటం అసంభవం. అందువల్ల రాజపుత్రస్థానంలో ఉన్న నా మిత్రులను చూసి,&nbsp;<BR>కలకత్తాలో ఒక కేంద్రం ఏర్పాటుకై నా శాయశక్తుల ప్రయత్నించటం నా&nbsp;<BR>ప్రథమ కర్తవ్యం. ఈ కారణాలవల్ల, ప్రస్తుతం నా ‘సింధు’ ప్రయాణం&nbsp;<BR>వాయిదా వేసుకోవలసి వచ్చినందుకు నే నెంతో విచారపడుతున్నాను. రాజ&nbsp;<BR>పుత్రస్థానం, కథియవార్‌ల మీదుగా అక్కడికి రావటానికి నా శక్తివంచనలేక&nbsp;<BR>ప్రయత్నిస్తాను. తల్లీ చింతించవద్దు. మీ అందరిని ఒక్క రోజుకూడ మరువ-&nbsp;<BR>లేదు. కాని విధినిర్వహణ ముందు జరగాలి గదా! కలకత్తాలో మఠం స్థాపింపబ-&nbsp;<BR>డినప్పుడు నా మనస్సు కుదుటపడుతుంది. దేని నిమిత్తం నా యావజ్జీవితం,&nbsp;<BR>పడరానిపాట్లు పడ్డానో, ఆ పని నా అనంతరం నశించిపోదని మఠం స్థాపించిన&nbsp;<BR>తర్వాత ఆశింప గలుగుతాను. ఈరోజే డెహరాడూన్‌కు బైలుదేరుతున్నాను.</FONT></p>
<hr class="puTa_virupu">
<table><tr><td><a class=puTa_lanke href=puTa3820.html>p3820</a></td><td>p3821</td><td><a class=puTa_lanke href=puTa3822.html>p3822</a></td></tr></table>
</div></body></html>
