<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1022.html>p1022</a></td><td>p1023</td><td><a class=puTa_lanke href=puTa1024.html>p1024</a></td></tr></table>
<p><FONT FACE="SHREE900, SHREE, sans-serif" SIZE="3">మనశ్శక్తులు</FONT></p>
<BR>
<p><FONT FACE="SHREE900, SHREE, sans-serif" SIZE="3">199</FONT></p>
<BR>
<p><FONT FACE="SHREE900, SHREE, sans-serif" SIZE="3">అనుకరణే మోసం కాబట్టి, నిజంకూడా ఉండితీరాలి! నిజం ఉంటేనే అనుకరణ&nbsp;<BR>సాధ్యమౌతుంది. లేనిదాన్ని ఎలా అనుకరిస్తారు? నిజాన్నే అనుకరించటం&nbsp;<BR>కుదురుతుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఎంతో ప్రాచీనకాలంలో, వేల సంవత్సరాల క్రితం భారతదేశంలో నేటికన్నా&nbsp;<BR>ఎక్కువగా ఇలాంటి దివ్యమహిమలను ప్రదర్శించేవారు. ఒకదేశంలో జనాభా&nbsp;<BR>ఎక్కువవుతున్నకొద్దీ, మానసిక శక్తులుకూడా తగ్గిపోతాయేమోనని నా కనిపిస్తూ&nbsp;<BR>ఉంటుంది. ఒక పెద్ద దేశంలో చాలా తక్కువమంది జనులు నివసిస్తూ ఉంటే, అప్పు&nbsp;<BR>డా దేశంలో మానసికశక్తు లెక్కువగా ఉండవచ్చు. ఈ మహిమలని హిందువులు&nbsp;<BR>చక్కగా పరిశోధించి, కొన్ని సిద్ధాంతాలు చేశారు. వారు మంచి వివేకవంతులు.&nbsp;<BR>కాబట్టి ఈ మనశ్శక్తుల గూర్చి ఒక శాస్త్రాన్ని నిర్మాణం చేశారు.  ఈ మహిమలన్నీ&nbsp;<BR>అసాధారణాలే అయినా, నిజానికవి స్వాభావికాలే తప్ప అస్వాభావికాలు కావని -&nbsp;<BR>అలౌకికాలు కావని నిర్ణయించారు.</FONT></p>
<p><FONT FACE="SHREE900, SHREE, sans-serif" SIZE="3">ఈ అసాధారణ సంఘటనలు, ప్రకృతిసిద్ధ సంఘటనల్లాగే కొన్ని సూత్రాలకు&nbsp;<BR>కట్టుబడే ఉంటాయి. ఎవరో ఒకరు అలాంటి మానసిక శక్తులతో పుట్టటం ప్రకృతి&nbsp;<BR>విచిత్రం ఏమీకాదు. శాస్త్రీయంగా అధ్యయనం చేసి, ఈ మహిమల నన్నింటినీ&nbsp;<BR>సాధించవచ్చు. ఈ శాస్త్రాన్ని రాజయోగమని భారతీయు లంటారు. దీన్ని&nbsp;<BR>అభ్యాసం చేసేవారు వేలాదిమందున్నారు. ఈ రాజయోగమే భారతజాతికంతా&nbsp;<BR>దైనందిన ఉపాసనయందొక అంగంగా మారిపోయింది.</FONT></p>
<p><FONT FACE="SHREE900, SHREE, sans-serif" SIZE="3">ఈ అసాధారణ శక్తులన్నీ మనిషి మనసులోనే నిగూఢంగా ఉన్నాయని వారు&nbsp;<BR>నిర్ణయించారు. ‘మహత్‌’ తత్త్వంలో మనిషి మనసు ఒక భాగం. ప్రతివారి మనసు,&nbsp;<BR>ఇతర మనసులన్నింటితో సంబద్ధమై ఉంటుంది. ప్రతి మనసూ, అది ఎక్కడ ఉన్నా</FONT></p>
<BR>
<p><FONT FACE="SHREE900, SHREE, sans-serif" SIZE="3">- మొత్తం ప్రపంచంతో సంబద్ధమై ఉంటుంది.&nbsp;<BR>భావప్రేషణం గూర్చి మీరు విన్నారా? ఒక వ్యక్తి ఇక్కడ ఒక విషయాన్ని&nbsp;<BR>భావిస్తాడు. మరొకచోట మరొకరి మనసులో ఆ భావం వ్యక్తమవుతుంది.&nbsp;<BR>ప్రయత్నపూర్వకంగా ఒక వ్యక్తి దూరంలో నున్న మరొకని మనసులోకి ఒక భావాన్ని&nbsp;<BR>పంపాలనుకుంటాడు. ఆ చోట నున్న ఆ మరొక వ్యక్తి మనసు, ఒక భావం&nbsp;<BR>వస్తున్నదని తెలుసుకుని, ఆ భావాన్ని, ఎలా వచ్చిందో అలాగే గ్రహిస్తుంది. ఈ&nbsp;<BR>దూరం ఎంత ఉన్నా సరే, జరిగే పనిలోమాత్రం మార్పుండదు. ఆ భావం&nbsp;<BR>ప్రయాణం చేసి, ఉద్దిష్టవ్యక్తిని చేరుతుంది. అతను దాన్ని గ్రహిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">నా మనసు వేరు, నీ మనసు వేరుగా ఉంటే; మన మనసుల మధ్య ఎలాంటి&nbsp;<BR>సంబంధం లేకుంటే, నా భావం మీకెలా అందుతుందీ? సామాన్య పరిస్థితిలో నా&nbsp;<BR>భావం మీకు సరాసరి అందటం లేదు. నా భావం శబ్దతరంగాలుగా మారి, నీ</FONT></p>
<hr class="puTa_virupu">
<table><tr><td><a class=puTa_lanke href=puTa1022.html>p1022</a></td><td>p1023</td><td><a class=puTa_lanke href=puTa1024.html>p1024</a></td></tr></table>
</div></body></html>
