<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa791.html>p791</a></td><td>p792</td><td><a class=puTa_lanke href=puTa793.html>p793</a></td></tr></table>
<p><FONT FACE="SHREE902, SHREE, sans-serif" SIZE="4">సన్న్యాసి - గృహస్థుడు</FONT></p>
<BR>
<p><FONT FACE="SHREE900, SHREE, sans-serif" SIZE="3">సన్న్యసించినవారి విషయాల్లో లోకులు జోక్యం కలుగచేసుకోరాదు.&nbsp;<BR>సన్న్యాసి ధనవంతుడితో ఎలాటి సంబంధమూ పెట్టుకోరాదు. అతడి కర్తవ్య-&nbsp;<BR>మంతా పేదల విషయంలోనే వుంటుంది. అతడు పేదలను ప్రేమపూర్వకంగా&nbsp;<BR>ఆచరించాలి; శక్తికొద్దీ సంతోషంతో వారిని సేవించాలి. ధనికులకు మన్ననలు&nbsp;<BR>చెయ్యటంవల్ల, తమ పోషణకై వారిమీద ఆధారపడటంవల్ల మనదేశంలో సన్న్యాస&nbsp;<BR>వర్గాలకు చేటుమూడింది. ఆ పనిని నిజమైన సన్న్యాసి నిష్కర్షగా పరిత్యజించాలి.&nbsp;<BR>ఆ వైఖరి వైశ్యకు తగిందిగాని సర్వసంగపరిత్యాగికి తగిందికాదు. కామ కాంచన&nbsp;<BR>పరిత్యాగమే ప్రధానలక్ష్యంగా కలిగిన వ్యక్తికి, కామ కాంచన వాంఛానిమగ్నుడైన&nbsp;<BR>వాడెలా భక్తుడు కాగలడు? శ్రీరామకృష్ణులు తాను ముచ్చటించటానికి కామ&nbsp;<BR>కాంచనవాంఛ ఈషణ్మాత్రమైనా లేనివ్యక్తిని పంపవలసిందని జగజ్జననిని ప్రార్థిం-&nbsp;<BR>చాడు, విలపించాడు. ‘‘ప్రాపంచిక దృష్టే వున్నవారితో మాట్లాడేటప్పుడు నా&nbsp;<BR>పెదవుల్లో మంటలు పుట్టేవి’’ అనేవాడు. విషయాసక్తి వున్నవారు, నిర్మలహృద&nbsp;<BR>యులు కానివారు తనను స్పృశించినప్పుడు తాళలేననికూడ చెప్పాడు. సన్న్యాస&nbsp;<BR>చక్రవర్తి (శ్రీరామకృష్ణులు) సందేశాన్ని ప్రాపంచిక దృష్టివున్నవారు ప్రచారం చేయ-&nbsp;<BR>లేరు. వారికి సంపూర్ణమైన చిత్తశుద్ధి వుండదు; ఎందుకంటె వారికి స్వార్థచింత&nbsp;<BR>వుండకతప్పదు. భగవంతుడే గృహస్థుడి రూపంలో అవతరించినా, ఆతడికి త్రిక-&nbsp;<BR>రణశుద్ధి పరిపూర్తిగా వుంటుందని నేను అనుకోను. గృహస్థుడొక మతశాఖకు&nbsp;<BR>నాయకత్వం వహిస్తే అతడు ధర్మసిద్ధాంతం పేరిట స్వప్రయోజనాన్నే సాధించు-&nbsp;<BR>కొంటాడు; స్వార్థాన్ని ధర్మసిద్ధాంతంతో కప్పిపుచ్చుతాడు. తత్ఫలితంగా ఆ మత-&nbsp;<BR>శాఖ విషపూరితమవుతుంది. గృహస్థులు నాయకత్వం వహించిన మహోద్యమా&nbsp;<BR>లన్నిటికి యీ గతే పట్టింది. సన్న్యాసంలేక మతం ఎన్నటికీ సుస్థిరం కాలేదు.</FONT></p>
<p><FONT FACE="SHREE900, SHREE, sans-serif" SIZE="3">ఈ సమయంలో స్వామీజీని ‘‘సన్న్యాసులమైన మేం కాంచన త్యాగమనే&nbsp;<BR>మాటను ఏ తీరులో అర్థంచేసుకోవాలి?’’ అని కొందరు అడిగారు. విషయాన్ని&nbsp;<BR>ఆత డిలా స్పష్టీకరించాడు:</FONT></p>
<p><FONT FACE="SHREE900, SHREE, sans-serif" SIZE="3">కొన్ని లక్ష్యాలను సాధించటానికి కొన్ని విధానాలను అవలంబించాలి. ఈ&nbsp;<BR>విధానాలు స్థలకాలాలనుబట్టి ఆయా వ్యక్తులనుబట్టి, తదితర పరిస్థితులను&nbsp;<BR>బట్టి మారుతూంటాయి. లక్ష్యంమాత్రం ఎన్నటికీ మార్పులేక ఒకేవిధంగా&nbsp;<BR>వుంటుంది. సన్న్యాసి విషయంలో లక్ష్యం ఆత్మవిమోచనం, మానవకోటి హిత-&nbsp;<BR>సాధన.</FONT></p>
<p><FONT FACE="TimesNewRoman, Times, serif" SIZE="2">3 7 7</FONT></p>
<hr class="puTa_virupu">
<table><tr><td><a class=puTa_lanke href=puTa791.html>p791</a></td><td>p792</td><td><a class=puTa_lanke href=puTa793.html>p793</a></td></tr></table>
</div></body></html>
