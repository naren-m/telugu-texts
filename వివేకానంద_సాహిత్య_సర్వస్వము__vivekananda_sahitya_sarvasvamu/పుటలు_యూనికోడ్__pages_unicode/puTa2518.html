<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2517.html>p2517</a></td><td>p2518</td><td><a class=puTa_lanke href=puTa2519.html>p2519</a></td></tr></table>

<p><FONT FACE="SHREE900, SHREE, sans-serif" SIZE="3">స్థానంలో కొలువులో కుదురుకున్నారు. యుధిష్ఠిరుడు ద్యూతకుశలుడైన&nbsp;<BR>బ్రాహ్మణ సదస్యుడుగా వున్నాడు. భీముడు వంటలవాడిగా నియమితు&nbsp;<BR>డయ్యాడు. అర్జునుడు బృహన్నల (పేడి)గా విరాట రాజకుమారి ఉత్తరకు&nbsp;<BR>నాట్యంనేర్పే గురువుగా అంతఃపురంలో వున్నాడు. నకులుడు రాజుగారి అశ్వ&nbsp;<BR>పాలకుడయ్యాడు. సహదేవుడు గోపాలకుడయ్యాడు. ద్రౌపది సైరంధ్రి వేషంలో&nbsp;<BR>రాణిగారి అంతఃపురంలో చేరింది. ఇలా మారువేషాల్లో పాండవ సోదరులు&nbsp;<BR>ఒక సంవత్సరకాలం క్షేమంగా గడిపారు. వీరిని కనిపెట్టడానికి దుర్యోధనుడు&nbsp;<BR>సాగించిన అన్వేషణలు నిష్ఫలమయ్యాయి. ఆ సంవత్సరం పూర్తి అయ్యాకే&nbsp;<BR>వారిని కనిపెట్టటం సంభవించింది.</FONT></p>
<p><FONT FACE="SHREE900, SHREE, sans-serif" SIZE="3">ఆ తరువాత యుధిష్ఠిరుడు రాజ్యంలో తమ సగభాగాన్ని తిరిగి తమకు&nbsp;<BR>యిచ్చివెయ్యమని కోరుతూ ధృతరాష్ట్రుని వద్దకు దూతను పంపాడు. కాని పిన-&nbsp;<BR>తండ్రి కొడుకుల మీద ఈర్ష్యాళువైన దుర్యోధనుడు న్యాయసమ్మతమైన వారి&nbsp;<BR>కోరికను తిరస్కరించాడు. ఒక్క రాష్ట్రం యిచ్చినా చాలు, ఐదు గ్రామాలు&nbsp;<BR>యిచ్చినా చాలు అని వారడిగారు. గర్వాంధుడైన దుర్యోధనుడు యుద్ధంలేకుండా&nbsp;<BR>తను సూదిమొన మోపేటంతటి నేలనైనా యివ్వనన్నాడు. ధృతరాష్ట్రుడు&nbsp;<BR>శాంతిని కోరి అనేకమార్లు విన్నవించుకొన్నాడు. కాని ప్రయోజనం లేకపో-&nbsp;<BR>యింది. శ్రీకృష్ణుడు రాయబారిగా వెళ్లి యుద్ధాన్ని బంధుమరణాన్ని నివారించ-&nbsp;<BR>టానికి ప్రయత్నించాడు. రాజాస్థానంలోని వివేకవంతులు కూడా అందుకే&nbsp;<BR>ప్రయత్నించారు. కాని శాంతితో రాజ్యాన్ని విభాగించటానికి గావించిన&nbsp;<BR>రాయబార ప్రయత్నాలన్నీ వ్యర్థమైనాయి. కాబట్టి చివరికి ఉభయ పక్షాలవారూ&nbsp;<BR>యుద్ధ సంసిద్ధులైనారు. యుద్ధప్రీతిగల రాజ్యాలన్నీ ఆ యుద్ధంలో పాల్గొన్నాయి.</FONT></p>
<p><FONT FACE="SHREE900, SHREE, sans-serif" SIZE="3">యుద్ధంలో ప్రాచీన భారతీయ క్షత్రియ సంప్రదాయాలన్నీ పాటించ&nbsp;<BR>బడ్డాయి. దుర్యోధనుడు ఒక పక్షాన్ని, యుధిష్ఠిరుడు మరో పక్షాన్ని వహించారు.&nbsp;<BR>యుద్ధసహాయం కోరుతూ యుధిష్ఠిరుడు పంపిన దూతలు చుట్టుపట్లవున్న&nbsp;<BR>రాజు లందరి వద్దకు వెళ్లారు. ఎవరు ముందుగా సాయంకోరితే వారికి సాయ-&nbsp;<BR>పడటం ఆనాటి గౌరవనీయుల ఆచారం. కౌరవ పాండవుల్లో ఎవరి విన్నపం ఏ&nbsp;<BR>రాజులకు ముందుగా అందిందో ఆ రాజులు యుద్ధంలో వారి పక్షం అవలంబిం-&nbsp;<BR>చారు. ఒక సోదరుడు ఒక పక్షాన్ని మరో సోదరుడు రెండో పక్షాన్ని, తండ్రి&nbsp;<BR>ఒకవైపు కుమారుడు రెండోవైపు చేరారు. ఆనాటి యుద్ధ నియమాలు మనకు&nbsp;<BR>ఎంతో ఆశ్చర్యం కలిగిస్తాయి. పగలంతా యుద్ధం జరుగుతుంది. పొద్దుగూకగానే&nbsp;<BR>పోరాడుతున్న పక్షంవారు మంచి మిత్రులవుతారు. ఒకరి శిబిరానికి ఒకరు రాక-&nbsp;<BR>పోకలుకూడా చేస్తారు. కాని తెల్లవారగానే ఎవరి పక్షంలో వారు పోరాడుతారు.</FONT></p>
<hr class="puTa_virupu">
<table><tr><td><a class=puTa_lanke href=puTa2517.html>p2517</a></td><td>p2518</td><td><a class=puTa_lanke href=puTa2519.html>p2519</a></td></tr></table>
</div></body></html>
