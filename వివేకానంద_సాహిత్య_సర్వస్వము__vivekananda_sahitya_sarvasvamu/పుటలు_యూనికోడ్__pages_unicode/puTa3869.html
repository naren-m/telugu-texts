<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3868.html>p3868</a></td><td>p3869</td><td><a class=puTa_lanke href=puTa3870.html>p3870</a></td></tr></table>

<p><FONT FACE="TimesNewRoman, Times, serif" SIZE="2">2 4 2</FONT></p>
<p><FONT FACE="SHREE900, SHREE, sans-serif" SIZE="3">డాక్టర్‌ సర్కార్‌ నాకు చికిత్స చేస్తున్నాడు. ఇదివరకు ఉన్నంత నిరాశ&nbsp;<BR>యిప్పుడు నాకు లేదు. నా కర్మకు నేను సరిపెట్టుకొన్నాను. ఈ సంవత్సరం&nbsp;<BR>మాకు చాలగడ్డుగా ఉంది. మాతృగృహంలో నివసిస్తూన్న యోగానంద గత&nbsp;<BR>ఒక నెలగా బాధపడుతున్నాడు. ప్రతినిత్యం అతడు చావుబతుకుల్లో ఉన్నాడు.&nbsp;<BR>అమ్మకు బాగా తెలుసు. నేను మళ్లా పనికి ఉద్యమిస్తున్నాను. నేను స్వయంగా&nbsp;<BR>కాకపోయినా, నా వత్సలను భారతదేశంలో అన్ని ప్రాంతాల్లోను మరొకమారు&nbsp;<BR>కల్లోలం లేపటానికి పంపుతున్నాను. నీకు తెలిసినట్లు, అన్నింటికంటె ప్రధాన-&nbsp;<BR>మైంది నిధుల లోటు. ‘జో’, నీ విప్పుడు అమెరికాలో ఉన్నావు కాబట్టి,&nbsp;<BR>యిక్కడి ఉద్యామానికై, అమెరికాలో నిధులు వసూలు చేయటానికి ప్రయ-&nbsp;<BR>త్నించు.</FONT></p>
<p><FONT FACE="SHREE900, SHREE, sans-serif" SIZE="3">నేను మార్చ్‌నాటికి కూడదీసుకోగలుగుతా ననుకొంటాను. ఏప్రిల్‌లో&nbsp;<BR>యూరప్‌కు ప్రయాణమవుతాను. మళ్లా మంచిదేదో జగజ్జననికే ఎరుక.</FONT></p>
<p><FONT FACE="SHREE900, SHREE, sans-serif" SIZE="3">నా జీవితమంతా శారీరకంగాను, మానసికంగాను వ్యధచెందాను. కాని&nbsp;<BR>అమ్మ దయ అపారంగా ఉంది. నాకు కల్గిన ఆనందం, నేను పొందిన ఆశీస్సులు,&nbsp;<BR>నా అర్హతకంటె అనంతకోటి రెట్లు. అమ్మ నామీద పెట్టుకొన్న ఆశలను భగ్నం&nbsp;<BR>చేయకుండటానికై నేను పెనగులాడుతున్నాను. ఐతే నే నెప్పుడూ పోరాడుతూ,&nbsp;<BR>రణరంగంలో నా తుదిశ్వాస విడిచేట్లు ఆమె చూస్తుంది. నీకు ఎప్పడు, ఎల్ల-&nbsp;<BR>ప్పుడు నా శ్రేష్ఠమైన ప్రేమ, దీవెనలు.</FONT></p>
<p><FONT FACE="SHREE900, SHREE, sans-serif" SIZE="3">సదా సత్యంలో,</FONT></p>
<p><FONT FACE="SHREE900, SHREE, sans-serif" SIZE="3">మీ వివేకానంద.</FONT></p>
<p><FONT FACE="TimesNewRoman, Times, serif" SIZE="3">4 7 5</FONT></p>
<BR>
<p><FONT FACE="SHREE902, SHREE, sans-serif" SIZE="3">(కుమారి మేరీ హేల్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">బేలూర్‌ మఠం,</FONT></p>
<p><FONT FACE="SHREE900, SHREE, sans-serif" SIZE="3">మార్చ్‌ 16, 1899.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన మేరీ,</FONT></p>
<p><FONT FACE="SHREE900, SHREE, sans-serif" SIZE="3">శ్రీమతి ‘ఆడమ్స్‌’కు ధన్యవాదాలు. అల్లరి పిల్లలైన మిమ్మల్ని లేవదీసి&nbsp;<BR>చివరకు ఉత్తరం రాయించింది. ‘కంటికి దూరం - మనస్సుకు దూరమైపో-&nbsp;<BR>తుంది.’ </FONT><FONT FACE="TimesNewRoman, Times, serif" SIZE="2">(Out  of sight out of mind)</FONT><FONT FACE="SHREE900, SHREE, sans-serif" SIZE="3"> అనేది భారతదేశంలో ఎంత నిజమో,&nbsp;<BR>అమెరికాలోను అంతే నిజం.</FONT></p>
<p><FONT FACE="SHREE900, SHREE, sans-serif" SIZE="3">సరే, నేను నా దేహంతో ఒక విధమైన రంగులరాట్నంగా తిప్పలు పడుతు-&nbsp;<BR>న్నాను. నేను ఉన్నాను అని చెప్పటానికి నా దేహం కొన్ని నెలలుగా ప్రయ&nbsp;<BR>త్నిస్తూంది.</FONT></p>
<hr class="puTa_virupu">
<table><tr><td><a class=puTa_lanke href=puTa3868.html>p3868</a></td><td>p3869</td><td><a class=puTa_lanke href=puTa3870.html>p3870</a></td></tr></table>
</div></body></html>
