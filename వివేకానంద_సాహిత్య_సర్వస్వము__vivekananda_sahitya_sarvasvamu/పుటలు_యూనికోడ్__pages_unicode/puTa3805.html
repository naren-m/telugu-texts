<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3804.html>p3804</a></td><td>p3805</td><td><a class=puTa_lanke href=puTa3806.html>p3806</a></td></tr></table>

<p><FONT FACE="TimesNewRoman, Times, serif" SIZE="2">1 7 8</FONT></p>
<p><FONT FACE="SHREE900, SHREE, sans-serif" SIZE="3">సమాధానాలు ఇవి:</FONT></p>
<p><FONT FACE="SHREE900, SHREE, sans-serif" SIZE="3">1. ఇంచుమించుగా అన్ని (కార్య) శాఖలు ప్రారంభమైనాయి. కాని&nbsp;<BR>ఉద్యమం ప్రారంభావస్థలోనే ఉంది.</FONT></p>
<p><FONT FACE="SHREE900, SHREE, sans-serif" SIZE="3">2. సన్యాసుల్లో చాలమంది విద్యావంతులు. విద్యావంతులు కానివారికికూడ&nbsp;<BR>లౌకికజ్ఞానముంది. కాని అన్నింటికంటె, మంచిచేయటానికి స్వార్థత్యాగం అత్యా-&nbsp;<BR>వశ్యకం. దాన్ని బలపరచటానికి, యితర విషయాలకంటే, ఆధ్యాత్మిక&nbsp;<BR>సాధనలో ఎక్కువ శ్రద్ధ వహింపబడుతోంది.</FONT></p>
<p><FONT FACE="SHREE900, SHREE, sans-serif" SIZE="3">3. లౌకిక విద్యాబోధకులు: మఠంలో చేరేవారిలో అనేకులు యిదివరకే&nbsp;<BR>స్వయంగా విద్యావంతులై ఉన్నారు. కాలసింది, వారికి మన విధానంలో శిక్షణ&nbsp;<BR>నిచ్చి, శీలనిర్మాణం గావించటం, ఈ శిక్షణలోని ఉద్దేశం వారిని, విధేయులు-&nbsp;<BR>గాను, నిర్భయులుగాను తీర్చిదిద్దటం. దీనికి విధాన మేమంటే మొదట పేదలకు,&nbsp;<BR>భౌతికమైన సహాయం ఒనరించటం (అంటే జీవనయాత్రకు వలసిన సహాయం&nbsp;<BR>అందించటం) తర్వాత ఉత్తమమైన మానసిక వికాసం కల్గించటం.</FONT></p>
<p><FONT FACE="SHREE900, SHREE, sans-serif" SIZE="3">కళలు, పరిశ్రమలు: డబ్బు కొరతచేత ఆ కార్యక్రమ విభాగం మాత్రమే&nbsp;<BR>ప్రారంభించటానికి వీలులేకుండా ఉంది. ప్రస్తుతం అతి సులభంగా అనుసరించ&nbsp;<BR>టానికి వీలైన విధానమేమంటే, హిందువులు వారు ఉత్పత్తిచేసిన దాన్ని, వారే విని-&nbsp;<BR>యోగించుకొంటూ, హైందవ కళాఖండాలు మొదలైనవాటికి విదేశాల్లో అమ్మ-&nbsp;<BR>కానికి ఏర్పాటు చేయటం. ఈ కార్యక్రమం నిర్వహించేవారు, తాము దళారులు&nbsp;<BR>కాకుండటమేకాక, ఈ శాఖలో వచ్చే అదాయాన్నంతా పనివారి అభ్యుదయానికై&nbsp;<BR>వినియోగించేవారై వుండాలి.</FONT></p>
<p><FONT FACE="SHREE900, SHREE, sans-serif" SIZE="3">4. ప్రజలు తమంత తామే విద్య నేర్చుకోటానికి వచ్చేవరకు, మనమే&nbsp;<BR>ఒక చోటినుండి మరొక చోటికి సంచరించవలసి ఉంది. పరివ్రాజక సన్యాసుల&nbsp;<BR>పారమార్థిక శీలం ఆ విధంగా చేయటంచేత మరింత శోభిస్తుంది. మరొక&nbsp;<BR>విధంగా కాదు.</FONT></p>
<p><FONT FACE="SHREE900, SHREE, sans-serif" SIZE="3">5. అన్ని వర్ణాలవారిలో మన ధార్మిక ఉద్యమం ప్రభావం చూపిస్తుంది.&nbsp;<BR>కాని యింతవరకు ఆ ప్రభావం అగ్రవర్ణాలవారిలో మాత్రమే పనిచేస్తోంది. అనేక&nbsp;<BR>చోట్ల క్షామనివారణ కేంద్రాలు ముమ్మరంగా పని చేస్తూండటంవల్ల నిమ్న&nbsp;<BR>జాతులవారు అంతకంతకు పరవశులవుతున్నారు.</FONT></p>
<p><FONT FACE="SHREE900, SHREE, sans-serif" SIZE="3">6. దాదాపు హిందువులందరు మా పనిని ఆమోదిస్తూన్నారు. కాని&nbsp;<BR>యిలాంటి పనుల్లో ఆచరణరూపమైన సహకారం చేయటానికి వారు అలవాటు-&nbsp;<BR>పడాలి.</FONT></p>
<hr class="puTa_virupu">
<table><tr><td><a class=puTa_lanke href=puTa3804.html>p3804</a></td><td>p3805</td><td><a class=puTa_lanke href=puTa3806.html>p3806</a></td></tr></table>
</div></body></html>
