<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1212.html>p1212</a></td><td>p1213</td><td><a class=puTa_lanke href=puTa1214.html>p1214</a></td></tr></table>
<p><FONT FACE="SHREE900, SHREE, sans-serif" SIZE="3">భారతదేశ ఆచార సంప్రదాయాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">389</FONT></p>
<BR>
<p><FONT FACE="SHREE900, SHREE, sans-serif" SIZE="3">శ్రోతల్లో మహిళలు వారిని పదేపదే ప్రశ్న లడుగుతూ, ఉపన్యాసానికి&nbsp;<BR>ఆటంకం కల్గించారు. వారన్ని ప్రశ్నలకు ఎలాంటి జంకు లేకుండా జవాబులు&nbsp;<BR>చెప్పారు. తనను మత విషయక చర్చలోకి దింపాలన్న ఉద్దేశంతో ఒక మహిళ అడిగిన&nbsp;<BR>ప్రశ్నకు మాత్రం వారు జవాబు చెప్పలేదు. ఆనాటి ఉపన్యాస విషయాన్ని వదిలిపెట్టి,&nbsp;<BR>అప్రస్తుత విషయాల్లోకి వెళ్లటానికి వారు నిరాకరించారు. ‘‘ఆత్మ ఒక శరీరాన్ని&nbsp;<BR>వదిలి మరో శరీరాన్ని ధరించటం’’ - మొదలైన విషయాల గూర్చి తమ&nbsp;<BR>అభిప్రాయాలను మరొకరోజు చెబుతానని ఆ ప్రశ్నించిన మహిళకు వారు చెప్పారు.</FONT></p>
<p><FONT FACE="SHREE900, SHREE, sans-serif" SIZE="3">ప్రసంగవశంలో వారు, ‘‘మా తాతగారికి మూడవ ఏటనే పెండ్లయింది.  మా&nbsp;<BR>తండ్రికి పద్ధెనిమిదవ ఏట పెండ్లి జరిగింది. నా కసలు పెండ్లి కాలేదు’’ అని చెప్పారు.&nbsp;<BR>సన్యాసికి పెండ్లి నిషిద్ధమట!</FONT></p>
<BR>
<p><FONT FACE="SHREE900, SHREE, sans-serif" SIZE="3">ఒకవ్యక్తి అడిగిన ప్రశ్నకు జవాబుగా వా రిలా చెప్పారు: భారతదేశంలో&nbsp;<BR>ఎలాంటి కారణ మున్నాసరే, పెండ్లిని మాత్రం రద్దుచేసుకునే ఆచారం లేదు. అయితే&nbsp;<BR>పెండ్లి జరిగి పధ్నాల్గు సంవత్సరాలు అయినా సంతానం కలగకపోతే, భార్య&nbsp;<BR>అనుమతితో భర్త మరొక స్త్రీని పెండ్లాడవచ్చు. ఆమె అంగీకరించకుంటే, అతను&nbsp;<BR>మరల వివాహం చేసుకోవటానికి వీలు లేదు. వారు గోరీలను - గుడులను వర్ణించి&nbsp;<BR>చెప్పిన తీరు సాటిలేనిది; మనోహరమైనది. ఆ వర్ణనలను బట్టి చూస్తే, నేటి&nbsp;<BR>శిల్పులకున్న శాస్త్రీయ జ్ఞానంకన్నా ప్రాచీనులకున్న శాస్త్రీయజ్ఞానం చాలా&nbsp;<BR>ఉత్తమమైందని తెలుస్తున్నది.</FONT></p>
<p><FONT FACE="SHREE900, SHREE, sans-serif" SIZE="3">నేటిరాత్రి చివరిసారిగా వివేకానందస్వామి ఈ నగరంలోని వై.ఎం.హెచ్‌.ఏ.&nbsp;<BR>హాలులో దర్శనమిస్తారు. ‘చికాగో స్లేటన్‌ లీషియం బ్యూరో’ వారి ఆధ్వర్యంలో&nbsp;<BR>మూడేండ్లకాలం వారు ఈ దేశంలో పర్యటిస్తూ ఉపన్యాసా లివ్వాలన్న&nbsp;<BR>ఒప్పందముంది. రేపు వారు చికాగో వెళ్లిపోతారు. వారి కక్కడ 25 వ తేదీ రాత్రి ఒక&nbsp;<BR>కార్యక్రమం ఉంది.</FONT></p>
<p><FONT FACE="SHREE902, SHREE, sans-serif" SIZE="3">(డషట్రాతుుట్‌ ట్రషబ్యూన్‌ - ఫిబ్రవరి 15, 1894)</FONT></p>
<BR>
<p><FONT FACE="SHREE900, SHREE, sans-serif" SIZE="3">యూనిటి క్లబ్‌ ఆధ్వర్యంలో నిన్న సాయంకాలం సుప్రసిద్ధ హిందూ&nbsp;<BR>సన్యాసి, బ్రహ్మసమాజి వివేకానందస్వామి యునిటేరియన్‌ చర్చలో ఉపన్యాసం&nbsp;<BR>యిచ్చారు. వేలాది ప్రజలు వారి దర్శన - శ్రవణ భాగ్యాన్ని పొందారు. వారు&nbsp;<BR>స్వదేశీవేషంలో ఉన్నారు. వారి ఒడ్డూ - పొడుగూ - సుందరవదనం విలక్షణ&nbsp;<BR>దర్శనీయంగా ఉన్నాయి. వారి వాగ్ధాటి శ్రోతలను మంత్రముగ్ధులను చేసింది. సభలో&nbsp;<BR>పదేపదే హర్షధ్వానాలు మారుమ్రోగాయి. ‘భారతదేశ ఆచార - సంప్రదాయాలు’ అనే&nbsp;<BR>విషయం గూర్చి వారు ఉపన్యాసం ఇచ్చారు. విషయాన్ని నిర్దుష్ట - రమణీయ</FONT></p>
<hr class="puTa_virupu">
<table><tr><td><a class=puTa_lanke href=puTa1212.html>p1212</a></td><td>p1213</td><td><a class=puTa_lanke href=puTa1214.html>p1214</a></td></tr></table>
</div></body></html>
