<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2538.html>p2538</a></td><td>p2539</td><td><a class=puTa_lanke href=puTa2540.html>p2540</a></td></tr></table>
<p><FONT FACE="SHREE900, SHREE, sans-serif" SIZE="3">బాలగోపాలుని కథ</FONT></p>
<p><FONT FACE="TimesNewRoman, Times, serif" SIZE="2">1 0 3</FONT></p>
<p><FONT FACE="SHREE900, SHREE, sans-serif" SIZE="3">భక్తితో అర్పిస్తాడో ఆ ప్రియతాత్ముని ఆ భక్త్యుపహారాన్ని నే నారగిస్తాను’’ అనే&nbsp;<BR>వాక్యం ఆమెకు జ్ఞాపకం వుంది. ఆమె యిలా ప్రార్థించేది: ‘‘ఓ దేవా, పుష్పలోకం&nbsp;<BR>వికసించింది నీ కోసమే. సాదా పుష్పాలను యీ కొన్నింటిని స్వీకరించు.&nbsp;<BR>విశ్వానికి అన్నప్రదాతవు నువ్వు. ఈ అల్ప ఫలోపహారాన్ని గైకొను. నేను&nbsp;<BR>అబలను. అజ్ఞురాలను. నిన్నెలా ఆశ్రయించాలో, ఎలా ఆరాధించాలో నాకు&nbsp;<BR>తెలియదు. నా స్వామీ, నా గోపాలా, నా బిడ్డా, నా పూజ పవిత్రమై వుండాలి.&nbsp;<BR>నీ మీద నా ప్రేమ నిస్వార్థమైనదిగా వుండాలి. ఈ ఆరాధనకు ఫలితముంటే అది&nbsp;<BR>నీదే అవుతుంది. నాకు ప్రేమను మాత్రమే, ప్రతిఫలాపేక్షారహితమైన ప్రేమను,&nbsp;<BR>ప్రేమనే తప్ప వేరేదేన్నీ కోరని ప్రేమను ప్రసాదించు.’’ అప్పుడు ఆ చిన్నకోనలో&nbsp;<BR>సాధువు తన ప్రాతర్గీతంగా యిలా పాడుతూండేవాడు:</FONT></p>
<p><FONT FACE="SHREE902, SHREE, sans-serif" SIZE="3">నీదు జ్ఞానము సుంత గణింపనోయి;&nbsp;<BR>భీతి గొందును నేను నీ ప్రేమ జూచి.&nbsp;<BR>ప్రిదులజేయు నా పీఠి నీ ప్రేమ యొకటే.&nbsp;<BR>నరుని కన్నీటి దుడువఁగఁ బరుని నవత&nbsp;<BR>రింపఁ జేయునది నరుని ప్రేమ యొకటె.&nbsp;<BR>నిత్యముక్తుడు నీరూపి</FONT><FONT FACE="TimesNewRoman, Times, serif" SIZE="1"><sup>*</sup></FONT><FONT FACE="SHREE902, SHREE, sans-serif" SIZE="3"> నిఖిలనాథు&nbsp;<BR>డైన హరిప్రేమచేఁ గాదె యవతరించి</FONT></p>
<p><FONT FACE="SHREE902, SHREE, sans-serif" SIZE="3">నరుని రూపానఁ గ్రీడించు నరులఁగూడి?&nbsp;<BR>గోపకులకు బృందావనగులకుఁ జదువు&nbsp;<BR>లున్నవె? యల గొల్లవనితలు చదువుకొని&nbsp;<BR>రె? పిలిచికొనిరి నన్ను స్వప్రేమనిచ్చి.</FONT></p>
<p><FONT FACE="SHREE900, SHREE, sans-serif" SIZE="3">ఆమె మాతృహృదయం పరతత్త్వంలో తన కుమారుణ్ణి గోపాలుణ్ణి&nbsp;<BR>చూసింది. దివ్యగోపాలుని పేరునే ఆమె తన కుమారుడికి పెట్టుకొంది.&nbsp;<BR>యంత్రంలా ఐహిక పరిసరాల్లో సంచరించే ఆత్మ, దివ్యాంతరాళంలో తేలిపోతూ&nbsp;<BR>ఐహికాల అనుబంధంనుండి విడిపోవటానికి సంసిద్ధంగావున్న ఆత్మ, భూమిని&nbsp;<BR>తన శిశువును విడిదిపట్టుగా చేసుకొంది. ఆమె తన ఐహికానందాలను ప్రేమను&nbsp;<BR>పేర్చి పెట్టుకోవటానికి మిగిలింది ఆ శిశువు ఒక్కడే. బతుక్కు ఆమెను కట్టు-&nbsp;<BR>పరచింది ఆ శిశువే. ఆ శిశువు కోసమే ఆమె సంచారాలు, తలంపులు, వినోదాలు&nbsp;<BR>ఆమె జీవితం.</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">నీరూపి = రూపరహితుడు.</FONT></p>
<hr class="puTa_virupu">
<table><tr><td><a class=puTa_lanke href=puTa2538.html>p2538</a></td><td>p2539</td><td><a class=puTa_lanke href=puTa2540.html>p2540</a></td></tr></table>
</div></body></html>
