<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2870.html>p2870</a></td><td>p2871</td><td><a class=puTa_lanke href=puTa2872.html>p2872</a></td></tr></table>

<p><FONT FACE="SHREE900, SHREE, sans-serif" SIZE="3">తమా యిది? స్త్రీజన సముద్ధరణ, పామర జనులలో జాగృతి యివీ మొదట&nbsp;<BR>రావాలి. ఆ తర్వాతనే హిందూదేశానికి నిజమైన మేలు చేకూరుతుంది.</FONT></p>
<p><FONT FACE="SHREE900, SHREE, sans-serif" SIZE="3">మహాకాళీ సంస్థాపకురాలైన, తపస్విని మాతాజీ, తాను స్థాపించిన పాఠ&nbsp;<BR>శాలను సందర్శించమని కోరినదని, స్వామీజీ శిష్యునితో ‘చోరేబగన్‌’ దగ్గర&nbsp;<BR>చెప్పారు. బండి అక్కడ ఆగగానే, ముగ్గురు, నలుగురు పెద్దమనుష్యులు&nbsp;<BR>స్వామీజీకి స్వాగతం పలికి మేడ మీదికి దారి చూపించారు. అక్కడ తపస్వినీ&nbsp;<BR>మాత నిలబడి స్వామీజీకి స్వాగత మిచ్చింది. ఆమె ఆయనను సగౌరవంగా ఒక&nbsp;<BR>క్లాసులోనికి తీసుకొని పోగానే, అక్కడి విద్యార్థినులందరు నిలబడి స్వాగతం&nbsp;<BR>పలికారు. మాతాజీ ఆజ్ఞ ననుసరించి శివస్తోత్రాన్ని సంస్కృతంలో సస్వరంగా&nbsp;<BR>ఆ బాలికలు పఠించారు. తర్వాత పాఠశాలలో తమకు ఏ విధంగా పూజా&nbsp;<BR>విధానం నేర్పబడుతున్నదో దానిని ప్రదర్శించారు. ఇదంతా ఆసక్తితోను,&nbsp;<BR>ఆనందంతోను చూచిన తర్వాత, స్వామీజీ యితర తరగతుల్నికూడా చూడటా-&nbsp;<BR>నికి ముందుకు సాగారు. దీని తర్వాత మాతాజీ ఒక బాలికకోసం కబురుపంపి&nbsp;<BR>ఆమెను కాళిదాస రఘువంశంలోని మూడవ సర్గలో మొదటి శ్లోకం</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3">, స్వామీజీ&nbsp;<BR>ముందు వివరించమని చెప్పింది. ఆ బాలిక సంస్కృతంలోనే దాన్ని వివరిం-&nbsp;<BR>చింది. స్త్రీలలో విద్యావ్యాప్తి చేయటంలో మాతాజీ పట్టుదలతో ఎంతటి&nbsp;<BR>విజయం సాధించిందో చూచి, స్వామీజీ ఎంతగానో మెచ్చుకున్నారు. దానికి&nbsp;<BR>సమాధానంగా ఆమె వినమ్రతతో యిలా అన్నది: ‘‘నా విద్యార్థినులకు సేవ చేయ-&nbsp;<BR>టంలో నేను వారికి కన్నతల్లిలా భావిస్తాను. ఈ పాఠశాల స్థాపించడంలోకూడా&nbsp;<BR>పేరు ప్రఖ్యాతుల కోసం పాకులాడడంగాని, మరే యితరమైన అభిప్రాయాలు-&nbsp;<BR>గాని నాకు లేవు.’’</FONT></p>
<p><FONT FACE="SHREE900, SHREE, sans-serif" SIZE="3">మాతాజీ కోర్కెపై స్వామీజీ సందర్శకుల పుస్తకంలో </FONT><FONT FACE="TimesNewRoman, Times, serif" SIZE="2">(visitor's book)</FONT><FONT FACE="SHREE900, SHREE, sans-serif" SIZE="3"> ఆ&nbsp;<BR>పాఠశాలను గూర్చి తన అభిప్రాయాన్ని వ్రాశారు. దానిలో ఆఖరి పంక్తి యిలా&nbsp;<BR>వుంది: ‘‘ఉద్యమం సక్రమమార్గంలోనే ఉంది.’’</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">అథేప్సితం భర్తు రుపస్థితోదయం</FONT></p>
<p><FONT FACE="SHREE900, SHREE, sans-serif" SIZE="3">సఖీజనో ద్వీక్షణ కౌముదీ ముఖం।</FONT></p>
<p><FONT FACE="SHREE900, SHREE, sans-serif" SIZE="3">నిదాన మిక్ష్వాకు కులస్య సంతతేః</FONT></p>
<p><FONT FACE="SHREE900, SHREE, sans-serif" SIZE="3">సుదక్షిణా దౌహృద లక్షణం దధౌ।।</FONT></p>
<p><FONT FACE="SHREE900, SHREE, sans-serif" SIZE="3">తర్వాత సుదక్షిణాదేవి భర్తయొక్క కోరిక తీరునట్లుగాను, చెలికత్తెల కనులకు వెన్నెల&nbsp;<BR>వలె ఆహ్లాదకరంగాను, ఇక్ష్వాకువంశం ఎడతెగకుండా కొనసాగటానికి మూలకారణమైన గర్భ&nbsp;<BR>చిహ్నాన్ని ధరించింది.</FONT></p>
<hr class="puTa_virupu">
<table><tr><td><a class=puTa_lanke href=puTa2870.html>p2870</a></td><td>p2871</td><td><a class=puTa_lanke href=puTa2872.html>p2872</a></td></tr></table>
</div></body></html>
