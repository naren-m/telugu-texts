<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3249.html>p3249</a></td><td>p3250</td><td><a class=puTa_lanke href=puTa3251.html>p3251</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>ˇ</FONT></p>
<p><FONT FACE="SHREE900, SHREE, sans-serif" SIZE="3">యిక్కడికి కొంత దూరంలో ఉన్న పల్లెలో ఉంటున్నాను. అక్కడనుండి ఉత్త-&nbsp;<BR>రాలు వ్రాయడానికి అవకాశంలేదు. అందువల్లే మీ ఉత్తరానికి యింత ఆలస్యంగా&nbsp;<BR>సమాధాన మిస్తున్నాను. గంగాధర్‌ తప్పక రావచ్చు. లేకపోతే ఈ పాటికి వాణ్ణుండి&nbsp;<BR>ఉత్తరం వచ్చి ఉండేదే! సోదరుడు అభేదానంద, వారణాసిలో డాక్టరు ప్రియగారి&nbsp;<BR>యింటిలో ఉన్నాడు. మరొక సోదర శిష్యుడు నాతోనే వున్నాడుగాని, యిటీవల&nbsp;<BR>అభేదానందుని వద్దకు వెళ్ళాడు. అతడు చేరిన వర్తమానం యింకా అందలేదు.&nbsp;<BR>అతని ఆరోగ్యం సరిగా లేనందున, అతనిని గూర్చి ఆందోళన చెందుతున్నాను.&nbsp;<BR>నేను అతని ఎడల చాలక్రూరంగా ప్రవర్తించాను. ఏమంటే నా వద్దనుండి వెళ్ళి-&nbsp;<BR>పొమ్మని పీడించాను. చూడండి! నే నెంత దుర్బల హృదయుడనో! ప్రేమ, వ్యాకు-&nbsp;<BR>లతకు, ఎంతగా లోబడ్డానో కదా! నా హృదయం గట్టిపడేట్లు ఆశీర్వదించండి.&nbsp;<BR>నా మానసికస్థితిని గూర్చి మీకేమి వర్ణించగలను! నరకాగ్నిలో రాత్రింబవళ్ళు,&nbsp;<BR>మండుచున్నట్లుగా ఉంది! ఇంతవరకు నే నేమి సాధించాను? ఏమీ లేదే! ఈ&nbsp;<BR>జీవితం వ్యర్థమైపోయింది. నేను నిస్సహాయుడను. ఏమి చేయగలను? బాబాజీ&nbsp;<BR>మధుర వాక్యాలతో నన్ను కట్టేసి వెళ్ళనివ్వడం లేదు. అయ్యో నేనేమి చెప్పను?&nbsp;<BR>మీ ఎడల వందలకొలది అపరాధాలు చేస్తున్నాను. మానసిక బాధలతో పిచ్చి ఎత్తిన&nbsp;<BR>వాని తప్పిదాలుగా భావించి, మీరు నన్ను మన్నింతురు గాక! అభేదానంద రక్త-&nbsp;<BR>విరోచనాలతో బాధపడుచున్నాడు. మీరు, అతని విషయం విచారించి, అతడు&nbsp;<BR>రాగోరితే మఠానికి పంపితే మీకు కృతజ్ఞుడనై ఉంటాను. అక్కడికి వచ్చిన నా&nbsp;<BR>సోదర శిష్యునితో అతనిని పంపండి. నా గురుభాయిలు నన్ను క్రూరునిగా, స్వార్థ-&nbsp;<BR>పరునిగా అనుకోవచ్చు. ఆహా! నేనేమి చేయగలను. నా మనస్సులోనికి దూరి&nbsp;<BR>ఎవ్వరు చూడగలరు? రాత్రింబవళ్ళు, నే నెంత వ్యధ చెందుతున్నానో ఎవరు&nbsp;<BR>గ్రహించగలరు? అచంచలమైన ఓర్పు, పట్టుదల నాకు కల్గేట్లు ఆశీర్వదించండి.</FONT></p>
<p><FONT FACE="SHREE900, SHREE, sans-serif" SIZE="3">భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="SHREE900, SHREE, sans-serif" SIZE="3">మీకు అశేష ధన్యవాదాలు.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> అభేదానందుడు సోనార్‌పురంలో డాక్టరు ప్రియ గారి&nbsp;<BR>యింటిలో ఉన్నాడు. నా నడుంనొప్పి యథాపూర్వకంగానే ఉంది.</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>  </sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(అభేదానంద స్వామికి)</FONT></p>
<BR>
<p><FONT FACE="SHREE908, SHREE, sans-serif" SIZE="3">ఓం నమో భగవతే రామకృష్ణాయ</FONT></p>
<BR>
<p><FONT FACE="SHREE900, SHREE, sans-serif" SIZE="3">ఘాజీపూర్‌,</FONT></p>
<p><FONT FACE="SHREE900, SHREE, sans-serif" SIZE="3">ఏప్రిల్‌ 2, 1890.</FONT></p>
<hr class="puTa_virupu">
<table><tr><td><a class=puTa_lanke href=puTa3249.html>p3249</a></td><td>p3250</td><td><a class=puTa_lanke href=puTa3251.html>p3251</a></td></tr></table>
</div></body></html>
