<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3242.html>p3242</a></td><td>p3243</td><td><a class=puTa_lanke href=puTa3244.html>p3244</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>˝</FONT></p>
<p><FONT FACE="SHREE900, SHREE, sans-serif" SIZE="3">తెలియదు. ఇదే నా కష్టాల కన్నిటికీ కారణం. ఏ చిన్న తాకిడి గలిగినా నేను లొంగి-&nbsp;<BR>పోతాను. నా మంచి గురించే నేనెంత ప్రయత్నించినా, వివశుడనై యితరుల&nbsp;<BR>క్షేమాన్నే తలపోస్తుంటాను. ఈసారి నా మేలుకోసమే ప్రయత్నించాలనే దృఢ&nbsp;<BR>సంకల్పంతో బయలుదేరాను. కాని, అలహాబాద్‌లో వున్న నా సోదర శిష్యుని అనా-&nbsp;<BR>రోగ్యవార్త అందగానే పరుగెత్తి అక్కడికి వెళ్ళాను. హృషీకేశ్‌నుండి ఇప్పు డీ వార్త&nbsp;<BR>వచ్చింది. తక్షణం నా మనస్సు అక్కడకు పరుగెత్తింది. శరత్‌కు తంతివార్త పంపి-&nbsp;<BR>నాగాని, యింతవరకు జవాబు రాలేదు. టెలిగ్రాములు కూడ ఆలస్యంగా చేరేట్టి&nbsp;<BR>ఆచోటు నిజంగా మంచి చోటే! నన్ను నడుంనొప్పి వదలనంటోంది; బాధ దుర్భ-&nbsp;<BR>రంగా ఉంది. గడచిన కొన్ని రోజులుగా నేను పవహారీ బాబాజీని దర్శించుటకు&nbsp;<BR>వెళ్ళలేదు. అయినా ఆయన దయతో నా స్థితిని తెలుసుకోవడానికి ప్రతిరోజూ&nbsp;<BR>ఒక మనిషిని పంపుతూనే ఉన్నారు. విషయమంతా ఇప్పుడు తలక్రిందులైనట్లు&nbsp;<BR>తోస్తోంది. బిచ్చగాని వలె నేను ఆయన గుమ్మం వద్దకు రాగా ఇప్పుడు ఆయనే&nbsp;<BR>నావద్దనుండి విషయాలు గ్రహింప కోరుచున్నాడు! అతని క్రియాకలాపాలు,&nbsp;<BR>వ్రతాలు, అనుష్ఠానాలు, అత్యంత ఆత్మగోప్యత - ఇదంతా చూస్తే అత డింకా&nbsp;<BR>పరిపూర్ణుడు కానట్లున్నాడు. సంపూర్ణమైన సముద్రం గట్లమధ్యలో యిమిడివుం-&nbsp;<BR>డదని నా గట్టినమ్మకం. కాబట్టి నిష్కారణంగా ఈ సాధువును తొందరపెట్టటం&nbsp;<BR>మంచిదికాదని తీర్మానించుకొన్నాను. త్వరలోనే ఆయన వద్దనుండి సెలవు తీసు-&nbsp;<BR>కొని వెళ్తాను. వేరేమార్గం కనిపించటం లేదు. ఇటువంటి సున్నితమైన హృద-&nbsp;<BR>యాన్ని నాకిచ్చి భగవంతుడు నన్ను చంపివేశాడు. బాబాజీ నన్ను వెళ్ళనివ్వడు.&nbsp;<BR>ఇక గగనబాబో నన్ను వదలడు (బహుశా ఈ గగనబాబును మీ రెరుగుదురు.&nbsp;<BR>అతడు నిజాయితీపరుడు, భక్తుడు, దయార్ద్రహృదయుడు). రావాలని నాకు&nbsp;<BR>టెలిగ్రాం వస్తే, నే నీ చోటును వదలి వెళ్తాను. లేకపోతే వారణాసిలో మీ దగ్గరకు&nbsp;<BR>వస్తాను. ఇక నేను మిమ్మల్ని వదలిపెట్టక నాతోపాటు మిమ్మల్ని హృషీకేశ్‌కు తీసు-&nbsp;<BR>కొనిపోవలసిందే. మీ రెన్ని సాకులు చెప్పినా, ఎన్ని ఆటంకాలు పెట్టినా అవేవీ&nbsp;<BR>చెల్లవు సుమా! అక్కడ పరిశుభ్రంగా ఉండటం కష్టమని మీరు అనుచున్నారా?&nbsp;<BR>కొండలలో నీరు లభించదని, ఉండటానికి తగిన బస దొరకదని చెప్పుచున్నారా!&nbsp;<BR>కలియుగంలో పవిత్ర క్షేత్రాలు (తీర్థాలు), కలియుగ సన్యాసులు ఎలా వుంటారో&nbsp;<BR>మీకు తెలియంది కాదు!! డబ్బు వెదజల్లితే దేవాలయాధికారులు, ప్రతిష్టించిన&nbsp;<BR>విగ్రహాలనైనా పెకలించి పారవేసి, మీకు బస యిస్తారు. కాబట్టి అదొక పెద్ద సమస్య&nbsp;<BR>కాదు. ఇక్కడ ప్రస్తుతం వేసవి వేడిమి మొదలైంది. అయినా వారణాసి ఎండకన్నా&nbsp;<BR>తీవ్రత ఇక్కడ ఉండదు. అదీ మన మంచికే. రాత్రు లెప్పుడు చల్లగానే ఉంటాయి</FONT></p>
<hr class="puTa_virupu">
<table><tr><td><a class=puTa_lanke href=puTa3242.html>p3242</a></td><td>p3243</td><td><a class=puTa_lanke href=puTa3244.html>p3244</a></td></tr></table>
</div></body></html>
