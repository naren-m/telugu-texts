<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4013.html>p4013</a></td><td>p4014</td><td><a class=puTa_lanke href=puTa4015.html>p4015</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">3 8 7</FONT></p>
<p><FONT FACE="TimesNewRoman, Times, serif" SIZE="3">6 0 5</FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీమతి మృణాళిక బసుకు)</FONT></p>
<BR>
<p><FONT FACE="TimesNewRoman, Times, serif" SIZE="2">C/</FONT><FONT FACE="TimesNewRoman, Times, serif" SIZE="3">o </FONT><FONT FACE="SHREE900, SHREE, sans-serif" SIZE="3">బాబుప్రియనాథ ముఖర్జీ, దేవఘర్‌, వైద్యనాథ్‌,&nbsp;<BR>డిసెంబర్‌ 23, 1900.</FONT></p>
<p><FONT FACE="SHREE900, SHREE, sans-serif" SIZE="3">ప్రియ జననీ,</FONT></p>
<p><FONT FACE="SHREE900, SHREE, sans-serif" SIZE="3">నీ ఉత్తరం అంది చాల సంతసించాను. నువ్వు అర్థంచేసుకొంది సరిగ్గానే&nbsp;<BR>ఉంది. ‘‘స ఈశః అనిర్వచనీయ ప్రేమస్వరూపః’’ ఆ ఈశ్వరుడు అనిర్వచనీయ&nbsp;<BR>ప్రేమస్వరూపుడు. నారదునిచే పేర్కొనబడిన ఈ భగవంతుని లక్షణం, ప్రత్యక్ష&nbsp;<BR>గోచరమనీ, సర్వవిధాల, అందరిచేతను అంగీకరింపబడినదనీ నా నిశ్చయం. అనే-&nbsp;<BR>కమంది వ్యక్తుల సమూహాన్ని ‘సమష్టి’ అంటారు. ఒక్కొక్క వ్యక్తిని వ్యష్టి&nbsp;<BR>(భాగం) అంటారు. నువ్వు నేను ప్రతి ఒక్కరం - వ్యష్టి. సంఘం సమష్టి. నువ్వు,&nbsp;<BR>నేను, ఒక జంతువు, ఒక పక్షి, ఒక క్రిమి, ఒక కీటకం, ఒక వృక్షం, ఒక లత,&nbsp;<BR>ఒక భూమి, గ్రహం, ఒక నక్షత్రం - ఒక్కొక్కటి వ్యష్టి; విశ్వం సమష్టి; దాన్ని&nbsp;<BR>వేదాంతులు విరాట్‌ అనీ, హిరణ్యగర్భుడనీ, ఈశ్వరుడనీ వ్యవహరిస్తారు. దాన్నే&nbsp;<BR>పురాణాల్లో బ్రహ్మ, విష్ణువు, దేవి మొదలైన పేర్లతో పిలుస్తారు. వ్యష్టి అనేదానికి&nbsp;<BR>వ్యక్తిగతమైన స్వాతంత్య్రం ఉందా? లేదా? ఉంది అంటే అది ఎంతవరకు&nbsp;<BR>ఉండాలి? వ్యష్టి తన యిచ్ఛను, సౌఖ్యాన్ని సమష్టికోసం వదలు&nbsp;<BR>కోవాలా? వద్దా? ఇవి ప్రతి సమాజాన్ని కలవరపరస్తున్న సమస్యలు. ఈ సమ-&nbsp;<BR>స్యలకు పరిష్కారం కనుగొనటంలో సంఘం సర్వత్రా నిమగ్నమై ఉంది. ఇవి&nbsp;<BR>పెద్దపెద్ద తరంగాలమాదిరి పాశ్చాత్య సంఘాన్ని కలవరపరుస్తున్నాయి. వ్యక్తి&nbsp;<BR>స్వాతంత్య్రాన్ని, సమాజ ఆధిక్యతకోసం ధారపోయాలని తెలిపే దాన్ని సామ్య-&nbsp;<BR>వాదం </FONT><FONT FACE="TimesNewRoman, Times, serif" SIZE="2">(Socialism)</FONT><FONT FACE="SHREE900, SHREE, sans-serif" SIZE="3"> అంటారు. వ్యక్తి పక్షాన్ని ప్రకటించే వాదాన్ని వ్యక్తివాదం</FONT></p>
<p><FONT FACE="TimesNewRoman, Times, serif" SIZE="2">(Individualism)</FONT><FONT FACE="SHREE900, SHREE, sans-serif" SIZE="3"> అని అంటారు.</FONT></p>
<p><FONT FACE="SHREE900, SHREE, sans-serif" SIZE="3">వ్యక్తిని శాశ్వతంగా సమాజానికి అధీనం చేయటంవల్ల, నిర్బంధపూర్వ-&nbsp;<BR>కంగా శిక్షా, సంప్రదాయాల మూలంగా కలిగే స్వార్థత్యాగంవల్ల కలిగే ఫలితాలకు&nbsp;<BR>మన మాతృభూమి దివ్యమైన నిదర్శనం. ఈ దేశంలో శాస్త్ర విధుల ప్రకారమే&nbsp;<BR>మానవులు జన్మిస్తున్నారు! శాస్త్రవిధుల ప్రకారమే జీవితపర్యంతం తింటున్నారు.&nbsp;<BR>తాగుతున్నారు - వివాహం మొదలైన సంస్కారాలుకూడా అదేవిధంగా జరుగుతు-&nbsp;<BR>న్నవి. చివరకు వారు మరణించటంకూడ శాస్త్రవిధిని అనుసరించే. దీన్లో ఉన్న&nbsp;<BR>ఒక్క సుగుణం తప్ప, ఈ కఠిన శిక్షణ అంతా దోషయుక్తమే. సుగుణం ఏమంటే&nbsp;<BR>స్వల్పప్రయత్నంతోనే వారు ఒకటి రెండు పనులు చక్కగా నిర్వర్తింపగలరు. తర-</FONT></p>
<hr class="puTa_virupu">
<table><tr><td><a class=puTa_lanke href=puTa4013.html>p4013</a></td><td>p4014</td><td><a class=puTa_lanke href=puTa4015.html>p4015</a></td></tr></table>
</div></body></html>
