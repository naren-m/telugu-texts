<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1810.html>p1810</a></td><td>p1811</td><td><a class=puTa_lanke href=puTa1812.html>p1812</a></td></tr></table>
<p><FONT FACE="SHREE900, SHREE, sans-serif" SIZE="3">206 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">చెయ్యటం - ఇదీ హింసాత్మక క్రియే అనిపించుకొంటుంది. ఇలాటి పనులను&nbsp;<BR>ఏకాంతస్థలంలో నిశ్శబ్దంగా చేయవలసిందే; కాని సంఘానికి భయపడి అవి&nbsp;<BR>మానుకోవటంకూడా అంతటి తప్పే.</FONT></p>
<p><FONT FACE="SHREE900, SHREE, sans-serif" SIZE="3">అంతేగాక, ఆయా దేశాల శీతోష్ణస్థితుల్లో అనివార్యాలై వుండే ఆచారాలను&nbsp;<BR>సంఘం ప్రశాంతంగా భరించి, ఆమోదసూచక ప్రవర్తనాన్ని అవలంబిస్తుంది.&nbsp;<BR>మన దేశంలాంటి ఉష్ణదేశాల్లో మనం చెంబులకొద్ది నీళ్లు తాగుతాం; అలా చేసే-&nbsp;<BR>వారు త్రేపులనుండి ఎలా తప్పించుకోగలరు? పాశ్చాత్యదేశాల్లో త్రేపటం ఎంతో&nbsp;<BR>అసభ్యం. కాని అక్కడ భోజన సమయంలో చీది, జేబులోని చేతిగుడ్డలో దాన్ని&nbsp;<BR>దాచటం నిరాక్షేపణీయం. మనకది రోతపని. వారి దేశంవంటి శీతలదేశంలో&nbsp;<BR>అప్పుడప్పుడలా చెయ్యటం అనివార్యం.</FONT></p>
<p><FONT FACE="SHREE900, SHREE, sans-serif" SIZE="3">హిందువులమైన మనకు పెంట అంటె ఎంతో ఏవగింపు. కాని నిజానికి&nbsp;<BR>మనం ఎక్కువసార్లు మాలిన్యం కలిగేవుంటాం. పెంటను తాకితే మనం స్నానం&nbsp;<BR>చేస్తాం - పెంట అంటె మనకంత ఏవగింపు. కాబట్టి మనకు అది దూరంగా&nbsp;<BR>వుండటంకోసం దాన్ని కుప్పవేసి యింటి సమీపంలోనే వుంచుతాం. అక్కడ అది&nbsp;<BR>మురుగుడువాసన కొడుతూ, కుళ్లుతుంటుంది; దాని విషయంలో మనం&nbsp;<BR>జాగ్రత్త తీసుకోవలసింది ఒక్కవిషయంలోనే - దాన్ని తాకకూడదు! కాని మనం&nbsp;<BR>వాస్తవంగా నరకంలోనే నివసిస్తున్నామని ఎన్నడైనా అనుకొంటున్నామా? ఒక&nbsp;<BR>రకమైన అపరిశుద్ధతనుండి తప్పించుకోవటానికి, మనం మరో అపరిశుద్ధతను -&nbsp;<BR>అంతకంటె ఎక్కువ అపకారిని ఆశ్రయిస్తున్నాం. ఒక కీడు పొందకుండా వుండ-&nbsp;<BR>టానికై మనం మరో కీడును - అంతకంటె ఉధృతమైనదాన్ని - వెన్నాడుతున్నాం.&nbsp;<BR>ఇంటిలో పెంటను కుప్పచేసి వుంచుకొనేవాడు పాపం చేస్తున్నాడు. అందుకు&nbsp;<BR>సందేహం లేదు. దానికి ప్రతిఫలమైన శిక్షకోసం అతడు జన్మాంతరందాకా వేచి-&nbsp;<BR>వుండనక్కర్లేదు. త్వరలోనే యీ జన్మలోనే అది అతని తలమీదికి ఒరిగి&nbsp;<BR>పడుతుంది.</FONT></p>
<p><FONT FACE="SHREE900, SHREE, sans-serif" SIZE="3">లÜ (భాగ్యదేవత), సరస్వతుల (విద్యాదేవత) ప్రసాదదృష్టి యీ&nbsp;<BR>కాలంలో పాశ్చాత్యదేశస్థులమీద ప్రసరిస్తోంది. వారు భోగ్య వస్తువుల నార్జించు-&nbsp;<BR>కోవటంతో తృప్తిపడరు. వారి కార్యాలన్నింటిలోను వారొక విధమైన సౌంద-&nbsp;<BR>ర్యాన్ని, నాజూకును అర్థిస్తారు. తమ గృహాల్లో, పరిసరాల్లో, ప్రతి విషయంలోను&nbsp;<BR>వారొక సర్వతోముఖ లాలిత్యాన్ని చూడగోరతారు. ఆ లక్షణం మనకూ ఒకే&nbsp;<BR>కాలంలో - దేశంలో ద్రవ్యసమృద్ధి, ఐశ్వర్యం వున్నప్పుడు - వుండేది. ఇప్పుడు&nbsp;<BR>అపరిమిత దారిద్య్రదశ మనకు పుట్టింది. కాని మన స్థితి యింకా చెడేట్లు మనం&nbsp;<BR>రెండు విధాలుగా వినాశనాన్ని తెచ్చిపెట్టుకొంటున్నాం. అవి: మనకు స్వతంత్ర-</FONT></p>
<hr class="puTa_virupu">
<table><tr><td><a class=puTa_lanke href=puTa1810.html>p1810</a></td><td>p1811</td><td><a class=puTa_lanke href=puTa1812.html>p1812</a></td></tr></table>
</div></body></html>
