<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2226.html>p2226</a></td><td>p2227</td><td><a class=puTa_lanke href=puTa2228.html>p2228</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 7 8</FONT></p>
<p><FONT FACE="SHREE900, SHREE, sans-serif" SIZE="3">అంటే ముందు రానున్నదశను గురించే విచారించవలసి వుంటుందనీ చాలామంది&nbsp;<BR>బోధించడం నేను ఎన్నోసార్లు విన్నాను. ఆ మాట నిజం అయినప్పటికీ గతంపై&nbsp;<BR>ఆధారపడే భావినిర్మాణం కాగలదు. కాబట్టి మీకు శక్తి వున్నంతవరకు వెనుదిరిగి&nbsp;<BR>దృష్టిసారించండి! మీ వెనుకవున్న ఆ అఖండ నిధులనుండి కడుపునిండుగ&nbsp;<BR>జ్ఞానజలాలను పానం చేయండి. అటు తర్వాత ముందుకు చూడండి.&nbsp;<BR>ముందుకు పరుగులిడుతూ పోండి. భారతదేశాన్ని పూర్వకాలం నాటికంటే&nbsp;<BR>తేజోమయంగా, మాననీయంగా, మహిమాఢ్యంగా వెలయించండి. మన&nbsp;<BR>పూర్వులు చాలా గొప్పవారు! ముందుగా మన మా విషయాన్ని జ్ఞప్తికి తెచ్చు-&nbsp;<BR>కోవాలి! మన స్వరూప సత్యాలను మన నాళాల్లో ప్రవహించే రక్తం స్వభావాన్నీ&nbsp;<BR>మనం తెలిసికోవాలి! ఆ రక్తపటుత్వంలో, భూతకాలంలో ఆ రక్తపటిమ సాధించ&nbsp;<BR>గల్గిన ఘనకార్యాలలో మనం విశ్వాసముంచాలి! అలాటి విశ్వాసాన్ని, మన ప్రాచీన&nbsp;<BR>ఔన్నత్యాన్ని గూర్చిన పరిజ్ఞానాన్ని ఆధారం చేసికొని, పూర్వంకంటే, గొప్ప&nbsp;<BR>మహిమతో ప్రకాశించే విధంగా భారతభూమిని పునరుద్ధరించాలి! మనదేశం,&nbsp;<BR>క్షీణతను, హీనతను అనుభవించిన కాలాలున్నాయి. నిజమే. అవి అంత&nbsp;<BR>ముఖ్యంగా నేను భావించను. మనకందరికీ ఆ విషయం తెలుసు. అలాటి&nbsp;<BR>సమయాలు తటస్థించడమూ అవసరమే! ఒక మహావృక్షంలో మనోహరమైన&nbsp;<BR>పక్వఫలం వుంది. ఆ పండు నేలరాలి చితికి క్రుళ్లి నాశనమవుతుంది. దాని వినాశం&nbsp;<BR>నుండే వేరు పాతుకుని, భావికాలపువృక్షం అంకురిస్తోంది. ఈ వృక్షం బహుశా&nbsp;<BR>మొదటిదానికంటే మహోన్నతమైంది కావచ్చు! మనం గడిపిన క్షీణదశ ఎంతో&nbsp;<BR>అవసరమైందే! ఆ క్షీణతనుండే ఈ భారతదేశ భావిభాగ్యోదయం రానుంది.&nbsp;<BR>అదిగో అంకురం వెలువడింది. ఇప్పుడే దాని బీజదళాలు కానవస్తున్నాయి.&nbsp;<BR>బ్రహ్మాండమైన మహావృక్షం రానుంది. ‘‘ఊర్థ్వమూలం’’</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> అని వర్ణించబడిన&nbsp;<BR>దివ్యవృక్షం అదిగో! అప్పుడే దృగ్గోచరమవడానికి ప్రారంభించింది. దీన్ని గూర్చే&nbsp;<BR>నేనిప్పుడు ప్రసంగించనున్నాను.</FONT></p>
<p><FONT FACE="SHREE900, SHREE, sans-serif" SIZE="3">భారతదేశ సమస్యలు ఇతర దేశాల సమస్యలకంటె చాలా చిక్కైనవి. అంతే-&nbsp;<BR>కాదు. ప్రముఖమైనవికూడ. సంఘం, మతం, భాష, పరిపాలన ఇవన్నీ కలిసి&nbsp;<BR>జాతి అనే పేరుతో వుంటుంది. మన జాతితో పోల్చిచూస్తే ప్రపంచంలోని ఇతర&nbsp;<BR>జాతుల నిర్మాణవైచిత్య్రం నిజంగా అత్యల్పమనవచ్చు. ఇక్కడ ఆర్యులు,&nbsp;<BR>ద్రావిడులు, తార్తారులు, తురుష్కులు, మొగలులు, యూరపియనులు,&nbsp;<BR>ఇంతేల ప్రపంచంలోని అన్ని జాతులవాళ్లు చేరి తమ రక్తాన్ని ఈ దేశంలోకి</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">ఈ శ్లోకం భగవద్గీతలోనిది.</FONT></p>
<hr class="puTa_virupu">
<table><tr><td><a class=puTa_lanke href=puTa2226.html>p2226</a></td><td>p2227</td><td><a class=puTa_lanke href=puTa2228.html>p2228</a></td></tr></table>
</div></body></html>
