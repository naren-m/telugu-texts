<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1387.html>p1387</a></td><td>p1388</td><td><a class=puTa_lanke href=puTa1389.html>p1389</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - అమృతత్వం</FONT></p>
<p><FONT FACE="SHREE900, SHREE, sans-serif" SIZE="3">159</FONT></p>
<p><FONT FACE="SHREE900, SHREE, sans-serif" SIZE="3">మెల్ల మెల్లగా - కాని అనివార్యంగా - తరిగిపోతుంది. నదులు మెల్ల మెల్లగా -&nbsp;<BR>కాని అనివార్యంగా - ఎండిపోవును. వానలు సముద్రం వల్ల కలిగి, మళ్ళీ&nbsp;<BR>సముద్రంలోనికే పోతాయి. ప్రతి విషయంలోను ఇట్లే, గమనం వలయాకృతిలో&nbsp;<BR>సాగి, చివరకు ప్రారంభ స్థానానికి వస్తూ వుంటుంది. పుట్టడం, పెరగడం,&nbsp;<BR>బలవడం, క్షీణించడం - ఇవి క్రమం తప్పక, నిష్కర్షగా ఒకటి వెనుక ఒకటి&nbsp;<BR>కలుగుతూ వుంటాయి. ఇదే మన నిరంతరానుభవం. కాని వీని అన్నిటికీ&nbsp;<BR>మూలమై, ప్రాణి పేరుతో ఒప్పే, అసంఖ్యాక భూతరాశికి, ఈ లక్షోపలక్షల&nbsp;<BR>భిన్నతలకు - అత్యంత సూక్ష్మమైన అణువు మొదలు, ఆధ్యాత్మిక సమున్నతిని&nbsp;<BR>పొందిన మానవశ్రేష్ఠుని వరకుగల భిన్నతకు - మూలమై వుండే ఒక ఐక్యం&nbsp;<BR>గోచరిస్తుంది. వస్తుకోటిని ఒండొంటినుండి, విభజించే అడ్డుగోడలు,&nbsp;<BR>ప్రతి దినం కూలదోయబడుతున్నాయి. భౌతిక పదార్థమంతటికీ, ఒకే వస్తువు&nbsp;<BR>మూలమనీ, ఇన్ని భిన్నరూపాలతో, ఇన్ని భిన్నవిధాలుగా, అది ఒకే చైతన్యాన్ని&nbsp;<BR>వ్యక్తపరుస్తూ వుంటుందనీ, ఎడతెగని గొలుసులాగా ఈ భూతకోటి&nbsp;<BR>అంతటిలో, ఆ చైతన్యమంతర్భూతమై నిలిచి వుంటుందనీ, ఈ వివిధ&nbsp;<BR>రూపాలు, ఆ గొలుసుయొక్క కొక్కేల వంటివనీ, ఈ కొక్కేలు ఇంచుమించు&nbsp;<BR>అనంతాలైనప్పటికీ, ఆ ఒక్క గొలుసువే అనీ, ఆధునిక భౌతిక శాస్త్రాలు&nbsp;<BR>సిద్ధాంతీకరింప మొదలుపెట్టాయి. దీన్నే ‘‘పరిణామం’’ లేక ‘‘వ్యాకోచం’’&nbsp;<BR>(ఎవల్యూషన్‌) అంటారు. ఇది అత్యంత పురాతన భావం. మానవ సంఘం&nbsp;<BR>ఏర్పడిన ఆదిమకాలంలోనే ఇది కలిగింది. కాని మానవ జ్ఞానం, అభివృద్ధి&nbsp;<BR>అయ్యేకొద్దీ, ఇది ఇప్పుడు మరల పచ్చబడ మొదలుపెట్టి చిగురిస్తోంది. పూర్వ-&nbsp;<BR>కాలంవారు ‘‘సంకోచం’’ (ఇన్‌వెల్యూషన్‌) అనే దాని ఉనికినికూడ కనిపెట్టారు.&nbsp;<BR>ఇప్పటి వారు దాన్నింకా పూర్తిగా గ్రహించలేదు. బీజం వృక్షం కాగలదు కాని,&nbsp;<BR>ఇసుకకణం ఎన్నటికీ వృక్షం కాజాలదు. తండ్రే బిడ్డ అయ్యేది; మట్టిముద్ద బిడ్డ&nbsp;<BR>కానేరదు. ఈ వ్యాకోచానికి మూలమేమి? బీజమంటే మొదట వృక్షమే కదా?&nbsp;<BR>భవిష్యత్కాలంలో వృక్షరూపంలో వ్యక్తమైన విశిష్ట లక్షణాలన్నీ ఆ బీజంలో&nbsp;<BR>వున్నాయి. అట్లే భవిష్యత్కాల యువకునిలో, వృద్ధునిలో, వ్యక్తమైన విశిష్ట&nbsp;<BR>లక్షణాలన్నీ, ఆ బిడ్డలో ఉన్నాయి. తర్వాత కనిపించే జీవ విజృంభణమంతా,&nbsp;<BR>స్త్రీ యొక్క రజోబిందువులోనే వుంది. దీనినే పూర్వకాలపు తత్వజ్ఞులు&nbsp;<BR>‘‘సంకోచం’’ అన్నారు. ఒక వస్తువులో లేనిదేదీ దానిలోనుండి వెలువడజాలదు.&nbsp;<BR>ఇక్కడకూడ, ఆధునిక శాస్త్రాలు మనకు సహకరిస్తున్నాయి. జగత్తులో దీపించే,&nbsp;<BR>శక్తియొక్క సమష్టి పరిమాణమెప్పుడూ, ఒక్కటిగానే ఉంటుందని గణిత&nbsp;<BR>శాస్త్రానుప్రాణిత హేతువాదంవల్ల మనకు తెలుస్తోంది. జగత్తులోని భౌతిక</FONT></p>
<hr class="puTa_virupu">
<table><tr><td><a class=puTa_lanke href=puTa1387.html>p1387</a></td><td>p1388</td><td><a class=puTa_lanke href=puTa1389.html>p1389</a></td></tr></table>
</div></body></html>
