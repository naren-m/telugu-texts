<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2484.html>p2484</a></td><td>p2485</td><td><a class=puTa_lanke href=puTa2486.html>p2486</a></td></tr></table>
<p><FONT FACE="SHREE900, SHREE, sans-serif" SIZE="3">నా గురుదేవుడు</FONT></p>
<p><FONT FACE="TimesNewRoman, Times, serif" SIZE="2">49</FONT></p>
<p><FONT FACE="SHREE900, SHREE, sans-serif" SIZE="3">సాఫల్యం పొందగలడని తెలియచెప్పే సిద్ధావస్థ అది. అతని మనస్సు కామకాంచన&nbsp;<BR>భావాలకు అతీతంగా వుండేది. వర్తమాన యుగంలో యిలాంటివారి&nbsp;<BR>ప్రయోజనం ఎంతో అవశ్యం. ప్రస్తుతం జనం ‘ఆవశ్యకాలు’ అని కొన్నిటిని&nbsp;<BR>సృష్టించుకొని, అవి లేకపోతే ఒక్క నిమిషమైనా బతుకలేమని భావిస్తున్నారు. ఈ&nbsp;<BR>ఆవశ్యకాలు అనుదినం పరిమితిలేక పెరిగిపోతున్నాయి. ఇలాటి విషమ పరి&nbsp;<BR>స్థితుల్లో లోకంలోని మొత్తం బంగారాన్ని, పేరు ప్రఖ్యాతులను గడ్డిపరకతో&nbsp;<BR>సమంగా చూసే మహాత్ముడొకడు యింకా జీవించి వున్నాడని ప్రపంచంలోని&nbsp;<BR>అవిశ్వాసులకు దృష్టాంతంగా చూపటానికి యిలాటి వాడొకడు ప్రభవించటం&nbsp;<BR>ఆవశ్యకమైంది. ఇంకా యిలాటి వారు వున్నారు.</FONT></p>
<p><FONT FACE="SHREE900, SHREE, sans-serif" SIZE="3">పరుల నిమిత్తం పరమవ్యాకులతాపూర్ణమైన ప్రేమ అతడి జీవిత విశేషాల్లో&nbsp;<BR>మరొకటి. నా గురుదేవుడి జీవితంలోని తొలిభాగం ఆధ్యాత్మికానుభూతులను&nbsp;<BR>సాధించటంలో గడిచిపోయింది. మిగిలిన భాగం ఆ ఆధ్యాత్మిక సంపదను&nbsp;<BR>యితరులకు పంచిపెట్టడంతో ముగిసింది. ఈ ధర్మ ప్రబోధకులను దర్శించు-&nbsp;<BR>కోవటంలో, మీ ఆచారాలకు, మా ఆచారాలకు వ్యత్యాసం వుంది. తరచు అంతా&nbsp;<BR>ఏదో ఒక విషయాన్ని గురించి అడిగి జవాబు పొందే ఉద్దేశంతోనే వస్తారు.&nbsp;<BR>కొందరు వందలమైళ్లు కాలినడకనే వస్తారు - కేవలం ఒక ప్రశ్నను తెలుసుకోవ&nbsp;<BR>టానికి, ఒక్క మాటను వినటానికి. ‘‘నా ముక్తికోసం ఒక మంత్రాన్ని యిప్పిం-&nbsp;<BR>చండి’’ అంటారు. ఇంత శ్రమకోర్చి వారొస్తారు. ఎలాటి ఆర్భాటం లేకుండా&nbsp;<BR>అసంఖ్యాక జనానీకం అతడు సామాన్యంగా వుండేచోటికి వస్తారు. ఆ చోటు ఒక&nbsp;<BR>చెట్టుక్రిందగా వుండొచ్చును. వారి మాటలు పూర్తయ్యేలోపు యింకొక జట్టు&nbsp;<BR>వస్తుంది. కాబట్టి, ఒక ధర్మప్రబోధకుడికి ఆధ్యాత్మిక సమ్మానం లభించ&nbsp;<BR>గానే విశ్రాంతి అనేది బొత్తిగా కరువైపోతుంది. రేయింబవళ్లు ప్రసంగాలతోనే&nbsp;<BR>గడిచిపోతుంది. విరామంలేకుండా జనం వస్తూ పోతూంటారు. అతడు గంటల&nbsp;<BR>పర్యంతం ప్రబోధిస్తుంటాడు.</FONT></p>
<p><FONT FACE="SHREE900, SHREE, sans-serif" SIZE="3">ఇతని వద్దకుకూడా జనం అసంఖ్యాకంగా రాసాగారు. ప్రతి రోజూ అతడు&nbsp;<BR>ఇరవై గంటల సేపు ప్రసంగించేవాడు. ఇలా ఒక రోజా రెండు రోజులా?&nbsp;<BR>నెలల పర్యంతం అతడు అవిరామంగా ప్రసంగించేవాడు. చివరికి అతడి శరీరం&nbsp;<BR>నిర్విరామమైన యీ ప్రసంగాల ఒత్తిడికి తట్టుకోలేకపోయింది. వచ్చే జన&nbsp;<BR>ప్రవాహంలో పరమహీనుడైన వ్యక్తికూడా ఇతడి సాయం పొందగలిగే వున్నాడు;&nbsp;<BR>మానవాళిపట్ల అతడికి యిలాటి ప్రేమానురాగాలుండేవి. అతడి కంఠ&nbsp;<BR>ప్రాంతంలో వ్యాధి ఒకటి బైలుదేరి తీవ్రంకాసాగింది. ఐనా అతడు ప్రబోధ&nbsp;<BR>ప్రసంగాలు చేస్తూనే వున్నాడు. ఎవరూ అతణ్ణి నిరోధించలేకపోయారు. ఎవరైనా</FONT></p>
<hr class="puTa_virupu">
<table><tr><td><a class=puTa_lanke href=puTa2484.html>p2484</a></td><td>p2485</td><td><a class=puTa_lanke href=puTa2486.html>p2486</a></td></tr></table>
</div></body></html>
