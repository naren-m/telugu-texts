<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3653.html>p3653</a></td><td>p3654</td><td><a class=puTa_lanke href=puTa3655.html>p3655</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">2 7</FONT></p>
<p><FONT FACE="SHREE900, SHREE, sans-serif" SIZE="3">విషయం మీలో అనేకులకు యింకా తెలీదు. మీ మధ్య ఈర్ష్యగాని, అహంభావం&nbsp;<BR>గాని ఏర్పడితే అదెంతో విచారించవలసిన విషయం. ఒకరితో ఒకరు సుహృద్భా-&nbsp;<BR>వాలతో మెలగలేనివారు, లోకంలో అలాంటి భావాన్ని సుప్రతిష్ఠితం గావించ&nbsp;<BR>గలరా? నియమాలకు కట్టుబడివుండటం దోషమనే మాట నిజమే. కాని అపక్వ&nbsp;<BR>స్థితిలో వున్నవారు కట్టుబాట్లకు లోనై వుండటం చాల అవసరం. గురుదేవుడు&nbsp;<BR>చెప్పినట్లు ‘‘మొలకగా వున్నప్పుడు చుట్టూ కంచె వెయ్యటం అవసరం’’ కాదా?&nbsp;<BR>రెండో విషయం ఏమంటే, నిర్వ్యాపారమైన మనస్సులు వ్యర్థప్రలాపాలకు లోనౌ-&nbsp;<BR>తాయి. కక్షలకు దారితీస్తాయి. కాబట్టి మీ కీ కింది సూచనలు చేస్తున్నాను. మీరు&nbsp;<BR>వాటిని అనుసరించారా, నిస్సందేహంగా మీరు అభివృద్ధి చెందుతారు. మీరు&nbsp;<BR>నిరాకరిస్తే మనంపడ్డ శ్రమలన్నీ నిరర్థకాలయ్యే ప్రమాదముంది.</FONT></p>
<p><FONT FACE="SHREE900, SHREE, sans-serif" SIZE="3">మఠ నిర్వహణాన్ని గురించి మొదట్లో రాయనివ్వండి.</FONT></p>
<p><FONT FACE="SHREE900, SHREE, sans-serif" SIZE="3">1. మఠ కార్యక్రమాలకై ఒక విశాలమైన భవనాన్నిగాని, తోటనుగాని అద్దెకు&nbsp;<BR>తీసుకోండి. అందులో ప్రతివారికీ ఒక చిన్న గది వుండాలి. పుస్తకాలు వుంచటా-&nbsp;<BR>నికి ఒక పెద్ద హాలు, వచ్చినవారితో కలిసి మాట్లాడటానికి ఒక చిన్నగది వుండాలి.&nbsp;<BR>ప్రతినిత్యం శాస్త్రాధ్యయనానికి, బహిరంగ ఆధ్యాత్మిక ప్రసంగాల నిమిత్తం ఒక&nbsp;<BR>పెద్దహాలు వుండాలి.</FONT></p>
<p><FONT FACE="SHREE900, SHREE, sans-serif" SIZE="3">2. మఠంలో ఎవరినైనా చూడవచ్చినవారు, అతణ్ణి మాత్రమే కలుసుకొని,&nbsp;<BR>యితరులకు యిబ్బంది కలిగించక వెంటనే వెళ్లిపోవాలి.</FONT></p>
<p><FONT FACE="SHREE900, SHREE, sans-serif" SIZE="3">3. ప్రజలకోసం ప్రతినిత్యం హాల్లో వంతుల ప్రకారం ఎవరో ఒకరు&nbsp;<BR>వుండాలి. దర్శనార్థుల ప్రశ్నలకు సంతృప్తికరమైన జవాబు లివ్వటం అతడి విధి.</FONT></p>
<p><FONT FACE="SHREE900, SHREE, sans-serif" SIZE="3">4. ప్రతివారూ తమ గదిలోనే వుండాలి. ప్రత్యేకమైన పని వుంటేగాని&nbsp;<BR>యితరుల గదుల్లో ప్రవేశించకూడదు. గ్రంథాలయానికి వెళ్లాలనుకొన్నవారు&nbsp;<BR>అక్కడి కెళ్లి చదువుకోవచ్చు. అక్కడ యితరులతో మాట్లాడటం, పొగతాగటం&nbsp;<BR>కూడదు. చదవటంకూడ నిశ్శబ్దంగా వుండాలి.</FONT></p>
<p><FONT FACE="SHREE900, SHREE, sans-serif" SIZE="3">5. అనేకులు ఒక గదిలో చేరి బైటినుండి వచ్చే అనేకులను కలుపుకొని&nbsp;<BR>పొద్దస్తమానం కబుర్లాడటం నిషిద్ధం.</FONT></p>
<p><FONT FACE="SHREE900, SHREE, sans-serif" SIZE="3">6. జిజ్ఞాసువులైన వారు మాత్రమే లోనికి ప్రవేశించి, ప్రేక్షకుల హాలులో&nbsp;<BR>వేచి వుండాలి. వారికి కావలసిన వ్యక్తిని కలుసుకొన్నాక, అక్కణ్ణుండి వెళ్లిపోవాలి.&nbsp;<BR>ఒకవేళ సాధారణ ప్రశ్నవేస్తే ఆ రోజు అలాంటి విషయాలకు - జవాబు లివ్వ-&nbsp;<BR>టానికి నియమితమైన వ్యక్తిని కలుసుకొని, విషయం తెలుసుకొని వెళ్లిపోవాలి.</FONT></p>
<p><FONT FACE="SHREE900, SHREE, sans-serif" SIZE="3">7. చాడీలు చెప్పటం, దూషించటం లేక యితరులమీద అపవాదాలు ఆరో-&nbsp;<BR>పించటం పూర్తిగా విడిచిపెట్టాలి.</FONT></p>
<hr class="puTa_virupu">
<table><tr><td><a class=puTa_lanke href=puTa3653.html>p3653</a></td><td>p3654</td><td><a class=puTa_lanke href=puTa3655.html>p3655</a></td></tr></table>
</div></body></html>
