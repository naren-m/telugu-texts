<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1646.html>p1646</a></td><td>p1647</td><td><a class=puTa_lanke href=puTa1648.html>p1648</a></td></tr></table>
<p><FONT FACE="SHREE900, SHREE, sans-serif" SIZE="3">42 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">ప్రాణంలోకి పోతుంది. ప్రాణం జీవునిలో ప్రవేశిస్తుంది. జీవుడు దేహంనుండి&nbsp;<BR>బైటపడతాడు. అతడు చంద్రలోకానికి పోతాడు; అక్కడ దీర్ఘకాలం హాయిగా&nbsp;<BR>వుంటాడు. అతడి సత్కర్మల ఫలితం పూర్తయ్యేదాకా సుఖాన్ని అనుభవిస్తాడు.&nbsp;<BR>ఆ తరువాత అతడు తన కోర్కెల ప్రకారం మరోసారి భూమిలో జన్మిస్తాడు.&nbsp;<BR>చంద్రలోకంలో జీవుడు ఫలానా దేవు డౌతాడని మనమంటాం. దేవదూత అవు-&nbsp;<BR>తాడని క్రైస్తవులు, మహమ్మదీయులు చెబుతారు. ‘దేవత’ లనేది కొన్ని పదవుల&nbsp;<BR>పేర్లు; దేవతల అధిపతి ఐన ‘దేవేంద్రు’ డనేది ఒక పదవికి పేరు. వేలమంది&nbsp;<BR>ఆ పదవిని పొందుతారు. వేద విహితమైన ప్రశస్త కర్మలు చేసిన సత్పురుషుడు&nbsp;<BR>మరణించాక దేవేంద్రు డవుతాడు; అప్పటిదాకా ఆ పదవిలో వున్నవాడు కిందికి&nbsp;<BR>దిగి మానవజన్మ దాలుస్తాడు. ఇక్కడ రాజులు మారిపోతున్నట్లే దేవతలూ మారి-&nbsp;<BR>పోతుంటారు. దేవతలకూ మరణం కలిగి తీరుతుంది. స్వర్గంలోని వారంతా&nbsp;<BR>మరణించక తప్పదు. మరణంలేని ప్రదేశం ఒక్క బ్రహ్మలోకమే. అక్కడ జనన&nbsp;<BR>మరణా లుండవు.</FONT></p>
<p><FONT FACE="SHREE900, SHREE, sans-serif" SIZE="3">ఆ విధంగా జీవులు స్వర్గానికి పోతారు. వా రక్కడ హాయిగా వుంటారు.&nbsp;<BR>అప్పుడప్పుడు రాక్షసులు మాత్రం వారిని తరుముతుంటారు. అప్పుడప్పుడు దేవ-&nbsp;<BR>తలను కష్టపెట్టే రాక్షసు లున్నారని మా పురాణాల్లో చెప్పబడింది. దేవతల, రాక్ష-&nbsp;<BR>సుల పోరాటాలను గురించిన కథలు పురాణా లన్నింటిలో వున్నాయి. ఒక్కో&nbsp;<BR>సమయంలో రాక్షసులే దేవతలను జయిస్తారు. దేవతలు చేసినన్ని దుష్కార్యాలు&nbsp;<BR>రాక్షసులు చెయ్యని సందర్భా లనేకం వున్నట్లు కనబడుతోంది. ఉదాహరణకు:&nbsp;<BR>పురాణా లన్నింట్లో స్త్రీ వాంఛ అధికంగా దేవతల కున్నట్లు కానవస్తుంది. వారి&nbsp;<BR>సత్కర్మల ప్రతిఫలం అనుభవించాక దేవతలు భూమ్మీదకు మేఘాల ద్వారా,&nbsp;<BR>వర్షాల ద్వారా దిగివచ్చి ధాన్యం ద్వారానో, మొక్క ద్వారానో - మొక్కనో,&nbsp;<BR>ధాన్యాన్నో మానవులు తినేటప్పుడు మానవ దేహాలలో ప్రవేశిస్తారు. వారు సరైన&nbsp;<BR>దేహాన్ని పొందటానికి కావలసిన పదార్థాన్ని తండ్రి యిస్తాడు. ఆ పదార్థ ఉప-&nbsp;<BR>యోగం పూర్తయ్యాక వారు వేరు దేహాలను నిర్మించుకోవలసి వుంటుంది. వీరు&nbsp;<BR>కాక - ఎంతో దుష్టులైన వారున్నారు. వారు నానావిధాలైన రాక్షసకృత్యాలు చేస్తారు;&nbsp;<BR>అలాటి వారు జంతువులుగా తిరిగి జన్మిస్తారు. వారు మరింత దుష్టవర్తనులైతే&nbsp;<BR>క్షుద్రజంతువులుగా జన్మిస్తారు; లేదా చెట్లు, రాళ్లుగా పుడతారు.</FONT></p>
<p><FONT FACE="SHREE900, SHREE, sans-serif" SIZE="3">దేవతలుగా వున్న స్థితిలో జీవులు కర్మ చెయ్యరు. మానవుడే కర్మ చేస్తాడు.&nbsp;<BR>కర్మ అంటే ఫలితం కలుగచేసే పని. మానవుడు చనిపోయి దేవత ఐనప్పుడు&nbsp;<BR>కొంతకాలం అతడు సుఖం అనుభవిస్తాడు. అది సుఖం అనుభవించే కాలం&nbsp;<BR>మాత్రమే. ఆ సమయంలో అతడు కొత్త కర్మ చెయ్యడు. అది అతడి పూర్వ-</FONT></p>
<hr class="puTa_virupu">
<table><tr><td><a class=puTa_lanke href=puTa1646.html>p1646</a></td><td>p1647</td><td><a class=puTa_lanke href=puTa1648.html>p1648</a></td></tr></table>
</div></body></html>
