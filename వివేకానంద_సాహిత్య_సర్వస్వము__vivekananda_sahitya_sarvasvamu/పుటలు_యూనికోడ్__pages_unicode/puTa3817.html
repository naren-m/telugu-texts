<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3816.html>p3816</a></td><td>p3817</td><td><a class=puTa_lanke href=puTa3818.html>p3818</a></td></tr></table>

<p><FONT FACE="TimesNewRoman, Times, serif" SIZE="2">1 9 0</FONT></p>
<p><FONT FACE="SHREE900, SHREE, sans-serif" SIZE="3">ఊపిరి సలుపక, దాదాపు ఉక్కిరిబిక్కిరౌతూ, నిలిచి నిలిచి అతనికోసం&nbsp;<BR>ఒక వ్యాసం రాశాను. అది బాగానే ఉంది. లేకుంటే వైరాగ్య మేవిధంగా కలుగు-&nbsp;<BR>తుంది? దివ్యజనని మమకార బంధాలతో చివరకు నన్ను చంపేస్తుందా? ... మీ&nbsp;<BR>అందరికి బాధ కల్గించాను. మీకు ఇష్టమైనట్లు చేయండి.</FONT></p>
<p><FONT FACE="SHREE900, SHREE, sans-serif" SIZE="3">హృదయపూర్వకంగా మిమ్మందరిని ఆశీర్వదిస్తున్నాను. బలపరాక్రమ&nbsp;<BR>రూపంలో దివ్యజనని మీ హృదయాల్లో సుప్రతిష్ఠిత మగుగాక! ‘అభయం&nbsp;<BR>ప్రతిష్ఠాం’ ‘మీలో అభయాన్ని ప్రతిష్ఠించి’ మిమ్మల్ని నిర్భయులుగా చేయుగాక!&nbsp;<BR>నేను జీవితంలో కనుగొన్న అనుభవ మిది: ఎవరు తమను గూర్చి అతిజాగ్రత్త&nbsp;<BR>వహిస్తారో వారు అడుగడుగునా అపాయాలకు లోనవుతారు. గౌరవం అభిమానం&nbsp;<BR>పోతాయని ఎవరు భయపడతారో, అతనికి అవమానమే ప్రాప్తిస్తుంది. నష్టం కల్గు-&nbsp;<BR>తుందని భయపడేవాడికి ఎప్పుడు నష్టాలే ఎదురవుతాయి.</FONT></p>
<p><FONT FACE="SHREE900, SHREE, sans-serif" SIZE="3">మీ అందరికి సర్వశ్రేయాలు కలుగుగాక!</FONT></p>
<p><FONT FACE="SHREE900, SHREE, sans-serif" SIZE="3">ప్రేమయుతుడైన మీ వివేకానంద.</FONT></p>
<p><FONT FACE="TimesNewRoman, Times, serif" SIZE="3">4 2 1</FONT></p>
<BR>
<p><FONT FACE="SHREE902, SHREE, sans-serif" SIZE="3">(స్వామి బ్రహ్మానందకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">ముర్రే,</FONT></p>
<p><FONT FACE="SHREE900, SHREE, sans-serif" SIZE="3">అక్టోబర్‌ 12, 1897.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన రాఖాల్‌,</FONT></p>
<p><FONT FACE="SHREE900, SHREE, sans-serif" SIZE="3">నీకు నిన్న ఒక సుదీర్ఘమైన లేఖ రాశాను. కొన్ని విషయాలను గూర్చి&nbsp;<BR>ప్రత్యేక సలహా లివ్వటం అవసరమని తలస్తున్నాను ... (1) డబ్బు వసూలుచేసి&nbsp;<BR>మఠానికి పంపేవారందరికి ... ఆయా మొత్తాలు ముట్టినట్లు మఠంనుండి&nbsp;<BR>రసీదులు యివ్వాలి. (2) రసీదు ప్రతితో ఉండాలి. ఒకటి డబ్బు పంపినవారికి,&nbsp;<BR>రెండవది మఠంలో దాఖలు చేసి ఉంచటానికి. (3) ఒక పెద్ద రిజిస్టర్‌లో దాత&nbsp;<BR>లందరి పేర్లు, వారి చిరునామా రాసి ఉంచాలి. (4) మఠ నిధికి దాతలు యిచ్చిన&nbsp;<BR>ఆఖరు పైసతోసహా సరైన లెక్క ఉండాలి. అదేవిధంగా శారదునకు యితరులకు&nbsp;<BR>యిచ్చిన పైకానికి సరైన లెక్క వారినుండి తీసుకోవాలి. సరైన జమాఖర్చులు రాసి&nbsp;<BR>వుంచనందుకు నేను మోసగాణ్ణని దూషింపకుండేట్లు చూడు. ఈ లెక్కలు&nbsp;<BR>తర్వాత ప్రకటింపబడాలి. (5) తక్షణమే ఒక న్యాయవాది వద్దకు వెళ్ళి అతని&nbsp;<BR>సలహామేరకు నువ్వుగాని, నేనుగాని మరణిస్తే, మన మఠంలో ఉన్న సర్వానికి,&nbsp;<BR>హరి, శరత్‌లు వారసులయ్యేట్లు ఒక వీలునామా రాయించి రిజిస్టర్‌ చేయించు.&nbsp;<BR>హరిప్రసన్న, యితరులు అంబాలాకు చేరారో లేదో నాకు యింతవరకూ</FONT></p>
<hr class="puTa_virupu">
<table><tr><td><a class=puTa_lanke href=puTa3816.html>p3816</a></td><td>p3817</td><td><a class=puTa_lanke href=puTa3818.html>p3818</a></td></tr></table>
</div></body></html>
