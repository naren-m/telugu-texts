<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3420.html>p3420</a></td><td>p3421</td><td><a class=puTa_lanke href=puTa3422.html>p3422</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>^</FONT></p>
<p><FONT FACE="TimesNewRoman, Times, serif" SIZE="3"><sup>   </sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(సింగారవేలు మొదలియార్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">అమెరికా,&nbsp;<BR>సెప్టెంబర్‌ 21, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన కిడీ,</FONT></p>
<p><FONT FACE="SHREE900, SHREE, sans-serif" SIZE="3">నువ్వు యింత తొందర్లో సన్యసించ నిశ్చయించుకొన్నావని తెలిసి విచారి-&nbsp;<BR>స్తున్నాను. పక్వమైన తరువాతనే పండు రాలుతుంది. అందువల్ల కొంతకాలం వేచి-&nbsp;<BR>వుండు. త్వరపడొద్దు. తన బుద్ధిహీనమైన పనులతో, ఎవ్వరూ యితరులను&nbsp;<BR>దుఃఖపెట్టకూడదు. వేచివుండు. ఓర్పువహించు. సకాలంలో సమస్తం సమ&nbsp;<BR>కూరుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఆశీర్వాదాలతో,&nbsp;<BR>భవదీయ,&nbsp;<BR>వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>   </sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదర శిష్యులకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">న్యూయార్క్‌,&nbsp;<BR>సెప్టెంబర్‌ 25, 1894.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన...</FONT></p>
<p><FONT FACE="SHREE900, SHREE, sans-serif" SIZE="3">మీరు వ్రాసిన కొన్ని ఉత్తరాలు అందాయి. శశి ప్రభృతులు కొంత సంచ-&nbsp;<BR>లనం కల్గిస్తూన్నందుకు నేను పరమానందభరితుణ్ణైనాను. మనం తప్పక కొంత&nbsp;<BR>సంచలనం కల్గించాలి. లోకాన్నంతా మీరు ఉర్రూతలూగిస్తారు. జై శ్రీగురు&nbsp;<BR>మహరాజ్‌! ‘శ్రేయాంసి బహువిఘ్నాని’ మంచిపనులకు అడ్డంకులు అనేకం. మీ&nbsp;<BR>కిది తెలిసిన సంగతే. ఈ ఆటంకాల తాకిడివల్లనే గొప్ప శీలవంతులు రూపొందు&nbsp;<BR>తారు... మిషనరీలు ప్రభృతులు యీ దెబ్బను తట్టుకోగలరా? విద్వాంసులు పరా-&nbsp;<BR>జయం పొందినచోట మూర్ఖుడు నెగ్గుకురాగలడా? నాయనా యిది మార్గంకాదు.&nbsp;<BR>దీన్నిగూర్చి మీరు కలతచెందవద్దు. ప్రతిపనిలోను మెచ్చుకొనేవారు కొందరు,&nbsp;<BR>తప్పులెన్నేవారు కొందరు వుంటారు. మీ పనిని మీరు చేసుకుపోండి. మీరు ఎవ్వ-&nbsp;<BR>రికీ జవాబు చెప్పవలసిన పనిలేదు. ‘సత్యమేవ జయతే, నానృతం, సత్యేనపన్థా&nbsp;<BR>వితతో దేవయానః’ సత్యమే జయిస్తుంది, అనృతం కాదు. సత్యంద్వారానే (దేవ-&nbsp;<BR>తలను చేరే) దేవయానమార్గం వుంది. క్రమక్రమంగా సమస్తం చేకూరుతుంది.</FONT></p>
<hr class="puTa_virupu">
<table><tr><td><a class=puTa_lanke href=puTa3420.html>p3420</a></td><td>p3421</td><td><a class=puTa_lanke href=puTa3422.html>p3422</a></td></tr></table>
</div></body></html>
