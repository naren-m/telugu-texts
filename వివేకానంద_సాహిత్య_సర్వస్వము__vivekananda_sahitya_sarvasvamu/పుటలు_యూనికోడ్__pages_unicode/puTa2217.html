<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2216.html>p2216</a></td><td>p2217</td><td><a class=puTa_lanke href=puTa2218.html>p2218</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 6 8</FONT></p>
<p><FONT FACE="SHREE900, SHREE, sans-serif" SIZE="3">గ్రహించాలి! చాలా అనుకూలంగా వుండే ఈ వాతావరణంలో భారతీయభావ-&nbsp;<BR>రాశి, వేదాంతపరంగా, పారమార్థికంగా, మరొకసారి బయలుదేరి ప్రపంచాన్ని&nbsp;<BR>జయించవలసివుంది. కాబట్టి, మన కిపుడేర్పడిన సమస్య దినాలు గడిచేకొద్దీ&nbsp;<BR>బ్రహ్మాండాకృతిని ధరిస్తోంది. మన దేశాన్నిమాత్రం పునరుద్ధరించుకొంటే&nbsp;<BR>చాలనుకోవడం తగదు. అదొక చిన్న విషయం. నా బుద్ధికి ఊహాగమనం చేయడం&nbsp;<BR>అలవాటు. హైందవజాతి ప్రపంచాన్నంతా జయించాలని నా సంకల్పం!</FONT></p>
<p><FONT FACE="SHREE900, SHREE, sans-serif" SIZE="3">ప్రపంచంలో అనేక దిగ్విజయాలు సాగించిన గొప్పగొప్ప జాతులున్నాయి.&nbsp;<BR>మనంకూడ ఒకప్పుడు విజయం సాధించిన వాళ్లమే! మన విజయచరిత్ర మత&nbsp;<BR>విషయకంగా, ఆధ్యాత్మిక విషయకంగా, అని భారతీయ మహాచక్రవర్తి అశోకుడు&nbsp;<BR>అభివర్ణించాడు. మళ్లీ ఇంకోసారి భారతభూమి ప్రపంచాన్ని జయించవలసి&nbsp;<BR>ఉంది.ఇదే నా జీవిత స్వప్నం! మీరుకూడ మీ మనస్సులలో అదే కలకంటూ,&nbsp;<BR>ఆ కలను ప్రత్యక్షానుభవానికి తెచ్చుకోవడానికై అహోరాత్రాలు నిర్విరామంగా కృషి-&nbsp;<BR>చేయాలి! ‘‘ముందు మీ ఇల్లు చక్కబెట్టుకోండి. ఆ తర్వాత రచ్చల కెక్కి ‘రాచ-&nbsp;<BR>కార్యాలు’ నిర్వహించవచ్చు-’’ అని ఎవరైనా మీతో అనవచ్చు. కాని, ఒక్క&nbsp;<BR>విషయం మీకు స్పష్టంగా చెబుతున్నాను. మీ మంచి మీరు చూసుకోవడంకంటె,&nbsp;<BR>ఇతరుల మంచికై కృషిచేయడం వెయ్యిరెట్లు పవిత్రకార్యం. సముద్రాలను సైతం&nbsp;<BR>దాటిపోయి వేదాంతభావాలను విదేశభాషలలో ప్రచారం చేస్తూ, అక్కడి&nbsp;<BR>ప్రజలకు సేవచేయడమే, మీకు మీరు చేసుకోగల ఉత్తమోత్తమ సాహాయ్యం. ఇతర&nbsp;<BR>దేశాలను మీ తత్త్వవిద్యలతో, విజ్ఞానవంతంగా చేయడానికై మీరు చేసే&nbsp;<BR>ప్రయత్నం, మీ దేశానికి ఎంతటి ఉపకారం చేయగలదో, ఈ సభే రుజువు&nbsp;<BR>చేస్తోంది. నా బోధలు భారతదేశంకోసం మాత్రమే అని హద్దుపెట్టుకొని నేను&nbsp;<BR>ఇంట కూర్చుంటే, నేను ఇంగ్లాండు అమెరికాలకు పోయిరావడటంవల్ల ఈ&nbsp;<BR>దేశానికి కలిగిన లాభాలలో, పాతిక భాగమైనా, కలిగివుండేది కాదు. మన&nbsp;<BR>కిప్పుడు పరమగమ్య మిదే! భారతదేశం ప్రపంచాన్నంతా జయించాలి! మీలో ప్రతి-&nbsp;<BR>వాడూ అందుకోసం సిద్ధపడాలి. ప్రపంచ విజయంతప్ప, అంతకు తక్కువ&nbsp;<BR>మరేదీ మన కక్కరలేదు. అందుకోసం మనమందరం సన్నద్ధులం కావాలి! నరాలు&nbsp;<BR>తెగేలా పెనగులాడాలి! విదేశీయులువచ్చి తమ సేనలతో మన దేశాన్ని ముంచేసినా&nbsp;<BR>మీరు లక్ష్యపెట్టొద్దు. భారతపుత్రులారా! లెండు! మీ ఆధ్యాత్మికతత్త్వంతో ప్రపం-&nbsp;<BR>చాన్ని జయించండి! ‘‘ద్వేషాన్ని ప్రేమ జయించగలదు. ద్వేషమే ద్వేషాన్ని జయిం-&nbsp;<BR>చజాలదు!’’ అనే మాట మొట్టమొదట ఈ భారతభూమిలోనే కదా ప్రకటిం-&nbsp;<BR>చబడింది? నాస్తికత, దాని అనర్థాలు నాస్తికవాదంచేత ఎన్నడూ జయించబడలేవు.&nbsp;<BR>సేనలను సేనలతో జయించబూనితే అవి పెరిగిపోయి మానవ</FONT></p>
<hr class="puTa_virupu">
<table><tr><td><a class=puTa_lanke href=puTa2216.html>p2216</a></td><td>p2217</td><td><a class=puTa_lanke href=puTa2218.html>p2218</a></td></tr></table>
</div></body></html>
