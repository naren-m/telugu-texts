<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3941.html>p3941</a></td><td>p3942</td><td><a class=puTa_lanke href=puTa3943.html>p3943</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">3 1 5</FONT></p>
<p><FONT FACE="SHREE900, SHREE, sans-serif" SIZE="3">నువ్వు యిచ్చిన సలహా ప్రకారం చేయటానికి సిద్ధంగా ఉన్నాను. నామీదున్న&nbsp;<BR>గొప్ప బాధ్యతను అంటే నా మేనకోడలి బాధ్యతను నువ్వు నీమీద వేసుకొన్నావు.&nbsp;<BR>నాకు పరిపూర్ణమైన సంతృప్తి చేకూరింది. ఇక మా అమ్మ విషయంలో - మా&nbsp;<BR>యిద్దరి చివరి రోజుల్లో నేను ఆమె దగ్గర ఉండటానికి వెళుతున్నాను. న్యూయా-&nbsp;<BR>ర్క్‌లో నా వద్దనున్న వెయ్యి డాలర్లపై నెలకు రు. 6/- వస్తుంది. ఆమె కోసం&nbsp;<BR>కొన్న స్థలంనుండి రు. 6/- వస్తుంది. ఆమెకున్న పాత యింటిమీద రు. 6/&nbsp;<BR>- వస్తుంది. వ్యాజ్యంలో ఉన్న యింటి విషయం లెక్కలోకి తీసుకోటంలేదు.&nbsp;<BR>అది యింకా నా చేతికి రాలేదుగదా! నేను, మా అమ్మ, మా అవ్వ, మా సోదరుడు&nbsp;<BR>నెలకు వచ్చే రు. 20/- మీద సులభంగా జీవించగలం. ఇప్పుడు నాకు నా&nbsp;<BR>ప్రయాణ ఖర్చులు సమకూరితే, న్యూయార్క్‌లో వున్న వెయ్యి డాలర్లు ముట్టు-&nbsp;<BR>కోకుండా యిప్పుడే బైలుదేరతాను.</FONT></p>
<p><FONT FACE="SHREE900, SHREE, sans-serif" SIZE="3">ఏదోరకంగా 400 డాలర్లు సంపాదిస్తాను. ఆ నాలుగు వందల డాలర్లు&nbsp;<BR>రెండవ తరగతిలో ప్రయాణం చేయటానికి, ఇంగ్లండ్‌లో వారం రోజులు గడప&nbsp;<BR>టానికి సరిపోతాయి. నాకై నిన్ను యింతకంటె ఎక్కువ ఏమీ చేయమని అడు-&nbsp;<BR>గను. నువ్వు చేసిందే ఎక్కువ. నా అర్హతను మించి చేశావు. శ్రీరామకృష్ణుని&nbsp;<BR>ఉద్యమ విషయంలో నా స్థానాన్ని నీకు దత్తం చేశాను. నేను దాన్నుండి విము-&nbsp;<BR>క్తుడనైనాను. పాపం మా తల్లి విషయంలో నా జీవితమంతా ఆమెకు చిత్రవధ&nbsp;<BR>కల్పించాను. ఆమె జీవితమంతా నిర్విరామంగా దుఃఖభాజనమైంది. వీలుంటే&nbsp;<BR>ఆమెకు కొంత సుఖం చేకూర్చటమే నా తుదిప్రయత్నం. ఆ విషయమంతా&nbsp;<BR>పూర్తిగా ఆలోచించి పెట్టుకొన్నాను. నా జీవితమంతా జగజ్జననిని సేవించాను.&nbsp;<BR>ఆ పని ముగిసింది. ఇక ఆమె పని చేయటానికి నిరాకరిస్తాను. ఆమె కార్యకర్తలను&nbsp;<BR>ఆమే చూసుకోనివ్వు. నేను సమ్మె చేస్తాను.</FONT></p>
<p><FONT FACE="SHREE900, SHREE, sans-serif" SIZE="3">శ్రీరామకృష్ణుని జీవితలక్ష్యంగా చేసుకొన్న ఏకైక మిత్రురాలివి నువ్వు ఒక్క-&nbsp;<BR>దానివే. నేను నీపట్ల నమ్మకముంచటంలోని రహస్య మది. ఇతరులు నన్ను వ్యక్తి-&nbsp;<BR>గతంగా ప్రేమిస్తారు. కాని వారు నన్ను ప్రేమిస్తున్నది శ్రీరామకృష్ణుని కోసమని&nbsp;<BR>కలలోకూడ తలంచరు. శ్రీరామకృష్ణుని వదలిపెడితే నేను కేవలం అవివేకమైన&nbsp;<BR>స్వార్థభావోద్రేకాల పుట్టను. ఏమైనా తర్వాత ఏమి జరుగుతుందా అని తలచటం,&nbsp;<BR>తర్వాత ఏమి జరగాలో తలపోయటం - అనేది దుర్భరమైన బాధ ఐంది. ఆ&nbsp;<BR>బాధ్యతకు నాకు శక్తి చాలదు. సమర్థత లేదని తెలిసిపోయింది. నే నీ పనిని&nbsp;<BR>మానాలి. పని సజీవమైనది కాకపోతే, దాన్ని అంతరించనివ్వు. అది సజీవ&nbsp;<BR>మైతే అది నావంటి అశక్తులైన కార్యకర్తలకై వేచివుండ నవసరం లేదు.&nbsp;<BR>రు. 30,000/- యిప్పుడు నా పేరులో ఉంది. అది ప్రభుత్వ భద్రతాపత్రాల్లో</FONT></p>
<hr class="puTa_virupu">
<table><tr><td><a class=puTa_lanke href=puTa3941.html>p3941</a></td><td>p3942</td><td><a class=puTa_lanke href=puTa3943.html>p3943</a></td></tr></table>
</div></body></html>
