<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa96.html>p96</a></td><td>p97</td><td><a class=puTa_lanke href=puTa98.html>p98</a></td></tr></table>


<p><FONT FACE="SHREE900, SHREE, sans-serif" SIZE="3">వెళ్లిపో’’ అనటమే వారు చేసే బోధ. ఇక మార్మికులు - వారేవేవో నిగూఢ&nbsp;<BR>విషయాలను గురించి మాట్లాడుతూంటారు: వివిధక్షేత్రాల ఉనికి, మనస్సు-&nbsp;<BR>యొక్క వివిధావస్థలు, వివిధ మనశ్శక్తులు - యిలాటివి వారి ప్రసంగాంశాలు.&nbsp;<BR>సామాన్యు డొకడు వారివద్దకెళ్లి ‘‘నేను చేయగల ఉపయోగ కార్యమేదైనా తెలు-&nbsp;<BR>పండి, నాకు దీర్ఘాలోచనలు చేసే అభ్యాసంలేదు. నాకు అనుకూలించే దేదైనా సెల-&nbsp;<BR>వివ్వండి’’ అని అడిగితే వారు తిరస్కారసూచకమైన చిరునవ్వుతో యిలా&nbsp;<BR>అంటారు: ‘‘ఈ మూఢుడి మాటలు వినండి. ఇతడు కేవలం అజ్ఞుడు,&nbsp;<BR>నిరర్థక జీవి.’’ లోకమంతటా యిలాగే జరుగుతూంటుంది. ఈ భిన్నమతా&nbsp;<BR>ల్లోని తీవ్రవాదుల నొక గదిలో వేసి బిగించి, వారి అవజ్ఞబంధుర మందహాసాల&nbsp;<BR>(సొగసైన వెక్కిరింతల) ఛాయాచిత్రాన్ని ఒకదాన్ని తీసికోవాలని ఉబలాటపడు-&nbsp;<BR>తూంటాను.</FONT></p>
<p><FONT FACE="SHREE900, SHREE, sans-serif" SIZE="3">ప్రస్తుత మతస్థితి, లోకస్థితి యిది. నేను వ్యాప్తి నొందించదలచింది అన్ని&nbsp;<BR>విధాలైన మనస్సులకు సమసమ్మతంగా వుండే మతం; ఎంత వేదాంతపరమో,&nbsp;<BR>అంత భావావేశానుకూలం, ఎంత మార్మికమో అంత కార్యాసక్తయోగ్యం. కళా-&nbsp;<BR>శాలలనుంచి వచ్చే ఆచార్యులకు, శాస్త్రజ్ఞులకు, భౌతికశాస్త్రవేత్తలకు హేతువాదం&nbsp;<BR>కావాలి. తనివితీర్చకలిగినంత వివేకాన్ని వారి కందివ్వాలి. కొంతదూరం సాగాక&nbsp;<BR>ఆ హేతువాదాన్ని విడనాడితేగాని ముందుకు సాగటం అసాధ్యమని వారికే&nbsp;<BR>తోస్తుంది. ‘‘ఈశ్వరభావం, మోక్షభావం మూఢవిశ్వాసజనితాలు. వాటిని విడ-&nbsp;<BR>నాడండి’’ అని వారంటారు. అందుకు నేను ‘‘తత్త్వజ్ఞ శేఖరా! ఈ నీ శరీరం&nbsp;<BR>అంతకన్న మూఢవిశ్వాస జనితం. దీన్ని విడనాడు. భోజనానికి యింటికి&nbsp;<BR>పోవద్దు. నీ అధ్యాపక పీఠానికీ పోవద్దు. నీ శరీరాన్ని పరిత్యజించు, అలా చేయ-&nbsp;<BR>లేకపోతే శరణుకోరి కూలబడు’’ అని బదులు చెబుతాను. ఈ యావత్తు లోకం&nbsp;<BR>ఏకవస్తువు. జగత్తులో వుండేది ఒకే వస్తువు అనే తత్త్వశాస్త్రబోధను అనుభూతం&nbsp;<BR>ఒనర్చుకో సహకరించేదే కదా ‘బ్రహ్మవిద్య’ అనదగుతుంది. మార్మికుడు వస్తే,&nbsp;<BR>అతడికి స్వాగతం పలికి మనోపరిశీలన విధులు గరపటమేగాక, అవి అతడి&nbsp;<BR>ముందు అనుష్ఠించి చూపాలి. భావావేశ స్వభావివస్తే మనమూ ఈశ్వర&nbsp;<BR>భావావిష్టులమై అతడితోకూడ నవ్వాలి, ఏడ్వాలి; ‘‘ప్రేమ మధువును గ్రోలి&nbsp;<BR>ఉన్మత్తులం కావాలి.’’ కార్యదీక్షాపరుడు వస్తే అతడితోకూడ మనమూ మన&nbsp;<BR>పూర్తిశక్తితో పనిచేయాలి. ఇలాటి సంయోగంలో విశ్వమతానికి అత్యంత సన్ని-&nbsp;<BR>హితరూపమైన ఆదర్శం కనిపిస్తుంది. ఈ నాలుగు అంగాలు సమపరిమాణాలతో&nbsp;<BR>పరిపూర్ణరూపంలో ప్రతి మనస్సులోను వుండేట్లు మానవాళి నిర్మించబడి&nbsp;<BR>వున్నట్లయితే ఎంత బాగా వుండేదో! ఇది మానవ పరిపూర్ణత్వాన్ని గురించిన</FONT></p>
<hr class="puTa_virupu">
<table><tr><td><a class=puTa_lanke href=puTa96.html>p96</a></td><td>p97</td><td><a class=puTa_lanke href=puTa98.html>p98</a></td></tr></table>
</div></body></html>
