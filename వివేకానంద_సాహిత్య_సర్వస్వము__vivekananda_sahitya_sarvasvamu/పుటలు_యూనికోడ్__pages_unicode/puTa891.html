<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa890.html>p890</a></td><td>p891</td><td><a class=puTa_lanke href=puTa892.html>p892</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - రాజయోగ సంగ్రహం</FONT></p>
<BR>
<p><FONT FACE="SHREE900, SHREE, sans-serif" SIZE="3">67</FONT></p>
<BR>
<p><FONT FACE="SHREE900, SHREE, sans-serif" SIZE="3">అంటూ నారదుడు చెప్పాడు. ‘‘అయితే, ఒక చిన్నపని చేసిపెట్టండి స్వామీ! ఆ&nbsp;<BR>పరమేశ్వరునికి నాపై ఎప్పుడు అనుగ్రహం కలుగుతుందో, నాకు ముక్తి ఎప్పుడు&nbsp;<BR>లభిస్తుందో కనుక్కొని రండి స్వామీ!’’ అంటూ అతను ప్రార్థించాడు. సరే అని చెప్పి&nbsp;<BR>నారదుడు ముందుకు వెళ్లాడు. కొంతదూరంలో మరొకవ్యక్తి కనిపించాడు. అతను&nbsp;<BR>ఆడుతూ, పాడుతూ - ఎగిరి గంతులు వేస్తున్నాడు. నారదున్ని చూసి, ‘‘మునీంద్రా!&nbsp;<BR>మీరెటు వెళుతున్నారు?’’ అని అడిగాడు. అతని కంఠం, చేష్టలు చాలా విచిత్రంగా&nbsp;<BR>ఉన్నాయి. ‘‘కైలాసానికి’’ అని నారదుడు చెప్పాడు. ‘‘అయితే నా కెప్పుడు మోక్షం&nbsp;<BR>లభిస్తుందో కాస్త తెలుసుకుని రండి’’ అని అతను ప్రార్థించాడు. నారదుడు సరేనని&nbsp;<BR>చెప్పి ముందుకు వెళ్లిపోయాడు.</FONT></p>
<p><FONT FACE="SHREE900, SHREE, sans-serif" SIZE="3">కొంతకాలం తర్వాత నారదుడు ఆ మార్గంలోనే తిరిగివచ్చాడు. ధ్యానం&nbsp;<BR>చేస్తున్న తాపసి ‘‘నా విషయం ఏమయిందీ?’’ అని కుతూహలంగా ప్రశ్నించాడు.&nbsp;<BR>‘‘ఇంకా నాలుగు జన్మల్లో నీకు ముక్తి కలుగుతుందని పరమేశ్వరుడు చెప్పాడు’’ -&nbsp;<BR>అంటూ నారదుడు జవాబిచ్చాడు. ‘‘నా చుట్టూ పుట్టలు పెరిగేదాకా ధ్యానించాను&nbsp;<BR>కదా, ఇంతసాధన చేసిన నాకు ఇంకా నాలుగు జన్మలకు గాని మోక్షంరాదా?’’ అని ఆ&nbsp;<BR>తాపసి వాపోయాడు. నారదుడు రెండవ వ్యక్తి వద్దకు వెళ్లి, ‘‘ఈ చింతచెట్టు ఉంది&nbsp;<BR>కదా! దీనికి ఎన్ని ఆకులున్నాయో, అన్ని జన్మలు నువ్వింకా ఎత్తాలి. అప్పుడే నీకు&nbsp;<BR>ముక్తి.’’ అంటూ చెప్పాడు. ‘‘ఓహో! ఇంత త్వరగా నాకు ముక్తి లభిస్తుందా!’’&nbsp;<BR>అంటూ ఆ వ్యక్తి ఆనందంతో పరవశించిపోయాడు. ‘‘నా ప్రియభక్తుడా! నీకీ&nbsp;<BR>క్షణంలోనే మోక్షం యిస్తున్నాను’’ అంటూ దివ్యవాణి అతనికి వినిపించింది.</FONT></p>
<p><FONT FACE="SHREE900, SHREE, sans-serif" SIZE="3">అతని దీక్షకు, శ్రద్ధకు, విశ్వాసానికి అది ఫలం. ఎన్ని జన్మలైనా సాధన&nbsp;<BR>చేయటానికి అతను సంసిద్ధంగా ఉన్నాడు. అయితే మొదటి వ్యక్తి మాత్రం మరి&nbsp;<BR>నాలుగు జన్మలు సాధన చేయాలనగానే క్రుంగిపోయాడు. యుగాలపర్యంతం కూడా&nbsp;<BR>వేచియుండగలిగే కార్యదీక్షాపరునికే, ఫలితం లభిస్తుంది సుమా!</FONT></p>

<BR>
<p><FONT FACE="SHREE900, SHREE, sans-serif" SIZE="3">1. ఇతరుల ద్రవ్యాలను దొంగిలింపకుండుట.</FONT></p>
<p><FONT FACE="SHREE900, SHREE, sans-serif" SIZE="3">2. ఒకరి నుండి ఏమీ పుచ్చుకొనకుండుట.</FONT></p>
<p><FONT FACE="SHREE900, SHREE, sans-serif" SIZE="3">3. ఎడతెగక, అవిచ్ఛిన్నంగా ధ్యేయార్థం భాసిస్తే</FONT></p>
<p><FONT FACE="SHREE900, SHREE, sans-serif" SIZE="3">4. చూడండి: గీత</FONT><FONT FACE="TimesNewRomanPSMT, Times, serif" SIZE="2">. xii </FONT><FONT FACE="SHREE900, SHREE, sans-serif" SIZE="3">- 13 నుండి 19 శ్లోకాలు.</FONT></p>
<hr class="puTa_virupu">
<table><tr><td><a class=puTa_lanke href=puTa890.html>p890</a></td><td>p891</td><td><a class=puTa_lanke href=puTa892.html>p892</a></td></tr></table>
</div></body></html>
