<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1287.html>p1287</a></td><td>p1288</td><td><a class=puTa_lanke href=puTa1289.html>p1289</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మాయ, ముక్తి</FONT></p>
<p><FONT FACE="SHREE900, SHREE, sans-serif" SIZE="3">59</FONT></p>
<p><FONT FACE="SHREE900, SHREE, sans-serif" SIZE="3">వుంది. ఇది గ్రహించడానికి సాధ్యంకాని ఘోరస్థితి. ఎంత బోధించినా&nbsp;<BR>దీన్ని నమ్మేవాళ్లు అరుదు. అన్ని దేశాల్లోనూ ఇంతే. స్వానుభవంచేత కనుగొంటే&nbsp;<BR>తప్ప మానవులిది నమ్మజాలరు. దీనికి అర్థమేమి? ఇదంతా నిరర్థకం, కాబట్టి&nbsp;<BR>ఘోరం అని.</FONT></p>
<p><FONT FACE="SHREE900, SHREE, sans-serif" SIZE="3">అన్నిటికీ కాలం తీరుతుంది. కాలమన్నిటినీ శిక్షిస్తుంది. ఏదీ దాన్ని&nbsp;<BR>ప్రతిఘటింపజాలదు. పుణ్యాత్ములను, పాపాత్ములను, భూపులను, కాపులను,&nbsp;<BR>సురూపులను, కురూపులను, - అందరినీ అది మింగివేస్తుంది. ఎవ్వరినీ&nbsp;<BR>విడువదు. దానిదెసకే, సర్వమూ పరువులిడుతోంది. మన జ్ఞానం, మన కళలు,&nbsp;<BR>మన శాస్త్రాలు, - సర్వమూ; ఆ ప్రవాహాన్ని ఎవ్వరూ అరికట్టజాలరు. ఒక&nbsp;<BR>క్షణమాత్రంకూడ ఆపలేరు. కలరా మొదలైన భయంకర వ్యాధులు గ్రామంపై-&nbsp;<BR>పడి, నరబలులు కోరేటప్పుడు ఆ ఘోరదృశ్యాలను చూడజాలని వారు&nbsp;<BR>త్రాగడం, ఆవేశంతో చిందులు తొక్కడం మొదలైనవానివల్ల స్మృతితప్పి,&nbsp;<BR>మొద్దుబారిపోయేలా, మనమూ సర్వవిధాలైన ఇంద్రియభోగాలలోపడి, ఈ&nbsp;<BR>అనివార్య వినాశకారి అయిన కాలాన్ని మరువజూస్తాం. ఇది మాయ.</FONT></p>
<p><FONT FACE="SHREE900, SHREE, sans-serif" SIZE="3">ఈ విపత్తు నెదుర్కోవడానికి రెండు మార్గాలు చూపబడ్డాయి. అందొకటి&nbsp;<BR>అందరికీ తెలిసిందే. అందరూ అవలంబించేదే. ‘‘కాలం తప్పనిదే కావచ్చు. కానీ&nbsp;<BR>దాన్ని లక్ష్యపెట్టకు. మన లోకోక్తి ననుసరించి దీపమున్నపుడే, లభించే సుఖాల&nbsp;<BR>నన్నిటినీ చూరగొనాలి. చేయగలదంతాచేయి. దృష్టిని ఎప్పుడూ జీవిత సుఖాల&nbsp;<BR>వైపుననే, ఆసగొలుపు విషయాల మీదనే, అభివృద్ధి దెసలవైపునే మరల్చు.&nbsp;<BR>ఎన్నడూ జీవిత దుఃఖాలనుగూర్చి తలంచకు.’’ ఈ బోధలో కొంత సత్యం&nbsp;<BR>వుంది. కాని అపాయంకూడ ఉంది. దీనికి కార్యోత్సాహాన్నిచ్చే ప్రభావంకూడ&nbsp;<BR>ఉంది. జయించుతానన్న నమ్మకం, స్పష్టమైన లక్ష్యం కలిగి వుండడం జీవితంలో&nbsp;<BR>ఎంతో ఉపయుక్తం. కానీ వానిలోకూడ కొంత అపాయం వుంది. జీవితానికి అతి-&nbsp;<BR>ముఖ్యమైన పోరాటాన్ని - అసలు దక్కి, మనచేతకాదని - మానుకొందుమేమో&nbsp;<BR>అన్నదియే ఆ అపాయం. ‘‘ప్రపంచ మెలా నడిచినాసరే, దాన్ని అంగీకరిస్తూ&nbsp;<BR>ఉండండి. మీ చేతనైనంత ప్రశాంతంగా, సుఖంగా కూర్చుని ఈ క్లేశాలనన్నిటినీ&nbsp;<BR>సంతృప్తితో భరించండి. మీపై పడే దెబ్బలను పువ్వులుగా భావించండి. మిమ్మల్ని&nbsp;<BR>బానిసల మందగా ఇటూ అటూ తరిమినా, మేము స్వేచ్ఛాపరులమే అనుకోండి.&nbsp;<BR>రాత్రింబగళ్లు ఇట్టి బొంకులతో మిమ్ము మీరే మోసపుచ్చుకుంటూ, ఇతరుల్ని&nbsp;<BR>మోసపుచ్చుతూ ఉండండి. సుఖంగా జీవించడానికిది ఒకటే మార్గం’’ అనే&nbsp;<BR>బోధలో ఈ అపాయమే ఉంది. ఇలా కాలం గడిపేవారినే, ‘‘బ్రతుక నేర్చినవారు’’&nbsp;<BR>అంటారు. లోకంలో ఈ మార్గం ఈ 19 వ శతాబ్దంలో వర్థిల్లినట్లు,</FONT></p>
<hr class="puTa_virupu">
<table><tr><td><a class=puTa_lanke href=puTa1287.html>p1287</a></td><td>p1288</td><td><a class=puTa_lanke href=puTa1289.html>p1289</a></td></tr></table>
</div></body></html>
