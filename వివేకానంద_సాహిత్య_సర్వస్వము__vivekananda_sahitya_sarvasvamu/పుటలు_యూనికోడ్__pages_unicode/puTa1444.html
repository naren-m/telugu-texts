<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1443.html>p1443</a></td><td>p1444</td><td><a class=puTa_lanke href=puTa1445.html>p1445</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మానవుని సత్య స్వరూపం, దృశ్య స్వరూపం</FONT></p>
<p><FONT FACE="SHREE900, SHREE, sans-serif" SIZE="3">215</FONT></p>
<p><FONT FACE="SHREE900, SHREE, sans-serif" SIZE="3">ఆ సజీవదైవం, ఆ ఈశ్వరుని ప్రత్యక్ష స్వరూపాలు’’ అని కొన్ని నిమిషాలపాటు&nbsp;<BR>పల్కుతూంటే, ఈ లోకమంతా ఒక్క అరగంటలో మారిపోతుంది. ప్రతిచోట,&nbsp;<BR>ఘోర, ద్వేష రూపమైన అగ్నివర్షం కురిపించుతూండడానికి మీరు, ఈర్ష్యాప-&nbsp;<BR>కార రూపాలైన ఆలోచనా ప్రవాహాలను లోకంలోకి పంపుతూండటానికి మారు,&nbsp;<BR>ప్రతి దేశంలోని జనులు, ఇదంతా అతడే - అని భావిస్తారు. మీరు చూచేది,&nbsp;<BR>తలచేది అంతా అతణ్ణే. మీలో దోషముంటే తప్ప మీకు దోషమెలా కనిపిస్తుంది?&nbsp;<BR>మీ మనస్సులో దొంగ కూర్చుని వుంటే తప్ప మీకు దొంగ&nbsp;<BR>ఎలా కనిపిస్తాడు? మీరు హంతకులైతే తప్ప మీకు హంతకుడెలా కనిపిస్తాడు?&nbsp;<BR>మంచివాళ్లుగా మారండి. పాపం మీకు కనిపించదు. జగత్తంతా ఈ విధంగా&nbsp;<BR>మారిపోతుంది. సంఘానికి కలిగే మహోపకారమిది. మానవ వ్యవస్థకు&nbsp;<BR>కలిగే మహోపకారమిది. ప్రాచీనకాలంలో హిందూ దేశంలో అక్కడక్కడ&nbsp;<BR>ఒక్కొక్కరి కీ భావాలు స్ఫురిస్తూ వచ్చాయి. వాళ్లల్లో కొందరు ఈ భావాల ఫల&nbsp;<BR>రూప పర్యవసానాన్నికూడ తెలిసికొన్నారు. కాని మత గురువులకు బుద్ధి వైశాల్యం&nbsp;<BR>లేకపోవుట చేత, దేశం పరాధీనమై వుండటం చేత, ఇంకా ఇతర&nbsp;<BR>కారణాల చేత, ఈ భావాలు ప్రచారం పొందలేదు. కాని అవి అద్భుతసత్యాలు.&nbsp;<BR>అవి ఆచరించబడిన చోట్లంతా మానవుడు దివ్యత్వం పొందినాడు. అట్టి&nbsp;<BR>దివ్య పురుషులలోని, ఒకరి స్పర్శతో, నా జీవితమంతా మారిపోయింది. ఆ&nbsp;<BR>మహనీయునిగూర్చి, రేపాదివారం నాడు మీ ఎదుట ప్రసంగిస్తాను. ఈ భావాలు&nbsp;<BR>లోకమంతటా వెదజల్లే కాలం సమీపిస్తోంది. మఠాల లోపలే నివసించి వుండే&nbsp;<BR>బదులు, తత్త్వశాస్త్రాలలో అణగి విద్వాంసులకు మాత్రమే అందుబాటులో&nbsp;<BR>వుండేందుకు బదులు, కొన్ని తెగలకు, కొంతమంది విద్యాధికులకు సొంత&nbsp;<BR>సొమ్ముగా వుండటానికి బదులు, ఆ భావాలు దిగంతాల వరకు విచ్చల విడిగా&nbsp;<BR>వెదజల్ల బడతాయి. అప్పుడది సర్వ జనులకు - సిద్ధులకు, బద్ధులకు, స్త్రీలకు,&nbsp;<BR>పురుషులకు, శిశువులకు, పండితులకు, పామరులకు- అందరికీ సమానాధికారం&nbsp;<BR>గల సొమ్ము అవుతుంది. అప్పుడది ప్రపంచ వాతావరణమంతా నిండి&nbsp;<BR>వ్యాపిస్తుంది. అప్పుడు మనం పీల్చేగాలికూడ ప్రతిస్పందనతో ‘‘తత్త్వమసి’’ (అది&nbsp;<BR>నీవే) అని పలుకుతూంటుంది. వేన వేల సూర్యమండలాలతో కూడిన ఈ&nbsp;<BR>అభిల ప్రపంచం, మాట్లాడగల ప్రతి భూతం మూలంగా, ఐక్యకంఠంగా ‘‘తత్త్వ-&nbsp;<BR>మసి’’ అని పల్కుతూంటుంది.</FONT></p>

<hr class="puTa_virupu">
<table><tr><td><a class=puTa_lanke href=puTa1443.html>p1443</a></td><td>p1444</td><td><a class=puTa_lanke href=puTa1445.html>p1445</a></td></tr></table>
</div></body></html>
