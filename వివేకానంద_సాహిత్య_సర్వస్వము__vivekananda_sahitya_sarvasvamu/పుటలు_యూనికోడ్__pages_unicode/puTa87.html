<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa86.html>p86</a></td><td>p87</td><td><a class=puTa_lanke href=puTa88.html>p88</a></td></tr></table>


<p><FONT FACE="SHREE900, SHREE, sans-serif" SIZE="3">యీ సంక్షోభాలు, యీ పోటీలు, యీ పోరాటాలు మతాలపట్ల మతశాఖల-&nbsp;<BR>పట్లవున్న యీ ద్వేషాలు, ఈర్ష్యలు: ఈ అన్నిటి మహాకోలాహలమంతా మునిగి&nbsp;<BR>పోయేటంత గంభీర నినాదంతో శాంతిసామరస్యాలు భూమి యావత్తూ ప్రక-&nbsp;<BR>టిస్తూ మహత్తర శక్తిమంతాలైన వాక్కులు అప్పుడప్పుడు వినవస్తూండేవి. ఆ&nbsp;<BR>శాంతిసామరస్యాలు ఎన్నటికైనా సిద్ధిస్తవా?</FONT></p>
<p><FONT FACE="SHREE900, SHREE, sans-serif" SIZE="3">ఈ మతమహారణరంగంలో ఎప్పటికైనా అవిచ్ఛిన్న సామరస్యం ఏలుబడి&nbsp;<BR>ప్రాప్తిస్తుందా? ఈ పంధొమ్మిదవ శతాబ్దపు చరమాంకంలో సామరస్య సమస్యకు&nbsp;<BR>లోకం అత్యంత ప్రాముఖ్యమిస్తోంది. ఎన్నో ప్రణాళికలు నిర్మింపబడుతున్నవి.&nbsp;<BR>వాటిని ఆచరణలో పెట్టే ప్రయత్నాలు జరుగుతున్నవి. కాని యిది ఎంతటి&nbsp;<BR>కష్టకార్యమో మనం ఎరుగుదుం. జీవనానికై పడేపాట్లు మితిమీరిపోతున్నవి. ఈ&nbsp;<BR>యత్నాలు మానవుల నరాలు తెగిపోయేటంత భారానికి లోనవుతున్నవి. జీవిత&nbsp;<BR>భౌతికక్షేత్రంలోనే - బాహ్యభాగంలో, స్థూలదృష్టికి గోచరించే విషయాల్లోనే -&nbsp;<BR>శాంతిసామరస్యాలు నెలకొల్ప యింత కష్టమై వున్నపట్ల, మానవుడి ఆంతరంగిక&nbsp;<BR>ప్రకృతిలో వాటిని కలిగించటం యింకా వేయిరెట్లు కష్టంకదా! మనం చిక్కువడ్డ&nbsp;<BR>వాగ్జాలం (మాటలవల)లోనుంచి మీ రొక్కసారి బయటికి రండి. ప్రేమ,&nbsp;<BR>శాంతి, కారుణ్యం, సానుభూతి, సమదృష్టి, సర్వజనసౌభ్రాతృత్వం : మొదలైన&nbsp;<BR>మాటలు మనం చిన్నతనంనుంచి వింటున్నాం. కాని ఆ మాటలు మనకు అర్థం-&nbsp;<BR>లేనివైపోయాయి. కేవలం చిలుకపలుకులు ఐపోయాయి. మన కిది అలవాటు.&nbsp;<BR>ఇప్పుడు తప్పించుకోలేం. ప్రథమంలో యీ భావాలను తమ మనస్సులలో అను-&nbsp;<BR>భూతం చేసుకొన్న మహాత్ములు యీ మాటలను కల్పించారు. వాటి అర్థం ఆ&nbsp;<BR>కాలంలో అనేకులకు తెలిసి వుండేది. తరువాత పామరజనం యీ మాటలు&nbsp;<BR>గైకొని వాటితో ఆటలాడసాగారు. వారి చేతుల్లో ఆస్తికధర్మం అనుష్ఠించవల&nbsp;<BR>సిందిగా వుండటానికి బదులు కేవల శబ్దక్రీడామాత్రమైంది. ‘‘మా తండ్రి&nbsp;<BR>మతం’’, ‘‘మా తెగవారి మతం’’, ‘‘మా దేశమతం’’ మొదలైన మాటలు&nbsp;<BR>వాడుకలోకి వచ్చాయి. తమ దొక మతమని చెప్పుకోటం దేశభక్తి నిదర్శన&nbsp;<BR>మాత్రంగా పరిణమించింది. దేశభక్తి కేవల పాక్షికం కదా. మతసామరస్యం కల్పిం-&nbsp;<BR>చటం ఎప్పుడైనా దుర్లభకార్యమే. ఐనా ఆ సమస్యనే మనం యిప్పుడు విత-&nbsp;<BR>ర్కిద్దాం.</FONT></p>
<p><FONT FACE="SHREE900, SHREE, sans-serif" SIZE="3">ప్రతిమతంలోను - అంటె సుప్రతిష్ఠ మహామతాల్లో ప్రతిదాన్లోను -&nbsp;<BR>మూడు అంగాలుంటవని మనం ఎరుగుదుం. మొదటిది తత్త్వశాస్త్రం. దీన్లో ఆ&nbsp;<BR>మతంయొక్క మూలభావాలు, లక్ష్యం, తత్సాధన మార్గాలు, విశదీకరింపబడి-&nbsp;<BR>వుంటవి. రెండవది పురాణవాఙ్మయం. ఇది స్థూలరూపాన్ని దాల్చిన తత్త్వశాస్త్ర</FONT></p>
<hr class="puTa_virupu">
<table><tr><td><a class=puTa_lanke href=puTa86.html>p86</a></td><td>p87</td><td><a class=puTa_lanke href=puTa88.html>p88</a></td></tr></table>
</div></body></html>
