<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1790.html>p1790</a></td><td>p1791</td><td><a class=puTa_lanke href=puTa1792.html>p1792</a></td></tr></table>
<p><FONT FACE="SHREE900, SHREE, sans-serif" SIZE="3">186 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">‘‘మయైవైతే నిహతాః పూర్వమేవ।</FONT></p>
<p><FONT FACE="SHREE900, SHREE, sans-serif" SIZE="3">నిమిత్తమాత్రం భవ సవ్యసాచిన్‌।।’’            (గీత - </FONT><FONT FACE="TimesNewRoman, Times, serif" SIZE="2">XI,</FONT><FONT FACE="SHREE900, SHREE, sans-serif" SIZE="3"> 33)&nbsp;<BR>(కాబట్టి నువ్వు లేచి, కీర్తిని ఆర్జించు, శత్రువులను జయించు, సమృద్ధమైన&nbsp;<BR>రాజ్యాన్ని అనుభవించు. నాచేత వారు యిప్పటికే చంపబడ్డారు. సవ్యసాచీ, నువ్వు&nbsp;<BR>నిమిత్రమాత్రుడవవు.)</FONT></p>
<p><FONT FACE="SHREE900, SHREE, sans-serif" SIZE="3">గీతలోని యిలాటి మాటలన్నీ ధర్మానికి తోవచూపటానికోసం భగవం-&nbsp;<BR>తుడిచే ఉద్దేశించబడ్డాయి. కర్మాచరణంలో ఎప్పుడూ మంచిచెడులు కలిసే&nbsp;<BR>వుంటాయనటం అంద రెరిగిన విషయమే. కర్మాచరణంలో కొంచెంగానో,&nbsp;<BR>ఎక్కువగానో పాపం చెయ్యటం తప్పదు. ఐతేనేం? కానివ్వు. ఊరకుండటం-&nbsp;<BR>కంటె కొంచెం కర్మనైనా చెయ్యటం మంచిదికదా - పస్తుండటం కంటె&nbsp;<BR>కాస్తయినా తినటం మేలుకదా; పుణ్యపాప మిశ్రమమైనా కర్మమొనర్చటం,&nbsp;<BR>నిర్వ్యాపారులమై, శిలల్లా జడులమై, నిరర్థకజీవనం గడపటంకంటె మేలుకదా?&nbsp;<BR>ఆవు ఎన్నడూ బొంకదు, రాయి ఎన్నడూ దొంగిలించదు. మానవుడు బొంకు-&nbsp;<BR>తాడు, దొంగిలిస్తాడు. కాని మానవుడే భగవంతు డవుతాడు. సత్త్వగుణ&nbsp;<BR>ప్రాబల్యంతో మానవుడు నిష్క్రియుడై ఎల్లప్పుడూ ధ్యానదశలో మునిగి&nbsp;<BR>వుంటాడు; రజోగుణ ప్రాబల్యంవల్ల సత్కర్మలను, దుష్కర్మలనుకూడా&nbsp;<BR>చేస్తాడు; తమోగుణ ప్రాబల్యంతో మరల నిష్క్రియుడు, జడుడు అవుతాడు.&nbsp;<BR>ఒక వ్యక్తిలో సాత్త్వికప్రాబల్యం ఏర్పడిందా, తామసిక ప్రాబల్యం ఏర్పడిందా అని&nbsp;<BR>బాహ్యదృష్టితో కనుక్కోవట మెలాగో చెప్పండి? మనం ప్రస్తుతం ప్రశాంత&nbsp;<BR>దశలో - సుఖదుఃఖాతీతులమై, కర్మాచరణ దశాతీతులమై - వున్నామో;&nbsp;<BR>అధమాధమ తామసిక దశకు కూలి, నిర్జీవులమై, నిర్వ్యాపారులమై, జడులమై,&nbsp;<BR>మృతపదార్థంలా - శక్తివిహీనులం కాబట్టి ఏ పనీ చెయ్యలేక - నిశ్శబ్దంగా,&nbsp;<BR>కాస్తకాస్తగా కుళ్లుతూ, మురిగిపోతున్నామో తెలుసుకోవటం ఎలా? ఈ ప్రశ్నను&nbsp;<BR>తీవ్రబుద్ధితో అడుగుతున్నాను. బదులు చెప్పండి. మీ మనస్సులనే చూడండి,&nbsp;<BR>మీకు నిజం తెలిసిపోతుంది. కాని సమాధానంకోసం వేచివుండటం ఎందుకు?&nbsp;<BR>పళ్లనుబట్టి వృక్షాన్ని తెలుసుకోగలం కదా. సత్త్వం ప్రాబల్యం వహించినప్పుడు&nbsp;<BR>మానవుడు నిష్కర్ముడై, శాంతుడై వుండటం నిజమే; కాని ఆ నిష్కర్మత మహా-&nbsp;<BR>శక్తుల కేంద్రీకరణఫలం, ఆ శాంతత అపారకార్యోత్సాహం జన్మభూమి. ఆ మహా-&nbsp;<BR>సాత్త్విక స్వభావుడు, ఆ మహనీయాత్ముడు, మనలా యిక కాళ్లు చేతులతో పని-&nbsp;<BR>చెయ్యనక్కర్లేదు - సంకల్పమాత్రంచే, ఆతని కార్యాలన్నీ తక్షణమే నిర్దుష్టంగా&nbsp;<BR>నెరవేరుతాయి. అలాటి సత్త్వాధిక్యుడే సర్వవంద్యుడైన బ్రాహ్మణుడు. అతడు</FONT></p>
<hr class="puTa_virupu">
<table><tr><td><a class=puTa_lanke href=puTa1790.html>p1790</a></td><td>p1791</td><td><a class=puTa_lanke href=puTa1792.html>p1792</a></td></tr></table>
</div></body></html>
