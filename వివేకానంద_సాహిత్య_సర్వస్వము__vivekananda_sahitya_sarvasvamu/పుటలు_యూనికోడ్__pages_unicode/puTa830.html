<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa829.html>p829</a></td><td>p830</td><td><a class=puTa_lanke href=puTa831.html>p831</a></td></tr></table>
<p><FONT FACE="SHREE900, SHREE, sans-serif" SIZE="3">6 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">గ్రహించగానే, మనిషికి వ్యర్థవాంఛ లంతరిస్తాయి. ఈ హేతువులు రెండూ నివర్తం&nbsp;<BR>కావటంవల్ల, ఈ శరీరంలోనే సర్వదుఃఖాలు నశించి, సంపూర్ణానందం లభిస్తుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ జ్ఞానాన్ని పొందటానికి ‘ఏకాగ్రత’ అనే దానికన్నా వేరే సాధన లేదు.&nbsp;<BR>రసాయన శాస్త్రవేత్త, తన మానసిక శక్తుల నన్నింటినీ, ఏకాగ్రస్థితికి తెచ్చి, వాటిని&nbsp;<BR>తాను పరిశోధించే పదార్థాలపై పెట్టి, వాటి రహస్యాలను తెలుసుకొంటాడు.&nbsp;<BR>జ్యోతిశ్శాస్త్రవేత్త, తన మానసిక శక్తుల నన్నింటినీ కేంద్రీకరించి, దూరదర్శక&nbsp;<BR>యంత్రం ద్వారా ఆకాశం మీదికి పరిపితే, సూర్య చంద్ర నక్షత్రాదులు తమ&nbsp;<BR>రహస్యాలను అతనికి వెల్లడిచేస్తాయి. మీకు చెబుతున్న విషయాలను గురించి, నా&nbsp;<BR>భావాలను ఎంతెంతగా నేను ఏకాగ్రం చేయగలుగుతానో, విషయం అంతగా సుబోధక&nbsp;<BR>మవుతుంది. నా మాటలను వింటున్న మీరు, మీ భావాలను ఎంతెంతగా ఏకాగ్రతకు&nbsp;<BR>తెస్తారో, నేను చెప్పవలసిన విషయాన్ని అంత స్పష్టంగా గ్రహిస్తారు.</FONT></p>
<p><FONT FACE="SHREE900, SHREE, sans-serif" SIZE="3">లోకంలో మనకు లభించే జ్ఞానమంతా చిత్తఏకాగ్రత వల్ల కలిగిన జ్ఞానమే.&nbsp;<BR>ప్రయత్నించే పద్ధతిని తెలుసుకుంటే, సాధనావిధానాన్ని గ్రహిస్తే, లోకం తన&nbsp;<BR>రహస్యాలను వెలిపరచటానికి సిద్ధంగా ఉంది. ఇలాంటి సాధనకు కావలసిన శక్తి&nbsp;<BR>సామర్థ్యాలు ఏకాగ్రతవల్ల కలుగుతాయి. మనిషి సంకల్పశక్తికి పరిమితి లేదు. మనసు&nbsp;<BR>ఎంతెంత ఏకాగ్రత చెందుతూ ఉంటుందో, అంతంత విషయ పరిశీలనాశక్తి&nbsp;<BR>కలుగుతూ ఉంటుంది. ఇదే రహస్యం.</FONT></p>
<p><FONT FACE="SHREE900, SHREE, sans-serif" SIZE="3">మనసు సహజంగా బాహ్యప్రవృత్తి కలిగియుండటంవల్ల, బాహ్య&nbsp;<BR>విషయాల్లో మనసును నిలపటం సులభం. కాని మతం - మానసికశాస్త్రం - వేదాంతం&nbsp;<BR>అనే విషయాల్లో చూచే దృక్‌, కనిపించే దృశ్యం ఒకే వస్తువు అవటంవల్ల మనసును&nbsp;<BR>ఏకాగ్రం చేయటం సులభసాధ్యంకాదు. మనసే విషయమై ఉంది. అందులో అది&nbsp;<BR>అంతరింద్రియం. పరిశీలించేది, పరిశీలింపవలసినది మనసే. సాధనాంతరం&nbsp;<BR>లేనందువల్ల మనసు చేతనే మనసును శోధించాలి. కాబట్టి చిత్తఏకాగ్రత మానసిక&nbsp;<BR>శాస్త్రాదుల విషయంలో కష్టసాధ్యమై ఉంది. మనసుకు, పర్యాలోచనశక్తి ఉందని&nbsp;<BR>మనకు తెలుసు. నేను మీతో మాట్లాడుతూ, అదే సమయంలో పురుషునిలా&nbsp;<BR>ప్రక్కన నిలచి చెప్పే విషయాన్ని వింటూ గ్రహిస్తుంటాను. మీరు పనిచేస్తూ&nbsp;<BR>ఆలోచిస్తుంటే, ఏకకాలంలో, మీ మనసులో ఒక భాగం ఒత్తిలి నిలచి మీరాలోచించే&nbsp;<BR>విషయాన్ని గమనిస్తూ ఉంటుంది. మనశ్శక్తుల నేకాగ్రపరచి, మరల మనసుపై&nbsp;<BR>లగ్నం చేయాలి. తీక్ష్ణ సూర్యకిరణాలముందు, చిమ్మచీకటిలో నున్న రహస్యాలు&nbsp;<BR>కూడా, బట్టబయలవుతాయి. అలాగే, ఏకాగ్రచిత్తంముందు, అంతరాత్మలోని&nbsp;<BR>గూఢవిషయాలైనా, నిర్భిన్నాలై వెలువడతాయి. విశ్వాసానికి మూలాధారమైన&nbsp;<BR>యథార్థ మతాన్ని మనం యిలా చేరుకోగలం.</FONT></p>
<hr class="puTa_virupu">
<table><tr><td><a class=puTa_lanke href=puTa829.html>p829</a></td><td>p830</td><td><a class=puTa_lanke href=puTa831.html>p831</a></td></tr></table>
</div></body></html>
