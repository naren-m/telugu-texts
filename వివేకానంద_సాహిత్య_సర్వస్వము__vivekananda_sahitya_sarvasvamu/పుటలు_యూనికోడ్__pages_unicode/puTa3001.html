<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3000.html>p3000</a></td><td>p3001</td><td><a class=puTa_lanke href=puTa3002.html>p3002</a></td></tr></table>

<p><FONT FACE="SHREE900, SHREE, sans-serif" SIZE="3">ఏవిధంగా పురోగతి సాధించినా, ప్రతివాడు తనకు తెలియకుండా తనలో ఉన్న&nbsp;<BR>బ్రహ్మాన్ని మేల్కొల్పుతున్నాడు. కాని భిన్నభిన్న వ్యక్తుల్లో మార్గాలు భిన్నంగా&nbsp;<BR>ఉండవచ్చు. సాకారదైవంలో నమ్మకం వున్నవాళ్లు, ఆ భావాన్నే ఆధారంగా చేసు-&nbsp;<BR>కొని ఆధ్యాత్మిక సాధనలు సాగించాలి. నిష్కపటమైన భక్తి వుంటే, దానివల్లనే&nbsp;<BR>లోపలగల బ్రహ్మమనే సింహం మేల్కొంటుంది. జీవులందరికి బ్రహ్మజ్ఞాన&nbsp;<BR>మొక్కటే శరణ్యం! గమ్యం!! కాని విభిన్న భావాలు దాన్ని పొందే విభిన్న&nbsp;<BR>మార్గాలు. జీవునియొక్క యథార్థతత్త్వం బ్రహ్మమే అయినా, యింకా జీవుడు&nbsp;<BR>మనస్సుతో తదాత్మ్యం </FONT><FONT FACE="TimesNewRoman, Times, serif" SIZE="2">(identification)</FONT><FONT FACE="SHREE900, SHREE, sans-serif" SIZE="3"> పొంది వుండటం వల్ల అన్నిరకాలైన&nbsp;<BR>సంశయాలతోను, కష్టాలతోను, సుఖదుఃఖాలతోను బాధపడుతుంటాడు.&nbsp;<BR>బ్రహ్మం మొదలు గడ్డిపరక వరకు ప్రతిదీ, తన యథార్థతత్త్వం వైపే పురోగ&nbsp;<BR>మిస్తుంటాయి. తాను బ్రహ్మమే అనే అనుభవం కలిగే వరకు ఈ జనన మరణ&nbsp;<BR>పరంపరనుండి ఎవ్వరూ తప్పించుకోలేరు. మనుష్యజన్మ ఎత్తి, మోక్షం పొందా-&nbsp;<BR>లనే యిచ్ఛ బలవత్తరమైనప్పుడు, ఆ యిచ్ఛతోపాటు, సాక్షాత్కారం పొందిన&nbsp;<BR>మహాపురుషుని అనుగ్రహంకూడా లభిస్తుంది. అప్పుడు ఆత్మజ్ఞానం పొందాలనే&nbsp;<BR>వాంఛ తీవ్రరూపం ధరిస్తుంది. లేకపోతే కామినీకాంచనాలలో మునిగిపోయిన&nbsp;<BR>మనస్సు అటువైపు తిరుగదు. సంసార సుఖాలకు, సిరిసంపదలకు, పేరు&nbsp;<BR>ప్రతిష్ఠలకు ప్రాకులాడే మనస్సుగలవాడికి పరబ్రహ్మాన్ని గూర్చి తెలుసుకోవాలనే&nbsp;<BR>అభిలాష ఎలా కలుగుతుంది? ఎవడు అన్నిటినీ త్యాగం చేయటానికి సిద్ధ&nbsp;<BR>పడుతాడో సుఖదుఃఖాలు, మంచీచెడులు అనే ద్వంద్వాల ప్రవాహం మధ్యలో&nbsp;<BR>నిలబడి శాంతంగాను, స్థిరంగాను సమానమైన మనస్సుతోను ఉండి తన&nbsp;<BR>ఆదర్శం విషయంలో జాగృతుడై వుంటాడో అతడు మాత్రమే ఆత్మజ్ఞానం&nbsp;<BR>పొందగలడు. తన శక్తిసామర్థ్యాల ద్వారా అతడు జగత్తనే వలను ఛేదిస్తాడు.&nbsp;<BR>‘‘నిర్గచ్ఛతి జగజ్జాలాత్‌ పింజరాదివ కేసరీ’’ మాయ అనే వలను ఛేదించుకొని&nbsp;<BR>సింహంలాగా బయటికి వస్తాడు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే సన్యాసం లేకుండా బ్రహ్మజ్ఞానం కలగదనే మాట&nbsp;<BR>యథార్థమేనా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అది నిజం! ముమ్మాటికి నిజం!! అంతఃసన్యాసం, బాహ్య&nbsp;<BR>సన్యాసం రెండూ కావాలి. బుద్ధిలోనే కాకుండా వేగంలోకూడా ఉండాలి.&nbsp;<BR>శ్రీ శంకరులవారు ఉపనిషత్‌ భాష్యంలో ‘‘తపస్సుకు అవసరమైన హంగులు&nbsp;<BR>లేక కేవలం తపస్సువల్ల’’</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> అనే వాక్యం మీద వ్యాఖ్యానం చేస్తూ, బాహ్యమైన</FONT></p>
<p><FONT FACE="TimesNewRoman, Times, serif" SIZE="3">* </FONT><FONT FACE="SHREE900, SHREE, sans-serif" SIZE="3">ముండకోపనిషత్తు </FONT><FONT FACE="TimesNewRoman, Times, serif" SIZE="2">III </FONT><FONT FACE="TimesNewRoman, Times, serif" SIZE="2">- ii - 4</FONT><FONT FACE="SHREE900, SHREE, sans-serif" SIZE="3"> </FONT><FONT FACE="SHREE900, SHREE, sans-serif" SIZE="3">‘‘తపసోవాప్యవిఙ్గాత్‌’’</FONT></p>
<hr class="puTa_virupu">
<table><tr><td><a class=puTa_lanke href=puTa3000.html>p3000</a></td><td>p3001</td><td><a class=puTa_lanke href=puTa3002.html>p3002</a></td></tr></table>
</div></body></html>
