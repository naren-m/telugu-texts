<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1068.html>p1068</a></td><td>p1069</td><td><a class=puTa_lanke href=puTa1070.html>p1070</a></td></tr></table>
<p><FONT FACE="SHREE900, SHREE, sans-serif" SIZE="3">ఆధ్యాత్మిక సాధనకు కొన్ని సూచనలు</FONT></p>
<BR>
<p><FONT FACE="SHREE900, SHREE, sans-serif" SIZE="3">245</FONT></p>
<BR>
<p><FONT FACE="SHREE900, SHREE, sans-serif" SIZE="3">అంత ఓర్పుతో, అంత సహనంతో స్త్రీలా పురుషుడు పెంచగలడా? మగవాడు&nbsp;<BR>కార్యాచరణ దక్షుడైతే, స్త్రీ కష్టాలను ఓర్చుకోవటంలో దక్షురాలు. స్త్రీ కార్యా&nbsp;<BR>చరణంలో ఆరితేరకుంటే, పురుషుడు ఓర్చుకోలేడు. ఈ విశ్వమంతా ఒక త్రాసు&nbsp;<BR>లాంటిది. అటుకొన్ని - ఇటు కొన్ని గుణాలు సమానంగా ఉంటాయి. మనం ఎలా&nbsp;<BR>చెప్పగలం? ఎప్పుడో ఒకరోజు మనకు జ్ఞానోదయం కల్గి ఎందుకూ పనికిరాని ఏ&nbsp;<BR>క్రిమి - కీటకంలోనో మన మానవత్వంతో సరితూగగల అంశమున్నట్లు మనకు&nbsp;<BR>గోచరించవచ్చు. పరమ దుర్మార్గునిలో కూడా, నాకు లేని సద్గుణాలుండవచ్చు. అలా&nbsp;<BR>ఉండటం నా నిత్యానుభవంలో చూశాను. అంతెందుకూ, అడవిమనిషిని&nbsp;<BR>చూడండి; అతని శరీర నిర్మాణాన్ని గమనించండి. అంత చక్కని శరీర నిర్మాణం&nbsp;<BR>నాకుంటే ఎంతో బాగుంటుందనుకుంటాను. అతను కడుపునిండా తింటాడు;&nbsp;<BR>త్రాగుతాడు; రోగమంటే అతనికి ఏమిటో తెలియదు. నేను అనుక్షణం దేనితోనో&nbsp;<BR>బాధపడుతూనే ఉంటాను. నా తెలివితేటలు అతనికిచ్చి, అతని శరీరాన్ని నేను&nbsp;<BR>పుచ్చుకుంటే ఎంతో బాగుంటుందని నే నెన్నోసార్లు అనుకుంటాను. ఈ&nbsp;<BR>ప్రపంచమంతా మిట్టపల్లాలుగా ఉంటుంది. పల్లం లేకుంటే మిట్ట ఉండదు. కాబట్టే&nbsp;<BR>ఈ సృష్టిలో సమతుల్యత ఉందని చెప్పాను. నువ్వొక విషయంలో గొప్పవాడవైతే,&nbsp;<BR>మరొకడు మరొక విషయంలో గొప్పవాడై వుంటాడు. నువ్వు స్త్రీ పురుషుల గూర్చి&nbsp;<BR>నిర్ణయించవలసినప్పుడు, వారి వారి ప్రత్యేక గుణాలను తీసుకుని, ఆయా&nbsp;<BR>గుణాల్లోనే వారిని సరితూచాలి. ఒకరి కొలతలు, మరొకరికి సరిపోవు. ఒకడు&nbsp;<BR>దుర్మార్గుడని మరొకడు చెప్పటం తగదు. కొందరంటారు, ‘‘ఈ పనే జరిగితే&nbsp;<BR>ప్రళయం వస్తుం’’దని. ఆ పని జరుగుతూనే ఉంటుంది. కాని ఆ ప్రళయం రానే&nbsp;<BR>రాదు. మీ దేశంలో నీగ్రోలకు స్వాతంత్య్రం యిస్తే, దేశం సర్వనాశనం అవుతుందనే&nbsp;<BR>వారు. కాని అలా జరిగిందా? ప్రజల కంతా చదువు నేర్పితే, ప్రపంచం నాశన&nbsp;<BR>మౌతుందని అనేవారు. అలా జరగనే లేదు. పైగా లోకం మరింత బాగుపడింది. చాలా&nbsp;<BR>సంవత్సరాల క్రితం, ఇంగ్లాండుకు ఒక పెద్ద ఆపద దాపురిస్తుందని ఒక పుస్తకం&nbsp;<BR>వెలువడింది. ఆ పుస్తకంలో రచయిత కూలీ పెరుగుతూ ఉంటే, వ్యాపారం దివాళా&nbsp;<BR>తీస్తుందని నిరూపిస్తూ రాశాడు. ఇంగ్లాండ్‌లో కార్మికులు అధికవేతనాలను కోరు&nbsp;<BR>తున్నారని, జర్మనులు తక్కువ కూలితో పనిచేస్తున్నారని ఒక తగాదాను సృష్టిం&nbsp;<BR>చాడు. అప్పుడు నిజానిజాలను తేల్చుకోవటానికి జర్మనీకి ఒక సంఘాన్ని&nbsp;<BR>పంపించారు. ఆ సంఘం అన్ని స్థితిగతులను చక్కగా విచారణచేసి, జర్మను కార్మికులే&nbsp;<BR>ఎక్కువ జీతాలు పుచ్చుకుంటున్నారని నివేదిక సమర్పించారు. ఇలా ఎందుకు&nbsp;<BR>జరిగింది? సామాన్యజనులంతా విద్యావంతులు కావటం వల్లే. మరలాం&nbsp;<BR>టప్పుడు సామాన్యులంతా విద్యావంతులైతే ప్రపంచం నాశన మౌతుందనటం సరి</FONT></p>
<hr class="puTa_virupu">
<table><tr><td><a class=puTa_lanke href=puTa1068.html>p1068</a></td><td>p1069</td><td><a class=puTa_lanke href=puTa1070.html>p1070</a></td></tr></table>
</div></body></html>
