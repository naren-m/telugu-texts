<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3447.html>p3447</a></td><td>p3448</td><td><a class=puTa_lanke href=puTa3449.html>p3449</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">ఐహిక నాగరికతను గురించి మనం ఏమేమో పిచ్చిపిచ్చిగా మాట్లాడతాం.&nbsp;<BR>‘అందని ద్రాక్షపళ్లు పులుపు’ అని సామెత వుంది. ఆ పిచ్చి ప్రలాపాలన్నీ సత్యమే&nbsp;<BR>అని అంగీకరించినా, పారమార్థికపరులైనవారు, భారతదేశం మొత్తంలో వెదకితే&nbsp;<BR>ఒక లక్షమంది వుంటారేమో. ఐతే ఈ కొద్దిమంది ఆధ్యాత్మికతకోసం ముప్ఫై-&nbsp;<BR>మూడు కోట్లమంది పస్తులుండి పశుప్రాయులై కుంగిపోవలసిందేనా? ఎవరైనా&nbsp;<BR>అన్నానికై ఎందుకు అలమటించాలి? హిందువులను, జయించటానికి మహమ్మ-&nbsp;<BR>దీయులకు ఏవిధంగా సాధ్యమైంది? ఐహిక నాగరికత జ్ఞానం లేకపోవటంవల్ల,&nbsp;<BR>తుపాకులవల్ల, మరఫిరంగువల్ల. దర్జీకుట్టిన దుస్తులు ధరించటంకూడ మన&nbsp;<BR>వారికి మహమ్మదీయులు నేర్పారు. వీథుల్లోనుండి కొట్టుకొనివచ్చిన దుమ్ము కలు-&nbsp;<BR>వకుండా పరిశుభ్రంగా ఆహారాన్ని భుజించటంకూడ వారికి మహమ్మ&nbsp;<BR>దీయులు నేర్పితే ఎంత బాగుండేదో! పేదలకు పనికల్పించటానికి, ఐహిక నాగరి&nbsp;<BR>కత, కాదు, భోగలాలసతకూడ అవసరం. ఆహారం! తిండి! కావాలి. ఈ&nbsp;<BR>లోకంలో నాకు పట్టెడన్నం యివ్వలేక, పరలోకంలో పరమాకారం యిస్తానని&nbsp;<BR>పలికే దైవం నాకు అవసరంలేదు! ఛీ! భారతదేశం ఉద్ధరింపబడాలి. పేదలకు&nbsp;<BR>అన్నం పెట్టాలి. వారిలో విద్యావ్యాప్తి చెయ్యాలి. పురోహితవర్గం దుష్టత్వంనుండి&nbsp;<BR>తప్పించాలి, పురోహితవర్గం వద్దు. సాంఘికక్రౌర్యం వద్దు! అధిక ఆహారం, ప్రతి-&nbsp;<BR>వారికి అధిక అవకాశం కావాలి! బుద్ధిలేని మన యువకులు ఆంగ్లేయులనుండి&nbsp;<BR>ఎక్కువ అధికారాన్ని పొందటానికై సభలు, సమావేశాలు ఏర్పాటుచేస్తున్నారు.&nbsp;<BR>దీన్ని చూసి ఆంగ్లేయులు నవ్వుకొంటున్నారు. ఆంగ్లేయులు మీకు సర్వాధికా-&nbsp;<BR>రాలు కట్టబెట్టినారే అనుకొందాం. ఎందుకు ఆ అధికారం! అధికారులైనవారు&nbsp;<BR>జనసామాన్యాన్ని కాలికిందవేసి అణగదొక్కుతారు. ఆ అధికారం వారికి రాకుం-&nbsp;<BR>డనీ! ఎందుకంటే యితరులను బానిసలను చేయటానికే, బానిసలు అధికారాన్ని&nbsp;<BR>కోరతారు.</FONT></p>
<p><FONT FACE="SHREE900, SHREE, sans-serif" SIZE="3">ధర్మాన్ని (మతం) ఆధారంగా చేసుకొని, సంఘానికి స్వేచ్ఛనిస్తూ, ఈ&nbsp;<BR>మార్పును నెమ్మదిగా తీసుకురావాలి. ప్రాచీన మతంనుండి పౌరోహితవర్గాన్ని&nbsp;<BR>పెరికి పారవేయండి. అప్పుడు లోకంలోని మతాలన్నిటికంటె ఉత్తమోత్తమమైన&nbsp;<BR>మతం లభిస్తుంది! నేను చెప్పింది మీకు బోధపడిందా? హైందవ ధర్మమున్న&nbsp;<BR>పాశ్చాత్య సంఘాన్ని మీరు నిర్మించగలరా? అది సాధ్యమే అని నా అభిప్రాయం.&nbsp;<BR>సాధ్యమైతీరాలి. మీ ఆశయాలను మీరు స్వేచ్ఛగా అమలుపరచటానికి వీలైన ఒక&nbsp;<BR>కేంద్రస్థానంలో వలస నొకదాన్ని ప్రారంభించటం అనేది ఒక అద్భుతమైన ప్రణా-&nbsp;<BR>ళిక. అక్కణ్ణుండి (పాలలో తోడువేస్తే క్రమక్రమంగా ఆ తోడు పాలనంతటిని&nbsp;<BR>పెరుగుగా మార్చేట్లు) మీ ఆశయాలు క్రమక్రమంగా యితర ప్రాంతాలకు</FONT></p>
<hr class="puTa_virupu">
<table><tr><td><a class=puTa_lanke href=puTa3447.html>p3447</a></td><td>p3448</td><td><a class=puTa_lanke href=puTa3449.html>p3449</a></td></tr></table>
</div></body></html>
