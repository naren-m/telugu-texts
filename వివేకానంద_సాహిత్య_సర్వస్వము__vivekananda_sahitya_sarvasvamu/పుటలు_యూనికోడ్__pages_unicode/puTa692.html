<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa691.html>p691</a></td><td>p692</td><td><a class=puTa_lanke href=puTa693.html>p693</a></td></tr></table>
<p><FONT FACE="SHREE900, SHREE, sans-serif" SIZE="3">శిష్యత్వం</FONT></p>
<p><FONT FACE="TimesNewRoman, Times, serif" SIZE="2">2 7 7</FONT></p>
<p><FONT FACE="SHREE900, SHREE, sans-serif" SIZE="3">మొదటి జ్యోతే గురువు. ఆ జ్యోతినుండి వెలిగింపబడ్డ జ్యోతే శిష్యుడు.&nbsp;<BR>శిష్యుడు కాలక్రమాన తన వంతువచ్చినప్పుడు గురు వవుతాడు. ఈశ్వరావతారా&nbsp;<BR>లని మీరు చెప్పే మహాత్ములు శక్తిసంభరితులైన ఆధ్యాత్మిక ప్రతిభాసంపన్నులు.&nbsp;<BR>వా రవతరించి తమ నాశ్రయించిన సన్నిహిత శిష్యులమీద అద్భుతమైన తమ&nbsp;<BR>ఆధ్యాత్మికశక్తిని ప్రసరిస్తారు. ఆ శక్తి శిష్యులద్వారా తరతరాలకు ప్రసరిస్తూం&nbsp;<BR>టుంది.</FONT></p>
<p><FONT FACE="SHREE900, SHREE, sans-serif" SIZE="3">క్రైస్తవుల చర్చ్‌లోని బిషప్‌ (మతాచార్యుడు) తలపై చెయ్యివేసి, తన పూర్వ&nbsp;<BR>బిషప్‌లనుండి తనకు సంక్రమించినట్లు భావించే శక్తిని తాను ప్రసారంచేస్తున్నట్లు&nbsp;<BR>చెబుతాడు. ఏసునాథుడు తన శక్తిని తన సన్నిహిత శిష్యులకు యిలాగే ప్రసారం&nbsp;<BR>చేశాడు... వారు తమ శిష్యులకు, ఆ శిష్యులు తమ శిష్యులకు ప్రసారం చేసినట్లు&nbsp;<BR>తన కా విధంగా ఏసునాథుని శక్తి లభించినట్లు బిషప్‌ చెబుతాడు. ఒక్క బిషప్‌లకు&nbsp;<BR>మాత్రమేగాక ప్రతిజీవుడికి అలాటిశక్తి కలగాలని మా ఆశయం. మీలో ప్రతి&nbsp;<BR>ఒక్కరు యీ ఆధ్యాత్మిక ధారను ప్రసారంచెయ్యగల సాధనం కాబోరనడానికి&nbsp;<BR>కారణం ఏదీలేదు.</FONT></p>
<p><FONT FACE="SHREE900, SHREE, sans-serif" SIZE="3">కాని దానికోసం మొట్టమొదట మీరు గురువును, సరైన గురువును&nbsp;<BR>కనుగొనాలి. అతడొక సామాన్య మానవమాత్రుడైతే చాలదనే సంగతి మీరు&nbsp;<BR>జ్ఞాపకం వుంచుకోవాలి. మీరు దేహధారియైన గురువును పొందవచ్చును. కాని&nbsp;<BR>నిజమైన గురువు దేహంలో లేడు; అతడు భౌతికమైన వ్యక్తి కాదు - అతడు మీ&nbsp;<BR>కళ్లకు కనబడేట్టివాడు కాడు. అతడు మానవరూపాన్ని ధరించే రావచ్చును, అత-&nbsp;<BR>డినుండి మీరు శక్తిపొందవచ్చును. ఒకొక్కప్పు డతడు కలలో కనపడి&nbsp;<BR>లోకానికి శక్తిని ప్రసారం చెయ్యవచ్చును. గురువుశక్తి మనకు అనేక మార్గాల లభి-&nbsp;<BR>స్తుంది. మనలాంటి సామాన్యులకు గురువు అనివార్యం. అతడు లభించేదాకా&nbsp;<BR>మన సాధనసన్నాహం సాగుతూవుండవలసిందే.</FONT></p>
<p><FONT FACE="SHREE900, SHREE, sans-serif" SIZE="3">దేవుడు, జీవుడు, మతం, మోక్షం - వీటిని గురించిన ప్రసంగాలు&nbsp;<BR>వింటాం; గ్రంథాలు చదువుతాం; వాదిస్తాం; తర్కిస్తాం. కాని యిది ఆధ్యాత్మికత&nbsp;<BR>కాదు. ఆధ్యాత్మికత గ్రంథాలలో, సిద్ధాంతాలలో, తత్త్వశాస్త్రాలలో వుండేది కాదు.&nbsp;<BR>అది పాండిత్యంలోను తర్కంలోను లేదు. అది ఆత్మవికాసంలో వుంది. చిలు-&nbsp;<BR>కలుకూడ అనేక విషయాలను కంఠస్థంచేసి తిరిగి అప్పగించగలవు. నువ్వు&nbsp;<BR>విద్వాంసుడవైతే ఏం? అంతమాత్రంచేత ఒరిగే దేమిటి? గాడిదలు పుస్తక భాండా-&nbsp;<BR>గారాలనే మొయ్యగలవు. నిజమైన వెలుగు లభించినప్పుడు - ఇక పుస్తకాలను చదివే&nbsp;<BR>అవసరం వుండదు. తన పేరు రాసుకోవడం చేతగాని వ్యక్తికూడ సంపూర్ణ&nbsp;<BR>మైన మతానుభూతి పొందగలడు. లోకంలోని గ్రంథాలయా లన్నింటిని తన</FONT></p>
<hr class="puTa_virupu">
<table><tr><td><a class=puTa_lanke href=puTa691.html>p691</a></td><td>p692</td><td><a class=puTa_lanke href=puTa693.html>p693</a></td></tr></table>
</div></body></html>
