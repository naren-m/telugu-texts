<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2714.html>p2714</a></td><td>p2715</td><td><a class=puTa_lanke href=puTa2716.html>p2716</a></td></tr></table>
<p><FONT FACE="SHREE900, SHREE, sans-serif" SIZE="3">హిందూమతం</FONT></p>
<p><FONT FACE="Bookman-Light, Bookman, serif" SIZE="2">279</FONT></p>
<p><FONT FACE="SHREE900, SHREE, sans-serif" SIZE="3">చివరికి ఉరికంబం ఎక్కుతున్నాడు. ఎందుచేత? భగవంతుని ప్రసక్తి లేకుండా&nbsp;<BR>యీ అసమత్వానికి ఎలా అర్థం వివరించగలరు? దయామయుడైన తండ్రి తన&nbsp;<BR>బిడ్డను దుఃఖానికి దారితీసే పరిస్థితుల్లో ఎందుకు వుంచాలి? దేవుడు చివరకు&nbsp;<BR>న్యాయంచేస్తాడని, ఆయనకి పక్షపాతం లేదని చెప్పటం సరైన సమాధానం&nbsp;<BR>కాబోదు. ఇదే నాకు మొదటి జన్మ ఐతే నా స్వాతంత్య్రం మాట ఏమిటి? అదేమై&nbsp;<BR>నట్లు? ఇంతకుపూర్వం నాకు జీవితానుభవం లేకపోతే నా స్వాతంత్య్రం హరించి&nbsp;<BR>పోయినట్లే. ఎందుకంటె యితరుల అనుభవాలను చూసే నా జీవితమార్గాన్ని నిర్ణ-&nbsp;<BR>యించుకోవలసి వుంటుంది. నా మంచిచెడ్డలకు నేను కర్తను కానిపక్షంలో నాకు&nbsp;<BR>స్వేచ్ఛలేనట్లే. ఈ జీవితంలోని నా దైన్యానికి బాధ్యత నా మీదే వేసుకొంటాను.&nbsp;<BR>నేను చేసిన పాపాన్ని మరోజన్మలో నేనే పరిహరించుకొంటానని చెబుతాను. ఇది&nbsp;<BR>మా జన్మాంతర సిద్ధాంతం. పూర్వజీవిత అనుభవంతో మనం యీ జన్మ&nbsp;<BR>నెత్తుతాం. ఈ జన్మలోని భాగ్యం, దౌర్భాగ్యం పూర్వజన్మలోని మన కర్మల&nbsp;<BR>ఫలితం. పరిపూర్ణత్వం సిద్ధించేవరకు జన్మ లొకదాని తర్వాత ఒకటి ఉత్త&nbsp;<BR>మోత్తమంగా పరిణమిస్తూంటాయి.</FONT></p>
<p><FONT FACE="SHREE900, SHREE, sans-serif" SIZE="3">జగత్పతి ఐన దేవునిలో మనకు విశ్వాసం వుంది. అతడు అనంతుడు, సర్వ-&nbsp;<BR>శక్తి సమన్వితుడు. మన ఆత్మకూడ చిట్టచివరకు పరిపూర్ణత పొందగలిగేదైతే,&nbsp;<BR>అదీ అనంతంకాక తప్పదు. ఐతే అనంతం, నిరవధికం ఐన రెండు వస్తువులకు&nbsp;<BR>చోటులేదు. కాబట్టి మనం దేవుని వ్యక్తిత్వాన్ని నమ్ముతాం. మనమే అలాటి&nbsp;<BR>దేవుడు. ప్రతి మతంలోను యీ మూడు దశలూ వున్నాయి. మొదట భగవం-&nbsp;<BR>తుని దూరస్థునిగా భావిస్తాం; తరువాత మన మతని సమీపానికి వచ్చి, సర్వవ్యా-&nbsp;<BR>పకునిగా గ్రహించి, అతని సాన్నిధ్యంలో వసిస్తాం; తరువాత మన మతడే అని&nbsp;<BR>గుర్తిస్తాం. దేవుడు మనకు భిన్నమైనవాడు అనే భావం అసత్యం కాదు - నిజానికి&nbsp;<BR>దేవుని గురించిన ఏ భావమూ అసత్యంకాదు. అందుచేత ప్రతిమతం సత్యమే.&nbsp;<BR>యాత్రాపథంలో ఒక్కొక్క మతం ఒక్కొక్క మజిలీ. అన్ని మతాల లక్ష్యం,&nbsp;<BR>శ్రుతులు ప్రతిపాదించిన పరిపూర్ణ భావమే. కాబట్టి హిందువులమైన మేం ప్రతి-&nbsp;<BR>మతాన్ని సహించటమేగాక ప్రతిమతాన్ని అంగీకరిస్తాం. మహమ్మ&nbsp;<BR>దీయుల మసీదుల్లో ప్రార్థించటం, జొరాష్ట్రుల అగ్నిహోత్రం మ్రోల ఉపాసిం-&nbsp;<BR>చటం, క్రైస్తవుల శిలువకు ప్రణమిల్లటం మాకు యిష్టమే. క్షుద్రమైన విగ్రహ-&nbsp;<BR>పూజ మొదలుకొని జ్ఞాతకు జ్ఞేయానికి అభేదాన్ని ప్రతిపాదించే పరమోత్కృష్ట&nbsp;<BR>వాదంవరకు, సమస్త మతాలు - అనంతత్వాన్ని అవగాహన చేసుకొని సాక్షాత్క-&nbsp;<BR>రింప చేసికోటానికి - మానవాత్మ చేస్తూన్న ప్రయత్నాలే ప్రతి మతం, అది&nbsp;<BR>పుట్టిన పరిస్థితులు, పెరిగిన వాతావరణం, దానిపైబడ్డ ప్రభావాలను అనుసరించి</FONT></p>
<hr class="puTa_virupu">
<table><tr><td><a class=puTa_lanke href=puTa2714.html>p2714</a></td><td>p2715</td><td><a class=puTa_lanke href=puTa2716.html>p2716</a></td></tr></table>
</div></body></html>
