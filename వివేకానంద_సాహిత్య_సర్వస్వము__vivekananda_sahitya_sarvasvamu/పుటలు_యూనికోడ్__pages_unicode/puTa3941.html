<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3940.html>p3940</a></td><td>p3941</td><td><a class=puTa_lanke href=puTa3942.html>p3942</a></td></tr></table>

<p><FONT FACE="TimesNewRoman, Times, serif" SIZE="2">3 1 4</FONT></p>
<p><FONT FACE="TimesNewRoman, Times, serif" SIZE="3">5 3 2</FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీమతి ఓల్‌ బుల్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">1502, జోన్స్‌వీథి, శాన్‌ఫ్రాన్సిస్కో,</FONT></p>
<p><FONT FACE="SHREE900, SHREE, sans-serif" SIZE="3">మార్చ్‌ 7, 1900.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన ధీరమాతా,&nbsp;<BR>శారదానందుని జాబు, లెక్కలు చేర్చి పంపిన నీ ఉత్తరం అందింది.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంనుండి వచ్చిన సమాచారాలవల్ల నాకు కాస్త స్థిమితం చిక్కింది.&nbsp;<BR>రు. 30,000/- విషయం గురించి, లెక్కల విషయం గురించి నీకు తోచిన&nbsp;<BR>రీతిలో చెయ్యి. నిర్వహణ బాధ్యత పూర్తిగా నీకు ఒప్పగించాను. ఏది&nbsp;<BR>మంచి మార్గమో, దాన్ని గురుదేవుడు నీకు చూపుతాడు. ఉన్న డబ్బు&nbsp;<BR>రు. 35,000/- గంగాతీరాన నిర్మించవలసిన కుటీరానికిగాను కేటాయించిన&nbsp;<BR>రు. 5000/- యిప్పుడే ఖర్చు చేయవద్దని శారదానందునకు రాశాను. ఆ డబ్బు-&nbsp;<BR>నుండి నేను రు. 5000/- తీసుకొన్నాను. ఇక ఎక్కువ తీసుకోను. భారత&nbsp;<BR>దేశంలో ఉండగానే నేను తీసుకొన్న రు. 5000/- బాపతు రు. 2,000/-&nbsp;<BR>చెల్లించాను. కాని నేను పూర్తిగా రు. 5000/- యిచ్చినట్లే చూపిస్తూ&nbsp;<BR>బ్రహ్మానంద రు. 35,000/- కదలకుండా ఉంచినట్లు చూపగోరుతున్నాడు.&nbsp;<BR>అందువల్ల నేను ఆ విషయమై రు. 5,000/- ఋణపడి ఉన్నాను.</FONT></p>
<p><FONT FACE="SHREE900, SHREE, sans-serif" SIZE="3">కాలిఫోర్నియాలో డబ్బు సంపాదించి గుట్టుచప్పుడు గాకుండా బాకీ&nbsp;<BR>చెల్లించదలచాను. కాని కాలిఫోర్నియాలో ఆర్థికంగా భంగపాటు కల్గింది. లాస్‌&nbsp;<BR>ఏంజలీస్‌లో కంటె యిక్కడ మరీ అధ్వాన్నంగా ఉంది. ఉపన్యాసం ఉచితమైతే&nbsp;<BR>గుంపులు చేరుతారు. డబ్బు యివ్వవలసివస్తే పలచబడతారు.</FONT></p>
<p><FONT FACE="SHREE900, SHREE, sans-serif" SIZE="3">ఇంగ్లండ్‌ విషయంలో యింకా నాకు కొంత ఆశ ఉంది. నేను ఇంగ్లండ్‌&nbsp;<BR>‘మే’లో చేరటం అవసరం. శాన్‌ఫ్రాన్సిస్కోలో నిష్కారణంగా నా ఆరోగ్యం పాడు-&nbsp;<BR>చేసుకొని ప్రయోజనంలేదు. అంతేగాక ‘జో’కు ఎంత ఉత్సాహమున్నా, ఆ&nbsp;<BR>అయస్కాంత వైద్యురాలివల్ల నాకు ఎక్కువ ఉపయోగం కలుగలేదు. గుండెమీద&nbsp;<BR>గీకటంతో కొన్ని ఎర్రగీతలు మాత్రం పడ్డాయి! నేను ఉపన్యాస వేదిక లెక్కటం&nbsp;<BR>దాదాపు అంతరించినట్లే! బలవంతంగా ఉపన్యసించటం మృత్యువును దగ్గరకు&nbsp;<BR>తెచ్చుకోవటమే! నా ప్రయాణ ఖర్చులు లభిస్తే యిక్కడనుండి త్వరలో వెళ్ళి-&nbsp;<BR>పోతాను. ఇప్పుడు నా చేతిలో లాస్‌ఏంజలీస్‌లో సంపాదించిన 300 డాలర్లు&nbsp;<BR>ఉన్నాయి. ఇక్కడ వచ్చేవారం ప్రసంగించి అంతటితో ముగిస్తాను మఠ విషయం-&nbsp;<BR>నుండి, డబ్బు విషయంనుండి ఎంత త్వరగా భారవిముక్తడనైతే అంత మంచిది.</FONT></p>
<hr class="puTa_virupu">
<table><tr><td><a class=puTa_lanke href=puTa3940.html>p3940</a></td><td>p3941</td><td><a class=puTa_lanke href=puTa3942.html>p3942</a></td></tr></table>
</div></body></html>
