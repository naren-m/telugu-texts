<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa680.html>p680</a></td><td>p681</td><td><a class=puTa_lanke href=puTa682.html>p682</a></td></tr></table>

<p><FONT FACE="TimesNewRoman, Times, serif" SIZE="2">2 6 6</FONT></p>
<p><FONT FACE="SHREE900, SHREE, sans-serif" SIZE="3">తక్కినవన్నీ తరువాత నీకు లభిస్తాయి.’’ దేనికీ లక్ష్యపెట్టని వ్యక్తికే స్వర్గం లభి-&nbsp;<BR>స్తుంది. అదృష్టం వగలాడిలాంటిది; తనను వరించే వ్యక్తిని అది లక్ష్యం చెయ్యదు.&nbsp;<BR>తన నెవరు నిర్లక్ష్యం చేస్తారో వారి పాదాలనది ఆశ్రయిస్తుంది. ధనం తనను లక్ష్య-&nbsp;<BR>పెట్టని వారివద్దకు వచ్చిపడుతుంది. అలాగే కీర్తికూడ భారమనిపించేటంతగా&nbsp;<BR>వచ్చిపడుతుంది. అవి సదా ప్రభువునే ఆశ్రయిస్తాయి. బానిస కెప్పుడూ ఏదీ&nbsp;<BR>లభించదు. అవి వున్నా లేకపోయినా ఎవరు జీవించగలరో, ఎవరి బతుకు ప్రాపం-&nbsp;<BR>చిక క్షుద్రవిషయాలమీద ఆధారపడదో వారే ప్రభువులు. ఆశయంకోసం జీవిం-&nbsp;<BR>చండి. ఒక్క ఆశయాన్నే లక్ష్యంగా పెట్టుకోండి. మహోన్నతం, మహత్తరశక్తి-&nbsp;<BR>వంతం ఐన ఆశయంమీద దృష్టి నిలుపుకోండి. మనస్సులో మరి దేనికీ తావు-&nbsp;<BR>లేకుండా చెయ్యండి. మరి దేనికీ మీ సమయాన్ని వినియోగించవద్దు.</FONT></p>
<p><FONT FACE="SHREE900, SHREE, sans-serif" SIZE="3">కొందరు ధనవంతులవడానికి తమ శక్తులు, కాలం, తెలివితేటలు, శరీ-&nbsp;<BR>రాన్ని సంపూర్ణంగా ఎలా వినియోగిస్తారో! నిద్రలేచాక ఆహారం తీసుకోవడానికి&nbsp;<BR>సైతం వారికి తీరుబడి వుండదు. తెల్లవారగానే వారు పనికిపోతారు! ధనార్జన&nbsp;<BR>ప్రయత్నంలోనే నూటికి తొంభైమంది చనిపోతారు. తక్కినవారు ధనమార్జిం-&nbsp;<BR>చినా తరువాత దాన్ని అనుభవించలేని స్థితిలో వుంటారు. ఎలాటి అద్భుతస్థితి&nbsp;<BR>అది! ధనవంతు లవడానికి ప్రయత్నించటం తప్పుపని అని నే ననటంలేదు. అది&nbsp;<BR>గొప్పదే; అద్భుతమయిందే. దానివల్ల మన కేం తెలుస్తోంది? ధనార్జనకు ఎంతటి&nbsp;<BR>శక్తివుందో ముక్తిసాధనకూ అంతటి శక్తి వుందని అర్థం. మనం మరణించే&nbsp;<BR>టప్పుడు ధనం మొదలైన వాటిని విడిచిపెట్టి వెళ్లవలసినదే అని మనకు తెలుసు.&nbsp;<BR>ఐనా వాటికోసం ఎంతటి శక్తిని వినియోగించగలమో చూడండి. ఆ రీతి మను-&nbsp;<BR>షులమైన మనం ఏనాటికీ మాసిపోక, శాశ్వతంగా మనతో వుండే వస్తువుకోసం&nbsp;<BR>వెయ్యిరెట్లు ఎక్కువ శక్తిని ప్రదర్శించవద్దా? మరణానంతరంకూడ శ్మశాన&nbsp;<BR>వాటికను దాటి మనలను వెన్నంటివచ్చే సత్కార్యపరంపర లేక మన ఆధ్యాత్మిక&nbsp;<BR>సంపద ఒక్కటే మనకు ఆప్తమిత్రం. తక్కినదంతా యిక్కడే దేహంతో నిలిచి-&nbsp;<BR>పోతుంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి మొట్టమొదట కావలసిన లక్షణం - ఆశయ సిద్ధికోసం దృఢమైన&nbsp;<BR>కోరిక. మిగిలినదంతా తరువాత సులువుగా లభిస్తుంది. ఈ రహస్యాన్ని భార-&nbsp;<BR>తీయులు గ్రహిస్తారు; భారతీయులు సత్యం తెలుసుకోవటంకోసం ఎంతటి&nbsp;<BR>ప్రయత్నాన్నైనా చేస్తారు. కాని పాశ్చాత్యదేశాలలో ప్రతివిషయాన్ని అత్యంత&nbsp;<BR>సులభం చెయ్యటానికి ప్రయత్నిస్తారు. ఇదే చిక్కు. ఇక్కడి లక్ష్యం సత్యంకాదు;&nbsp;<BR>అభివృద్ధే. శ్రమపడి కృషిచెయ్యటం ముఖ్యంగా నేర్చుకోవలసిన గుణపాఠం. ఈ</FONT></p>
<hr class="puTa_virupu">
<table><tr><td><a class=puTa_lanke href=puTa680.html>p680</a></td><td>p681</td><td><a class=puTa_lanke href=puTa682.html>p682</a></td></tr></table>
</div></body></html>
