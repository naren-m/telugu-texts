<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2928.html>p2928</a></td><td>p2929</td><td><a class=puTa_lanke href=puTa2930.html>p2930</a></td></tr></table>

<p><FONT FACE="SHREE900, SHREE, sans-serif" SIZE="3">స్వామీజీ: వేదాంత సిద్ధాంతం ఏమంటే, కేవలం నిర్వికల్ప సమాధి&nbsp;<BR>కలిగినప్పుడు మనోవృత్తులన్నీ పూర్తిగా అంతరిస్తాయి. కాబట్టి, ఆ స్థితిలోనుండి&nbsp;<BR>తిరిగి రావట మనేది అసంభవం. వేదాంతసూత్రం చెప్పినట్లు ‘‘అనావృత్తిః&nbsp;<BR>శబ్దాత్‌’’ శాస్త్రం ప్రకారం, వారు తిరిగి రారు. కాని, అవతార పురుషులు లోకా-&nbsp;<BR>నికి మంచి చేయటంకోసం కొన్ని కోర్కెల్ని అంటే వాసనల్ని మిగుల్చుకొని&nbsp;<BR>వుంటారు. వారు కోరికలనే ఆ సూత్రాన్ని పట్టుకొని వానిద్వారా ఆ అద్వైత స్థితి-&nbsp;<BR>లోనుండి ద్వైతస్థితిలోనికి వస్తారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే మహాశయా! ఒకటి రెండు కోర్కెలు మిగిలిపోతే, ఆ&nbsp;<BR>స్థితిని కేవలమైన అతీతసమాధి అని చెప్పవచ్చునా? ఆ స్థితిలో మానసిక వృత్తు-&nbsp;<BR>లన్నీ, కోర్కెలన్నీ అంతరిస్తాయని శాస్త్రాలు చెబుతున్నాయి కదా!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మహాప్రళయం తర్వాత మళ్లీ సృష్టి ఎలా కలుగుతుంది? మహా-&nbsp;<BR>ప్రళయంలో సర్వమూ బ్రహ్మంలో లయించిపోతుంది. కాని తర్వాతకూడా,&nbsp;<BR>సృష్టి కొనసాగుతుందని శాస్త్రాలలో చదువుతుంటాం. ఈ జగత్తుయొక్క సృష్టీ,&nbsp;<BR>లయమూ, తరంగరూపంలో అంటే సముద్రం మీద అల పుట్టడం, తీరానికి&nbsp;<BR>వచ్చి కొట్టుకొని తిరిగి వెనక్కిపోవడం వంటిదని యోగులు చెబుతుంటారు.&nbsp;<BR>మహాప్రళయం తర్వాతకూడా నూతన సృష్టి, తిరిగి ప్రళయం ఎలా జరుగు&nbsp;<BR>తుంటుందో, అలాగే అవతార పురుషుల అతీంద్రియ స్థితి, యింద్రియ జ్ఞాన-&nbsp;<BR>స్థితి ఉంటాయనేది సంభవమే!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ప్రళయ సమయంలో భవిష్యత్‌ సృష్టి బీజాలు బ్రహ్మంలో&nbsp;<BR>నిలిచి వుంటాయని, కాబట్టి అది కేవలం ప్రళయం లేదా నిర్వికల్ప సమాధి&nbsp;<BR>కాదని నేను వాదిస్తాననుకోండి. అప్పుడు?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఇప్పుడు నిన్ను నేనొక ప్రశ్న అడుగుతున్నాను. కేవలం&nbsp;<BR>నిర్లిప్తుడు, నిర్గుణుడు అయిన ఆ నిర్గుణబ్రహ్మంలో నుండి ఈ జగత్తుయొక్క&nbsp;<BR>సృష్టి ఎలా జరుగుతున్నది?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఈ సృష్టి మిథ్య మాత్రమే! ఈ ప్రశ్నకు శాస్త్రాలు యిలా సమా-&nbsp;<BR>ధానం చెబుతున్నాయి. బ్రహ్మంలోనుండి ఈ సృష్టి బహిర్గతం కావటం ఎడా-&nbsp;<BR>రిలో కన్పించే ఎండమావిలాంటిది. నిజానికి సృష్టిగాని, అటువంటిది&nbsp;<BR>మరేదికాని కాదు. ఈ భ్రాంతి మాయవల్ల కలిగింది. ఈ మాయ బ్రహ్మంలాగా&nbsp;<BR>శాశ్వతమైంది కాదు. దాని ప్రభావం వల్ల ఈ భ్రాంతులు కల్గాయి. అందువల్ల&nbsp;<BR>యివి మిథ్యలు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఈ సృష్టి భ్రాంతి అయితే, జీవుడికి కలిగే సమాధికూడ&nbsp;<BR>భ్రాంతిగా భావించవచ్చు. అందువల్ల అతడు తిరిగి రావటంకూడా భ్రాంతియే.</FONT></p>
<hr class="puTa_virupu">
<table><tr><td><a class=puTa_lanke href=puTa2928.html>p2928</a></td><td>p2929</td><td><a class=puTa_lanke href=puTa2930.html>p2930</a></td></tr></table>
</div></body></html>
