<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1881.html>p1881</a></td><td>p1882</td><td><a class=puTa_lanke href=puTa1883.html>p1883</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">277</FONT></p>
<p><FONT FACE="SHREE900, SHREE, sans-serif" SIZE="3">అరేబియా దేశాలనుండి కొబ్బరికాయలు, ఖర్జూరాలు, ఎండు చేపలు మొదలైన&nbsp;<BR>వాటిని మనకు దిగుమతి చేస్తాయి. ఈ పడవలన్నీ నౌకానిర్మాణ పరిణామంలో&nbsp;<BR>విభిన్న దశాభేదాలను తెలియచేస్తాయి.</FONT></p>
<p><FONT FACE="SHREE900, SHREE, sans-serif" SIZE="3">తెరచాపలతో పడవలను నడిపే విధానం కనిపెట్టటం విచిత్రమైన విషయం.&nbsp;<BR>ఏ పక్కకు గాలివీస్తున్నా ఆ తెరచాపలను నేర్పుగా సడలిస్తే మన గమ్యప్రాంతానికే&nbsp;<BR>ఓడ చేరుతుంది. గాలి వ్యతిరేక దిశలో వీచేటప్పుడు ప్రయాణానికి కొంత&nbsp;<BR>ఎక్కువ సమయం పడుతుంది. ప్రయాణం చేస్తూన్న పడవ చూడ్డానికి ఎంతో&nbsp;<BR>అందంగా వుంటుంది. దూరంనుండి చూస్తే అనేక రెక్కలున్న పెద్ద పక్షి ఆకా-&nbsp;<BR>శంనుండి దిగుతున్నట్లు వుంటుంది. తెరచాపలు ఓడను సూటిగా&nbsp;<BR>పోనివ్వవు. కాస్త గాలి వ్యతిరేకంగా వుంటే కొంచెం అడ్డదిడ్డంగా పోవాల్సి&nbsp;<BR>వుంటుంది. మరి గాలి అసలేమాత్రం లేకుండా నిశ్చలంగా వుంటే అప్పుడు ఓడ&nbsp;<BR>నిస్సహాయస్థితిలో పడిపోతుంది. భూమధ్యరేఖకు సమీప ప్రాంతాల్లో&nbsp;<BR>సామాన్యంగా యిప్పటికీ అలాటి స్థితే వుంది. ప్రస్తుతం తెరచాపలున్న పడవలు&nbsp;<BR>అధికభాగం ఇనుముతో నిర్మించబడినవి. ఏ కొంచెమో కలప వుండొచ్చు. ఈ&nbsp;<BR>తెరచాప పడవల్లో సరంగుగా వుండటం స్టీమర్‌లోకంటె కష్టమైన పని. ఎంతో&nbsp;<BR>అనుభవశాలై వుంటేగాని వీటిని సమర్థించుకోలేడు. ముఖ్యంగా యీ తెరచాప&nbsp;<BR>పడవల్లో సరంగుకు రెండు విషయాలు బాగా తెలిసుండాలి. ఒకటి అడు&nbsp;<BR>గడుక్కూ గాలి స్వభావం ఎలా వుంటుంది అనేది. రెండోది మార్గమంతటా&nbsp;<BR>ఎక్కడెక్కడ అపాయ ప్రాంతాలున్నాయో తెలుసుకొని, ముందు జాగ్రత్త&nbsp;<BR>తీసుకోవటం. ఈ రెండు విషయాలు స్టీమర్‌ సరంగుకంటె తెరచాపల ఓడ&nbsp;<BR>సరంగుకు అవసరం. స్టీమర్‌ అధిక భాగం మనిషి అదుపులో వుంటుంది.&nbsp;<BR>కావలసినప్పుడు క్షణంలో యంత్రాలను ఆపేయవచ్చును. ముందుకు, వెనక్కు,&nbsp;<BR>పక్కలకు, కావలసిన దిక్కుకు, స్వల్పవ్యవధిలోనే స్టీమర్‌ను తిప్పవచ్చును. కాని&nbsp;<BR>తెరచాప ఓడలు గాలి అధీనంలో వుంటాయి. చాపలు దించేలోపు, చుక్కాని తిప్పే-&nbsp;<BR>లోపు ఓడ వెళ్లి ఏ దిబ్బనో, ఏ నీళ్లలోవున్న కొండనో ఢీకొనవచ్చును. లేక మరో&nbsp;<BR>ఓడను ఢీకొనవచ్చును. ఈ రోజుల్లో తెరచాప పడవలు కూలీలను తప్ప ప్రయా-&nbsp;<BR>ణీకులను అరుదుగా ఎక్కించుకొంటాయి. సామాన్యంగా యివి సరుకులను చేర-&nbsp;<BR>వేస్తాయి. అవికూడా ఉప్పు వగైరావంటి తక్కువ ఖరీదు సరుకులను మాత్రమే.&nbsp;<BR>కొన్ని చిన్న తెరచాప పడవలు తీర వాణిజ్యానికి ఉపయోగపడతాయి. తెరచాప&nbsp;<BR>పడవలు సూయజ్‌ కాలువగుండా ప్రయాణం చెయ్యవు. దానికి&nbsp;<BR>కారణాలు రెండు: ఒకటి, సూయజ్‌గుండా వాటిని చేరవెయ్యటానికి స్టీమర్లకు&nbsp;<BR>బాడుగ పైకం చెల్లించుకోలేవు. రెండు, కాలువ అధికారులకు వేలకొద్దీ</FONT></p>
<hr class="puTa_virupu">
<table><tr><td><a class=puTa_lanke href=puTa1881.html>p1881</a></td><td>p1882</td><td><a class=puTa_lanke href=puTa1883.html>p1883</a></td></tr></table>
</div></body></html>
