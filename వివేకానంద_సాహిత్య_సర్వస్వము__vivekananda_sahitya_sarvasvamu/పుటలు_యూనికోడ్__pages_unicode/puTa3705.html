<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3704.html>p3704</a></td><td>p3705</td><td><a class=puTa_lanke href=puTa3706.html>p3706</a></td></tr></table>

<p><FONT FACE="TimesNewRoman, Times, serif" SIZE="2">7 8</FONT></p>
<p><FONT FACE="TimesNewRoman, Times, serif" SIZE="3">3 3 7</FONT></p>
<BR>
<p><FONT FACE="SHREE902, SHREE, sans-serif" SIZE="3">(అలసింగ పెరుమాళ్‌కు)</FONT></p>
<BR>
<p><FONT FACE="TimesNewRoman, Times, serif" SIZE="2">C/</FONT><FONT FACE="TimesNewRoman, Times, serif" SIZE="3">o </FONT><FONT FACE="SHREE900, SHREE, sans-serif" SIZE="3">ఇ.టి. స్టర్డీ,</FONT></p>
<p><FONT FACE="SHREE900, SHREE, sans-serif" SIZE="3">39, విక్టోరియా వీథి, లండన్‌,</FONT></p>
<p><FONT FACE="SHREE900, SHREE, sans-serif" SIZE="3">అక్టోబర్‌ 28, 1896.</FONT></p>
<p><FONT FACE="SHREE900, SHREE, sans-serif" SIZE="3">ప్రియ అలసింగా,</FONT></p>
<p><FONT FACE="SHREE900, SHREE, sans-serif" SIZE="3">నేను ఏ నెలలో భారతదేశం చేరగలనో చెప్పలేను. ఆ సంగతి తర్వాత&nbsp;<BR>రాస్తాను. కొత్త స్వామి యిక్కడొక మిత్రసంఘ సమావేశంలో తన మొదటి&nbsp;<BR>ప్రసంగం చేశాడు. చాలబాగుంది. నాకు నచ్చింది. ఒక చక్కని ప్రాసంగికుడుగా&nbsp;<BR>రూపొందే సామర్థ్యం అతన్లో వుందని నా నమ్మకం.</FONT></p>
<p><FONT FACE="SHREE900, SHREE, sans-serif" SIZE="3">...నువ్వు యింతదాకా దాన్ని ప్రచురించలేదు... అంతేగాక భారతదేశంలో&nbsp;<BR>పుస్తకాల అమ్మకాలు విరివిగా జరగాలంటే, ధర తక్కువగాను, అందరికి తృప్తిగా&nbsp;<BR>వుండేట్లు అక్షరాలు పెద్దవిగా వుండాలి. నువ్వు యిష్టపడితే ... యొక్క చౌక&nbsp;<BR>ప్రచురణను అచ్చువెయ్యవచ్చును. కావాలనే ఆ గ్రంథంమీది సర్వహక్కులు నా&nbsp;<BR>పరంలో వుంచుకోలేదు. ఈ ... గ్రంథాన్ని యింతకుముందే ప్రచురించటంవల్ల&nbsp;<BR>సదవకాశాన్ని కోల్పోయావు. హిందువులమైన మనం మందకొడిగా పనిచేస్తాం.&nbsp;<BR>పని పూర్తయ్యేసరికి అవకాశం జారిపోతుంది. దానితో నష్టపడేది మనమే. నీ&nbsp;<BR>... గ్రంథం, ఒక సంవత్సరం మాట్లాడాక బైటపడింది! పాశ్చాత్యులు దానికోసం&nbsp;<BR>కల్పాంతంవరకు వేచివుంటారని తలచావా? ఈ ఆలస్యంవల్ల ముప్పాతికభాగం&nbsp;<BR>అమ్మకం నష్టమైపోయింది. ఆ హరమోహన్‌ బుద్ధిలేనివాడు. నీకంటె మందకొడి.&nbsp;<BR>ముద్రణం అసహ్యంగావుంది. ఆ రీతిలో పుస్తకాలు ప్రచురించి ప్రయోజనం-&nbsp;<BR>లేదు. అది ప్రజావంచన. ఆ విధంగా చెయ్యకూడదు. నేను బహుశా&nbsp;<BR>‘సెవియర్‌’ దంపతులను, కుమారి ముల్లర్‌ను, గుడ్విన్‌ను వెంటబెట్టుకొని&nbsp;<BR>భారతదేశం తిరిగి రాగలను. ‘సెవియర్‌’ దంపతులు ఆల్మోరాలో కొంతకాలం&nbsp;<BR>వుండి అక్కడే స్థిరనివాసం ఏర్పరచుకోవచ్చు. గుడ్విన్‌ సన్యాసం స్వీకరిస్తాడు.&nbsp;<BR>అతడు నా వెంటే ప్రయాణంచేస్తాడు. నా పుస్తకాలన్నీ వెలువడటానికి అతడే&nbsp;<BR>కారణం. నా ప్రసంగాలను అతడు షార్ట్‌హ్యాండ్‌లో రాయటంవల్ల పుస్తక ప్రచురణ&nbsp;<BR>సాధ్యమైంది...నా ప్రసంగాలన్నీ అప్పటికప్పుడు ఆసువుగా, ముందుగా ఆలో-&nbsp;<BR>చించి పెట్టుకోక - యివ్వటంవల్ల అతిజాగ్రత్తగా వాటిని సరిచూసి, ప్రచురించ&nbsp;<BR>వలసి వున్నాయి. గుడ్విన్‌ పూర్తిగా శాకాహారి. ప్రేమతో భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3704.html>p3704</a></td><td>p3705</td><td><a class=puTa_lanke href=puTa3706.html>p3706</a></td></tr></table>
</div></body></html>
