<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3757.html>p3757</a></td><td>p3758</td><td><a class=puTa_lanke href=puTa3759.html>p3759</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 3 1</FONT></p>
<p><FONT FACE="SHREE900, SHREE, sans-serif" SIZE="3">వీటి అన్నింటికంటె, నా చదువులవల్ల నేను తెలుసుకొన్న దేమంటే ఈ&nbsp;<BR>నియమాలు, ఈ నిష్టలు శూద్రులకు ఉద్దేశింపబడినవి కావు. ఆహార విష&nbsp;<BR>యాల్లోగాని, విదేశాలకు పోవటంలోగాని శూద్రుడు విచక్షణ చేస్తే అది నిష్ప్ర-&nbsp;<BR>యోజనం, వృథా కాలక్షేపం. నేను శూద్రుణ్ణి, మ్లేచ్ఛుణ్ణి, కాబట్టి నాకు ఈ&nbsp;<BR>(నిషయమనిష్టల) గొడవలతో పన్లేదు. మ్లేచ్ఛుని ఆహారం ఐతే ఏం? ఛండాలుని&nbsp;<BR>ఆస్కారం ఐతే ఏం? ఈ భేదాలతో నాకేం పని? మతాచార్యులు రాసిన గ్రంథా-&nbsp;<BR>ల్లోనే, జాతి మొదలైన మతిభ్రమలు కన్పిస్తాయి. కాని భగవంతుడు తెలియ&nbsp;<BR>జేసిన గ్రంథాల్లో యిటువంటివి కనిపించవు. తమ పూర్వీకులు చేసిన ఘన&nbsp;<BR>కార్యాల ఫలితాలను, మతాచార్యులను అనుభవింపనివ్వండి. నా శ్రేయస్సు దాన్లో&nbsp;<BR>ఉన్నందువల్ల, నేను భగవంతుని ఆదేశాన్ని అనుసరిస్తాను.</FONT></p>
<p><FONT FACE="SHREE900, SHREE, sans-serif" SIZE="3">నేను సాక్షాత్కరించుకొన్న మరో సత్యంవుంది. పరహితానికి చేసిన సేవే&nbsp;<BR>పరమధర్మం. మిగిలిన కర్మకలాపాలన్నీ మతిభ్రమలు. తన మోక్షానికై పాకు&nbsp;<BR>లాడటంకూడ తప్పే. ఇతరులకై తమ సర్వస్వం ధారపోసేవారికే ముక్తి. ‘నా&nbsp;<BR>ముక్తి’ ‘నా ముక్తి’ అని రాత్రింబవళ్లు తల బ్రద్దలు కొట్టుకొనేవారు ఇహపర&nbsp;<BR>భ్రష్ఠులై తిరుగాడుతుంటారు. ఇది అనేక పర్యాయాలు నా కళ్లారా చూశాను.&nbsp;<BR>ఈ చిల్లర విషయాలను గూర్చి ఆలోచిస్తూన్నందువల్ల, మీకు ఉత్తరం రాయ-&nbsp;<BR>టానికి నాకు మనస్కరించలేదు. అసందర్భాలన్నీ ఈ విధంగా ఉన్నా, మీకు&nbsp;<BR>నాపట్ల అనురాగం చలింపకుండా ఉంటే అది నాకు సంతోషకరమని భావిస్తాను.</FONT></p>
<p><FONT FACE="SHREE900, SHREE, sans-serif" SIZE="3">భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">3 7 7</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆల్మోరా,</FONT></p>
<p><FONT FACE="SHREE900, SHREE, sans-serif" SIZE="3">జూన్‌ 1, 1897.</FONT></p>
<p><FONT FACE="SHREE900, SHREE, sans-serif" SIZE="3">ప్రియ మహాశయా,</FONT></p>
<p><FONT FACE="SHREE900, SHREE, sans-serif" SIZE="3">వేదాలు అంటె సంహితలు ఐతే, వేదాలను గూర్చి మీరు చేసిన ఆక్షేపణలు&nbsp;<BR>సమంజసంగా ఉంటాయి. వేదం అనే శబ్దంలో సంహితలు, బ్రాహ్మణాలు, ఉపని&nbsp;<BR>షత్తులు అనే మూడు భాగాలు యిమిడి ఉన్నాయి. ఇది భారతదేశంలో సర్వజన&nbsp;<BR>అంగీకారమైన అభిప్రాయం. వీటిలో మొదటి రెండు, అంటె సంహితలు,&nbsp;<BR>బ్రాహ్మణాలు కర్మకాండకు చెందిన భాగాలు. అవి దాదాపు కనుమరుగై&nbsp;<BR>పోయాయి. మన తత్వవేత్త లందరిచేతా, సంప్రదాయ సంస్థాపకులచేతా ఉపని-&nbsp;<BR>షత్తులే ప్రామాణికాలుగా స్వీకరింపబడినాయి.</FONT></p>
<hr class="puTa_virupu">
<table><tr><td><a class=puTa_lanke href=puTa3757.html>p3757</a></td><td>p3758</td><td><a class=puTa_lanke href=puTa3759.html>p3759</a></td></tr></table>
</div></body></html>
