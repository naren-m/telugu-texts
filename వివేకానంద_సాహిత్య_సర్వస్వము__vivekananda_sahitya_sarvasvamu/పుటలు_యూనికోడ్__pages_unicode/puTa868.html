<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa867.html>p867</a></td><td>p868</td><td><a class=puTa_lanke href=puTa869.html>p869</a></td></tr></table>
<p><FONT FACE="SHREE900, SHREE, sans-serif" SIZE="3">44 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">మూడు నాడు లుంటాయి. వెన్నెముక ఉన్న ప్రతి&nbsp;<BR>జంతువులో ఈ మూడు రకాల నాడీక్రియలకు తావుంటుంది. అయితే సామా&nbsp;<BR>న్యుల్లో సుషుమ్న ద్వారం మూసుకుని క్రియారహితంగా ఉంటుందని యోగు&nbsp;<BR>లంటారు. శరీరంలోని వివిధ భాగాలకు జవసత్త్వాలు ఇడాపింగళ నాడుల&nbsp;<BR>వల్ల కలుగుతుంటాయని వారంటారు.</FONT></p>
<p><FONT FACE="SHREE900, SHREE, sans-serif" SIZE="3">యోగుల్లో మాత్రమే సుషుమ్న తెరచుకుని ఉంటుంది. సుషుమ్నను&nbsp;<BR>తెరచుకుని, కుండలినీ పైకి వెళ్లటం మొదలు పెట్టగానే, మనసుకు - వాక్కుకు&nbsp;<BR>అందని అతీంద్రియ జ్ఞానం లభిస్తుంది. కాబట్టి సుషుమ్నను తెరవటమే యోగుల&nbsp;<BR>ప్రధానాశయం. చక్రాలు - పద్మాలు అంటూ నాడీకేంద్రాలను యోగపరిభాష&nbsp;<BR>సూచిస్తూ ఉంటుంది. ఇవి సుషుమ్న పొడవునా ఏర్పడి ఉన్నాయని యోగులు&nbsp;<BR>చెబుతారు. అన్నింటికన్నా క్రింద ఉండే చక్రం మూలాధారం. దానిపైది&nbsp;<BR>స్వాధిష్ఠానం. మూడవది మణిపూరకం. నాల్గవది అనాహతం. ఐదవది విశుద్ధం.&nbsp;<BR>ఆరవది ఆజ్ఞ. ఏడవది - చివరిది అయిన సహస్రార చక్రం మెదడులో ఉంటుంది. ఈ&nbsp;<BR>చక్రాన్నే సహస్రదళపద్మ మంటారు.</FONT></p>
<p><FONT FACE="SHREE900, SHREE, sans-serif" SIZE="3">వీటిలో ముందుగా మూలాధారం - సహస్రారం గూర్చి కొంత చెప్పుకుందాం.&nbsp;<BR>మూలాధారం నుండే శక్తినంతా సహస్రారం వరకూ తీసుకవెళ్లాలి.&nbsp;<BR>మానవదేహంలోని శక్తులన్నింటికన్నా, ఓజశ్శక్తి మహత్తరమైందని యోగు&nbsp;<BR>లంటారు. ఓజశ్శక్తి మెదడులో సంచితమై ఉంటుంది. ఓజశ్శక్తి ఎంత ఎక్కువగా&nbsp;<BR>ఉంటే, అంతగా విశేషశక్తి - సామర్థ్యాలు, బుద్ధిబలం, ఆధ్యాత్మికశక్తి మనిషి&nbsp;<BR>కుంటాయి.</FONT></p>
<p><FONT FACE="SHREE900, SHREE, sans-serif" SIZE="3">చక్కని సుకోమల అలంకారికభాషలో ఒకరు మాట్లాడుతున్నా, అతని&nbsp;<BR>మాటలు చిత్తాన్ని ఆకర్షించకపోవచ్చు. మంచి భాషలేకున్నా - చక్కని భావాలు&nbsp;<BR>చెప్పకున్నా మరొకరి మాటలు జనుల్ని ముగ్ధులను చేయవచ్చు. అతని ప్రతికదలిక&nbsp;<BR>కూడా శక్తివంతమై ఉంటుంది. ఇదంతా మరి ఓజశ్శక్తి ప్రభావమే సుమా!</FONT></p>
<p><FONT FACE="SHREE900, SHREE, sans-serif" SIZE="3">ఎక్కువో, తక్కువో ప్రతిమనిషికీ ఓజశ్శక్తి ఉంటుంది. శరీరశక్తులన్నీ, వాటి&nbsp;<BR>అత్యుత్తమస్థితిలో ఓజశ్శక్తిగా మారతాయి. ఇలా మారటమే ప్రధాన విషయమని&nbsp;<BR>మీరిక్కడ గ్రహించాలి. బాహ్యప్రపంచంలో విద్యుత్తు, ఆకర్షణ&nbsp;<BR>శక్తులుగా వ్యక్తమయ్యేదే, ఆంతరిక ప్రపంచంలో మానసిక శక్తిగా మారుతోంది.&nbsp;<BR>కండరశక్తిగా వర్తించే శక్తులే ఓజశ్శక్తిగా అవుతాయి. సంభోగవాంఛారూపంలో&nbsp;<BR>వ్యక్తమయ్యేది కామశక్తి; దీన్ని నిరోధిస్తే ఈ శక్తి సులభంగా ఓజశ్శక్తిగా&nbsp;<BR>మారుతుందంటారు యోగులు.</FONT></p>
<p><FONT FACE="SHREE900, SHREE, sans-serif" SIZE="3">ఈ శక్తులన్నీ మూలాధారానికి వశమై ఉంటాయి. అందుకే యోగి&nbsp;<BR>మూలాధారకేంద్రాన్ని ప్రత్యేకంగా కాపాడుకుంటాడు. కామసంబంధ శక్తినంతా</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa867.html>p867</a></td><td>p868</td><td><a class=puTa_lanke href=puTa869.html>p869</a></td></tr></table>
</div></body></html>
