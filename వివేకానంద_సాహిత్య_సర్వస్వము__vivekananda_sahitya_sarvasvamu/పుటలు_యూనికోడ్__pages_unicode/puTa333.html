<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa332.html>p332</a></td><td>p333</td><td><a class=puTa_lanke href=puTa334.html>p334</a></td></tr></table>


<p><FONT FACE="SHREE900, SHREE, sans-serif" SIZE="3">రించరాదు. హైందవులు తమ మతాన్ని తామే విమర్శించుకో సాహసిస్తారని వారిని&nbsp;<BR>జయించినవారు అనేక ఏళ్లుగా విమర్శిస్తూన్నారు. కాని యిదే హైంద&nbsp;<BR>వులను స్వతంత్రులను చేస్తోంది. విదేశీపాలకులు తమకు తెలియకే వారిని స్వతం-&nbsp;<BR>త్రులను చేసివేశారు. భూతలంమీద అత్యంతపారమార్థికపరులైన హిందువులకు&nbsp;<BR>నిజంగా పూజించవలసినదాన్ని దూషిస్తూన్నామనే భావం లేనేలేదు: పవిత్ర విష-&nbsp;<BR>యాలను గురించి ఏ రూపంగా మాట్లాడినాసరే, వారి దృష్టిలో అది స్వయంగా&nbsp;<BR>పవిత్రకార్యమే. అంతేగాక ప్రవక్తలపట్లగాని, గ్రంథాలపట్లగాని, మిథ్యాచారంపట్ల-&nbsp;<BR>గాని వారి కెలాటి కృత్రిమగౌరవమూ లేదు.</FONT></p>
<p><FONT FACE="SHREE900, SHREE, sans-serif" SIZE="3">చర్చ్‌ (మతసంస్థ) క్రైస్తును తన కనుగుణంగా చేసికోటానికి ప్రయత్ని&nbsp;<BR>స్తుందేగాని, క్రైస్తుకు అనుగుణంగా తనను దిద్దుకో యత్నించదు. కాబట్టి అప్ప-&nbsp;<BR>టప్పటి ఉపయోగానికి అనుకూలాలైన గ్రంథాలు మాత్రమే పదిలపరచబడి-&nbsp;<BR>నాయి. సారాంశం ఏమంటే, గ్రంథాలమీద మనం ఆధారపడకూడదు; గ్రంథా-&nbsp;<BR>లను పూజించటం మన స్వేచ్ఛను అరికట్టే పరమనికృష్టమైన విగ్రహారాధనమే.&nbsp;<BR>విజ్ఞానం, మతం, తత్త్వం - సర్వం గ్రంథాన్ని తు.చ తప్పకవుండాలి! ప్రాటస్టెంట్‌&nbsp;<BR>బైబిల్‌గ్రంథ దురధికారం మహాఘోరం. క్రైస్తవదేశాల్లో ప్రతివ్యక్తి తలమీద ఒక&nbsp;<BR>పెద్దగుడి (చర్చ్‌) దాని శిఖరంమీద ఒక గ్రంథం వుంటుంది; ఐనా మానవుడేమో&nbsp;<BR>జీవిస్తూనే వున్నాడు, ఎదుగుతూనే వున్నాడు; దీన్నిబట్టి మానవుడే దేవుడని&nbsp;<BR>వ్యక్తం కావటం లేదా?</FONT></p>
<p><FONT FACE="SHREE900, SHREE, sans-serif" SIZE="3">ప్రాణకోటిలోకల్లా మానవుడే ఉన్నతతముడు, ఈ లోకమే అన్ని లోకాల&nbsp;<BR>కంటె గొప్పది. దేవుణ్ణి మానవుడిగా భావించగలం, అంతకన్న ఉన్నత భావన&nbsp;<BR>అసాధ్యం. కాబట్టి మన దేవుడు మానవుడు, మానవుడు దేవుడు. మనం లేచి&nbsp;<BR>దూరానికి వెళ్లి ఉన్నతమైన దాన్ని చూస్తే, అప్పుడు మన మనశ్శరీరాలను, భావ-&nbsp;<BR>నను సైతం అతిక్రమించవలసి వుంటుంది, లోకాతీతులం కావలసివుంటుంది;&nbsp;<BR>నిర్గుణతత్త్వాన్ని అందుకొనేటప్పుడు, మనం యిక యీ లోకంలో లేనేలేం.&nbsp;<BR>మనం గ్రహించే ప్రపంచం ఒక్కటే. మానవుడే దాని శిఖరం. జంతువులను&nbsp;<BR>గురించిన మన జ్ఞానం వాటిని మనతో పోల్చుకొని గడించినదే, మన చర్యలను&nbsp;<BR>అనుభవాలనుబట్టి వాటి నైజాన్ని నిర్ధారిస్తూంటాం.</FONT></p>
<p><FONT FACE="SHREE900, SHREE, sans-serif" SIZE="3">మొత్తం జ్ఞానం ఎప్పుడూ ఒకంతే; ఒకప్పుడది అధికంగాను, ఒకప్పుడు&nbsp;<BR>స్వల్పంగాను వ్యక్తమవుతూంటుంది, అంతే. దాని ఏకైక ఆధారం మనలోనే&nbsp;<BR>వుంది, అక్కడే దాన్ని కనుగొనగలం.</FONT></p>

<hr class="puTa_virupu">
<table><tr><td><a class=puTa_lanke href=puTa332.html>p332</a></td><td>p333</td><td><a class=puTa_lanke href=puTa334.html>p334</a></td></tr></table>
</div></body></html>
