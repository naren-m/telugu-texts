<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3279.html>p3279</a></td><td>p3280</td><td><a class=puTa_lanke href=puTa3281.html>p3281</a></td></tr></table>

<p><FONT FACE="TimesNewRoman, Times, serif" SIZE="2">^ ˇ</FONT></p>
<p><FONT FACE="SHREE900, SHREE, sans-serif" SIZE="3">పడుతుంది. వరదరావు నన్ను పరిచయం చేసిన స్త్రీ, ఆమె భర్త ‘షికాగో’ ప్రజ-&nbsp;<BR>లలో అత్యున్నత వర్గానికి చెందినవారు. వారు నన్నెంతో దయతో చూశారు.&nbsp;<BR>షికాగో వదలిపెట్టి ‘బోస్టన్‌’ వచ్చేశాను. ‘లల్లూభాయి’, నేను ‘బోస్టన్‌’ చేరే&nbsp;<BR>వరకు నాతోనే వున్నాడు. ఆయన కూడా నన్నెంతో ఆదరంతో చూశాడు.</FONT></p>
<p><FONT FACE="SHREE900, SHREE, sans-serif" SIZE="3">నా ఖర్చు ఇక్కడ భయంకరంగా ఉంది. నీవు నాకు 170 పౌండ్లు నోట్ల&nbsp;<BR>రూపంలోను, 9 పౌన్లు చిల్లరగాను యిచ్చావు, జ్ఞాపకముందా! ఇప్పు డది 130&nbsp;<BR>పౌన్లకు దిగిపోయింది .రోజుకు సగటున నాకు ఒక పౌను ఖర్చగుచున్నది. మన&nbsp;<BR>ధరలతో పోలిస్తే ఒక సిగరెట్‌ </FONT><FONT FACE="TimesNewRoman, Times, serif" SIZE="2"> &amp;LJDU </FONT><FONT FACE="SHREE900, SHREE, sans-serif" SIZE="3"> ఖరీదు ఎనిమిది అణాలు. ఈ అమెరికా&nbsp;<BR>వారు చాల ధనవంతులు. డబ్బు మంచినీళ్ళలా ఖర్చు చేస్తారు. ప్రభుత్వంకూడా&nbsp;<BR>ఖర్చులను అదే విధంగా, నిలుకడ చేయుటకు శాసనం చేయటంచేత, ఏ యితర&nbsp;<BR>దేశంగాని, దాని సమీపంలోకి రాలేకపోతోంది. సామాన్యమైన కూలీ గూడా,&nbsp;<BR>రోజుకు తొమ్మిది పది రూపాయలు సంపాదించి, దానిని ఖర్చుచేస్తాడు. ఇక్కడికి&nbsp;<BR>వచ్చుటకు ముందు, మనోహరంగా కన్పించిన కలలన్నీ కరిగిపోయి దుస్సాధ్యమైన&nbsp;<BR>వానిని ఎదుర్కొనవలసి ఉన్నాను. ఈ దేశాన్ని వదలివేసి తిరిగి అక్కడికి రావాలని&nbsp;<BR>ఎన్నోసార్లు నాకు తలంపు కలిగింది. కాని దృఢసంకల్పుడనై వున్నాను. నాకు భగవ&nbsp;<BR>దాదేశముంది. ఆయన దివ్యనేత్రాలే నన్ను కనిపెట్టివున్నాయి. నాకు అన్యమార్గ-&nbsp;<BR>మేమీ గోచరించటం లేదు. చచ్చినా, బ్రతికినా నేను నా ఉద్యమాన్ని అంటిపె-&nbsp;<BR>ట్టుకొని వుండవలసిందే!</FONT></p>
<p><FONT FACE="SHREE900, SHREE, sans-serif" SIZE="3">నేను రైలులో వెళుతున్నప్పుడు ఆకస్మికంగా నా కొక వృద్ధవనితతో పరి-&nbsp;<BR>చయం కలిగింది. ఆమె నన్ను ‘బోస్టన్‌’ వచ్చి తన యింటిలో అతిథిగా ఉండమని&nbsp;<BR>కోరింది. అందుచే ప్రస్తుతం నేను బోస్టన్‌లోనే ఆమె అతిథిగా వుంటున్నాను.&nbsp;<BR>దీనివల్ల ఆమెకు, నాకు ప్రయోజనముంది. ప్రతిరోజు, నా కవుతున్న ఒక పౌను&nbsp;<BR>ఖర్చు మిగలటం నాకు ప్రయోజనం. తన స్నేహితులను పిలిచి, భారత&nbsp;<BR>దేశంనుండి వచ్చిన ఒక ‘వింత మానవుణ్ణి’, చూపించటం ఆమెకు కలిగే&nbsp;<BR>ప్రయోజనం. ఇవన్నీ భరించి తీరవలసిందే. పస్తుండటం, చలి బాధ, నా వింత-&nbsp;<BR>దుస్తులను చూచి వీథిలో చేస్తూన్న గోల మొదలైన అన్నిటిని నేను ఎదుర్కొని&nbsp;<BR>తీరవలసిందే! కాని, నాయనా! మహత్తరమైన శ్రమపడనిదే మహత్కార్యా లేవీ&nbsp;<BR>సాధింపబడలేదు.</FONT></p>
<p><FONT FACE="SHREE900, SHREE, sans-serif" SIZE="3">ఈ దేశం క్రైస్తవులదని, ఇతరుల ప్రభావం యిక్కడ మృగ్యమని గుర్తించు.&nbsp;<BR>ప్రపంచంలోని ఏ మతవర్గంవారి విరోధాన్నైనా, రవంతైనా నేను లెక్కచేయను.&nbsp;<BR>నేను ‘మేరీ సంతానం’ మధ్యలో ఉన్నాను. ఆ ‘ఏసుప్రభువే’ నాకు రక్షకుడు.&nbsp;<BR>నాకున్న నజరత్‌ మతప్రవక్తయందలి ప్రేమ, హిందూమతమందున్న విశాల</FONT></p>
<hr class="puTa_virupu">
<table><tr><td><a class=puTa_lanke href=puTa3279.html>p3279</a></td><td>p3280</td><td><a class=puTa_lanke href=puTa3281.html>p3281</a></td></tr></table>
</div></body></html>
