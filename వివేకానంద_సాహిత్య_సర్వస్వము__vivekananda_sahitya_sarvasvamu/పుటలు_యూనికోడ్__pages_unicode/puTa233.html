<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa232.html>p232</a></td><td>p233</td><td><a class=puTa_lanke href=puTa234.html>p234</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">ప్రేమించవచ్చును. మరొకడికి స్వతస్సిద్ధంగా జన్మభూమిపట్ల ఎంతో మక్కువ&nbsp;<BR>వుండవచ్చు. కొద్దిమంది విశాలదృష్టితో మానవజాతిని ప్రేమించవచ్చు. మనలో&nbsp;<BR>ప్రతివ్యక్తి మానవప్రేమే మన జీవిత పరమాదర్శమని తెలుపుతున్నా, యిలాటి&nbsp;<BR>అనురాగం గలవారు అతితక్కువమంది. కొద్దిమంది యోగులకే గాఢానుభూతి&nbsp;<BR>వుంది. మానవలోకంలో ఏ కొద్దిమంది మహాత్ములో విశ్వజనీన ప్రేమాను&nbsp;<BR>భూతితో వరలుతూంటారు. ఇలాటి మహనీయుల అభావం పుడమిలో వుండ-&nbsp;<BR>రాదని మనం ఆశిద్దాంగాక.</FONT></p>
<p><FONT FACE="SHREE900, SHREE, sans-serif" SIZE="3">ఒకే మత విషయంలో ఆదర్శసిద్ధికై విభిన్నమార్గాలు అవలంబించ&nbsp;<BR>బడటం విలోకిద్దాం. క్రైస్తవు లందరు ఏసుక్రీస్తును విశ్వసిస్తారు. కాని ఏసును&nbsp;<BR>గురించి వా రెన్నెన్ని విభిన్న వ్యాఖ్యానాలు చేస్తారో యోచించండి. ఒక్కో చర్చ్‌&nbsp;<BR>ఒక్కో దృక్పథంతో ఆతణ్ణి వీక్షిస్తుంది. క్రైస్తవులలో ప్రెస్బిటేరియను లనేవారి&nbsp;<BR>దృష్టి ఏసు జీవితంలోని ఒక ప్రత్యేక ఘట్టంమీద, - కొంత పైకం తీసుకొని&nbsp;<BR>చిల్లర యిచ్చేవాడి వద్దకు ఆతడు పోయినప్పటి ఘట్టంమీద సారించబడుతుంది.&nbsp;<BR>వారు ఆతణ్ణి ఒక యోధుడిగా భావన చేస్తారు. క్రైస్తవులలో జార్జ్‌ఫాక్స్‌ అనే&nbsp;<BR>వ్యక్తి ప్రతిష్ఠించిన క్వేకర్లు (ఈశ్వర నామాన్ని వినగానే వణకేవారు) అనబడే&nbsp;<BR>మిత్రసంఘంవారు ఏసును గురించి తెలుపుతూ ‘‘అతడు తన శత్రువులను&nbsp;<BR>క్షమించాడు’’ అనే ఆతడి క్షమాదృష్టిని ఉగ్గడించే దృష్టాంతాలను పేర్కొంటారు.&nbsp;<BR>ఒక రోమన్‌ కేథలిక్‌ క్రైస్తవుణ్ణి ఏసు జీవతోదంతంలో అతడి మనస్సుకు వచ్చిన&nbsp;<BR>విశేషం ఏమిటిని అడిగితే బహుశ ఆతడు ‘‘పీటర్‌ కాతడు బీగా లిచ్చిన ఘట్టం’’&nbsp;<BR>అని చెప్పవచ్చు. ప్రతి క్రైస్తవమతశాఖ ఆతణ్ణి తన దృక్పథంతో వీక్షించి&nbsp;<BR>తీరుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఒకే మత ప్రాంగణంలో పలు శాఖోపశాఖలు వుండటం గమనిస్తాం&nbsp;<BR>కదా! మూర్ఖులు యీ ఉపశాఖలలో ఒక దాన్ని స్వీకరించి, చలించక దానిమీదే&nbsp;<BR>నిలుస్తారు; అంతేగాక వారు యితరుల విశ్వాసాన్ని నిరాకరిస్తారు. అంతటితో&nbsp;<BR>వారు ఊరుకోరు; తాము చెప్పిందే సత్యమనీ యితరులు ఏమన్నా, అది&nbsp;<BR>శుద్ధ అబద్ధమనీ తెలుపటానికి వారు సాహసిస్తారు. తాము తెలిపిదాన్ని ఎవరైనా&nbsp;<BR>వ్యతిరేకిస్తే వారు కలహానికి పూనుకొంటారు. వారు విశ్వసించినట్లు ఎవరైనా&nbsp;<BR>విశ్వసించకపోతే, అలా విశ్వసించనివారిని చంపుతామని వారు అంటూంటారు.&nbsp;<BR>ఈ నిర్బంధ విధానం ఒకప్పుడు మహమ్మదీయులలో వుండేది. తమ విశ్వా&nbsp;<BR>సానికే విలువ కట్టేవారు తామే అకృత్రిమ స్వభావులమని ఊహించి, ఒరుల&nbsp;<BR>అవజ్ఞతో వీక్షిస్తారు. భక్తియోగ సమీక్షలో మనం అవలంబించవలసిన విధానం&nbsp;<BR>ఏది? ఇతరులు తెలిపినది యథార్థంకాదని వచించక, వారు వచించినది</FONT></p>
<hr class="puTa_virupu">
<table><tr><td><a class=puTa_lanke href=puTa232.html>p232</a></td><td>p233</td><td><a class=puTa_lanke href=puTa234.html>p234</a></td></tr></table>
</div></body></html>
