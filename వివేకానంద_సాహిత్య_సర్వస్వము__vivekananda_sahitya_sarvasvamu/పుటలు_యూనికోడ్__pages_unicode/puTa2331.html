<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2330.html>p2330</a></td><td>p2331</td><td><a class=puTa_lanke href=puTa2332.html>p2332</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 8 2</FONT></p>
<p><FONT FACE="SHREE900, SHREE, sans-serif" SIZE="3">ఎందుకంటే, పుచ్చుకొనేవాడు ఆ సమయంలో భగవంతుడన్నమాటే! కాబట్టి&nbsp;<BR>కొంతమంది దరిద్రనారాయణులనుగానీ, అంధనారాయణులనుగానీ, ఆకొన్న&nbsp;<BR>నారాయణులనుగానీ, ప్రతిగృహానికి, ప్రతిదినం తీసికొనివచ్చి, దేవతావిగ్రహాన్ని&nbsp;<BR>పూజించే విధంగా వారికి చక్కగా భోజనం పెట్టి, బట్టలు కట్టబెట్టడం, ఉత్తమ&nbsp;<BR>పూజ. ప్రతిదినం ఇలా చేస్తూండాలని శ్రీవారు చెప్పారు. వారెలాంటి పూజలను&nbsp;<BR>గాని ఖండించలేదు. కానీ, ఉత్తమవిధమైన పూజ, ప్రస్తుతం భారతదేశంలో&nbsp;<BR>అత్యవసరమైన పూజ ఇలాటి నారాయణుల ఆరాధనే అని తమ అభిప్రాయాన్ని&nbsp;<BR>చెప్పారు.</FONT></p>
<p><FONT FACE="SHREE900, SHREE, sans-serif" SIZE="3">ఉపన్యాసం ముగిస్తూ, శ్రీస్వామీజీ భక్తిని ఒక త్రికోణాకృతితో పోల్చారు.&nbsp;<BR>ఇందులో ఒక కోణం కామరహిత భక్తి. రెండవ కోణం భయాన్ని ఎరుగనిది,&nbsp;<BR>ప్రతిఫలంగానీ, మరేవిధమైన ఉపకారాన్నిగానీ ఆశించే భక్తి యాచకుని మతమో,&nbsp;<BR>బేరగాని మతమో అవుతుంది. దానిలో యథార్థమైన మతం అతిస్వల్పం. మీరు&nbsp;<BR>యాచకులుగా కారాదు. ఎందుకంటే యాచన ఒక విధమగు నాస్తికతే! అది,&nbsp;<BR>‘‘గంగ ఒడ్డున కాపురముండే నరుడు త్రాగడానికి నీటిని కోరి చిన్నబావిని&nbsp;<BR>త్రవ్వడం’’ వంటిది. భగవంతుని భౌతికవిషయాలకోసం ప్రార్థన చేసేవాడు,&nbsp;<BR>ఇలాంటివాడే అనవచ్చు. భక్తుడైనవాడు, సాహసంతో నిలబడి, ‘‘దేవా! నీనుండి&nbsp;<BR>నేనేమీ కోరను. కానీ నావల్ల నీకేమైనా కావలిస్తే ఇదిగో, ఇవ్వడానికి సిద్ధంగా&nbsp;<BR>వున్నాను’’ అనడానికి సంసిద్ధంగా వుండాలి. ప్రేమ భయాన్నెరుగదు. అబలయై,&nbsp;<BR>బక్కచిక్కిన స్త్రీ, దారిలోపోతూ, కుక్క మొరిగిన మాత్రాన పరుగునపోయి&nbsp;<BR>ప్రక్క ఇంటిలోనికి దూరడం చూడలేదా? మరుసటి దినం, ఆమె అదే&nbsp;<BR>త్రోవలోపోతూ వుంటుంది. ఆమె ఒడిలో బిడ్డ వున్నాడు. సింహ మొకటి&nbsp;<BR>ఆమెపై పడుతుంది. అప్పుడామె ఏం చేస్తుంది? ఆహా? తన బిడ్డను రక్షించడం&nbsp;<BR>కోసం, సింహం నోటపడుతుంది. ప్రేమకోసం ఒప్పే ప్రేమ ఉత్తమోత్తమమైంది.&nbsp;<BR>చివరికి భక్తు డీదశకు వస్తాడు. అప్పుడు ప్రేమే దైవం! ఇతర మేమీ కాదు.&nbsp;<BR>దేవుడున్నాడని రుజువు చేయడానికి మానవుడెక్కడికి వెళ్లాలి? దృశ్యమానవ&nbsp;<BR>వస్తుజాలంలోని కెల్లా మరింత దృశ్యమానం ప్రేమ. సూర్యుని, చంద్రుని, నక్ష&nbsp;<BR>త్రాలను, ఆకాశంలో తిప్పుతున్న శక్తి ఆ ప్రేమే! పురుషుల్లోను, స్త్రీలలోను,&nbsp;<BR>పశువులలోను, ప్రతి ప్రదేశంలోని ప్రతిదానిలోను, దాని మహిమ ప్రకటిత&nbsp;<BR>మవుతోంది. జడశక్తులలోని భూమ్యాకర్షణం మొదలైన రూపాలతో అది వ్యక్త-&nbsp;<BR>మవుతోంది. అది అంతటా ఉంది. ప్రతి పరమాణువులోను, ప్రతి ప్రదేశం-&nbsp;<BR>లోను, వ్యక్తమవుతూనే వుంది. ఈ విశ్వాన్నంతటినీ నడిపే శక్తి, అంతటా&nbsp;<BR>కనిపించే శక్తి, ఆ అఖండప్రేమే! అది సాక్షాత్‌ పరబ్రహ్మమే!</FONT></p>

<hr class="puTa_virupu">
<table><tr><td><a class=puTa_lanke href=puTa2330.html>p2330</a></td><td>p2331</td><td><a class=puTa_lanke href=puTa2332.html>p2332</a></td></tr></table>
</div></body></html>
