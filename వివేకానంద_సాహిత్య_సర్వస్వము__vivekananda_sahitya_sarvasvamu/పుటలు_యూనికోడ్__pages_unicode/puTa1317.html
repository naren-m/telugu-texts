<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1316.html>p1316</a></td><td>p1317</td><td><a class=puTa_lanke href=puTa1318.html>p1318</a></td></tr></table>
<p><FONT FACE="SHREE900, SHREE, sans-serif" SIZE="3">88 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">ప్రయత్నిస్తాను. దేవత్వ భావమదృశ్యమైంది. అందరిలోను ‘‘ఈశ్వరుని&nbsp;<BR>చూడు’’డను మాట చిన్నప్పటినుండి వింటున్నాను. అందరిలోను, అన్నిటి-&nbsp;<BR>లోను, ఈశ్వరుని చూడుడనియే సర్వమతాల బోధకూడ. బైబిల్‌ క్రొత్త&nbsp;<BR>నిబంధనలో, ఏసుక్రీస్తు ఇలా బోధించాడు కదా? మన మందరం ఆ బోధ&nbsp;<BR>నెరుగుదుం కాని, దాన్ని కార్యరూపంలో పెట్టి చూడటంలోనే చిక్కు. ఈసోపు&nbsp;<BR>నీతికథల (ఈసఫ్‌ ఫేబుల్స్‌) లో ఒక దుప్పి, తన ప్రతిబింబాన్ని ఒక చెరువులో&nbsp;<BR>చూచుకొని, ‘‘నా శక్తి ఎంత అపారమో చూడు. నా తల ఎంత అద్భుతంగా&nbsp;<BR>ఉందో? నా కాళ్ళెంత బలిష్ఠమో? నేనెంత త్వరగా నడవగలనో చూడు -’’అని&nbsp;<BR>తన పిల్లతో ప్రగల్భాలు పలుకుతూ వుంటుంది. ఇంతలో దూరాన కుక్కల&nbsp;<BR>అరుపు విని, అది అపారవేగంతో పారిపోతుంది. కొన్ని మైళ్లిలా పరుగిడి,&nbsp;<BR>రోజుతూ రొప్పుతూ తిరిగి వస్తుంది. ఈ వింత చర్యకి పిల్ల అర్థమడిగితే ‘‘నాకు&nbsp;<BR>చాలా శక్తి ఉంది. నిజమే కాని, కుక్కల అరుపు వినబడటంతోనే నా ధైర్యం&nbsp;<BR>సడలిపోతుంది’’ అని అది బదులు చెప్పింది. మన విషయంకూడ ఇట్టిదే.</FONT></p>
<p><FONT FACE="SHREE900, SHREE, sans-serif" SIZE="3">మన మానవత్వం ఎంతో గొప్పదని మన తలంపు. మనం బలవంతులమని,&nbsp;<BR>ధీరులమని భావించుకొని, గొప్ప లక్ష్యాలను సాధించాలనుకుంటాం. కాని క్లిష్ట&nbsp;<BR>సందర్భాలు ఎదుర్కొని, సత్య నిష్ఠను పరీక్షింప మొదలిడినప్పుడూ, హృదయ&nbsp;<BR>ప్రేరణలు నియమ భంగానికి పురికొల్పేటప్పుడూ - ఈ కుక్క&nbsp;<BR>అరుపులు వినవచ్చినప్పుడు - కథలోని దుప్పి పరిస్థితి మనకు వస్తుంది. అలాం-&nbsp;<BR>టప్పుడు ఈ బోధలన్నిటికి ఫలమేమి? అపారమైన ఫలముంది. పట్టు వదలక&nbsp;<BR>చేసే ప్రయత్నమెప్పుడూ విజయవంతమౌతుందనడమే ఆ ఫలం. ఒక్క దినంలో&nbsp;<BR>దీన్ని సాధించడం అసాధ్యం.</FONT></p>
<p><FONT FACE="SHREE900, SHREE, sans-serif" SIZE="3">‘‘ఈ ఆత్మను గూర్చి మొదట వినాలి. పిదప మననం చేయాలి. తర్వాత&nbsp;<BR>ఎడతెగకుండా ధ్యానం చేయాలి.’’ ప్రతి వానికీ - నేలపై ప్రాకే క్రిమికికూడ -&nbsp;<BR>వినీలాకాశం కనిపిస్తుంది. కాని అదెంత దూరం? అట్లే, మన లక్ష్యంకూడ. అది&nbsp;<BR>అపారమైన దూరం. నిజమే! కాని దాన్ని పొంది తీరాలనడంకూడ నిజమే.&nbsp;<BR>లక్ష్యాన్ని మాత్రమే కాదు పొందాల్సింది, పరమ లక్ష్యాన్నికూడ. అనేకులు&nbsp;<BR>లక్ష్యమేదీ లేక చీకటిలోలాగా జీవితాలు గడుపుతున్నారు. లక్ష్య ముండేవాడు&nbsp;<BR>ఒక వెయ్యి తప్పులు చేస్తే, లక్ష్యం లేనివాడు యాభైవేల తప్పులు చేస్తాడనడం&nbsp;<BR>నిస్సంశయం. ఈ లక్ష్యాన్ని గూర్చి సాధ్యమైనంత వినాలి. నిరంతర శ్రవణంవల్ల&nbsp;<BR>అది మన హృదయంలో ప్రవేశించాలి. మన బుద్ధికెక్కాలి. రక్తనాళాలలో&nbsp;<BR>దూరాలి. ప్రతి రోమకూపంలో వ్యాపించాలి. అంతట మనం దాన్ని గూర్చి&nbsp;<BR>ధ్యానించాలి. ‘‘హృదయం భావభరితమైనప్పుడు నోరు మాట్లాడుతుంది.’’</FONT></p>
<hr class="puTa_virupu">
<table><tr><td><a class=puTa_lanke href=puTa1316.html>p1316</a></td><td>p1317</td><td><a class=puTa_lanke href=puTa1318.html>p1318</a></td></tr></table>
</div></body></html>
