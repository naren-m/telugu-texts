<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa253.html>p253</a></td><td>p254</td><td><a class=puTa_lanke href=puTa255.html>p255</a></td></tr></table>


<p><FONT FACE="SHREE900, SHREE, sans-serif" SIZE="3">హాలుకాని పసిబిడ్డల తోటబడి వంటివి. ఆధ్యాత్మిక శిశువు పుష్టిచెంది&nbsp;<BR>ఉన్నత పథాలను అందుకోటానికి యివి సాయపడతవి; ఈ ప్రాథమిక సోపా&nbsp;<BR>నాలు మతాన్ని కోరేవారికి అవసరమే. భగవంతుడికోసం తృష్ణ, తీవ్రాశ, కలుగ-&nbsp;<BR>టంతో నిజమైన భక్తి జనిస్తుంది. ఈ తృష్ణ ఎవరికి వుంది? అదే అసలు ప్రశ్న.&nbsp;<BR>మతం సిద్ధాంతాలలోను, సూత్రాలలోను, ప్రజ్ఞావాదాలలోను లేదు. మతమంటె&nbsp;<BR>మన స్థితీ, మన పరిణతే. మతమంటె సాక్షాత్కారానుభవమే. దేవుణ్ణి గురించి,&nbsp;<BR>ఆత్మను గురించి, సృష్టి రహస్యాలను గురించి ఎందరో ప్రసంగిస్తూం&nbsp;<BR>టారు. మనం వింటూంటాం. వారిని ఒక్కొక్కరినిగా ‘‘నువ్వు భగవత్సాక్షా-&nbsp;<BR>త్కారం పొందావా? నీ ఆత్మను దర్శించావా?’’ అని అడగండి. ఔనని&nbsp;<BR>జవాబిచ్చే వా రెందరు? ఐనా వారు పరస్పరం పోరాడుకొంటూనే వున్నారు!&nbsp;<BR>ఒకప్పుడు భారతదేశంలో వివిధ మతశాఖల ప్రతినిధులు సమావేశమై వాదు&nbsp;<BR>లాడుకోసాగారు. శివు డొక్కడే దేవుడని ఒకడన్నాడు; విష్ణు వొక్కడే దేవు&nbsp;<BR>డని మరొకడన్నాడు. ఇలాగే ఒక్కొక్కరు ఒక్కొక్కరిని దేవుడన్నారు. ఈ&nbsp;<BR>వివాదాలకు అంతులేకపోయింది. ఒక జ్ఞాని ఆ దారిన పోతున్నాడు. వివాదాన్ని&nbsp;<BR>పరిష్కరించ వలసిందిగా వా రాతణ్ణి కోరారు. శివుడే పరాత్పరుడని వాదించిన&nbsp;<BR>వ్యక్తి నతడు, ‘‘నువ్వు శివుణ్ణి చూశావా? నీ కతడితో పరిచయం వుందా?&nbsp;<BR>లేకుంటె అతడే పరాత్పరుడని నీ కెలా తెలుసు?’’ అని ప్రశ్నించాడు. తరువాత&nbsp;<BR>ఆ జ్ఞాని విష్ణుభక్తుడి కేసి తిరిగి, ‘‘నువ్వు విష్ణువును చూశావా?’’ అని&nbsp;<BR>అడిగాడు. వారందరిని యిదే ప్రశ్ననడిగి వారిలో ఎవరికీ దేవుణ్ణి గురించి ఏమీ&nbsp;<BR>తెలియదని గ్రహించాడు. తెలియదు కాబట్టే వాదులాడుకొంటున్నారు. వారికి&nbsp;<BR>నిజానికి తెలిసివుంటె వాదులాడుకొనేవారు కారు. కడవను నీటితో నింపే&nbsp;<BR>టప్పుడు బుడబుడ శబ్దమవుతుంది. కడవ నిండాక శబ్దం రాదు. అదేవిధంగా&nbsp;<BR>వివిధ మత శాఖలవారి యీ వాదులాటలు, పోరాటాలు వారికి మతాన్ని గురించి&nbsp;<BR>ఏమీ తెలియదని స్పష్టీకరిస్తున్నాయి. వారికి మతమంటె పుస్తకాలలో రాసి&nbsp;<BR>వుంచిన వ్యర్థప్రలాపాలు. దొరికిన ప్రతి పుస్తకం నుంచి సంగతులు తస్కరించి,&nbsp;<BR>ఎలాటి కృతజ్ఞతా చూపకే ప్రతివాడూ గ్రంథం రచించటానికి ఉద్యుక్తు&nbsp;<BR>డవుతాడు, ఆ గ్రంథాన్ని వీలైనంత విస్తృతింప చూస్తాడు. తరువాత ఆ గ్రంథ&nbsp;<BR>కర్త తన పుస్తకాన్ని లోకంలోకి పంపిణీ చేసి యిదివరకే వున్న అశాంతికి&nbsp;<BR>మరికొంత అశాంతిని చేరుస్తాడు.</FONT></p>
<p><FONT FACE="SHREE900, SHREE, sans-serif" SIZE="3">జనులలో అత్యధిక సంఖ్యాకులు నాస్తికులు. ఆధునిక కాలంలో పాశ్చాత్య-&nbsp;<BR>ప్రపంచంలో మరొక వర్గపు నాస్తికులు తయారైవున్నందుకు నాకు సంతోషం,&nbsp;<BR>నేను చెప్పదలచింది అనాత్మవాదులను గురించి. వారు ఋజుత్వం గల నాస్తికులు.</FONT></p>
<hr class="puTa_virupu">
<table><tr><td><a class=puTa_lanke href=puTa253.html>p253</a></td><td>p254</td><td><a class=puTa_lanke href=puTa255.html>p255</a></td></tr></table>
</div></body></html>
