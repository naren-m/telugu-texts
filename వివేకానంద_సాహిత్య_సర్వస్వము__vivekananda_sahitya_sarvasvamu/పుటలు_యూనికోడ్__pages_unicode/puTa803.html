<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa802.html>p802</a></td><td>p803</td><td><a class=puTa_lanke href=puTa804.html>p804</a></td></tr></table>

<p><FONT FACE="TimesNewRoman, Times, serif" SIZE="2">3 8 8</FONT></p>
<p><FONT FACE="SHREE900, SHREE, sans-serif" SIZE="3">భగవంతుడికి ఏ ఉద్దేశమూ ఉండజాలదు. ఉంటే అతడు మానవుడికంటె&nbsp;<BR>అధికుడు కాజాలడు. అతడికి ఉద్దేశాలతో పనేమిటి? అతడికి ఉద్దేశమేవుంటే&nbsp;<BR>దాని కతడు బద్ధుడవుతాడు. అతడికంటె గొప్పదైన మరొకటి వుందని గ్రహిం-&nbsp;<BR>చవచ్చును. ఉదాహరణ చూడండి: తివాసీ నేతపనివాడు తివాసీ నేస్తాడు. ఆ&nbsp;<BR>భావం అతడికి వెలుపలవుంది. అది అతడికంటె గొప్పది. దేవుడు తనను తాను&nbsp;<BR>సరిపోల్చుకొని సరిదిద్దుకోటానికి భావం ఎక్కడుంది? ఒక్కోసారి&nbsp;<BR>రారాజులు సైతం బొమ్మలతో ఆటలాడుకొనేట్లు భగవంతుడు ప్రకృతితో క్రీడి-&nbsp;<BR>స్తున్నాడు; మనం శాసనమనేది దీన్నే. స్వల్పపరిమితుల్లో పనులు సక్రమంగా సాగి-&nbsp;<BR>పోతూండటాన్ని మనం గమనిస్తున్నాం. ఈ గమనికను శాసనమంటున్నాం. శాస-&nbsp;<BR>నాన్ని గురించిన మన అభిప్రాయాలన్నీ ఆ స్వల్పపరిమితుల్లోనే వున్నవి. శాసనం&nbsp;<BR>అనంతమైనదనటం, కాలం వున్నంతవరకు రాళ్లుపడుతూంటాయనటం పిచ్చి-&nbsp;<BR>మాట. తార్కికజ్ఞానమంతా అనుభవంమీద ఆధారపడివుంటే ఏభైలక్షల ఏళ్లకు-&nbsp;<BR>పూర్వం రాళ్లుపడగా ఎవరు చూశారు? కాబట్టి శాసనం మానవప్రకృతిసిద్ధం&nbsp;<BR>కాదు. మనం ఎక్కడ ప్రారంభిస్తామో అక్కడకే తిరిగి చేరుతాం అనేది మనిషిని&nbsp;<BR>గురించిన ప్రతిపాదన. నిజానికి క్రమక్రమంగా మనం శాసనంనుంచి విముక్తుల-&nbsp;<BR>మవుతున్నాం. పూర్తిగా విముక్తుల మయ్యేవరకు యీ ప్రయత్నం జరుగుతూనే&nbsp;<BR>వుంటుంది. ఈ ప్రయత్నంలో మనకు సంపూర్ణ జీవితానుభవం కలుగుతోంది.&nbsp;<BR>దేవుడిలో, స్వాతంత్య్రంలో మనం ప్రారంభించాం. స్వాతంత్య్రం, దేవుడు మనకు&nbsp;<BR>గమ్యం. ఈ శాసనసంపుటి యీ రెండుకొనల మధ్యస్థితి. మనం వీటిద్వారా&nbsp;<BR>ప్రయాణం సాగించవలసివుంది. మా వేదాంతం సర్వదా స్వాతంత్య్రాన్ని ప్రతి-&nbsp;<BR>పాదిస్తుంది. శాసనం పేరు చెప్పగానే వేదాంతికి కంపం కలుగుతుంది. శాసనం&nbsp;<BR>శాశ్వతమనే మాట అతడికి వెరపు కలిగిస్తుంది. ఎందుకంటె అప్పుడు దానినుంచి&nbsp;<BR>విముక్తిపొందటం అసాధ్యమవుతుంది. ఎల్లకాలం అతణ్ణి శాసనం బంధించివేస్తే&nbsp;<BR>అతడికీ గడ్డిపోచకూ భేదం ఏమిటి? అగోచరమైన శాసనంలో మాకు నమ్మకం-&nbsp;<BR>లేదు.</FONT></p>
<p><FONT FACE="SHREE900, SHREE, sans-serif" SIZE="3">ముక్తస్థితే మనం కాంక్షింపదగినదని మా వాదం. ఆ స్థితే భగవంతుడు.&nbsp;<BR>ప్రతివస్తువులోవున్న సుఖమే అది. ఐనా మానవుడు దాన్ని పరిమితవస్తువులో&nbsp;<BR>పొందటానికి ప్రయత్నించేటప్పుడు అతడికి కించిన్మాత్రమే లభ్యమౌతుంది.&nbsp;<BR>దొంగ దొంగతనం చేసేటప్పుడు పొందేసుఖం, ఒకడు దేవుడిలో పొందే సుఖం&nbsp;<BR>ఒక్కటే. దొంగకు ఈషణ్మాత్రమే సుఖం లభిస్తుంది. దానితోపాటు విశేషదుఃఖం&nbsp;<BR>కలుగుతుంది. నిజమైన సౌఖ్యం దేవుడే. ప్రేమే దేవుడు. స్వాతంత్య్రమే దేవుడు;&nbsp;<BR>బంధంలో వున్నదేదీ దేవుడు కాజాలడు.</FONT></p>
<hr class="puTa_virupu">
<table><tr><td><a class=puTa_lanke href=puTa802.html>p802</a></td><td>p803</td><td><a class=puTa_lanke href=puTa804.html>p804</a></td></tr></table>
</div></body></html>
