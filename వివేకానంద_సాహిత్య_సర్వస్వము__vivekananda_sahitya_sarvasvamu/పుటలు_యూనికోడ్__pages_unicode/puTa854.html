<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa853.html>p853</a></td><td>p854</td><td><a class=puTa_lanke href=puTa855.html>p855</a></td></tr></table>
<p><FONT FACE="SHREE900, SHREE, sans-serif" SIZE="3">30 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">సాధనంగా గ్రహిస్తుంటారు. ఆలోపతి డాక్టరు కలరా రోగికి తన మందిస్తాడు.&nbsp;<BR>హోమియో వైద్యుడు తన చికిత్స చేస్తాడు. హోమియో వైద్యుడు రోగికి ఎలాంటి&nbsp;<BR>అలజడి కల్గించడు; చికిత్సను ప్రకృతి కప్పగిస్తాడు. అందుకని ఆలోపతి&nbsp;<BR>వైద్యునికన్నా హోమియోపతి వైద్యుడు రోగాన్ని చక్కగా నివారించవచ్చు.&nbsp;<BR>విశ్వాసచికిత్సకుడు చికిత్స చేస్తే, అతను తన మనోబలాన్ని ఉపయోగిస్తాడు.&nbsp;<BR>రోగిలో విశ్వాసం పూరిస్తాడు; అతనిలోని నిద్రాణప్రాణశక్తిని జాగృతం చేస్తాడు.&nbsp;<BR>కాబట్టి హోమియో కన్నా మరింత సునాయాసంగా రోగాన్ని యితను నివారించ&nbsp;<BR>గల్గుతాడు.</FONT></p>
<p><FONT FACE="SHREE900, SHREE, sans-serif" SIZE="3">విశ్వాసచికిత్సకులు చాలాసార్లు ఒక ప్రమాదానికి లోనవుతుంటారు.&nbsp;<BR>విశ్వాసమే రోగాన్ని నయం చేస్తుందని వారనుకొంటారు. అయితే రోగం నయం&nbsp;<BR>కావటానికి విశ్వాస మొక్కటే కారణం కాదు. తనకు రోగమున్న విషయంకూడా&nbsp;<BR>తెలియని చావురోగాలు చాలా ఉన్నాయి. అప్పుడు ‘‘నాకు రోగం లేదు’’ అన్న&nbsp;<BR>అపారవిశ్వాసమే ఒక రోగలక్షణంగా మారి, రోగి మరణించే అవకాశముంది. ఇలాటి&nbsp;<BR>సందర్భాల్లో ‘విశ్వాసంతో రోగనివారణ’ అన్న సిద్ధాంతం పనిచేయదు. విశ్వాసమే&nbsp;<BR>రోగాన్ని నయం చేస్తుంది - అన్నదే నిజమైతే పై రోగికూడా రోగరహితు డయ్యేవాడు.&nbsp;<BR>నిజానికి ‘ప్రాణం’ వల్లే రోగనివారణ జరుగుతోంది. ప్రాణాన్ని వశం చేసుకున్న&nbsp;<BR>సాత్త్విక మనసుగల వా రెవరైనా ముందుగా ప్రాణాన్ని ఒక స్పందనస్థాయికి తెస్తాడు;&nbsp;<BR>తర్వాత దాన్ని ఇతరుల పైకి పంపుతాడు; వారిలో కూడా అలాంటి స్పందననే&nbsp;<BR>కలిగిస్తాడు. ఇది మనకందరికీ అనుభవంలోనున్న విషయమే. మీతో నేను&nbsp;<BR>మాట్లాడుతున్నప్పుడు, నేనేం చేస్తుంటానూ? నా మనసును ఒక స్పందనస్థాయికి&nbsp;<BR>తెస్తాను. అలా చేస్తున్నంతవరకూ, నా మాటలు మీ హృదయాన్ని చేరుతుంటాయి.&nbsp;<BR>నేను చాలా ఉత్సాహంగా చెప్పే రోజు, నా ఉపన్యాసం మీకెంతో నచ్చుతుంది. అంతగా&nbsp;<BR>ఉత్సాహం లేకుండా చెబుతుంటే, ఆ ఉపన్యాసం మీకంతగా రుచించదు. ఇది మీ&nbsp;<BR>కందరికీ అనుభవమే కదా!</FONT></p>
<p><FONT FACE="SHREE900, SHREE, sans-serif" SIZE="3">మహాపురుషులు తమ తీవ్రసంకల్పశక్తితో ప్రపంచంలో మార్పులు&nbsp;<BR>తెస్తుంటారు. తమ ప్రాణశక్తిని ఉన్నతస్పందన స్థాయికి తెచ్చేందుకు వారికి&nbsp;<BR>సామర్థ్యముంటుంది. వారి సంకల్పం, క్షణమాత్రంలో ఇతరులకు సంక్రమించే&nbsp;<BR>సామర్థ్యం కలిగియుంటుంది. అందుకే వేలాదిమంది వారివైపు ఆకర్షితులౌతారు.&nbsp;<BR>ప్రపంచంలోని సగభాగం, వారెలా ఆలోచిస్తుంటారో అలాగే ఆలోచిస్తూ&nbsp;<BR>ఉంటుంది. ప్రపంచంలోని గొప్ప ప్రవక్తల కందరికీ అద్భుతప్రాణవశీకరణ&nbsp;<BR>ముంటుంది. దానివల్లే వారికి అద్వితీయ సంకల్పశక్తి ప్రాప్తించింది. తమ ప్రాణశక్తిని&nbsp;<BR>ఎంతో ఉన్నత స్పందనస్థాయికి తెచ్చేవారు కాబట్టే, వారు ప్రపంచాన్నంతా ఉఱ్ఱూత</FONT></p>
<hr class="puTa_virupu">
<table><tr><td><a class=puTa_lanke href=puTa853.html>p853</a></td><td>p854</td><td><a class=puTa_lanke href=puTa855.html>p855</a></td></tr></table>
</div></body></html>
