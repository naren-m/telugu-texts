<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3979.html>p3979</a></td><td>p3980</td><td><a class=puTa_lanke href=puTa3981.html>p3981</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">3 5 3</FONT></p>
<p><FONT FACE="TimesNewRoman, Times, serif" SIZE="3">5 6 8</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి క్రిస్టైన్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">వేదాంత సొసైటీ, 102, తూర్పు 58 వ వీథి,</FONT></p>
<p><FONT FACE="SHREE900, SHREE, sans-serif" SIZE="3">న్యూయార్క్‌,</FONT></p>
<p><FONT FACE="SHREE900, SHREE, sans-serif" SIZE="3">జూన్‌ 9, 1900.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన క్రిస్టినా,</FONT></p>
<p><FONT FACE="SHREE900, SHREE, sans-serif" SIZE="3">నీకు ఎక్కువ రాయలేకపోయాను. కాలిఫోర్నియాలో ఉన్నప్పుడు గత&nbsp;<BR>కొన్నివారాలు బాధ మరొకసారి ఎక్కువగా తిరగబెట్టింది. దానివల్ల మేలే జరి-&nbsp;<BR>గింది. మానసిక ఆందోళన భయం తప్ప నిజంగా, మరే వ్యాధీ లేదని నాకు తెలి-&nbsp;<BR>సింది. ఆరోగ్యవంతుని మాదిరి నా మూత్రపిండాలు బాగా ఉన్నాయి. బ్రెట్‌వ్యాధి&nbsp;<BR>లక్షణాలన్నీ, (నరాల) ఉద్రేకం వలన మాత్రమే కలిగాయి.</FONT></p>
<p><FONT FACE="SHREE900, SHREE, sans-serif" SIZE="3">నేను 770, ఓక్‌ వీథి, శాన్‌ఫ్రాన్సిస్కోకు నీకు ఉత్తరం రాశాను. దానికి&nbsp;<BR>నీ సమాధానం రాలేదు. అప్పుడు నేను పడకపెట్టి ఉన్నానులే; నా చిరునామాల&nbsp;<BR>పుస్తకంకూడ నేను ఉన్నచోట లేదు. నెంబరు వెయ్యటంలో పొరపాటు&nbsp;<BR>జరిగింది.</FONT></p>
<p><FONT FACE="SHREE900, SHREE, sans-serif" SIZE="3">నువ్వు కావాలని సమాధానం రాయలేదని నేను నమ్మటంలేదు. ఇప్పుడు&nbsp;<BR>నేను న్యూయార్క్‌లో ఉన్నాను. ఇక్కడ మరికొన్ని రోజు లుంటాను. ‘క్లీవ్‌-&nbsp;<BR>లాండ్‌’, ‘ఓహియో’కు చెందిన శ్రీమతి వాల్టన్‌నుండి నాకు ఆహ్వానం వచ్చింది.&nbsp;<BR>దాన్ని నేను అంగీకరించాను. నిన్నుకూడ ఆహ్వానించానని, దానికి నువ్వు అంగీక&nbsp;<BR>రించావని ఆమె రాసింది. ఐతే, మనం క్లీవ్‌లాండ్‌లో కలుద్దాం. నేను యూరప్‌కు&nbsp;<BR>పోయేముందు నిన్ను తప్పక కలుస్తానని నమ్ముతున్నాను. అక్కడగాని లేక నువ్వు&nbsp;<BR>తలచిన మరొక చోటగాని - ఓహియోకు రావటానికి నీకు వీలుపడకపోతే, నీవద్ద&nbsp;<BR>సెలవు తీసుకోటానికి నేనే నువ్వు కోరిన మరొకచోటికి వస్తాను.</FONT></p>
<p><FONT FACE="SHREE900, SHREE, sans-serif" SIZE="3">నీ పాఠశాల ఎప్పుడు మూస్తారు? నీ ప్రణాళిక లన్నింటిని గూర్చి రాయి.&nbsp;<BR>రాయి!</FONT></p>
<p><FONT FACE="SHREE900, SHREE, sans-serif" SIZE="3">నన్ను క్లీవ్‌లాండ్‌ రమ్మని కుమారి నోబెల్‌ (నివేదిత) కోరుతోంది. నేను&nbsp;<BR>బైలుదేరటానికి ముందు కొన్ని వారాలు, ఏకాంతం, విశ్రాంతి నా కేమాత్రం&nbsp;<BR>యిబ్బంది కల్గించని మిత్రుల సాంగత్యం లభిస్తే నేను ఎంతగానో సంతోషిస్తాను.&nbsp;<BR>ఆ విధంగా నాకు విశ్రాంతి, ప్రశాంతి కలుగుతాయని నాకు తెలుసు. ఆ&nbsp;<BR>విషయంలో నువ్వుకూడ నా కెంతో సాయపడగలవు. క్లీవ్‌లాండ్‌లో ఎప్పుడు</FONT></p>
<hr class="puTa_virupu">
<table><tr><td><a class=puTa_lanke href=puTa3979.html>p3979</a></td><td>p3980</td><td><a class=puTa_lanke href=puTa3981.html>p3981</a></td></tr></table>
</div></body></html>
