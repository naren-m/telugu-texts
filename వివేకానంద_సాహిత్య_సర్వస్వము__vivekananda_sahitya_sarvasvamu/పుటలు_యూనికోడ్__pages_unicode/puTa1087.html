<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1086.html>p1086</a></td><td>p1087</td><td><a class=puTa_lanke href=puTa1088.html>p1088</a></td></tr></table>
<p><FONT FACE="SHREE900, SHREE, sans-serif" SIZE="3">1892 - 93 సంవత్సరంలో చెన్నపురిలో స్వామీజీ చేసిన ప్రసంగాంశాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">263</FONT></p>
<BR>
<p><FONT FACE="SHREE900, SHREE, sans-serif" SIZE="3">బోతులకు, వేశ్యాలంపటులకు చెప్పే మంత్రాలుకూడా కొన్ని ఉన్నాయి.</FONT></p>
<BR>
<p><FONT FACE="SHREE900, SHREE, sans-serif" SIZE="3">నీతి అన్నది సాపేక్షికం. నిర్నిబంధ పరమనీతి అన్నది లోకంలో ఏదైనా&nbsp;<BR>ఉందా? అదొక మూఢనమ్మకం. అన్ని కాలాల్లోని అందరి మానవులను ఒకే&nbsp;<BR>ప్రమాణంతో నిర్ణయించే అధికారం మనకు లేదు.</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రతిదేశంలో - ప్రతికాలంలో ప్రతిమనిషి పరిస్థితులు విచిత్రంగా ఉంటాయి.&nbsp;<BR>పరిస్థితుల మార్పులతో అభిప్రాయాలు మారిపోవాలి. గోమాంస భక్షణం&nbsp;<BR>ఒకప్పుడు ధర్మసమ్మతమే. చలిబాధ ఎక్కువగా ఉన్నప్పుడు - ఆహార ధాన్యాలు&nbsp;<BR>అంతగా లభించని సమయంలో అందుబాటులో ఉన్న ముఖ్యాహారం&nbsp;<BR>గోమాంసమే. ఆ కాలంలో, ఆ శీతోష్ణస్థితిలో గోమాంసం ఒకవిధంగా అనివార్య&nbsp;<BR>మైంది. కాని, యిప్పుడు గోమాంస భక్షణాన్ని అధర్మంగా భావిస్తారు.</FONT></p>
<p><FONT FACE="SHREE900, SHREE, sans-serif" SIZE="3">నిర్వికారవస్తువు ఒక్క ఈశ్వరుడే. సంఘం మారుతున్నది. జగత్‌ అంటే&nbsp;<BR>మారేది. భగవంతుడు అచలుడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘సంస్కరణ కావాలి’’ అని నేను చెప్పను; ‘‘ముందుకు సాగిపో’’ అనే&nbsp;<BR>చెబుతాను. సంస్కరించవలసినంత చెడ్డది ఏదీ యిక్కడ లేదు. పరిస్థితుల కనుగుణ&nbsp;<BR>పరివర్తనా కౌశలమే జీవిత రహస్యం - పుష్టి గల్గిస్తూ, జీవితాన్ని వికసింపచేసే అంతర్గత&nbsp;<BR>సూత్రం యిది. ఆత్మను బాహ్యశక్తులు నిరోధించటానికి చేసే ప్రయత్నఫలంగానే&nbsp;<BR>సామరస్యం - పరివర్తనాశీలం ఏర్పడతాయి. ఎవరిలో పరిస్థితులకు అనుగుణంగా ఈ&nbsp;<BR>పరివర్తనాశీలం అధికంగా ఉంటుందో, వారు ఎక్కువకాలం జీవిస్తారు. నే నీ&nbsp;<BR>విషయాన్ని చెప్పకపోయినా, సంఘం మార్పు&nbsp;<BR>చెందుతుంది; మార్పు తప్పదు. అది క్రైస్తవమతం కాదు, విజ్ఞానశాస్త్రం కాదు. అది&nbsp;<BR>ఆవశ్యకతా ఫలితం. మనిషి జీవించాలి - లేదా నశించాలి అన్న ఆవశ్యకతే అంతర్గతంగా&nbsp;<BR>ఈ దిద్దుబాటును బోధిస్తూ ఉంటుంది.</FONT></p>
<p><FONT FACE="TimesNewRoman, Times, serif" SIZE="3">*      *      *</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రపంచంలో కెల్లా ఎంతో మనోహర ప్రగతిసౌందర్యం హిమాలయాలపై&nbsp;<BR>ఉంది. ఎవరైనా కొంతకాలం అక్కడ ఉంటే, అందాకా అతను ఎంత అశాంతితో&nbsp;<BR>క్షోభిస్తున్నా, అక్కడతనికి మనశ్శాంతి తప్పకుండా కలుగుతుంది. సర్వసామా&nbsp;<BR>న్యీకరణ సూత్ర స్వరూపమే భగవంతుడు. ఈ సూత్రాన్ని ఒకసారి గుర్తిస్తే, మిగతా&nbsp;<BR>సూత్రాలన్నీ దీనికి లోబడే వుంటాయన్న విషయాన్ని అర్థం చేసుకోవచ్చు.&nbsp;<BR>న్యూటన్‌ కనుగొన్న గురుత్వాకర్షణ శక్తికి, వస్తువులు నేలపై పడటానికి ఎలాంటి&nbsp;<BR>సంబంధం ఉందో, భగవంతునికి - మతానికి అలాంటి సంబంధమే ఉంది.</FONT></p>
<hr class="puTa_virupu">
<table><tr><td><a class=puTa_lanke href=puTa1086.html>p1086</a></td><td>p1087</td><td><a class=puTa_lanke href=puTa1088.html>p1088</a></td></tr></table>
</div></body></html>
