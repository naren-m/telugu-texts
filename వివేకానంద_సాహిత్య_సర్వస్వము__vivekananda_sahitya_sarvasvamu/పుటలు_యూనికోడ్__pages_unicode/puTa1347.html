<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1346.html>p1346</a></td><td>p1347</td><td><a class=puTa_lanke href=puTa1348.html>p1348</a></td></tr></table>
<p><FONT FACE="SHREE900, SHREE, sans-serif" SIZE="3">118 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">ఇంద్రియనిగ్రహ సంబంధమైంది. ఇంద్రియాలు ఆత్మకు పూర్తిగా లొంగిపోయి&nbsp;<BR>మనస్సును చలింపజేసే శక్తిని కోల్పోయినప్పుడు యోగం సిద్ధించినట్లే.&nbsp;<BR>‘‘హృదయంలో నెలకొని వుండే, వ్యర్థమైన కోరికలన్నీ ఎప్పుడు నశిస్తాయో,&nbsp;<BR>అప్పుడు మనిషి అమృతత్త్వాన్ని పొందుతాడు. ఈ శరీరం ఉండగానే&nbsp;<BR>బ్రహ్మైక్యాన్ని పొందుతాడు.’’ ఈ భూలోకంలోనే ఇది జరుగుతుంది.&nbsp;<BR>మరెక్కడనో కాదు.</FONT></p>
<p><FONT FACE="SHREE900, SHREE, sans-serif" SIZE="3">ఈ సందర్భంలో రెండు మాటలు చెప్పవలసి ఉంది. ఈ వేదాంత మతం,&nbsp;<BR>మా దేశపు ఇతర తత్త్వవిద్యలు, మన ఇక్కడి కష్టసుఖాల ప్రసక్తినే పెట్టుకోక,&nbsp;<BR>ఎప్పుడో భవిష్యత్తులో రాబోవు విషయాలను గూర్చి విచారిస్తాయని అనేకులు&nbsp;<BR>చెబుతారు. ఈ భావం ఏమాత్రమూ సరికాదు. మా దేశపు వేదాంత విషయ-&nbsp;<BR>మేమీ తెలియని వారు, ఆ బోధ గ్రహింపజాలని మూఢులు చెప్పే మాట ఇది.&nbsp;<BR>నిజం దీనికి ప్రత్యక్ష విరుద్ధం. ఇతర లోకాలకు పోవడమనే మాటే మా&nbsp;<BR>వేదాంతులకు గిట్టదు. వా రా లోకాల్ని చిన్నచూపుతో చూస్తారు. అక్కడి జీవితం&nbsp;<BR>కేవలం మూణ్ణాళ్ళ ముచ్చట అనీ, అక్కడి నవ్వులు, ఏడ్పులు,&nbsp;<BR>మరణంతో అంతమొందుతుందనీ వాళ్లు చెబుతారు. బలహీనులమై ఉన్నంత&nbsp;<BR>వరకు, మన కీ అనుభవాలు తప్పవు. సత్యమనేదంతా ఇక్కడే వుంది. అదే మన&nbsp;<BR>ఆత్మ. మరొక విషయంకూడ బాగా నొక్కి చెప్పబడుతోంది. మనకు రావలసి&nbsp;<BR>వున్న అనుభవాలను ఆత్మహత్య మూలంగా తప్పించుకోజాలం. కానీ, అనుసరిం-&nbsp;<BR>చవలసిన మార్గాన్ని తెలుసుకోవడం కష్టం. మీ పాశ్చాత్యులలాగా, మా హిందు-&nbsp;<BR>వులు కూడా అభ్యాసయోగ్య మార్గాలనే చేపడతారు. కాని జీవితాన్ని గూర్చి,&nbsp;<BR>మన దృక్పథాలు వేర్వేరు. మంచి ఇల్లు, మంచి బట్టలు, మంచి భోజనం, మంచి&nbsp;<BR>వైజ్ఞానిక సంస్కృతి మొదలైనవే ఇందొకరికి పరమార్థం. జీవిత&nbsp;<BR>మనే మాటకు ఇదే వారి అర్థం. ఇందు, అభ్యాసయోగ్యతపై దృష్టి కలదనడం&nbsp;<BR>నిస్సంశయం. హిందువుడికి ప్రపంచ జ్ఞానమంటే ఆత్మజ్ఞానం, ఆధ్యాత్మిక&nbsp;<BR>జ్ఞానం. అలాంటి జీవితమంటే అతనికి ఆనందం. అమెరికాలో ఒక అజ్ఞేయవాది&nbsp;<BR>ఉండేవాడు. అతడు సజ్జనుడు. చక్కని వక్త. ఆస్తిక ధర్మజీవనం నిష్ప్రయోజన&nbsp;<BR>మని అతని బోధ. ఇతర లోకాలను పొందడానికై ఆరాటపడవద్దని చెబుతూ,&nbsp;<BR>అతడు ఈ ఉపమానం వాడేడు. ‘‘ఇక్కడ ఒక నారింజపండు ఉంది. దానిలోని&nbsp;<BR>రసాన్ని మనం పూర్తిగా పిండుకోవాలి.’’ నేనొకసారి అతనితో ఇలా అన్నాను.&nbsp;<BR>‘‘మీతో నేను పూర్తిగా ఏకీభవిస్తాను. నా దగ్గరకూడా ఒక పండు ఉంది. దాన్ని&nbsp;<BR>పూర్తిగా పిండుకోవడమే నా కోరికకూడ. మనకుకల భేదం పండ్లలోనే. మీరు&nbsp;<BR>కోరేది నారింజ. నాకు ఇష్టమైనది మామిడి. ఈ లోకంలో జీవించి, కడుపార</FONT></p>
<hr class="puTa_virupu">
<table><tr><td><a class=puTa_lanke href=puTa1346.html>p1346</a></td><td>p1347</td><td><a class=puTa_lanke href=puTa1348.html>p1348</a></td></tr></table>
</div></body></html>
