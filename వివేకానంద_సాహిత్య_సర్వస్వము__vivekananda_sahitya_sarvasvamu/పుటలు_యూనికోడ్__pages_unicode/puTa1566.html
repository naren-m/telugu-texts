<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1565.html>p1565</a></td><td>p1566</td><td><a class=puTa_lanke href=puTa1567.html>p1567</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - రెండవ భాగం</FONT></p>
<p><FONT FACE="SHREE900, SHREE, sans-serif" SIZE="3">337</FONT></p>
<p><FONT FACE="SHREE900, SHREE, sans-serif" SIZE="3">చూస్తున్నాను. తాకుతున్నాను. నీవు బ్రహ్మమవని నాకు తెలుసు. ‘అల్లా’ తప్ప,&nbsp;<BR>వేరొక దైవం లేడని మహమ్మదీయుడు చెబుతున్నాడు. దైవం కానిదేదీ లేదని,&nbsp;<BR>వేదాంతం ఉద్ఘోషిస్తోంది. ఇది మీలో చాలామందికి భయం కలిగించవచ్చు. కాని&nbsp;<BR>ముందుముందు మీరు దీన్ని గ్రహించ గలుగుతారు. సచేతనుడైన భగవంతుడు&nbsp;<BR>మీలో అధివసిస్తున్నాడు. అయినా మీరు చర్చీలను, దేవాలయాలను కట్టిస్తూ,&nbsp;<BR>వెర్రిమొర్రి అభూతకల్పన లన్నిటినీ నమ్ముతున్నారు. మానవ శరీరంలో&nbsp;<BR>అధివసించే జీవాత్మ మాత్రమే పూజార్హమైన దైవం సుమండీ! అన్ని జంతువుల&nbsp;<BR>శరీరాలుకూడ దేవాలయాలు అనడం నిజం. అయినా మానవుని శరీరం ఉత్త-&nbsp;<BR>మోత్తమమై, దేవాలయాల్లో, తాజ్‌మహల్‌లాగా ప్రకాశిస్తోంది. అందులో నేను&nbsp;<BR>పూజలు చేయకపోతే ఇంకే దేవాలయములూ ప్రయోజనకరం కావు. ప్రతి నరుని&nbsp;<BR>శరీరంలో ఆసీనుడై వెలిగే భగవంతుని నేను సాక్షాత్కారం చేసికొన్నతోడనే, ప్రతి&nbsp;<BR>మానవుని ఎదుట భక్తిపూరితుడై నిలిచి, అతనిలోని దేవుని నేను దర్శింప&nbsp;<BR>జాలినతోడనే ఆ క్షణంలోనే, నేను బంధవిముక్తుడ నౌతున్నాను. నన్ను బంధించే&nbsp;<BR>దంతా పటాపంచలు కాగలదు. నేను సర్వముక్తుడ నవుతాను.</FONT></p>
<p><FONT FACE="SHREE900, SHREE, sans-serif" SIZE="3">ఆరాధన లన్నిటిలోకూడ ఇది అత్యంత ఆచరణీయమైన ఆరాధన. దీనికి&nbsp;<BR>సిద్ధాంతాలతో పనిలేదు. ఊహలతో పనిలేదు. అయినా, దీనివల్ల ఎంతోమంది&nbsp;<BR>భయపడుతున్నారే? ఇది సరికాదంటారే? ఎక్కడనో స్వర్గంలో దేవుడుండి,&nbsp;<BR>ఎవరితోనో తానే దేవుడనని చెప్పినట్లు తమ పూర్వులెవరో చెప్పారని, పురాత-&nbsp;<BR>నాదర్శాలను గూర్చి, సిద్ధాంతాలను అల్లుతూ కూర్చుంటారే! అప్పటినుండీ&nbsp;<BR>కేవలం సిద్ధాంతాలే మన వెంటపడ్డాయి. వారి అభిప్రాయంలో అదే ఆచరణ&nbsp;<BR>యోగ్యమట!! మన భావాలు అనుష్ఠానానికి అనర్హాలట! ప్రతివాడూ, తన ప్రత్యేక&nbsp;<BR>మార్గాన్ని అనుసరించాలని, వేదాంతం బోధించడమూ నిజమే. కాని మార్గమే&nbsp;<BR>గమ్యం కాదుకదా? స్వర్గంలో భగవంతుడున్నాడని ఆరాధనలు చేయడం&nbsp;<BR>మొదలైనవికూడ దోషాలు కావు. కానీ అవి సత్యాన్ని చేర్చే సోపానాలు మాత్రమే&nbsp;<BR>కాని, సత్యం కాదు. అవి మంచివే; మనోహరమైనవే; అందులో కొన్ని మహాద్భుత&nbsp;<BR>భావాలు ఇమిడి వున్నాయి. కాని వాని విషయంలో వేదాంతం పలికేదిది.&nbsp;<BR>‘‘మిత్రమా! అజ్ఞేయుడు అని నీవు ఆరాధించే దైవం నీవే అని భావించి, నేను,&nbsp;<BR>నిన్ను పూజిస్తాను. అజ్ఞేయుడని భావించి, ఎవ్వనికి పూజలర్పించగోరి,&nbsp;<BR>ఎవ్వరికోసం జగత్తులో అన్నిచోట్లా నీవు వెదకుతున్నవో, అతడు అన్ని&nbsp;<BR>సమయాల్లో నీతోనే వున్నాడు సుమా! వాని ద్వారానే నీవు జీవిస్తున్నావు. ఆయన&nbsp;<BR>సదా జగద్రష్టగా ఒప్పుతున్నాడు. ‘ఆమ్నాయములన్నీ ఎవనిని సేవిస్తున్నాయో&nbsp;<BR>- యింతేల - ‘అహం’ అనే అఖండ భావనతో ఎవడు, అన్ని కాలాలలో</FONT></p>
<hr class="puTa_virupu">
<table><tr><td><a class=puTa_lanke href=puTa1565.html>p1565</a></td><td>p1566</td><td><a class=puTa_lanke href=puTa1567.html>p1567</a></td></tr></table>
</div></body></html>
