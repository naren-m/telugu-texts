<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa640.html>p640</a></td><td>p641</td><td><a class=puTa_lanke href=puTa642.html>p642</a></td></tr></table>

<p><FONT FACE="TimesNewRoman, Times, serif" SIZE="2">2 2 6</FONT></p>
<p><FONT FACE="SHREE900, SHREE, sans-serif" SIZE="3">లోకంలో ప్రతిమానవుడు యీ ప్రపంచం చక్కగా వుందని తాను పూర్తి-&nbsp;<BR>సౌఖ్యాన్ని అనుభవిస్తున్నానని నమ్మడానికి, ఇతరులను నమ్మించడానికి ప్రయ&nbsp;<BR>త్నిస్తున్నాడు. కాని, మానవుడు జీవితంలోని తన చేతల ఉద్దేశాలను, సంకల్పా-&nbsp;<BR>లను తీరికగా పరిశోధిస్తే దీనికోసం, దానికోసం కలిగే తన ఆరాటానికి కారణం&nbsp;<BR>తన నిస్సహాయ స్థితే అని తెలుసుకొంటాడు. గత్యంతరంలేక నిస్సహాయుడై&nbsp;<BR>అతడు వ్యవహరిస్తున్నాడు. అతడు స్థిమితంగా వుండలేడు. కాబట్టి తనకు నిజం-&nbsp;<BR>గానే యిది కావాలి, అది కావాలని తనను తాను నమ్మించుకోవడానికి ప్రయత్ని-&nbsp;<BR>స్తాడు. తాను హాయిగా కాలక్షేపం చేస్తున్నానని తనను తాను నమ్మించుకోవటంలో&nbsp;<BR>సఫలుడౌతున్నవాడు అద్భుతమైన ఆరోగ్యభాగ్యవంతుడు. అతడు ప్రశ్నించక తన&nbsp;<BR>కోర్కెల ప్రేరణకు అనుగుణంగా వ్యవహరిస్తాడు. తనను ప్రేరేపించే అంతశ్శక్తి&nbsp;<BR>ననుసరించి ఎదురుమాటలేక అతడు ప్రవర్తిస్తాడు. తన యిష్టప్రకారమే తాను&nbsp;<BR>వ్యవహరిస్తున్నట్లు నడుచుకొంటాడు. కాని ప్రకృతివల్ల తీవ్రమైన నష్టాలు కలిగాక,&nbsp;<BR>అనేక గాయాలు తగిలాక యీ సర్వానికి అర్థమేమిటని అతడు ప్రశ్నించ ప్రారం-&nbsp;<BR>భిస్తాడు; మరింతగా అతడు బాధపడి జిజ్ఞాస చెయ్యగా తనకు అతీతమైన ఒక&nbsp;<BR>శక్తిచేత ప్రేరితుడై, గత్యంతరంలేక అసహాయుడై తాను వ్యవహరిస్తున్నట్లు గ్రహి-&nbsp;<BR>స్తాడు. అప్పుడు అతడు ఎదురు తిరుగుతాడు; యుద్ధం ప్రారంభ&nbsp;<BR>మౌతుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ సమస్త బాధలనించి విముక్తి పొందడానికి మార్గమేదైనా వుంటే అది&nbsp;<BR>మనలోపలే వుంది. సత్యాన్ని సాక్షాత్కరించుకోవడానికి మనం సదా ప్రయ&nbsp;<BR>త్నిస్తున్నాం. స్వతఃస్ఫురణగా మనం నిరంతరం అలాటి ప్రయత్నం చేస్తున్నాం.&nbsp;<BR>మానవత్మాలోని సృష్టే దేవుణ్ణి మరుగుపరుస్తోంది; అందుచేతే భగవంతుణ్ణి గురిం-&nbsp;<BR>చిన ఆదర్శాలలో అంతటి భేదం వుంది. సృష్టి ఆగిపోయినప్పుడే మనం పర-&nbsp;<BR>మాత్మను దర్శిస్తాం. పరమాత్మ ఆత్మలో వున్నాడుగాని సృష్టిలో లేడు. కాబట్టి&nbsp;<BR>సృష్టిని నిరోధించటంవల్ల మనం పరమాత్మను తెలుసుకొంటాం. మనను&nbsp;<BR>గురించి తలుచుకొన్నప్పుడు దేహాన్ని గురించి తలస్తాం. దేవుణ్ణి గురించి తలచు&nbsp;<BR>కొన్నప్పుడు దేవుణ్ణీ దేహంగా భావిస్తాం. ఆత్మ ప్రకాశించాలంటే చిత్తవృత్తులు&nbsp;<BR>నిరోధించబడాలి. ఈ శిక్షణ శరీరంతో ప్రారంభం కావాలి. ప్రాణాయామం&nbsp;<BR>దేహాన్ని సుశిక్షితంచేసి, దాన్ని సామరస్యపూర్వకమైన స్థితిలో వుంచుతుంది.&nbsp;<BR>ధ్యానాన్ని, ఏకాగ్రతను అలవరచుకోవటమే ప్రాణాయామసాధన లక్ష్యం. క్షణమా-&nbsp;<BR>త్రమైనా పరమ నిశ్చలస్థితి పొందగలిగితే గమ్యాన్ని చేరుకొన్నట్లే; పిమ్మట&nbsp;<BR>మనస్సు పనిచేస్తే చెయ్యనీ! కాని, అదిక మునుపటి మనస్సు కాదు. అప్పుడు</FONT></p>
<hr class="puTa_virupu">
<table><tr><td><a class=puTa_lanke href=puTa640.html>p640</a></td><td>p641</td><td><a class=puTa_lanke href=puTa642.html>p642</a></td></tr></table>
</div></body></html>
