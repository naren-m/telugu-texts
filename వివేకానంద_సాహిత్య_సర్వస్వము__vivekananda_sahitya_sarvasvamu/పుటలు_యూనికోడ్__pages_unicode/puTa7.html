<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa6.html>p6</a></td><td>p7</td><td><a class=puTa_lanke href=puTa8.html>p8</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానందస్వామి జీవిత సంగ్రహం</FONT></p>

<p><FONT FACE="SHREE900, SHREE, sans-serif" SIZE="3">ద్వారాను, తన కళాశాల అధ్యక్షుడైన విలియమ్‌ హేస్టునుండి శ్రీరామకృష్ణులను&nbsp;<BR>గూర్చి విన్నాడు నరేన్‌. దేవుణ్ణిగూర్చి పెద్దపెద్ద ఉపన్యాసాలనిచ్చే నాయకులను&nbsp;<BR>దర్శించి నిరుత్సాహితుడైన నరేన్‌ను చూసి అతడి మామ, శ్రీరామకృష్ణుల&nbsp;<BR>ప్రముఖ గృహస్థ శిష్యుడూ ఐన రామచంద్రదత్త అతడితో ఇలా అన్నాడు:&nbsp;<BR>‘‘చూడు, నరేన్‌ నీకు నిజంగానే భగవద్దర్శనం కావాలని కోర్కె ఉంటే ఇక్కడ,&nbsp;<BR>అక్కడ తిరగొద్దు, శ్రీరామకృష్ణులను దర్శించు.’’ త్వరలో అనుకోకుండా ఈ&nbsp;<BR>సమావేశం జరిగింది.</FONT></p>
<p><FONT FACE="SHREE900, SHREE, sans-serif" SIZE="3">శ్రీరామకృష్ణు లొక రోజు తమ భక్తుడైన శ్రీసురేంద్రనాథమిత్ర మిత్రుని&nbsp;<BR>ఇంటికి వచ్చారు. ఆ సందర్భంలో మధురగాయకుడుగా పేరుపడ్డ నరేన్‌ ఆహ్వా-&nbsp;<BR>నింపబడ్డాడు, భక్తిగీతాలను పాడటానికిగాను. ఆ రోజు అంతర్ముఖుడై తన మనో-&nbsp;<BR>వేదనను వ్యక్తపరచే ‘‘ప్రభూ! నా జీవితపు దినాలన్నీ వ్యర్థంగానే గడిచిపోతవా’’&nbsp;<BR>- ‘‘ఓ మనసా! నీ స్వదేశానికి తిరిగిపో’’, అనే రెండు పాటలను గానంచేసాడు.&nbsp;<BR>పాటలను విన్న శ్రీరామకృష్ణులు భావావేశాన్ని పొందారు. మొదటి కలయికలోనే&nbsp;<BR>ఆయన నరేంద్రుణ్ణి ‘తన శిష్యుడు, తన జీవితకార్య సహకారుడు’ అని గ్రహించి&nbsp;<BR>ఆప్యాయంగా ఆహ్వానించారు దక్షిణేశ్వరానికి రమ్మని.</FONT></p>
<p><FONT FACE="SHREE900, SHREE, sans-serif" SIZE="3">కొంతకాలం తర్వాత నరేన్‌ దక్షిణేశ్వరానికి పోయి ముక్కుసూటిగా శ్రీ&nbsp;<BR>రామకృష్ణుల నడిగాడు, ‘మహాశయా, మీరు దేవుణ్ణి చూశారా?’ అని. ‘ఔను,&nbsp;<BR>నాయనా చూశాను, నేను నిన్నెంత దగ్గరగా చూస్తున్నానో అంతకంటే సన్నిహి-&nbsp;<BR>తంగా చూశాను. అంతేకాదు నీకూ చూపించగలను. చూస్తావా?’ అని అతణ్ణి&nbsp;<BR>తాకారు. ఆ స్పర్శ ఫలితంగా ఒక అద్భుతానుభూతి కల్గిందతనికి; సమస్త విశ్వం&nbsp;<BR>శూన్యంలో లీనమౌసాగింది. అది అతడిలో అత్యంత భయాన్ని రేకెత్తించింది.&nbsp;<BR>నరేన్‌ పవిత్ర పాత్రుడైనా ఈ చరమానుభూతి కతని సన్నాహం పూర్తికాలేదని&nbsp;<BR>గ్రహించి, తిరిగి అతణ్ణి తాకి యథాస్థితికి తీసుకువచ్చారు శ్రీరామకృష్ణులు. శ్రీ&nbsp;<BR>రామకృష్ణుల ప్రభావాన్ని, ప్రవర్తనను చక్కగా పరిశీలించి ఆతడు భగవత్సాక్షా-&nbsp;<BR>త్కార సిద్ధుడనీ, ఆధ్యాత్మికక్షేత్రంలో అతడికి సాటియైనవారు మరొకరు లేరనీ&nbsp;<BR>అటువంటి మహాపురుషులు సమస్త విశ్వంలోనూ చాల అరుదనీ అర్థం చేసుకో-&nbsp;<BR>గల్గాడు నరేన్‌. ఐనా శ్రీరామకృష్ణుల జీవితాన్ని, ఉపదేశాలను చక్కగా తన&nbsp;<BR>యుక్తితో పరీక్షించకుండా ఆయన్ను అంగీకరించడానికి సిద్ధపడలేదు నరేన్‌;&nbsp;<BR>హృదయం నమ్మినా, తన బుద్ధి అంగీకరించనంత కాలం వారిని నమ్మటానికి,&nbsp;<BR>గురువుగా స్వీకరించటానికి సిద్ధంగా లేడతడు. అందుకే దీనికతనికి దాదాపు ఐదు&nbsp;<BR>సంవత్సరాల కాలంపట్టింది. తర్వాతనే అతడు శ్రీరామకృష్ణుల పాదపద్మాల దగ్గర&nbsp;<BR>తన జీవితసర్వస్వం అర్పించి వారి ఆజ్ఞను తలదాల్చటానికి సిద్ధపడ్డాడు.</FONT></p>
<hr class="puTa_virupu">
<table><tr><td><a class=puTa_lanke href=puTa6.html>p6</a></td><td>p7</td><td><a class=puTa_lanke href=puTa8.html>p8</a></td></tr></table>
</div></body></html>
