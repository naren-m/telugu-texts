<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2932.html>p2932</a></td><td>p2933</td><td><a class=puTa_lanke href=puTa2934.html>p2934</a></td></tr></table>

<p><FONT FACE="SHREE900, SHREE, sans-serif" SIZE="3">‘నాకు ఉద్యోగమివ్వండి’ అని దేబిరిస్తున్నారు. పరుల పాదాల క్రింద పడి నలిగి,&nbsp;<BR>పరులకు ఊడిగం చేస్తున్న మీరు మనుష్యులా? సూదితలకు ఉన్న విలువకూడ&nbsp;<BR>మీకు లేదు. కావలసినంత నీటి వనరులుండి, యితర దేశాలకన్న వేయిరెట్లుగా&nbsp;<BR>సహజ సంపద ఉండి, సస్యశ్యామలమైన సారవంతమైన ఈ దేశంలో మీ కడు-&nbsp;<BR>పుకు అన్నం లేదు. కట్టుకోడానికి గుడ్డ లేదు. ఇతర దేశాలలో ఒకప్పుడు మన&nbsp;<BR>నాగరికతను వ్యాపింప జేసిన ఈ దేశం ఈనాడు యిటువంటి స్థితికి దిగజారి-&nbsp;<BR>పోయింది. కుక్కలకన్న అధమస్థితిలో పడివున్నాం మనం. మన వేదాలను,&nbsp;<BR>వేదాంతాలను చూచుకొని విఱ్ఱవీగితే ఏంలాభం? సామాన్యమైన అన్నవస్త్రాలను-&nbsp;<BR>కూడా యివ్వలేని జాతి, తన మనుగడకే యితరులపై ఆధారపడే జాతి, దేన్ని&nbsp;<BR>చూచుకొని యిక విఱ్ఱవీగుతుంది? మన మత కర్మకలాపాలన్నీ ప్రస్తుతానికి అవ-&nbsp;<BR>తలకి నెట్టి బ్రతుకు తెరువుకు మొదట పాడుపడండి. మన దేశంలో ఉత్పత్తి&nbsp;<BR>చెందే ముడిపదార్థాలలోనుండి యితర దేశప్రజలు బంగారం పండించుకొం-&nbsp;<BR>టుంటే, గాడిదలలాగా, మీరు వాళ్ల బరువులు మోస్తున్నారు. భారతీయమైన&nbsp;<BR>ముడిసరుకుతో విదేశీయులు తమ బుద్ధికౌశల్యాన్ని ఉపయోగించి రకరకాలైన&nbsp;<BR>వస్తువులను ఉత్పత్తి చేసి అవి మనకే విక్రయించి కోటీశ్వరులౌతున్నారు. ఇక&nbsp;<BR>మీరో, మీ తెలివితేటల నన్నింటినీ బంధించివేసి, మీకు సంక్రమించిన సంప-&nbsp;<BR>దనంతా అవతల పారవేసి ‘‘అన్నమో! రామచంద్రా!’’ అని అడుక్కుంటు-&nbsp;<BR>న్నారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే మహాశయా! మా బ్రతుకు తెరువుకు కావలసినదాన్ని&nbsp;<BR>ఏ విధంగా ఉత్పత్తి చేయగలం?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఏం? మార్గాలన్నీ మీ చేతుల్లోనే ఉన్నాయి. మీ కళ్లకు గంతలు&nbsp;<BR>కట్టుకొని, ‘‘నేను గుడ్డివాణ్ణి, నాకేమీ కన్పించటం లేదు’’ అంటున్నారు. మీ కళ్ల-&nbsp;<BR>కుకట్టిన గంతలు చించిపారేస్తే, మధ్యాహ్న సూర్యకాంతిలోలాగా లోకమంతా&nbsp;<BR>మీకు కన్పిస్తుంది. మీకు డబ్బు దొరకకపోతే ఓడ కళాసీలలాగా పనిచేస్తూ&nbsp;<BR>విదేశాలకు పొండి. హిందూదేశంలో తయారైన వస్త్రాలను, తివాచీలను,&nbsp;<BR>వెదురుతో తయారుచేసిన వస్తువులను, యితర వస్తువుల్ని తీసుకొని ఐరోపా,&nbsp;<BR>అమెరికా వీథుల్లో విక్రయించండి. ఇప్పటికికూడా విదేశీ బజార్లలో భారత&nbsp;<BR>దేశంలో తయారుచేయబడిన వస్తువులకు ఎంత ప్రీతి, ఆదరం ఉన్నాయో&nbsp;<BR>మీకు తెలుస్తుంది. హుగ్లీజిల్లాకు చెందిన మహమ్మదీయులు ఈ విధంగా మన-&nbsp;<BR>దేశంలోని సరుకు అమ్మి అమెరికాలో ఎలా ధనవంతులయ్యారో నేను&nbsp;<BR>చూచాను. వాళ్లకంటే మీరు తెలివిలో తీసిపోయినారా? చెప్పండి! ఉదాహరణకు&nbsp;<BR>తీసుకో - బెనారసు చీరెలవంటి నైపుణ్యంగల నేత, ప్రపంచంలో మరెక్కడ ఉత్ప-</FONT></p>
<hr class="puTa_virupu">
<table><tr><td><a class=puTa_lanke href=puTa2932.html>p2932</a></td><td>p2933</td><td><a class=puTa_lanke href=puTa2934.html>p2934</a></td></tr></table>
</div></body></html>
