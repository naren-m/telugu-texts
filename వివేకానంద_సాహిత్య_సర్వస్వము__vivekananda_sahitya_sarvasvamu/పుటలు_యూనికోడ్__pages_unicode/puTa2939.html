<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2938.html>p2938</a></td><td>p2939</td><td><a class=puTa_lanke href=puTa2940.html>p2940</a></td></tr></table>

<p><FONT FACE="SHREE900, SHREE, sans-serif" SIZE="3">భ్రమింప జేయడంవల్ల మనిషి చపల చిత్తుడౌతున్నాడు.</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> అందువల్ల ఆత్మజ్ఞానం&nbsp;<BR>పొందాలనే ఉత్సాహమే నీలో వుంటే, ఆలస్యం చేయకుండా, తక్షణమే&nbsp;<BR>ముందుకురా! ‘‘యదహరేవ విరజేత్‌, తదహరేవ ప్రవ్రజేత్‌’’ ఏ క్షణం&nbsp;<BR>సంసారం మీద విరక్తి కల్గుతుందో ఆ క్షణమే సర్వస్వాన్నీ వదలి సన్యాసం&nbsp;<BR>తీసుకో - అని జాబాలోపనిషత్తు (శ్లో. 4) చెబుతున్నది. ఇతరులకు మేలు&nbsp;<BR>చేయడంకోసం నీ జీవితాన్ని త్యాగంచేసి, ఉత్తిష్ఠత! జాగ్రత! ప్రాప్యవరాన్ని&nbsp;<BR>బోధత’’, ‘లే! మేలుకో! గమ్యం చేరేవరకు నిలువకు’ అనే ఉపనిషత్‌ సందేశాన్ని&nbsp;<BR>ప్రతి యింటి గుమ్మందాకా తీసుకొని పోవయ్యా!’’</FONT></p>
<p><FONT FACE="SHREE902, SHREE, sans-serif" SIZE="3">ఇరువదియవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">ఆలీపూర్‌ జంతుప్రదర్శనాలయాన్ని దర్శించడం - డార్విన్‌ పరిణామ సిద్ధాంతం -&nbsp;<BR>పతంజలి - శారీరక బలావశ్యకత.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: కలకత్తా</FONT></p>
<p><FONT FACE="SHREE902-Italic, SHREE, sans-serif" SIZE="3">కాలం: 1898వ సంవత్సరం.</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">సోదరి నివేదిత, స్వామి యోగానంద యింకా యితరులతోకూడా&nbsp;<BR>స్వామీజీ, మిట్టమధ్యాహ్నం ఆలీపూర్‌లో ఉండే జంతు ప్రదర్శనశాలను&nbsp;<BR>దర్శించటానికి వెళ్లారు. ఆ ప్రదర్శనాలయాధికారి రాయ్‌ రాంబ్రహ్మ సన్యాల్‌&nbsp;<BR>బహదూర్‌ స్వామీజీకి ఆదరంతో స్వాగతమిచ్చి ప్రదర్శనశాలలోని వివిధ&nbsp;<BR>జంతువుల్ని చూపటానికి తీసుకొనిపోయాడు. జంతువులలో ఉండే అనేక&nbsp;<BR>జాతుల్ని పరిశీలిస్తూ స్వామీజీ డార్విన్‌ పరిణామ సిద్ధాంతాన్ని ప్రస్తావించారు.&nbsp;<BR>పాములుండే గదిని ప్రవేశిస్తూ, అక్కడవున్న గుండ్రని చారలుగల కొండ&nbsp;<BR>చిలువను చూచి శిష్యునితో అన్నారు: ‘‘ఈ కొండచిలువే కాలక్రమంగా&nbsp;<BR>పరిణామం చెంది తాబేలు అయింది. ఈ పామే ఒకేచోట కదలకుండా ఎంతో-&nbsp;<BR>కాలం పడిఉండటంవల్ల క్రమక్రమంగా దాని వీపు గట్టిపడిపోయింది.’’ శిష్యుని</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">ఇక్కడ స్వామీజీ భగవద్గీతలో సుప్రసిద్ధంగా ఉపమింపబడిన ‘‘బ్రహ్మణ్యాధాయ&nbsp;<BR>కర్మాణి, సంగం త్యక్త్వాకరోతియః। లిప్యతే న స పాపేన పద్మపత్ర మివాంభసా’’ (కర్మ&nbsp;<BR>సన్యాసయోగం -10) అనే శ్లోకంలో (సర్వకర్మలని భగవంతునికి అర్పించి సంగాన్ని వదలి&nbsp;<BR>ఎవరు చేస్తారో నీరు తాకని తామరాకులా అతడు పాపంచేత తాకబడడు) అనే భావాన్ని&nbsp;<BR>తిరగవేసి చెప్పారు. ఆకర్షణకైనా, వికర్షణకైనా (తాటస్థ్యభావం) తామరాకుపైగల నీటిబొట్టునే&nbsp;<BR>ఉపమానంగా గ్రహించడం ఇక్కడి విశేషం. అది చూచేవాడి మనస్సును బట్టి వుంటుంది.&nbsp;<BR>‘‘మన ఏవ మనుష్యాణాం కారణం బంధ మోక్షయోః’’ అని కదా గీత!</FONT></p>
<hr class="puTa_virupu">
<table><tr><td><a class=puTa_lanke href=puTa2938.html>p2938</a></td><td>p2939</td><td><a class=puTa_lanke href=puTa2940.html>p2940</a></td></tr></table>
</div></body></html>
