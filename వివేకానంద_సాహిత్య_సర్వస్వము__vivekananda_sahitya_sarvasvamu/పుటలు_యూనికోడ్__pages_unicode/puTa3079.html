<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3078.html>p3078</a></td><td>p3079</td><td><a class=puTa_lanke href=puTa3080.html>p3080</a></td></tr></table>

<p><FONT FACE="SHREE900, SHREE, sans-serif" SIZE="3">స్వామీజీ: అదంత ముఖ్యవిషయం కాదు. ఉద్దేశ్యం మంచిదై ఉండాలి.&nbsp;<BR>వాళ్లకు జయం కలగకుండా ఎవరు ఆటంకం కల్గించగలరు?</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: కాని ఈ మార్గంలో ముందుకు పోవటానికై ప్రయత్నించడంలో&nbsp;<BR>వాళ్లు మద్యం, మాంసం, మానిని, మైథునం అనే దుష్టమైన అలవాట్లుకు&nbsp;<BR>లోనయ్యారు. వీటికే ‘మకార పంచకం’ అంటారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అందుకే శ్రీరామకృష్ణులు అవతరించింది. ఆ విధంగా తంత్ర-&nbsp;<BR>సాధన చేసేరోజులు గతించాయి. ఆయనకూడా తంత్రసాధన చేశాడు. కాని ఆ&nbsp;<BR>విధంగా కాదు. మద్యపానం విధించిన చోట ఒక బొట్టు మద్యాన్నిమాత్రం నుదు-&nbsp;<BR>టితో తాకేవాడు - తాంత్రికమార్గం ప్రమాదకరమైంది. ‘‘ఈ రాష్ట్రంలో చేసిన&nbsp;<BR>తాంత్రికసాధన యిక చాలు’’ అని నేను చెబుతున్నాను. ఇప్పుడు&nbsp;<BR>తంత్రాలను అతిక్రమించిపోవాలి. వేదాధ్యయనం చేయాలి. నాలుగు యోగాలను&nbsp;<BR>సమన్వయపరచి సాధన చేయాలి. కఠిన బ్రహ్మచర్యం పాటించాలి.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: నాలుగుయోగాల సమన్వయ మంటే మీ ఉద్దేశ్య మేమిటి?&nbsp;<BR>స్వామీజీ: నిత్యానిత్య వస్తువివేకం, భక్తివైరాగ్యాలు, కర్మధారణ యివన్నీ&nbsp;<BR>అభ్యసించాలి. దానితోపాటు స్త్రీలయందు గౌరవభావం కలిగి వుండాలి.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: స్త్రీలను గౌరవభావంతో చూడటమెలా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: స్త్రీలు, జగన్మాత ప్రతిరూపాలు. ప్రతివాడు ఏనాడు దివ్యమాత&nbsp;<BR>వేదిక దగ్గర తన్ను ఆహుతి చేసుకుంటాడో, ఏనాడు జగజ్జనని ఆరాధన&nbsp;<BR>యథార్థంగా చేయబడుతుందో ఆనాటినుండే భారతదేశంయొక్క నిజమైన&nbsp;<BR>అభ్యుదయం ప్రారంభమౌతుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: స్వామీజీ, మీ బాల్యంలో, మేము మిమ్ము పెళ్లి చేసుకోమన్నప్పుడు&nbsp;<BR>మీరిలా సమాధానం చెప్పేవారు గుర్తుందా? ‘‘నేను పెళ్లిచేసుకోను. నేనే&nbsp;<BR>మవుతానో మీరే చూడబోతారు.’’ మీ మాటల్లోని యథార్థాన్ని ఎంతబాగా&nbsp;<BR>నిరూపించారు!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును ప్రియతమా! నేనేవిధంగా అన్నంలేక పస్తులున్నానో,&nbsp;<BR>దానికి తోడు ఎంత కష్టపడ్డానో నీవు చూచావు. ఓహో, ఎంత కష్టపడ్డాను!</FONT></p>
<p><FONT FACE="SHREE900, SHREE, sans-serif" SIZE="3">ఈ రోజు అమెరికావారు ప్రేమతో ఈ చక్కని పరుపు యిచ్చారు.&nbsp;<BR>తినటానికికూడా కాస్త వుంది. కాని, అయ్యో! ఈ శరీరాన్ని మెత్తని పరుపుపై&nbsp;<BR>చేర్చటానికి నేను నోచుకోలేదు. పరుపు మీద పడుకుంటే నా వ్యాధి ఎక్కువౌ-&nbsp;<BR>తుంది. నాకు ఊపిరి ఆడదు. క్రిందికి దిగి నేలపై పడుకుంటేగాని సుఖంగా నిద్ర-&nbsp;<BR>పట్టదు.</FONT></p>
<hr class="puTa_virupu">
<table><tr><td><a class=puTa_lanke href=puTa3078.html>p3078</a></td><td>p3079</td><td><a class=puTa_lanke href=puTa3080.html>p3080</a></td></tr></table>
</div></body></html>
