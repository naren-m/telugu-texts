<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2663.html>p2663</a></td><td>p2664</td><td><a class=puTa_lanke href=puTa2665.html>p2665</a></td></tr></table>

<p><FONT FACE="SHREE900, SHREE, sans-serif" SIZE="3">స్వీయకుల ఉన్నతికి వినియోగింపబడుతోంది. వంశపారంపర్యమైన యిలాటి&nbsp;<BR>జాతివ్యవస్థ తన ఆవరణాన్ని అతిక్రమించ జాలకుండటంచే అందులోనే - ఆ&nbsp;<BR>వలయంలోనే - చరించే వారందరి అభివృద్ధికి మెల్లగానైనా నిశ్చయంగా తోడ్పడు&nbsp;<BR>తోంది. భారతదేశం జాతివ్యవస్థాదులను గణింపని రాజుల చేతుల్లో వున్నంతవ-&nbsp;<BR>రకు నిమ్నజాతి వికాసం యీ రీతిగా సాగుతూనే వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">సమాజ నేతృత్వం విద్యాబలమూలంగా లేదా బాహుబలమూలంగా లేదా&nbsp;<BR>ధనబలమూలంగా - దేనివల్ల సంపాదించబడ్డా, ఆ శక్తికి ఆధారం ఎప్పుడూ&nbsp;<BR>ఒక్కటే - జనసామాన్యం. అధికారజాతి యీ ఆధారంనుండి ఎంత తొలగి&nbsp;<BR>వర్తించినా, అంత దుర్బలంకాక తప్పదు. కాని మాయాలీల అతివిచిత్రం. శక్తి-&nbsp;<BR>చేతగాని, యుక్తిచేతగాని, ప్రత్యక్షంగాగాని, దానరూపంలోగాని, మరేవిధంగాగాని,&nbsp;<BR>ఎవరి వద్దనుండి యీ శక్తి గ్రహింపబడిందో, వారు అచిరకాలంలోనే నాయకజా-&nbsp;<BR>తిచే నిర్లక్ష్యం చేయబడుతుంటారు. పురోహితశక్తి నిజంగా తనకు ఆధార&nbsp;<BR>భూతమైన జనసామాన్యంనుండి కాలక్రమాన పూర్తిగా తొలగిపోగానే, తాత్కాలి&nbsp;<BR>కంగా ప్రజాబలంమీద ఆధారపడివున్న రాజశక్తిచే త్రోసిరాజనబడింది; మరల&nbsp;<BR>రాజశక్తి తాను కేవల స్వతంత్రశక్తి అనుకొంటూ, స్వవినాశానికో, విశేషంగా&nbsp;<BR>జనసామాన్య సహాయాన్ని సంపాదించగలిగిన వైశ్యుల చేతుల్లో కీలుబొమ్మ అవ-&nbsp;<BR>టానికో, సాధనమవటానికై తనకూ జనసామాన్యానికి మధ్య పెద్ద అగడ్తను తవ్వు-&nbsp;<BR>కొంది. వైశ్యుల కిప్పుడు స్వప్రయోజనం సిద్ధించింది; ఇక ప్రజాసహాయం&nbsp;<BR>తమకు అనవసరం అనుకొంటూ, దాన్నుండి విడివడ ప్రయత్నిస్తూన్నారు; -&nbsp;<BR>వైశ్యశక్తి కిది వినాశబీజ మవటానికి సందేహంలేదు.</FONT></p>
<p><FONT FACE="SHREE900, SHREE, sans-serif" SIZE="3">పాలితులు స్వయంగా సమస్తశక్తులకూ ఆధారమయ్యూ, పరస్పర&nbsp;<BR>దూరాన్ని కల్పించుకోవటంచేత దాని సొంత హక్కులన్నీ హరింపబడ్డాయి; ఈ&nbsp;<BR>సంబంధం యిలాగే వున్నంతవరకూ వారి స్థితి యిలాగే వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఉమ్మడి అపాయాలు, ద్వేషానికో లేక ప్రేమకోగల ఉమ్మడి హేతువులు&nbsp;<BR>జనులను ఐక్యంచేసే బంధాలు. ఏ నియమాన్ని అనుసరించి మాంసాహారులైన&nbsp;<BR>జంతువులు గుంపులుగా చేరుతాయో, ఆ నియమాన్ని అనుసరించే మానవులూ&nbsp;<BR>ఏకమై స్వకీయమైన ఒక జాతినిగాని, సంఘాన్నిగాని ఏర్పరచుకొంటుంటారు.&nbsp;<BR>అరబ్బులు కాఫిర్లను, స్పెయిన్‌ దేశస్థులు మూరులను, గ్రీసు పారశీకులను,&nbsp;<BR>రోము కార్తేజిని, ఫ్రాన్స్‌ స్పెయిన్‌ను, ఇంగ్లండు జర్మనీలు కలిసి ఫ్రాన్స్‌ను,&nbsp;<BR>అమెరికా ఇంగ్లండును ద్వేషించే తీరులో, పరద్వేషరూపమైన తీవ్రజాత్యభి&nbsp;<BR>మానాన్ని స్వదేశాభిమానాన్ని- స్పర్థయు ఒక దేశస్థులను ఐక్యం చేసి ఆ దేశం</FONT></p>
<hr class="puTa_virupu">
<table><tr><td><a class=puTa_lanke href=puTa2663.html>p2663</a></td><td>p2664</td><td><a class=puTa_lanke href=puTa2665.html>p2665</a></td></tr></table>
</div></body></html>
