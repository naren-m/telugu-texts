<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa584.html>p584</a></td><td>p585</td><td><a class=puTa_lanke href=puTa586.html>p586</a></td></tr></table>

<p><FONT FACE="TimesNewRoman, Times, serif" SIZE="2">1 7 0</FONT></p>
<p><FONT FACE="SHREE900, SHREE, sans-serif" SIZE="3">నాకూ సరిగా అలాంటి అనుభూతే కలిగింది. నీకు ఆ చిత్తరువు యిచ్చివెయ్య-&nbsp;<BR>వలెననే దేవుడు నన్నాజ్ఞాపించాడు. చెక్‌ తెచ్చావా?’’ అన్నాడు. ‘‘చెక్‌? ఏం చెక్‌?’’&nbsp;<BR>అన్నాడతడు. ‘‘మరేమనుకున్నావు? నీ అనుభూతి, నువ్వు విన్న ఆదేశం సరైన&nbsp;<BR>దని నేననుకోలేను. ఎవరు లక్ష పౌను లిస్తారో వారికే యీ చిత్తరువు యివ్వాలని&nbsp;<BR>దేవుడు నన్నాజ్ఞాపించాడు. నువ్వు మొదట చెక్‌ తీసుకొని రావలసిందే’’ అని నా&nbsp;<BR>మిత్రుడు ఖచ్చితంగా చెప్పాడు. అప్పుడు ఆ ధనికుడు తన పాచిక పారలేదని తెలు-&nbsp;<BR>సుకొని, తన దివ్యావేశపు సిద్ధాంతాన్ని కట్టిపెట్టాడు. ఇలాంటి అపాయా&nbsp;<BR>లున్నాయి. నేను బోస్టన్‌లో వుండగా నా వద్ద కొక వ్యక్తి వచ్చి, తన కేవో దివ్యాను&nbsp;<BR>భూతులు కలిగాయని, ఏదో తనతో హిందువుల భాషలో మాట్లాడిందని&nbsp;<BR>అన్నాడు. ‘‘అదేదో నేను చూడడానికి వీలైతే నేను నమ్ముతాను’’ అన్నాను.&nbsp;<BR>అత డర్థంలేని పిచ్చిరాత ఏదో చాలారాశాడు. నే నర్థం చేసుకోవడానికి నా చేతనైన&nbsp;<BR>ప్రయత్నం చేశానుగాని నా కది బోధపడలేదు. నాకు తెలిసినంతవరకు అలాంటి&nbsp;<BR>భాష భారతదేశంలో యింతవరకు లేదని, యికముందు వుండబోదని,&nbsp;<BR>హిందువు లింకా అలాంటి భాషను వ్యవహరించడానికి తగినంత నాగరకులు&nbsp;<BR>కాలేదని చెప్పాను. నేను నాస్తికుణ్ణని, దుర్మార్గుణ్ణని అతడనుకొని తన దారిన&nbsp;<BR>వెళ్లిపోయాడు. తరువాత అతడు పిచ్చాసుపత్రిలో వున్నాడని ఎవరైనా చెబితే&nbsp;<BR>నే నాశ్చర్యపోను. లోకంలో ఇరువురి వల్ల యిలాటి అపాయాలు కలుగుతుం-&nbsp;<BR>టాయి - మోసగాళ్ల వల్ల, మూర్ఖులవల్ల. అంతమాత్రంచేత మనం బెదిరిపో&nbsp;<BR>నక్కర్లేదు. ప్రపంచంలోని మహద్విషయాలన్నీ అపాయాలతో కూడుకొన్నవే.&nbsp;<BR>కాని, మనం తగు జాగ్రత్తగా వుండటం అవసరం. ఒకొక్కప్పుడు ఏ విషయాన్ని&nbsp;<BR>గురించిగాని తార్కిక పరిశీలన చెయ్యగల శక్తిలేని వారి నెందరినో చూస్తుంటాను.&nbsp;<BR>ఒకడు వచ్చి, ‘‘నాకు ఫలానా దేవుని వద్దనుండి సందేశం వచ్చింది’’ అంటాడు.&nbsp;<BR>దాంతో ఆగక ‘‘నువ్వు కాదనగలవా? అలాంటి దేవుడుండటం సాధ్యం కాదా?&nbsp;<BR>అత డలాటి సందేశం యివ్వటం సాధ్యం కాదా?’’ అని రెట్టిస్తాడు. నూటికి&nbsp;<BR>తొంభై మంది ఆ మాటలు నమ్ముతారు. అతడు చెప్పింది సహేతుకమే అని&nbsp;<BR>వారు భావిస్తారు. కాని, ఒక్క విషయాన్ని మనం గమనించాలి. ఎలాటి&nbsp;<BR>సంఘటనైనా సాధ్యమే. వచ్చే సంవత్సరం యీ పృథివి ఏదో నక్షత్రాన్ని ఢీకొని&nbsp;<BR>ముక్కలుముక్క లవటం కూడా సాధ్యమే. ఐనా నేనొక ప్రతిపాదన చేసినప్పుడు&nbsp;<BR>దాన్ని ఋజువు చెయ్యమని నిగ్గదీసి అడగడానికి మీ కధికారం వుంది. న్యాయ-&nbsp;<BR>వాదులు చెప్పేట్లు ప్రతిపాదన చేసేవారి మీదనే ఋజువు చెయ్యవలసిన భార-&nbsp;<BR>మంతా వుంది. నే నొక దేవుడి నుండి ఆదేశం పొందినట్లు ఋజువు చెయ్యవలసిన&nbsp;<BR>బాధ్యత మీది కాదు, నాది. ప్రతిపాదన చేసినవాణ్ణి నేను కాబట్టి నేను ఋజువు</FONT></p>
<hr class="puTa_virupu">
<table><tr><td><a class=puTa_lanke href=puTa584.html>p584</a></td><td>p585</td><td><a class=puTa_lanke href=puTa586.html>p586</a></td></tr></table>
</div></body></html>
