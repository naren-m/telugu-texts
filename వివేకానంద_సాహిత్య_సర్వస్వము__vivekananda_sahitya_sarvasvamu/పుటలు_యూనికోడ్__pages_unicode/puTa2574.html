<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2573.html>p2573</a></td><td>p2574</td><td><a class=puTa_lanke href=puTa2575.html>p2575</a></td></tr></table>

<p><FONT FACE="SHREE900, SHREE, sans-serif" SIZE="3">(ఒక చొక్కానే అంతా సరిపుచ్చుకో చూసేవారే). మీరు స్వయంగా ఆలోచిం-&nbsp;<BR>చండి. నాస్తికులవండి! భౌతికవాదులవండి! అది యింతకంటే మేలు. మీ బుద్ధిని&nbsp;<BR>ఉపయోగించండి. ఒకడి పద్ధతి తప్పు అనడానికి మీకు హక్కేముంది? మీకిది&nbsp;<BR>సరిపడకపోవచ్చును అంటే మీ రా పద్ధతిని అనుసరిస్తే మీరు పతనం చెందితే&nbsp;<BR>చెందవచ్చు. అంతమాత్రంచేత అతడూ పతనమవుతాడని అర్థంకాదు. అందు-&nbsp;<BR>చేతే కృష్ణుడిలా చెప్పాడు: మీరు జ్ఞానులై, ఒక దుర్బలుడు మీ కంటబడితే అతణ్ణి&nbsp;<BR>నిరసించవద్దు. మీకు చేతనైతే అతడి స్థాయికి దిగి తోడ్పడండి. అతడు పెంపొం-&nbsp;<BR>దాలి. నేను ఐదు గంటల్లో ఐదు బిందెల జ్ఞానాన్ని అతడి తల కెక్కించగలను.&nbsp;<BR>అదేం మేలు చేస్తుంది? ఇంతకుముందున్న స్థితికంటే మరింత అధమస్థితికి&nbsp;<BR>దిగిపోతాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ కర్మ బంధమంతా ఎలా వస్తోంది? మనం ఆత్మను కర్మతో బంధిస్తాం&nbsp;<BR>కాబట్టి. భారతీయుల శాస్త్రరీత్యావున్న తత్త్వాలు రెండు: ఒక పక్క ప్రకృతి,&nbsp;<BR>మరోపక్క ఆత్మ. ప్రకృతి అంటే యీ సమస్త బాహ్యప్రపంచం మాత్రమే కాదు;&nbsp;<BR>మన దేహాలు, మనస్సులు, సంకల్పాలు ‘నేను’ అని అనుకొనే దానితోసహా అంతా&nbsp;<BR>ప్రకృతే. వాటన్నిటికీ అతీతంగా అనంతమైన ఆత్మజీవనం, ఆత్మజ్యోతి&nbsp;<BR>వున్నాయి... ఈ తత్త్వవాదం ప్రకారం ఆత్మ ప్రకృతికి పూర్తిగా వేరు. ఇప్పుడూ,&nbsp;<BR>యింతకు మునుపూ, యికమీదా అది ప్రకృతికి భిన్నమే. ఆత్మ, మనస్సుతోనైనా&nbsp;<BR>అభిన్నమని చెప్పగల సమయం యింతవరకెప్పుడూ వుండనే లేదు...</FONT></p>
<p><FONT FACE="SHREE900, SHREE, sans-serif" SIZE="3">మీరు తినే ఆహారంనుండే మీ మనస్సులు ఎప్పుడూ రూపొందుతూన్న&nbsp;<BR>సంగతి స్వతఃస్పష్టం. మనస్సు భౌతిక పదార్థమే. ఆత్మ ఆహారంతోడి సకల బంధా-&nbsp;<BR>లకు అతీతం. మీరు తిన్నా తినకపోయినా ఆత్మకు ఒక్కటే. మీరు ఆలోచించినా&nbsp;<BR>ఆలోచించకపోయినా అనావశ్యం. ఇది అనంతజ్యోతి. ఆత్మజ్యోతి సర్వదా ఏక-&nbsp;<BR>రూపమే. దీపానికి ముందు నీలం అద్దాన్నో, ఆకుపచ్చ అద్దాన్నో వుంచితే దానికి&nbsp;<BR>దీపానికి ఏం సంబంధం? వెలుగురంగు మార్పు చెందింది కాదు. అలాగే&nbsp;<BR>మార్పులు చెందేది, వివిధ రంగులను మార్చేది మనస్సు. ఆత్మ దేహాన్ని విస-&nbsp;<BR>ర్జించినప్పుడు యీ సమస్తం తుత్తునియ లవుతుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రకృతిలోని పరమార్థం ఆత్మే. మన దేహాలు, మనస్సులు మొదలైనవాటి&nbsp;<BR>ద్వారా కదిలేది, మాట్లాడేది, సర్వాన్ని చేసేది పరమార్థమే, ఆత్మజ్యోతే. ఆత్మ-&nbsp;<BR>మీద ఆత్మశక్తిమీద ఆత్మప్రాణం మీద, ప్రకృతి ప్రభావం వివిధరీతుల్లో ప్రసరి-&nbsp;<BR>స్తుంటుంది. మన తలపుల కన్నిటికీ, మన శరీర చర్యలన్నిటికీ, సమస్తానికీ&nbsp;<BR>కారణం ఆత్మే. అన్నిటికి వెలుగు యిచ్చేది ఆత్మేగాని, పాపపుణ్యాలు, సుఖ&nbsp;<BR>దుఃఖాలు, శీతోష్ణాలు మొదలైన ప్రకృతిలోని ద్వంద్వాలేవీ ఆత్మకు అంటవు.</FONT></p>
<hr class="puTa_virupu">
<table><tr><td><a class=puTa_lanke href=puTa2573.html>p2573</a></td><td>p2574</td><td><a class=puTa_lanke href=puTa2575.html>p2575</a></td></tr></table>
</div></body></html>
