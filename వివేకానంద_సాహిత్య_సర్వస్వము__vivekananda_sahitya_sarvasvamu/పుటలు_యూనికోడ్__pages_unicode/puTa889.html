<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa888.html>p888</a></td><td>p889</td><td><a class=puTa_lanke href=puTa890.html>p890</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - రాజయోగ సంగ్రహం</FONT></p>
<BR>
<p><FONT FACE="SHREE900, SHREE, sans-serif" SIZE="3">65</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇంద్రియాలు బహిర్ముఖాలై బాహ్యవిషయాలతో సంయోగం చెందు&nbsp;<BR>తుంటాయి. ఇంద్రియాలను విషయాలనుండి మరల్చి, వాటిని స్వవశం&nbsp;<BR>చేసుకోవటమే ప్రత్యాహారం. ప్రత్యాహారం అంటే ఉపసంహరించుకొనుట - తనలో&nbsp;<BR>చేర్చుకొనుట అని అర్థం. మనసును హృదయకమలంలోగానీ, శిరస్సు&nbsp;<BR>లోని సహస్రారంలోగాని నిలుపుట ధారణ. మనసు ఒక ఆలంబనాన్ని ఆశ్రయించి&nbsp;<BR>దాన్లో లగ్నమై ఉన్నప్పుడు, ఒకరకమైన వృత్తులు మనసులో కలుగుతాయి. ఈ&nbsp;<BR>వృత్తులను, ఇతరవృత్తులు బాధించవు. ఈ ప్రత్యేకవృత్తులు స్పష్టపడుతున్నకొద్దీ,&nbsp;<BR>ఇతరవృత్తులన్నీ క్షీణిస్తూ అంతరించిపోతాయి. తర్వాత ఈ ప్రత్యేకవృత్తులన్నీ&nbsp;<BR>ఏకవృత్తిదాల్చి, ధ్యేయాకారవృత్తిగా మారి చిత్తంలో నిలచిపోతాయి. ఇలా ధ్యేయా&nbsp;<BR>కారవృత్తి నిలవటమే ధ్యానం. ఏ ఆలంబన లేకుండా, చిత్తం ఏకప్రత్యయ&nbsp;<BR>ప్రవాహంగా మారితే</FONT><FONT FACE="SHREE900, SHREE, sans-serif" SIZE="2"><sup>3</sup></FONT><FONT FACE="SHREE900, SHREE, sans-serif" SIZE="3">, అది సమాధి. ఈ స్థితిలో ధ్యేయసహాయ ముండదు. స్థల&nbsp;<BR>కేంద్రాల సహాయముండదు. అయినా భావార్థం భాసిస్తూ ఉంటుంది. ధ్యేయంలో&nbsp;<BR>పన్నెండు క్షణాలు మనసును నిలిపితే అది ధారణ. పన్నెండు ధారణలు ఒక ధ్యానం.&nbsp;<BR>పన్నెండు ధ్యానాలు సమాధి. (12 </FONT><FONT FACE="TimesNewRomanPSMT, Times, serif" SIZE="3">x </FONT><FONT FACE="SHREE900, SHREE, sans-serif" SIZE="3">12 </FONT><FONT FACE="TimesNewRomanPSMT, Times, serif" SIZE="3">x</FONT><FONT FACE="SHREE900, SHREE, sans-serif" SIZE="3"> 12 = 1728 క్షణాలు = 4 గం. 48 ని.)</FONT></p>
<p><FONT FACE="SHREE900, SHREE, sans-serif" SIZE="3">అగ్నిభయమున్న చోట, నీటితో, ఎండుటాకులు రాలిన ప్రాంతంలో - చీమల&nbsp;<BR>పుట్టలుండే ప్రదేశంలో - క్రూరజంతువు లుండే చోట - ప్రమాదకరమైన స్థలాల్లో,&nbsp;<BR>నాలుగు బాటలు కలిసేచోట, పెద్దపెద్ద ధ్వనులు వినివచ్చేచోట యోగా&nbsp;<BR>భ్యాసం చేయవద్దు. (ఈ విషయాలు ముఖ్యంగా భారతీయులకు వర్తిస్తాయి.)&nbsp;<BR>దేహం నీరసంగా, అనారోగ్యంగా ఉన్నప్పుడు, మనసులో దుఃఖం, దైన్యం ఉన్న&nbsp;<BR>ప్పుడు యోగసాధన చేయవద్దు. ఇతరులవల్ల బాధకలగని రహస్య ప్రదేశానికి&nbsp;<BR>వెళ్లాలి. అపరిశుద్ధ స్థలాన్ని ఎన్నుకోవద్దు. రమణీయ స్థలాన్ని ఎన్నుకోవాలి. లేదా&nbsp;<BR>ఇంట్లోనే చక్కని గదిని సాధనకు ఉపయోగించాలి. మొదట ప్రాచీన యోగులకు&nbsp;<BR>నమస్కరించాలి. గురువుకు, దైవానికి మ్రొక్కాలి. ఆ తర్వాత యోగసాధన&nbsp;<BR>మొదలుపెట్టాలి.</FONT></p>
<p><FONT FACE="SHREE900, SHREE, sans-serif" SIZE="3">ఇదంతా ధ్యాన విషయం. ఇక ధ్యేయం గూర్చి చెప్పుకుందాం. దాన్ని కొన్ని&nbsp;<BR>ఉదాహరణలతో వివరించుకుందాం. సుఖంగా కూర్చుండాలి; నాసికాగ్రంపై లక్ష్యం&nbsp;<BR>పెట్టాలి. ఇలా చేస్తే మనసు ఏకాగ్రమౌతుంది; నేత్రనాడులు వశమై చిత్తవృత్తులు&nbsp;<BR>ఆగిపోతాయి; దానితో సంకల్ప నిరోధం జరుగుతుంది. ఇదంతా ఎలా జరుగు&nbsp;<BR>తుందో ముందు ముందు తెలుసుకుంటాం. ఇప్పుడు కొన్ని ధ్యానవిధానాల గూర్చి&nbsp;<BR>చెప్పుకుందాం.</FONT></p>
<p><FONT FACE="SHREE900, SHREE, sans-serif" SIZE="3">తలపైన కొన్ని అంగుళాల ఎత్తున ఒక పద్మాన్ని ఊహించుకోండి. జ్ఞానం దాని&nbsp;<BR>తంతువని, ధర్మం దాని కర్ణిక అని తలచండి. అష్టదళాలు అష్టసిద్ధులని, పరాగం</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa888.html>p888</a></td><td>p889</td><td><a class=puTa_lanke href=puTa890.html>p890</a></td></tr></table>
</div></body></html>
