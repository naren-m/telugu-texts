<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa407.html>p407</a></td><td>p408</td><td><a class=puTa_lanke href=puTa409.html>p409</a></td></tr></table>

<p><FONT FACE="SHREE902, SHREE, sans-serif" SIZE="3">ఎత్తిపొడుపు మాటలు</FONT></p>
<BR>
<p><FONT FACE="SHREE900, SHREE, sans-serif" SIZE="3">హైందవ సన్న్యాసి వివేకానందస్వామికి అంత అదృష్టం లేదు. ఆయన&nbsp;<BR>(మొదటినుంచి) కోపంగా వున్నాడు. లేదా ఇంచుక సేపటిలో కోపపరవశు&nbsp;<BR>డయ్యేవాడు. అది పైకి పడినవిషయం. ఆయన కాషాయాంబరాన్ని ధరించారు.&nbsp;<BR>పలుచని పసుపు వన్నె పాగ తలపై వుంది. వెంటనే కిరాతక ప్రవృత్తితో ముందు-&nbsp;<BR>కుఱికి ఆయన క్రైస్తవదేశీయులను ఇలా ఖండించాడు. ‘‘క్రైస్తవదేశాలవారు&nbsp;<BR>తదితరులకంటె మేలైన ఐహికసుస్థితిలో వున్నారట. కాబట్టి ప్రాగ్దేశాలనుంచి&nbsp;<BR>వచ్చిన మేం క్రైస్తవ మతం తప్పక అంగీకరించాలట. పడిపోతున్న వారిని&nbsp;<BR>గట్టెక్కించే వారుగా ఇక్కడివారు ఈ ఉపదేశాన్ని మాకు ప్రతిరోజూ చేస్తు&nbsp;<BR>న్నారు. మేం నలువంకల చూచినప్పుడు ఇంగ్లండు, ప్రపంచంలోని క్రైస్తవదేశా-&nbsp;<BR>లన్నింటిలో నిరతిశయోన్నతదశలో వుండటం కనబడుతోంది. ఆసియాలో&nbsp;<BR>ఇరవై అయిదు కోట్ల ప్రజల కుత్తుకలపై ఆంగ్లేయులు పాదముంచి వున్నారు. చరి-&nbsp;<BR>త్రగ్రంథాన్ని తెఱచిచూస్తే క్రైస్తవ యూరపుకు మహోన్నతదశ స్పెయిన్‌ దేశంలో&nbsp;<BR>ప్రారంభమైనదిగా తెలుస్తోంది. మెక్సికోపై దండెత్తటంతో స్పెయిన్‌ దేశానికి&nbsp;<BR>ఉన్నతి ప్రారంభమైనది. మతాంతరసోదరమానవుల కుత్తుకల కత్తిరించి క్రైస్తవ-&nbsp;<BR>మతం తన మహోన్నతదశను సంపాదించుకొంటోంది. అలాటి మారణం&nbsp;<BR>ద్వారా ఉన్నతి పొందటం హిందువుకు యిష్టం కాదు.’’ ఈ విధంగా సాగింది&nbsp;<BR>ప్రసంగం. ప్రతీ వక్తా ఎత్తిపొడుపు మాటలలో తనకు మునుపటి వ్యక్తిని మించి-&nbsp;<BR>పోతున్నాడు.</FONT></p>
<p><FONT FACE="SHREE902, SHREE, sans-serif" SIZE="3">(ఔట్లుక్‌, అక్టోబర్‌ 7, 1893)</FONT></p>
<BR>
<p><FONT FACE="SHREE900, SHREE, sans-serif" SIZE="3">....భారతదేశంలో క్రైస్తవులు చేస్తున్న పనినిగూర్చిన ప్రస్తావన రాగానే&nbsp;<BR>ధగధగ మెఱసిపోతున్న కాషాయవేషంలో వివేకానందస్వామి మాట్లాడ లేచాడు.&nbsp;<BR>క్రైస్తవమత ప్రచారకులపనిని ఆయన తూర్పారబట్టాడు. క్రైస్తవసిద్ధాంతాన్ని అర్థం-&nbsp;<BR>చేసికోటానికి ఆయన ప్రయత్నింపనే లేదనటం స్పష్టం. కాని ఆయన చెప్పి&nbsp;<BR>నట్లుగా క్రైస్తవమతాచార్యులుకూడ - వేలాది సంవత్సరాల జాతి విద్వేషాలు,&nbsp;<BR>చొచ్చుకుపోయిన నమ్మకాలు - వీటన్నిటితోకూడిన హిందూసిద్ధాంతాన్ని&nbsp;<BR>అర్థం చేసికోటానికి ప్రయత్నించలేదు. ఆయన ఏం చెప్పాడంటె తమ పవిత్ర-&nbsp;<BR>విశ్వాసాలమీద తమకే ద్వేషం కల్గించటం, తమచే ఉపదేశించవలసిన ప్రజ&nbsp;<BR>లలో నీతిని పారమార్థికపరతను అణచి వేయటం - అనే ఈ పనులకే క్రైస్తవులు&nbsp;<BR>వచ్చినారట.</FONT></p>
<hr class="puTa_virupu">
<table><tr><td><a class=puTa_lanke href=puTa407.html>p407</a></td><td>p408</td><td><a class=puTa_lanke href=puTa409.html>p409</a></td></tr></table>
</div></body></html>
