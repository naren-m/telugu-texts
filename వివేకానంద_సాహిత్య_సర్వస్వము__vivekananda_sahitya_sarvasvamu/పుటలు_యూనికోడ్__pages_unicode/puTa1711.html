<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1710.html>p1710</a></td><td>p1711</td><td><a class=puTa_lanke href=puTa1712.html>p1712</a></td></tr></table>
<p><FONT FACE="SHREE900, SHREE, sans-serif" SIZE="3">106 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">చూడలేకపోతున్నాం. మీ రా దీపాన్నే చూడగలుగుతున్నారు. భగవంతుడు - సర్వ-&nbsp;<BR>వ్యాపక సూత్రరీత్యా - సర్వత్రా వున్నాడు. కాని, మనం అతణ్ణి మానవుడైన&nbsp;<BR>దేవుడి ద్వారా, మానవుడైన దేవుడిలో మాత్రమే చూడగలం, గ్రహించగలం. మన&nbsp;<BR>ప్రస్తుత తత్వం అలాంటిది. ఈ దివ్యజ్యోతులు వచ్చినప్పుడు మానవుడు ఈశ్వ-&nbsp;<BR>రానుభవాన్ని పొందుతాడు. వారు మన మాదిరికాక మరోవిధంగా వస్తారు. మనం&nbsp;<BR>యాచకుల మాదిరి వస్తాం; వారు చక్రవర్తుల మాదిరి వస్తారు. మనం దిక్కులేని&nbsp;<BR>వారిలా, దారితప్పి దిక్కుతోచని వారిలా వస్తాం. మన కర్తవ్యం ఏమిటి? మన&nbsp;<BR>జీవితాల ఆంతర్యమేమో మనకు తెలియదు. ఆ రహస్యాన్ని&nbsp;<BR>తెలుసుకోలేకపోతున్నాం. మనం నేడొక పని చేస్తాం; రేపు మరో పని చేస్తాం. మనం&nbsp;<BR>నీళ్లలో ముందుకు వెనక్కు వూగులాడే గడ్డిపోచలలా, ఝంఝూ&nbsp;<BR>మారుతంలో ఎగిరిపోయే దూదిపింజలా వున్నాం.</FONT></p>
<p><FONT FACE="SHREE900, SHREE, sans-serif" SIZE="3">మానవజాతి చరిత్రలో దేవుని దూతలు రావటం మనం చూస్తున్నాం.&nbsp;<BR>పుట్టుకతోనే వారు వచ్చిన కార్యమేమో స్పష్టమై, ఏర్పాటవుతుంది. వారి కార్య-&nbsp;<BR>ప్రణాళిక సమగ్రంగా నిర్ణీతమై వుంటుంది; వారు తమ కర్తవ్యంనుండి&nbsp;<BR>అంగుళమైనా చలింపరు. వారొక పని నిమిత్తం వస్తారు; కాబట్టి ఒక సందేశం&nbsp;<BR>వివరిస్తారు. వారికిక తర్కవితర్కాలతో పనిలేదు. ఈ జగద్గురువులు, యీ&nbsp;<BR>ప్రవక్తలు తాము బోధించే విషయాలను గురించి హేతు క్రమబద్ధం చెయ్యటం&nbsp;<BR>మీ రెప్పుడన్నా గమనించారా? వారిలో ఎవరూ ఆ పని చెయ్యలేదు. వారు&nbsp;<BR>సూటిగా ప్రసంగిస్తారు. వారు హేతువిమర్శ ఎందుకు చెయ్యాలి? సత్యాన్ని వారు&nbsp;<BR>చూస్తారు. చూడ్డమే కాదు, చూపిస్తారు కూడా! ‘‘దేవుడున్నాడా?’’ అని మీరు&nbsp;<BR>నన్నడిగితే ‘‘వున్నా’’డంటాను. వెంటనే మీరు కారణాలు చెప్పమంటారు. మీకు&nbsp;<BR>తగిన కారణాలు చూపించటానికి నేను ఎంతో శ్రమపడతాను. మీరు క్రీస్తు&nbsp;<BR>వద్దకెళ్లి ‘‘దేవుడున్నాడా?’’ అని అడిగితే ‘‘వున్నా’’డంటా డతడు. ‘‘అందుకు&nbsp;<BR>నిదర్శన మేమైనా వుందా?’’ అని మీరు ప్రశ్నిస్తే ‘‘అడుగో ప్రభువు. ఆ&nbsp;<BR>జగదీశ్వరుణ్ణి దర్శించండి!’’ అని అతడంటాడు. అది ప్రత్యక్ష దర్శనం. తార్కిక&nbsp;<BR>ప్రతిపాదన కాదు. అది ప్రత్యక్ష దర్శన బలమేగాని చీకటిలో తడుములాడు&nbsp;<BR>కోవటం కాదు. నే నీ బల్లను చూస్తున్నాను; ఎంతటి వాదమైనా నా విశ్వాసాన్ని&nbsp;<BR>పోగొట్టలేదు. అది ప్రత్యక్ష దర్శనం. వారి విశ్వాసం అలాంటిది - అది వారి&nbsp;<BR>ఆశయాలలో విశ్వాసం, వారి కర్తవ్యం పట్ల విశ్వాసం, అన్నిటికంటె&nbsp;<BR>వారిఆత్మవిశ్వాసం. ప్రకాశమానులైన మహాత్ములకుండే ఆత్మవిశ్వాసం&nbsp;<BR>మరెవ్వరికీ వుండదు.</FONT></p>
<hr class="puTa_virupu">
<table><tr><td><a class=puTa_lanke href=puTa1710.html>p1710</a></td><td>p1711</td><td><a class=puTa_lanke href=puTa1712.html>p1712</a></td></tr></table>
</div></body></html>
