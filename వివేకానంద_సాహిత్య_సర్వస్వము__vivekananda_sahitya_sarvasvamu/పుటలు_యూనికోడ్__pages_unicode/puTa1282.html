<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1281.html>p1281</a></td><td>p1282</td><td><a class=puTa_lanke href=puTa1283.html>p1283</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మాయ, ఈశ్వరభావ పరిణామం</FONT></p>
<p><FONT FACE="SHREE900, SHREE, sans-serif" SIZE="3">53</FONT></p>
<p><FONT FACE="SHREE900, SHREE, sans-serif" SIZE="3">మొట్టమొదటి నుండి, హిందూదేశంలో మత స్వాతంత్య్రం మహో&nbsp;<BR>జ్వలంగా ఉండిందని మీరు దీనివల్ల గ్రహింపగలరు. స్వాతంత్య్రం లేకపోతే,&nbsp;<BR>అభివృద్ధి అసంభవమని గుర్తుంచుకోండి. గురుపదవికి గల స్వాతంత్య్రాన్ని మీ&nbsp;<BR>చేతుల్లో ఉంచుకొని, మీ యిష్టానుసారంగా ఇతరులను త్రోవచూపి నడిపి-&nbsp;<BR>స్తూంటే, వాళ్లు అభివృద్ధి చెందుతారనీ, ఆ అభివృద్ధికి మీరు తోడ్పడగలరనీ&nbsp;<BR>భావించడం అర్థరహితం. అది అపాయకరమగు బొంకు. లక్షోపలక్షల జనుల&nbsp;<BR>అభివృద్ధిని ఇది నాశనం చేసింది. మానవులకు స్వాతంత్య్ర జ్యోతి ఉండుగాక!&nbsp;<BR>వారికి త్రోవచూపడానికి సమర్థమైనదది ఒకటే. మా హిందూదేశంలో&nbsp;<BR>ఆధ్యాత్మిక విషయాల్లో స్వాతంత్య్రం ఇచ్చాం. నేటికిని మా మతభావనలో&nbsp;<BR>అపారమగు ఆధ్యాత్మికశక్తి వుంది. ఆ స్వాతంత్య్రాన్నే మీరు, సాంఘిక విషయా-&nbsp;<BR>లలో ఇచ్చారు. తత్ఫలితంగా మీకు అత్యత్భుతమైన సాంఘిక వ్యవస్థ లభించింది.&nbsp;<BR>మేము సాంఘికాభివృద్ధి కనుకూలించు స్వాతంత్య్రాన్నీయలేదు. అందువల్ల మా&nbsp;<BR>సాంఘికస్థితి సంకుచితమై ఉంది. మీరు మత విషయాల్లో ఎప్పుడూ&nbsp;<BR>స్వాతంత్య్రం ఇవ్వలేదు. అంతేకాక కత్తులతో, తుపాకులతో మీ మతాశయాన్ని&nbsp;<BR>ఇతర మతస్థులలోకి బలాత్కారంగా ఎక్కించారు. కాబట్టి మీ యూరోపు&nbsp;<BR>దేశీయుల మనసుల్లో మతధర్మాభివృద్ధి గిడసబారి, క్షీణరూపంలో ఉంది. మా&nbsp;<BR>దేశంలో సంఘానికి సంకెళ్లను వదలించాలి. మీ దేశంలో ఆధ్యాత్మికతకు&nbsp;<BR>సంకెళ్లను వదలించాలి. అలా జరిగితే, మానవుడు అత్యద్భుత వికాసంతో&nbsp;<BR>అభివృద్ధినందగలడు. మానవుని ఆధ్యాత్మిక, నైతిక, సాంఘికాభివృద్ధులలో&nbsp;<BR>ఐక్యభావమొకటి వుందని మనం గ్రహిస్తే, ఆస్తిక ధర్మమనేది దాని సంపూ&nbsp;<BR>ర్ణార్థంలో మన సంఘమంతటిలో ప్రవేశించి, మన జీవిత కార్యాలన్నిటిలో&nbsp;<BR>కనిపించుచుండాలని తెలుసుకోగలం. వేదాంత జ్ఞానదృష్టితో విచారిస్తే, విజ్ఞాన&nbsp;<BR>శాస్త్రాలన్నీ ఆస్తికధర్మానికి వ్యక్తరూపాలే అని తెలుస్తుంది. ప్రపంచంలోగల&nbsp;<BR>సర్వమూ అలాంటిదే అనీ తెలుస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ స్వాతంత్య్ర వాతావరణంలో నిర్మింపబడిన శాస్త్రాలను రెండు శాఖలుగా&nbsp;<BR>విభజింపవచ్చు. ఒకటి అనాత్మవాదపరం, ఆక్షేపమయం; రెండవది ఆస్తికం,&nbsp;<BR>నిర్మాణపరం; అదేమి చిత్రమోకానీ, ప్రతి దేశంలో ఈ రెండు పక్షాలూ&nbsp;<BR>కనిపిస్తున్నాయి. సాంఘిక దురాచారమొకటి ఉందనుకోండి. దాన్ని ఒక&nbsp;<BR>పక్షంవారు, అతితీవ్రంగా ఖండించి, దానిపై అగ్నివర్షం కురిపిస్తారు. తమ&nbsp;<BR>అభిప్రాయమే సరైనదని వారికున్న విశ్వాసం, మొండిపట్టుదల క్రిందికికూడ&nbsp;<BR>దిగుతుంది. ప్రతి సంఘంలోను ఇలాంటి తీవ్రవాదులైన మూర్ఖులుంటారు. ఈ&nbsp;<BR>మూర్ఖాపవాదాల్లో పెక్కుసార్లు స్త్రీలుకూడ చేరుతారు. భావావేశం స్త్రీలకు</FONT></p>
<hr class="puTa_virupu">
<table><tr><td><a class=puTa_lanke href=puTa1281.html>p1281</a></td><td>p1282</td><td><a class=puTa_lanke href=puTa1283.html>p1283</a></td></tr></table>
</div></body></html>
