<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2472.html>p2472</a></td><td>p2473</td><td><a class=puTa_lanke href=puTa2474.html>p2474</a></td></tr></table>
<p><FONT FACE="SHREE900, SHREE, sans-serif" SIZE="3">నా గురుదేవుడు</FONT></p>
<p><FONT FACE="TimesNewRoman, Times, serif" SIZE="2">37</FONT></p>
<p><FONT FACE="SHREE900, SHREE, sans-serif" SIZE="3">ధన్యులు. ఇలాటివారు బహు అరుదుగా వుంటారు’’ అని ఆమె అతడితో&nbsp;<BR>చెప్పింది. ఈమె అతడి వద్ద కొన్ని సంవత్సరాలుండి, భారతదేశీయాలైన వివిధ&nbsp;<BR>సంప్రదాయాల తత్త్వాలను బోధించింది. వివిధ యోగసాధనలను ఆచరింప&nbsp;<BR>చేసింది. అతివేగంగా పరువులెత్తే యీ ఆధ్యాత్మిక వాహినికి మార్గదర్శియై ఒక&nbsp;<BR>సామరస్యం కల్పించింది.</FONT></p>
<p><FONT FACE="SHREE900, SHREE, sans-serif" SIZE="3">తరువాత ఆ చోటుకు భిక్షుకుడైన ఒక సన్యాసి అరుదెంచాడు. అతడు&nbsp;<BR>శాస్త్రవేత్త; వేదాంతి. అతడో విచిత్రవ్యక్తి, అద్వైతవాది. జగన్మిథ్యాత్వం అతడి&nbsp;<BR>సిద్ధాంతం అవటంతో, తాను నమ్మినదాన్ని ప్రతిపాదించటానికో అన్నట్లు, ఎండ&nbsp;<BR>వానలనక, ఆరుబయటే నివసించేవాడు. తలదాచుకోటానికి గృహాశ్రయం అతడికి&nbsp;<BR>అక్కరలేకున్నది. ఇతడు ఆ బాలుడికి ఉపనిషత్‌ సిద్ధాంతాలను బోధించసాగాడు.&nbsp;<BR>త్వరలో గురువుకంటె శిష్యుడే కొన్ని విషయాల్లో అధికశక్తిని కలిగివున్నాడని&nbsp;<BR>గ్రహించి ఆ సన్న్యాసి ఆశ్చర్యపోయాడు. కొన్ని నెలలు ఆ సన్య్నాసి బాలునితో&nbsp;<BR>వుండి, సన్న్యాసదీక్ష యిచ్చి, నిష్క్రమించాడు.</FONT></p>
<p><FONT FACE="SHREE900, SHREE, sans-serif" SIZE="3">అతడు అర్చకుడిగా వున్నప్పుడు, అతడు చేసే అద్భుత పూజావిధానాన్ని&nbsp;<BR>చూసి జనం అతడికి మతి చెడిందనే భావించారు. అతణ్ణి బంధువులు స్వగ్రా-&nbsp;<BR>మానికి తీసుకెళ్లి, ఒక చిన్నబాలికతో వివాహం చేశారు. వివాహానంతరం మనస్సు&nbsp;<BR>కుదుటబడుతుందని వారు ఆశించారు. కాని వారు తలచినట్లు కాలేదు; అతడు&nbsp;<BR>తిరిగి తానుండే వనానికి వచ్చేశాడు. ఈ ఉన్మాదం మరింత అధికమైంది. మా&nbsp;<BR>దేశంలో బాల్యవివాహాచారం వుండేది. దీన్ని కేవలం సంబంధం నిశ్చయించు&nbsp;<BR>కొనటమే అనవచ్చును. వివాహానంతరం వధూవరులు వారి వారి తల్లిదండ్రుల&nbsp;<BR>వద్దనే వుంటారు. వధువు వయస్కురాలైనాక వరుడు వెళ్లి ఆమెను తన యింటికి&nbsp;<BR>తీసుకొచ్చేస్తాడు. కాని ఇతడు తనకు వివాహమైన విషయాన్నే మరిచిపోయాడు.&nbsp;<BR>సుదూర కుగ్రామంలోవున్న ఆ వధువు తన భర్తకు ఆధ్యాత్మికోత్సాహం&nbsp;<BR>అత్యధికమని విన్నది. కొందరు అతణ్ణి ఉన్మాది అనటంగూడా విన్నది. ఆమె&nbsp;<BR>యథార్థాన్ని తెలుసుకోగోరి భర్తవుండే చోటుకు ప్రయాణమైంది. ఆమెను&nbsp;<BR>అతడు భార్యగానే స్వీకరించాడు. భారతదేశంలో సన్న్యాసం తీసుకొన్నవారికి&nbsp;<BR>ఎలాటి ఋణానుబంధం వుండదు. ఈ యువకుడు ఆమె పాదాలచెంత మోక-&nbsp;<BR>రిల్లి ‘‘జగన్మాత తాను ప్రతిస్త్రీలోను నెలకొని వున్నట్లు నాకు చెప్పింది. కాబట్టి&nbsp;<BR>స్త్రీలనందరినీ జగన్మాత స్వరూపిణులుగా చూడ్డానికి అలవడ్డాను. నిన్నూ&nbsp;<BR>యిలాగే చూస్తాను. కాని, నువ్వు మళ్లా నన్ను సంసారంలోకి యీడ్వాలనుకొంటే&nbsp;<BR>నిన్ను వివాహమాడాను కాబట్టి నీకు సేవకుడనై వుంటాను’’ అన్నాడు.</FONT></p>
<hr class="puTa_virupu">
<table><tr><td><a class=puTa_lanke href=puTa2472.html>p2472</a></td><td>p2473</td><td><a class=puTa_lanke href=puTa2474.html>p2474</a></td></tr></table>
</div></body></html>
