<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa480.html>p480</a></td><td>p481</td><td><a class=puTa_lanke href=puTa482.html>p482</a></td></tr></table>

<p><FONT FACE="TimesNewRoman, Times, serif" SIZE="2">6 6</FONT></p>
<p><FONT FACE="SHREE900, SHREE, sans-serif" SIZE="3">వున్నారో, ఎవరి కోర్కెలు ఆత్మను దాటిపోవో, ఎవరి మనస్సు ఎప్పుడూ ఆత్మ-&nbsp;<BR>పరాఙ్ముఖం గాకుంటుందో, ఆత్మే ఎవరికి సర్వస్వమో, అలాటి&nbsp;<BR>వారు మాత్రమే కర్మను నిర్వర్తింపరు; ఇతరులు కర్మను ఆచరించే తీరాలి.&nbsp;<BR>పైనుండి పడే నీటివెల్లువ స్వాభావికంగానే లోతైన ప్రదేశంలోపడి సుడిగుండాన్ని&nbsp;<BR>నిర్మిస్తుంది; ఆ సుడిగుండంలో కాస్సేపు పరిభ్రమించి తిరిగి నిరాటంకంగా&nbsp;<BR>సాగిపోవడానికి నిర్నిరోధ ప్రవాహరూపంలో వెలువడుతుంది. ప్రతి మానవ&nbsp;<BR>జీవితమూ యీ వెల్లువ వంటిదే. అది సంసారావర్తంలోబడి దేశకాలనిమిత్త&nbsp;<BR>బద్ధమై, ‘నా తండ్రి, నా తల్లి, నా ఖ్యాతి’ అని పలవరిస్తూ యీ సుడిగుండంలో&nbsp;<BR>కొంతకాలం పరిభ్రమించి, చివరి కెలాగో బైటపడి, ముందటి స్వేచ్ఛను తిరిగి&nbsp;<BR>పొందుతుంది. లోకం సమస్తమూ యిలాగే చేస్తూంది. మనకు కనబడినా కన-&nbsp;<BR>బడకపోయినా, మనం తెలుసుకున్నా తెలుసుకోకపోయినా యీ సంసారస్వప్నం&nbsp;<BR>నుండి బైటపడడానికే మనమందరం ప్రయత్నిస్తున్నాం. ఈ జగదావర్తం నుండి&nbsp;<BR>బైటపడే శక్తిమంతు డవడానికే మానవుడి లోకానుభవం.</FONT></p>
<p><FONT FACE="SHREE900, SHREE, sans-serif" SIZE="3">కర్మయోగ మంటే ఏమిటి? కర్మరహస్యాన్ని గురించిన జ్ఞానం. ప్రపంచం&nbsp;<BR>సమస్తమూ కర్మను చేస్తూనేవుంది. ఎందుకు? స్వతంత్రంకోసం, మోక్షంకోసం;&nbsp;<BR>మనస్స్వతంత్రంకోసం, శరీరస్స్వతంత్రం కోసం, ఆత్మస్స్వతంత్రం కోసం, ఒకే-&nbsp;<BR>లక్ష్యానికై - అణువు మొదలు మహోన్నత జీవివరకు కర్మను చేస్తున్నారు. సమస్త&nbsp;<BR>వస్తువులూ స్వాతంత్య్రం కోసమే సదా ప్రయత్నిస్తున్నాయి. బంధాన్ని తెంపు&nbsp;<BR>కొని పరుగులెత్తాలని చూస్తున్నాయి. సూర్యుడు, చంద్రుడు, భూమి, గ్రహాలు,&nbsp;<BR>సమస్తబంధాన్ని విదిలించుకొని పరుగెత్తడానికే ప్రయత్నిస్తున్నాయి. ప్రకృతిలోని&nbsp;<BR>‘కేంద్రం చుట్టూ ప్రదక్షిణింప చేసే’ (సెంట్రిఫ్యూగల్‌) శక్తులు, ‘కేంద్రం కేసి&nbsp;<BR>ఆకర్షించే’ (సెంట్రిపెటల్‌) శక్తులు నిజానికి మన విశ్వస్వభావాన్ని తెలుపు&nbsp;<BR>తున్నాయి. ప్రహారాలకు సుదీర్ఘవిలంబాలకు లోనై త్రిప్పటచెంది తర్వాత విష-&nbsp;<BR>యాలను తెలుసుకోవడానికి బదులు కర్మయోగావలంబనచే కర్మరహస్యాన్ని,&nbsp;<BR>కర్మాచరణవిధానాన్ని, కర్మలోని అఖండనిర్మాణశక్తిని గ్రహిస్తాం. శక్తిని వినియో-&nbsp;<BR>గించే విధానం తెలియకపోతే దానిలో ఎక్కువభాగం వ్యర్థంగా ఖర్చవుతుంది.&nbsp;<BR>కర్మయోగం కర్మాచరణానికై శాస్త్రాన్ని ఏర్పరుస్తున్నది; ప్రపంచ నడవడినంతా&nbsp;<BR>వినియోగించుకొనే పద్ధతిని కర్మయోగం మనకు బోధిస్తుంది. కర్మ అనివార్యం.&nbsp;<BR>అది అలా వుండవలసిందే. కాని మనం కృషిచేయవలసినది పరమపురుషార్థం&nbsp;<BR>కోసం. ఈ సంసారం మూడునాళ్ల ముచ్చట అనడానికి మోక్షానికిది సాధనం&nbsp;<BR>కాబట్టి ఇందులో వుంటూ మనం తరించాలనడానికి, విముక్తి యీ ప్రపంచంలో&nbsp;<BR>లేదనడానికి, విముక్తిని కనుక్కోవడానికి మన మీ సంసారాన్ని అతిక్రమించాలన-</FONT></p>
<hr class="puTa_virupu">
<table><tr><td><a class=puTa_lanke href=puTa480.html>p480</a></td><td>p481</td><td><a class=puTa_lanke href=puTa482.html>p482</a></td></tr></table>
</div></body></html>
