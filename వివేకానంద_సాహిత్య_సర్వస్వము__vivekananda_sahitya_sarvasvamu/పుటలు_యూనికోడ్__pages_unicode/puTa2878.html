<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2877.html>p2877</a></td><td>p2878</td><td><a class=puTa_lanke href=puTa2879.html>p2879</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">49</FONT></p>
<p><FONT FACE="SHREE900, SHREE, sans-serif" SIZE="3">నుండి లేక భావాలనుండి స్థూలరూపం ధరించసాగింది. ‘శబ్దం’ లేక ‘భావం’&nbsp;<BR>లోనే స్థూల వస్తువుల రూపాలన్నీ ఉన్నాయి. పూర్వ కల్పాలన్నింటిలోను సృష్టి&nbsp;<BR>ఈ విధంగానే జరిగింది. వేదాలలోని సంధ్యామంత్రంలో నీకిది గోచరిస్తుంది.</FONT></p>
<p><FONT FACE="SHREE902, SHREE, sans-serif" SIZE="3">‘‘సూర్యా చంద్రమసౌ ధాలా యథా పూర్వమకల్పయల్‌</FONT></p>
<p><FONT FACE="SHREE902, SHREE, sans-serif" SIZE="3">పృథివీం దివం చాంలరిక్షమధోస్వః’’</FONT></p>
<p><FONT FACE="SHREE900, SHREE, sans-serif" SIZE="3">‘‘సృష్టికర్తయైన బ్రహ్మదేవుడు సూర్యుణ్ణి, చంద్రుణ్ణి, భూమిని, అంత-&nbsp;<BR>రిక్షాన్ని, స్వర్గాన్ని, ఊర్ధ్వలోకాలన్నింటిని పూర్వకల్పాలలో వలెనే సృష్టిం-&nbsp;<BR>చాడు.’’ అర్థమైందా నీకు?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయింది గురుదేవా! అయితే స్థూలపదార్థం ప్రత్యక్షంగా&nbsp;<BR>లేనప్పుడు, ఏ విధంగా ‘‘శబ్దం’’ కాని, ‘‘భావం’’ కాని దేనికోసం, ఏ విధంగా&nbsp;<BR>వర్తిస్తుంది? అన్నింటికి పేర్లు ఏ విధంగా పెట్టవచ్చు?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును, మొదట బుద్ధికి ఈ చిక్కు ప్రశ్నే తోస్తుంది. కాని,&nbsp;<BR>ఈ విషయం ఆలోచించు. ఈ ఘటం (కుండ) పగిలి ముక్కలై పోయిం&nbsp;<BR>దనుకో. ‘కుండ‘ అనే భావం పూర్తిగా నశించి శూన్యమైపోతుందా? పోదు.&nbsp;<BR>కారణ మేమంటే కుండ అనేది బాహ్యరూపం. కాని ‘కుండ’ అనే భావం కుండ-&nbsp;<BR>యొక్క శబ్దస్థితిలో సూక్ష్మరూపంలో ఉంటుంది. అదే విధంగా, ప్రతి దాని-&nbsp;<BR>యొక్క ‘‘శబ్ద - స్థితి’’ దాని సూక్ష్మరూపంలో ఉంటుంది. మనం చూచేవి,&nbsp;<BR>వినేవి, తాకేవి, ఏదో విధంగా మనకు గోచరించే వస్తువులు, సూక్ష్మ లేక శబ్దస్థి-&nbsp;<BR>తిలో ఉన్న వస్తువుల స్థూలరూపాలే. కార్య, కారణాలని మనం చెబుతామే అదే&nbsp;<BR>యిది. సర్వసృష్టి లయమైపోయినప్పుడు ‘శబ్దము’ (జగత్తుయొక్క చైతన్యం&nbsp;<BR>లేదా స్థూలవస్తువు లన్నిటియొక్క సూక్ష్మ సత్యం) కారణ రూపంలో&nbsp;<BR>బ్రహ్మంలో ఉంటుంది. సృష్టి కలుగబోవు సమయంలో ఈ సూక్ష్మ&nbsp;<BR>స్వరూపాల మొత్తంలో సంచలనం ప్రారంభమౌతుంది. దాని ఫలితంగా,&nbsp;<BR>వీటన్నింటి మూల శబ్ద పదార్థం, శాశ్వతం అయిన ‘ఓం’ అనే అనాది ప్రణవ&nbsp;<BR>నాదం, స్వయంగా బయటకు వస్తుంటుంది. ఆ తర్వాత అన్నింటికి కారణ&nbsp;<BR>సమష్టియైన దానినుండి, ప్రతి వస్తువుయొక్క సూక్ష్మ శబ్దరూపం అభివ్యక్త&nbsp;<BR>మౌతుంది. ఆ కారణ శబ్దమే బ్రహ్మం. అదే వేదం. ఇది సాయనుని అభిప్రాయ&nbsp;<BR>సారాంశం. ఇప్పుడర్థమైందా నీకు?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కాలేదండి. నేను స్పష్టంగా అవగాహన చేసుకోలేకుండా ఉన్నాను.&nbsp;<BR>స్వామీజీ: లోకంలో వున్న కుండలన్నీ నశించిపోయినా ‘కుండ’ అనే శబ్దం</FONT></p>
<hr class="puTa_virupu">
<table><tr><td><a class=puTa_lanke href=puTa2877.html>p2877</a></td><td>p2878</td><td><a class=puTa_lanke href=puTa2879.html>p2879</a></td></tr></table>
</div></body></html>
