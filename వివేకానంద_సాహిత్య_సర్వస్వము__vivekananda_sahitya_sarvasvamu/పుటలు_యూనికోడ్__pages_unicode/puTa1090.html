<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1089.html>p1089</a></td><td>p1090</td><td><a class=puTa_lanke href=puTa1091.html>p1091</a></td></tr></table>
<p><FONT FACE="SHREE900, SHREE, sans-serif" SIZE="3">266 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">మానవులు బ్రహ్మం కాగలరు. కాని, దేవుడు కాలేరు. ఎవరైనా దేవుడు&nbsp;<BR>అయిఉంటే, అతని సృష్టిని నాకు చూపించండి. విశ్వామిత్రుని సృష్టి అతని&nbsp;<BR>మనోకల్పనమే. అది విశ్వామిత్రుని శాసనాలకు లోబడి వుంటుంది. అంతా&nbsp;<BR>సృష్టికర్తలైతే, శాసనాల పరస్పర వైరుద్ధ్యం వల్ల జగత్‌ప్రళయం సంభవించేదే! ఇప్పటి&nbsp;<BR>సామరస్య స్థితి చక్కగా ఉంది. దీనిలో ఏ అణువును కదిలించినా, మొత్తం విశ్వం&nbsp;<BR>నశించిపోతుంది.</FONT></p>
<p><FONT FACE="SHREE900, SHREE, sans-serif" SIZE="3">మహాత్ము లెంతోమంది ఉన్నారు. వారికి, మనకు భేదం ‘యింత’ అని&nbsp;<BR>చెప్పటానికి ఏ సంఖ్యామానంగానీ, మానవ గణితంగానీ సరిపోదు. కాని దేవునితో&nbsp;<BR>పోల్చినప్పుడు వారు రేఖాగణితంలోని బిందువుల లాంటివారే. అనంతత్వంతో&nbsp;<BR>పోల్చినప్పుడు ఎంత పెద్దసంఖ్య అయినా, శూన్యం లాంటిదే అవుతుంది.&nbsp;<BR>భగవంతునితో పోల్చినప్పుడు విశ్వామిత్రు డంటే ఎంత? అతనొక మానవక్రిమితో&nbsp;<BR>సమానమే!</FONT></p>
<p><FONT FACE="SHREE900, SHREE, sans-serif" SIZE="3">పతంజలి పరిణామవాదానికి - ఆధ్యాత్మిక, భౌతిక పరిణామవాదాలకు&nbsp;<BR>జనకుని లాంటివాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">సాధారణంగా పరిసరాలకన్నా దేహయంత్రం దుర్బలంగా ఉంటుంది.&nbsp;<BR>పరిసరాలకు అనుగుణంగా మారటానికి అది శ్రమపడుతూ ఉంటుంది. ఈ&nbsp;<BR>ప్రయత్నఫలితం ఒక్కొక్కసారి మితి మీరుతుంది. అప్పుడు దేహం మరొక జాతికి&nbsp;<BR>చెందిన ప్రాణిగా మారిపోతుంది. నంది ఒక మహాపురుషుడు. అతని పవిత్రతను ఆ&nbsp;<BR>మానవదేహం భరించలేకపోయింది. దానితో ఆ అణువులు దివ్య&nbsp;<BR>దేహంగా మారిపోయాయి.</FONT></p>
<p><FONT FACE="SHREE900, SHREE, sans-serif" SIZE="3">‘పోటి’ అనే ఈ మహామారణ యంత్రం వల్ల సర్వం నశించిపోతుంది. నువ్వు&nbsp;<BR>బ్రతకాలనుకుంటే, కాలగతికి అనుగుణంగా మారుతూ ఉండాలి. మనం బ్రతుకును&nbsp;<BR>కోరుకుంటే, విజ్ఞానశాస్త్రాన్ని మన్నించే జాతిగా మార్పుచెందాలి. ధీశక్తే శక్తి.&nbsp;<BR>ఐరోపావారి ‘సంస్థనిర్మాణ కౌశలా’ న్ని మీరు అలవరచుకుని తీరాలి. మీరు&nbsp;<BR>విద్యాధికులు కావాలి. మీ స్త్రీలను విద్యావంతులను చేయాలి. బాల్యవివా&nbsp;<BR>హాలను నిషేధించాలి.</FONT></p>
<p><FONT FACE="SHREE900, SHREE, sans-serif" SIZE="3">ఈ భావాలన్నీ మన సంఘంలో ప్రచారమౌతున్నాయి. మీ కీ విషయం&nbsp;<BR>తెలుసు. అయితే ధైర్యంపూని ఆచరించటానికి పూనుకోవటం లేదు. పిల్లిమెడలో&nbsp;<BR>గంటకట్టే దెవరూ? కాలం పరిపక్వం అయినప్పుడు, మహాపురుషుడు ఒకడు&nbsp;<BR>ప్రభవిస్తాడు. అప్పుడు ఎలుకలకు ధైర్యం వస్తుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">మహాపురుషులు ఎప్పుడు వచ్చినా, పరిస్థితులన్నీ అతనికి అనుకూలంగా&nbsp;<BR>మారతాయి. పండిన పాపం బ్రద్దలు కావటానికి అతను నిమిత్తమాత్రు డౌతాడు.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1089.html>p1089</a></td><td>p1090</td><td><a class=puTa_lanke href=puTa1091.html>p1091</a></td></tr></table>
</div></body></html>
