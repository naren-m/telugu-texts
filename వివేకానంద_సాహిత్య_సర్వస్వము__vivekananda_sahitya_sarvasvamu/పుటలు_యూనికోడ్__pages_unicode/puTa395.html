<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa394.html>p394</a></td><td>p395</td><td><a class=puTa_lanke href=puTa396.html>p396</a></td></tr></table>


<p><FONT FACE="SHREE900, SHREE, sans-serif" SIZE="3">పట్టును లక్షించకు. ‘ఇది నా కర్తవ్యం’ అనే నియంతృత్వభావన కాలకూటవిషం.&nbsp;<BR>అదే లోకాన్ని నాశనం గావిస్తోంది.</FONT></p>
<p><FONT FACE="SHREE900, SHREE, sans-serif" SIZE="3">వీణా, విశ్రాంతీ క్రమంగా లభించేవరకు వేచివుండొద్దు. ఇక్కడే వీణ&nbsp;<BR>పుచ్చుకొని గానం ఎందుకు ఆరంభించకూడదు? వైకుంఠానికై వేచివుండటం&nbsp;<BR>ఎందుకు? ఇక్కడే గావించు. వైకుంఠంలో పెళ్లి చేయటమూలేదు, చేసుకోవ-&nbsp;<BR>టమూ లేదు; ఇహంలోనే దివ్యజీవనాన్ని యిప్పుడే ఆరంభించి వివాహాన్ని&nbsp;<BR>ఎందుకు మానుకోకూడదు? సన్న్యాసి కాషాయవస్త్రం స్వాతంత్య్రచిహ్నం.&nbsp;<BR>లౌకిక వేషం బిచ్చగాడి వేషం. దాన్ని విసర్జించి, స్వాతంత్య్ర పతాకమైన కాషాయ-&nbsp;<BR>వస్త్రాన్ని ధరించు.</FONT></p>
<p><FONT FACE="SHREE902-Italic, SHREE, sans-serif" SIZE="3">ఆదివారం, ఆగస్ట్‌ 4</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘అజ్ఞులు ఆరాధించే దైవాన్నే మీకు నేను బోధిస్తున్నాను.’’</FONT></p>
<p><FONT FACE="SHREE900, SHREE, sans-serif" SIZE="3">అద్వితీయమూ ఏకమూ ఐన యీ బ్రహ్మమే జ్ఞాతాలన్నిటికంటె అధిక&nbsp;<BR>తర జ్ఞాతం; సర్వత్రా మనకు గోచరిస్తూన్నది బ్రహ్మం ఒక్కటే. అందరూ&nbsp;<BR>తమ ఆత్మను ఎరుగుదురు; ‘నేను ఉన్నాను’ అనే ఎరుక అందరికి, జంతువులకు&nbsp;<BR>సైతం వుంది. మనం తెలుసుకొనేదంతా ఆత్మబహిరావిష్కృతే. బిడ్డలకు దీన్ని&nbsp;<BR>బోధించు, వారు దీన్ని అర్థం చేసుకోగలుగుతారు. ఎరుక లేకుండానే అవనీ, ప్రతి&nbsp;<BR>మతమూ ఆత్మను ఆరాధించేవుంది, ఎందుకంటె ఆత్మకంటె అన్యం ఏదీలేదు.</FONT></p>
<p><FONT FACE="SHREE900, SHREE, sans-serif" SIZE="3">మనకు యిక్కడ తెలిసివున్న తీరులో జీవితంలోని అనుచితమైన యీ&nbsp;<BR>సంగమే సమస్త దోషాలకూ పుట్టినిల్లు. లోకంలోని యీ మోసానికీ దొంగ&nbsp;<BR>తనానికీ యిదే మూలం. ధనాన్ని యిది దైవంగా చేస్తోంది, సకల దుర్గుణాలూ&nbsp;<BR>భయాలూ దాన్ని అనుసరించే వచ్చిచేరుతున్నవి. ఐహికమైన దేన్నీ గణించకు,&nbsp;<BR>దాన్లో సక్తుడవు కాకు. దేన్లోను, చివరకు జీవితంలో సైతం నీకు సంగంలేని&nbsp;<BR>నాడు భయమే వుండదు.</FONT></p>
<p><FONT FACE="SHREE900, SHREE, sans-serif" SIZE="3">లోకంలో అనేకత్వాన్ని గాంచేవాడు మృత్యువునుంచి మృత్యువు పాల్పడు-&nbsp;<BR>తున్నాడు. అంతా ఏకమే అని గ్రహించిన రోజు మనకు శారీరకంగాగాని, మాన-&nbsp;<BR>సికంగాగాని మరణం వుండదు. సమస్త శరీరాలూ నావే. కాబట్టి శరీరంకూడ&nbsp;<BR>శాశ్వతమే, ఎందుకంటె చెట్టు, జంతువు, సూర్యుడు, చంద్రుడు, చివరకు యీ&nbsp;<BR>విశ్వమంతా నా శరీరమే; ఐతే అది ఎలా నశిస్తుంది? ప్రతి భావమూ, ప్రతి&nbsp;<BR>మనస్సూ నాదే; ఐతే మరణం ఎలా సంభవిస్తుంది? ఆత్మకు జననం లేదు,&nbsp;<BR>మరణం లేదు. దీన్ని మనం గ్రహిస్తే, సమస్త సంశయాలూ తొలగుతవి. ‘‘నేను&nbsp;<BR>వున్నాను, నే నెరుగుదును, నేను ప్రేమిస్తున్నాను’’ అనే వ్యక్తిని సంశయించ వీలు-&nbsp;<BR>లేదు. ఆకలి అనేది లేదు, ఎందుకంటె తినబడుతూన్న దానినంతా తింటూన్న-</FONT></p>
<hr class="puTa_virupu">
<table><tr><td><a class=puTa_lanke href=puTa394.html>p394</a></td><td>p395</td><td><a class=puTa_lanke href=puTa396.html>p396</a></td></tr></table>
</div></body></html>
