<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1563.html>p1563</a></td><td>p1564</td><td><a class=puTa_lanke href=puTa1565.html>p1565</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - రెండవ భాగం</FONT></p>
<p><FONT FACE="SHREE900, SHREE, sans-serif" SIZE="3">335</FONT></p>
<p><FONT FACE="SHREE900, SHREE, sans-serif" SIZE="3">వేదాంత మతానుసారం, ఇటువంటి సాక్షాత్కారాన్ని పొందిన నరుడు&nbsp;<BR>ముక్తుడు; అలాంటి పురుషుడే ఈ లోకంలో నివసించడానికి అర్హుడు, ఇతరులు&nbsp;<BR>అర్హులే కారు. ఎవడికి పాపం కనిపిస్తుందో, అతడు ఈ లోకంలో ఎలా వుండ-&nbsp;<BR>గలడు? వాని జీవితం దుఃఖభాజన మవుతుంది కదా? అపాయాలను చూస్తున్న&nbsp;<BR>వారి జీవితం దుఃఖమయం; మరణాన్ని చూసేవాళ్ల జీవితం దుఃఖరాశే. బ్రహ్మ-&nbsp;<BR>విదుడు -- అంటే అన్నిట్లొ బ్రహ్మాన్ని చూస్తున్న పురుషుడు మాత్రమే ఈ&nbsp;<BR>లోకంలో జీవించడానికి అర్హుడు; అతడు మాత్రమే ‘‘నేను జీవితానందాన్ని&nbsp;<BR>అనుభవిస్తున్నాను; ఈ జీవితంలో సుఖంగా వున్నాను’’ అని చెప్పగలవాడు. ఈ&nbsp;<BR>సందర్భంలో - వేదంలో ఎక్కడా నరక ప్రసక్తే లేదని మీరు తెలుసుకోవాలి! చాలా-&nbsp;<BR>కాలం తర్వాత, ఆ భావం, పురాణాల్లో కనిపించింది. వేదాలను అనుసరించి,&nbsp;<BR>మనం పొందగల ఘోరమైన శిక్ష ఈ లోకంలో మళ్లీ జన్మించి, మళ్లీ పరమార్థ&nbsp;<BR>సాధనకు అవకాశం పొందడమే. వాటిలో, మొదటినుండీ నిర్గుణం వైపునకే&nbsp;<BR>దృష్టి పోతూ వుండింది. బహూకృతులు శిక్షలు అనేవి చాలా మొరటైన భావాలు.&nbsp;<BR>మనలాగే ఒకర్ని ప్రేమిస్తూ, మరొకరిని ద్వేషించే మానవ లక్షణాలతో కూడిన&nbsp;<BR>వాడైన భగవంతుడు వున్నాడనే భావానికి మాత్రమే ఇవి తగినవి. అలాంటి దేవు-&nbsp;<BR>డుంటేనే శిక్షలూ, బహుమానాలూ సమంజస మవుతాయి. సంహితలలో అట్టి&nbsp;<BR>దేవుడున్నాడు. భయం అనే భావం అందులో వుంది. కానీ, ఉపనిషత్తులకు వచ్చే-&nbsp;<BR>సరికి భయం అనేదే అదృశ్యమయిపోతుంది; దాని స్థానంలో నిర్గుణభావం&nbsp;<BR>నెలకొంటుంది. మనిషి సదా, సగుణాన్నే గట్టిగా పట్టుకొని వుండటంవల్ల,&nbsp;<BR>సహజంగా, వానికి నిర్గుణభావం గ్రాహ్యంకావడం కష్టం. గొప్ప విద్వాంసులని&nbsp;<BR>పేరొందిన పురుషులు సైతం, నిర్గుణబ్రహ్మం అనగానే వెగటు చెందుతారు. కానీ,&nbsp;<BR>నా దృష్టిలో, భగవంతుని సాకారుడైన మానవునిలాగా భావన చేయడం బొత్తిగా&nbsp;<BR>వెర్రితనమనిపిస్తుంది. ఏది శ్రేష్ఠతరం - సచేతనుడైన భగవంతుని భావనా? లేక&nbsp;<BR>నిర్జీవుడైన భగవంతుని భావనా? ఎవరును చూడనట్టి, ఎవరికీ&nbsp;<BR>తెలియనట్టి బ్రహ్మమా? లేక అందరికీ తెలిసిన బ్రహ్మమా శ్రేష్ఠుడు?</FONT></p>
<p><FONT FACE="SHREE900, SHREE, sans-serif" SIZE="3">నిర్గుణబ్రహ్మం సచేతనుడైన దేవుడు; ఒక తత్త్వం. సగుణ బ్రహ్మం ఒక&nbsp;<BR>పురుషమాత్రుడే. నిర్గుణబ్రహ్మమో? దేవుడు, నరుడు, జంతువు; ఇంకా,&nbsp;<BR>మనం గ్రహించలేనిదంతాకూడ తానై వెలుగుతాడు. నిర్గుణ సగుణాల భేదమిది;&nbsp;<BR>నిర్గుణంలో సగుణ రూపాలన్నీ చేరే వున్నాయి; ఈ జగత్తులోకల సర్వమూ కాక,&nbsp;<BR>పరిపూర్ణత అంతా దానిలో ఇమిడివుంది. ‘‘ఒక్క అగ్నియే సృష్టిలో ప్రవేశించి,&nbsp;<BR>అనేక రూపాలను ధరిస్తోంది. అయినా దాని అఖండ స్వరూపం ఇంకా ఎంతో&nbsp;<BR>వుంది.’’ నిర్గుణ తత్త్వమంటే ఇలాంటిది.</FONT></p>
<hr class="puTa_virupu">
<table><tr><td><a class=puTa_lanke href=puTa1563.html>p1563</a></td><td>p1564</td><td><a class=puTa_lanke href=puTa1565.html>p1565</a></td></tr></table>
</div></body></html>
