<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa734.html>p734</a></td><td>p735</td><td><a class=puTa_lanke href=puTa736.html>p736</a></td></tr></table>

<p><FONT FACE="TimesNewRoman, Times, serif" SIZE="2">3 2 0</FONT></p>
<p><FONT FACE="SHREE900, SHREE, sans-serif" SIZE="3">స్తాడు. నాలోని సత్యమేదో అది అతడే; అతడిలోని సత్యమంతా నేనే. దేవుడికి&nbsp;<BR>మానవుడికి మధ్యవున్న భేదం యీ విధంగా తొలగించబడింది. దేవుణ్ణి తెలు-&nbsp;<BR>సుకోటంవల్ల మనలోని స్వర్గరాజ్యాన్ని యీ విధంగా దర్శించగలుగుతాం.</FONT></p>
<p><FONT FACE="SHREE900, SHREE, sans-serif" SIZE="3">ద్వైతభావం ప్రాథమిక దశ. ఆ దశలో మానవుడు తానొక అల్పవ్యక్తిత్వం-&nbsp;<BR>వున్న ఆత్మనని గ్రహిస్తాడు. తాను జాన్‌ లేక జేమ్స్‌ లేక టామ్‌ అనుకొంటాడు.&nbsp;<BR>‘‘నేను ఎల్లకాలం జాన్‌ లేక జేమ్స్‌ లేక టామ్‌గా వుంటాను; ఇంకేమీ కాను’’ అని&nbsp;<BR>చెబుతాడు. హంతకుడుకూడ యీ విధంగానే పలుకవచ్చును. ‘‘నేను శాశ్వతంగా&nbsp;<BR>హంతకుడుగానే వుంటాను’’ అంటాడు. కాని కాలకమ్రాన టామ్‌ అదృశ్యుడై పరి-&nbsp;<BR>శుద్ధుడైన ఆదామ్‌గా మారిపోతాడు. (అంటె ఆత్మసాక్షాత్కారం పొందుతాడు.)</FONT></p>
<p><FONT FACE="SHREE900, SHREE, sans-serif" SIZE="3">‘‘నిర్మల హృదయులు ధన్యులు; వారు ఈశ్వదర్శనం పొందుతారు.’’&nbsp;<BR>మనం ఈశ్వరుణ్ణి దర్శించగలమా? సందేహం ఎందుకు? దర్శించలేం. మనం&nbsp;<BR>దేవుణ్ణి తెలుసుకోగలమా? సంశయ మెందుకు? తెలుసుకోలేం. దేవుడు తెలుసు&nbsp;<BR>కొనబడేవాడైతే అతడు దేవుడే కాడు. తెలిసికొనటమంటె పరిమితమవటం.&nbsp;<BR>‘‘నేనూ నా తండ్రీ ఒక్కరమే; సత్యాన్ని నా ఆత్మలోనే చూస్తున్నాను.’’ ఈ&nbsp;<BR>భావాలు కొన్నిమతాల్లో స్పష్టీకరించబడ్డాయి. మరికొన్నిటిలో సూచించ&nbsp;<BR>బడ్డాయి. కొన్నిట్లో అవి తీసివెయ్యబడ్డాయి. ఏసునాథుడి బోధలు యిప్పు డీ&nbsp;<BR>దేశంలో కించిన్మాత్రంగానే అవగాహన చేసుకోబడ్డాయి. మీరు క్షమించే పక్షంలో&nbsp;<BR>అవి ఎన్నడూ యిక్కడ చక్కగా గ్రహించబడలేదని చెప్పగలను.</FONT></p>
<p><FONT FACE="SHREE900, SHREE, sans-serif" SIZE="3">పరిశుద్ధతను, పరిపూర్ణత్వాన్ని పొందటానికి వివిధ దశలు అవసరాలే.&nbsp;<BR>విభిన్న మతాలన్నీ అట్టడుగున ఒకే భావాలు ప్రాతిపదికగా ప్రతిష్ఠితమైనవి. ‘‘స్వర్గ-&nbsp;<BR>రాజ్యం మీలో వుం’’దని జీసస్‌ వక్కాణించాడు. మళ్లా, ‘‘స్వర్గంలోని నా జన-&nbsp;<BR>కుడు’’ అని అతడన్నాడు. ఈ రెండు వాక్యాలకు సమన్వయం ఎక్కడ? ఇక్కడ.&nbsp;<BR>ఈ విధంగా:- చివరివాక్యం పలుకుతున్నప్పుడు అతడు విద్యాగంధంలేని జనస-&nbsp;<BR>మూహంతో, మతవిజ్ఞానం లేనివారితో ముచ్చటిస్తూన్నాడు. కాబట్టి వారు అర్థం&nbsp;<BR>చేసుకోగల భాషలో సంభాషించటం అవసరమైంది. జనసామాన్యం స్పష్టమైన&nbsp;<BR>భావాలు, ఇంద్రియగ్రాహ్యమైన విషయాలు కోరుతుంది. ఒకడు లోకోత్తరుడైన&nbsp;<BR>తత్త్వవేత్త ఐవుండొచ్చు; కాని, మత విషయంలో అతడు బాలుడే కావచ్చు. ఆధ్యా-&nbsp;<BR>త్మికపథంలో అగ్రేసరులైనవారే స్వర్గరాజ్యం తమలోనే వుందని గ్రహిస్తారు. అదే&nbsp;<BR>నిజమైన మానసరాజ్యం. కాబట్టి ప్రతిమతంలోను స్థూలదృష్టికి గోచరించే పర-&nbsp;<BR>స్పర వైరుద్ధ్యాలు, క్లిష్టమైన భావాలు - యివన్నీ ఆత్మవికాసంలో వివిధదశలను&nbsp;<BR>సూచిస్తున్నాయి. కాబట్టి ఎవరి మతాన్నిగాని దూషించటానికి మనకు హక్కు-&nbsp;<BR>లేదు. రూపకల్పనలు, చిహ్నాలు అవసరమైన దశలున్నాయి; ఆ దశల్లోని&nbsp;<BR>సాధకులు అర్థం చేసుకోగల భాష లివి.</FONT></p>
<hr class="puTa_virupu">
<table><tr><td><a class=puTa_lanke href=puTa734.html>p734</a></td><td>p735</td><td><a class=puTa_lanke href=puTa736.html>p736</a></td></tr></table>
</div></body></html>
