<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa101.html>p101</a></td><td>p102</td><td><a class=puTa_lanke href=puTa103.html>p103</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వమత ఆదర్శం</FONT></p>

<p><FONT FACE="SHREE900, SHREE, sans-serif" SIZE="3">వాఙ్మయ సమృద్ధి, కర్మకలాపసమృద్ధి అపారంగావున్న మతాల్లోనుంచే లోకంలోని&nbsp;<BR>ఆధ్యాత్మిక మహాపురుషులందరూ ఆవిర్భవించారని మీరు - ముఖ్యంగా యీ&nbsp;<BR>దేశస్థులు - జ్ఞాపకంలో వుంచుకోవటం మంచిది. భగవంతుణ్ణి నిరాకారంగా, ఉప-&nbsp;<BR>చారరహితంగా, ఆరాధించ చూసిన శాఖలన్నీ, మతాలలోని సుందర, మహనీ-&nbsp;<BR>యమైనవన్నీ కరకు హృదయాలతో అణగదొక్కివేశాయి. కన్నుగానని మూర్ఖవి-&nbsp;<BR>శ్వాసమే వారి మతం. అది కేవల శుష్కరూపమైనది. ప్రపంచ చరిత్రే యిందుకు&nbsp;<BR>ప్రబలసాక్షి. కాబట్టి యీ కర్మకలాపాలను, పురాణాలను తూలనాడ&nbsp;<BR>వద్దు. వాటిని వుండనివ్వండి. వాటిపట్ల అక్కరవున్నవారికి అవి ఉపకరిస్తవి.&nbsp;<BR>వారిని చులకనచేసి పరిహాసపు నగవుతో ‘‘మూఢులు! పాపం వారి కవి వుండ-&nbsp;<BR>నివ్వండి!’’ అనవద్దు. అది మహాప్రమాదజనితమైన అనుచితకార్యం. నేను&nbsp;<BR>చూసినవా రందరిలో మహోన్నతులు, అత్యద్భుతమైన ఆధ్యాత్మిక పరిపూర్ణత&nbsp;<BR>పొందినవారు, అందరూ యీ కర్మకలాపశిక్షణను పొందినవారే. వారి పాదాలవద్ద&nbsp;<BR>కూర్చోటానికికూడ నేను అనర్హుణ్ణి. అలాటి నేను - వారిని ఆక్షేపించటమా!&nbsp;<BR>మానవ మానసాలమీద యీ భావాల ప్రభావం ఎలాటిదో, వాటిలో వేటిని ఆద-&nbsp;<BR>రించాలో, వేటిని నిరాకరించాలో నా కెలా తెలుసు? లోకంలో ప్రతివారిని&nbsp;<BR>అకారణ ఆక్షేపాలపాలు చేయటం మనకు అలవాటు. జనానికి యిష్టవచ్చినన్ని&nbsp;<BR>పురాణాలు వుండనీ! భావోద్రేకస్వభావులకు సత్యంయొక్క తత్త్వరూప నిర్వచ&nbsp;<BR>నాలు రుచిస్తాయా? భగవంతుడు వారికి స్పర్శవేద్యుడు (స్పృశించి చూడదగిన&nbsp;<BR>వాడు), ఏకైక యథార్థవస్తువు. వారి కళ్లకు ఆయన కానవస్తాడు, చెవులకు విని-&nbsp;<BR>పిస్తాడు, మనస్సుకు తోస్తాడు. ఆయన వారికి ప్రేమస్వరూపుడు. కాబట్టి వారి&nbsp;<BR>దేవుడు వారికి వుండనీ! మీ హేతువాది వారికి కథలోని మూఢుడు మాదిరి&nbsp;<BR>తోస్తాడు. ఆ మూఢుడు ఒక చక్కని విగ్రహాన్ని చూసి, అది దేనితో తయా-&nbsp;<BR>రైనదో కనుగొనటానికై దాన్ని పగులగొట్ట సంకల్పించాడట! భక్తియోగం వారికి&nbsp;<BR>ప్రేమమార్గాన్ని బోధిస్తుంది: ‘ఉత్తరోత్తర లాభాలను అపేక్షించి ప్రేమించ&nbsp;<BR>కూడదు. భగవంతుణ్ణి, సత్పురుషులను ప్రేమించటం మంచిది కనుక ప్రేమిం-&nbsp;<BR>చాలి. స్వర్గప్రాప్తి, పుత్రప్రాప్తి, ధనప్రాప్తి మొదలైనవాటిని ఎదురుచూసి ప్రేమించ&nbsp;<BR>కూడదు.’ ప్రేమకు ప్రేమే మహోత్తమరూప ప్రతిఫలమనీ, భగవంతుడు ప్రేమ-&nbsp;<BR>స్వరూపుడే అనీ అది బోధిస్తుంది. సృష్టికర్తగా, సర్వగతుడుగా, సర్వజ్ఞుడుగా,&nbsp;<BR>సర్వశక్తిసమేతుడైన ఈశ్వరుడుగా, తల్లిగా, తండ్రిగా, యిలా అనంతకల్యాణగుణ&nbsp;<BR>పరిపూర్ణుడుగా భగవంతుణ్ణి కీర్తించమని దాని బోధ. భగవంతుణ్ణి వర్ణించే&nbsp;<BR>అత్యున్నతవాక్కు, ఆతణ్ణి గురించి మానవబుద్ధి కల్పించుకోగల అత్యున్నత&nbsp;<BR>భావం - ఆతడు ప్రేమస్వరూపుడనే. ప్రేమ ఎక్కడున్నా, అది ఆతడే; భగవం-</FONT></p>
<hr class="puTa_virupu">
<table><tr><td><a class=puTa_lanke href=puTa101.html>p101</a></td><td>p102</td><td><a class=puTa_lanke href=puTa103.html>p103</a></td></tr></table>
</div></body></html>
