<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4077.html>p4077</a></td><td>p4078</td><td><a class=puTa_lanke href=puTa4079.html>p4079</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">4 5 1</FONT></p>
<p><FONT FACE="SHREE900, SHREE, sans-serif" SIZE="3">మాయావతికిగాని, ఆల్మోరాకుగాని పోయే ఆలోచన విరమించాను. ఎండ&nbsp;<BR>బాగా తట్టుకొంటున్నాను. కాని వానల్లో వుండకూడదు. అప్పుడు మరొక&nbsp;<BR>చోటికి పోతాను.</FONT></p>
<p><FONT FACE="SHREE900, SHREE, sans-serif" SIZE="3">కలకత్తా సమాచారం తెలియలేదు. నేను తొందర్లో ఉన్నాను. మనుషులను&nbsp;<BR>గూర్చి, పరిస్థితులను గూర్చి నువ్వు ఏమనుకొంటున్నదీ లేక నువ్వు ఏమి చేసిందీ&nbsp;<BR>వాటి వివరాలు రాయి.</FONT></p>
<p><FONT FACE="SHREE900, SHREE, sans-serif" SIZE="3">సర్వప్రేమతో,</FONT></p>
<p><FONT FACE="SHREE900, SHREE, sans-serif" SIZE="3">మీ వివేకానంద.</FONT></p>
<p><FONT FACE="TimesNewRoman, Times, serif" SIZE="3">6 6 6</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి క్రిస్టైన్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">బేలూరు మఠం, జిల్లా: హౌరా,</FONT></p>
<p><FONT FACE="SHREE900, SHREE, sans-serif" SIZE="3">మే 27, 1902.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన క్రిస్టైన్‌,</FONT></p>
<p><FONT FACE="SHREE900, SHREE, sans-serif" SIZE="3">ఈసారి పర్వతాలకు రాలేకపోయినందుకు విచారిస్తున్నాను. నా ఆరోగ్యం,&nbsp;<BR>నేను అనుకున్నంతగా మెరుగు పడకపోయినా, చెడుగా లేదు. నా కాలేయం బాగు-&nbsp;<BR>పడింది. - అది గొప్ప లాభం. త్వరలో కొండల్లో వానలు కురుస్తాయి. కాబట్టి&nbsp;<BR>ఆ భయంకరమైన మార్గంలో ప్రయాసపడటం నిరుపయోగం.</FONT></p>
<p><FONT FACE="SHREE900, SHREE, sans-serif" SIZE="3">పర్వతాలు నీకు మంచి చేస్తున్నవని తెలిసి చాల సంతసిస్తున్నాను. ఎక్కువ&nbsp;<BR>తిను. పోగలిగినంత నిద్రపో. గుండ్రంగా క్రొవ్విపో. బలిసేంత వరకు తిను.</FONT></p>
<p><FONT FACE="SHREE900, SHREE, sans-serif" SIZE="3">ఐతే ‘ఓకకూరా’కు ఆ ప్రదేశం నచ్చలేదన్న మాట; ఎందుకు? అతణ్ణి&nbsp;<BR>అంతగా విసిగించుటకు ఏదో కారణముండాలి. దానివల్లే అతడు అగస్మాత్తుగా&nbsp;<BR>ఆ ప్రదేశాన్ని వదలి వెళ్లాడు. ఆ దృశ్యాన్ని అతడు యిష్టపడలేదా? అతనికి అది&nbsp;<BR>గొప్పగా లేదా? లేక జపాన్‌వారికి ఉదాత్తత అసలు నచ్చదా, వారికి సౌందర్యం&nbsp;<BR>మాత్రమే నచ్చుతుందా?</FONT></p>
<p><FONT FACE="SHREE900, SHREE, sans-serif" SIZE="3">చిన్నపిల్లవాడు అవిధేయు డవుతున్నాడని బాలురలో ఒకడు రాశాడు.&nbsp;<BR>అతణ్ణి తీసుకొని పొమ్మని శ్రీమతి ‘సెవియర్‌’ కోరుతోంది. కాబట్టి అలా&nbsp;<BR>చేస్తాను. సదానందను మరొక సాధువును (ఇక్కడ పనికి ఆయన కావాలి)&nbsp;<BR>ఆల్మోరా పొమ్మని చెప్పాను. వారిని ఋతుపవనం వచ్చేవరకు ఆగి, వానలు పడ-&nbsp;<BR>గానే తిరిగి రమ్మన్నాను.</FONT></p>
<p><FONT FACE="SHREE900, SHREE, sans-serif" SIZE="3">నువ్వు ఏమాత్రమైనా శ్రీమతి సెవియర్‌కు బరువుగా తోస్తే తక్షణమే నాకు&nbsp;<BR>రాయి. ఆమెపై మరింత బరువు మోపటం పాపం. నాకు ఆమె ఎంతో చేసింది.</FONT></p>
<hr class="puTa_virupu">
<table><tr><td><a class=puTa_lanke href=puTa4077.html>p4077</a></td><td>p4078</td><td><a class=puTa_lanke href=puTa4079.html>p4079</a></td></tr></table>
</div></body></html>
