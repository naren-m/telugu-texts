<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1175.html>p1175</a></td><td>p1176</td><td><a class=puTa_lanke href=puTa1177.html>p1177</a></td></tr></table>
<p><FONT FACE="SHREE900, SHREE, sans-serif" SIZE="3">352 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">అన్నింటికి మూలమని, అదే అన్నింట్లో ఉందని.... ఇంగ్లాండ్‌లో ఉన్న పద్ధతి&nbsp;<BR>గూర్చి మనం చెప్పగల్గిందేముందీ? ఇక్కడ స్థితిని చూస్తుంటే, ప్రజాపరిపాలనో,&nbsp;<BR>ప్రజాస్వామ్యమో - ఏ పేరైనా కానీండి - వస్తున్నట్లుగా ఉంది. జనులు తప్పకుండా&nbsp;<BR>కోరేవి, తమ లౌకిక జీవితానికి అవసరమైనవి పుష్కలంగా దొరకటం - తమకు      పని&nbsp;<BR>తక్కువగా ఉండటం - అధికారుల ఒత్తిడి, యుద్ధాలు లేకుండా ఉండటం -&nbsp;<BR>కావలసినంత ఆహారం. ఇవే వారు కోరుతుంటారు. మతంపై - మనిషి మంచితనంపై&nbsp;<BR>ఆధారపడకపోతే, ఈ నాగరికతగానీ - మరేదిగానీ చిరస్థాయిగా ఉంటుందన్న&nbsp;<BR>నిశ్చయం ఏమిటీ? ఈ మాట నమ్మండి - మతమే అన్నింటికి మూలం. అది చక్కగా&nbsp;<BR>ఉంటే, అన్నీ సరిగా ఉంటాయి.’’</FONT></p>
<p><FONT FACE="SHREE900, SHREE, sans-serif" SIZE="3">‘‘జనుల మనస్సుల్లోకి మతధర్మాల్లోని ప్రధాన భాగాన్ని - తాత్త్విక భాగాన్ని&nbsp;<BR>ఎక్కించటం చాలాకష్టం. వారి జీవితాలకు, ఆలోచనలకు యిది ఎంతో&nbsp;<BR>దూరం కదా!’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘అన్ని మతాల్లోనూ నిమ్నసత్యాలనుండి - ఉన్నత సత్యాలకు&nbsp;<BR>ప్రయాణించటమే గోచరిస్తున్నది; కాని భ్రాంతినుండి సత్యానికి కాదు. ఈ&nbsp;<BR>సృష్టికంతా వెనుక ఒక ఐక్యభావం ఉంది. కాని, మనస్తత్త్వాలు విభిన్నాలు కదా! ఉన్నది&nbsp;<BR>ఒకటే, ఋషులు దాన్నే రకరకాలుగా చెబుతారు. నా అభిప్రాయ మేమంటే, మనిషి&nbsp;<BR>ఒక చిన్న సత్యంనుండి పెద్ద సత్యానికి వెళతాడని. హీన మతాలు కూడా          ఆ&nbsp;<BR>పరమార్థాన్ని గూర్చిన తప్పుడు పాఠాలే. జ్ఞానం క్రమంగా లభిస్తుంది.&nbsp;<BR>పిశాచారాధనం కూడా నిత్యసత్యానికి, శాశ్వత బ్రహ్మానికి తప్పుడు పాఠమే. ఇతర&nbsp;<BR>మతాల్లోకూడా సత్యం ఎక్కువో, తక్కువో ఉంది. ఏ మతంలోకూడా సమగ్ర&nbsp;<BR>సత్యం లేదు.’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఇప్పుడు ఇంగ్లాండ్‌లో మీరు బోధిస్తున్న ఈ మతానికి ప్రారంభకులు&nbsp;<BR>మీరేనా - అని నే నడగవచ్చా?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘కాదు. రామకృష్ణ పరమహంస అనే గొప్ప భారతీయ ఋషికి నేను శిష్యుణ్ణి.&nbsp;<BR>మన కొందరు ఋషుల్లా అతను బాగా చదువుకున్నవాడని చెప్పటానికి తగడు; కాని&nbsp;<BR>అతను ఎంతో పవిత్రమూర్తి, వేదాంతతత్త్వ పరిపూర్ణుడు. తత్త్వమని&nbsp;<BR>చెబుతున్నప్పుడు, నేను మతం అని చెప్పటం సరికాదేమో, నాకు తెలియదు.&nbsp;<BR>ఎందుకంటే, రెండూ అదే. ‘నైంటీన్త్‌ సెంచరి’ పత్రికలో ఈ మధ్య ఒక సంచికలో&nbsp;<BR>మా గురువు గూర్చి మాక్స్‌ముల్లర్‌ రాసిన వ్యాసాన్ని మీరు చదవాలి. రామ&nbsp;<BR>కృష్ణుడు, హుగ్లీ జిల్లాలో 1836 లో జన్మించి, 1886 లో మరణించాడు.&nbsp;<BR>కేశవచంద్రసేన్‌ మొదలైనవారి జీవితాలపైన ఇతని ప్రభావం అపారంగా పడింది.&nbsp;<BR>శరీరాన్ని చక్కగా నియమించి, మనసును స్వాధీనంలో పెట్టుకుని అతను ఆధ్యాత్మిక</FONT></p>
<hr class="puTa_virupu">
<table><tr><td><a class=puTa_lanke href=puTa1175.html>p1175</a></td><td>p1176</td><td><a class=puTa_lanke href=puTa1177.html>p1177</a></td></tr></table>
</div></body></html>
