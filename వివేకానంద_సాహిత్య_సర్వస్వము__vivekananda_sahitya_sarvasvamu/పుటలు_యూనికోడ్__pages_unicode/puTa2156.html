<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2155.html>p2155</a></td><td>p2156</td><td><a class=puTa_lanke href=puTa2157.html>p2157</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - మద్రాసు : నా ఉద్యమ ప్రణాళిక</FONT></p>
<p><FONT FACE="TimesNewRoman, Times, serif" SIZE="2">1 0 7</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ఈ ఆక్షేపక సంఘాలలో దేనిలోనూ నేను చేరజాలను. ఖండనకు&nbsp;<BR>ఎందుకు పూనుకోవాలి? ప్రతి సంఘంలోనూ, లోపాలుంటాయని అందరికీ&nbsp;<BR>తెలుసు. ఈనాడు చిన్నపిల్లవాడుకూడ ఉపన్యాస పీఠమెక్కి హిందూసంఘంలోని&nbsp;<BR>దోషాలనుగూర్చి పెద్ద ఉపన్యాసం ఇవ్వగలడు. చదువు సంధ్య లెరుగక, లోకసం-&nbsp;<BR>చారి అయి, పరదేశాలనుండి ఇక్కడికి వచ్చే ప్రతివాడూ, రైల్లో పోతూ, ఒకసారి&nbsp;<BR>సింహావలోకనంచేసి భారతదేశంలోని ఘోరదురాచారాలను గూర్చి గొప్పగొప్ప&nbsp;<BR>పండితోపన్యాసాలను కురిపించగలడు. మన సంఘంలో దోషాలున్నాయని మనం&nbsp;<BR>ఒప్పుకుంటూనే వున్నాం. దోషమేదో ప్రతివాడూ చూపగలడు. కాని ఆ దోషా-&nbsp;<BR>లను పరిహరించే మార్గాన్ని చూపేవాడు ప్రజోపకారి. ఒకప్పుడు నీటిలో ముని-&nbsp;<BR>గిపోతున్న ఒక పిల్లవాడికి, దారిన పోతున్న ఒక వేదాంతి ఉపన్యాస మీయసాగా-&nbsp;<BR>డట! అందుకు పిల్లవాడు ‘‘ముందు నన్ను నీటినుండి బయటకు లాగు’’ అని&nbsp;<BR>అరిచాడట. అట్లే ‘‘మేము ఉపన్యాసాలు కావలసినన్ని విన్నాం. సంఘాలు కావ-&nbsp;<BR>లసినన్ని వున్నాయి. పత్రికలూ కావలసినన్ని వున్నాయి. మాకు చేయి అందించి,&nbsp;<BR>పైకిలాగే పురుషుడే కరువైనాడు. నిజంగా మమ్మల్ని ప్రేమించేవారెక్కడైనా&nbsp;<BR>వున్నారా? మాపై సానుభూతిని చూపే దయాపరు డెక్కడున్నాడు?’’ అని మన&nbsp;<BR>ప్రజలు ఘోషిస్తున్నారు. అవును. ఇప్పుడటువంటి పురుషుడే కావాలి!&nbsp;<BR>ఈ సంస్కరణోద్యమాలతో నాకున్న అభిప్రాయభేదం ఇక్కడనే వుంది. ఈ&nbsp;<BR>దేశంలో నూరు సంవత్సరాలుగా, ఉద్యమాలు పని చేస్తున్నాయి. తిట్టుకోవడం,&nbsp;<BR>నిందలతో నిండిన గ్రంథాలను రచించడంతప్ప చేకూరిన మేలేముంది? ఈ&nbsp;<BR>రచనలు లేకుంటే ఎంత బాగుండేదో? వారు పూర్వాచారపరులను విమర్శిం-&nbsp;<BR>చారు; ఖండించారు, దూషించారు. ఇంతలో పూర్వాచారపరులుకూడ ఆ&nbsp;<BR>వైఖరినే అవలంబించి బదులుకు బదులు తీర్చసాగారు. తత్ఫలంగా, ప్రతి దేశభా-&nbsp;<BR>షలోను, జాతికి తలవంపులు; దేశానికి అవమానం కల్గించే గ్రంథరాశి సృష్టి&nbsp;<BR>అయింది. ‘సంస్కరణ’ మంటే ఇదేనా? జాతిని వైభవోన్నతికి తీసుకురావడం&nbsp;<BR>ఇలాగేనా? ఆ దోషమంతా ఎవరిది?</FONT></p>
<p><FONT FACE="SHREE900, SHREE, sans-serif" SIZE="3">సరే. ఇంకో గొప్ప విషయాన్నిగూర్చి విచారించవలసి వుంది. భారత&nbsp;<BR>దేశంలో రాజులే, సదా పరిపాలన చేస్తూవచ్చారు. రాజులే మన చట్టాలన్నిటిని&nbsp;<BR>నిర్మించారు. ఇప్పు డా రాజులు గతించారు. ఆ ఉద్యమాన్ని తలపెట్టే వారెవరూ&nbsp;<BR>ఇప్పుడు లేరు. ఈ ప్రభుత్వానికి సాహసంలేదు. ప్రజాభిప్రాయ గమనాన్ననుస-&nbsp;<BR>రించి వీరు ఇప్పుడు తమ మార్గాన్ని సవరించుకోవలసి వచ్చింది. ప్రజలు తమ&nbsp;<BR>సమస్యలను, తామే పరిష్కరించుకోవాలంటే, బలసౌష్ఠవాలున్న ప్రజాభిప్రా-&nbsp;<BR>యాలు ఏర్పడాలి! దానికి చాలాకాలం పడుతుంది. ఈలోపుగా మనం ఓపికప-</FONT></p>
<hr class="puTa_virupu">
<table><tr><td><a class=puTa_lanke href=puTa2155.html>p2155</a></td><td>p2156</td><td><a class=puTa_lanke href=puTa2157.html>p2157</a></td></tr></table>
</div></body></html>
