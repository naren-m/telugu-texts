<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa757.html>p757</a></td><td>p758</td><td><a class=puTa_lanke href=puTa759.html>p759</a></td></tr></table>
<p><FONT FACE="SHREE902, SHREE, sans-serif" SIZE="4">ఆత్మ అనశ్వరమా?</FONT></p>
<BR>
<p><FONT FACE="SHREE902, SHREE, sans-serif" SIZE="3">‘వినాశ మవ్యయ స్యాస్య న కశ్చి త్కరు మర్హతి’</FONT></p>
<p><FONT FACE="SHREE900, SHREE, sans-serif" SIZE="3">అవ్యయమైన ఆత్మకు వినాశం కలిగించటం ఎవరికీ శక్యం కాదు.</FONT></p>
<p><FONT FACE="TimesNewRoman, Times, serif" SIZE="2">— </FONT><FONT FACE="SHREE900, SHREE, sans-serif" SIZE="3">p</FONT><FONT FACE="SHREE900-Italic, SHREE, sans-serif" SIZE="3">బగవద్గీత.</FONT></p>
<BR>
<p><FONT FACE="SHREE900, SHREE, sans-serif" SIZE="3">మహాభారత మనే ఇతిహాసశ్రేష్ఠంలో యీ కథ వుంది. ‘‘ఈ లోకంలో&nbsp;<BR>ఎంతో ఆశ్చర్యకరమైన దేది?’’ అని ధర్మదేవత, కథానాయకుడైన యుధిష్ఠిరుణ్ణి&nbsp;<BR>అడిగాడు. అనుక్షణం తమ చుట్టూ మృత్యువు తాండవమాడటం స్వయంగా&nbsp;<BR>చూస్తున్నా, మానవులకు ఎవరిమట్టుకు వారికి ‘తమకు మాత్రం మృత్యువు రా’&nbsp;<BR>దనే నమ్మకం దృఢంగా వుంటుంది. ఈ మొండి నమ్మకమే అత్యాశ్చర్యకరమైన&nbsp;<BR>దని యుధిష్ఠిరుడు చెప్పాడు. నిజాని కిదే మానవ జీవితంలోకల్లా మహాద్భుతం.&nbsp;<BR>వివిధకాలాల్లో వివిధమతాలవారు దీన్ని ఖండిస్తూ వాదాలు చేసివున్నారు. హేతు-&nbsp;<BR>వాదానికి అభేద్యమైన మర్మ యవనిక ఇంద్రియజగత్తుకూ, అతీంద్రియజగ-&nbsp;<BR>త్తుకూ మధ్య ఎప్పుడూ వేలాడుతోంది. ఐనా మరణం తనకు లేదనే గట్టినమ్మకం&nbsp;<BR>మానవుడికి వుండనే వుంది.</FONT></p>
<p><FONT FACE="SHREE900, SHREE, sans-serif" SIZE="3">మన జీవితకాలమంతా మనం చదువుతూనే వుండొచ్చు. కాని చివరకు&nbsp;<BR>చావు బతుకుల విషయం ‘ఇలాటది’, ‘ఇలాటిది కాదు’ అని సంయు&nbsp;<BR>క్తంగా నిరూపించగల స్థాయికి కొనిరాలేకపోవచ్చు. మానవుడి ఉనికి శాశ్వత&nbsp;<BR>మనో అశాశ్వతమనో మన యిష్టం వచ్చినట్లు అనుకూలంగానో, ప్రతికూలం&nbsp;<BR>గానో మాట్లాడవచ్చు, రాయవచ్చు, బోధించవచ్చు, ఉపదేశించవచ్చు; ఆవేశంతో&nbsp;<BR>మనం యీ పక్షంవారమో, ఆ పక్షంవారమో కావచ్చు; ప్రతిపేరును దాని మును-&nbsp;<BR>పటి పేర్లకంటె జటిలంగా వుండేట్లు మనం వందలకొద్దీ పేర్లను కల్పించ&nbsp;<BR>వచ్చు. ఈ సమస్యను శాశ్వతంగా పరిష్కరించామనే భ్రమకు వశులమై క్షణకాలం&nbsp;<BR>మనలను శాంతింపచేసుకొని విశ్రమించవచ్చు; విపరీత మూఢవిశ్వాసాలలో ఏ&nbsp;<BR>ఒక్కదాన్నో మన సర్వశక్తులతో మనం అంటిపట్టుకొని వుండొచ్చు; లేదా అంత-&nbsp;<BR>కంటె మరింత ఎక్కువ ఆక్షేపనీయాలైన వైజ్ఞానిక మూఢవిశ్వాసాలను అంటి-&nbsp;<BR>పట్టుకొని వుండొచ్చు. కాని చిట్టచివరకు మన ప్రజ్ఞంతా వినియోగించి మనం</FONT></p>
<p><FONT FACE="SHREE900, SHREE, sans-serif" SIZE="3">ఈ అంశాన్ని గురించి చర్చ జరుగుతూన్న రోజుల్లో వివేకానందస్వామి&nbsp;<BR>‘‘ది న్యూయార్క్‌ మార్నింగ్‌ అడ్వర్టయిజర్‌’’ అనే పత్రికకు రాసిన వ్యాసం యిది.</FONT></p>
<p><FONT FACE="TimesNewRoman, Times, serif" SIZE="2">3 4 3</FONT></p>
<hr class="puTa_virupu">
<table><tr><td><a class=puTa_lanke href=puTa757.html>p757</a></td><td>p758</td><td><a class=puTa_lanke href=puTa759.html>p759</a></td></tr></table>
</div></body></html>
