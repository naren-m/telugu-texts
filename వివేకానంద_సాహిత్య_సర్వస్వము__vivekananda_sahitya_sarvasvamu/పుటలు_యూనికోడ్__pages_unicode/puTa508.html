<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa507.html>p507</a></td><td>p508</td><td><a class=puTa_lanke href=puTa509.html>p509</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం</FONT></p>
<p><FONT FACE="TimesNewRoman, Times, serif" SIZE="2">9 3</FONT></p>
<p><FONT FACE="SHREE900, SHREE, sans-serif" SIZE="3">జీవితమంతా యిదే తీరు; ఉదాహరణ చూడండి. బహిరంగ జీవితాన్ని&nbsp;<BR>చూడండి. సభలలో ఉపన్యసించే వక్త హర్షధ్వానాలను ఆశిస్తాడు; లేదా, పరిహా-&nbsp;<BR>సాలు, కేకలు కోరతాడు. వీటిని తొలగించి అతడి నొక మూలనుంచండి.&nbsp;<BR>అతడిని మీరు చంపివేశారన్న మాటే. ఎందుకంటే, అతడి కవి కావాలి. ఇది బాని-&nbsp;<BR>సగా పనిచేయటం. అటువంటి పరిస్థితులలో ఏదో ప్రతిఫల మాశించటం&nbsp;<BR>స్వభావమైపోతుంది. ఇక సేవకుడి విధానం: అతడికి జీతం కావాలి. ‘నేను నీకిది&nbsp;<BR>ఇస్తాను, నువ్వు నాకది ఇవ్వు.’ ‘నేను పనికోసమే పనిచేస్తాను,’ అనడంకంటే&nbsp;<BR>సులభమైన పని మరొకటి లేదు. కాని, అంతకంటే కష్టతరమైనది మరొకటిలేదు.&nbsp;<BR>నిష్కాముడై పనిచేసేవాడి ముఖాన్ని చూడడానికోసం చేతులమీద మోకాళ్లమీద&nbsp;<BR>ఇరవై మైళ్ల దూరం పోవడానికికూడా నేను సిద్ధం. కాని, ప్రతివ్యక్తిలోను ఎక్కడో&nbsp;<BR>ఏదో కోర్కె వుంటుంది. అది ధనాశ కాకపోవచ్చును. అధికారకాంక్ష కావచ్చును.&nbsp;<BR>అధికారకాంక్ష కాని పక్షంలో మరేదో లాభం కావచ్చును. ఏదోమూల ఏదో&nbsp;<BR>విధంగా కోర్కె ప్రేరేపిస్తుంటుంది. నువ్వు నా మిత్రుడివి; నాకు నీతో కలిసి&nbsp;<BR>నీకోసం పనిచెయ్యాలని వుంది. ఇదంతా మంచిదే. అనుక్షణం నా చిత్తశుద్ధిని&nbsp;<BR>గురించి ప్రకటించుకోవచ్చును. అయితే, ఒక్కమాట. నువ్వు నాతో ఏకీభవిస్తుం-&nbsp;<BR>డాలి సుమా! నువ్వు నాతో ఏకీభవించని పక్షంలో నేను నీ విషయమై శ్రద్ధ&nbsp;<BR>చూపలేను; నీకోసం నేను జీవించలేను! ఈ విధంగా కోర్కెతో పనిచేయడంవలన&nbsp;<BR>దుఃఖం కలుగుతుంది. మన మనస్సు సంపూర్ణంగా మన అధీనంకాగా ప్రభువు-&nbsp;<BR>లంగా పనిచేయ గలిగినప్పుడే మనకు బంధనిర్ముక్తస్థితి, ఆనందం కలుగుతాయి.</FONT></p>
<p><FONT FACE="SHREE900, SHREE, sans-serif" SIZE="3">ప్రపంచానికంతా నేను కొలబద్దను కానని తెలుసుకోవటం అత్యంత ప్రధాన&nbsp;<BR>విషయం. ప్రతివ్యక్తినీ అతడి అభిప్రాయాన్ని బట్టే నిర్ణయించాలి. ప్రతి జాతిని&nbsp;<BR>దాని ప్రమాణంతోను, ఆశయంతోను నిర్ణయించాలి. ప్రతిదేశంలోను ప్రతి&nbsp;<BR>ఆచారాన్ని దాని పరిస్థితుల దృష్టితోను, దాని హేతుక్రమంతోను నిర్ణయించాలి.&nbsp;<BR>అమెరికనుల ఆచారాలు వారి జీవనపరిసరాల ఫలితం. భారతీయుల ఆచారాలు&nbsp;<BR>వారి జీవనపరిసరాల ఫలితం. అలాగే చైనా, జపాన్‌, ఇంగ్లండు మరి యితర&nbsp;<BR>దేశాల విషయాలను గ్రహించాలి.</FONT></p>
<p><FONT FACE="SHREE900, SHREE, sans-serif" SIZE="3">మనమంతా మనకు అనువైన స్థితులలోనే వున్నాం. ఒకడికి మరొకడికన్న&nbsp;<BR>శక్తిసామర్థ్యాలు ఎక్కువగా వున్న పక్షంలో, ఆ విషయాన్ని సైతం లోకం గుర్తి-&nbsp;<BR>స్తుంది. విశ్వంలో యీ రకమైన సర్దుబాట్లు, సవరణలు నిరంతరం సాగుతూనే&nbsp;<BR>వున్నాయి. కాబట్టి అసంతృప్తి చెందటం, సణుగుకొనడం, గొణుక్కొనటం నిష్ప్ర-&nbsp;<BR>యోజనం. ధనవంతుడైన దుర్మార్గు డొకడుండవచ్చును. కాని అతడు ధనవంతు</FONT></p>
<hr class="puTa_virupu">
<table><tr><td><a class=puTa_lanke href=puTa507.html>p507</a></td><td>p508</td><td><a class=puTa_lanke href=puTa509.html>p509</a></td></tr></table>
</div></body></html>
