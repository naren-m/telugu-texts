<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa947.html>p947</a></td><td>p948</td><td><a class=puTa_lanke href=puTa949.html>p949</a></td></tr></table>
<p><FONT FACE="SHREE900, SHREE, sans-serif" SIZE="3">124 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">దృఢనిశ్చయం కలుగుతుంది. జ్ఞానోదయం కలుగుతున్నదని గ్రహించగానే,&nbsp;<BR>ధైర్యోత్సాహాలతో పరమావధిని పొందేంతదాకా కార్యదీక్షను పూనాలి. ఇందలి&nbsp;<BR>రెండవ అవస్థ లక్షణం సమస్తదుఃఖనివారణ. బాహ్యాంతర ప్రపంచాల్లో ఏదీకూడా&nbsp;<BR>మనలనిక బాధించజాలదు. పరిపూర్ణ జ్ఞానాన్ని పొందటమే మూడవ అవస్థకు&nbsp;<BR>లక్షణం. సర్వజ్ఞత్వం మన వశమౌతుంది. వివేకం వల్ల సమస్తకర్మలు నశిస్తాయి.&nbsp;<BR>కర్తవ్యతాబుద్ధి తొలగటం నాల్గవ అవస్థకు - మన స్వాతంత్య్రం ఐదవ అవస్థకు&nbsp;<BR>లక్షణాలు. మనస్స్వాతంత్య్రం లభించగానే, పర్వతం పైనుండి క్రిందికి దొరలిన&nbsp;<BR>రాయి మరల పైకి పోనట్లుగానే, సమస్త కష్టాలు మనసు నుండి తొలగిపోతాయి.&nbsp;<BR>సంకల్పించినంతనే చిత్తం తన మూలకారణంలో లయించటం ఆరవ అవస్థ&nbsp;<BR>లక్షణం. చివరికి మనం ఆత్మస్థితులం అనీ - మనశ్శరీరాల కెన్నటికీ ఎట్టి సంసర్గం&nbsp;<BR>గానీ, సంబంధం గానీ కల్గలేదని కనుగొంటాం. మనశ్శరీరాలు తమంత తామే&nbsp;<BR>వర్తిస్తుంటాయి. అవిద్య - అజ్ఞానంతో మనం వాటితో సంసర్గం పొందుతుంటాం.&nbsp;<BR>స్వతస్సిద్ధంగా మనం నిరాశ్రయులం; సర్వగతులం; సర్వశక్తిమంతులం; శాశ్వ&nbsp;<BR>తానందమయులం; నిత్యశుద్ధబుద్ధముక్తమై మన ఆత్మ వెలుగుతూ ఉంటే, మనం&nbsp;<BR>మరొకదాన్ని ఎందుకాశ్రయించాలీ? ఆనంద స్వరూపులమైన మనం ఆనందం&nbsp;<BR>కోసం ఒక వస్తువును ఎందుకు అపేక్షించాలీ? ఇలాంటి జ్ఞానం నిరాశ్రయమై&nbsp;<BR>ఉండటంవల్ల, సర్వవిషయాలు జ్ఞానతేజం వల్లే భాసిస్తుంటాయి. ఇదే చరమావస్థ.&nbsp;<BR>ఈ స్థితిని పొందటం వల్ల యోగి భ్రాంతిరహితుడై, సర్వదుఃఖాతీతుడై, ప్రశాంత&nbsp;<BR>చిత్తుడై ఒప్పుతూ, సదా తాను ధన్యుడనని, పరిపూర్ణుడనని, సర్వశక్తిమంతుడనని&nbsp;<BR>గ్రహిస్తాడు.</FONT></p>
<p><FONT FACE="SHREE902, SHREE, sans-serif" SIZE="3">28. యోగాంగానుష్ఠానాదశుద్ధిక్షయే జ్ఞానిప్తితావివేకఖ్యాచ్గిః.&nbsp;<BR></FONT><FONT FACE="SHREE900, SHREE, sans-serif" SIZE="3">యోగాంగాలను అనుష్ఠిస్తే, చిత్తమాలిన్యం తొలగి వివేకఖ్యాతి కలుగుతుంది.&nbsp;<BR>ఇక అనుభవసిద్ధజ్ఞానం - అంటే యోగానుష్ఠానం గూర్చి చెప్పబోతున్నారు.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇంతకుముందు తెలిపిన జ్ఞానం కష్టసాధ్యమై ఉన్నా, పరమావధి మాత్రం అదే, అని&nbsp;<BR>తెలుసుకోవాలి. మొదట మనసును - శరీరాన్ని స్వాధీనం చేసుకోవాలి. అప్పుడే మన&nbsp;<BR>అనుభవం లక్ష్యంలో కుదురుతుంది. లక్ష్యాన్ని గుర్తించినప్పుడు ఇక చేయ&nbsp;<BR>వలసిన కార్యం ఒక్కటే; దాన్ని పొందేందుకు సాధనా విధానాన్ని అవలం&nbsp;<BR>బించటమే.</FONT></p>
<p><FONT FACE="SHREE902, SHREE, sans-serif" SIZE="3">29. యమ నియమాసన ప్రాణాయామ ప్రచ్యిాహాత</FONT></p>
<BR>
<p><FONT FACE="SHREE902, SHREE, sans-serif" SIZE="3">  ధాతణా ధ్యాన సమాధయోఽష్టావంగాని.&nbsp;<BR></FONT><FONT FACE="SHREE900, SHREE, sans-serif" SIZE="3">యమం - నియమం - ఆసనం - ప్రాణాయామం - ప్రత్యాహారం - ధారణ - ధ్యానం</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa947.html>p947</a></td><td>p948</td><td><a class=puTa_lanke href=puTa949.html>p949</a></td></tr></table>
</div></body></html>
