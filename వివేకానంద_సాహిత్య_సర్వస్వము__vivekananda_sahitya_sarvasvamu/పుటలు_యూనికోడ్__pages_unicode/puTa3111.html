<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3110.html>p3110</a></td><td>p3111</td><td><a class=puTa_lanke href=puTa3112.html>p3112</a></td></tr></table>

<p><FONT FACE="SHREE900, SHREE, sans-serif" SIZE="3">లుగుతున్నాము. ఉపయోగకరమైన పనులు అనేకం చేస్తున్నాము. ఇది దీపాన్ని</FONT></p>
<p><FONT FACE="SHREE900, SHREE, sans-serif" SIZE="3">ఉపయోగించుకునే ఒక పద్ధతి.</FONT></p>
<p><FONT FACE="SHREE900, SHREE, sans-serif" SIZE="3">ఒక వేళ అదే దీపంలో నీవు వేళ్లు పెట్టావనుకో. అవి కాలిపోతాయి. అది&nbsp;<BR>ఒకే దీపాన్ని మరోవిధంగా ఉపయోగించుకునే పద్ధతి. కాబట్టి ఒకే వస్తువు మనం&nbsp;<BR>ఉపయోగించుకునే దాన్నిబట్టి మంచిదో లేక చెడ్డదో అవుతుంది. పుణ్యపాపాలు,&nbsp;<BR>ధర్మాధర్మాల విషయంకూడా అంతే. స్థూలంగా మాట్లాడేటప్పుడు మన&nbsp;<BR>శారీరక, మానసిక శక్తులను సక్రమంగా ఉపయోగిస్తే దానిని పుణ్యం లేదా&nbsp;<BR>ధర్మం అంటారు. అక్రమంగా ఉపయోగిస్తే లేక వ్యర్థం చేస్తే దానినే పాపం లేదా&nbsp;<BR>అధర్మం అంటారు.</FONT></p>
<p><FONT FACE="SHREE900, SHREE, sans-serif" SIZE="3">ఆ విధంగా ప్రశ్నల తర్వాత ప్రశ్నలు వేశారు, సమాధానం చెప్పబడింది.&nbsp;<BR>ఎవరో ఒకరు యిలా అన్నారు. ‘‘గ్రహమండలంలో ఒకదాన్ని మరొకటి&nbsp;<BR>ఆకర్షించుకోటంలోకూడా దేవుడు ఉన్నాడు అనేది నిజమో కాదోగాని ఆ&nbsp;<BR>భావం ఒకచక్కని కవిత్వాన్ని తెలియజేస్తున్నది అనటంలో సందేహంలేదు.’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మహానుభావా! అది కవిత్వం కాదు. జ్ఞానసిద్ధి పొందినవాడు&nbsp;<BR>దానిలోని యథార్థాన్ని స్వయంగా దర్శించగలుగుతాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ విషయాన్ని గూర్చి స్వామీజీ తర్వాత చెప్పిన దాన్నిబట్టి నేను ఆయన&nbsp;<BR>చెప్పిన దాన్ని ఈ విధంగా అర్థం చేసుకున్నాను. బాహ్యదృష్టికి చేతనం</FONT><FONT FACE="TimesNewRoman, Times, serif" SIZE="2"> (spirit)</FONT></p>
<p><FONT FACE="SHREE900, SHREE, sans-serif" SIZE="3">అని, అచేతనం </FONT><FONT FACE="TimesNewRoman, Times, serif" SIZE="2">(matter)</FONT><FONT FACE="SHREE900, SHREE, sans-serif" SIZE="3"> అని రెండు వేరువేరుగా కనిపించినా యథార్థంలో ఆ&nbsp;<BR>రెండు ఒకే పదార్థంయొక్క రెండు విభిన్నరూపాలు. అదేవిధంగా బాహ్య&nbsp;<BR>ప్రపంచంలోగాని, ఆంతరప్రపంచంలోగాని మనకు తెలిసిన వివిధ శక్తులన్నీ,&nbsp;<BR>వేరువేరుగా వ్యక్తమౌతున్న ఒకే శక్తియొక్క విభిన్నరూపాలు. చేతనశక్తి తక్కువగా&nbsp;<BR>వ్యక్తమౌతున్నదాన్ని జడ </FONT><FONT FACE="TimesNewRoman, Times, serif" SIZE="2">(matter)</FONT><FONT FACE="SHREE900, SHREE, sans-serif" SIZE="3"> అంటాం. చేతనశక్తి ఎక్కువగా అభివ్యక్త&nbsp;<BR>మౌతున్నదాన్ని సజీవం </FONT><FONT FACE="TimesNewRoman, Times, serif" SIZE="2">(living)</FONT><FONT FACE="SHREE900, SHREE, sans-serif" SIZE="3"> అంటాం. సర్వకాలసర్వావస్థల్లోను అచేతనంగా&nbsp;<BR>ఉండేది ఏదీ లేదు. బాహ్యప్రపంచంలో పరస్పర ఆకర్షణగానో లేక గురుత్వా&nbsp;<BR>కర్షణ శక్తిగానో గోచరించే ‘శక్తి’యే, పరిపూర్ణ సాక్షాత్కార సూక్ష్మతర&nbsp;<BR>స్థితులలో ప్రేమ మొదలైన రూపాల్లో గోచరిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: మనుష్యులు ఉపయోగించే విధంలోకూడా ఈ భేదం ఎందు&nbsp;<BR>కుండాలి? తనకున్న శక్తులలో దేనినైనా సద్వినియోగమో, దుర్వినియోగమో&nbsp;<BR>చేసే బుద్ధి మనుష్యుని కెందుకు ఉండాలి?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అది పూర్వకర్మల ఫలితంవల్ల ఏర్పడుతుంది. ప్రతిదీ&nbsp;<BR>స్వయంకృత కర్మఫలమే. కాబట్టి తన స్వభావాలను నిగ్రహించుకోవటం గాని,&nbsp;<BR>సక్రమమార్గంలో నడపటంగాని, తన చేతుల్లోనే ఉన్నదని తేలుతున్నది.</FONT></p>
<hr class="puTa_virupu">
<table><tr><td><a class=puTa_lanke href=puTa3110.html>p3110</a></td><td>p3111</td><td><a class=puTa_lanke href=puTa3112.html>p3112</a></td></tr></table>
</div></body></html>
