<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2549.html>p2549</a></td><td>p2550</td><td><a class=puTa_lanke href=puTa2551.html>p2551</a></td></tr></table>

<p><FONT FACE="SHREE900, SHREE, sans-serif" SIZE="3">అది మీకు అసాధ్యమైతే, ఈశ్వరుణ్ణి ఆరాధించండి; లేదా ఏదో ఒక ప్రతిమను&nbsp;<BR>పూజించండి. దానికి కావలసిన దార్ఢ్యంకూడా మీకు లేకపోతే ఫలితాన్ని ఆశించక&nbsp;<BR>సత్కార్యాలు చెయ్యండి. మీకున్న సర్వస్వం ప్రభువును సేవించటానికి వినియో-&nbsp;<BR>గించండి. పోరు సాగించండి! ‘‘పత్రమో, పుష్పమో, తోయమో ఎవరు నా&nbsp;<BR>కర్పిస్తారో దాన్ని నేను వారి భక్తికి సమానమైన ఆనందంతో స్వీకరిస్తాను.’’&nbsp;<BR>(గీత - 9.26) ఒక్క మంచిపని ఐనా మీరు చెయ్యలేకపోతే భగవంతుణ్ణి ఆశ్ర-&nbsp;<BR>యించి శరణు వేడండి. ‘‘ఈశ్వరుడు సకల జీవుల హృదయాంతరాళాల్లోను&nbsp;<BR>వసిస్తూన్నాడు. వారి నతడు తన యంత్రం మీద తిప్పుతున్నాడు. నువ్వు నిండు&nbsp;<BR>మనస్సుతో అతణ్ణి శరణు వేడు....’’ (గీత. 18.61-62)</FONT></p>
<p><FONT FACE="SHREE900, SHREE, sans-serif" SIZE="3">ఇవి శ్రీకృష్ణుడు గీతలో ప్రేమతత్త్వాన్ని గురించి వెలిబుచ్చిన కొన్ని&nbsp;<BR>అభిప్రాయాలు. ఇతర గొప్పగ్రంథాల్లో బుద్ధుడు, క్రీస్తు ప్రభృతులు ప్రేమ&nbsp;<BR>తత్త్వాన్ని గురించి చేసిన ధర్మోపదేశాలున్నాయి.</FONT></p>
<p><FONT FACE="SHREE900, SHREE, sans-serif" SIZE="3">శ్రీకృష్ణుడి జీవితాన్ని గురించి కొన్ని మాటలు. ఏసు జీవితానికి కృష్ణుడి&nbsp;<BR>జీవితానికి చాలపోలిక వుంది. ఎవరెవరినుండి విషయాన్ని గ్రహించారనే అంశం-&nbsp;<BR>మీద చర్చ సాగుతూనే వుంది. ఇద్దరి దేశాల్లో నిరంకుశుడైన రాజు వున్నాడు.&nbsp;<BR>ఇద్దరూ గడ్డివాములో పుట్టారు. ఇద్దరి తల్లిదండ్రులు కారాగారవాసులు. ఇద్దరు&nbsp;<BR>దేవతలచేత రక్షింపబడ్డారు. ఉభయుల జీవిత కథలోను వారు పుట్టిన సంవత్స-&nbsp;<BR>రంలో జన్మించిన శిశువు లందరూ వధించబడ్డారు. బాల్యదశ ఒక్కటే...&nbsp;<BR>చివరకు యిద్దరు హత్యచేయబడ్డారు. కృష్ణుడు ప్రమాదవశాత్తు మరణించాడు;&nbsp;<BR>అతడు తనను చంపినవాణ్ణి వైకుంఠానికి తీసుకొనిపోయాడు. ఏసు తన్ను హత్య-&nbsp;<BR>చేసిన వారిని ఆశీర్వదించి వారి స్వర్గప్రాప్తికి తోడ్పడ్డాడు.</FONT></p>
<p><FONT FACE="SHREE900, SHREE, sans-serif" SIZE="3">గీతలోని ఉపదేశాలకు బైబిల్‌లోని కొత్తనిబంధన బోధలకు పోలిక లనేకం.&nbsp;<BR>మానవుని ఆలోచన ఒక తీరులో సాగింది... కృష్ణుడు చెప్పిన మాటల్లోనే&nbsp;<BR>మీకు సమాధానం చూపిస్తాను... ‘‘ఎప్పు డెప్పుడు ధర్మానికి గ్లాని కలిగి అధర్మం&nbsp;<BR>పెచ్చుపెరుగుతుందో అప్పుడప్పుడు నే నవతరిస్తాను. మళ్లీ మళ్లీ నే నవతరిస్తాను.&nbsp;<BR>కాబట్టి ఎప్పుడుగాని, ఎవరైనా మహాపురుషుడు మానవకోటి సముద్ధరణకు&nbsp;<BR>పాటుపడుతున్నట్లు నువ్వు చూస్తే, అతడు నేనే అని ఎరిగి, ఆరాధించు.’’&nbsp;<BR>(గీత 4-8; 10.41)</FONT></p>
<p><FONT FACE="SHREE900, SHREE, sans-serif" SIZE="3">అతడు ఏసుగానో, బుద్ధుడుగానో అవతరిస్తే వివాదం ఎందుకు? మనం&nbsp;<BR>అనుసరించ వలసింది బోధలను! భగవంతుడే క్రీస్తుగా, కృష్ణుడుగా, బుద్ధుడుగా,&nbsp;<BR>మహాపురుషుడుగా అవతరిస్తాడని హైందవుడు భావిస్తాడు. ‘‘వారు మహాత్ములు,&nbsp;<BR>ముక్తపురుషులు. బంధవిముక్తులయినా, లోకమంతా దుఃఖపడుతూంటే</FONT></p>
<hr class="puTa_virupu">
<table><tr><td><a class=puTa_lanke href=puTa2549.html>p2549</a></td><td>p2550</td><td><a class=puTa_lanke href=puTa2551.html>p2551</a></td></tr></table>
</div></body></html>
