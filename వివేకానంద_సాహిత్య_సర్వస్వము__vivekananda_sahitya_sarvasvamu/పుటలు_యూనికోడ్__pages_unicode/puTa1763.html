<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1762.html>p1762</a></td><td>p1763</td><td><a class=puTa_lanke href=puTa1764.html>p1764</a></td></tr></table>
<p><FONT FACE="SHREE900, SHREE, sans-serif" SIZE="3">158 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">ముందు నేనూ వారుచేసిన పనులే చేశాను. అప్పుడు వారికున్నంతకంటె ఎక్కువ&nbsp;<BR>జ్ఞానం నాకూ లేదు; ఇప్పుడు నాకు కాస్త జ్ఞానం అబ్బింది. ఇప్పుడు వారి కింతకు&nbsp;<BR>మించిన జ్ఞానం లేదు; కాని కొంతకాలం తర్వాత వారికీ జ్ఞానం కలుగుతుంది.&nbsp;<BR>ప్రతివాడూ తన స్వభావానుగుణంగా ప్రవర్తిస్తాడు. మనమంతా క్రమవికాసం&nbsp;<BR>పొందుతున్నాం. ఈ దృష్టికోణంనుండి చూస్తే మానవులంతా సమానులే.</FONT></p>
<p><FONT FACE="SHREE902, SHREE, sans-serif" SIZE="3">అత్యంత ఆసక్తి</FONT></p>
<p><FONT FACE="SHREE900, SHREE, sans-serif" SIZE="3">మానవు డెప్పుడు ఏదో ఒకదాన్ని అతిగా కోరుతాడో అప్పుడే అతడు తన మన&nbsp;<BR>శ్శాంతిని కోల్పోతాడు. అభిమానికీ, లోభికీ ఎప్పుడూ మనశ్శాంతి లభించదు. కాని&nbsp;<BR>అకించనుడు, వినయవంతుడు సదా శాంతిపూర్ణుడై జీవిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">ఏ మానవుడి స్వార్థం సంపూర్ణంగా నశించలేదో అతడు త్వరగానే ప్రలోభంలో&nbsp;<BR>పడిపోతాడు, అంతేకాక అతిసామాన్యమూ, అతిక్షుద్రమూ ఐన విషయాలతణ్ణి ఓడిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">ఎవరి మనస్సు దుర్బలమో, ఎవరి మనస్సు ఒకింతైనా ఇంద్రియాలకు వశమై,&nbsp;<BR>భోగాసక్తమైవుందో, అలాంటి మనిషికి తన మనస్సును ప్రాపంచిక వాసనలనుండి విడ&nbsp;<BR>తియ్యటం అసంభవం. కాబట్టే అనిత్య పదార్థాలనుండి అతడు తన మనస్సును వేరు&nbsp;<BR>చెయ్యటానికి ప్రయత్నించినప్పుడల్లా ఎంతో బాధపడతాడు; అంతేగాక అతణ్ణి వ్యతిరేకించే&nbsp;<BR>వారిమీద ఎంతో కోపిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">ఒకవేళ అతడు తన కోరికలను తీర్చుకొన్నట్లైనా అతడి మనస్సు పాపభారంతో&nbsp;<BR>కృంగిపోయింది. ఎందుకంటె ఏ శాంతిగమ్యాన్ని అతడన్వేషిస్తున్నాడో ఇంద్రియాల ద్వారా&nbsp;<BR>పరాభూతుడై అత డాగమ్యం పట్ల అగ్రేసరుడు కాలేడు.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి యథార్థమైన మనశ్శాంతి ఇంద్రియ జయంవల్లే లభిస్తుంది కాని ఇంద్రి&nbsp;<BR>యాలను అనుసరించటం ద్వారా కాదు. కనుక సుఖాన్ని కోరేవాడి హృదయంలో శాంతి&nbsp;<BR>వుండదు. ఏ వ్యక్తి అనిత్య బాహ్య విషయాలను అనుసరిస్తాడో అతడికి శాంతి లభించదు.&nbsp;<BR>కాని ఎవడు ఆత్మారాముడో, ఎవడు భక్తివంతుడో అతడే శాంతి సుఖాన్ని పొందుతాడు.</FONT></p>
<p><FONT FACE="SHREE900, SHREE, sans-serif" SIZE="3">14) ఆదదీత శుభాం విద్యాం ప్రయత్నాదవరాదపి।    -మను.&nbsp;<BR>నీచులనుండి కూడా ప్రయత్నపూర్వకంగా విద్యను గ్రహించు.</FONT></p>
<p><FONT FACE="SHREE900, SHREE, sans-serif" SIZE="3">15) ఇంద్రియాణాం హి చరితాం యన్మనోను విధీయతే।</FONT></p>
<p><FONT FACE="SHREE900, SHREE, sans-serif" SIZE="3">  తదస్య హరతి ప్రజ్ఞాం వాయుర్నావ మివాంభసి।।   -గీతా 2-67</FONT></p>
<p><FONT FACE="SHREE900, SHREE, sans-serif" SIZE="3">నౌకను సుడిగాలి ఎలా నీళ్లల్లో ముంచివేస్తుందో అలాగే భోగాసక్తి ఇంద్రియలోలమైన&nbsp;<BR>మనస్సుయొక్క ప్రజ్ఞను నాశనం చేస్తుంది.</FONT></p>
<p><FONT FACE="SHREE900, SHREE, sans-serif" SIZE="3">16) ధ్యాయతో విషయాన్పుంసః సంగస్తేషూపజాయతే।</FONT></p>
<p><FONT FACE="SHREE900, SHREE, sans-serif" SIZE="3">  సంగాత్సంజాయతే కామః కామాత్‌ క్రోధోభిజాయతే।।</FONT></p>
<hr class="puTa_virupu">
<table><tr><td><a class=puTa_lanke href=puTa1762.html>p1762</a></td><td>p1763</td><td><a class=puTa_lanke href=puTa1764.html>p1764</a></td></tr></table>
</div></body></html>
