<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa419.html>p419</a></td><td>p420</td><td><a class=puTa_lanke href=puTa421.html>p421</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - శీలంపై కర్మప్రభావం</FONT></p>
<p><FONT FACE="TimesNewRoman, Times, serif" SIZE="2">5</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ఎలా ప్రవర్తించాలో మనం తెలుసుకోవాలి. ‘‘కర్మ నెలా నిర్వర్తించాలో&nbsp;<BR>తెలిసికోవటం వలన ఫలం ఏమిటి? లోకంలో ప్రతివ్యక్తీ ఏదో ఒక విధమైన&nbsp;<BR>కర్మను నిర్వర్తిస్తూనే వుంటాడు గదా’’ అని మీరు అడగవచ్చును. కాని మన శక్తి-&nbsp;<BR>సామర్థ్యాలు నిరర్థకంకూడా కావచ్చును. కౌశలంతోను, శాస్త్రదృష్టితోను కర్మను&nbsp;<BR>నిర్వర్తించడానినే కర్మయోగమని భగవద్గీత వెల్లడిస్తూంది: నిర్వర్తించ&nbsp;<BR>వలసిన విధానాన్ని తెలిసికొంటే కర్మచే నిరతిశయ మహాఫలాలను పొందవచ్చును.&nbsp;<BR>మనస్సులో ముందేవున్న శక్తిని బైటికి తీసుకుని రావడమే, ఆత్మను మేల్కొ&nbsp;<BR>ల్పటమే కర్మ సర్వస్వమని మనం జ్ఞాపకం వుంచుకోవాలి. ప్రతిమానవుడిలోను&nbsp;<BR>శక్తి వుంది; అలాగే జ్ఞానమూ వుంది. వివిధ కర్మలు యీ శక్తిని, యీ జ్ఞానాన్ని&nbsp;<BR>వెలువడజేయడానికే - యీ భూతములను మేల్కొల్పడానికే వినియోగించే&nbsp;<BR>ఘాతాల వంటివి.</FONT></p>
<p><FONT FACE="SHREE900, SHREE, sans-serif" SIZE="3">వివిధ సంకల్పాలతో - మానవుడు కర్మను చేస్తాడు; సంకల్పరహితమైన&nbsp;<BR>కర్మ ఉండదు. కొందరు కీర్తిని కోరి దానికోసం కర్మను నిర్వర్తిస్తారు. కొంత-&nbsp;<BR>మంది ధనాన్ని ఆశించి అందుకై కర్మను చేస్తారు; మరికొంతమంది అధికార&nbsp;<BR>వాంఛచే కర్మాన్ని ఆచరిస్తారు, ఇంక కొందరు స్వర్గాభిలాషచే కర్మపరులౌతారు.&nbsp;<BR>చైనాదేశీయులవలె మరణానంతరం తమ పేరు నిలిచిపోవాలని కొందరు కోరు-&nbsp;<BR>కుంటారు; మరణపర్యంతం అక్కడ ఎవరికీ బిరుదులు లభింపవు. ఏమైనా మన&nbsp;<BR>పద్ధతికంటె అదే మేలు. అక్కడ ఎవరైనా ఒక ఘనకార్యాన్ని చేస్తే గౌరవచిహ్నంగా&nbsp;<BR>ఒక బిరుదును గతించిన అతడి తండ్రికో, తాతకో ఇస్తారు. కొంతమంది దీని-&nbsp;<BR>కోసం కృషి చేస్తారు. కొన్ని మహమ్మదీయ సంప్రదాయాలలో కొంతమంది&nbsp;<BR>మరణానంతరం తమ పేర ఒక పెద్దగోరీ కట్టించుకోడానికి యావజ్జీవితం పాటు-&nbsp;<BR>పడుతుంటారు. బిడ్డ పుట్టగానే ఆ బిడ్డకోసం గోరీని సిద్ధంచేసి వుంచే కొన్ని&nbsp;<BR>సంప్రదాయాలవారు నాకు తెలుసు; అది వారిలో అతిముఖ్య కర్మ - గోరీ ఎంత&nbsp;<BR>పెద్దదో రమ్యమైనదో దానికి సంబంధించిన వ్యక్తి అంతగొప్పగా పరిగణింపబడ-&nbsp;<BR>తాడు. కొంతమంది తపశ్చర్యగా - ప్రాయశ్చిత్తంగా ఎంచి కర్మను నిర్వర్తిస్తారు.&nbsp;<BR>నానారకాల దుష్కృత్యాలను చేసి చివరికి ఒక గుడి కడతారు; లేదంటే పురోహిత&nbsp;<BR>వర్గంవారి వలన స్వర్గానికి పోయే అధికారాన్ని పొందడానికై వారికి లంచంగా&nbsp;<BR>ముడుపులిస్తారు. తాము పాపపూర్ణులై వున్నా యీ విధమైన దానం తమను పునీ-&nbsp;<BR>తులను చేస్తుందని, శిక్షలకు గురికాకుండా తాము తప్పించుకోవచ్చునని వారి అభి-&nbsp;<BR>ప్రాయం. కర్మాచరణకు పురికొల్పే సంకల్పాలు కొన్ని యీ విధంగా వున్నాయి.</FONT></p>
<p><FONT FACE="SHREE900, SHREE, sans-serif" SIZE="3">నిష్కామంగా కర్మను నిర్వర్తించండి. నిష్కామకర్మపరాయణులు, పేరు&nbsp;<BR>ప్రతిష్ఠలు ఆశింపనివారు, స్వర్గాన్ని వాంఛింపనివారు ఐన మహనీయులు ప్రతి-</FONT></p>
<hr class="puTa_virupu">
<table><tr><td><a class=puTa_lanke href=puTa419.html>p419</a></td><td>p420</td><td><a class=puTa_lanke href=puTa421.html>p421</a></td></tr></table>
</div></body></html>
