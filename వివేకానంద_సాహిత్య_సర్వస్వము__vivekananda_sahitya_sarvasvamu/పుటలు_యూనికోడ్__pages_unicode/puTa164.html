<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa163.html>p163</a></td><td>p164</td><td><a class=puTa_lanke href=puTa165.html>p165</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగం</FONT></p>

<p><FONT FACE="SHREE902, SHREE, sans-serif" SIZE="3">నిజమైన భక్తుడికి పరభక్తీ ఆత్మజ్ఞానమూ ఒక్కటే</FONT></p>
<BR>
<p><FONT FACE="SHREE900, SHREE, sans-serif" SIZE="3">పరవిద్యా అపరవిద్యా అని ఉపనిషత్తులు విద్య (జ్ఞానం)ను విభజిస్తు-&nbsp;<BR>న్నాయి. భక్తుడి దృష్టిలో పరవిద్యకూ పరభక్తికీ నిజానికి ఎలాటి భేదమూ లేదు.&nbsp;<BR>‘‘ద్వే విద్యే వేదితవ్యే ఇతి హ స్మ యద్బ్రహ్మ విదోవదన్తి। పరాచైవాపరాచ।&nbsp;<BR>తత్రాపరా - ఋగ్వేదో యజుర్వేదః సామవేదోఽధర్వవేదః శీక్షా కల్పో వ్యాకరణం&nbsp;<BR>నిరుక్తం ఛన్దో జ్యోతిషమితి। అథ పరా యయాతదక్షరమధి గమ్యతే।। </FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> - పరవిద్య&nbsp;<BR>అనీ అపరవిద్య అనీ తెలియదగిన విద్య రెండు విధాలని బ్రహ్మ&nbsp;<BR>వేత్తలు వక్కాణిస్తారు. ఋగ్వేదం, యజుర్వేదం, సామవేదం, అథర్వణవేదం,&nbsp;<BR>శిక్ష (వేదోచ్చారణశాస్త్రం), కల్పం (యజ్ఞ విధానాన్ని బోధించేశాస్త్రం),&nbsp;<BR>వ్యాకరణం, నిరుక్తం (శబ్దార్థశబ్దనిష్పత్తులను గురించిన శాస్త్రం), ఛందస్సు&nbsp;<BR>(పద్యలక్షణశాస్త్రం), జ్యోతిషం - వీటితో కూడినది అపరవిద్య; దేనివలన&nbsp;<BR>అక్షర పరబ్రహ్మజ్ఞానం కలుగుతుందో అదే పరవిద్య.’’ దీనివలన బ్రహ్మజ్ఞానమే&nbsp;<BR>పరవిద్య అనటం స్పష్టం. ఇక పరభక్తిని గురించి శాస్త్రా లిలా తెలుపుతవి: </FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3">‘‘ఒక&nbsp;<BR>పాత్రనుంచి మరొక పాత్రలోకి పోయబడే చమురు, అవిచ్ఛిన్నమైన ఏకధారగా&nbsp;<BR>పడేట్లు మానసం అవిచ్ఛిన్న ప్రవాహరూపంలో పరమేశ్వరుణ్ణి గురించి చింతించే-&nbsp;<BR>టప్పుడు మనకు పరభక్తి సిద్ధిస్తోంది.’’ నిశ్చలం, నిరంతరం, అనురాగయుతం&nbsp;<BR>ఐనట్టి భగవచ్చింతనమే భగవానుడిపట్ల మనకు కలిగే మహోన్నత ప్రేమను&nbsp;<BR>ప్రకటిస్తుంది. ఇతరమైన భక్తిరూపాలన్నీ మహోన్నతమైన యిలాటి పరభక్తిని&nbsp;<BR>పొందటానికి సాధనాలు. దీనికి రాగానుగభక్తి అని మరొకపేరు. ఈ పరమప్రేమ&nbsp;<BR>హృదయంలో జనించగానే భక్తుడికి భగవచ్చింతనం తప్ప యితర స్మృతి&nbsp;<BR>వుండదు. భగవచ్చింతనకే తప్ప వేరే దేనికీ అతడు తావు యివ్వడు. అతడి ఆత్మ&nbsp;<BR>అవిచాల్యమైన విశుద్ధి కలిగివుంటుంది. సమస్త మనోబంధాలు తెంచుకొని నిర్మల&nbsp;<BR>విముక్తి నొందేశక్తి అతడికి మాత్రమే వుంది; ముక్తికాంత ఆతణ్ణి వరిస్తుంది;&nbsp;<BR>ప్రశాంతి ఆతనికి కరతలామలక మవుతుంది. తన హృదయసింహాసనంలో భగ-&nbsp;<BR>వంతుణ్ణి ఆరాధించటానికి ఆత డొక్కడే అర్హుడు. అర్చావిధులు, ప్రతీకాలు,&nbsp;<BR>గ్రంథాలు, సిద్ధాంతాలు - ఇవన్నీ ఆతడికి అనావశ్యకాలు, నిష్ప్రయోజనాలు. భగ-&nbsp;<BR>వంతుణ్ణి యీ విధంలో ప్రేమించటం అతి దుర్లభం. ప్రేమకు ఎక్కడ ప్రేమ&nbsp;<BR>ప్రతిఫలిస్తుందో అక్కడే సామాన్యంగా మానవప్రేమ వికసించటం చూస్తాం.</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">ముండక. (1-1-4,5)</FONT></p>
<p><FONT FACE="SHREE900, SHREE, sans-serif" SIZE="2">2. </FONT><FONT FACE="SHREE900, SHREE, sans-serif" SIZE="3">‘‘ధ్యానంచ తై ధారావ దవిచ్ఛిన్నస్మృతి సంతానరూపమ్‌’’ - అని ధ్యానాన్ని గురించి&nbsp;<BR>యింతకు మునుపే బ్రహ్మసూత్ర రామానుజభాష్యంనుంచి ఉదాహృతం.</FONT></p>
<hr class="puTa_virupu">
<table><tr><td><a class=puTa_lanke href=puTa163.html>p163</a></td><td>p164</td><td><a class=puTa_lanke href=puTa165.html>p165</a></td></tr></table>
</div></body></html>
