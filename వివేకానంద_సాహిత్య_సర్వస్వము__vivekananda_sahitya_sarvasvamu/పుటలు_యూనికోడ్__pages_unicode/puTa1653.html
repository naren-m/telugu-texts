<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1652.html>p1652</a></td><td>p1653</td><td><a class=puTa_lanke href=puTa1654.html>p1654</a></td></tr></table>
<p><FONT FACE="SHREE900, SHREE, sans-serif" SIZE="3">48 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE902, SHREE, sans-serif" SIZE="4">నేటి ప్రపంచం - వేదాంత విశేషాధికారాలు</FONT></p>
<BR>
<p><FONT FACE="SHREE902, SHREE, sans-serif" SIZE="3">(1900 సం. ఫిబ్రవరి 25 వ తేదీ ఆదివారంనాడు ఓక్‌లాండ్‌లో&nbsp;<BR>స్వామీజీ యిచ్చిన ప్రసంగ నివేదిక. ‘ఓక్‌లాండ్‌ ఎంక్వైరర్‌’ సంపాదకీయ&nbsp;<BR>వ్యాఖ్యలుకూడా యిందులో చేర్చటం జరిగింది.)</FONT></p>
<p><FONT FACE="SHREE900, SHREE, sans-serif" SIZE="3">ప్రాచ్యదేశ ప్రసిద్ధ పండితుడైన వివేకానందస్వామి నిన్నటి సాయంత్రం&nbsp;<BR>యూనిటేరియన్‌ చర్చ్‌లో సర్వమత మహాసభలో వేదాంత శాస్త్రాన్ని వివరిస్తారనే&nbsp;<BR>ప్రకటన చాలమందిని ఆకర్షించింది. సభాస్థలం, దాని పక్కనున్న గదులు&nbsp;<BR>జనంతో కిక్కిరిసిపోయాయి. పక్కనున్న వెండెంట్‌ హాల్‌ సభాభవనం కూడా&nbsp;<BR>తెరువబడింది. ఇదీ జనసమూహంతో నిండిపోయింది. స్థలం దొరకనివారు, నిల-&nbsp;<BR>బడైనా వినటానికి స్థలం దొరక్కపోవటంతో 500 మంది తిరిగి వెళ్లి&nbsp;<BR>పోయారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ ప్రజాహృదయాన్ని చక్కగా ఆకర్షించారు. ప్రసంగంలో శ్రోతలు&nbsp;<BR>తరచు హర్షధ్వానాలు చేశారు. సభానంతరం ఉత్సాహంతో తనను చూడవచ్చిన&nbsp;<BR>వారితో స్వామీజీ సంభాషించారు. ‘నేటి ప్రపంచం - వేదాంత విశేషాధికారం’&nbsp;<BR>అనే అంశంపై ఆయన చెప్పింది:</FONT></p>
<p><FONT FACE="SHREE900, SHREE, sans-serif" SIZE="3">ఆధునిక ప్రపంచాన్ని గురించి ఆలోచించాలని వేదాంతం అంటుంది.&nbsp;<BR>మానవాళిలో అధిక సంఖ్యాకుల మీద దాని ప్రాబల్యం ప్రసరించింది. లక్షలాది&nbsp;<BR>మంది మరల మరల, తండోపతండాలుగా విజృంభిస్తూ, మహత్తరబలంతో&nbsp;<BR>భారతదేశంలోని యీ మతానుచరులమీద పడ్డారు. ఐనా ఆ మతం యిప్పటికీ&nbsp;<BR>సజీవమై వుంది.</FONT></p>
<p><FONT FACE="SHREE900, SHREE, sans-serif" SIZE="3">‘‘లోకంలోని జాతు లన్నింటిలో యిలాంటి మతం వుందా? ఇతర&nbsp;<BR>మతాలు దాని నీడలో వుండటానికి పుట్టాయి. కుక్కగొడుగుల్లా పుట్టి అవి&nbsp;<BR>నేడుండి, రేపు నశిస్తాయి. సమర్థుడై జీవిస్తా డనటానికి యిది తార్కాణం కాదా!</FONT></p>
<p><FONT FACE="SHREE900, SHREE, sans-serif" SIZE="3">‘‘ఇది యింకా అసంపూర్ణ వ్యవస్థ. వేలాది సంవత్సరాలనుండి ఇది&nbsp;<BR>వర్థిల్లింది; ఇంకా వర్థిల్లుతోంది. కాబట్టి ఒక గంటలో నేను చెప్పదలచినదంతా&nbsp;<BR>సూక్ష్మంగా మాత్రమే చెప్పగలను.</FONT></p>
<p><FONT FACE="SHREE900, SHREE, sans-serif" SIZE="3">‘‘మొదట వేదాంతం పుట్టుకను గురించి చెప్పాలి. అది పుట్టినప్పటికే&nbsp;<BR>భారతదేశంలో ఒక పరిపూర్ణ మతం వుండేది. అనేక సంవత్సరాలనుండి&nbsp;<BR>సుస్పష్టమై అది వ్యక్తమౌతోంది. అంతకు పూర్వమే విశేషమైన వివరాలతో</FONT></p>
<hr class="puTa_virupu">
<table><tr><td><a class=puTa_lanke href=puTa1652.html>p1652</a></td><td>p1653</td><td><a class=puTa_lanke href=puTa1654.html>p1654</a></td></tr></table>
</div></body></html>
