<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa552.html>p552</a></td><td>p553</td><td><a class=puTa_lanke href=puTa554.html>p554</a></td></tr></table>

<p><FONT FACE="TimesNewRoman, Times, serif" SIZE="2">1 3 8</FONT></p>
<p><FONT FACE="SHREE900, SHREE, sans-serif" SIZE="3">నప్పుడు అది దుఃఖపడేది. కొంతసేపటికి అది మరొక పండును తిన్నది. ఆ&nbsp;<BR>పండు మరింత చేదుగా వుంది. అప్పుడు ఆ పక్షి తన దృష్టిని చెట్టుపైకి పరపింది.&nbsp;<BR>వృక్షాగ్రం మీదున్న పక్షి తియ్యని పళ్లు తినలేదు. చేదుపండ్లూ తినలేదు. అది&nbsp;<BR>నిశ్చింతగా, ఠీవితో తన మహిమలోనే ప్రతిష్ఠితమై వుంది. తరువాత దిగువనున్న&nbsp;<BR>పక్షి మరపునపడి, తిరిగి తియ్యనిపళ్లు చేదుపళ్లు తినసాగింది. అది చివరి కొక&nbsp;<BR>కాలకూట విషంవంటి పండును తిన్నది. వెంటనే తినటం ఆపివేసి ఆ పక్షి&nbsp;<BR>వృక్షాగ్రంమీదున్న పక్షిరాజాన్ని చూసింది. అది పైనున్న పక్షిని మెల్లగా సమీపించ&nbsp;<BR>సాగింది; మరింత దగ్గరకు వచ్చినప్పుడు దానిమీద కాంతి కిరణాలు పడగా వెలుగు&nbsp;<BR>దాన్ని ఆవరించింది. అప్పుడు అది తాను పైనున్న పక్షిరాజంగా మారిపోయినట్లు&nbsp;<BR>గుర్తించింది. నిశ్చలత, గాంభీర్యం, స్వాతంత్య్రం దాని లక్షణా&nbsp;<BR>లయ్యాయి. చెట్టుమీద యింతవరకు వున్న పక్షి నిజానికి ఒక్కటే అని అది&nbsp;<BR>తెలుసుకుంది. కిందవున్న పక్షి పైనున్న పక్షియొక్క ప్రతిబింబమే. నిజానికి&nbsp;<BR>మనమూ పరాత్పరుడు ఒక్కటే. ఒక్క సూర్యుడు లక్షోపలక్షల మంచు&nbsp;<BR>బిందువులో ప్రతిబింబించి అనేక చిన్నసూర్యులుగా కనబడినట్లు మనంకూడా&nbsp;<BR>అనేకాలుగా కనబడుతున్నాం. స్వతస్సిద్ధమైన మన దివ్యప్రకృతితో మనం ఏకత్వం&nbsp;<BR>అనుభవించాలంటే యీ ప్రతిబింబాలు పోవాలి. ఈ విశ్వం సహితం మనకు&nbsp;<BR>సంతృప్తి యివ్వలేదు. అందుచేతే లుబ్ధుడు అధికాధికంగా డబ్బు కూడబెడతాడు;&nbsp;<BR>దొంగ దాన్ని కొల్లగొడతాడు; పాపి పాపాలు చేస్తూవుంటాడు. ఆ కారణం చేతనే&nbsp;<BR>మీరు తత్త్వరహస్యం తెలిసికొంటున్నారు. అందరి లక్ష్యమూ ఒక్కటే. పరి&nbsp;<BR>పూర్ణమైన స్వాతంత్య్ర స్థితిని పొందటం తప్ప జీవితానికి మరో లక్ష్యంలేదు.&nbsp;<BR>తెలిసో తెలియకో మన మంతా పరిపూర్ణత్వం కోసమే ప్రయత్నం చేస్తున్నాం.&nbsp;<BR>ప్రతిజీవీ ఆ స్థితిని పొందవలసిందే.</FONT></p>
<p><FONT FACE="SHREE900, SHREE, sans-serif" SIZE="3">పాపకార్యాలు చేస్తూ దుఃఖపడుతున్నవాడు నరకమార్గం కోరుకొంటున్న-&nbsp;<BR>వాడు సైతం చివరికి ఆ స్థితిని పొందగలడు. అయితే ఎంతో ఆలస్యమౌతుంది.&nbsp;<BR>మన మతణ్ణి రక్షించలేం. దారుణమైన కష్టా లతణ్ణి ఈశ్వరాభిముఖుణ్ణి చేస్తాయి.&nbsp;<BR>పుణ్యం, పరిశుద్ధత, స్వార్థరాహిత్యం, ఆధ్యాత్మికత- చిట్టచివరకు ఇదే సరైన&nbsp;<BR>మార్గమని గ్రహిస్తాం. ఇతరులు తెలియకుండా చేస్తున్నది మనం ప్రయత్న&nbsp;<BR>పూర్వకంగా చేస్తున్నాం. ఈ భావాన్నే సెయింట్‌పాల్‌ యిలా తెలియచేశాడు:&nbsp;<BR>‘‘మీరు అజ్ఞాతంగా పూజిస్తున్న దేవుణ్ణి నేను స్పష్టంగా ప్రకటిస్తున్నాను.’’ ఇది&nbsp;<BR>ప్రపంచమంతా నేర్చుకోవలసిన పాఠం. ఈ జీవిత లక్ష్యాన్ని సాధించడానికి&nbsp;<BR>సహాయపడటానికి కాకపోతే, యీ తత్త్వశాస్త్రాలు, ప్రకృతిని గురించిన సిద్ధాం-&nbsp;<BR>తాలు మరెందుకు? సర్వమూ ఒక్కటే అనే ఎరుకను కలిగించే చైతన్యాన్ని</FONT></p>
<hr class="puTa_virupu">
<table><tr><td><a class=puTa_lanke href=puTa552.html>p552</a></td><td>p553</td><td><a class=puTa_lanke href=puTa554.html>p554</a></td></tr></table>
</div></body></html>
