<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa748.html>p748</a></td><td>p749</td><td><a class=puTa_lanke href=puTa750.html>p750</a></td></tr></table>
<p><FONT FACE="SHREE902, SHREE, sans-serif" SIZE="4">ఆత్మతత్త్వం - దాని గమ్యం</FONT></p>
<BR>
<p><FONT FACE="SHREE900, SHREE, sans-serif" SIZE="3">మానవుడు మరణంతో నశించిపోడన్న అభిప్రాయం మొట్టమొదటినుండి&nbsp;<BR>వుంది. మనిషి చనిపోయిన తరువాతకూడ ఏదో ఒకటి జీవించే వుంటుంది.&nbsp;<BR>దాని జీవితం కొనసాగుతూనే వుంటుంది. ఈ విషయంలో అతిప్రాచీనులైన&nbsp;<BR>ఈజిప్షియన్లను, బాబిలోనియన్లను, ప్రాచీన భారతీయులను పోల్చి పరికించి వా&nbsp;<BR>రందరి వద్దనుంచి యీ ఆశయాన్ని గ్రహించటం ఉచితమేమో! ఈజిప్షియన్ల-&nbsp;<BR>లోను, బాబిలోనియన్లలోను ఆత్మను గురించిన అదొక ‘ప్రేత’ మనే ఒక విధ-&nbsp;<BR>మైన ఆశయం వున్నట్లు కానవస్తోంది. వారి అభిప్రాయం ప్రకారం యీ దేహం&nbsp;<BR>లోపల మరో దేహంవుంది. దాని సంచారం, దాని పని యిక్కడే సాగుతూం-&nbsp;<BR>టుంది; బాహ్యదేహం నశించిన తదుపరి లోపలి యీ రెండవదేహం బహిర్గతమై&nbsp;<BR>కొంతకాలం జీవించి వుంటుంది. కాని అది బాహ్యదేహ సుస్థితిమీద ఆధారపడి&nbsp;<BR>వుంటుంది. ఏ బాహ్యదేహంనుంచి రెండవదేహం వెలువడిందో ఆ బాహ్య&nbsp;<BR>దేహంలో ఏదో ఒక అవయవం గాయపడితే రెండవదేహంలోకూడ సదృశంగా&nbsp;<BR>అదే అవయవం గాయపడుతుంది. అందుచేతే పరిమళద్రవ్యాలు అలదటం, పిర-&nbsp;<BR>మిడ్లు నిర్మించటం మొదలైన పనులతో శవాలను పదిలపరచటంలో ప్రాచీన&nbsp;<BR>ఈజిప్షియన్లకు అంతశ్రద్ధ. కాని యీ సూక్ష్మదేహం శాశ్వతంగా వుండేది కాదని&nbsp;<BR>బాబిలోనియన్లు, ప్రాచీన ఈజిప్షియన్లు భావించారనటం మనకు స్పష్టం. అది&nbsp;<BR>కొంతకాలమే వుండగలదు. ఎంతకాలమంటే బాహ్యదేహాన్ని ఎంతకాలం సురక్షి-&nbsp;<BR>తంగా వుంచగలమో అంతకాలం.</FONT></p>
<p><FONT FACE="SHREE900, SHREE, sans-serif" SIZE="3">మరొక విశేషమేమంటే - యీ ప్రేతానికి సంబంధించిన కొంత భయం&nbsp;<BR>వారికుంది. ప్రేతం సదా దుఃఖ దుస్థితుల్లో వుంటుంది. దాని మనుగడ అమిత&nbsp;<BR>బాధామయం. అది మాటిమాటికి జీవుల వద్దకు వచ్చి, తన కిక లభించని&nbsp;<BR>ఆహారపానీయాలను, భోగాలను కోరుతుంటుంది. తాగటానికి తన కిక లభ్యం-&nbsp;<BR>కాని నైలునదీ జలాన్ని, నిర్మల జలాన్ని వాంఛిస్తూంటుంది. అక్కడ జీవించి-&nbsp;<BR>నప్పుడు తాను భుజింస్తూండిన ఆహారపదార్థాలను అది మళ్లా తినగోరుతుంది.&nbsp;<BR>అవి తనకు లభించవని తెలిసినప్పుడు అది మండిపడుతుంటుంది. తన కా&nbsp;<BR>ఆహారాలను అందచెయ్యకపోతే ఆపదలు కలిగిస్తానని, ప్రాణం తీస్తానని అది&nbsp;<BR>బతికివున్నవారిని భయపెడుతుంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఇక ఆర్యుల ఆశయాలను పరిశీలిస్తే, అవి వీటికంటె ఎంతో భిన్నాలని&nbsp;<BR>వెంటనే స్పష్టమవుతుంది. వారికీ ‘ప్రేత’ భావంవుంది. కాని అదొక విధమైన</FONT></p>
<p><FONT FACE="TimesNewRoman, Times, serif" SIZE="2">3 3 4</FONT></p>
<hr class="puTa_virupu">
<table><tr><td><a class=puTa_lanke href=puTa748.html>p748</a></td><td>p749</td><td><a class=puTa_lanke href=puTa750.html>p750</a></td></tr></table>
</div></body></html>
