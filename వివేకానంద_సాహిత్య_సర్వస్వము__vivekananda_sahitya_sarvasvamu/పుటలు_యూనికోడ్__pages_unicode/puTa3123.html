<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3122.html>p3122</a></td><td>p3123</td><td><a class=puTa_lanke href=puTa3124.html>p3124</a></td></tr></table>

<p><FONT FACE="SHREE900, SHREE, sans-serif" SIZE="3">స్వామీజీ: పేదరికాన్ని గూర్చిన ఆలోచనలు ప్రక్కన పెట్టండి. మీరు ఏ&nbsp;<BR>విషయంలో పేదవాళ్లు! గుఱ్ఱపుబండి లేదని, మీ చెప్పుచేతల్లో సేవకబృందం&nbsp;<BR>లేదని మీరు విచారపడుతున్నారా? లేకపోతేనేం? మీ హృదయ రక్తంతో పరులకై&nbsp;<BR>అహోరాత్రాలు శ్రమిస్తే, జీవితంలో అసాధ్యమైనది ఏదీ ఉండదని మీకు అసలు&nbsp;<BR>తెలియనే తెలియదు. అదుగో కళ్లు తెరిచి చూడండి. జీవిత మనే పవిత్ర నది-&nbsp;<BR>యొక్క ఆవలితీరం మీకళ్లముందే కనిపిస్తున్నది. మృత్యు వనే తెర అదృశ్యమై-&nbsp;<BR>పోయింది. అద్భుతమైన అమరత్వమనే సామ్రాజ్యానికి మీరు వారసులు!</FONT></p>
<p><FONT FACE="SHREE900, SHREE, sans-serif" SIZE="3">నేను: మీ ముందు కూర్చొని ప్రాణప్రదమైన మీ మాటలు వింటూ,&nbsp;<BR>స్వామీజీ, మేమెంత ఆనందిస్తున్నామో!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: హిందూదేశంలో యిన్ని సంవత్సరాలు పర్యటనచేసి ప్రేమ,&nbsp;<BR>ఆదరాలతో పొంగిపోతున్న హృదయాలు గల అనేక మహాపురుషులను కలిశాను.&nbsp;<BR>వారి పాదసన్నిధిలో కూర్చున్నప్పుడు ఒక మహత్తరశక్తి ప్రవాహము నా హృద-&nbsp;<BR>యంలో ప్రవహిస్తున్నట్లు అనుభూతమయ్యేది. ఆ మహనీయుల సాంగత్య&nbsp;<BR>భాగ్యంవల్ల కలిగిన ఆ ప్రవాహశక్తి వల్లనే నేను ఈకొద్ది మాటలు మీతో మాట్లా-&nbsp;<BR>డాను. నాలో ఏదో స్వతస్సిద్ధంగా గొప్పతనం ఉన్నదనుకోకండి!</FONT></p>
<p><FONT FACE="SHREE900, SHREE, sans-serif" SIZE="3">నేను: స్వామీజీ! మేము మిమ్మల్ని భగవత్సాక్షాత్కారం పొందిన ఒక సిద్ధ-&nbsp;<BR>పురుషునిగా తలుస్తున్నాము.</FONT></p>
<p><FONT FACE="SHREE900, SHREE, sans-serif" SIZE="3">నేను ఈ మాటలు చెప్పానో లేదో ఆ క్షణమే ఆ మనోహరమైన నేత్రాలు,&nbsp;<BR>కన్నీటితో నిండి (ఆహా! ఆ దివ్యదృశ్యం యిప్పటికీ నాకళ్ల ఎదుట ఎంత&nbsp;<BR>విస్పష్టంగా కన్పిస్తున్నదో!) ప్రేమపూరితమైన హృదయంతో ఆయన మృదు&nbsp;<BR>మధురంగా యిలా చెప్పారు: జ్ఞానులు అన్వేషించే ఆ పరిపూర్ణజ్ఞానం ఆ ‘‘దివ్య-&nbsp;<BR>పాదాల’’ వద్ద ఉంది. భక్తులు </FONT><FONT FACE="TimesNewRoman, Times, serif" SIZE="2">(lovers)</FONT><FONT FACE="SHREE900, SHREE, sans-serif" SIZE="3"> అన్వేషించే ఆ పరిపూర్ణప్రేమకూడా ఆ&nbsp;<BR>‘‘దివ్యపాదాల’’ వద్దనే ఉన్నది. ఆ దివ్యపాదసన్నిధిని తప్ప స్త్రీపురుషులు మరి&nbsp;<BR>దేనిని శరణుపొందుతారో చెప్పండి!</FONT></p>
<p><FONT FACE="SHREE900, SHREE, sans-serif" SIZE="3">కొంతసేపైన తర్వాత మళ్లీ యిలా అన్నారు. ‘‘అయ్యో! ఈ లోకంలో&nbsp;<BR>జనులు ఎంత మూఢులు! ఒకరితో ఒకరు పోట్లాడుకుంటూ వివాదపడుతూ&nbsp;<BR>సమయాన్నంతా వ్యర్థం చేస్తున్నారే! ఈ విధంగా ఎంతకాలం సాగిస్తారు? జీవిత&nbsp;<BR>సంధ్యా సమయంలో (జన్మాంతర పరంపర అంతా తీరిపోయిన తర్వాత)&nbsp;<BR>అందరు ఆ దివ్యజనని చేతుల్లోకి రావలసిందే!’’</FONT></p>

<hr class="puTa_virupu">
<table><tr><td><a class=puTa_lanke href=puTa3122.html>p3122</a></td><td>p3123</td><td><a class=puTa_lanke href=puTa3124.html>p3124</a></td></tr></table>
</div></body></html>
