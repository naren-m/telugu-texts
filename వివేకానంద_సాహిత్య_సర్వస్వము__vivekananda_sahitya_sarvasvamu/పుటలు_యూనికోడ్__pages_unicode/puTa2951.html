<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2950.html>p2950</a></td><td>p2951</td><td><a class=puTa_lanke href=puTa2952.html>p2952</a></td></tr></table>

<p><FONT FACE="SHREE900, SHREE, sans-serif" SIZE="3">అజ్ఞానం అవునా? కాదా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కేవలం అజ్ఞానం వల్లనే అలా చేశాను.&nbsp;<BR>స్వామీజీ: అది పాముకాదని, తాడేనని, తెలిసిన తర్వాత నీ కింతకు-&nbsp;<BR>ముందు కలిగిన అజ్ఞానాన్ని చూచి నవ్వుకుంటావో లేదో ఆలోచించు. అప్పుడు&nbsp;<BR>నామరూపాలు భ్రాంతి అని తోచటం లేదా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: తోచుతాయండి!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అలాంటప్పుడు నామరూపాలు మిథ్య, అసత్యం అని తేలిపో-&nbsp;<BR>తున్నది. నిత్యసత్యమైన బ్రహ్మం ఒక్కటేనని నిర్ధారణ అవుతున్నది. అజ్ఞానం&nbsp;<BR>అనే ఈ సంధ్యచీకటిలో యిది నీ భార్య అని, అది నీ బిడ్డ అని, ఇంకొకటి&nbsp;<BR>నీది కాదని అనుకుంటున్నావు. సమస్తాన్ని భాసింపజేసే ఆత్మ నిత్యత్వాన్ని గుర్తిం-&nbsp;<BR>చకుండా పోతున్నావు. గురూపదేశం వల్ల నీ స్వంత నమ్మకంవల్ల, ఈ నామరూ-&nbsp;<BR>పాత్మకమైన జగత్తును కాకుండా, అన్నిటికి ఆధారభూతమైన </FONT><FONT FACE="TimesNewRoman, Times, serif" SIZE="2">(Substratum)</FONT></p>
<p><FONT FACE="SHREE900, SHREE, sans-serif" SIZE="3">సత్యాన్ని ఎప్పుడు దర్శిస్తావో, అప్పుడే బ్రహ్మం మొదలు గడ్డిపరక వరకు ఉన్న&nbsp;<BR>జగత్తంతా నీవేనని తెలుసుకుంటావు. అప్పుడే నీకు ‘‘ఛిద్యతే&nbsp;<BR>హృదయగ్రంథిః ఛిద్యంతే సర్వసంశయాః’’ హృదయంలోని ముడి తెగిపోయి,&nbsp;<BR>అన్ని సందేహాలు పటాపంచలయ్యే స్థితి ఏర్పడుతుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఈ అవిద్యకు అంటే అజ్ఞానానికి మూలమేదో, అదెలా&nbsp;<BR>అంతరిస్తుందో తెలుసుకోవాలనుకుంటున్నాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఇప్పుడు ఉండి, తర్వాత లేకుండా ఉండే వస్తువు మిథ్యారూపం&nbsp;<BR>మాత్రమేనని నీవు అర్థం చేసుకున్నావు. యథార్థంగా బ్రహ్మసాక్షాత్కారమైన-&nbsp;<BR>నాడు ఈ అజ్ఞానం ఎక్కడుంది? లేదు. జ్ఞాని తాడును తాడుగానే చూస్తాడుగాని&nbsp;<BR>పాముగా ఎప్పుడూ చూడడు. పాము అనుకొని భయపడేవాళ్లను చూచి నవ్వు-&nbsp;<BR>కుంటాడు. ఈ కారణంవల్ల అవిద్య అనేదానికి నిజమైన స్వరూపం లేదు. ఈ&nbsp;<BR>అవిద్యను నీవు ఉన్నదనిగాని లేదనిగాని చెప్పలేవు. ‘సన్నాప్యసన్నాప్యు భయాత్మి-&nbsp;<BR>కానో’ (సత్తుకాదు, అసత్తుకాదు, సత్తు అసత్తు రెండు కూడినది కాదు) ఈ&nbsp;<BR>విధంగా ‘మిథ్య’ అని నిరూపించినదాన్ని గూర్చి ప్రశ్నించటం అసంగతం. అది&nbsp;<BR>ఎలాగా అని వివరిస్తాను. ఈ ప్రశ్న వేసింది, జవాబు యిచ్చింది, దేశకాలాల,&nbsp;<BR>నామరూపాల దృక్పథంనుండి కాదు? దేశకాలాతీతమైన బ్రహ్మాన్ని గూర్చి&nbsp;<BR>ప్రశ్నోత్తరాలద్వారా నీవు వివరించగలవా? అందువల్ల శాస్త్రాలు, మంత్రాలు,&nbsp;<BR>మొదలైనవన్నీ వ్యావహారిక సత్యాలేగాని పారమార్థిక సత్యాలు </FONT><FONT FACE="TimesNewRoman, Times, serif" SIZE="2">(Absolute)</FONT><FONT FACE="SHREE900, SHREE, sans-serif" SIZE="3"> కావు.&nbsp;<BR>అవిద్యకు, నిజంగా తనది అని చెప్పుకోటానికి స్వరూపం లేదు. దాన్ని నీవెలా&nbsp;<BR>అర్థం చేసుకోగలవు? బ్రహ్మసాక్షాత్కారమైతే అటువంటి ప్రశ్నలకు తావే</FONT></p>
<hr class="puTa_virupu">
<table><tr><td><a class=puTa_lanke href=puTa2950.html>p2950</a></td><td>p2951</td><td><a class=puTa_lanke href=puTa2952.html>p2952</a></td></tr></table>
</div></body></html>
