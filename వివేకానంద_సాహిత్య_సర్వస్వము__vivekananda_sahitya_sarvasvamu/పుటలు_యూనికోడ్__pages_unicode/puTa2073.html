<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2072.html>p2072</a></td><td>p2073</td><td><a class=puTa_lanke href=puTa2074.html>p2074</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 4</FONT></p>
<p><FONT FACE="SHREE900, SHREE, sans-serif" SIZE="3">లేదా, పాశ్చాత్య తత్త్వవిదులు పేర్కొనే విధంగా ‘సెల్ఫ్‌’ అనాలి! మనం ఏ పదాన్ని&nbsp;<BR>ఉపయోగించినా, ‘ఆత్మ’ అంటే ‘మనస్సు’ కాదనీ, ఈ శరీరం కాదనీ, దీని-&nbsp;<BR>నుండి అది వేరనీ జ్ఞప్తిలో వుంచుకోవాలి! ఈ ఆత్మ సూక్ష్మశరీరమని పేర్కొ-&nbsp;<BR>నబడే మనస్సును తన వెంట తీసికొని జనన మరణాలను పొందుతూ పోతుంది.&nbsp;<BR>అది సమస్త జ్ఞానాన్ని పొంది, పరిపూర్ణ వికాసం పొందిన తర్వాత, ఈ రాకపో-&nbsp;<BR>కలు, అంటే జనన మరణాలు ఆగిపోతాయి. అట్టి దశలో, ఆత్మ తన సూక్ష్మ-&nbsp;<BR>శరీరాన్ని ఇచ్ఛానుసారం నిలుపుకోవచ్చు; లేదా, పూర్తిగా వదలివేసి స్వతంత్రమై&nbsp;<BR>శాశ్వతముక్తిని పొందవచ్చు. ఈ ముక్తే ఆత్మకు పరమగమ్యం. ఇది మన మతం-&nbsp;<BR>లోని విశిష్ట లక్షణాలలో ఒకటి. మనకూ స్వర్గ నరకాలున్నాయి. కాని, అవి&nbsp;<BR>శాశ్వతం కావు. అవి శాశ్వతమనడానికి వీలులేదు. ఇవి అలా కాజాల&nbsp;<BR>వని ఈ విషయావగాహంవల్ల గ్రహిస్తాం. ఎన్ని స్వర్గాలున్నా అవీ ఈ లోకం&nbsp;<BR>వంటివే; కాని భూలోకంకంటే అవి చాలాపెద్దవిగా వుండవచ్చు. అందలి భోగాలు&nbsp;<BR>కొంచెం ఎక్కువగానే వుండవచ్చు. కాని ఇదంతా జీవునికి నష్టమే. స్వర్గాలెన్నో&nbsp;<BR>వున్నాయి. ప్రతిఫలాన్ని ఆశించి, ఇక్కడ సత్కర్మలు చేసే నరులు మరణించి-&nbsp;<BR>నపుడు, ఈ స్వర్గంలో దేవతలై పుట్టి, ఇంద్రుడు మొదలైన పదవులు పొందు-&nbsp;<BR>తారు. ఈ దేవతానామాలు కొన్నిపదవుల పేర్లుగా వున్నాయి. ఇప్పటి దేవతలు&nbsp;<BR>ఒకప్పుడు మానవులుగా వుండి, తమ సత్కర్మలవల్ల దేవతలయ్యారు. మనం&nbsp;<BR>ఇంద్రుడు మొదలైన పేర్లను గ్రంథాల్లో చూచినపుడు, అవి ఒక్కొక్క వ్యక్తి పేర్లు&nbsp;<BR>అని అనుకోరాదు. వేలకొద్దీ ఇంద్రులు వుండగలరు. ‘‘నహుషుడు’’ అనే ఒక&nbsp;<BR>రాజున్నాడు. అతడు మరణించినపుడు, ఇంద్రుడైనాడు. అది ఒక పదవి. ఒక&nbsp;<BR>జీవాత్మ ఉన్నతి సాధించి ఇంద్రపదవిని పొందవచ్చు. ఆ పదవిలో కొంతకాలం&nbsp;<BR>మాత్రమే అతడుండగలడు. ఆ గడువుకు తర్వాత, అతడు మరణించి, నరుడై&nbsp;<BR>పుడతాడు. కాన ఈ నరదేహమే అన్నిటికన్నా ఉత్తమమైంది. కొందరు దేవతలు&nbsp;<BR>ఇంకా గొప్పవారు కాగోరి స్వర్గభోగాలపైని వాంఛలనుకూడ త్యజిస్తారు. ఈ&nbsp;<BR>లోకంలో అనేకులు ధనం, అధికారం, భోగం మొదలైన వాని మోహానికి లోబడ&nbsp;<BR>తారు; అట్లే దేవతలలోకూడ, అనేకులు వీని మోహంలో పడతారు. అందువల్ల&nbsp;<BR>తమ సత్కర్మఫలం వ్యయంకాగానే, క్రిందికి దిగివచ్చి, మళ్ళీ మానవులై పుడ-&nbsp;<BR>తారు. అందువల్లనే ఈ లోకానికి కర్మభూమి అని పేరు వచ్చింది. ఈ లోకం-&nbsp;<BR>నందుండే మనం మోక్షాన్ని సంపాదించుకోవాలి. కాబట్టి స్వర్గం సైతం వాంఛ-&nbsp;<BR>నీయం కాదు.</FONT></p>
<p><FONT FACE="SHREE900, SHREE, sans-serif" SIZE="3">ఇక కోరదగినదేది? ముక్తి, ‘బంధరాహిత్యం’. మహోన్నత స్వర్గంలో&nbsp;<BR>సైతం, నీవు బద్ధుడవే, బానిసవే అని మన శాస్త్రాలు చెబుతున్నాయి. నీవు</FONT></p>
<hr class="puTa_virupu">
<table><tr><td><a class=puTa_lanke href=puTa2072.html>p2072</a></td><td>p2073</td><td><a class=puTa_lanke href=puTa2074.html>p2074</a></td></tr></table>
</div></body></html>
