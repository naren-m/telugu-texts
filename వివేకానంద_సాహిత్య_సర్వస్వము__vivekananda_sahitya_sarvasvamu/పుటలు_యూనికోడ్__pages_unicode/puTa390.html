<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa389.html>p389</a></td><td>p390</td><td><a class=puTa_lanke href=puTa391.html>p391</a></td></tr></table>

<p><FONT FACE="SHREE900, SHREE, sans-serif" SIZE="3">కార్యకారణా లనేవన్నీ మాయ; పిల్లలకు చెప్పే దేవతాకథలు ఎంతటి అసం-&nbsp;<BR>బద్ధాలో, మనకు గోచరించేదంతా అంతటి అసంబద్ధమే అని గ్రహించే స్థితిని&nbsp;<BR>పొందు. నిజానికి కారణమని ఒకటీ కార్యమని ఒకటీ లేవు. లేవని మనం&nbsp;<BR>తెలుసుకోనున్నాం. నీకు వీలైతే నీ బుద్ధిని కిందిమెట్టుకు దింపుకో. రూపకాన్ని&nbsp;<BR>(ఆలిగొరి) దేనినైనా నీ మనస్సుగుండా చొరనివ్వు. అది సంగతమా కాదా అని&nbsp;<BR>ప్రశ్నించకు. మనోకల్పనల్లోను చక్కని కవిత్వంలోను అభిరుచిని పెంపొందించు-&nbsp;<BR>కొని, పురాణాల నన్నిటిని కావ్యాలుగా అనుభవించు. చారిత్రక తార్కికచిత్త&nbsp;<BR>వృత్తితో పురాణావళి వద్దకు రావద్దు; నీ మనస్సునుంచి పురాణావళిని ఒక ప్రవా-&nbsp;<BR>హంగా పారనివ్వు, దీపపుసెమ్మెగా నీ కంటిముందు చుట్టబడనివ్వు. సెమ్మె ఎవరి&nbsp;<BR>చేతిలో వుందని అడుగవద్దు. నీకేమో వలయం సిద్ధిస్తుంది. మిగిలిన సత్యం నీ&nbsp;<BR>మనస్సులో నిలుస్తుంది.</FONT></p>
<p><FONT FACE="SHREE900, SHREE, sans-serif" SIZE="3">సమస్త పురాణకర్తలూ తాము విన్నదాన్ని, చూసినదాన్ని సంకేతాలలో&nbsp;<BR>రచించారు; అనర్గళధారలో వర్ణనలు గావించారు. అందలి ఇతివృత్తాలను ప్రత్యే-&nbsp;<BR>కించటానికి ప్రయత్నించకు, తద్ద్వారా చిత్రాలను పాడుచేయకు, వాటిని వున్న-&nbsp;<BR>దున్నట్లుగా గ్రహించు; నీ మనస్సులో తమ ప్రభావాన్ని చూపనివ్వు. ఫలితాన్ని-&nbsp;<BR>బట్టే వాటి గుణనిర్ణయం కావించి వాటివలన మేలుపొందు.</FONT></p>

<p><FONT FACE="SHREE900, SHREE, sans-serif" SIZE="3">నీ ప్రార్థనను సఫలం చేసేది నీ సంకల్పశక్తి; ఆయావ్యక్తులకు వివిధ మతాశ&nbsp;<BR>యాల రూపాన్ని ధరించి గోచరించేది అదే. దాన్ని మనం బుద్ధుడన్నా, జీసస్‌&nbsp;<BR>అన్నా, కృష్ణుడన్నా, జెహోవా అన్నా, అల్లా అన్నా, అగ్ని అన్నా చివరికిది ఆత్మే,&nbsp;<BR>‘నేను’ అనేదే.</FONT></p>

<p><FONT FACE="SHREE900, SHREE, sans-serif" SIZE="3">భావనలు వర్ధిల్లుతవి; సాభిప్రాయంగా వాటిని ప్రతిపాదించే రూపకాలకు&nbsp;<BR>(ఆలిగొరిలకు) చారిత్రకమైన విలువలేదు. మన దృశ్యాలకంటె మోసెస్‌కు గోచ-&nbsp;<BR>రించిన దృశ్యాలు భ్రమలై వుండటానికి మరింత అవకాశం వుంది. ఎందుకంటె&nbsp;<BR>మనకు అధికజ్ఞానం వుంది, భ్రమచే వంచితుల మవటానికి అవకాశం తక్కువ.</FONT></p>
<p><FONT FACE="SHREE900, SHREE, sans-serif" SIZE="3">మన గ్రంథాన్ని తెరిచేవరకు, గ్రంథాలు మనకు నిరుపయోగాలు; ఇతర&nbsp;<BR>గ్రంథాలు మన గ్రంథాన్ని ఎంతవరకు రూఢి పరుస్తవో అంతవరకే అవి మంచివి.&nbsp;<BR>బలవంతుడికే బలం అర్థమవుతుంది; సింహాన్ని తెలుసుకొనేది ఏనుగుకాని ఎలుక&nbsp;<BR>కాదు. జీసస్‌తో సమానులం కానిదే జీసస్‌ను మనం ఎలా అవగాహన చేసుకో-&nbsp;<BR>గలం? రెండు రొట్టెలతో ఐదువేలమందికి సంతర్పణ చేయటం కాని, ఐదు రొట్టె-</FONT></p>
<hr class="puTa_virupu">
<table><tr><td><a class=puTa_lanke href=puTa389.html>p389</a></td><td>p390</td><td><a class=puTa_lanke href=puTa391.html>p391</a></td></tr></table>
</div></body></html>
