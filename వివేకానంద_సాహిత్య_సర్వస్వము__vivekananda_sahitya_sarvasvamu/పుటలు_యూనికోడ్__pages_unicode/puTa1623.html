<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1622.html>p1622</a></td><td>p1623</td><td><a class=puTa_lanke href=puTa1624.html>p1624</a></td></tr></table>
<p><FONT FACE="SHREE900, SHREE, sans-serif" SIZE="3">18 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">బుద్ధి కతీతమైన ఫలానా ఒకటి వుందని వేదాంతం చెబుతున్నా, అది మాన-&nbsp;<BR>వుడి తార్కికశక్తికి అత్యంత ప్రాధాన్యమిస్తుంది; అతీతమైనదాన్ని బుద్ధి ద్వారా&nbsp;<BR>సాధించవలసిందే.</FONT></p>
<p><FONT FACE="SHREE900, SHREE, sans-serif" SIZE="3">ప్రాచీన మూఢభావా లన్నిటిని పారద్రోలటానికి తర్క మీమాంస&nbsp;<BR>చెయ్యటం అవసరం: మిగిలేది వేదాంతమే. ఒక చక్కని శ్లోకంలో యోగి&nbsp;<BR>స్వగతం యిలా వర్ణించబడింది: ‘‘సఖా, ఎందుకు విలపిస్తావు? నీకు మరణం-&nbsp;<BR>గాని, భయంగాని లేదు. ఎందుకు దుఃఖిస్తావు? నీకు దైన్యం లేదు. నువ్వు అనంత&nbsp;<BR>నీలాకాశాన్ని పోలేవాడివి. స్వతస్సిద్ధంగానే నువ్వు నిర్వికారుడివి. నానావిధ వర్ణాల&nbsp;<BR>లోని మబ్బులు దాని మీదికి వస్తుంటాయి; క్షణకాలం క్రీడిస్తాయి; తరువాత&nbsp;<BR>పోతాయి. తిరిగి అది ఎప్పటి ఆకాశమే. మబ్బులను పారద్రోలటమే నువ్వు&nbsp;<BR>చెయ్యాల్సిన పనంతా.’’</FONT></p>
<p><FONT FACE="SHREE900, SHREE, sans-serif" SIZE="3">మనం చెయ్యాల్సిన పని ద్వారాలు తెరిచి, దారిలోని అవరోధాలను తొల-&nbsp;<BR>గించటమే. నీరు స్వభావ లక్షణం చేతనే లోపలికి ప్రవేశించి, నింపివేస్తుంది.&nbsp;<BR>అదక్కడ యిదివరకే వుంది.</FONT></p>
<p><FONT FACE="SHREE900, SHREE, sans-serif" SIZE="3">మానవుడు పిసరంత అచైతన్యుడూ, అధికభాగం చైతన్య వంతుడూ&nbsp;<BR>ఐవుంటాడు. ఈ చైతన్యాన్ని అతిక్రమించగల అవకాశంకూడా అతనికుంది.&nbsp;<BR>మనం మానవ శబ్దాన్ని సార్థకం చేసుకోగలిగినప్పుడు తార్కిక జ్ఞానాన్నంతా&nbsp;<BR>అతిక్రమించగలం. పైన, కింద అనే మాటలు ఇంద్రియజగత్తులోనే వ్యవహరింప&nbsp;<BR>దగుతాయి. అతీంద్రియ జగత్తులో అవి స్వోక్తివ్యాఘాతా లవుతాయి. అక్కడ&nbsp;<BR>భేదభావానికి అవకాశం లేదు. దృశ్యమాన ప్రపంచంలో మానవుడే ప్రశస్తమైన&nbsp;<BR>వికాశం. దేవతలకంటె తా నధికుణ్ణని వేదాంతి వక్కాణిస్తాడు. దేవత లందరు&nbsp;<BR>మరణించి మానవజన్మ ఎత్తవలసిన వారే. మానవదేహంలోనే వారు పరిపూర్ణు&nbsp;<BR>లవుతారు.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ మనమొక ధర్మవిధానాన్ని కల్పిస్తున్నామనే మాట నిజమే. కాని,&nbsp;<BR>అది నిర్దుష్టమైనది కాబోదనే విషయం మేం అంగీకరించక తప్పదు. సత్యం అన్ని&nbsp;<BR>విధానాలకూ అతీతమైనది. మా విధానాలను యితర విధానాలతో పోల్చి, మాదే&nbsp;<BR>సహేతుక విధానమని నిరూపించటానికి మేం సిద్ధం; కాని హేతుజ్ఞానం పరి&nbsp;<BR>పూర్ణమైనది కాకపోవటంచేత, దానిమీద ఆధారపడ్డ విధానం పరిపూర్ణమైనది కాక-&nbsp;<BR>పోవచ్చును. కాని, మానవబుద్ధికి సాధ్యమైనంతదాకా అదే హేతుజ్ఞాన&nbsp;<BR>ప్రతిష్ఠితమైన ఉత్తమ విధానం.</FONT></p>
<p><FONT FACE="SHREE900, SHREE, sans-serif" SIZE="3">ఏ విధానమైనా ప్రచారం జరిగితేగాని దృఢపడదు. నిజమే. వేదాంతం&nbsp;<BR>ప్రచారమైనంతగా మరే విధానమూ వ్యాప్తి చెందలేదు. నేటికీ జ్ఞానబోధ</FONT></p>
<hr class="puTa_virupu">
<table><tr><td><a class=puTa_lanke href=puTa1622.html>p1622</a></td><td>p1623</td><td><a class=puTa_lanke href=puTa1624.html>p1624</a></td></tr></table>
</div></body></html>
