<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa644.html>p644</a></td><td>p645</td><td><a class=puTa_lanke href=puTa646.html>p646</a></td></tr></table>

<p><FONT FACE="TimesNewRoman, Times, serif" SIZE="2">2 3 0</FONT></p>
<p><FONT FACE="SHREE900, SHREE, sans-serif" SIZE="3">వ్యక్తినే, మన ప్రేమను ఆకర్షించే వ్యక్తినే మనం ప్రేమించగలం. ఉపాసన విష-&nbsp;<BR>యంలోకూడా అంతే. రాయిని రాయిగా ప్రేమించే వ్యక్తి ఎవరైనా యీ లోకంలో&nbsp;<BR>వున్నాడని చెప్పొద్దు. రాయిలోని సర్వవ్యాపి ఐన దేవుణ్ణే అతడు పూజించాడు.</FONT></p>
<p><FONT FACE="SHREE900, SHREE, sans-serif" SIZE="3">సర్వవ్యాపి ఐన దేవుడు మనలో వున్నాడని మనం గ్రహిస్తాం. ఆ పురుషుడు&nbsp;<BR>మనకు వేరుగాలేని పక్షంలో, మనం ఎలా ఉపాసిస్తాం? నేను నిన్ను ఉపాసించగలనే&nbsp;<BR>గాని నన్ను ఉపాసించుకోలేను. ‘‘నువ్వు’’ అనదగేది ఏదైనా వుందా?</FONT></p>
<p><FONT FACE="SHREE900, SHREE, sans-serif" SIZE="3">ఏకమే అనేకమౌతోంది. ఈ ఏకాన్ని మనం చూడగలిగినప్పుడు మాయ-&nbsp;<BR>ద్వారా ప్రతిఫలించే హద్దులన్నీ అదృశ్యమౌతాయి. ఐనా అనేకం నిష్ప్రయోజనం&nbsp;<BR>కాదన్నమాటకూడా నిజమే. అనేకం ద్వారా మాత్రమే మనం ఏకాన్ని చేరు-&nbsp;<BR>కుంటాం...</FONT></p>
<p><FONT FACE="SHREE900, SHREE, sans-serif" SIZE="3">సగుణుడైన దేవుడు - ఆలోచిస్తూ, అర్థంచేసుకొంటూ, మనని నడిపిస్తూ&nbsp;<BR>దారిచూపే దేవు డున్నాడా? వున్నాడు. నిర్గుణుడైన దేవుడిలో యీ గుణాలు&nbsp;<BR>వుండవు. మీలో ప్రతిఒక్కరు వ్యక్తులు. మీరు ఆలోచించగల సమర్థులు, మీరు&nbsp;<BR>ప్రేమిస్తారు, ద్వేషిస్తారు, ఆగ్రహిస్తారు, దుఃఖిస్తారు, యింకా తదితరాలైన పనులు&nbsp;<BR>చేస్తారు; మీరు నిర్గుణులు, అనంతులు; సగుణులు, నిర్గుణులు కూడా.&nbsp;<BR>ఈ రెండు లక్షణాలు మీలో వున్నాయి. మీలో సగుణతత్వం, నిర్గుణతత్వం&nbsp;<BR>వున్నాయి. ఆ నిర్గుణ సత్యం కోపగించుకోదు, దుఃఖించదు, దుస్థితికి గురి&nbsp;<BR>కాదు - దుస్థితిని గురించి తలంచనుకూడా తలంచలేదు. అది యోచించలేదు,&nbsp;<BR>తెలుసుకోలేదు. ఎందుకంటె అదే జ్ఞానం కాబట్టి. కాని, సగుణతత్వం తెలుసు-&nbsp;<BR>కొంటుంది, యోచిస్తుంది, మరణిస్తుంది, యిలాటి పనులు చేస్తుంది. కాబట్టి&nbsp;<BR>విశ్వజనీనమైన పరమసత్యంలోకూడా ఈ రెండు లక్షణాలూ వున్నాయి. ఒకటి&nbsp;<BR>సమస్త వస్తువులలోని అనంతసత్యం, రెండోది సగుణతత్వం. అన్ని ఆత్మలకి&nbsp;<BR>ఆత్మ; అందరి ప్రభువులలోకి ప్రభువు, ఈశ్వరుడు. అతడే యీ జగత్తును&nbsp;<BR>సృష్టిస్తాడు. ఈ విశ్వం అతడి యిచ్ఛాధీనంలో వుంది....</FONT></p>
<p><FONT FACE="SHREE900, SHREE, sans-serif" SIZE="3">అతడు అనంతుడు, నిత్యపవిత్రుడు, నిత్యముక్తుడు... అతడు న్యాయ-&nbsp;<BR>మూర్తి కాదు. దేవుడు న్యాయమూర్తి కాబోడు. అతడు సింహాసనం మీద&nbsp;<BR>కూర్చుని మంచిచెడులను విచారణ చేసేవాడు కాడు... అతడు న్యాయాధిపతి&nbsp;<BR>కాదు, సేనాపతి కాడు, యజమానీ కాదు. సగుణుడైన దేవుడు అనంతదయా-&nbsp;<BR>సాగరుడు; అతడి ప్రేమ అనంతం.</FONT></p>
<p><FONT FACE="SHREE900, SHREE, sans-serif" SIZE="3">మరో దృకృథంనుండి చూడండి. మీ దేహంలోని ప్రతిజీవకణంలోను&nbsp;<BR>ఒక ఆత్మ వుంది. దానికి జీవకణం గురించిన జ్ఞానముంది. అదొక ప్రత్యేక&nbsp;<BR>జీవి. దానికి అల్పమైన కోరిక వుంది; పరిమితమైన కార్యరంగం వుంది. ఈ జీవ-</FONT></p>
<hr class="puTa_virupu">
<table><tr><td><a class=puTa_lanke href=puTa644.html>p644</a></td><td>p645</td><td><a class=puTa_lanke href=puTa646.html>p646</a></td></tr></table>
</div></body></html>
