<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2191.html>p2191</a></td><td>p2192</td><td><a class=puTa_lanke href=puTa2193.html>p2193</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - భారతీయ సిద్ధపురుషులు</FONT></p>
<p><FONT FACE="TimesNewRoman, Times, serif" SIZE="2">1 4 3</FONT></p>
<p><FONT FACE="SHREE900, SHREE, sans-serif" SIZE="3">సమస్త ప్రజలు శిరసావహించడం ఎలా? ఇక వేదాంతమతానికో - అలాంటి ఏ&nbsp;<BR>పురుషుని ప్రామాణ్యాధికారాలూ అవసరంలేదు. దాని ప్రమాణం నరుని సనా-&nbsp;<BR>తన ప్రకృతే! అందలి నీతులు ఇదివరకే సిద్ధమై ఉన్నట్టి సనాతనమైన మానవుని&nbsp;<BR>పారమార్థిక స్థైర్యంమీద ఆధారపడి ఉన్నాయి. ఐనా అతిప్రాచీనకాలంనుండి,&nbsp;<BR>మానవజాతిలో అధికసంఖ్యాకులకు సగుణమూర్తి ఆవశ్యకమై ఉంటుందనే&nbsp;<BR>సంగతి మన మహాపురుషులు తెలిసికొన్నారు. ఏదో ఒక రూపంలో సగుణ&nbsp;<BR>దైవతం ప్రజలకు కావలసి ఉంటుంది. సగుణ దైవతం ఉండకూడదని గట్టిగా&nbsp;<BR>వాదించిన బుద్ధుని నిర్యాణానంతరం, యాభై సంవత్సరాలన్నా గడవకముందే,&nbsp;<BR>అతని శిష్యులు, అతనినే ఒక సగుణదైవతంగా ఏర్పరచి, ఆరాధించడాని కారం-&nbsp;<BR>భించారు. ఈ సగుణదైవతం అవసరమే! ఐనా నిజమాలోచిస్తే, సుగుణదైవ&nbsp;<BR>తాలుగా భావించబడిన వారిలో నూటికి తొంభైతొమ్మిది మంది మానవపూజకు&nbsp;<BR>అనర్హులు. కాని ఊహాకల్పిత సగుణదైవతాలకన్నా శ్రేష్ఠతరమైన సజీవదైవతాలు ఈ&nbsp;<BR>లోకంలోనే అప్పుడప్పుడు మన మధ్య మనతోపాటు నివసిస్తూ మనతో కలిసి-&nbsp;<BR>మెలసి తిరుగుతూ ఉండటం కద్దు. మన ఊహాకల్పితమైన బూటకపు దైవాని-&nbsp;<BR>కంటె, ఇలాంటి వారిని సేవిస్తే మన జన్మలు ధన్యమౌతాయి. మన జీవితాలు&nbsp;<BR>చరితార్థమవుతాయి! మీరుగాని, నేనుగాని కల్పించుకోగల్గిన ఏ భగవద్భావనకంటె-&nbsp;<BR>గూడ శ్రీకృష్ణుడు గొప్పవాడుకదా? మన మనస్సులలో మీరుగానీ, నేనుగానీ కల్పన&nbsp;<BR>చేసుకోగలిగిన ఆదర్శమూర్తికంటె బుద్ధుడు ఎన్నోరెట్లు సజీవము, పూజనీ-&nbsp;<BR>యము అయిన ఉత్తమ భావనామూర్తికదా? అందువల్లనే ఇట్టి పురుషులు ఊహా-&nbsp;<BR>కల్పిత దేవతల నందరినీ నెట్టివేసి, మానవజాతివల్ల ఎప్పుడూ పూజ&nbsp;<BR>లందుకొంటున్నారు.</FONT></p>
<p><FONT FACE="SHREE900, SHREE, sans-serif" SIZE="3">ఈ సత్యం మన ఋషులకు తెలుసు. కాబట్టే, అట్టి మహాపురుషులను,&nbsp;<BR>అవతారమూర్తులను భారత ప్రజలంతా పూజించే అవకాశాన్ని వారు కల్పించారు.&nbsp;<BR>ఇట్టి అవతారపురుషులలో ఉత్తమోత్తముడైన శ్రీకృష్ణుని పలుకు సర్వాతి&nbsp;<BR>శాయిగా ఉంది.</FONT></p>
<p><FONT FACE="SHREE902, SHREE, sans-serif" SIZE="3">‘‘యద్య ద్విభూతి మత్సత్త్వం శ్రీమ దూర్జిత వువ వా,</FONT></p>
<p><FONT FACE="SHREE902, SHREE, sans-serif" SIZE="3">తత్త దవావ గచ్ఛ త్వం మమ తేజోఽంశ సంభవం-’’</FONT></p>
<p><FONT FACE="SHREE900, SHREE, sans-serif" SIZE="3">(ఎక్కడెక్కడ నరుని వలన బాహాటంగా అసాధారణశక్తి ప్రకటిత&nbsp;<BR>మవుతుందో అక్కడ నేనున్నాననీ, ఆ ప్రకాశమంతా నావల్లనే పుడుతూందనీ&nbsp;<BR>తెలిసికో!) ఈ ప్రవచనము, ప్రపంచంలోని అన్ని దేశాలలోని అవతారాలను&nbsp;<BR>పూజించడానికి భారతీయునికి అవకాశమిస్తోంది. హిందువు ఏ దేశంలోని ఏ&nbsp;<BR>ఋషినైనా, ఏ సాధుపురుషునైనా పూజింపగలడు. నిజానికి మనవాళ్లు అనేకసార్లు</FONT></p>
<hr class="puTa_virupu">
<table><tr><td><a class=puTa_lanke href=puTa2191.html>p2191</a></td><td>p2192</td><td><a class=puTa_lanke href=puTa2193.html>p2193</a></td></tr></table>
</div></body></html>
