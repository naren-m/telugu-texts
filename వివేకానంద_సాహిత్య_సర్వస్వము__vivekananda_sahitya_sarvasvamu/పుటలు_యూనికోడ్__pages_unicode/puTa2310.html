<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2309.html>p2309</a></td><td>p2310</td><td><a class=puTa_lanke href=puTa2311.html>p2311</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - హిందూమతంలోని సామాన్యసూత్రాలు </FONT><FONT FACE="TimesNewRoman, Times, serif" SIZE="2">2 6 1</FONT></p>
<BR>
<p><FONT FACE="SHREE900, SHREE, sans-serif" SIZE="3">వికాసానికి, భారతదేశం చేసిన దోహదం, ఆధ్యాత్మిక విద్యా ప్రచారం. మానవుని&nbsp;<BR>అంతఃకరణాన్ని ఆక్రమించదగిన విషయాలలో, అత్యున్నతం, అతిగంభీరం,&nbsp;<BR>అతిసూక్ష్మం అయిన తత్త్వవిద్య, భారతదేశంనుండి బహిర్గతం కావటంవల్లనే,&nbsp;<BR>మన జాతికి ప్రపంచజాతులలో, ఒక విశిష్ట స్థాన మేర్పడింది. మన పూర్వులు&nbsp;<BR>అనేకమైన ఇతరవిషయాల్లోనూ కృషిచేశారు. ఇతర జాతులలాగే వీరూ,&nbsp;<BR>ఇంద్రియగోచరమైన బాహ్యాప్రకృతియొక్క రహస్యాలను తెలుసుకోవడానికై&nbsp;<BR>మొట్టమొదట ప్రయత్నించారు. అద్భుతమైన తమ మహామేధాబలంతో, లోక-&nbsp;<BR>మంతా, శాశ్వతంగా గర్వపడదగిన గొప్ప, అలౌకిక కార్యాలను, ఆ క్షేత్రంలోకూడ&nbsp;<BR>సాధించి ఉండేవారు. కాని, అంతకన్న ఉత్తమమైన దానికోసం వారు దీన్ని విడి-&nbsp;<BR>చిపెట్టారు. వేదపుటల నుండి ఉదాత్తమైన ఒక వాణి ఘోషిస్తూ, వినవస్తోంది&nbsp;<BR>- ‘‘ఆ నిర్వికార బ్రహ్మమును తెలిపే శాస్త్రమే ఉత్తమోత్తమమైంది -’’ వికార-&nbsp;<BR>పుంజం, క్షణభంగురం అయిన ప్రకృతియొక్క, ఈ మర్త్యప్రపంచంయొక్క, ఈ&nbsp;<BR>దుఃఖసంసారంయొక్క ఈ శోకమయలోకంయొక్క శాస్త్రంకూడ గొప్పది&nbsp;<BR>కావచ్చు. నిజానికి గొప్పదే. అయినా, ఎక్కడ మాత్రమే శాంతి వుందో, ఎక్కడ&nbsp;<BR>మాత్రమే శాశ్వత జీవనం వుందో, ఎక్కడ మాత్రమే అఖండత్వం వుందో,&nbsp;<BR>ఎక్కడ మాత్రమే దుఃఖమంతా అంతరిస్తోందో, అలాటి నిర్వికారబ్రహ్మమును&nbsp;<BR>గురించిన, ఆ పరమానందమయుని గురించిన శాస్త్రమొక్కటే, మన పూర్వుల&nbsp;<BR>అభిప్రాయాలన్నింటిలోను, ఉత్తమోత్తమం! ఇంతేల! మనకు కూడును, గుడ్డను,&nbsp;<BR>తోడిమానవులను వశంచేసికొనే శక్తిని ఇవ్వగల శాస్త్రాన్నీ, తోడిజీవ&nbsp;<BR>రాసులను జయించి, వానిపై పెత్తనం చెలాయించడం ఎలాగో తెలిపే శాస్త్రాన్నీ,&nbsp;<BR>బలవంతులు, బలహీనులపైని అధికారం చూపే యుక్తిని నేర్పే శాస్త్రాన్నీ, వారు&nbsp;<BR>కోరుకొనివుంటే కనుగొన గలిగేవారే! కానీ, ఈశ్వరకృపవల్ల, అంతకన్నా మిక్కిలి&nbsp;<BR>ఉత్తమం, ఉన్నతం, అత్యధికానందప్రదం అయిన ఆ అన్యవిషయాన్ని, వారు&nbsp;<BR>తక్షణం గుర్తించారు. అది, వారి జాతీయ స్వభావమైపోయేవరకు, వేలకొద్దీ సంవ-&nbsp;<BR>త్సరాలనుండీ అనుస్యూతంగా పిత్రార్జిత సంపదగా మనదాకా వచ్చేంత&nbsp;<BR>వరకు, అది మనలో సారూప్యాన్ని పొందేవరకు, మన రక్తనాళాలలో ప్రవహించే&nbsp;<BR>ప్రతినెత్తురు చుక్కలోను, అది జలజలలాడేవరకూ, అది, మన సహజ లక్షణమై&nbsp;<BR>పోయేవరకూ, ‘‘మతం’’, ‘‘హిందువు’’ అనే శబ్దాలు అభిన్నమై ఒప్పేవరకూ,&nbsp;<BR>వారు దాన్ని పట్టుకొని సాధించారు. అది మన జాతీయ విశిష్టలక్షణం. దాన్ని&nbsp;<BR>ఎవరూ తాకలేరు. ఖడ్గాన్ని, అగ్నిని, చేతపెట్టుకొని వచ్చిన క్రూరజాతులలో,&nbsp;<BR>క్రూర దుష్టాచారాలను వెంటబెట్టుకొని వచ్చిన, అనాగరక జాతులలో, ఒక్కరైనా,&nbsp;<BR>మన ఆయువుపట్టును తాకజాలకపోయారు. ఆ ‘‘జీవమణి’’ని ఒక్కడూ</FONT></p>
<hr class="puTa_virupu">
<table><tr><td><a class=puTa_lanke href=puTa2309.html>p2309</a></td><td>p2310</td><td><a class=puTa_lanke href=puTa2311.html>p2311</a></td></tr></table>
</div></body></html>
