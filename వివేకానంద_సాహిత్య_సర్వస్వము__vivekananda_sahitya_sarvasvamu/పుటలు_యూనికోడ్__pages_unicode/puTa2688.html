<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2687.html>p2687</a></td><td>p2688</td><td><a class=puTa_lanke href=puTa2689.html>p2689</a></td></tr></table>

<p><FONT FACE="SHREE900, SHREE, sans-serif" SIZE="3">తనకు సాధ్యమైనంత వరకూ యీ రెండు శక్తుల మేళనానికీ, ఏకీ&nbsp;<BR>భావానికీ, తోడ్పడటమే ఉద్బోధన పత్రికయొక్క ఏకైక లక్ష్యం, సంకల్పమూ.</FONT></p>
<p><FONT FACE="SHREE900, SHREE, sans-serif" SIZE="3">అలా చెయ్యటంలో ఎంతో ఆపద వున్నమాట నిజమే. యుగయుగాలుగా&nbsp;<BR>ఎంతో శ్రమించి గడించిన ఎంతో అమూల్యాలైన రత్నాలు పాశ్చాత్యోత్సాహ&nbsp;<BR>బృహత్తరంగంచే దూరంగా చిమ్మివేయబడుతుందేమో! ఆ సుడిగుండంలో&nbsp;<BR>పడితే, భారతభూమిసైతం, తనను తానే మరచి, ఐహిక ప్రయోజనాలకై సాగే&nbsp;<BR>పోరాటాలకు రంగంగా మారిపోతుందేమో అనే భయంకూడ వుంది. నిజమే.&nbsp;<BR>అంతేకాదు. మనకు అసాధ్యాలూ, ఆచరణకు అందనివీ ఐన విదేశీయ&nbsp;<BR>మార్గాలను అనుకరింపబోయి, దేశీయాచారాలను, లక్ష్యాలను నిర్మూలించుకొని&nbsp;<BR>యీ జీవితంలో మనకు ప్రియాలైన వాటినన్నిటిని కోల్పోవటమేగాక, అనంతర&nbsp;<BR>జీవితానికికూడ చేటును కూర్చుకున్న వారమవుతాం.</FONT></p>
<p><FONT FACE="SHREE900, SHREE, sans-serif" SIZE="3">ఈ వినాశాలను తప్పించుకోవాలంటే పామరజనుల వరకు ప్రతివ్యక్తికీ, తన&nbsp;<BR>తండ్రితాతల ఆస్తి ఫలానా అని సదా తెలిసేట్లు, మన సంపదను సదా మన దృక్ప-&nbsp;<BR>థంలో వుంచుకొనే వుండాలి. అలా చెయ్యటానికి మనం పరిశ్రమించాలి. దానితో&nbsp;<BR>బాటు బైటినుండి లభ్యమైన వెలుగును స్వీకరింప, ద్వారాలు తెరచివుంచుకొనే&nbsp;<BR>ధైర్యంకూడ మనకుండాలి. భూమి నలువైపులనుండి కాంతికిరణాలు జల్లులుగా&nbsp;<BR>పడనివ్వుగాక. పాశ్చాత్యదేశాలనుండి ఉప్పొంగే వెలుగువెల్లువ లోనికి ప్రవహించు-&nbsp;<BR>గాక. ప్రవహిస్తే ఏం? దుర్బలమైనది, భ్రష్టమైనది తప్పక నశిస్తుంది. అవి మన&nbsp;<BR>కెందుకు? అవి పోతే, పోనివ్వండి. అందువల్ల మన కేమి హాని? బలిష్ఠం ఉత్తేజ&nbsp;<BR>కరం ఐన దాన్ని, మృత్యురహితమైన దాన్ని ఎవరు నశింపచెయ్యగలరు?</FONT></p>
<p><FONT FACE="SHREE900, SHREE, sans-serif" SIZE="3">శాశ్వతహిమమకుట శోభితాలైన హిమవత్‌ శిఖరాలనుండి బుగబుగ ఉద్భ-&nbsp;<BR>వించే ఎన్ని బుగ్గలు, ఘోషించే ఎన్ని జలపాతాలు, ఎన్ని హిమానీనదాలు, సతత&nbsp;<BR>ప్రవాహాలు - కలిసి ప్రవహించి ఐకమై, సురనది ఐన గంగా మహాప్రవాహమై&nbsp;<BR>ప్రబలవేగంతో సముద్రునిచేర పరువులెత్తుచున్నాయి. అలాగే, అసంఖ్యాకులైన&nbsp;<BR>యోగిపుంగవుల హృదయాలనుండి, వివిధ దేశస్థులైన ప్రతిభాశాలుర మేథ-&nbsp;<BR>నుండి వెలువడ్డ వివిధాలైన భావనలు, ఆశయాలు, శక్తిప్రవాహాలు - ఎన్నో&nbsp;<BR>యిప్పటికీ కర్మభూమీ, మానవుల అత్యుదాత్త వ్యాపారాలకు ప్రదర్శన రంగమూ&nbsp;<BR>ఐన భారతదేశాన్ని కమ్ముకొన్నవి, చూడండి. ఇంగ్లీషువారు ఏలుతున్నారు.&nbsp;<BR>విద్యుచ్ఛక్తీ, రైలుబాటా, పొగనావా ఉపయోగంలోవున్న రోజు లివి. వివిధాశ-&nbsp;<BR>యాలు, ఆచారవ్యవహారాలు, నీతులు విద్యుద్వేగంతో దేశమంతటా వ్యాపిస్తు-&nbsp;<BR>న్నాయి. అమృతం రాబోతోంది. దానితోబాటు కాలకూటంకూడా. మంచీ&nbsp;<BR>వస్తోంది, దానితో చెడుకూడా. ఆగ్రహపూరితమైన ప్రతిఘటన, రక్తపాతం</FONT></p>
<hr class="puTa_virupu">
<table><tr><td><a class=puTa_lanke href=puTa2687.html>p2687</a></td><td>p2688</td><td><a class=puTa_lanke href=puTa2689.html>p2689</a></td></tr></table>
</div></body></html>
