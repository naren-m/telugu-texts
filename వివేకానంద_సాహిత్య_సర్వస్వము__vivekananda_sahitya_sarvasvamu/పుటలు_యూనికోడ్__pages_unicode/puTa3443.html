<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3442.html>p3442</a></td><td>p3443</td><td><a class=puTa_lanke href=puTa3444.html>p3444</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>˝</FONT></p>
<p><FONT FACE="SHREE900, SHREE, sans-serif" SIZE="3">దేశం నేటికి ఉద్భవింపచేస్తూన్నదని అమెరికన్లకు తెలిసివచ్చింది. ఇతర ప్రయో-&nbsp;<BR>జనం ఏమీ లేకున్నా, నా రాతవల్ల కలిగిన ఫలితం యిది. భారతదేశం తన&nbsp;<BR>సన్న్యాసిని యింతదూరం పంపటం యుక్తియుక్తమైన పనే అని మీరు దీనివల్ల&nbsp;<BR>భావించటంలేదా? వీరచంద్‌ గాంధీగారినుండి వివరాలు మీకు తెలుస్తాయి.</FONT></p>
<p><FONT FACE="SHREE900, SHREE, sans-serif" SIZE="3">పత్రికలనుండి మీకు ఎత్తి చూపదలచిన విషయాలివి: ‘‘అనేక ప్రసంగాలు&nbsp;<BR>వక్తృత్వాన్ని ప్రదర్శించినా, విశ్వమత మహాసభ ఉద్దేశాన్ని, దాని లోతుపాతులను&nbsp;<BR>ఈ హైందవ సన్న్యాసి వెల్లడించినంత బాగా మరెవ్వరూ చెప్పలేదు. ఆ ప్రసంగ&nbsp;<BR>పూర్తిపాఠాన్ని కింద పొందుపరుస్తున్నాను. కాని అది సభికుల హృదయాన్ని&nbsp;<BR>ఎలా వశపరచుకుందో, అనేదాన్నిమాత్రం సూచిస్తాను. ఎందుకంటే అతడు&nbsp;<BR>ఈశ్వరప్రేరిత మహావక్త. ధైర్య స్థైర్యాలూ, వివేకమూ మూర్తీభవించిన ఆతడి&nbsp;<BR>మోముకు, గౌరవాన్ని చేకూర్చే ఆతడి కాషాయదుస్తులు మనోజ్ఞమై వొప్పగా,&nbsp;<BR>మనోపూర్వకాలైన అతడి మృదుమధుర వచనాలు సభ్యులను తన్మయ మొందిం-&nbsp;<BR>చాయి. (ఇక్కడ ప్రసంగ పూర్తిపాఠం ఉదహరించబడింది)</FONT></p>
<p><FONT FACE="SHREE900, SHREE, sans-serif" SIZE="3">- ‘న్యూయార్క్‌ క్రిటిక్‌’</FONT></p>
<p><FONT FACE="SHREE900, SHREE, sans-serif" SIZE="3">అతడి విశ్వాసం (మతం) మాకు అవగతమయ్యేవరకు అతడు క్లబ్బుల-&nbsp;<BR>లోను, చర్చ్‌లలోను ప్రబోధంచేశాడు... స్వామి పరిజ్ఞానం, వక్తృత్వం, ఆతడి&nbsp;<BR>మనోహరమూర్తి, హైందవ నాగరికతను గురించి మాకు కొంగ్రొత్త అవగాహన&nbsp;<BR>నొసగాయి. ప్రతిభావిలసితమైన ఆతడి మనోహరవదనం, మధుర గంభీరమైన&nbsp;<BR>ఆతని స్వరం శ్రోతలను ముగ్ధులను గావించి ఎవరినైనాసరే ప్రప్రథమంలోనే&nbsp;<BR>ఆతణ్ణి తమవైపు ఆకట్టుకొంటుంది. వ్రాతమూలకమైన ఏ ఆధారం లేకుండానే,&nbsp;<BR>అఖండ చాతుర్యంతో, విశ్వసనీయమైన సద్భావంతో, హృదయ ఉత్తేజకమైన వాగ్ధా-&nbsp;<BR>టితో అతడు తన ప్రసంగ విషయాలను, తన సిద్ధాంతాలను వ్యక్తపరిచాడు.’’</FONT></p>
<p><FONT FACE="SHREE900, SHREE, sans-serif" SIZE="3">- న్యూయార్క్‌ క్రిటిక్‌.</FONT></p>
<p><FONT FACE="SHREE900, SHREE, sans-serif" SIZE="3">‘‘విశ్వమత మహాసభలో, వివేకానంద అగ్రగణ్యుడనటం నిస్సందేహం.</FONT></p>
<p><FONT FACE="SHREE900, SHREE, sans-serif" SIZE="3">అతడి ప్రవచనాలను ఆలకించాక, అలాటి విద్వజ్జనులకు నిలయమైన భారత&nbsp;<BR>దేశానికి మన క్రైస్తవ మిషనరీలను పంపటం ఎంత అవివేకమో గ్రహించాం.’’</FONT></p>
<p><FONT FACE="SHREE900, SHREE, sans-serif" SIZE="3">-న్యూయార్క్‌ హెరాల్డ్‌ (ఇక్కడి పత్రికలలో యిది ఎంతో గొప్పది)&nbsp;<BR>మీరు నన్ను గర్విష్ఠిగా భావిస్తారనే భయంతో, యింతటితో విరమిస్తు-&nbsp;<BR>న్నాను. కాని దాదాపుగా కూపస్థమండూకాలవలె, బాహ్యప్రపంచం ఏవిధంగా&nbsp;<BR>పురోగమిస్తూందో తెలుసుకోలేని మీకు ఈ విషయాలను తెలుపవలసి వచ్చింది.</FONT></p>
<hr class="puTa_virupu">
<table><tr><td><a class=puTa_lanke href=puTa3442.html>p3442</a></td><td>p3443</td><td><a class=puTa_lanke href=puTa3444.html>p3444</a></td></tr></table>
</div></body></html>
