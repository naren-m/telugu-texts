<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1807.html>p1807</a></td><td>p1808</td><td><a class=puTa_lanke href=puTa1809.html>p1809</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">203</FONT></p>
<p><FONT FACE="SHREE900, SHREE, sans-serif" SIZE="3">సరుకుల కిప్పుడు గిరాకీ పూర్తిగపోయింది. కాశ్మీర దేశానికి గట్టిదెబ్బ తగిలింది.&nbsp;<BR>అందలి ధనాఢ్యులైన గొప్ప వర్తకులు హఠాత్తుగా దివాలా తీశారు.</FONT></p>
<p><FONT FACE="SHREE900, SHREE, sans-serif" SIZE="3">నీకు కళ్లుండి చూడగలిగితే, యీ ప్రపంచం నీది కాకపోతే నాది; ఎవరైనా&nbsp;<BR>మరొకరికోసం వేచివుంటారనుకొంటావా? ప్రపంచంలోని రకరకాల భోగాలను,&nbsp;<BR>సుఖాలను ఆకర్షించటానికి పాశ్చాత్యులు కొత్త ఉపాయాలను, కొత్త మార్గాలను&nbsp;<BR>కనిపెడుతున్నారు. వారు పది కళ్లతో స్థితిగతులను చూస్తున్నారని, రెండు వందల&nbsp;<BR>చేతులతో పనిచేస్తున్నారని చెప్పవచ్చును; ఇక మనమో, శాస్త్రకారులు గ్రంథస్థం&nbsp;<BR>చెయ్యనివాటిని ఎన్నటికీ చెయ్యం. కాబట్టి మనం పాతబడి నలిగిన తోవనే నడు-&nbsp;<BR>స్తున్నాం. స్వబుద్ధి జనితమైన మార్గాలను, కొత్త మార్గాలను అవలంబించే&nbsp;<BR>యత్నమే మనకు లేదు. అందుచేత అలాచేసే సామర్థ్యంకూడా మనకిపుడు నశిం-&nbsp;<BR>చింది. దేశం సమస్తం అన్నంకోసం ఆకాశం పగిలేలా అరుస్తూ, పస్తులుపడి&nbsp;<BR>చస్తోంది. ఇది ఎవరి తప్పు? మనదే. ఈ శోచనీయ స్థితినుండి - బైటపడేమార్గం&nbsp;<BR>మనమేమైనా అవలంబిస్తున్నామా? - ఏమీ లేదు, సున్న! మనం చేసేదంతా&nbsp;<BR>నిరర్థక దాంభిక ప్రసంగాలతో గొప్పశబ్దం చెయ్యటమే. మరేమీ చెయ్యటం లేదు.&nbsp;<BR>మీ యిరుకు మూలంనుండి బైటికొచ్చి, కళ్లు పూర్తిగా తెరిచి, ప్రపంచం ఎలా&nbsp;<BR>పురోగమిస్తోందో ఎందుకు చూడకూడదు? అలాచేస్తే మనస్సు వికసించి,&nbsp;<BR>ఆలోచనాశక్తి, సమయోచిత కార్యాచరణశక్తి వాటంతట అవే వస్తాయి. దేవా&nbsp;<BR>సురుల కథ మీకు తప్పక తెలిసే వుంటుంది. దేవతలకు తమ ఆత్మలోను,&nbsp;<BR>భగవంతుడిలోను, అనంతర జీవితంలోను విశ్వాసం వుంది. అసురులు యీ&nbsp;<BR>జీవితానికే ప్రాముఖ్యమిచ్చి, ప్రాపంచిక భోగాలనుభవించటానికి, శారీరక&nbsp;<BR>సౌఖ్యాలు నానారకాలుగా పొందటానికి ఎప్పుడూ ప్రయత్నిస్తుంటారు. దేవతలు&nbsp;<BR>అసురులకంటె ఉత్తములో, అసురులే దేవతల కంటె ఉత్తములో అనే విషయం&nbsp;<BR>యిక్కడ చర్చనీయాంశం కాదు. కాని పురాణాల్లోని వర్ణనలనుబట్టి పురుష&nbsp;<BR>నామానికి దేవతలకంటె అసురులే నిజానికి ఎక్కువ అర్హతగలవారని, దేవతల-&nbsp;<BR>కంటె ఎక్కువ పౌరుషం వున్నవారని తోస్తుంది. దేవతలు అసురులకంటె అనేక&nbsp;<BR>విషయాల్లో హీనులనటానికి సందేహం లేదు. ఇపుడు ప్రాచ్య, పాశ్చాత్యాలను&nbsp;<BR>తెలుసుకోవటానికి, హిందువులు దైవసంభూతులని, పాశ్చాత్యులు అసుర&nbsp;<BR>సంభూతులని భావించటంకంటె ఉత్తమమార్గం కనిపించటంలేదు.</FONT></p>
<p><FONT FACE="SHREE900, SHREE, sans-serif" SIZE="3">దేహ నైర్మల్యాన్ని గూర్చి, వారి భావాలను ముందు చూద్దాం. నైర్మల్య-&nbsp;<BR>మంటె శారీరక, మానసిక నైర్మల్యం. దీన్లో మొదటిది నీరు మొదలైనవాటి&nbsp;<BR>నుపయోగించటంచేత కలుగుతుంది. హైందవుడు నీటిని ధారాళంగా వినియో&nbsp;<BR>గిస్తాడు. శారీరక నైర్మల్య విషయంలో లోకంలో మరే జాతివారు హైందవుడితో</FONT></p>
<hr class="puTa_virupu">
<table><tr><td><a class=puTa_lanke href=puTa1807.html>p1807</a></td><td>p1808</td><td><a class=puTa_lanke href=puTa1809.html>p1809</a></td></tr></table>
</div></body></html>
