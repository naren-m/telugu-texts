<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2902.html>p2902</a></td><td>p2903</td><td><a class=puTa_lanke href=puTa2904.html>p2904</a></td></tr></table>

<p><FONT FACE="SHREE900, SHREE, sans-serif" SIZE="3">పొందటమే కదా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును, శాస్త్రాలలో చెప్పే ఈ సమాధి స్థితి, అంత సులభంగా&nbsp;<BR>పొందటానికి శక్యమయ్యేదికాదు. అరుదుగా అది ఎవరికైనా సిద్ధించినా, అది&nbsp;<BR>ఎక్కువకాలం నిలువదు కాబట్టి అలాంటి యోగి ఎలా కాలం గడుపుతాడు?&nbsp;<BR>శాస్త్రాలలో వర్ణింపబడిన ఆ స్థితి పొందిన తర్వాత, ఆ సాధుపురుషుడు, సర్వ-&nbsp;<BR>జీవరాసులలో ఆత్మను దర్శించి ఆ చైతన్యదీప్తిలో తన శేషజీవితాన్ని సేవకే&nbsp;<BR>అంకితం చేస్తాడు. తన పూర్వకర్మ ఏమైనా మిగిలివుంటే, శరీరం ద్వారా దానిని&nbsp;<BR>చేయనిచ్చి, దానిని పూర్తి చేయించుకుంటాడు. శాస్త్రకారులు ‘జీవన్ముక్తి’ అని&nbsp;<BR>వర్ణించిన స్థితి యిది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే స్వామీ! దీని పర్యవసానమంతా, ‘జీవన్ముక్తి’ లభిస్తేగాని,&nbsp;<BR>నిజమైన దృష్టిలో యితరుల కొరకు పనిచేయటం సాధ్యంకాదు అనేకదా!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును, శాస్త్రాలు చెప్పేది అంతే! కాని, యితరుల మేలుకోసం&nbsp;<BR>చేసే కర్మగాని, సేవగాని, ‘జీవన్ముక్త’ స్థితిని చేకూర్చుతుంది అని శాస్త్రాలుకూడా&nbsp;<BR>చెబుతున్నాయి. అలా కాకపోతే ‘కర్మయోగ’మనే ఒక ప్రత్యేక పారమార్థిక సాధన&nbsp;<BR>మార్గాన్ని శాస్త్రాలు మనకు బోధించనవసరం లేదు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు విషయాన్ని గ్రహించి మౌనం వహించాడు. స్వామీజీ ఆ&nbsp;<BR>విషయాన్ని వదిలివేసి, గిరీశచంద్ర ఘోష్‌ రచించిన ‘‘దుఃఖినీ బ్రాహ్మణీ కోలే&nbsp;<BR>కే ఎసెఛో’’ (పేదబ్రాహ్మణి ఒడిలోన పవ్వళించిన నీవు ఎవరు?) అనే&nbsp;<BR>చరణంతో ప్రారంభించే పాటను, గంధర్వులను మించే మధుర దివ్యకంఠంతో&nbsp;<BR>పాడనారంభించారు.</FONT></p>
<p><FONT FACE="SHREE902, SHREE, sans-serif" SIZE="3">పదునాల్గవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">బేలూరు మఠంలో శ్రీరామకృష్ణ విగ్రహ ప్రతిష్ఠ - శ్రీ శంకరాచార్యులు - బుద్ధ&nbsp;<BR>భగవానుడు - బౌద్ధమత పతనానికి కారణాలు - తీర్థయాత్రల ప్రభావం - వివిధ అర్చనా&nbsp;<BR>విధానాలు.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: బేలూరులో అద్దెకు తీసుకోబడిన మఠ ప్రాంగణం; సంవత్సరం - 1898</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">ఆ రోజు స్వామీజీ ఒక హోమంచేసి కొత్తమఠంలో శ్రీరామకృష్ణుని ప్రతి-&nbsp;<BR>ష్ఠించవలసి ఉంది. ప్రతిష్ఠామహోత్సవం చూడటానికి గడిచిన రాత్రి నుండి&nbsp;<BR>శిష్యుడు మఠంలోనే ఉన్నాడు.</FONT></p>
<p><FONT FACE="SHREE900, SHREE, sans-serif" SIZE="3">ఉదయాన్నే స్వామీజీ గంగలో స్నానంచేసి, పూజామందిరం ప్రవేశిం-&nbsp;<BR>చారు. శ్రీరామకృష్ణుని పవిత్ర పాదుకలకు సాష్టాంగ నమస్కారం చేసి ధ్యాన</FONT></p>
<hr class="puTa_virupu">
<table><tr><td><a class=puTa_lanke href=puTa2902.html>p2902</a></td><td>p2903</td><td><a class=puTa_lanke href=puTa2904.html>p2904</a></td></tr></table>
</div></body></html>
