<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa226.html>p226</a></td><td>p227</td><td><a class=puTa_lanke href=puTa228.html>p228</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">రెండు రకాల వ్యక్తులకు ఎన్నడూ ఏ విగ్రహమూ అవసరమై వుండదు.&nbsp;<BR>ఒక రకం వ్యక్తి ఎన్నడూ ఈశ్వర చింత చేయని నరపశువు. రెండోరకం&nbsp;<BR>వ్యక్తి యీ సోపానాల నతిక్రమించి యీ ప్రాకారాలనన్నిటిని దాటి పరిపూర్ణత్వ&nbsp;<BR>సిద్ధిపొందిన మహాత్ముడు, యీ రెండిటి నడుమ వుండే మనమందరం ఒక&nbsp;<BR>ఆశయాన్ని, బహిరంతరాలలో వెలసేదాన్ని అవలంబించాలి. అది చనిపోయిన&nbsp;<BR>ఒక వ్యక్తిరూపంలో వుండొచ్చు; లేక సజీవుడైన పురుషరూపంలోగాని, జీవించి-&nbsp;<BR>వున్న స్త్రీరూపంలోగాని వుండవచ్చు. ఇది వ్యక్తిత్వాన్ని అనుసరించటమే&nbsp;<BR>అవుతుంది; శరీరాలను ఆశ్రయించటమే అవుతుంది. ఇది సహజమే. స్థూల-&nbsp;<BR>రూపభావన చేయటం మనకు స్వభావసిద్ధమైనదే కదా. ఈ పని చేయక మనం&nbsp;<BR>యిక్కడ ఎలా వుండగలిగాము? మనం స్థూలరూపావృతులమైన ఆత్మలం;&nbsp;<BR>కాబట్టి మనం యీ ప్రపంచంలో విరాజిల్లుతున్నాం. స్థూలరూపభావన&nbsp;<BR>మనలను యిక్కడకు తీసుకువచ్చింది; అదే మనలను అవతలికి కొనిపోతుంది.&nbsp;<BR>విషయవస్తువులను అనుసరించటంచేత మనం మానవులమైనాం. కాబట్టి మనం&nbsp;<BR>వ్యక్తులను ఆరాధించక తప్పదు. వేరే ఊహలను మనం ఎలా వ్యక్తీకరించినా,&nbsp;<BR>యీ ఆరాధన మనకు తప్పనిసరే అవుతోంది. ‘‘వ్యక్తిగతభావనకు మనస్సులో&nbsp;<BR>చోటు యివ్వవద్దు’’ అని అవలీలగా పలుకవచ్చు. సాధారణంగా యిలా పలికేవాడే&nbsp;<BR>విశేషంగా అలా చేస్తూంటాడు. ప్రత్యేక పురుషులపట్లా, స్త్రీలపట్లా అతడి ఆసక్తి,&nbsp;<BR>అనురాగం ఎంతో ప్రబలమైవుంటుంది; వారు మరణించినా యీ ఆసక్తి అతణ్ణి&nbsp;<BR>విడువదు; మరణానంతరం వారి నతడు అనుగమింప ఉద్దేశిస్తాడు. ఇది మూర్తి&nbsp;<BR>ఆరాధనం; ఇది మూర్తిపూజకు బీజం; మూర్తిపూజకు మూలకారణం.&nbsp;<BR>కారణం విద్యమానమైవుండటంతో, అది ఏదో ఒకరూపంలో వ్యక్తమవుతుంది.&nbsp;<BR>సామాన్య మానవుడి పట్లగాని, సాధారణ స్త్రీపట్లగాని కాక ఏసు విగ్రహం పట్ల-&nbsp;<BR>గాని, బుద్ధమూర్తిపట్లగాని వ్యక్తిగతమైన ఆసక్తి వుండటం మేలుకాదా, విగ్రహాల-&nbsp;<BR>మ్రోల సాగిలపడటం తప్పుగా పాశ్చాత్యదేశాలలో ప్రజ లంటూవుంటారు. కాని&nbsp;<BR>వారొక మగువమ్రోల మోకరిల్లి ‘‘నువ్వు నా జీవన సర్వస్వానివి, నా కళ్లలోని&nbsp;<BR>కాంతివి; నా ఆత్మవు’’ అని పలుకుతూంటారు. ఇది మరింత హేయమైన&nbsp;<BR>మూర్తిపూజ కాదా? ‘నా ఆత్మ’ అని ‘నా బతుకు’ అని చేసే యీ ప్రసంగం&nbsp;<BR>ఎలాటిది? ఇది అత్యంత తాత్కృక ప్రలాపం. ఇది కేవలం విషయ లాలసే.&nbsp;<BR>ఇది బహుళ కుసుమావృతమైన స్వార్థానురాగమే! కవులు దీనికి చక్కని పేరు పెడ-&nbsp;<BR>తారు. దీనిమీద అత్తరు చల్లుతారు. నానారకాల మనోహర వస్తువులను వేస్తారు.&nbsp;<BR>దీనికంటె బుద్ధుడి విగ్రహం మ్రోలగాని, జితేంద్రియుడైన మహావీరుడు మూర్తి</FONT></p>
<p><FONT FACE="Times-Roman, Times, serif" SIZE="1">S15</FONT></p>
<hr class="puTa_virupu">
<table><tr><td><a class=puTa_lanke href=puTa226.html>p226</a></td><td>p227</td><td><a class=puTa_lanke href=puTa228.html>p228</a></td></tr></table>
</div></body></html>
