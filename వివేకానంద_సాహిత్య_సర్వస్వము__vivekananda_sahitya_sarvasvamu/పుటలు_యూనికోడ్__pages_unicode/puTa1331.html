<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1330.html>p1330</a></td><td>p1331</td><td><a class=puTa_lanke href=puTa1332.html>p1332</a></td></tr></table>
<p><FONT FACE="SHREE900, SHREE, sans-serif" SIZE="3">102 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">కనిపిస్తుందో - చివరకు దొంగకు దొంగతనం వల్ల కలిగిన సుఖమైనా - అక్కడ&nbsp;<BR>అంతా ఆ పరమ సుఖమే ప్రకటితమవుతోంది. కానీ ప్రచ్ఛన్నమై, వివిధములైన&nbsp;<BR>అన్య విషయాలతో కలసిపోవడంతో, తేటదనం కోల్పోయి, తప్పుగా గ్రహింప-&nbsp;<BR>బడుతోంది. దాన్ని సరిగ్గా గ్రహింపగోరేవారు, త్యాగ మార్గాన్ని పట్టాలి.&nbsp;<BR>అజ్ఞానాన్ని వదలాలి. అసత్యాన్ని త్యజించాలి. అప్పుడు సత్యం కనిపించడం మొద-&nbsp;<BR>లవుతుంది. సత్యం అనుభవసిద్ధమైతే, మొదట త్యజించబడిన వస్తువులన్నీ క్రొత్త&nbsp;<BR>రూపాలతో, క్రొత్త విధంగా కనిపిస్తాయి. వానిలో దైవత్వం తోస్తుంది. అప్పుడవి&nbsp;<BR>పరిశుద్ధములు, మహోదాత్తాలూ కావడం వల్ల, వాని యథార్థ రూపం మనం&nbsp;<BR>గ్రహింప గల్గుతాం. కాని సత్యమొకసారి, ఒక్కక్షణం దర్శనం ఇచ్చిన తర్వాతే,&nbsp;<BR>ఇలా గ్రహించడం సాధ్యమవుతుంది. వానిని మొదట పరిత్యజించాలి. పిదప అవి&nbsp;<BR>- దైవాకృతితో - మళ్ళీ వస్తాయి. కాని మనం మన తాపాలను,&nbsp;<BR>దుఃఖాలను, క్షుద్ర సుఖాలను అన్నిటిని విడనాడాలి.</FONT></p>
<p><FONT FACE="SHREE900, SHREE, sans-serif" SIZE="3">‘‘వేదాలన్నీ దేన్ని గూర్చి చెబుతాయో, తపస్సులన్నీ దేన్ని ప్రకటిస్తాయో,&nbsp;<BR>దేన్నికోరి నరులు బ్రహ్మచర్యమాచరిస్తారో, దాన్ని నీకు ఒక్క మాటలో&nbsp;<BR>చెబుతాను. అది ‘‘ఓమ్‌’’. ఈ ఓంకారాన్ని వేదాలు అపారంగా ప్రశంసిస్తాయనీ,&nbsp;<BR>అది అత్యంత పవిత్రంగా పరిగణింపబడుతుందనీ మీకు తెలుస్తుంది.</FONT></p>
<p><FONT FACE="SHREE900, SHREE, sans-serif" SIZE="3">‘‘శరీర పతనానంతరం మానవు డేమవుతాడు?’’ అనే ప్రశ్నకు యముడి-&nbsp;<BR>ప్పుడు సమాధాన మిస్తున్నాడు. ‘‘ఈ జ్ఞానికి, జనన మరణాలు లేవు. అతడు&nbsp;<BR>దేన్నుండీ పుట్టలేదు. ఈ అజుడు (పుట్టుక లేనివాడు) నిత్యుడు, శాశ్వతుడు&nbsp;<BR>అయిన పురాణ పురుషుడు. శరీరం నశించినప్పుడుకూడ నశించడు. చంపు&nbsp;<BR>తున్నట్లు హంత (చంపేవాడు) తలచినా, హతుడు (చంపబడేవాడు) చస్తున్నట్లు&nbsp;<BR>తలంచినా ఉభయులు, చక్కగా ఎరుగరు. ఆత్మ చంపదు. చంపబడదు.’’ ఎంత&nbsp;<BR>మహోన్నత సిద్ధాంతం? ప్రారంభంలో ఉన్న విపశ్చిచ్ఛబ్దాన్ని గమనించండి. ఆత్మ&nbsp;<BR>నిత్యబుద్ధం (జ్ఞానమయం), నిత్యశుద్ధం అని వేదాంత బోధ. ఈ లక్షణాలు&nbsp;<BR>కొన్ని ప్రాణులలో దీప్తిమంతములై ప్రకాశిస్తూంటాయి. కొన్నిటిలో మందంగా&nbsp;<BR>కనిపిస్తాయి. ప్రాణులకు మధ్యకల భేదమిదే. మానవులొక్కొక్కరికీ, మానవు-&nbsp;<BR>లకు ఇతర ప్రాణులకు ఉండేది ‘‘ప్రకార భేదం’’ కాదు. ‘‘పరిణామ భేదమే’’.&nbsp;<BR>అంటే, జాతి భేదం ఏమాత్రం లేదు. లోపల వుండే శక్తి, పైకి గోచరించడం-&nbsp;<BR>లోకల హెచ్చు తక్కువలందే భేదం. నిత్యానందం, నిత్యశుద్ధం, నిత్య పరిపూర్ణం&nbsp;<BR>అయిన ఈ అఖండ వస్తువే, ప్రతి వానికీ మూలం, ప్రతి వానిలో కల సత్యం.&nbsp;<BR>పుణ్యాత్ముల్లో, పాపాత్ముల్లో, సుఖ జీవుల్లో, దుఃఖ జీవుల్లో, సురూపులలో,&nbsp;<BR>కురూపులలో, మానవజాతిలో, మృగజాతులలో సర్వత్రా దీపించేది ఆ</FONT></p>
<hr class="puTa_virupu">
<table><tr><td><a class=puTa_lanke href=puTa1330.html>p1330</a></td><td>p1331</td><td><a class=puTa_lanke href=puTa1332.html>p1332</a></td></tr></table>
</div></body></html>
