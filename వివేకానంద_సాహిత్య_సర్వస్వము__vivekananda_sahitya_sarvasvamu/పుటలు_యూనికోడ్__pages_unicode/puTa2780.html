<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2779.html>p2779</a></td><td>p2780</td><td><a class=puTa_lanke href=puTa2781.html>p2781</a></td></tr></table>

<p><FONT FACE="SHREE900, SHREE, sans-serif" SIZE="3">జీవితంలో విశేషాలేవో మనం తెలుసుకోటానికి కావలసిన సూచనలు లభించలేదు.&nbsp;<BR>ఆయన న్యాయవ్యాకరణాలు, తమ మతగ్రంథమైన శ్రీభాష్యాన్ని బాగా అధ్య-&nbsp;<BR>యనం చేశాడని, ఆయన హాస్యప్రియుడని, అప్పుడప్పుడు తోటివిద్యార్థులు&nbsp;<BR>ఆయన పరిహాసానికి గురయ్యేవారని మాత్రమే తెలుస్తోంది.</FONT></p>
<p><FONT FACE="SHREE900, SHREE, sans-serif" SIZE="3">ఈ మహాత్ముడు తన విద్యార్థి దశను, ప్రాచీన హైందవ విద్యార్థి ధర్మాలను&nbsp;<BR>నిర్వర్తిస్తూ గడిపాడు. చదువుపట్ల ఎంతో శ్రద్ధ వహించేవాడు. బహుభాషలను&nbsp;<BR>నేర్వటంలో అభిరుచి గలవాడు. ఇంతకుమించి ఆయన విద్యార్థి జీవితంలో&nbsp;<BR>తర్వాతి త్యాగమయమైన జీవిత గభీర లక్షణాలను సూచించే అంశాలు&nbsp;<BR>తెలియటం లేదు.</FONT></p>
<p><FONT FACE="SHREE900, SHREE, sans-serif" SIZE="3">తర్వాత ఒక సంఘటన ఈయనకు కనువిప్పు తెచ్చింది. జీవిత మహాలక్ష్య&nbsp;<BR>మేదో ఈయనకు బోధమైంది. మత మంటే ‘వట్టి గ్రంథపఠనం కాదు,&nbsp;<BR>జీవితంలో ఆచరించి సాధించదగింది ఏదో దాన్లోవుంది’ అని అతనికి తహతహ&nbsp;<BR>జనించింది. అతని మేనమామ చనిపోయాడు. ఇంతకాలం అతని ప్రేమకు&nbsp;<BR>లక్ష్యమైన ఆ మేనమామ ముఖం అతనికి కనిపించలేదు. ఆ పిల్లవాడు లోతైన&nbsp;<BR>స్వభావం గలవాడు. అతనికి కలిగిన దుఃఖానికి మేరలేకపోయింది. ఈ మేన-&nbsp;<BR>మామ ముఖం అదృశ్యమైంది. దీని స్థానాన్ని ఆక్రమించటానికి, మార్పులేని ఒక&nbsp;<BR>దర్శనాన్ని పొందటానికి నిశ్చయించుకొన్నాడు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో మేం ఏ పనిచెయ్యాలనుకొన్నా ఒక గురువు వుండితీరాలి.&nbsp;<BR>గ్రంథాలు కేవలం దిక్ప్రదర్శకాలు మాత్రమే అని మా విశ్వాసం. రహస్యాలు గురు-&nbsp;<BR>శిష్య పరంపర నాశ్రయించి వుంటాయి. అది కళ ఐనా, శాస్త్రమైనా సరే, గురు-&nbsp;<BR>ప్రబోధంవల్ల శిష్యుడికి అవగతమవాలి. ఇక మత విషయమంటే చెప్పనే అక్క-&nbsp;<BR>ర్లేదు. అతిప్రాచీనకాలంనుండి ఋజువర్తనులైన మహానుభావులు అరణ్యాల్లో,&nbsp;<BR>ఏకాంత ప్రదేశాల్లో, ఆధ్యాత్మిక సాధనను నిరవచ్ఛిన్నంగా కొనసాగించుకొనేవారు.&nbsp;<BR>ఇప్పటికీ ఒక అరణ్యం, ఒక కొండ, ఒక పవిత్రస్థలం గాని ఏదో ఒక మహర్షికి&nbsp;<BR>నివాసంగా వుండేదని ప్రసిద్ధి చెందనిది లేదు. మా దేశంలో ఒక సామెత వుంది.&nbsp;<BR>అది: ‘‘ప్రవహించే నీరు నిర్మలమై వుంటుంది. సంచరించే యోగి నిర్మల&nbsp;<BR>వర్తనుడై వుంటాడు.’’ భారతదేశంలో నైష్ఠిక బ్రహ్మచర్యం గడిపేవారు విధిగా&nbsp;<BR>తమ జీవితంలో అధికభాగం భారతదేశంలోని అనేక ప్రాంతాల్లోని అనేక పుణ్య-&nbsp;<BR>తీర్థాలకు యాత్రలుచేస్తూ గడుపుతారు. ఈ విధంగా వారు నిస్సంగులుగా&nbsp;<BR>వుండొచ్చు. మతాన్ని ఇంటింటికి ప్రచారం చెయ్యవచ్చు. భారతదేశంలో నలు-&nbsp;<BR>మూలలా నాలుగు మహాధామాలున్నాయి. ఈ గొప్ప స్థలాలను సన్న్యాసులు&nbsp;<BR>తప్పకుండా దర్శించి సేవించవలసిందే.</FONT></p>
<hr class="puTa_virupu">
<table><tr><td><a class=puTa_lanke href=puTa2779.html>p2779</a></td><td>p2780</td><td><a class=puTa_lanke href=puTa2781.html>p2781</a></td></tr></table>
</div></body></html>
