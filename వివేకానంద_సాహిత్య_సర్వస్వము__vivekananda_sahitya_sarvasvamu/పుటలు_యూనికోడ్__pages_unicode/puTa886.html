<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa885.html>p885</a></td><td>p886</td><td><a class=puTa_lanke href=puTa887.html>p887</a></td></tr></table>
<p><FONT FACE="SHREE900, SHREE, sans-serif" SIZE="3">62 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">నిగ్రహ మేర్పడుతుంది. దానివల్ల సూక్ష్మగ్రహణశక్తి అలవడుతుంది. ఇలాంటి&nbsp;<BR>చిత్తాన్ని ధ్యానంలో లగ్నంచేయాలి.</FONT></p>
<BR>
<p><FONT FACE="SHREE900, SHREE, sans-serif" SIZE="3">స్థూలలక్ష్యంతో ధ్యానాన్ని ముందుగా ప్రారంభించాలి. క్రమంగా సూక్ష్మ&nbsp;<BR>లక్ష్యాలవైపుకు వెళ్లాలి. చివరికి ఏ లక్ష్యం లేకుండా ధ్యానంలో ఉండిపోవాలి. మొదట&nbsp;<BR>సుఖదుఃఖాలు మొదలైన సంవేదనాలకున్న బాహ్యకారణాలను మనసుతో&nbsp;<BR>పరిశీలించాలి. తర్వాత అంతర్గత చలనాలను అవలోకించాలి. చివరికి మనసు చేసే&nbsp;<BR>ప్రతిక్రియలను పరికించాలి. ఇంద్రియానుభవాల బాహ్యకారణాలను చక్కగా&nbsp;<BR>గ్రహిస్తేచాలు. సూక్ష్మపదార్థాలను, సూక్ష్మవిషయాలను, సూక్ష్మరూపాలను కను&nbsp;<BR>క్కోగలం. శరీరం లోపలి చలనాలను వాటి నిజరూపంలో గ్రహిస్తే చాలు,&nbsp;<BR>మనోవృత్తులు భౌతికశక్తిగా మారటానికి ముందే మనసు వాటిని నిరోధించ&nbsp;<BR>గలుగుతుంది. ఇంద్రియగోచర ప్రతి విషయం, ప్రతిభావం, మనసు చేసే ప్రతిక్రియ&nbsp;<BR>ఫలితాలే; కాబట్టి మనసు చేసే ప్రతిక్రియను పూర్తిగా గ్రహిస్తేచాలు, యోగి&nbsp;<BR>సర్వజ్ఞుడైపోతాడు. అతనికి మనసు స్వరూపం కట్టెదుట కనిపిస్తుంది. అతనికి&nbsp;<BR>సంపూర్ణమనోనిగ్రహం సిద్ధిస్తుంది; యోగసిద్ధులెన్నో లభిస్తాయి. అయితే యోగి&nbsp;<BR>వీటి మోహంలో చిక్కుకుంటే మాత్రం, అతని వికాసం అంతటితో ఆగిపోతుంది.&nbsp;<BR>భోగవాంఛలు మహాఅడ్డంకులు సుమా! ఇలాంటి దివ్యశక్తుల్ని కూడా యోగి&nbsp;<BR>త్యాగం చేయాలి. అప్పుడే సంపూర్ణచిత్తవృత్తి నిరోధమనే పరమపురుషార్థం అతనికి&nbsp;<BR>ప్రాప్తిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఆ స్థితిలో మనోవిక్షేపాలకు, శరీరవ్యాపారాలకు చలించని స్వయంజ్యోతి,&nbsp;<BR>జ్ఞానస్వరూపం, శాశ్వతం, సర్వవ్యాప్తమై దీపించే స్వస్థితిని అతను పొందుతాడు.&nbsp;<BR>ఇదే సమాధి.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ సమాధిని ప్రతిమనిషీ పొందటానికి - మనిషే కాదు, ప్రతి జంతువూ&nbsp;<BR>పొందటానికి పూర్తి హక్కుంది. అతిచిన్న జంతువు నుండి ఉత్తమోత్తమ&nbsp;<BR>దేవతవరకూ ఉన్న ప్రతిజీవికూడా ఎప్పటికైనా సమాధిని తప్పక పొంది తీరాలి.&nbsp;<BR>అప్పుడే ఆ జీవి పారమార్థిక జీవితాన్ని నిజంగా మొదలుపెడుతుంది. అంతవరకూ&nbsp;<BR>మనం నిరంతర సాధన చేయవలసిందే. స్వానుభూతి లేకుంటే, మనకూ,&nbsp;<BR>నాస్తికులకూ భేదమేముంటుందీ? ఈ దివ్యానుభవాన్ని కల్గించకుంటే ఏకాగ్రత&nbsp;<BR>వ్యర్థమైపోతుంది. ఈ అనుభవంకోసమై ఉన్న యోగాంగాలన్నీ సహేతుకంగా,&nbsp;<BR>సక్రమంగా, శాస్త్రసమ్మతంగా నియమితమై ఉన్నాయి. ఈ యోగాన్ని శ్రద్ధతో సాధన&nbsp;<BR>చేయాలి. తప్పక సిద్ధిలభిస్తుంది. సర్వదుఃఖాలు క్షయిస్తాయి. కర్మబీజాలు&nbsp;<BR>దగ్ధమైపోతాయి. శాశ్వతానంద ప్రదమైన మోక్షం లభిస్తుంది.</FONT></p>
<hr class="puTa_virupu">
<table><tr><td><a class=puTa_lanke href=puTa885.html>p885</a></td><td>p886</td><td><a class=puTa_lanke href=puTa887.html>p887</a></td></tr></table>
</div></body></html>
