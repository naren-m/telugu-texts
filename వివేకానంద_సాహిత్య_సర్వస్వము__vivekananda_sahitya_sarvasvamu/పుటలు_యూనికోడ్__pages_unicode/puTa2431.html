<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2430.html>p2430</a></td><td>p2431</td><td><a class=puTa_lanke href=puTa2432.html>p2432</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 8 2</FONT></p>
<p><FONT FACE="SHREE900, SHREE, sans-serif" SIZE="3">‘‘ఇదంతా సన్యాసులకు మంచిదే. కాని మేం గృహస్థులం’’ అని చాలామం-&nbsp;<BR>దంటారు. గృహస్థులు ఇతర విధులెన్నో నిర్వహించవలసి వున్నందువల్ల ఈ&nbsp;<BR>సమత్వం సంపూర్ణంగా సాధింపజాలనిమాట నిజమే; అయినా, వారికికూడ,&nbsp;<BR>లక్ష్యమిదే కాదగివుంది. సకల సంఘాలకు, అఖిలమానవాళికి, నిఖిల పశువులకు,&nbsp;<BR>సమస్త ప్రకృతికి, ఇదే ఆదర్శం. కాని పాపం! సమానత్వాన్ని పొందడానికి అస-&nbsp;<BR>మానత్వాన్ని మన్నించడమే మార్గమని వారనుకొంటున్నారు. తప్పులు చేయడం-&nbsp;<BR>చేత, ఒప్పును సాధించగలరు కాబోలు!!</FONT></p>
<p><FONT FACE="SHREE900, SHREE, sans-serif" SIZE="3">ఈ అసమానత్వం మానవతకు విషప్రాయం, మానవాళికి అనర్థ&nbsp;<BR>దాయకం, సమస్త దుఃఖానికి మూలం. భౌతిక, మానసిక, ఆధ్యాత్మిక బంధా-&nbsp;<BR>లన్నిటికీ ఇదే మూలం.</FONT></p>
<p><FONT FACE="SHREE902, SHREE, sans-serif" SIZE="3">సమం పశ్యంతి సర్వత్ర సమవస్థిత మీశ్వరమ్‌।&nbsp;<BR>నహినస్త్యాత్మ నాత్మానం తతోయాతి పరాంగతిమ్‌।।</FONT></p>
<p><FONT FACE="SHREE900, SHREE, sans-serif" SIZE="3">‘‘సర్వత్ర సమానంగా విద్యమానమైవున్న (కనబడుతున్న) సర్వేశ్వరుని&nbsp;<BR>అతడు దర్శించి, ఆత్మను ఆత్మచేత హింసించడు. అలాటివాడు పరమోత్కృష్ట&nbsp;<BR>గమ్యాన్ని చేరుకొంటాడు.’’ - మోక్షానికి విశ్వజనీన మార్గాన్ని చూపే రహస్యం&nbsp;<BR>యీ కొద్దిమాటల్లో వుంది</FONT></p>
<p><FONT FACE="SHREE900, SHREE, sans-serif" SIZE="3">రాజపుత్రులైన మీరు, ప్రాచీన భారతకీర్తి వైభవాలకు కారకులయ్యారు. మీ&nbsp;<BR>పతనం జాతిపతనమైంది. క్షత్రియ సంతతివారు, బ్రాహ్మణ సంతతివారితో&nbsp;<BR>సహకరిస్తేనే భారతదేశాన్ని పునరుద్ధరించడానికి సాధ్యమవుతుంది. నీచ ధనం,&nbsp;<BR>అధికారం పంచుకోవడంలోకాక, బలహీనులకు సహాయపడటానికి, విద్యాగంధం&nbsp;<BR>లేనివారికి జ్ఞానం కలిగించటానికీ, పూర్వులు నివసించిన ఈ పుణ్యసీమ&nbsp;<BR>కోల్పోయిన పూర్వఔన్నత్యాన్ని మళ్లీ సాధించటానికీ సహకారం కావలసివుంది.</FONT></p>
<p><FONT FACE="SHREE900, SHREE, sans-serif" SIZE="3">ఇందుకు కాలం అనుకూలం కాదని ఎవరు చెప్పగలరు? కాలచక్రం&nbsp;<BR>మరొక్కమారు పునరావృత్త మవుతోంది. మళ్లీ భారతభూమినుండి సంచలనం&nbsp;<BR>ప్రారంభమైంది. దీనినుండి ప్రసారమయ్యే తరంగాలు అచిరకాలంలోనే, నేల నాలు-&nbsp;<BR>గుచెరగులకూ సోకుతాయి. ఒకవాణి పలికింది. అది అంతకుపూర్వం&nbsp;<BR>పలికిన ప్రతి వాణికంటె శక్తిమంతమైంది; పూర్వపు వాక్కులన్నిటినీ తనలో&nbsp;<BR>లీనంచేసికొంది. దాని ప్రతిధ్వనులు నానాటికీ శక్తిని అధికాధికంగా సమకూర్చు-&nbsp;<BR>కొంటూ వ్యాప్తిచెందుతున్నాయి. సరస్వతీ నదీతీరాన ఋషులకు వినబడిన&nbsp;<BR>వాణి, పర్వతరాజంలోని ప్రతి శిఖరంనుండి ప్రతిధ్వనించిన వాణి, అటనుండి&nbsp;<BR>కృష్ణుడు, బుద్ధుడు, చైతన్యునిద్వారా మైదానంలోని జనమధ్యానికి అవరోహించిన</FONT></p>
<hr class="puTa_virupu">
<table><tr><td><a class=puTa_lanke href=puTa2430.html>p2430</a></td><td>p2431</td><td><a class=puTa_lanke href=puTa2432.html>p2432</a></td></tr></table>
</div></body></html>
