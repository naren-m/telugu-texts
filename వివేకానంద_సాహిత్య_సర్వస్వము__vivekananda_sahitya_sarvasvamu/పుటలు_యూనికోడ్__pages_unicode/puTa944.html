<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa943.html>p943</a></td><td>p944</td><td><a class=puTa_lanke href=puTa945.html>p945</a></td></tr></table>
<p><FONT FACE="SHREE900, SHREE, sans-serif" SIZE="3">120 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">ఐనా అది వృద్ధిక్షయాలను పొందుతూ, వికారవంతమై ఉండటంవల్ల బుద్ధితత్త్వం&nbsp;<BR>శాశ్వతం కాదు. వికారాన్ని పొందేవన్నీ అశాశ్వతాలే. బుద్ధి కల్పితం అవటంవల్ల,&nbsp;<BR>బుద్ధ్యాతీత వస్తువు మరొకటి ఉండాలని మనకు తెలుస్తున్నది. బుద్ధిస్వతంత్రం&nbsp;<BR>కాదు. ప్రకృతి సంబంధమైనవి, ప్రకృతియందుండటం వల్లనే ఏర్పడతాయి; బద్ధమై&nbsp;<BR>ఉంటాయి; మరిక స్వతంత్రు డెవరూ? స్వతంత్రు&nbsp;<BR>డైనవాడు సదా, కార్యకారణాతీతుడై ఉండాలి. మోక్షమనేది భ్రాంతి అయితే,&nbsp;<BR>బంధం కూడా భ్రాంతే కావాలి. బంధమోక్షాలు రెండూ బోధావస్థలోనివే. వీటిలో&nbsp;<BR>ఒకదాన్ని అంగీకరిస్తే, రెండవదాన్ని కూడా అంగీకరించాలి. ఇవే బంధమోక్షాల&nbsp;<BR>గూర్చిన మన భావాలు. మనమొక గోడలో నుండి దూసుకుని పోదామని&nbsp;<BR>ప్రయత్నిస్తాం; గోడను తాకటంవల్ల మన తల బొప్పికడుతుంది. దానితో మనం ఆ&nbsp;<BR>గోడతో పరిమితులం అని తెలుసుకుంటాం. అలాగే, మనకు స్వతంత్ర ఇచ్ఛాశక్తి&nbsp;<BR>ఉందని, సర్వవిషయాల్లో కూడా మన సంకల్పాన్ననుసరించి వర్తించగలం - అని&nbsp;<BR>అనిపించినా, అడుగడుగులో మనకు పరస్పర వ్యతిరేక అభిప్రాయాలు కలుగు&nbsp;<BR>తుంటాయి. ఒకప్రక్క మనం స్వతంత్రుల మనుకుంటాం, మరోప్రక్క మన&nbsp;<BR>పరాధీనత ప్రతిక్షణం కూడా మనకు కనిపిస్తూనే ఉంటుంది. ఇలాంటి భిన్న&nbsp;<BR>భావాలకు మన ఎరుకయే మూలాధారం కావటంవల్ల, వీటిలో ఒకటి భ్రమ&nbsp;<BR>అయితే, రెండవది కూడా భ్రమ కావాలి. ఒకటి యథార్థమైతే, రెండవది కూడా&nbsp;<BR>యథార్థం కావాలి. బుద్ధితత్త్వానికి సంబంధించినంతవరకూ, మనం బద్ధులం అని,&nbsp;<BR>ఆత్మకు సంబంధించినంతవరకూ మనం ముక్తులం అని, ఇలా రెండు భావాలు&nbsp;<BR>కూడా యథార్థాలే నని యోగు లంటారు. కార్యకారణాల కతీతుడైన ఆత్మ లేదా&nbsp;<BR>పురుషుడు సహజంగానే ముక్తుడై ఉన్నాడు. బుద్ధ్యాది రూపాలను దాల్చిన ప్రకృతి&nbsp;<BR>అనే ఆవరణనుండి పురుషుని స్వాతంత్య్రకాంతి మనకు స్వల్పంగా గోచరిస్తున్నది.&nbsp;<BR>చరాచర ప్రపంచమంతా ప్రకాశించేది ఆత్మజ్యోతియే. బుద్ధితత్త్వం స్వయం&nbsp;<BR>ప్రకాశం కాదు. ప్రతి యింద్రియానికి మెదడులో ప్రత్యేక కేంద్రముంది. మరయితే&nbsp;<BR>ఇంద్రియానుభవాలకు సామరస్యమెలా కలుగుతున్నది? వాటికి ఐక్యత ఎక్కడ&nbsp;<BR>ఏర్పడుతున్నదీ? మెదడులో అంటారా, అయితే ఇంద్రియాలన్నింటికీ ఒకే&nbsp;<BR>కేంద్రముండాలి. కాని, మనిషి ఏకకాలంలో చూస్తూ, వింటున్నాడు. కాబట్టి&nbsp;<BR>బుద్ధితత్త్వానికి ఆధారభూతమైన ఏకత్వమెక్కడో ఏర్పడియుండాలి. బుద్ధి&nbsp;<BR>మెదడుకు సంబంధించి యుంది. అయితే వివిధ ఇంద్రియానుభవాలూ - సుఖ&nbsp;<BR>దుఃఖ సంవేదనలూ పరస్పరం సంయోగమై దేనిలో ఏకత్వం పొందుచున్నాయో, ఆ&nbsp;<BR>పురుష తత్త్వం బుద్ధ్యాతీతంగా ఉంది. ఇంద్రియాలన్నింటికీ పురుషుడే&nbsp;<BR>కేంద్రస్థానం. అనుక్షణం నువ్వు స్వతంత్రుడవు అని నీకు చెప్పేది ఈ పురుష</FONT></p>
<hr class="puTa_virupu">
<table><tr><td><a class=puTa_lanke href=puTa943.html>p943</a></td><td>p944</td><td><a class=puTa_lanke href=puTa945.html>p945</a></td></tr></table>
</div></body></html>
