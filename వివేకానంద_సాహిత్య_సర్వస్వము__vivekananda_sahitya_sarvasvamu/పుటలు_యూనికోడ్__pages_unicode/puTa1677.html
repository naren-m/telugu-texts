<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1676.html>p1676</a></td><td>p1677</td><td><a class=puTa_lanke href=puTa1678.html>p1678</a></td></tr></table>
<p><FONT FACE="SHREE900, SHREE, sans-serif" SIZE="3">72 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">అంటాడు. అత డా రకంగా తన ఆశయాలను ప్రచారం చేస్తాడు. వ్యాపిస్తున్న&nbsp;<BR>మతాలన్నీ ఉత్కట దురభిమానపూరితాలే. ఒక తెగ మరో తెగను ఎంతగా&nbsp;<BR>ద్వేషిస్తుందో అంతగా విజయం పొందుతుంది; అది అంత అధికంగా జనాన్ని&nbsp;<BR>తనవైపు ఆకర్షిస్తుంది. విశ్వ సౌభ్రాతృత్వాన్ని గురించి ఎంత ఘనంగా ప్రసంగాలు&nbsp;<BR>యిస్తున్నా పరిస్థితులు యిప్పుడున్నట్లే యికముందూ వుంటాయని నాకు&nbsp;<BR>తోస్తూంది. ప్రపంచంలో అనేక ప్రాంతాలు పర్యటించి, అనేక జాతులతో&nbsp;<BR>కలిసి లోకంలో నేడు నెలకొన్న పరిస్థితులను పరిశీలించగా నాకు కలిగిన&nbsp;<BR>అభిప్రాయం యిది.</FONT></p>
<p><FONT FACE="SHREE900, SHREE, sans-serif" SIZE="3">ఈ బోధలలో దేన్నీ వేదాంతం విశ్వసించదు. మొదటి విషయ మేమంటే&nbsp;<BR>వేదాంతం గ్రంథాన్ని నమ్మదు - ఆరంభంలోనే వున్న పెద్ద చిక్కు అది. ఏ&nbsp;<BR>గ్రంథాలను గురించైనా సరే ఒక దాని ప్రామాణ్యంకంటె వేరొకదాని ప్రామాణ్యం&nbsp;<BR>అధిక మనటాన్ని వేదాంతం నిరాకరిస్తుంది. దేవుని, ఆత్మను, పరమతత్త్వాన్ని&nbsp;<BR>గురించిన సమస్తసత్యాలు ఏ ఒక్క గ్రంథంలోనైనా సరే లేనేలేవని వేదాంతం నొక్కి&nbsp;<BR>చెబుతుంది. ఆత్మసాక్షాత్కారానికి గ్రంథపారాయణం మార్గం కాదని ఉపని&nbsp;<BR>షత్తులు మాటిమాటికి చెబుతాయి. ఆ మాట మీలో ఉపనిషత్తులు చదివిన&nbsp;<BR>వారికి జ్ఞాపకం వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">రెండవ విషయం: గ్రంథ ప్రామాణ్యంకంటె వ్యక్తిప్రామాణ్యం మరింత&nbsp;<BR>అసమర్థనీయమని వేదాంతం గుర్తిస్తుంది. మీలో వేదాంతాన్ని అభ్యసించినవారికి&nbsp;<BR>- వేదాంతమంటె ఉపనిషత్తులు - వ్యక్తిమీద ఆధారపడని మతం యిదొక్కటే&nbsp;<BR>అని తెలుసు. పురుషులలోగాని, స్త్రీలలోగాని వేదాంతులకు ఆరాధ్యులైన&nbsp;<BR>-వారొక్కరైనా ఎప్పుడూ లేరు. ఎన్నటికీ వుండబోరు. పక్షికంటె, పురుగు కంటె&nbsp;<BR>మానవుడు అధిక పూజార్హుడు కాడు. మనమంతా సోదరులం. ఉన్నదంతా&nbsp;<BR>దశా భేదమే. అత్యంత క్షుద్రమైన క్రిమీ, నేనూ ఒక్కటే. ఏ మానవుడుగాని&nbsp;<BR>మనకు పైవాడవటానికి, మనం అతణ్ణి పూజించటానికి, అతడు మనలను&nbsp;<BR>ముందుకు నడిపించటానికి, మనకు రక్షకుడవటానికి వేదాంతంలో అవకాశం&nbsp;<BR>ఎంతమాత్రం లేదన్న సంగతి గుర్తించారు గదా. వేదాంతం దాన్ని మీకు ఒసగదు.&nbsp;<BR>ప్రమాణ గ్రంథం లేదు, పూజ్యపురుషుడు లేడు, ఏమీ లేదు.</FONT></p>
<p><FONT FACE="SHREE900, SHREE, sans-serif" SIZE="3">దేవుణ్ణి గురించిన చిక్కు యింతకంటె గడ్డుది. మీ కీ దేశంలో&nbsp;<BR>ప్రజాస్వామ్యం కావాలి; వేదాంతం ప్రతిపాదించేది ప్రజాస్వామిక దేవుణ్ణే.</FONT></p>
<p><FONT FACE="SHREE900, SHREE, sans-serif" SIZE="3">మీకు ప్రభుత్వం వుంది. కాని ప్రభుత్వానికి వ్యక్తి సంబంధం లేదు; మీ&nbsp;<BR>ప్రభుత్వం నిరంకుశమైనది కాదుకాని ప్రపంచంలోని ఏ రాజు పాలనకంటెకూడా&nbsp;<BR>మీ ప్రభుత్వానికున్న చెల్లుబడే ఎక్కువ. నిజమైన శక్తి, నిజమైన జీవితం, నిజమైన</FONT></p>
<hr class="puTa_virupu">
<table><tr><td><a class=puTa_lanke href=puTa1676.html>p1676</a></td><td>p1677</td><td><a class=puTa_lanke href=puTa1678.html>p1678</a></td></tr></table>
</div></body></html>
