<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2609.html>p2609</a></td><td>p2610</td><td><a class=puTa_lanke href=puTa2611.html>p2611</a></td></tr></table>

<p><FONT FACE="SHREE900, SHREE, sans-serif" SIZE="3">విధంగా వుంటుందని మీరైనా తలుస్తారా? విదేశీయ పరిపాలకులకు కావలసింది&nbsp;<BR>మా శ్రేయస్సుకాదు. తమ ఖజానాను నింపుకోవట మొక్కటే వారి అక్కర. నేను&nbsp;<BR>పన్నెండేళ్లు ఎంతో కష్టపడి చదివాను. కలకత్తా విశ్వవిద్యాలయంలో పట్టపరీక్షలో&nbsp;<BR>ఉత్తీర్ణుడనయ్యాను. కాని మా దేశంలో నేను ఐదు డాలర్లనైనా గడింపలేను. వాస్తవ&nbsp;<BR>పరిస్థితి యిదే. మీరు నమ్ముతారా? ఈ విదేశీయ విద్యాసంస్థలన్నీ తక్కువ&nbsp;<BR>జీతానికే ప్రభుత్వానికి వినియోగపడే బానిసలను - గుమాస్తాలను, తపాలా ఉద్యో-&nbsp;<BR>గులను, తంతి పనివాళ్లను, యింకా యిలాటి వారిని కోకొల్లలుగా తయారు&nbsp;<BR>చేయటానికే, అంతే.</FONT></p>
<p><FONT FACE="SHREE900, SHREE, sans-serif" SIZE="3">ఇందుమూలంగా బాలబాలికల విద్య పూర్తిగా అడుగంటింది. మా&nbsp;<BR>దేశంలో చెయ్యవలసిన పనులు, తీర్చవలసిన అక్కరలు ఎన్నో వున్నాయి. కాని&nbsp;<BR>ఒక్క సంగతినిమాత్రం మీరు జ్ఞాపకంలో వుంచుకోవాలి. దాన్ని మీ వాడుకలోని&nbsp;<BR>సామెత రూపంలోనే చెబుతున్నందుకు మన్నించండి. ‘‘పెంటిపక్షికి నంజుడు&nbsp;<BR>ఏదో అదే మగపక్షికీ నంజుడు.’’ మీవంటి విదేశీస్త్రీలు అందరూ భారత&nbsp;<BR>మహిళల కష్టాలనుగూర్చి రాద్ధాంతం చేస్తున్నారుగాని, భారతీయ మగవారి&nbsp;<BR>యిబ్బందులను మీరు పట్టించుకోరు. వారంతా గోడుగోడుమని విలపిస్తున్నారు.&nbsp;<BR>మరి యీ చిన్నపిల్లలను పెళ్లాడిందెవరు? వారిని ముసలివాళ్లు పెళ్లి చేసుకొన్నా-&nbsp;<BR>రని ఎవరో చెప్పగానే ఒకరు ‘‘యువకు లేమైనారు? పసిపిల్లల నందరినీ ముసలి&nbsp;<BR>వాళ్లకా అంటగట్టారు?’’ అని గద్దించారు. కాని మేమందరం పుట్టి ముసలివారం&nbsp;<BR>కాలేదు, ముసలివారిగానే పుట్టాం.</FONT></p>
<p><FONT FACE="SHREE900, SHREE, sans-serif" SIZE="3">భారతజాతి లక్ష్యం ఆత్మవిముక్తే. ఈ లోకం ఒక లెక్కలోది కాదు.&nbsp;<BR>ఇదంతా మాయ, కల; ఇంతకుముందు గడచిపోయిన లక్షల జన్మలలాంటిదే&nbsp;<BR>ప్రస్తుత జన్మకూడ. ప్రకృతి అంతా మాయ; భ్రాంతి అనే అంటువ్యాధిచే&nbsp;<BR>పీడితులు వుండే చోటు. అదే తత్త్వం. శిశువులు జీవితాన్నిగాంచి అది సొంపుగా,&nbsp;<BR>మేలుగా వుందని నవ్వుతారు. కాని కొన్నేళ్లలో తాము మొదట ఎక్కడ&nbsp;<BR>ప్రారంభించారో మరల దానికే రావలసిన వారవుతారు. రోదనతోనే గదా వారు&nbsp;<BR>యీ లోకంలోకి వచ్చింది, దీన్ని విడిచిపెట్టేటప్పుడూ రోదనతోనే విడుస్తారు.&nbsp;<BR>వయశ్శక్తి కలిగివున్న దేశాలవారు తమకు అసాధ్యమే లేదని తలుస్తారు. ‘‘మేం&nbsp;<BR>పుడమి దేవతలం. దేవుడు వరించిన ప్రజలం మేము’’ అంటారు. ‘‘లోకాన్ని&nbsp;<BR>ఏలండి, నా ప్రణాళికలను అమలుపరచండి, మీకు నచ్చినట్లుగా చెయ్యండి,&nbsp;<BR>లోకాన్ని తలకిందులు చెయ్యండి’’ అని సర్వశక్తి ఐన దైవం తమకు అధికారపత్రం&nbsp;<BR>యిచ్చినట్లు వారు భావిస్తారు. దోపిడీలు, కొల్లలు, హత్యలు చెయ్యటానికి వారికి</FONT></p>
<hr class="puTa_virupu">
<table><tr><td><a class=puTa_lanke href=puTa2609.html>p2609</a></td><td>p2610</td><td><a class=puTa_lanke href=puTa2611.html>p2611</a></td></tr></table>
</div></body></html>
