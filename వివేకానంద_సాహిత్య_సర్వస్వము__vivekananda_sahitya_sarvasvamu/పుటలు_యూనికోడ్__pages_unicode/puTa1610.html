<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1609.html>p1609</a></td><td>p1610</td><td><a class=puTa_lanke href=puTa1611.html>p1611</a></td></tr></table>
<p><FONT FACE="SHREE900, SHREE, sans-serif" SIZE="3">వైదిక మతాశయాలు</FONT></p>
<p><FONT FACE="SHREE900, SHREE, sans-serif" SIZE="3">5</FONT></p>
<p><FONT FACE="SHREE900, SHREE, sans-serif" SIZE="3">ఒక్కటే. దాన్ని ఋషులు అనేక పేర్లతో వ్యవహరించారు. ఏ ఏ దేవతలను,&nbsp;<BR>దేవుళ్లను ఉద్దేశించి స్తుతులు చెయ్యబడ్డాయో వారందరిలోను దర్శింపబడ్డ దేవు&nbsp;<BR>డొక్కడే; అందరిలో వున్నవాడూ అత డొక్కడే; ద్రష్టే వ్యత్యాసాన్ని భావిం-&nbsp;<BR>చాడు. స్తవాన్ని రచించిన వ్యక్తి యోగి, కవి వివిధ భాషల్లో వివిధ పదజాలంతో&nbsp;<BR>ఒకేఒక్క పురుషుణ్ణి సోత్త్రం చేశారు; గానం చేశారు. ఉన్న వస్తు వొక్కటే -&nbsp;<BR>ఋషులు దాన్ని అనేక నామాలతో సంబోధించారు, సంభావించారు. ఈ ఒక్క&nbsp;<BR>మహావాక్యంవల్ల అత్యద్భుతమైన ఫలితాలు కలిగాయి. మత సంబంధమైన వైష-&nbsp;<BR>మ్యాలు, కలహాలులేని ప్రాంతం భారతదేశ మొక్కటే అని తెలుసుకొన్నప్పుడు&nbsp;<BR>మీలో కొందరు ఆశ్చర్య పడవచ్చును! ఈ దేశంలో ఎవరి మత విశ్వాసానికీ&nbsp;<BR>ఏనాడూ భంగం వాటిల్లలేదు. ఆస్తికులు, నాస్తికులు, అద్వైతులు, ద్వైతులు, ఏకే-&nbsp;<BR>శ్వర విశ్వాసులు భారతదేశంలో వున్నారు. వారిలో ఎవ్వరూ బాధింపబడలేదు.&nbsp;<BR>దేవాలయ మెట్లమీద నిలబడి భౌతికవాదులు దేవతలకు, దేవునికి వ్యతిరేకంగా&nbsp;<BR>ప్రచారం చెయ్యటానికి సైతం అనుమతించబడ్డారు; వారు దేశమంతటా ఈశ్వర&nbsp;<BR>భావం కేవలం మూఢవిశ్వాసమనీ, దేవతలు వేదాలు మత స్వప్రయోజనార్థం&nbsp;<BR>పురోహితులు కల్పించిన మూఢభావాలు మాత్రమే అనీ ప్రచారం చేశారు. ఐనా&nbsp;<BR>ఎవ్వరూ వారిని ఆటంకపరచలేదు. వా రా విధంగా ప్రచారం చేసుకోవటానికి&nbsp;<BR>అనుమతించబడ్డారు. బుద్ధు డెక్కడకు వెళ్లినా, హిందువులకు పవిత్రమైన ప్రతి-&nbsp;<BR>ప్రాచీన భావాన్ని దుమ్మెత్తి పోయడానికి ప్రయత్నించాడు. అతడు పండుముదు-&nbsp;<BR>సలిగా నిర్వాణం చెందాడు. జైనులూ అదే రీతిగా చేశారు. ఈశ్వరభావాన్ని వారు&nbsp;<BR>పరిహసించారు. ‘‘దేవు డుండటం ఎలా సంభవం?’’ అని వారు ప్రశ్నించారు.&nbsp;<BR>‘‘అది కేవలం మూఢవిశ్వాసమే’’ అన్నారు. ఇలా ఎన్నో ఉదాహరణలను పేర్కో-&nbsp;<BR>వచ్చును. మహమ్మదీయ దండయాత్రలకు పూర్వం భారతదేశంలో మతకల-&nbsp;<BR>హాలు లేవు. హిందువుల కా అనుభవం విదేశీయులవల్లే కలిగింది. నేటికీ హిందు-&nbsp;<BR>వులు క్రైస్తవుల చర్చ్‌లు నిర్మించడానికి ఎంత తోడ్పడిందీ, వారికి సహాయ&nbsp;<BR>పడటాని కెలా సంసిద్ధులుగా వుందీ అందరికీ తెలిసిన సంగతే! ఇది వరకెన్నడూ&nbsp;<BR>రక్తపాతం జరగలేదు. భారతదేశంలో ప్రాచీన మతాలను వ్యతిరేకిస్తూ పుట్టిన&nbsp;<BR>మతాలూ ఆ విధంగానే మారాయి. ఉదాహరణకు గమనించండి: కొన్ని విష-&nbsp;<BR>యాల్లో బౌద్ధమతం గొప్పదే. కాని, బౌద్ధమతం, వేదాంతం ఒక్కటే అనటం&nbsp;<BR>అర్థంలేని మాట. క్రైస్తవమతానికి, సాల్వేషన్‌ ఆర్మీకి వున్న వ్యత్యాసాన్ని ఎవరైనా&nbsp;<BR>గుర్తిస్తారు. బౌద్ధమతంలో గొప్పసుగుణా లున్నాయి. కాని, యివి అయోగ్యుల&nbsp;<BR>అధీనమైనాయి. అందుచేత వాటికి భద్రత లేకపోయింది. తత్త్వవేత్తలనుండి రాలిన&nbsp;<BR>ముత్యాలు కుసంస్కారులైన ప్రజల చేతిలోపడ్డాయి. ఈ భావాలను ప్రజలు</FONT></p>
<hr class="puTa_virupu">
<table><tr><td><a class=puTa_lanke href=puTa1609.html>p1609</a></td><td>p1610</td><td><a class=puTa_lanke href=puTa1611.html>p1611</a></td></tr></table>
</div></body></html>
