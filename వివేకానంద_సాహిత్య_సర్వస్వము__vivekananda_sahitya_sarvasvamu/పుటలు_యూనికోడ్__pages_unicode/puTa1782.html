<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1781.html>p1781</a></td><td>p1782</td><td><a class=puTa_lanke href=puTa1783.html>p1783</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">177</FONT></p>
<p><FONT FACE="SHREE902, SHREE, sans-serif" SIZE="4">ప్రాచ్యం - పాశ్చాత్యం</FONT></p>
<BR>
<p><FONT FACE="SHREE902, SHREE, sans-serif" SIZE="3">పరిచయం</FONT></p>
<BR>
<p><FONT FACE="SHREE900, SHREE, sans-serif" SIZE="3">వరదల్లో అపార విజృంభణ చూపి, మహోగ్రరూపాలై, నిర్నిరోధవేగంతో&nbsp;<BR>ప్రవహించే సువిశాల గంభీర నదీరాజాలు; ఆ నదీతటాల పక్కన, స్వర్గంలోని&nbsp;<BR>నందనోద్యానాన్నికూడా సిగ్గింపచేసే కమనీయ క్రీడావనాలు; ఆ వన మధ్యంలో&nbsp;<BR>అత్యంత మనోజ్ఞ లలితకళాశోభితాలై, గగనతలంలాంటి, చక్కదనాలీనే, చలువ&nbsp;<BR>రాతి నగళ్లు; వాటి పక్కల, ఎదుట, వెనుక, కూలిపోతున్న మట్టిగోడలపై,&nbsp;<BR>శిథిలాలపై, కప్పును కోల్పోయి, బైటకు కానవచ్చే వెదురు వాసాలనే అస్థిపంజరా&nbsp;<BR>లున్న కుటీరసమూహాలు; ఎన్నో శతాబ్దాలుగా అనుభవిస్తూన్న నైరాశ్య దారిద్య్రా-&nbsp;<BR>లచే ముఖాల్లో లోతైన రేఖలేర్పడి, చీలికపేలికలు కట్టుకొని, యిటూ అటూ&nbsp;<BR>తిరుగాడే శల్యావశిష్టదేహులైన యువకులు, వృద్ధులు; అని చోట్ల సర్వసామా-&nbsp;<BR>న్యంగా సంచరించే ఆవులు, ఎద్దులు, దున్నలు - వాటిలోకూడా అలాటిదే&nbsp;<BR>ఐన శరీర దౌర్బల్యం, త్రోవల పక్కల పెంటలు, చెత్తకుప్పలు, - ఇది నేటి&nbsp;<BR>హిందూదేశం!</FONT></p>
<p><FONT FACE="SHREE900, SHREE, sans-serif" SIZE="3">అతిప్రశస్త సౌధరాజాలను ఆనుకొనే జీర్ణావస్థలోని పూరిగుడిసెలు; దేవాల&nbsp;<BR>యాలకు అతిసమీపాననే పెంటపోగులు; అతివిలువైన వలువలు అలంకరణలు&nbsp;<BR>ధరించినవారి పక్కనే నడయాడే కౌపీనమాత్రధారులైన సన్న్యాసులు; సంపద-&nbsp;<BR>లతో కడుపార తిని తిరిగేవారిని కాంతివిహీన నేత్రాలతో, దైన్యదృష్టులతో,&nbsp;<BR>చూస్తూన్న అన్నార్తులైన నిరుపేదలు; - వీరితో కూడిందే మన స్వదేశం.</FONT></p>
<p><FONT FACE="SHREE900, SHREE, sans-serif" SIZE="3">భయంకరంగా చెలరేగి వినాశం గావించే విషూచి, మహామారి; జనసమూ-&nbsp;<BR>హాల ప్రాణాలనే నమిలివేసే మన్నెపు జ్వరం, ప్రకృతి సిద్ధదశల్లో ఒకటిగా&nbsp;<BR>తోపిస్తూ, అన్నిచోట్లా కనిపించే ఆకటిచిచ్చు, వికటతాండవకేళి సల్పే మృత్యు-&nbsp;<BR>తుల్యమైన కాటకం, రోగపరితాపాలకు కురుక్షేత్రం (యుద్ధభూమి), దేశం&nbsp;<BR>ఆశను, కార్యతత్పరతను, ఆనందాన్ని, ధైర్యాన్ని కోల్పోయినవారి శల్యాలతో&nbsp;<BR>నిండిన విశాల శ్మశానం, దాని నడుమ మోక్షైకగమ్యం కలిగి, ఆత్మాన్వేషణ&nbsp;<BR>తత్పరత్వంలో గాఢధ్యాన నిమగ్నుడై, గంభీరమౌనముద్ర దాల్చి ఆశీనుడైన&nbsp;<BR>యోగి, - భారతదేశ దర్శనార్థులై వచ్చే ఐరోపాఖండ బాటసారికి కనిపించే&nbsp;<BR>దృశ్యా లివే!</FONT></p>
<hr class="puTa_virupu">
<table><tr><td><a class=puTa_lanke href=puTa1781.html>p1781</a></td><td>p1782</td><td><a class=puTa_lanke href=puTa1783.html>p1783</a></td></tr></table>
</div></body></html>
