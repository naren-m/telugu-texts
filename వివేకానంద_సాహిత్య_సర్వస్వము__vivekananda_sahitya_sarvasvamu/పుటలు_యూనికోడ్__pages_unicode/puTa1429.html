<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1428.html>p1428</a></td><td>p1429</td><td><a class=puTa_lanke href=puTa1430.html>p1430</a></td></tr></table>
<p><FONT FACE="SHREE900, SHREE, sans-serif" SIZE="3">200 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">పదార్థాన్ని అమర్చే అర్హత వున్నవా డా ధాన్యమును సకాలంలో తినడం తటస్థి-&nbsp;<BR>స్తుంది. చివర తరగతి వారు పాపాత్ములు. వారు మరణించినప్పుడు భూతాలుగా,&nbsp;<BR>పిశాచాలుగా మారి భూమికి, చంద్రలోకానికి మధ్య ఎక్కడో నివశిస్తారు.&nbsp;<BR>ఇందులో కొందరు మానవులకశాంతిని కలిగిస్తారు. కొందరు స్నేహాన్ని&nbsp;<BR>చూపిస్తారు. ఇలా కొంతకాలమున్న తర్వాత వారు భూమిపై కూలి, జంతువు&nbsp;<BR>లవుతారు. జంతు శరీరంలో కొన్నాళ్లు గడిపిన తర్వాత, దాన్నుండి విముక్తులై&nbsp;<BR>మళ్లీ మానవు లవుతారు. వారికప్పుడు మోక్ష సాధనార్థం కృషి చేయడానికి&nbsp;<BR>మరొక అవకాశం లభిస్తుంది. దీన్నిబట్టి తేలిందేమంటే, దాదాపు పరిపూర్ణ స్థితి-&nbsp;<BR>నందుకొన్న వారు - అతి స్వల్పమైన పాపం మాత్రమే మిగిలున్నవారు. సూర్య-&nbsp;<BR>కిరణ మార్గంలో బ్రహ్మలోకాన్ని చేరుతారు. మధ్యమ స్థితినొందిన వారు -&nbsp;<BR>స్వర్గంపై కోర్కెతో కొంత సత్కర్మ చేసిన వారు - చంద్రలోకంలోని స్వర్గాలకు&nbsp;<BR>వెళ్లి దేవతా శరీరాలను పొందుతారు. కాని వారు మళ్లీ మనుష్యరూపాన్ని&nbsp;<BR>పొందాలి. అంటే పరిపూర్ణత్వం పొందే అవకాశం వారికి ఇంకొకసారి లభిస్తుంది.&nbsp;<BR>మిక్కిలి పాపిష్ఠులుగా వున్నవారు భూత పిశాచాలై, ఆ తర్వాత మృగాలు కావలసి&nbsp;<BR>వుంటారు. అటు తర్వాత మళ్లీ మానవులై సిద్ధత్వాన్ని సాధించడానికి మరొక&nbsp;<BR>అవకాశాన్ని పొందుతారు. భూలోకాన్ని కర్మభూమి అంటారు. మానవుడు&nbsp;<BR>సత్కర్మకాని, దుష్కర్మగాని, చేసే చోటిదే. స్వర్గ కాంక్షతో సత్కర్మ చేసి&nbsp;<BR>దేవత్వాన్ని పొందిన వా డా దేవతా శరీరంతో దుష్కర్మ పోగు చేసికోజాలడు.&nbsp;<BR>భూలోకంలో చేసిన సత్కర్మ ఫలాన్ని అనుభవించడమే అక్కడ జరిగే పని. ఆ&nbsp;<BR>సత్కర్మం వ్యయమయిన తోడనే తన పూర్వజీవితపు దుష్కర్మ సముదాయం-&nbsp;<BR>యొక్క సమష్టి బలమెదుర్కొని అతన్ని మరల భూలోకానికి పడద్రోస్తుంది.&nbsp;<BR>అట్లే పిశాచాలైన వారు ఆ దశలో కొత్త కర్మను కూర్చుకోజాలరు. పూర్వ దుష్క-&nbsp;<BR>ర్మల ఫలాలను అనుభవించడమే అప్పుడు జరిగే పని. వాళ్లు తర్వాత జంతు&nbsp;<BR>శరీరాలతో వున్నప్పుకూడ జరిగేదదే. ఆ దశకూడ అంతమొందిన తర్వాత వాళ్లు&nbsp;<BR>మానవు లవుతారు. సత్కర్మలకు బహుమాన రూపంలో, దుష్కర్మలకు&nbsp;<BR>శిక్షా రూపంలో కలిగే జీవిత దశలు, నూతన కర్మలను కలిగించడానికి సమర్థం&nbsp;<BR>కావు. ఆ కర్మ ఫలాలను అనుభవించడానికి మాత్రమే ఆ దశలు కలుగుతాయి.&nbsp;<BR>మిక్కిలి అసాధారణ రూపాలైన సత్కర్మలు, దుష్కర్మలు, అతిత్వరితంగా ఫలిత&nbsp;<BR>మిస్తాయి. ఎలా అంటే జీవితకాలంలో అంతా దుష్కార్యాలే చేస్తూన్నవాడు, ఏదో&nbsp;<BR>ఒక సత్కార్యం చేస్తే, ఆ సత్కార్య ఫలం వెంటనే కలుగుతుంది. కాని ఆ&nbsp;<BR>ఫలానుభూతి ముగియడంతోడనే అతని దుష్కార్య ఫలితాలుకూడ అనుభవాని&nbsp;<BR>కొస్తాయి. సగటున జీవిత వైఖరి మంచిది కాకపోయినా, కొన్ని సత్కార్యాలను,</FONT></p>
<hr class="puTa_virupu">
<table><tr><td><a class=puTa_lanke href=puTa1428.html>p1428</a></td><td>p1429</td><td><a class=puTa_lanke href=puTa1430.html>p1430</a></td></tr></table>
</div></body></html>
