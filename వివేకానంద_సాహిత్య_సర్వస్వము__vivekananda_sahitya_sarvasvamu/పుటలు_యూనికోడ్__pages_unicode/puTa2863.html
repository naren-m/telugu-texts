<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2862.html>p2862</a></td><td>p2863</td><td><a class=puTa_lanke href=puTa2864.html>p2864</a></td></tr></table>

<p><FONT FACE="SHREE900, SHREE, sans-serif" SIZE="3">స్వామీజీ: నమ్మకం లేనివాడికి, చూచిన తర్వాతకూడా నమ్మకం కలుగదు.&nbsp;<BR>అది భ్రాంతి లేదా స్వప్నం అని ఏమేమో అనుకుంటాడు. శ్రీకృష్ణ&nbsp;<BR>పరమాత్ముని విశ్వరూపం దుర్యోధనుడు, అర్జునుడు ఒకేసారి దర్శించారు.&nbsp;<BR>కాని, అర్జునుడు విశ్వసించాడు. దుర్యోధనుడు దానిని గారడీగా భావించాడు.&nbsp;<BR>భగవంతుడు మనల్ని అర్థం చేసుకునేటట్లు చేస్తేగాని, మనం చెప్పలేము. అర్థం&nbsp;<BR>చేసుకోలేము. చూడకపోయినా, వినకపోయినా ఒకనికి పూర్ణవిశ్వాసం కలుగు-&nbsp;<BR>తుంది. అత్యద్భుతమైన అనేక శక్తులను కళ్లారా పన్నెండేళ్లు చూచినా మరొకడు&nbsp;<BR>సంశయగ్రస్తుడుగానే వుంటాడు. దీనిలోవున్న రహస్యమంతా ఆయన అనుగ్ర-&nbsp;<BR>హమే! కాని, ఆ అనుగ్రహం కలగటానికి పట్టుదలతో శ్రమించాలి!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! అనుగ్రహానికి ఏమైనా ఒక నియమముందా?&nbsp;<BR>స్వామీజీ: ఉన్నది; లేదు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అదెలా గురుదేవా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఎవరికి ఎప్పుడూ త్రికరణశుద్ధి ఉంటుందో, ఎవరికి గాఢభక్తి&nbsp;<BR>ఉంటుందో, ధ్యానధారణల్లో ఎవరు పట్టు విడువకుంటారో, ఎవరు నిత్యానిత్య&nbsp;<BR>వివేచన చేస్తుంటారో, వారి మీదనే భగవంతుని కృప ప్రసరిస్తుంది. భగవంతుడు&nbsp;<BR>ప్రకృతి నియమాల కతీతుడు. ఏ నియమ నిబంధనలకు కట్టుబడడు. లేదా శ్రీరా-&nbsp;<BR>మకృష్ణుడు చెప్పినట్లు, ‘‘ఆయనది పసిపిల్లవాని స్వభావం’’ - అందువల్లనే లక్షల&nbsp;<BR>జన్మలనుండి ప్రార్థించినా కొందరికి ఏమీ ఫలితం కన్పించకపోవటం,&nbsp;<BR>పాపాత్ముడుగా, పశ్చాత్తప్తుడుగా, నాస్తికుడుగా ఉన్నవాడికి, క్షణంలో సాక్షాత్కారం&nbsp;<BR>కలగటం మనం చూస్తున్నాం. రెండవవాడికి అయాచితంగానే భగవంతుడు తన&nbsp;<BR>కృపను వర్షిస్తాడు. ఇతనికి జన్మాంతరంనుండి సంప్రాప్తమైన సుకృతం వున్నదని&nbsp;<BR>నీవు వాదించవచ్చు. కాని, యీ మర్మాన్ని అర్థం చేసుకోవటం దుర్ఘటం. శ్రీరామ&nbsp;<BR>కృష్ణులు ఒక్కొక్కసారి యిలా చెప్పేవారు. ‘‘నీవు ఆయనపై ఆధారపడి వుండు.&nbsp;<BR>గాలిలో కొట్టుకుపోయే ఎండుటాకులాగా వుండు.’’ ఇంకా యిలా కూడా చెప్పే-&nbsp;<BR>వారు. ‘‘అనుగ్రహం అనే గాలి ఎప్పుడూ వీస్తూనే వుంటుంది. తెరచాపను&nbsp;<BR>ఎత్తటమే నీవు చేయవలసిన పని.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! మీరు చెప్పినది అద్భుతమైన మాట! దీనిలో&nbsp;<BR>తర్కానికి ఆస్కారం కనబడటం లేదు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఆహా! తర్కం, విచారం మాయాప్రపంచంలో ఉన్నవి. అది&nbsp;<BR>దేశకాల నిమిత్తాలలో యిమిడి వుంది. కాని భగవంతుడు వీటికి అతీతుడు.&nbsp;<BR>భగవన్నియమాన్ని గూర్చి మనం మాట్లాడుతాము. కాని, ఆయన నియమానికి&nbsp;<BR>అతీతుడు. మనం ప్రకృతి నియమాలని చెప్పేవన్నీ ఆయన సృష్టిస్తున్నాడు. అవి</FONT></p>
<hr class="puTa_virupu">
<table><tr><td><a class=puTa_lanke href=puTa2862.html>p2862</a></td><td>p2863</td><td><a class=puTa_lanke href=puTa2864.html>p2864</a></td></tr></table>
</div></body></html>
