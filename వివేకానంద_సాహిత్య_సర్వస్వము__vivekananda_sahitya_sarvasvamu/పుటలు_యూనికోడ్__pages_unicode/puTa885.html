<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa884.html>p884</a></td><td>p885</td><td><a class=puTa_lanke href=puTa886.html>p886</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ధ్యానం : సమాధి</FONT></p>
<BR>
<p><FONT FACE="SHREE900, SHREE, sans-serif" SIZE="3">61</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రత్యాహారం, ధారణ తర్వాత ధ్యానంగూర్చి వివరంగా తెలుసుకోవలసి&nbsp;<BR>ఉంది. వెలుపల లేదా లోపల ఒక లక్ష్యంమీద మనసును నిలిపితే, చిత్తం ఆ లక్ష్యంలో&nbsp;<BR>అవిచ్ఛిన్నంగా ఉండిపోతుంది; దీన్నే ధ్యానమంటాం. ప్రతీతి లేదా ఇంద్రియాను&nbsp;<BR>భవంలోని బాహ్యాంశాన్ని తొలగించి, అంతరాంశమైన అర్థాన్ని మాత్రమే&nbsp;<BR>ధ్యానించగలిగే తీవ్రశక్తి మనసుకు ఏర్పడితే, అది సమాధి అవుతుంది.</FONT></p>
<p><FONT FACE="SHREE900, SHREE, sans-serif" SIZE="3">‘ధారణ - ధ్యానం, సమాధి’ ఈ మూడింటి కలయికయే సంయమం.&nbsp;<BR>మొదట ఒకలక్ష్యంమీద చిత్తం ఏకాగ్రం కావాలి; ఆ ఏకాగ్రస్థితిలో అలాగే&nbsp;<BR>కొంతకాలం ఉండిపోవాలి. ఆ ధ్యానంలో లక్ష్యంలోని బాహ్యాంశాన్ని వదలి,&nbsp;<BR>అంతరాంశంలోనే నిమగ్నం కావాలి. ఇలాంటి చిత్తానికి అంతా వశమైపోతుంది. ఇదే&nbsp;<BR>అత్యున్నత సమాధి.</FONT></p>
<p><FONT FACE="SHREE900, SHREE, sans-serif" SIZE="3">కోరికలు ఎంతకాలం ఉంటాయో, అంతదాకా వాస్తవ సుఖం మనకు&nbsp;<BR>దొరకదు. ధ్యానచిత్తులం, సాక్షీభూతులం అయితే తప్ప మనకు వాస్తవసుఖం,&nbsp;<BR>ఆనందం లభించదు. జంతువులు యింద్రియాల్లో రమిస్తాయి. మనిషి బుద్ధిలో&nbsp;<BR>రమిస్తాడు. దివ్యపురుషుడు ఆత్మలో రమిస్తాడు. ధ్యానంలో ఉండగలిగే వ్యక్తికే,&nbsp;<BR>నిజంగా ప్రపంచమంతా రమణీయంగా కనిపిస్తుంది. కోరికలు వదలి, సంగత్యాగం&nbsp;<BR>చేసి జీవించే వ్యక్తికి, ప్రకృతిలో జరిగే మార్పులన్నీ అందాల దృశ్యాలుగా&nbsp;<BR>గోచరిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">ధ్యానం గూర్చి కొన్నివిషయాలు తెలుసుకుందాం. మనమొక శబ్దం వింటాం.&nbsp;<BR>ఇందులో మొదటిక్రియ బాహ్యస్పందన. ఇంద్రియం విషయంతో కలియటం. ఈ&nbsp;<BR>స్పందనాన్ని మెదడుకు నాడులు చేరుస్తాయి; ఇది రెండవ క్రియ. అప్పుడు మనసు&nbsp;<BR>ప్రతిస్పందిస్తుంది. ఇది మూడవక్రియ. ఆకాశంలో పుట్టే స్పందనం నుండి&nbsp;<BR>మనసులో కలిగే ప్రతిస్పందనం వరకూ, మనం వినే శబ్దమే కారణమై ఉంటుంది.&nbsp;<BR>మనసులో ప్రతిస్పందన కలగ్గానే, శబ్దజ్ఞానం ఏర్పడుతుంది. ఈ చర్యను శబ్దం,&nbsp;<BR>అర్థం, జ్ఞానం అని యోగపరిభాషలో చెబుతారు. ఆకాశ సంబంధ స్పందనం -&nbsp;<BR>నాడుల్లో, మెదడులో కలిగే చలనం - మనసు ప్రతిస్పందించటం అని దీన్ని శరీర&nbsp;<BR>శాస్త్రపరిభాషలో వివరిస్తారు. నిజానికి ఈ మూడు కూడా వేరు వేరు పనులే. కాని,&nbsp;<BR>అంతా మిశ్రమంగా ఉండటంతో ఈ పనుల విశిష్ఠత తెలియటం లేదు. ఈ&nbsp;<BR>మూడింటి కూడికతో జరిగే కార్యాన్ని తప్ప మనం వీటిలో ప్రతీదాని పనిని&nbsp;<BR>గ్రహించటం లేదు. ఈ సంయుక్తకార్యాన్నే మనం బాహ్యవిషయ మంటున్నాం.&nbsp;<BR>ప్రతీ ఇంద్రియానుభవంలో కూడా, ఈ మూడు పనులుంటాయి వీటిని వేరుచేసి&nbsp;<BR>మనం ఎందుకు తెలుసుకోవటం లేదు - అనటానికి కారణమేది లేదు.</FONT></p>
<p><FONT FACE="SHREE900, SHREE, sans-serif" SIZE="3">యమ నియమాలను అభ్యాసం చేస్తే చిత్తస్థైర్యం కలుగుతుంది. మనో</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa884.html>p884</a></td><td>p885</td><td><a class=puTa_lanke href=puTa886.html>p886</a></td></tr></table>
</div></body></html>
