<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1233.html>p1233</a></td><td>p1234</td><td><a class=puTa_lanke href=puTa1235.html>p1235</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మతావశ్యకత</FONT></p>
<p><FONT FACE="SHREE900, SHREE, sans-serif" SIZE="3">5</FONT></p>
<p><FONT FACE="SHREE900, SHREE, sans-serif" SIZE="3">ఆవరణలనూ, తర్కపు హద్దుల్నీ దాటిపోగల యీ విచిత్రమైన శక్తి మనస్సుకు&nbsp;<BR>వుందని సిద్ధాంతీకరిస్తున్నాయి.</FONT></p>
<p><FONT FACE="SHREE900, SHREE, sans-serif" SIZE="3">మతాలన్నీ ప్రకటించే ఈ విషయాలు ఎంతవరకు, నిజం అనే విచారణ&nbsp;<BR>అటుండనిచ్చి, ఒక విశేషంమాత్రం వాటి అన్నిటికి సామాన్యమై కన్పిస్తోంది.&nbsp;<BR>పదార్థ విజ్ఞానశాస్త్రం కనిపెట్టిన ప్రత్యక్షరూప సత్యాలవంటివి కాక, ఇవన్నీ కేవలం&nbsp;<BR>మనస్సుకే అర్థమయ్యేవి. బాగా వ్యవస్థాపితములైన అన్ని మత తత్త్వాల్లో - ఇవి&nbsp;<BR>కేవలం ‘భావమయవ్యక్తి’ అనిగానీ, ‘సర్వవ్యాపి’ అనిగానీ అనుభూతిగోచరుడైన&nbsp;<BR>దేవుడు అనిగానీ, నీతిశాసనమనిగానీ, అస్తిత్వం కల్గిన ప్రతిదానికీ ఆధారమైన&nbsp;<BR>మూలసత్త్వం అనిగానీ చెప్పబడుతున్నాయి. ఈ కాలంలోకూడ, - ఇంద్రియా-&nbsp;<BR>తీతమైన మనస్స్థితితో ప్రమేయం లేకుండా, మతబోధలు చేస్తున్నామని చెప్పే-&nbsp;<BR>వారంతా, ప్రాచీనుల ఈ పురాతన భావాలనే తీసికొని వాటికి ‘‘నీతిశాస్త్రం’’,&nbsp;<BR>‘‘ఐక్యాదర్శం’’ వగైరా పేర్లు పెట్టడం గమనార్హం. దీన్నిబట్టి ఈ భావకల్పనం,&nbsp;<BR>ఇంద్రియాలలో ప్రభవించడంలేదని తేలుతోంది. మనలో ఎవరుకూడ సంపూర్ణ&nbsp;<BR>ఆదర్శమూర్తి అయిన మానవుని చూళ్లేదు. అయినా, అటువంటి వ్యక్తి వుంటా-&nbsp;<BR>డని నమ్మండి - అని చెబుతారు. మన మెవరమూ గొప్ప ఆదర్శమూర్తిని చూడ-&nbsp;<BR>లేకపోయినా అటువంటి ఆదర్శం లేకుండా పురోభివృద్ధిని పొందలేము. కాబట్టి&nbsp;<BR>ఆదర్శభావైకమూర్తి ఒకటి వుందనీ, ఈ మతాలన్నీ ఆ మూర్తినే మనకు చూపిం-&nbsp;<BR>చాలని ప్రయత్నిస్తున్నాయనీ స్పష్టమవుతోంది. ఆ మూర్తిని సగుణపురుష&nbsp;<BR>రూపంగానో, నిర్గుణభావంగానో, ఒక విశిష్టధర్మంగానో, కేవల సత్తారూపంగానో&nbsp;<BR>అవి చిత్రిస్తాయి. ఆ ఆదర్శంతో తాదాత్మ్యంపొందాలనే మనం నిరంతరం&nbsp;<BR>శ్రమిస్తున్నాం. ప్రతి మానవుడు - అతడెట్టివాడైనా, ఎక్కడ ఉన్నా, సర్వశక్తిమంత&nbsp;<BR>మైన ఒక ఆదర్శమూర్తిని భావనచేస్తూ వుంటాడు. ప్రతి మానవుడూ, ఒక&nbsp;<BR>అఖండ, ఆనందమయ స్వరూపుణ్ణి ఆదర్శంగా భావిస్తూ వుంటాడు. మన-&nbsp;<BR>చుట్టూ జరిగే కార్యాలన్నీ అంతటా కన్పిస్తున్న ప్రవృత్తి అంతా, ఆ అప్రతిహత&nbsp;<BR>శక్తినో, ఆ పరిపూర్ణ ఆనందాన్నో చేరడానికి జరిగే పెనుగులాటే సుమండీ! కానీ&nbsp;<BR>ఇలా ఎంత ప్రయత్నించినా ఆ శక్తి ఇంద్రియాల ద్వారా లభించదన్న విషయాన్ని&nbsp;<BR>కొందరు తొందరలోనే గ్రహిస్తారు. అంటే ఆ అఖండశక్తిని గ్రహించడానికి ఈ&nbsp;<BR>ఇంద్రియాల ప్రజ్ఞ చాలదనీ, ఈ దేహానికి అట్టి శక్తి లేదనీ గ్రహిస్తారు. పరిమిత&nbsp;<BR>మైన దేని సహాయంతోనైనా, ఆ అఖండశక్తిని వ్యక్తం చేయడం అసంభవం. ఈ&nbsp;<BR>విషయం ఏదో సమయంలో అతనికి తెలుస్తుంది. ఈ విరామమే - అంటే ఈ&nbsp;<BR>ప్రయత్నాన్ని వదలడమే నీతిధర్మానికి పునాది. పరిత్యాగమే నీతి సూత్రానికి&nbsp;<BR>ఆధారం. త్యాగశీలంపై ఆధారపడని నీతిశాస్త్రాన్ని ఎవరూ బోధించరు.</FONT></p>
<hr class="puTa_virupu">
<table><tr><td><a class=puTa_lanke href=puTa1233.html>p1233</a></td><td>p1234</td><td><a class=puTa_lanke href=puTa1235.html>p1235</a></td></tr></table>
</div></body></html>
