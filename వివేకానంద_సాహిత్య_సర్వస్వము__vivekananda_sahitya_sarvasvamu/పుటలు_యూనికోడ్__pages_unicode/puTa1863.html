<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1862.html>p1862</a></td><td>p1863</td><td><a class=puTa_lanke href=puTa1864.html>p1864</a></td></tr></table>
<p><FONT FACE="SHREE900, SHREE, sans-serif" SIZE="3">258 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">యూరప్‌లో నిరంకుశాధికారం కలిగివుంటే పాశ్చర్‌ క్కాహ్‌ మొదలైన ఆధునిక&nbsp;<BR>విజ్ఞాన శాస్త్రవేత్తలను ఇన్క్విజిషన్‌</FONT><FONT FACE="SHREE900, SHREE, sans-serif" SIZE="2"><sup> 22 </sup></FONT><FONT FACE="SHREE900, SHREE, sans-serif" SIZE="3">అగ్నికి ఆహుతి చేసి వుండేది. డార్విన్‌ను,&nbsp;<BR>అతడి సిద్ధాంతాల కనుకూలురను స్తంభాలకు కట్టి నిలువునా తగలబెట్టి వుండేది.&nbsp;<BR>ఆధునిక యూరప్‌లో క్రీస్తుమతం, నాగరికత పరస్పర భిన్నవిషయాలు.&nbsp;<BR>నాగరికత యిప్పుడు తన ప్రాచీన శత్రువైన క్రైస్తవమతాన్ని రూపుమాపటానికి,&nbsp;<BR>మతాచార్యులను పతనమొందించటానికి, వారి చేతిలోనుండి విద్యాలయాలను,&nbsp;<BR>ధర్మసంస్థలను లాక్కోటానికి నడుంకట్టుకొని వుంది. కేవల మూఢులైన గ్రామీణ&nbsp;<BR>ప్రజలు లేకపోతే, క్రీస్తుమతం - ఇప్పటి అప్రతిష్ఠ స్థితిలో - ఒక్క&nbsp;<BR>క్షణమైనా నిలబడి వుండలేక, సమూలంగా పెరికివెయ్యబడేది. పట్టణవాసులైన&nbsp;<BR>బీదలు యిప్పుడూ క్రీస్తుమత వ్యవస్థకు వైరులే! ఇప్పుడు క్రీస్తుమతాన్ని ఇస్లాం&nbsp;<BR>మతంతో పోల్చిచూడండి. మహమ్మదీయ దేశాల్లో విధులన్నీ ఇస్లాంమతంలో&nbsp;<BR>సుస్థాపితాలై వుంటాయి. ప్రభుత్వోద్యోగు లందరూ మతగురువులను అపార&nbsp;<BR>భక్తితో ఆదరిస్తారు; ఇతర మతబోధకులుకూడా గౌరవింపబడతారు.</FONT></p>
<p><FONT FACE="SHREE900, SHREE, sans-serif" SIZE="3">యూరపుఖండ నాగరికతను యీ క్రింది వస్తువులతో నేయబడ్డ వస్త్రంతో&nbsp;<BR>పోల్చవచ్చును: దాని మగ్గం - సముద్రతీరంలో వుండే ఒక విశాల, సమశీతోష్ణ&nbsp;<BR>స్థితిగల, పర్వతమయమైన దేశం. దాని ప్రత్తి: నానాజాతుల మిశ్రణంచే ఏర్పడ్డ&nbsp;<BR>బలిష్ఠం, పరాక్రమవంతం ఐన ఒక సంకరజాతి. దాని పడుగు (నిలువు నూలు):&nbsp;<BR>ఆత్మసంరక్షణార్థం, స్వమత సంరక్షణార్థం చేసే యుద్ధం. ఖడ్గధారి ఐనవాడు&nbsp;<BR>ఉన్నతుడవుతాడు; ఖడ్గాన్ని ధరింపజాలనివాడు తన స్వాతంత్య్రాన్ని కోల్పోయి,&nbsp;<BR>ఒక వీరుని ఖడ్గ సంరక్షణంలో జీవిస్తాడు. దాని పేక (అడ్డనూలు): వాణిజ్యం.&nbsp;<BR>ఆ నాగరికత ప్రయోగించే సాధనం: ఖడ్గం. తత్సాహాయకాలు: బలధైర్యాలు.&nbsp;<BR>దాని లక్ష్యం: ఇహపర సుఖానుభవం.</FONT></p>
<p><FONT FACE="SHREE900, SHREE, sans-serif" SIZE="3">ఇక మన సంగతి ఎలా వుంది? ఆర్యులు శాంతిప్రియులు; భూమి దున్ను-&nbsp;<BR>కొని వ్యవసాయం చేసేవారు; ఎవరివల్లా ఏ తొందరాలేక తమ కుటుంబాలను&nbsp;<BR>పోషించుకో గలిగితే వారికి చాలు. అంతమాత్రానికే వారు సుఖులై తృప్తు&nbsp;<BR>లవుతారు. అలాటి జీవితంలో వారికి కావలసినంత తీరిక వుంటుంది. విషయ&nbsp;<BR>విచారానికి, నాగరిక జీవనానికి కావలసినంత అవకాశం వుంటుంది. మన జనక&nbsp;<BR>చక్రవర్తి స్వహస్తాలతో భూమిని దున్నేవాడు - తన కాలంలోని తత్త్వజ్ఞు లందరిలో&nbsp;<BR>శ్రేష్ఠుడూ ఆయనే. మనలో ఋషులు, మునులు, యోగులు మొదటినుండి ఉద్భ-&nbsp;<BR>విస్తూనే వున్నారు; వారికి మొదటినుండి ప్రపంచం వట్టి భ్రమ అని తెలుసు.&nbsp;<BR>ఎంత కొల్లగొట్టినా, ఎంత కలహించినా, నువ్వు కోరే సుఖానుభూతి శాంతిలోనే&nbsp;<BR>లభిస్తుంది - భౌతిక సుఖపరిత్యాగంలోనే ఆ శాంతి లభిస్తుంది. భౌతిక వికాసం</FONT></p>
<hr class="puTa_virupu">
<table><tr><td><a class=puTa_lanke href=puTa1862.html>p1862</a></td><td>p1863</td><td><a class=puTa_lanke href=puTa1864.html>p1864</a></td></tr></table>
</div></body></html>
