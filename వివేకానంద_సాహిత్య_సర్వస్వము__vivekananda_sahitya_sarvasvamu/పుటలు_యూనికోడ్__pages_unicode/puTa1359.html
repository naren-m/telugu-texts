<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1358.html>p1358</a></td><td>p1359</td><td><a class=puTa_lanke href=puTa1360.html>p1360</a></td></tr></table>
<p><FONT FACE="SHREE900, SHREE, sans-serif" SIZE="3">130 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">- భయంకరములై ఉండేవి. అట్టి సిద్ధాంతాలను జనసామాన్యం అనుసరింప&nbsp;<BR>లేదని, సామాన్య దైవిక జీవితానికి అది అనర్హములనీ, అట్టి వేదాంతం పేర&nbsp;<BR>నియమబద్ధ జీవితపు బిగి సడలి, స్వేచ్ఛా ప్రవర్తనం చెలరేగుననీ వారు&nbsp;<BR>భావించారు.</FONT></p>
<p><FONT FACE="SHREE900, SHREE, sans-serif" SIZE="3">కాని నిజానికి, అద్వైత మత బోధనలో ఇట్టి అపాయ మేమాత్రమూ లేదని&nbsp;<BR>నా భావం. అది అవినీతినిగాని, దౌర్బల్యాన్నికాని కలిగించదు. అంతేకాక వానిని&nbsp;<BR>పోగొట్టడానికి దాంతో సమానమైన అమోఘ ప్రతిక్రియ ఇంకేదీ లేదు. ఈమాట&nbsp;<BR>నిజమైతే, దగ్గరే ప్రవహిస్తున్న జీవనదిలోని దివ్యజలాన్ని వదలి, జనులు మురికి&nbsp;<BR>నీటిని త్రాగుతున్నారు. దీన్ని చూచి మనం ఊరికే ఉండవచ్చా? అద్వైత బోధలు&nbsp;<BR>నిర్మలములు అనే మాట నిజమైతే, ఈ క్షణంలోనే వానిని లోకానికి ఏల బోధిం-&nbsp;<BR>పరాదు? లోకులందరికీ - జన్మించిన ప్రతి మానవునికీ, పుణ్యమూర్తులకు,&nbsp;<BR>పాపాత్ములకు, స్త్రీలకు, పురుషులకు, శిశువులకు, ఊళ్ళు ఏలేవాళ్ళకు, వీథు-&nbsp;<BR>లూడ్చే వారికి - ప్రతి వారికి, ఈ క్షణంలోనే సింహగర్జనతో దాన్నేల బోధిం-&nbsp;<BR>పరాదు?</FONT></p>
<p><FONT FACE="SHREE900, SHREE, sans-serif" SIZE="3">ఇది మిక్కిలి కష్టతరమైన మహోద్యమమని మీకిప్పు డనిపించవచ్చు.&nbsp;<BR>మీలో చాలమంది, ఇది విని బెదరిపోవచ్చు. ఇందుకు కారణం మనకున్న మూఢ-&nbsp;<BR>విశ్వాసమే కానీ, వేరే కాదు. రకరకాల చెడు పదార్థాలను, జీర్ణంకాని ఆహారాన్ని&nbsp;<BR>తినడంవల్ల, పస్తులుపడి మాడటంవల్ల, మంచి ఆహారం భుజించేశక్తి నశిస్తుంది.&nbsp;<BR>మనం చిన్ననాటినుండి బలహీనతను కల్గించే మాటలను వింటున్నాం. దయ్యా-&nbsp;<BR>లంటే తమకు నమ్మకం లేదని వాదించే వారనేకులున్నారు. కాని చీకటిలో కొంచెం&nbsp;<BR>ఒళ్ళు జలదరించని వారు అనేకులు లేరు. ఇందుకు మూఢవిశ్వాసమే కారణం.&nbsp;<BR>సైతాను లేడంటే మతమే నశిస్తుందనుకునేవారు ఈ దేశంలో వున్నారు.&nbsp;<BR>సైతానులేని మతం ఎలా వుండగలదని నన్ననేకులు అడిగారు. మనకు త్రోవ&nbsp;<BR>చూపువాడు లేని మతం ఉండగలుగుతుందా? పరిపాలకుడు ఒకడు లేకపోతే&nbsp;<BR>మనం ఎలా జీవిస్తాం? పరిపాలింపబడుచుండే భావం మనకు అలవాటై&nbsp;<BR>పోయింది. కాబట్టి మనం పరిపాలనను కోరుతాం. ఒకడి చేత ప్రతిదినం చీవాట్లు&nbsp;<BR>తింటున్నట్లు తోచితే తప్ప, మనకు హాయిగా ఉండదు. ఇదంతా మూఢ&nbsp;<BR>విశ్వాసమే. కాని ఈ స్థితి మారి తీరుతుంది. మీకిప్పుడది భయంకరంగా&nbsp;<BR>తోచినా, కాలం మారిపోతుందనడం నిజం. అప్పుడు మనలో ప్రతి వారు ఇప్పటి&nbsp;<BR>స్థితిని జ్ఞప్తికి తెచ్చుకొని, పరిశుద్ధం, నిత్యం అయిన మన ఆత్మను ఆవరించివున్న&nbsp;<BR>మూఢవిశ్వాసా లన్నిటినీ తలచి, మనలో మనమే నవ్వుకొంటాం. ‘‘నేను&nbsp;<BR>ముక్తుడను. ఇప్పుడు, ఎప్పుడూ, ముక్తుడుగానే వుంటాను’’ అని మనమప్పుడు</FONT></p>
<hr class="puTa_virupu">
<table><tr><td><a class=puTa_lanke href=puTa1358.html>p1358</a></td><td>p1359</td><td><a class=puTa_lanke href=puTa1360.html>p1360</a></td></tr></table>
</div></body></html>
