<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa254.html>p254</a></td><td>p255</td><td><a class=puTa_lanke href=puTa256.html>p256</a></td></tr></table>
<p><FONT FACE="SHREE900, SHREE, sans-serif" SIZE="3">యోగాలు - భక్తి</FONT></p>

<p><FONT FACE="SHREE900, SHREE, sans-serif" SIZE="3">వారు ఆస్తికులమని చెప్పుకొనే నాస్తికులకంటె మేలే. ఈ ఆస్తికులు దాంభికులు;&nbsp;<BR>‘మతం’ ‘మతం’ అంటూ వీరు వాదులాడుతూంటారు, పోరాడుతూంటారు.&nbsp;<BR>కాని అనాత్మవాదులకు దాన్లో అక్కరలేదు. దాన్ని అర్థం చేసుకొనటానికి&nbsp;<BR>వీరెప్పుడు ప్రయత్నించరు, సాక్షాత్కరించుకోటానికి ప్రయత్నించరు. క్రైస్తు&nbsp;<BR>సూక్తులను స్మరించండి: ‘‘అడుగు, నీకు యివ్వబడుతుంది; అన్వేషించు, నువ్వు&nbsp;<BR>కనుగొంటావు; తట్టు, తెరువబడుతుంది.’’ ఈ మాటలు అలంకారాలు కావు,&nbsp;<BR>అసత్యాలు కావు. ప్రతి అక్షరం నిజం, అవి మన లోకంలో అవత&nbsp;<BR>రించిన ఈశ్వరపుత్రులలో అందరికంటె మహోన్నతుడైన వ్యక్తి హృద్రక్త&nbsp;<BR>పరీవాహమే. మీరూ, నేనూ యీ భవనాన్ని చూస్తున్నదానికంటె నూరింత&nbsp;<BR>లెక్కువ గాఢంగా దేవుణ్ణి స్వయంగా తాకి, అనుభవించి, దేవుడితో మాట్లాడి,&nbsp;<BR>దేవుడితో వసించిన వ్యక్తి సాక్షాత్కారానుభవంనుంచి పుట్టిన వాక్కు లవి.&nbsp;<BR>దేవుడు ఎవరికి కావాలి! ఇదే అసలు ప్రశ్న. లోకంలోని జనమంతా దేవుణ్ణి&nbsp;<BR>కోరుతున్నారనికాని, అతణ్ణి పొందలేకపోతున్నారనికాని నీ అభిప్రాయమా?&nbsp;<BR>కోరుకొనీ పొందలేకపోవటం పొసగదు. కోరబడే వస్తువు బాహ్యజత్తులో లేనే&nbsp;<BR>లేకపోతే, ఏ కోరిక వుంటుంది? మానవుడు గాలి పీల్చ కోరతాడు; బయట&nbsp;<BR>గాలి సిద్ధంగావుంది. మనిషి తినగోరతాడు; తినటానికి ఆహారం వుంది. ఈ&nbsp;<BR>కోరికలను కలిగించేది ఏది? బాహ్యవస్తువులే. వెలుతురు చేతనే చూపు కలుగు-&nbsp;<BR>తోంది. శబ్దంచేతనే శ్రవణం కలుగుతోంది. మనిషిలోని ప్రతి వాంఛనూ&nbsp;<BR>బాహ్యంలో అంతకుముందే వున్న వస్తువులు కలుగచేశాయన్నమాట. పరిపూర్ణత&nbsp;<BR>కావాలనే కోర్కె, ప్రకృతిని అతిక్రమించాలనే కోర్కె, లక్ష్యాన్ని అధిగమించాలనే&nbsp;<BR>కోర్కె, - ఈ కోర్కెను ఏదో పుట్టించి, మానవుడి ఆత్మకు&nbsp;<BR>పట్టించి దాన్ని అక్కడ వుంచినది, లేకుంటె అది అక్కడ ఎలా కలిగింది?&nbsp;<BR>కాబట్టి ఎవడిలో యీ తృష్ణ రేకెత్తించబడిందో అతడు లక్ష్యాన్ని చేరుకొంటాడు.&nbsp;<BR>కాని మనం దేవుణ్ణి తప్ప తక్కిన సర్వాన్ని కాంక్షిస్తాం. నీ చుట్టూ నువ్వు&nbsp;<BR>చూస్తున్నది పారమార్థికపరత కాదు. నే నుండే ఇంటి యజమానురాలికి&nbsp;<BR>గది నిండుకీ, ప్రపంచంలో అన్ని ప్రాంతాలనుంచి తెప్పించుకొన్న కుర్చీలు,&nbsp;<BR>బల్లలు మొదలైన సామాన్లున్నాయి. జపాన్‌ వస్తువులను కొనటం నేటి ఫ్యాషన్‌;&nbsp;<BR>కాబట్టి ఆమె ఒక జపాన్‌ పాత్రను కొని గదిలో వుంచుతుంది. ప్రజలలో అత్యధిక&nbsp;<BR>సంఖ్యాకుల పారమార్థికపరత యిలాటిదే; అన్ని రకాల భోగవస్తువులూ వారి&nbsp;<BR>కున్నాయి. కాని దానికి కొంత (పారమార్థిక) రుచిని కూర్పనిదే, జీవితం&nbsp;<BR>బాగుండదు. ఎందుకంటె సమాజం ఆక్షేపిస్తుంది. అది వుండాలని సమాజం&nbsp;<BR>ఆశిస్తుంది; కాబట్టి వారిలో పారమార్థికపరతకూడ కొంత అగపడాలి. లోకంలో&nbsp;<BR>యిప్పుడున్న పారమార్థికపరత్వపు స్థితి యిది.</FONT></p>
<hr class="puTa_virupu">
<table><tr><td><a class=puTa_lanke href=puTa254.html>p254</a></td><td>p255</td><td><a class=puTa_lanke href=puTa256.html>p256</a></td></tr></table>
</div></body></html>
