<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1992.html>p1992</a></td><td>p1993</td><td><a class=puTa_lanke href=puTa1994.html>p1994</a></td></tr></table>
<p><FONT FACE="SHREE900, SHREE, sans-serif" SIZE="3">388 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">శిశిరాచ్ఛాదిత ప్రసూనాలు నక్షత్రమండిత మకుటాలతో తలలెత్తి</FONT></p>
<p><FONT FACE="SHREE900, SHREE, sans-serif" SIZE="3">నీకు సుస్వాగతాన్ని పలుకుతున్నాయి.&nbsp;<BR>శతకోటి కమల నయనాలతో</FONT></p>
<p><FONT FACE="SHREE900, SHREE, sans-serif" SIZE="3">తమ హృదయాంతరాళాలనుండి</FONT></p>
<p><FONT FACE="SHREE900, SHREE, sans-serif" SIZE="3">ప్రేమబాహువులను ప్రసరించుతున్నాయి సరస్సులు</FONT></p>
<p><FONT FACE="SHREE900, SHREE, sans-serif" SIZE="3">నిన్ను ఆహ్వానించటానికై.</FONT></p>
<p><FONT FACE="SHREE900, SHREE, sans-serif" SIZE="3">దినమణీ జయోఽస్తు&nbsp;<BR>భాస్కరా! మరోసారి ఈనాడు నీకు నవీనాహ్వానం</FONT></p>
<p><FONT FACE="SHREE900, SHREE, sans-serif" SIZE="3">నేడు నువ్వు స్వాతంత్య్రాన్ని కురిపించుతున్నావు.&nbsp;<BR>దీర్ఘకాలంనుండి ప్రపంచమంతా</FONT></p>
<p><FONT FACE="SHREE900, SHREE, sans-serif" SIZE="3">నిన్ను గాలిస్తూ, నీ కొరకు తహతహతో ఎలా నిరీక్షించి ఉందో</FONT></p>
<p><FONT FACE="SHREE900, SHREE, sans-serif" SIZE="3">ఒక్కసారి ఆలోచించి చూడు.</FONT></p>
<p><FONT FACE="SHREE900, SHREE, sans-serif" SIZE="3">ఎంతోమంది గృహాసక్తిని, మిత్ర ప్రేమను పరిత్యజించి</FONT></p>
<p><FONT FACE="SHREE900, SHREE, sans-serif" SIZE="3">స్వయంబహిష్కుృతులై గభీర సముద్రాలను దాటుతూ,</FONT></p>
<p><FONT FACE="SHREE900, SHREE, sans-serif" SIZE="3">దట్టమైన అరణ్యాలలో నడుస్తూ</FONT></p>
<p><FONT FACE="SHREE900, SHREE, sans-serif" SIZE="3">ప్రతి అడుగు జీవన్మరణ సమస్యగా</FONT></p>
<p><FONT FACE="SHREE900, SHREE, sans-serif" SIZE="3">నీ అన్వేషణలో మునిగిపోయారు.</FONT></p>
<p><FONT FACE="SHREE900, SHREE, sans-serif" SIZE="3">వారి పరిశ్రమ ఫలించిన ఒక్క సుదినం వచ్చింది</FONT></p>
<p><FONT FACE="SHREE900, SHREE, sans-serif" SIZE="3">వారి పూజ, ప్రేమ, త్యాగం స్వీకరించబడ్డాయి,</FONT></p>
<p><FONT FACE="SHREE900, SHREE, sans-serif" SIZE="3">పరిపూర్ణతనుపొందాయి</FONT></p>
<p><FONT FACE="SHREE900, SHREE, sans-serif" SIZE="3">నువ్వు సుప్రీతుడ వయ్యావు</FONT></p>
<p><FONT FACE="SHREE900, SHREE, sans-serif" SIZE="3">మానవాళిపై ‘స్వాతంత్య్రజ్యోతి’ని వెదజల్లటానికి లేచావు</FONT></p>
<p><FONT FACE="SHREE900, SHREE, sans-serif" SIZE="3">నీ మాధ్యందినపు ఖరకిరణాలు</FONT></p>
<p><FONT FACE="SHREE900, SHREE, sans-serif" SIZE="3">ప్రపంచాన్నంతా ముంచెత్తేవరకూ,</FONT></p>
<p><FONT FACE="SHREE900, SHREE, sans-serif" SIZE="3">ప్రతి దేశమూ నీ కాంతిని ప్రతిబింబించేవరకూ,</FONT></p>
<p><FONT FACE="SHREE900, SHREE, sans-serif" SIZE="3">స్త్రీపురుషు లందరూ ఎత్తిన తలలతో</FONT></p>
<p><FONT FACE="SHREE900, SHREE, sans-serif" SIZE="3">తమ సంకెళ్ళు సడలబడి, తమ జీవితాలు</FONT></p>
<p><FONT FACE="SHREE900, SHREE, sans-serif" SIZE="3">నవ్యానందంతో నూతనం చేయబడటం కనేవరకూ</FONT></p>
<p><FONT FACE="SHREE900, SHREE, sans-serif" SIZE="3">ప్రభూ!</FONT></p>
<hr class="puTa_virupu">
<table><tr><td><a class=puTa_lanke href=puTa1992.html>p1992</a></td><td>p1993</td><td><a class=puTa_lanke href=puTa1994.html>p1994</a></td></tr></table>
</div></body></html>
