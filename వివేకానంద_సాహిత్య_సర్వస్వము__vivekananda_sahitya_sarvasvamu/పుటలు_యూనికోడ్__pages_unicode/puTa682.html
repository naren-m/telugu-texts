<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa681.html>p681</a></td><td>p682</td><td><a class=puTa_lanke href=puTa683.html>p683</a></td></tr></table>
<p><FONT FACE="SHREE900, SHREE, sans-serif" SIZE="3">ఉదాత్త జీవితానికి సాధనలు </FONT><FONT FACE="TimesNewRoman, Times, serif" SIZE="2">2 6 7</FONT></p>
<p><FONT FACE="SHREE900, SHREE, sans-serif" SIZE="3">జీవితంలో మనం పొందదగ్గ మహత్తర ప్రయోజనం పోరాటమని గ్రహించండి.&nbsp;<BR>పోరాటం మూలంగానే మనం ముందుకు సాగిపోతున్నాం. స్వర్గానికి మార్గమేదైనా&nbsp;<BR>వుంటే, నరకంద్వారా పోవలసిందే. ఎప్పుడైనాసరే స్వర్గాన్ని నరకంద్వారానే చేరు-&nbsp;<BR>కోవాలి. పరిస్థితులను ఎదుర్కొని పోరాడుతూ మృత్యుముఖీనమైనా - దారిలో&nbsp;<BR>వెయ్యిసార్లు మృత్యుముఖీనమైనా పురోగమించడానికై నిర్జీతంగా మళ్లీమళ్లీ&nbsp;<BR>ప్రయత్నం చేసేటప్పుడు ఆత్మ అతులిత శక్తిసంభరితమై బయల్వెడలుతుంది.&nbsp;<BR>అప్పు డది ఏ ఆదర్శాలను చేరడానికై తానింతకాలం పోరాడుతూందో ఆ ఆద-&nbsp;<BR>ర్శాన్ని చూసి - దానికంటె తానెంత ఘనతరమైనదో గ్రహించి - నవ్వుతుంది.&nbsp;<BR>ఆ ఆదర్శంకంటె తానెన్నిరెట్లు గొప్పదో అది గ్రహిస్తుంది. నేనే, నా ఆత్మే నా&nbsp;<BR>గమ్యం. మరేదీ గమ్యం కాబోదు. నా ఆత్మతో పోల్చదగింది మరేముంది? ఒక&nbsp;<BR>సంచి బంగారం నా ఆత్మకు ఆదర్శం కాగలదా? ఎంతమాత్రమూ కాదు!&nbsp;<BR>ఆశయా లన్నింటిలో నా ఆత్మే ప్రశస్తమైనది. నా యథార్థతత్త్వాన్ని సాక్షాత్కరింప&nbsp;<BR>చేసుకోవటమే - అదొక్కటే నా జీవిత పరమావధి.</FONT></p>
<p><FONT FACE="SHREE900, SHREE, sans-serif" SIZE="3">సంపూర్ణంగా అశుభ మనదగ్గ దేదీలేదు. ఇక్కడ దేవుడికే గాక దయ్యానికీ&nbsp;<BR>స్థానముంది. లేకపోతే అది యిక్కడ వుండనే వుండదు. ఇంతకుముందే అన్నట్లు&nbsp;<BR>మనం స్వర్గానికి నరకంగుండా పోవలసిందే. మన తప్పులకూ యిక్కడ తావుంది.&nbsp;<BR>ముందుకు సాగిపోండి! తప్పుపని మీ రేదైనా చేశారనుకొన్నా వెనక్కు తిరిగి&nbsp;<BR>చూడొద్దు. మీరు తప్పులు చెయ్యని పక్షంలో యిప్పటి కీ విధంగా వుండివుం-&nbsp;<BR>టారా? కాబట్టి మీ తప్పులను దీవించండి. అవి ప్రచ్ఛన్న దేవతలు. బాధలు ధన్యా-&nbsp;<BR>లవనీ! సుఖాలు ధన్యాలవనీ! మీ కెలాటి పరిస్థితి సంభవించినా లెక్కచెయ్యవద్దు.&nbsp;<BR>లక్ష్యాన్ని అంటిపెట్టుకొని వుండండి. ముందుకు సాగిపోండి! వెనక్కు తిరిగి&nbsp;<BR>చిన్నచిన్న తప్పులను, అల్పవిషయాలను చూసి కుంగిపోవద్దు. ఈ రణరంగంలో&nbsp;<BR>తప్పులనే దుమ్ము రేగవలసిందే! ఈ ధూళికి తాళలేని సుకుమారులను సైనిక-&nbsp;<BR>దళాలలోనుండి తొలగిపోనివ్వండి.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి పోరాటానికి వజ్రసంకల్పం అవసరం. ఐహికజీవిత ప్రయోజనం&nbsp;<BR>నిమిత్తం ఎంతటి దీక్ష వహిస్తారో అంతకంటె శతాధిక దీక్ష అవసరం. ఈ&nbsp;<BR>యోగ్యత మొదటి సన్నాహం.</FONT></p>
<p><FONT FACE="SHREE900, SHREE, sans-serif" SIZE="3">దీనితోపాటు ధ్యానాన్ని సాధన చెయ్యటం ఆవశ్యం. ధ్యానం అత్యంత-&nbsp;<BR>ముఖ్యం. ధాన్యం చెయ్యండి! ధ్యానం అతిప్రశస్తమైన విషయం. ఆధ్యాత్మిక&nbsp;<BR>జీవితానికి ధ్యానం జీవగర్ర. ధ్యాన స్థితిలోని మనస్సు ఆధ్యాత్మిక జీవితా&nbsp;<BR>నికి అతిసన్నిహితం. నిత్యజీవితంలో మనకు భౌతికభావాలు బొత్తిగా వుండని</FONT></p>
<p><FONT FACE="TimesNewRoman, Times, serif" SIZE="2">2vs 1 8</FONT></p>
<hr class="puTa_virupu">
<table><tr><td><a class=puTa_lanke href=puTa681.html>p681</a></td><td>p682</td><td><a class=puTa_lanke href=puTa683.html>p683</a></td></tr></table>
</div></body></html>
