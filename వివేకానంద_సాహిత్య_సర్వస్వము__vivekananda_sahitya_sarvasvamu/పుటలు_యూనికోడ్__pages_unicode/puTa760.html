<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa759.html>p759</a></td><td>p760</td><td><a class=puTa_lanke href=puTa761.html>p761</a></td></tr></table>
<p><FONT FACE="SHREE900, SHREE, sans-serif" SIZE="3">ఆత్మ అనశ్వరమా?</FONT></p>
<p><FONT FACE="TimesNewRoman, Times, serif" SIZE="2">3 4 5</FONT></p>
<p><FONT FACE="SHREE900, SHREE, sans-serif" SIZE="3">యీ భావమే - అంతే కాదు. మానవజీవితపు పడుగూ పేకా యీ భావమే.&nbsp;<BR>బుద్ధిగతజ్ఞానం ఆ భావాన్ని తన ఏలుబడినుంచి కాస్తకాస్తగా తరిమివేయ ప్రయ-&nbsp;<BR>త్నిస్తుంది; తన రాజ్యంనుంచి దాని పరగణాలను ఒక్కొక్కటిగా గుంజుకొం-&nbsp;<BR>టుంది; ‘కార్య’ ‘కారణా’ లనే ఇనుప సంకెళ్లతో ప్రతిపదాన్ని కట్టుదిట్టం&nbsp;<BR>చేస్తుంది. కాని ‘ఆ స్వతంత్రేచ్ఛ’ మన ప్రయత్నాలన్నిటిని చూసి నవ్వుతుంది.&nbsp;<BR>ఏ శాసనాల, కార్యకారణ నియమాల గొప్పభారం కింద దాన్ని నలిపివేసి చంప-&nbsp;<BR>చూశామో వాటికల్లా అది అతిఊర్ధ్వంగా వుంటుంది. మరోలా ఎలావుండ&nbsp;<BR>గలదు? పరిచ్ఛిన్నాన్ని అర్థం చేసుకోటానికై అపరిచ్ఛిన్నమనే ఉన్నత సామాన్యీక-&nbsp;<BR>రణం అవసరం. బంధరహితమైన దాని సాయంతోనే బద్ధాన్ని వివరించగలం; కార-&nbsp;<BR>ణజన్యమైనదాన్ని కారణరహితమైన దాని తోడ్పాటుతోనే వివరించగలం. ఐతే&nbsp;<BR>ఏమిటి? మునుపటి చిక్కు మళ్లా ప్రత్యక్షమౌతోంది. ఏది ముక్తమైంది?&nbsp;<BR>దేహమా? పోనీ, మనస్సా? విశ్వంలోని యితర వస్తువులకు వున్నన్ని బంధాలన్నీ&nbsp;<BR>మనశ్శరీరాలకుకూడ వున్నవనటం సర్వప్రత్యక్షం.</FONT></p>
<p><FONT FACE="SHREE900, SHREE, sans-serif" SIZE="3">ప్రస్తుతం యీ సమస్య యీ సందిగ్ధరూపం దాల్చింది: ఈ విశ్వమంతా&nbsp;<BR>ఎడతెరపిలేని మార్పులకుప్పే; తప్పింప శక్యంకాని రీతిలో కార్యకారణ నియతి&nbsp;<BR>కది కట్టువడివుంది. దాన్లోని ఒక్క అణువులోనైనా ఐక్యతలేదు. ఐనా ‘శాశ్వతం,&nbsp;<BR>యుక్తం’ అనే అనివార్య ‘భ్రాంతి’ నది పుట్టించటం ఒక విచిత్రమైన సంగతి.&nbsp;<BR>లేదా మనలోను, జగత్తులోను నిత్యం, ముక్తం ఐన దొకటి వుంది. అది మానవుల&nbsp;<BR>మనస్సులోని సహజ - మూల - విశ్వాసం భ్రాంతి కాదని సూచిస్తోంది. వాస్తవ&nbsp;<BR>సంఘటనలను ఉన్నత సామాన్యీకరణానికి అన్వయించి వివరించటం విజ్ఞాన-&nbsp;<BR>శాస్త్రం విధి. వివరించవలసిన ఘటనల్లోని ఒక భాగాన్ని మొదట రూపుమాపి,&nbsp;<BR>కడమ భాగానికి మాత్రం తాను సరిపడేట్టి సమాధానం చేయటం&nbsp;<BR>అశాస్త్రీయం.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి అనివార్యం సర్వావసరమైవున్న స్వాతంత్య్రభావాన్ని నిర్లక్ష్యంచేసే&nbsp;<BR>ప్రతి సమాధానంలోను పైన పేర్కొన్న పొరపాటు కనబడుతోంది. అదేమంటే,&nbsp;<BR>వున్న సంఘటనలో కొంతభాగానికి సమాధానం చెప్పటానికిగాను మరికొంత&nbsp;<BR>భాగాన్ని నిరాకరించటమే. కాబట్టి ఆ వాదం తప్పే. ఇక మనకున్న మార్గాంతరం&nbsp;<BR>ఒక్కటే. నిత్యం, ముక్తం ఐన దొకటి మనలో వుందని మన ప్రకృతి కనుగుణంగా&nbsp;<BR>అంగీకరించటమే.</FONT></p>
<p><FONT FACE="SHREE900, SHREE, sans-serif" SIZE="3">కాని మన దేహం నిత్యమైనది కాదు; మనస్సు సైతం కాదు. దేహం అను-&nbsp;<BR>క్షణం నశిస్తోంది. మనస్సు సదా మార్పు చెందుతోంది. కొన్నింటి కలయికే&nbsp;<BR>దేహం; మనస్సుకూడ అంతే; కాబట్టి అవి సమస్త పరిణామాలకు అతీతమైన</FONT></p>
<hr class="puTa_virupu">
<table><tr><td><a class=puTa_lanke href=puTa759.html>p759</a></td><td>p760</td><td><a class=puTa_lanke href=puTa761.html>p761</a></td></tr></table>
</div></body></html>
