<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2428.html>p2428</a></td><td>p2429</td><td><a class=puTa_lanke href=puTa2430.html>p2430</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 8 0</FONT></p>
<p><FONT FACE="SHREE900, SHREE, sans-serif" SIZE="3">అప్పటికి భారతదేశ చరిత్రలో కొత్త అధ్యాయం ప్రారంభమయింది.&nbsp;<BR>పూర్వపు బ్రాహ్మణులు, క్షత్రియులు, అంతరించారు. ఆర్యావర్తం, వింధ్య&nbsp;<BR>హిమాచలాల మధ్యప్రాంతం - శ్రీకృష్ణపరమాత్మ, బుద్ధభగవానుడు ప్రభవించిన&nbsp;<BR>సీమ - రాజర్షులు, బ్రహ్మర్షులు పెరిగి, విహరించిన భూమి నిశ్శబ్దమయింది.&nbsp;<BR>ఈ ద్వీపకల్పానికి ఆవలికొననుండి - వేషభాషలలో భిన్నజాతులకు చెందిన&nbsp;<BR>వారమని చెప్పుకొనే ప్రముఖులనుండి కలుషితమైన బౌద్ధమతానికి ప్రతిక్రియ&nbsp;<BR>ప్రారంభమైంది.</FONT></p>
<p><FONT FACE="SHREE900, SHREE, sans-serif" SIZE="3">ఆర్యావర్తంలోని బ్రాహ్మణులు, క్షత్రియులు ఏమయ్యారు? వారంతా&nbsp;<BR>అంతరించారు! తాము, బ్రాహ్మణవంశజులమని, క్షత్రియవంశజులమని చెప్పు-&nbsp;<BR>కొనే కొన్ని వర్ణసంకర జాతులు అక్కడక్కడ వున్నారు. వారు స్వాతిశయ&nbsp;<BR>భావంతో తమ్ము గురించి తామెంత గొప్పలు చెప్పుకొన్నా, ‘‘ఏ తదేశ ప్రసూతస్య&nbsp;<BR>సకాశాదగ్ర జన్మః’’ - లోకమంతా తమ దగ్గరినుండే నేర్చుకోవలసి వుందని విర్ర-&nbsp;<BR>వీగినా, చివరికి వారే నారబట్టలు కట్టుకొని, దేహంనిండా భస్మంపూసికొని&nbsp;<BR>దక్షిణప్రాంతీయుల చరణసన్నిధిని వినమ్రులయి ప్రణమిల్లి నేర్చుకోవలసిన&nbsp;<BR>వారయ్యారు. తత్ఫలితంగా వేదాలు మళ్లీ ఆర్యావర్తానికి తీసికొనిరాబడ్డాయి.&nbsp;<BR>వేదాంతం పూర్వంలాగా పునఃప్రతిష్ఠితమైంది; గృహస్థులు సైతం ఆరణ్యకాలను&nbsp;<BR>అధ్యయనం చేయసాగారు.</FONT></p>
<p><FONT FACE="SHREE900, SHREE, sans-serif" SIZE="3">బౌద్ధమతోద్యమానికి నిజమైన నాయకులు క్షత్రియులే. వారు తండోపతం-&nbsp;<BR>డాలుగా బౌద్ధమతాన్ని స్వీకరించారు. సంస్కరణ కొనసాగించి జనులను బౌద్ధ-&nbsp;<BR>మతంలోకి తిప్పాలనే దీక్షతో ప్రచారకులు ప్రజలభాషలోనే వ్యవహరించారు.&nbsp;<BR>సంస్కృతం నిర్లక్ష్యం చేయబడింది. క్షత్రియులలో అధికసంఖ్యాకులకు వైదిక-&nbsp;<BR>సాహిత్యంతోను, సంస్కృత విద్యతోను సంబంధం తెగిపోయింది. కాబట్టి దక్షిణ&nbsp;<BR>భారతంనుండి ప్రారంభమైన సంస్కారోద్యమంవల్ల పౌరోహిత్యానికి, పురోహిత-&nbsp;<BR>వర్గానికి మాత్రమే కొంతవరకు ప్రయోజనం కలిగింది; అశేష భారత&nbsp;<BR>ప్రజకు మునుపటికన్నా, సంకెళ్లు ఎక్కువగా తగిలించబడ్డాయి.</FONT></p>
<p><FONT FACE="SHREE900, SHREE, sans-serif" SIZE="3">భారతదేశానికి సర్వదా క్షత్రియులే వెన్నెముకగా ఉన్నారు. విజ్ఞాన&nbsp;<BR>శాస్త్రాన్ని, స్వేచ్ఛను వారే ప్రోత్సహించారు. మళ్లీ మళ్లీ వారు పెట్టిన ఘోషలే అంధ-&nbsp;<BR>ప్రాయమైన మూఢవిశ్వాసాలనుండి దేశానికి విముక్తి కలిగిస్తూ వచ్చాయి. భార-&nbsp;<BR>తదేశ చరిత్ర అంతటా పురోహితవర్గ నిరంకుశత్వాన్ని అరికట్టినవారు&nbsp;<BR>క్షత్రియులే.</FONT></p>
<p><FONT FACE="SHREE900, SHREE, sans-serif" SIZE="3">వారిలో చాలమంది విద్యావిహీనులుకాగా, మరికొందరు మధ్య ఆసియా-&nbsp;<BR>నుండి వచ్చిన ఆటవిక జాతివారితో రక్తసంబంధం కలుపుకొని పురోహితుల ఆధి-</FONT></p>
<hr class="puTa_virupu">
<table><tr><td><a class=puTa_lanke href=puTa2428.html>p2428</a></td><td>p2429</td><td><a class=puTa_lanke href=puTa2430.html>p2430</a></td></tr></table>
</div></body></html>
