<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa446.html>p446</a></td><td>p447</td><td><a class=puTa_lanke href=puTa448.html>p448</a></td></tr></table>

<p><FONT FACE="TimesNewRoman, Times, serif" SIZE="2">3 2</FONT></p>
<p><FONT FACE="SHREE900, SHREE, sans-serif" SIZE="3">దైవంగా భావించి పూజించాలి. కాబట్టి ఆ బీదబ్రాహ్మణుడు ‘స్వాగతం, లోపలికి&nbsp;<BR>రండి’ అంటూ అతిథిని ఆహ్వానించి తనవంతు ఆహారాన్ని అతడికి సమ&nbsp;<BR>ర్పించాడు. అతడు దాన్ని ఆవురావురున తినేసి ‘‘చంపారండీ బాబూ! పది&nbsp;<BR>రోజులనుండి పస్తున్న నా కీ రవ్వంత పిండి నా ఆకలిని మరింత పెంచింది’’&nbsp;<BR>అన్నాడు. ఆ మాటలు విని భార్య, భర్తతో తన వంతు ఆహారాన్నికూడా అతడికి&nbsp;<BR>సమర్పించమనగా, భర్త అంగీకరింపకపోయేసరికి ఆమె యిలా అంది: ‘‘ఇతడు&nbsp;<BR>పాపం ఇక్కడకు వచ్చాడు. ఈతడి ఆకలి తీర్చటం గృహస్థులమైన మన కర్తవ్యం&nbsp;<BR>కదా! ఇతడికి యివ్వడానికి మీ వద్ద ఏమీ లేదు కాబట్టి నా వంతు ఆహారాన్ని&nbsp;<BR>సమర్పించటం భార్యనైన నా విధి.’’ ఇలా అంటూ ఆమె తన వంతును అతిథికి&nbsp;<BR>సమర్పించింది. అతడు దాన్నీ తినేసి ‘‘ఆకలితో మాడిపోతున్నాను’’ అన్నాడు&nbsp;<BR>బాధగా. బ్రాహ్మణుడి కుమారుడు అప్పుడు ‘‘నా వంతునూ స్వీకరించండి;&nbsp;<BR>తండ్రి బాధ్యతలను నిర్వర్తించటం కుమారుడి విధి కదా’’ అంటూ తన&nbsp;<BR>వంతును కూడా అథితికి ఇచ్చివేశాడు. అతిథి దాన్ని తినీ తృప్తిపడలేదని&nbsp;<BR>గ్రహించిన కోడలు తన భాగాన్ని నిస్సంకోచంగా సమర్పించింది. అది తిని ఆ&nbsp;<BR>అతిథి తృప్తిపడి వారిని దీవించి వెళ్లిపోయాడు. ఆనాటి రాత్రి ఆ కుటుంబం-&nbsp;<BR>లోని నలుగురూ ఆకలిబాధతో మరణించారు. ఆ బియ్యపుపిండి కణాలు కొన్ని&nbsp;<BR>నేలమీదపడ్డాయి. వాటి మీద నేను దొర్లగానే నా శరీరంలో సగం మీకు కనిపి-&nbsp;<BR>స్తూన్న సువర్ణమయమైంది. అలాటి యజ్ఞాన్ని మరొకదానిని కనుక్కోడానికి&nbsp;<BR>ఆనాటినుండీ నేను లోకమంతా తిరుగుతున్నాను. కాని ఇంతదాకా నాకు కన&nbsp;<BR>బడలేదు. నా శరీరం రెండవ పక్క మరెక్కడా సువర్ణమయం కాలేదు. నేను&nbsp;<BR>దీన్ని యజ్ఞమే కాదనటానికి ఇదే కారణం!’’</FONT></p>
<p><FONT FACE="SHREE900, SHREE, sans-serif" SIZE="3">భారతదేశం నుండి త్యాగబుద్ధి పరుగెత్తిపోతోంది; మహాత్ముల సంఖ్య&nbsp;<BR>నానాటికీ క్షీణిస్తోంది. నేను ఆంగ్లభాషను నేర్చుకోడానికి ప్రారంభించినపుడు&nbsp;<BR>ఒక ఆంగ్లపుస్తకంలో విధేయుడైన ఒక బాలుణ్ణి గూర్చిన ఒక కథ చదివాను.&nbsp;<BR>అతడు ఇల్లువిడిచి పనిచెయ్యడానికి పోయేముందు తన ముసలితల్లికి తాను సంపా-&nbsp;<BR>దించిన ధనంలో కొంతభాగం ఇచ్చాడట. ఇది మూడు నాలుగు పుటలలో&nbsp;<BR>శ్లాఘింపబడింది. దీనిలో ఏముంది? హిందూబాలుడెవరూ యీ కథలోని నీతి&nbsp;<BR>ఏమిటో ఎన్నటికీ గ్రహింపలేడు. ‘ఎవరికి వారే’ అనే పాశ్చాత్య ధర్మతత్త్వాన్ని విన్న&nbsp;<BR>నా కిప్పుడు ఆ కథలోని నీతి తెలుస్తూంది. ‘చిన్న నా పొట్టకు శ్రీరామరక్ష’ అని&nbsp;<BR>కొంద రన్నింటిని తమకోసమే దాచుకొంటుంటే తల్లులు, తండ్రులు, భార్యలు,&nbsp;<BR>బిడ్డలు దిక్కులేనివారౌతున్నారు. ఇది ఏ దేశంలోగాని, ఏ కాలంలోగాని గృహ-&nbsp;<BR>స్థులకు ఆదర్శం కాకూడదు.</FONT></p>
<hr class="puTa_virupu">
<table><tr><td><a class=puTa_lanke href=puTa446.html>p446</a></td><td>p447</td><td><a class=puTa_lanke href=puTa448.html>p448</a></td></tr></table>
</div></body></html>
