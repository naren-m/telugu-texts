<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa150.html>p150</a></td><td>p151</td><td><a class=puTa_lanke href=puTa152.html>p152</a></td></tr></table>


<p><FONT FACE="SHREE900, SHREE, sans-serif" SIZE="3">భక్తి అని చెప్పనొప్పుతుంది. పరభక్తిని పొందిన మానవుడినుంచి కర్మకలాపాలు&nbsp;<BR>పలాయనమవుతవి; శాస్త్రవిధులు అదృశ్యమవుతాయి; గ్రంథాలు నివర్తిల్లుతాయి;&nbsp;<BR>ఆలయాలు, విగ్రహాలు, మతాలు, సంప్రదాయాలు, దేశాలు, జాతులు మొదలైన&nbsp;<BR>క్షుద్రనిబంధనలన్నీ తమంత తామే తొలగిపోతాయి. ఆతడి స్వాతంత్య్రాన్ని ఏదీ&nbsp;<BR>నిరోధించలేదు. ఆకస్మికంగా ఒక ఓడ అయస్కాంత పర్వతాన్ని సమీపిస్తుందను-&nbsp;<BR>కోండి. అప్పుడు ఓడలోని మేకులను, ఇనుపరేకులను - అన్నిటిని పర్వతంఆక-&nbsp;<BR>ర్షించి లాగివేస్తుంది. ఓడ బల్లచెక్కలన్నీ అప్పుడు విడిపోయి స్వేచ్ఛగా నీటిమీద&nbsp;<BR>తేలుతాయి. ఈశ్వరానుగ్రహం యిలాగే హృదయగ్రంథులను విడగొట్టి ఆత్మవి-&nbsp;<BR>మోచన గావిస్తుంది.</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> కాబట్టి భక్తికి కావలసిన యిలాటి వైరాగ్యంలో ఏ కాఠి-&nbsp;<BR>న్యమూ, రసహీనతా, ప్రయత్నమూ, నిగ్రహమూ, నిరోధమూ లేదు. తన&nbsp;<BR>కామాదులలో వేటిని భక్తుడు నిరోధించ నక్కర్లేదు; వాటిని తీవ్రతరంచేసి భగ-&nbsp;<BR>వదున్ముఖం గావించటమే ఆతడి కర్తవ్యం.</FONT><FONT FACE="SHREE900, SHREE, sans-serif" SIZE="2"><sup>2</sup></FONT></p>
<p><FONT FACE="SHREE902, SHREE, sans-serif" SIZE="3">భక్తుడి వైరాగ్యం ప్రేమసంజనితం</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రకృతిలో ఎక్కడ చూసినా ప్రేమ మనకు కనిపిస్తోంది. సమాజంలో&nbsp;<BR>ఏదేది మంచిదిగాను, గొప్పదిగాను, ఉదాత్తంగాను విరాజిల్లుతుందో అదంతా&nbsp;<BR>ప్రేమఫలితమే; సమాజానికి ఏది చెడుగై, రాక్షసకృత్యమై కనిపిస్తుందో అదీ&nbsp;<BR>దుష్పథంలో ప్రవహిస్తున్న ప్రేమోద్రేక ఫలితమే. భార్యాభర్తలకుగల పరస్పర&nbsp;<BR>పవిత్ర ప్రేమను - ప్రణయాన్ని - మనకు ఒసగుతోంది యీ మనోభావమే.&nbsp;<BR>నీచమృగ కాంక్షల తీర్చుకోచేసే రకపు ప్రేమా యిదే. మనోభావం ఒక్కటే&nbsp;<BR>ఐనప్పటికీ వేరు విషయాలలో వేరు రీతులుగా వ్యక్తమవుతుంటుంది. సన్మార్గం-&nbsp;<BR>లోనో, దుర్మార్గంలోనో వ్యక్తమయ్యే యీ ప్రేమావేశమే ఒకణ్ణి బీదలకు&nbsp;<BR>తన సర్వస్వాన్ని త్యజించి సత్కార్యాలను చేయ ప్రేరేపిస్తోంది; మరొకణ్ణి తన సోద&nbsp;<BR>రుల కుత్తుకలను కత్తిరించి వారి సర్వస్వాన్ని హరింపచేస్తోంది. మొదట్ణ&nbsp;<BR>పేర్కొన్న వ్యక్తి పరులనెంత ప్రేమిస్తాడో రెండవవ్యక్తి తనను తానంత ప్రేమించు-&nbsp;<BR>కొంటున్నాడు. ఒకరి ప్రేమ దుర్మార్గాన మరొకరి ప్రేమ సన్మార్గాన వ్యక్తీకరింప&nbsp;<BR>బడుతున్నది. ఒకరి ప్రేమమార్గం న్యాయమూ, యోగ్యమూ ఐవుండగా, మరొక-&nbsp;<BR>రిది అన్యాయమూ, అయోగ్యమూ అవుతోంది. వంటచేసుకోటానికి మనకు</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">ఇది శ్రీరామకృష్ణుల ఉపదేశరత్నాలలో ఒకటి.</FONT></p>
<p><FONT FACE="SHREE900, SHREE, sans-serif" SIZE="2">2. </FONT><FONT FACE="SHREE900, SHREE, sans-serif" SIZE="3">‘‘త దర్పితాఖిలాచారః సన్‌ కామక్రోధాభిమానాదికం తస్మిన్నేవ కరణీయమ్‌.’’&nbsp;<BR></FONT><FONT FACE="SHREE900-Italic, SHREE, sans-serif" SIZE="3">-నారద భక్తిసూత్రం (65)</FONT></p>
<hr class="puTa_virupu">
<table><tr><td><a class=puTa_lanke href=puTa150.html>p150</a></td><td>p151</td><td><a class=puTa_lanke href=puTa152.html>p152</a></td></tr></table>
</div></body></html>
