<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2285.html>p2285</a></td><td>p2286</td><td><a class=puTa_lanke href=puTa2287.html>p2287</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - సర్వతోముఖ వేదాంతం </FONT><FONT FACE="TimesNewRoman, Times, serif" SIZE="2">2 3 7</FONT></p>
<BR>
<p><FONT FACE="SHREE900, SHREE, sans-serif" SIZE="3">దేవుణ్ణి చూశారా’’ అని అడిగేవాడిని. ఆ ఉపన్యాసకుడు ‘‘భగవంతుని&nbsp;<BR>చూడటం’’ అనే మాట వినగానే తికమకపడేవాడు. ‘‘నేను చూశాను’’ అని&nbsp;<BR>నాతో చెప్పిన మహాత్ముడు, శ్రీరామకృష్ణ పరమహంస ఒక్కరే. అంతేకాక, ‘‘భగ-&nbsp;<BR>వంతుని చూసేమార్గం, నీకుకూడ చూపుతాను’’ అని అన్నారు. గురువు అంటే&nbsp;<BR>శాస్త్రవాక్యాలను పీడించి తికమకలు చేసేవాడు కాడు. ‘‘వాగ్వైఖరీ శబ్దఝరీ, శాస్త్ర&nbsp;<BR>వ్యాఖ్యాన కౌశలం వైదుష్యం విదుషాం తద్వద్భుక్త యే నతు ముక్తయే’’ (శబ్ద&nbsp;<BR>ప్రయోగవైచిత్రి, అనర్గళమైన ఉపన్యాసశక్తి, శాస్త్ర వాక్యాలను వివరించే నేర్పు,&nbsp;<BR>పండితుల భుక్తికోసమే కానీ, ముక్తికోసం కాదు.) ‘శ్రోత్రియః’ అంటే శ్రుతుల&nbsp;<BR>రహస్యం తెలిసినవాడు. ‘‘అవృజినః’’ - అంటే పాపరహితుడు. ‘అకామహతః’’&nbsp;<BR>- కామహతుడు కానివాడు, బోధించడంచేత డబ్బు సంపాదించడానికి కోరిక&nbsp;<BR>లేనివాడు, శాంతుడు, సాధువు అయినవాడు గురువు. అతడు వసంతఋతువు&nbsp;<BR>లాంటివాడు. అది, ఆయా వృక్షాలకు ఆకులను పూలను కల్పించినా, ఉపకారం&nbsp;<BR>చేయడం తన స్వభావం కాబట్టి ఆ చెట్లనుండి ఏమీ కోరుకోదు. గురువు అంటే&nbsp;<BR>అలాటివాడు. ‘‘తీర్ణాఃస్వయం భీమ భవార్ణవం జనాన్‌ అహేతు నాన్యానపి తార&nbsp;<BR>యంతః’’ (ఈ ఘోర సంసార సాగరం తాను దాటి, ఏమాత్రం లాభాపేక్షలేక,&nbsp;<BR>ఆ సముద్రాన్ని ఇతరులు దాటడానికి సాయపడేవాడే గురువు.) ఇతరుడు గురువు&nbsp;<BR>కాలేడని తెలుసుకోండి. ‘‘అవిద్యాయా మంతరే వర్తమానాః స్వయం ధీరాః&nbsp;<BR>పండితమ్మన్యమానాః! జంఘన్యమానాః పరియంతి మూఢాః అందే నైవ నీయ-&nbsp;<BR>మానా యథాంధాః’’ (స్వయం అజ్ఞానాంధకారంలో మునిగి వుండీ, గర్వంతో,&nbsp;<BR>తమకంతా తెలుసుననుకొనే మూఢులు ఇతరులకు సాయపడగోరి, తూలుతూ,&nbsp;<BR>తూలుతూ, నానావక్రగతులపడి గిరగిర తిరుగుతారు. గ్రుడ్డివారు గ్రుడ్డివారికి&nbsp;<BR>త్రోవచూపబూనితే ఉభయులు గోతిలో పడతారు కదా!) ఇది వేదవాక్యం.&nbsp;<BR>దీనితో మీ ప్రస్తుతాచారాన్ని పోల్చి చూచుకోండి. మీరు వేదాంతులు, విధ్యుక్త&nbsp;<BR>మార్గవర్తులు. అవునా? మీరు ఉత్తమ హిందువులు, శిష్టాచారపరులు. సరే, నేను&nbsp;<BR>కోరేది, మీరు మరింక శిష్టాచారపరులు కావాలని. మీరు అధికాధి&nbsp;<BR>కంగా, పూర్వాచారపరులైనకొద్దీ, అధికాధిక వివేకవంతు లవుతారు. అధికాధి-&nbsp;<BR>కంగా నవీనాచారపరాయణులైనకొద్దీ, అధికాధిక మతిహీనులైపోతారు. మళ్లీ, మీ&nbsp;<BR>పూర్వపు సదాచారాన్ని అవలంబించండి. ఏలంటారా? ఆ దినాలలో ఈ పుస్తకాల&nbsp;<BR>నుండి వెలువడిన ప్రతిశబ్దం, దృఢం, సుస్థిరం, నిష్కపటం అయిన హృదయం-&nbsp;<BR>నుండి వెలువడిందే! ప్రతి స్వరమూ నిష్కళంకమే. అటు తర్వాత, పతనం&nbsp;<BR>వచ్చింది. కళల్లో, శాస్త్రాలలో, మతంలో, ప్రతి దానిలో జాతికంతటికీ&nbsp;<BR>భ్రష్టత్వమే కల్గింది. కారణాలను గూర్చి విమర్శించడానికి మనకు కాలం చాలదు.</FONT></p>
<hr class="puTa_virupu">
<table><tr><td><a class=puTa_lanke href=puTa2285.html>p2285</a></td><td>p2286</td><td><a class=puTa_lanke href=puTa2287.html>p2287</a></td></tr></table>
</div></body></html>
