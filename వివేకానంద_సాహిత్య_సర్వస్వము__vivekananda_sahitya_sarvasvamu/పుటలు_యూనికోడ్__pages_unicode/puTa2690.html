<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2689.html>p2689</a></td><td>p2690</td><td><a class=puTa_lanke href=puTa2691.html>p2691</a></td></tr></table>

<p><FONT FACE="SHREE902, SHREE, sans-serif" SIZE="4">మన ప్రస్తుత సాంఘిక సమస్యలు</FONT><FONT FACE="TimesNewRoman, Times, serif" SIZE="3"><sup>*</sup></FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘స ఈశ అనిర్వచనీయ ప్రేమస్వరూపః’’ - ‘ఈశ్వరుడు యిలాటి&nbsp;<BR>అలాటి దనరాని ప్రేమస్వరూపుడు.’ నారదుడు పేర్కొన్న యీ భగవత్‌ లక్షణం&nbsp;<BR>స్పష్టమని, అందరూ అంగీకరించేదని నా జీవిత ప్రగాఢవిశ్వాసం. అనేకమంది&nbsp;<BR>వ్యక్తుల సమూహాన్ని సమష్టి అంటారు. ప్రతివ్యక్తిని వ్యష్టి అంటారు. నువ్వు,&nbsp;<BR>నేను, ఒక జంతువు, ఒక పక్షి, ఒక క్రిమి, ఒక కీటకం, ఒక వృక్షం, ఒక లత,&nbsp;<BR>ఒక భూమి, ఒక గ్రహం, ఒక నక్షత్రం - ప్రతి ఒక్కటి వ్యష్టి. విశ్వం సమష్టి.&nbsp;<BR>దాన్ని వేదాంతులు విరాట్‌ అనీ, హిరణ్యగర్భుడనీ, ఈశ్వరుడనీ వ్యవహరిస్తారు.&nbsp;<BR>దీనినే పురాణాలలో బ్రహ్మ, విష్ణువు, దేవి మున్నగు పేర్లతో నిర్దేశిస్తారు. వ్యష్టికి&nbsp;<BR>స్వేచ్ఛ వున్నదా, లేదా? ఉంటే అది ఏపాటి స్వేచ్ఛ! సమష్టి సుఖానికై, వ్యష్టి తన&nbsp;<BR>యీప్సితాన్ని పూర్తిగా వదలుకోవాలా, వద్దా? ఇవి ప్రతిసంఘంలోను సదా వుండే&nbsp;<BR>సమస్యలు. ఈ సమస్యలకు పరిష్కారాలను కనుగొనటంలోనే సంఘం సర్వత్రా&nbsp;<BR>నిమగ్నమై వుంది. ఇవి పెద్దతరంగాల మాదిరి నేటి పాశ్చాత్య సమాజాన్ని&nbsp;<BR>ఉర్రూతలూపుచున్నాయి. సమాజ ఆధిక్యానికై వ్యక్తి స్వేచ్ఛ బలైపోవాలని&nbsp;<BR>ప్రకటించే సిద్ధాంతానికి సామ్యవాదం (సోషలిజం) అని పేరు. వ్యక్తి స్వేచ్ఛను పక్షీ-&nbsp;<BR>కరించే సిద్ధాంతానికి వ్యక్తివాదం (ఇండివిడ్యువలిజం) అని పేరు.</FONT></p>
<p><FONT FACE="SHREE900, SHREE, sans-serif" SIZE="3">వ్యక్తి సదా సమాజ పరాధీనుడై వుండటంచేత, క్రమశిక్షణకు, సంస్థలకు&nbsp;<BR>దాసుడై స్వార్థత్యాగం చెయ్యటంచేత ఏ ఫలితాలు లాభనష్టాలు వ్యక్తికి కలుగుతవో&nbsp;<BR>దాన్ని తెలిపే ఉజ్జ్వల ఉదాహరణం మన మాతృదేశమే. మన దేశంలో మానవులు&nbsp;<BR>శాత్రవిధిహితమే జన్మిస్తుంటారు. బతికినన్నాళ్లు అన్నపానాలను సైతం నియమ-&nbsp;<BR>పరాధీనులై చేస్తుంటారు. వివాహాది కార్యలనుకూడ అలాగే కావిస్తారు? ఇంతెం-&nbsp;<BR>దుకు? వారు మరణించటంకూడ శాస్త్రనియమానుసారమే. ఈ నియమబద్ధత&nbsp;<BR>కష్టం. దీనివల్ల కలిగే మేలు ఒకటుంది. అది తప్ప, తక్కినదంతా కీడే. ఆ మేలు&nbsp;<BR>యిది: జనం ఒకటి రెండు పనులను శ్రమపడకే బాగా చెయ్యగలిగి వుంటారు.&nbsp;<BR>ఎందుకంటె ఆ పనులు తరతరాలుగా నిత్యాభ్యాసంలో వుంటాయి. ఒక మట్టి-&nbsp;<BR>పొయ్యి, కొన్ని కట్టెలు వుంటేచాలు. ఈ దేశంలోని వంటవాడు ఎంతో రుచిగా</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">1898 వ సం. డిసెంబర్‌ 23 వ తేదీనాడు దేవగడ్‌ (వైద్యనాథం) నుండి శ్రీమతి&nbsp;<BR>మృణాళిని బోస్‌కు బెంగాలీలో వ్రాసిన లేఖకు అనువాదం.</FONT></p>
<p><FONT FACE="TimesNewRoman, Times, serif" SIZE="2">2 5 4</FONT></p>
<hr class="puTa_virupu">
<table><tr><td><a class=puTa_lanke href=puTa2689.html>p2689</a></td><td>p2690</td><td><a class=puTa_lanke href=puTa2691.html>p2691</a></td></tr></table>
</div></body></html>
