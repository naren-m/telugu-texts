<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1209.html>p1209</a></td><td>p1210</td><td><a class=puTa_lanke href=puTa1211.html>p1211</a></td></tr></table>
<p><FONT FACE="SHREE900, SHREE, sans-serif" SIZE="3">386 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">హిందూమత బాహ్య వివరాల గూర్చి వారెక్కువగా చెప్పలేదు. హిందూ&nbsp;<BR>మతసారాన్ని విభజించి చెప్పటానికే వారు ప్రయత్నించారు. దానికి సంబంధించిన&nbsp;<BR>కథలను గానీ, దాని ఆచారాలను గానీ చెప్ప పూనుకోలేదు. తమ మతానికి మాత్రమే&nbsp;<BR>ప్రత్యేకించి ఉన్న విశ్వాసాలకు, కర్మకలాపాలకు సంబంధించిన కొన్ని లక్షణాలను&nbsp;<BR>మాత్రమే వారు వివరించారు. ఆ వివరణ ఎంతో విస్పష్టంగా, ఎంతో సరళంగా ఉంది.&nbsp;<BR>హిందూ మతానికి సంబంధించిన మార్మిక (మిస్టికల్‌) లక్షణాలను వారు&nbsp;<BR>తేటతెల్లంగా వివరించారు. ఆ లక్షణాల నుండే, తరచు అపార్థానికి పాలవుతున్న&nbsp;<BR>అవతారవాదం పుట్టి పెరిగింది. కాల విభేదాలు తమ మతంలో పాటింపబడవని,&nbsp;<BR>వర్తమానంలో - భవిష్యత్తులో మానవులందరికీ ఉన్నట్టి నమ్మకమే బ్రహ్మమతం&nbsp;<BR>వారికి గతంలో ఉండేదని వారు చెప్పారు. పాపం, మూలపురుషుని నుండి పరంపరగా&nbsp;<BR>సంక్రమిస్తూ వస్తున్నదన్న క్రైస్తవ సిద్ధాంతాన్ని (ఒరిజనల్‌ సిన్‌) హిందూమతం&nbsp;<BR>నమ్మదని, మానవత్వంలో పరిపూర్ణత సాధ్యమన్న నమ్మకం మీదే, ఉద్యమాలను -&nbsp;<BR>అభిలాషలను అన్నింటినీ హిందూమతం ఆధారపరు&nbsp;<BR>స్తుందని వారు స్పష్టం చేశారు. అభివృద్ధికీ, పవిత్రతాసిద్ధికీ శ్రద్ధాయుక్త నమ్మకమే&nbsp;<BR>ఆధారంగా ఉండాలని వారి వాదం. మనిషి అభివృద్ధి అంటే, సహజ పరిపూర్ణతకు&nbsp;<BR>మరలటమేనట. ఈ పరిపూర్ణత సాధనలతో, ప్రేమతో కలగాలి. ఈ గుణాలను&nbsp;<BR>తమ దేశస్థులు ఎలా అమల్లో పెట్టారో, పరపీడనలకు లోనైనవారికి భారతదేశం&nbsp;<BR>ఎలా శరణ్య మిచ్చిందో చూపి - టైటస్‌, జెరుసలెం నగరాన్ని దోచి, అక్కడి&nbsp;<BR>ఆలయాన్ని కూలగొట్టినప్పుడు యూదులకు భారతదేశం ఆశ్రయం యివ్వ&nbsp;<BR>టాన్ని వారు ఉదాహరించారు.</FONT></p>
<p><FONT FACE="SHREE900, SHREE, sans-serif" SIZE="3">రూపాలపై హిందువుల కంతగా ఆస్థలేదన్న విషయాన్ని వారు విస్పష్టం&nbsp;<BR>చేశారు. ఒక్కోమారు ఒకే కుటుంబంలోని వారిలో ప్రతి ఒక్కరూ ఒక్కో       మతం&nbsp;<BR>వారుగా ఉంటారు. అయినా అంతా ప్రేమాశయాన్ని పూజిస్తారు. దానిద్వారా&nbsp;<BR>భగవంతుడినే పూజిస్తారు. భగవంతుని ముఖ్యలక్షణం ప్రేమ. అన్నిమతాల్లోనూ,&nbsp;<BR>‘మంచి’ ఉందని, పవిత్రతను పొందాలన్న మనిషి ఉత్సాహమే అన్ని మతాలుగా&nbsp;<BR>రూపుదాల్చిందని, కాబట్టి అన్నిమతాలు కూడా పూజా&nbsp;<BR>యోగ్యాలేనని హిందువుల అభిప్రాయమట. దీనికి ప్రమాణంగా వారు కొన్ని         వేద&nbsp;<BR>(?) వాక్యాలను ఉదాహరించారు. ఆ వాక్యాల్లోని భావం యిలా ఉంటుంది:  ఒకే&nbsp;<BR>చెరువునుండి నీటిని తేవటానికి రకరకాల బిందెలను తెస్తే, బిందెల రూపాలు వేరు&nbsp;<BR>వేరుగా ఉన్నా వాటిలో నిండే నీరు (పరమార్థం) ఒకటే. వారింకా ఏమన్నారంటే -&nbsp;<BR>అన్ని రూపాల విశ్వాసాలు దేవునికి తెలుసు. ఏ పేరుతో అతణ్ణి పిలిచినా, దేవుడు&nbsp;<BR>గుర్తిస్తాడు. తనను ఏ రకంగా పూజించినాసరే, అది తనపూజే    అని దేవుడు</FONT></p>
<hr class="puTa_virupu">
<table><tr><td><a class=puTa_lanke href=puTa1209.html>p1209</a></td><td>p1210</td><td><a class=puTa_lanke href=puTa1211.html>p1211</a></td></tr></table>
</div></body></html>
