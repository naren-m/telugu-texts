<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa598.html>p598</a></td><td>p599</td><td><a class=puTa_lanke href=puTa600.html>p600</a></td></tr></table>

<p><FONT FACE="TimesNewRoman, Times, serif" SIZE="2">1 8 4</FONT></p>
<p><FONT FACE="SHREE900, SHREE, sans-serif" SIZE="3">తాడు. మరొకడు ఒఠ్ఠి మూర్ఖుణ్ణని భావిస్తాడు. ఏం పతనం! ఏం బానిసతనం&nbsp;<BR>యిది! కటికచీకటి గదిలో మనం ఒకరినొకరి తలలను పరస్పరాఘాతాలకు&nbsp;<BR>గురిచేస్తున్నాం...</FONT></p>
<p><FONT FACE="SHREE900, SHREE, sans-serif" SIZE="3">ధ్యానమంటే ఏమిటి? దీన్నంతా ప్రతిఘటించగల శక్తి నివ్వగలిగిందే&nbsp;<BR>ధ్యానం. ‘‘చూడండి: అక్కడెంత అందమైన వస్తువుందో!’’ అని ప్రకృతి మనతో&nbsp;<BR>అంటుంది. నేను చూడను. ‘‘అదెంతటి పరిమళమో! ఆఘ్రాణించు’’ అని&nbsp;<BR>తిరిగి ప్రకృతి మనను ప్రేరేపిస్తుంది. ‘‘వద్దు; వాసన చూడవద్దు’’ అని నా&nbsp;<BR>ఘ్రాణేంద్రియాన్ని శాసిస్తాను. ఇక అది ఆఘ్రాణించదు. కళ్లకు చూడవద్దని&nbsp;<BR>ఆదేశమిస్తాను. ప్రకృతి ఎలాటి ఘోరకార్యాలనైనా చేస్తుంది. నా బిడ్డలలో ఒకరిని&nbsp;<BR>చంపేసి, ‘‘మూర్ఖుడా! ఇప్పుడు కూర్చుని ఏడువు! అధోగతిపాలవు’’&nbsp;<BR>అంటుంది. ‘‘ఏడవవలసిన పని నాకు లేదు’’ అని నేనంటాను. నే నెగిరి గంతు&nbsp;<BR>లేస్తాను. నేను ముక్తుణ్ణి కావాలి. మీరు ధ్యానసాధన చెయ్యండి. ఒక్కొక్కప్పుడు&nbsp;<BR>ధ్యానబలంతో క్షణకాలం ప్రకృతిని మార్చివెయ్యగలరు. అంతటిశక్తి మీకుంటే&nbsp;<BR>అది స్వర్గం కాదా? ముక్తి కాదా అది? ధ్యానానికి అంతశక్తి వుంది.</FONT></p>
<p><FONT FACE="SHREE900, SHREE, sans-serif" SIZE="3">అదెలా సాధ్యం? ఎన్నో విధాల సాధ్యమవుతుంది. ఒక్కొక్క స్వభావం&nbsp;<BR>వున్నవారికి ఒక్కొక్కమార్గం వుంది. కాని, యిది సామాన్యసూత్రం. మనస్సును&nbsp;<BR>స్వాధీన పరచుకోవాలి. మనస్సు సరోవరం లాంటిది. దాన్లోపడ్డ ఒక్కొక్క&nbsp;<BR>రాయివల్ల కెరటాలు లేస్తాయి. ఈ తరంగ సంచలనంవల్ల మన యథార్థతత్త్వాన్ని&nbsp;<BR>మనం గ్రహించలేకున్నాం. పౌర్ణమినాటి చంద్రబింబం నీళ్లలో ప్రతిఫలిస్తుంది.&nbsp;<BR>కాని, సరోవరంలోని నీరు కదలుతుండటం వల్ల బింబాన్ని మనం సరిగ్గా&nbsp;<BR>చూడలేం. అలలు నిలిచిపోవాలి. ప్రకృతి నీ మనస్సులో తరంగాలను కల్పించ&nbsp;<BR>నివ్వకుండా చేస్తుంది. మనస్సును నిశ్చలంగా వుంచు. కొంతకాలం తర్వాత&nbsp;<BR>ప్రకృతి యిక నీ జోలికి రాదు. అప్పుడు మన యథార్థతత్త్వం మనకు ప్రత్యక్ష&nbsp;<BR>మౌతుంది. అక్కడ భగవంతుడు వుండనే వున్నాడు. కాని మనస్సు చంచలమై&nbsp;<BR>ఇంద్రియాల వెంట పరుగెత్తుతూంది. ఇంద్రియాలను మూసివెయ్యి. అప్పటికీ&nbsp;<BR>మనస్సు అటు యిటు తిరుగుతూనే వుంటుంది. సరిగ్గా యీ క్షణంలో నేను&nbsp;<BR>సరిగ్గానే వున్నానని అనుకొంటాను, దేవుణ్ణి ధ్యానం చేస్తూంటాను. కాని ఒక్క&nbsp;<BR>నిమిషంలో నా మనస్సు లండన్‌ నగరానికి పోతుంది. అక్కడనుండి మనస్సును&nbsp;<BR>మరలిస్తే, అది న్యూయార్క్‌కుపోయి, ఇదివరకు నే నక్కడ చేసిన పనులను&nbsp;<BR>గురించి యోచించడానికి ఆరంభిస్తుంది. ధ్యానబలంతో యీ చాంచల్యాన్ని&nbsp;<BR>అరికట్టాలి.</FONT></p>
<p><FONT FACE="SHREE900, SHREE, sans-serif" SIZE="3">క్రమక్రమంగా, నిదానంగా మనలను మనం సుశిక్షితులను చేసుకోవాలి. ఇది&nbsp;<BR>సులభమైన పనికాదు. ఒకరోజులో కాగల పనికాదు. సంవత్సరాలు పట్ట</FONT></p>
<hr class="puTa_virupu">
<table><tr><td><a class=puTa_lanke href=puTa598.html>p598</a></td><td>p599</td><td><a class=puTa_lanke href=puTa600.html>p600</a></td></tr></table>
</div></body></html>
