<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2457.html>p2457</a></td><td>p2458</td><td><a class=puTa_lanke href=puTa2459.html>p2459</a></td></tr></table>

<p><FONT FACE="SHREE900, SHREE, sans-serif" SIZE="3">ఆధ్యాత్మిక సమన్వయం ప్రయోజనమైనప్పుడు, అది ప్రాచ్యదేశాలనుండే ఉద్భ-&nbsp;<BR>వించటం ఎంతో సమంజసం. ఇలాగే యంత్ర నిర్మాణ శిక్షణను ప్రాచ్యుడు&nbsp;<BR>పొందాలంటే, పాశ్చాత్యుని పాదాలవద్ద కూర్చుని, దాన్ని నేర్చుకోవటం సము-&nbsp;<BR>చితం. పాశ్చాత్యుడు బ్రహ్మం, ఈశ్వరుడు, ఆత్మ మొదలైన విషయాలను, విశ్వ-&nbsp;<BR>రహస్యాలను తెలుసుకోవాలంటే ప్రాచ్యులకు శుశ్రూష చెయ్యాలి.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో యీ విధమైన ఆధ్యాత్మిక సమన్వయ తరంగాన్ని సృష్టిం-&nbsp;<BR>చిన ఒక మహాత్ముని చరిత్రను నేను మీకు చెబుతాను. ఈ విషయాన్ని ప్రారం-&nbsp;<BR>భించటానికి పూర్వం, భారతదేశాన్ని ఏ ఆదర్శం పరిపాలిస్తూందీ, దాని మర్మ-&nbsp;<BR>మేమైనదీ మీకు తెలుపటానికి ప్రయత్నిస్తాను. భౌతిక వస్తువుల ప్రభావపుంజం-&nbsp;<BR>చేత అంధులై, జీవితాన్ని అన్నపాన భోగాలకు పూర్తిగా అంకితం చేసుకొని భోగ-&nbsp;<BR>భాగ్యాలనే పరమపురుషార్థాలుగా భావిస్తూ, ఇంద్రియసుఖాన్నే పరమావధిగా&nbsp;<BR>పరిగణిస్తూ, ధనమే దైవమని నమ్ముతూ, ఐహిక సౌఖ్యాన్నే ఆదర్శంగా గ్రహించి&nbsp;<BR>పరలోకాన్ని విశ్వసించక, దూరదృష్టిలోపులై ఇంద్రియ విషయలోలురై దానికి&nbsp;<BR>అతీతమైన వస్తువును గురించి ఆలోచించలేని జనానికి భారతదేశంలో ప్రత్యక్ష-&nbsp;<BR>మయ్యేది ఏది? దారిద్య్రం, మాలిన్యం, అజ్ఞానం, మౌఢ్యం, బీభత్సాలే వారికి&nbsp;<BR>కానవస్తాయి. ఎందుకంటె, వీరు వేషభాషాల ఆడంబరాన్ని, సంఘమర్యాదలను&nbsp;<BR>విజ్ఞానంగా తలపోస్తారు. పాశ్చాత్యులు తమ ఐహిక సంపదల అభివృద్ధికోసం&nbsp;<BR>భగీరథ ప్రయత్నాలు చేస్తూంటే, భారతీయులు ఈ విషయంమీద లక్ష్యంపెట్టక&nbsp;<BR>మిన్నకున్నారు. భారతదేశ ప్రజలకు, యితర దేశస్థులకు పోలికే లేదు. ప్రపంచ&nbsp;<BR>చరిత్రను గాలించినా యిలాటి వారు కనపడరు. వారు తమ దేశ పొలిమేరలను&nbsp;<BR>దాటి జైత్రయాత్రలను సాగించలేదు. పరుల ఐశ్వర్యంమీద వారి కన్ను పడలేదు.&nbsp;<BR>వారి భూములు సారవంతాలై, వారుపడ్డ శ్రమకు ఫలితంగా ఐశ్వర్యాన్ని ప్రసా-&nbsp;<BR>దించి, విదేశస్థులకు లోభాన్ని కలిగించి, దండయాత్రలు చెయ్యటానికి&nbsp;<BR>ప్రోత్సాహం కలిగించాయి. ఇదే వారి వినాశనానికి కారణమైంది. ఇతరులు&nbsp;<BR>తమను నిర్ధనులుగా చేసి, అనాగరికులని నిందించినా వారికి యిసుమంతకూడా&nbsp;<BR>ఆగ్రహం కలుగలేదు. తమ మీద దాడి జరిగినా తాల్మిని సడలనివ్వక, వారు&nbsp;<BR>లోకంలో ఆత్మసాక్షాత్కార సత్యాలను ప్రచారం చెయ్యాలనీ, మానవుని దివ్య-&nbsp;<BR>త్వాన్ని ఆవరించిన తెరను తొలగించాలని యిష్టపడ్డారు. ఎందుకంటె, యీ&nbsp;<BR>ప్రపంచం స్వప్నతుల్యమని, యీ జడదృశ్యాల మరగున సత్యం, దివ్యం ఐన ఆత్మ&nbsp;<BR>అపాపవిద్ధం, అకళంకం, కామగంధరహితం అని వారికి తెలుసు. అంతేగాక యీ&nbsp;<BR>ఆత్మ అగ్నికి అదహ్యమై, జలానికి అస్పృశ్యమై, తాపాలకు అశుష్క&nbsp;<BR>నీయమై, అమరణధర్మియై అలరారుతోందని వారికి తెలుసు. ఇంద్రియగ్రాహ్య-</FONT></p>
<hr class="puTa_virupu">
<table><tr><td><a class=puTa_lanke href=puTa2457.html>p2457</a></td><td>p2458</td><td><a class=puTa_lanke href=puTa2459.html>p2459</a></td></tr></table>
</div></body></html>
