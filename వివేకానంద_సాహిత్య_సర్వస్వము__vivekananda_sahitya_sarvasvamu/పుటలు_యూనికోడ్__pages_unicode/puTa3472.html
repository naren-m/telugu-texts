<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3471.html>p3471</a></td><td>p3472</td><td><a class=puTa_lanke href=puTa3473.html>p3473</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>ˇ ˙</FONT></p>
<p><FONT FACE="SHREE900, SHREE, sans-serif" SIZE="3">పంజాబ్‌లోను, ఉత్తరప్రదేశ్‌లోను, మద్రాసులోను తదితర రాష్ట్రాల్లోను వ్యాప్తిచే-&nbsp;<BR>యాలి. అవును, రాజపుత్రస్థానంలోనే - అక్కడ యిప్పటికీ ‘‘ప్రాణంపోయినా&nbsp;<BR>రఘువంశస్థులు తమ మాట నిలబెట్టుకొంటారు’’ - (అప్యసు&nbsp;<BR>ప్రణయినాం రఘుకులేన వ్యహన్యత కదాచిదర్థితం) - అని అనగల ప్రజలున్నారు.</FONT></p>
<p><FONT FACE="SHREE900, SHREE, sans-serif" SIZE="3">విహంగగమనం చేసిన పక్షి ఒక ఉన్నతస్థానాన్ని చేరి అక్కణ్ణుండి పరి&nbsp;<BR>పూర్ణమైన ప్రశాంతతో భూభాగంవైపు చూస్తుంది. నువ్వు ఆ స్థానాన్ని చేరావా?&nbsp;<BR>ఆ స్థానాన్ని అందుకొనని వ్యక్తికి యితరులకు బోధించే అధికారంలేదు. ఇంద్రి-&nbsp;<BR>యాలకు విశ్రాంతినిచ్చి (నిశ్చింతగా) ప్రవాహంతో కొట్టుకొనిపో, గమ్యస్థానాన్ని&nbsp;<BR>తప్పక చేరుతావు.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ చలి క్రమంగా తగ్గిపోతుంది. నేను దాదాపు చలికాలాన్ని దాటినట్లే.&nbsp;<BR>శీతాకాలంలో శరీరమంతా విద్యుత్మయమౌతుంది. చేతులు ఆడిస్తే షాక్‌ తగిలి-&nbsp;<BR>నట్లుంటుంది. దానితోపాటు ఒక శబ్దంకూడ వస్తుంది. వేలితో నువ్వు గ్యాస్‌ను&nbsp;<BR>వెలిగించవచ్చు. ఇక చలి విషయాన్నిగూర్చి నీకు యిదివరకే వ్రాసాను. నే నీ&nbsp;<BR>దేశంలో అటునుండి యిటు యిటునుండి అటు పర్యటిస్తున్నాను. షికాగో నా&nbsp;<BR>మఠం. పర్యటనలు పూర్తికాగానే అక్కడికి చేరుకొంటాను. ఇప్పుడు ప్రాచ్య&nbsp;<BR>దేశానికి రావడానికి ప్రయత్నిస్తూన్నాను. నా పడవ తీరాన్ని ఎప్పుడు చేరుతుందో&nbsp;<BR>ఆ పరమేశ్వరుడికి ఎరుక.</FONT></p>
<p><FONT FACE="SHREE900, SHREE, sans-serif" SIZE="3">‘దషు’కు నీమీద ఇదివరకున్న ప్రేమ వుందా? తరచూ అతడు నీవద్దకు&nbsp;<BR>వస్తున్నాడా? భవనాథ్‌ ఎలా వున్నాడు? ఏం చేస్తున్నాడు? నువ్వు అతడివద్ద&nbsp;<BR>కెళ్లి అతణ్ణి గౌరవంతో చూస్తున్నావా? అవును సోదరా! సన్న్యాసికి గృహస్థుడికి&nbsp;<BR>మధ్య వ్యత్యాసం మిథ్య (లేదు). ‘మూకంకరోతి వాచాలం...’ మూగవాణ్ణి&nbsp;<BR>ఆయన వాచాలుడిగా చేస్తాడు. ఏ వ్యక్తిలో ఏముందో నిర్ణయించటం చాల కష్టం.&nbsp;<BR>శ్రీరామకృష్ణుడు అతణ్ణిగూర్చి ఎంతో గొప్పగా చెప్పివున్నాడు. ఇంత అనుభవం&nbsp;<BR>సంపాదించినా నీకు ఆ విషయంమీద నమ్మకం లేకపోతే ఛీ అంటాం. అతడు&nbsp;<BR>నిన్ను ప్రేమిస్తాడా? అతడికి నా ప్రేమ గౌరవాలు అందించు. కాళీకృష్ణబాబుకు&nbsp;<BR>నా ప్రేమ తెలుపు. అతడు ఎంతో మర్యాదస్తుడు. రాంలాల్‌ ఎలావున్నాడు? అత-&nbsp;<BR>డికి భక్తిశ్రద్ధలు తక్కువ. అతడికి నా ప్రేమ, అభినందనలు తెలుపు. సన్యాల్‌ మిల్లు&nbsp;<BR>జరిపించుకొంటూ కులాసాగా వున్నాడనుకొంటాను. ఓర్పు కల్గివుండమని,&nbsp;<BR>మిల్లు బాగానే సాగిపోతుందని చెప్పు.</FONT></p>
<p><FONT FACE="SHREE900, SHREE, sans-serif" SIZE="3">మీ అందరికీ నా హృదపూర్వక ప్రేమ.</FONT></p>
<p><FONT FACE="SHREE900, SHREE, sans-serif" SIZE="3">సదా మీ ప్రేమలో,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3471.html>p3471</a></td><td>p3472</td><td><a class=puTa_lanke href=puTa3473.html>p3473</a></td></tr></table>
</div></body></html>
