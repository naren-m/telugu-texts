<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1597.html>p1597</a></td><td>p1598</td><td><a class=puTa_lanke href=puTa1599.html>p1599</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - చతుర్థ భాగం</FONT></p>
<p><FONT FACE="SHREE900, SHREE, sans-serif" SIZE="3">369</FONT></p>
<p><FONT FACE="SHREE900, SHREE, sans-serif" SIZE="3">మూలంగానే జగద్వ్యాపారమంతా స్పష్టమైపోతోంది. కాదంటే, జగత్కారణాలై&nbsp;<BR>వున్నవి రెండు శక్తులు; ఒకటి శుభం, రెండవది అశుభం; ఒకటి ప్రేమ,&nbsp;<BR>రెండవది ద్వేషం అనవలసి వస్తుంది. ఈ రెంటిలో ఏది తర్కపరీక్షకు&nbsp;<BR>ఆగగలదు? ఏకశక్తి సిద్ధాంతమే నిలుస్తుందడానికి సందేహంలేదు.</FONT></p>
<p><FONT FACE="SHREE900, SHREE, sans-serif" SIZE="3">ద్వైతమతానికి ఏమాత్రమూ సంబంధించని విషయాలను గూర్చి ఇక విచా-&nbsp;<BR>రిద్దాం. ద్వైతుల విషయాన్ని ఇంకా విచారించడానికి నాకు తీరికలేదు.&nbsp;<BR>ఉత్తమోత్తమమైన ఆధ్యాత్మిక తత్త్వాన్ని అనుసరిస్తూ, అత్యుత్తమమూ, స్వార్థ&nbsp;<BR>రహితమూ అయిన నైతికధర్మంకూడ ఒప్పుతూనే వుంటుందనీ, కాబట్టి&nbsp;<BR>నీతులను, ధర్మాలను సాధించడంకోసం మీ ఆధ్యాత్మికాదర్శాన్ని క్రిందు చేయ-&nbsp;<BR>నవసరం లేదనీ తెలుపడమే నా ప్రయత్నం. నీతికీ, ధర్మానికీ, యథార్థమైన&nbsp;<BR>మూలాన్ని కనుగొనగోరేవాళ్లు, ఎంత మహోన్నతాలైన తాత్త్విక భావాలను&nbsp;<BR>ప్రకృతిశాస్త్ర నిర్ణయాలను గ్రహిస్తే, అంత అనుకూలంగా ఉంటుంది. మానవ-&nbsp;<BR>జాతి కల్యాణం, నరుని విజ్ఞానంవల్ల భంగం కాకపోవడమే కాదు, మన జీవిత&nbsp;<BR>క్షేత్రాలన్నిటిలోకూడ మనల్ని రక్షించేది జ్ఞానమే. జ్ఞానార్జనంలోనే భగవ&nbsp;<BR>దారాధనకూడ ఇమిడి వుంది. ఎంత జ్ఞానాన్ని సంపాదిస్తే అంత శ్రేయస్కరం.&nbsp;<BR>అనర్థమై కనిపించే అంతటికీ మూలం, అఖండ బ్రహ్మమును పరిమితంగా&nbsp;<BR>భావించడమే అని వేదాంతవాదం. పరిమితమై, సంకుచిత మార్గాలలో నడుస్తూ,&nbsp;<BR>దోషంగా కనిపించే ప్రేమ చివరికి రెండవ కొనలో భగవత్‌స్వరూపంగా ప్రత్యక్ష-&nbsp;<BR>మవుతోంది. అంతేకాక, కీడు అనేది ఒకటుందని అనిపించడానికి మూలకారణం&nbsp;<BR>మనలోనే వుందని వేదాంతం తెలుపుతోంది. ప్రకృతికి అతీతమైన ఏ దైవాన్నో&nbsp;<BR>నిందించకండి; ఆశలను విడిచి, దిక్కులేదని విలపించకండి. ఎవరో వచ్చి మనకు&nbsp;<BR>చేయూతనిస్తే తప్ప, మనం తరించే తోవలేదని వాపోకండి. అది అసంభవమని&nbsp;<BR>వేదాంతం బోధిస్తోంది. మనం పట్టుపురుగుల్లాగా వున్నాం. మన లోపలినుండే&nbsp;<BR>మనం దారాన్ని కల్పించుకొని గూడును అల్లుకొని, క్రమక్రమంగా దానిలో&nbsp;<BR>చిక్కుకుని పోతున్నాం. కాని ఇది ఎంతోకాలం ఇలానే జరుగదు. ఆ గూడులోనే&nbsp;<BR>పరమార్థ జ్ఞానసాధన చేసి, సీతాకోక చిలుకల్లాగా, ముక్తులమై వెలువడుతాం.&nbsp;<BR>‘కర్మ’ అనే గూటిని మన చుట్టూ మనమే అల్లుకొంటున్నాం. అజ్ఞానం వల్ల&nbsp;<BR>మనం బద్ధులమయ్యామని భావించి దుఃఖించడానికీ, రక్షణకోసం విలపించ&nbsp;<BR>డానికి ప్రారంభిస్తున్నాం. వెలుపలినుండి ఏ సహాయమూ రాబోదు. అది&nbsp;<BR>మనలోనుండే వస్తుంది. విశ్వంలోని దేవతల నందరిని గూర్చి మొరపెట్టుకో;&nbsp;<BR>అనేక సంవత్సరాలు నేనూ ఇలాగే మొరపెట్టాను. చివరికి నాకు సహాయం&nbsp;<BR>లభించింది. కాని నాలోనుండే ప్రాప్తించింది. అప్పుడు నేను అజ్ఞానంవల్ల</FONT></p>
<hr class="puTa_virupu">
<table><tr><td><a class=puTa_lanke href=puTa1597.html>p1597</a></td><td>p1598</td><td><a class=puTa_lanke href=puTa1599.html>p1599</a></td></tr></table>
</div></body></html>
