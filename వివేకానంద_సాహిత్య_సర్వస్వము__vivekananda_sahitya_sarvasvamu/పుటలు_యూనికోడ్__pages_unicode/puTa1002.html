<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1001.html>p1001</a></td><td>p1002</td><td><a class=puTa_lanke href=puTa1003.html>p1003</a></td></tr></table>
<p><FONT FACE="SHREE900, SHREE, sans-serif" SIZE="3">178 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE902, SHREE, sans-serif" SIZE="4">ధ్యానయోగం</FONT></p>
<BR>
<p><FONT FACE="SHREE902, SHREE, sans-serif" SIZE="3">(ఏప్రిల్‌ 3, 1900 లో శాన్‌ఫ్రాన్సిస్కోలోని వాిేంగ్టన్‌ హాలులో చేసిన ఉపన్యాసం)</FONT></p>
<BR>
<p><FONT FACE="SHREE900, SHREE, sans-serif" SIZE="3">ధ్యానయోగ ప్రాధాన్యతను అన్ని మతాలు నొక్కిచెప్పాయి. మనసు పొందే&nbsp;<BR>స్థితుల్లో సమాధి చాలా ఉత్కృష్టమైందని యోగు లంటారు. మనసు ప్రాపంచిక&nbsp;<BR>విషయాలతో సాంగత్యం చెందినప్పుడు, విషయప్రపంచంతో ఏకమవుతుంది;&nbsp;<BR>విషయప్రపంచంకన్నా తాను వేరని మరచిపోతుంది. ప్రాచీన తాత్త్వికులు ఈ&nbsp;<BR>విషయం గూర్చి ఒక ఉపమానం చెప్పారు. జీవుడు శుద్ధస్ఫటికం లాంటివాడు.&nbsp;<BR>తనకు దగ్గరగా వున్న వస్తువు రంగును స్ఫటికం గ్రహిస్తుంది. అలాగే జీవుడూ&nbsp;<BR>గ్రహిస్తాడు. విషయాలతో సాంగత్యం కలిగినప్పుడు వాటి ప్రభావం జీవునిపై&nbsp;<BR>పడుతుంది. ఇక్కడే అసలు దోషమంతా ఉంది. జీవునిపై పడే ఈ విషయ&nbsp;<BR>ప్రభావమే, అతనికి బంధం తెచ్చిపెడుతున్నది. ఒక ఎర్రని పువ్వు స్ఫటికం వద్ద&nbsp;<BR>ఉంటే, ఆ స్ఫటికం కూడా ఎర్రబడి తన స్వచ్ఛస్వభావాన్ని మరచిపోయి, తాను&nbsp;<BR>ఎర్రగానే ఉన్నానని అనుకుంటుంది. జీవుడు అలాంటివాడు. అతనికి ఇలా బంధాలు&nbsp;<BR>వచ్చాయి. మనమంతా శరీరంతో ఏకత్వాన్ని భావించాము. ఇదే దేహాత్మ&nbsp;<BR>బుద్ధి. మన పరిశుద్ధ స్వభావాన్ని మరిచాము. మనకు వచ్చే కష్టాలన్నీ&nbsp;<BR>భ్రాంతిమూలకాలే. నశించే స్వభావం గల శరీరధర్మాలు - మన భయాలు - మన&nbsp;<BR>చింతలు - మన కష్టాలు - మన దోషాలు - మన లోపాలు - మన దుర్గుణాలు అన్నీ ఈ&nbsp;<BR>దేహాత్మభ్రాంతి నుండే పుడుతున్నాయి. ఇలాంటి భ్రాంతిగలవాడు సామాన్య&nbsp;<BR>మానవుడు. దగ్గరలోని పువ్వురంగు పడి ఎర్రగా కనిపించే స్ఫటికం లాంటివాడే&nbsp;<BR>మనిషి. ఆ స్ఫటికం ఆ పువ్వు అవగల్గితే, మనం శరీరం అవుతాం.</FONT></p>
<p><FONT FACE="SHREE900, SHREE, sans-serif" SIZE="3">ధ్యానయోగ నిరంతరాభ్యాసం వల్ల ఈ భ్రాంతి తొలగిపోతుంది. అట్టి&nbsp;<BR>జీవునికి స్వరూప పరిజ్ఞానం కలిగి, తన శుద్ధస్వభావం తెలుస్తుంది. పరమార్థాన్ని&nbsp;<BR>కరతలామలకం చేసుకోవాలంటే, ధ్యానయోగమే ఉత్తమం.</FONT></p>
<BR>
<p><FONT FACE="SHREE900, SHREE, sans-serif" SIZE="3">భారతదేశంలో ఇద్దరు వ్యక్తులు కలుసుకుంటే, ఇంగ్లీషులో వారు మాట్లాడు&nbsp;<BR>కొంటే, పరస్పరం ‘‘హౌడూయూడూ - నువ్వెలా ఉన్నావు?’’ అని పరామ&nbsp;<BR>ర్శించుకొంటారు. వారే మాతృభాషలో పలకరించుకుంటే, ‘‘స్వస్థంగా&nbsp;<BR>ఉన్నావా?’’ అని ప్రశ్నించుకుంటారు. భారత తాత్త్విక సంప్రదాయం ఈ రెండవ&nbsp;<BR>పరామర్శలో నిహితమై ఉంది.</FONT></p>
<hr class="puTa_virupu">
<table><tr><td><a class=puTa_lanke href=puTa1001.html>p1001</a></td><td>p1002</td><td><a class=puTa_lanke href=puTa1003.html>p1003</a></td></tr></table>
</div></body></html>
