<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1062.html>p1062</a></td><td>p1063</td><td><a class=puTa_lanke href=puTa1064.html>p1064</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ఆరు పాఠాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">239</FONT></p>
<BR>
<p><FONT FACE="SHREE900, SHREE, sans-serif" SIZE="3">మనం పరమాత్మ అనే సముద్రంలో లేచే చిన్నచిన్న కెరటాలవంటి వారమైనా,&nbsp;<BR>మన కాధారభూతంగా ఉంది మాత్రం సముద్రమే. ఆ మహాసముద్రానికి మనం&nbsp;<BR>వేరుగా లేము. ఏ కెరటంకూడా దానికి వేరుగా ఉండదు.</FONT></p>
<BR>
<p><FONT FACE="SHREE900, SHREE, sans-serif" SIZE="3">చక్కగా ఉపయోగిస్తే, భావన మనకు ఎంతో మంచి ఉపకారం చేస్తుంది. అది&nbsp;<BR>బుద్ధిని దాటి మనల్ని కావలసిన చోటికి కొనిపోయే వెలుగు వంటిది.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆత్మానుభూతి మనలోనే ఉంది. దాన్ని సాధించటానికి మన చేతిలో ఉన్న&nbsp;<BR>శక్తులను మనం ఉపయోగించుకోవాలి.</FONT></p>
<BR>
<p><FONT FACE="SHREE902, SHREE, sans-serif" SIZE="3">పాoతం - 5</FONT></p>
<BR>
<p><FONT FACE="SHREE900, SHREE, sans-serif" SIZE="3">Y</FONT><FONT FACE="SHREE900-Italic, SHREE, sans-serif" SIZE="3">పత్యాహారం - ధారణ</FONT><FONT FACE="SHREE900, SHREE, sans-serif" SIZE="3">:</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘మార్గాలు వేరైనా నన్ను కోరేవారు నన్ను చేరుతారు. అంతా నన్ను పొంది&nbsp;<BR>తీరాల్సిందే’’ అని శ్రీకృష్ణపరమాత్మ చెబుతాడు. ప్రత్యాహార మంటే బహు&nbsp;<BR>ముఖాలుగా ప్రవహించే మనసును మళ్లించి ఏకాగ్రం చేయటం; అలా చేసి ఒకే&nbsp;<BR>విషయంలో దాన్ని నిలపటం. మనసును దాని యిష్టం వచ్చినట్లు పోనివ్వటం&nbsp;<BR>మొదటి మెట్టు. ఆ మనసును ఊరక చూస్తూ ఉండు. అది ఏ మాలోచిస్తుందో&nbsp;<BR>చూడు. మనసు ఆత్మ కాదు, జీవుడూ కాదు. అది సూక్ష్మభూతాల సమాహారం&nbsp;<BR>వల్ల ఏర్పడింది. అది మన చేతిలోని సాధనం. నాడీశక్తులవల్ల మనం దాన్ని ఎలా&nbsp;<BR>ఉపయోగించుకోవచ్చో తెలుసుకోవచ్చు.</FONT></p>
<p><FONT FACE="SHREE900, SHREE, sans-serif" SIZE="3">స్థూలశరీరం ఆ మనసు వైషయిక రూపం. సాధకుడు స్థూలసూక్ష్మ శరీరాల&nbsp;<BR>కన్నా వేరైనవాడు. శాశ్వతం - అవికారం - సాక్షీభూతం అయిన ఆత్మస్వరూపులం&nbsp;<BR>మనం. శరీర మన్నది భౌతిక ఆకారంగా రూపొందిన మనసు. ఎడమముక్కు ద్వారా&nbsp;<BR>గాలి ఆడుతున్నప్పుడది విశ్రాంతి కాలం. కుడిముక్కు ద్వారా ఆడుతు&nbsp;<BR>న్నప్పుడు పనిచేసే కాలం. రెండు ముక్కుల ద్వారా ఆడుతున్నప్పుడు ధ్యానం చేసే&nbsp;<BR>కాలం. మనం శాంతంగా రెండు ముక్కులతో గాలి పీలుస్తున్నప్పుడు, ప్రశాంతంగా&nbsp;<BR>ధ్యానం చేసుకోవటానికి అనువైన స్థితిలో ఉన్నామని గ్రహించాలి. మొట్టమొదటనే&nbsp;<BR>చిత్తాన్ని కేంద్రీకరించటానికి ప్రయత్నించటం వల్ల లాభం లేదు. వృత్తి నిరోధం&nbsp;<BR>దానంతట అదే సంభవిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">బొటనవ్రేలితో - తర్జనితో రెండు ముక్కులను మూయటం ద్వారా,&nbsp;<BR>ప్రాణాయామాన్ని కొంతకాలం అభ్యాసం చేసిన తర్వాత వ్రేళ్లు ఉపయోగించ&nbsp;<BR>కుండా, భావన వల్లనే మనం కోరినట్లు నాసారంధ్రాలను మూయటం - తెరవటం&nbsp;<BR>సుసాధ్యమవుతుంది.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1062.html>p1062</a></td><td>p1063</td><td><a class=puTa_lanke href=puTa1064.html>p1064</a></td></tr></table>
</div></body></html>
