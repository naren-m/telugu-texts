<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa737.html>p737</a></td><td>p738</td><td><a class=puTa_lanke href=puTa739.html>p739</a></td></tr></table>
<p><FONT FACE="SHREE900, SHREE, sans-serif" SIZE="3">ఆత్మ, దేవుడు, మతం </FONT><FONT FACE="TimesNewRoman, Times, serif" SIZE="2">3 2 3</FONT></p>
<p><FONT FACE="SHREE900, SHREE, sans-serif" SIZE="3">మోకరించి ‘‘మేం ఎంతటి పాపులం!’’ అని ఎలుగెత్తి కేకలు పెట్టండని&nbsp;<BR>మానవాళికి మనం సలహానివ్వటం మంచిదా! వద్దు. దానికి బదులు వారి దివ్య-&nbsp;<BR>త్వాన్ని జ్ఞాపకంచేద్దాం. అది మేలు. ఒక కథ చెబుతాను: ఆహారంకోసం అన్వే-&nbsp;<BR>షిస్తూన్న ఆడసింహం ఒకటి ఒకప్పుడు ఒక గొర్రెలమంద మీద పడింది. అది&nbsp;<BR>ఒక గొర్రెమీద దూకగానే ఒక పిల్లను ఈని వెంటనే చచ్చిపోయింది. ఆ సింహపు&nbsp;<BR>పిల్ల గొర్రెలతో కలసి మెలసి తిరుగుతూ, గడ్డిమేస్తూ, గొర్రెలమాదిరి అరుస్తూ&nbsp;<BR>పెరుగసాగింది. ఒకనా డొక సింహం ఆ దారినపోతూ గొర్రెలమందను చూసింది.&nbsp;<BR>మందలోని సింహపుపిల్ల గొర్రెల మాదిరి గడ్డిమేస్తూ, అరవటం గమనించి అది&nbsp;<BR>ఆశ్చర్యపోయింది. దాన్ని చూడగానే గొర్రెలు, వాటితోబాటు పెరిగిన గొర్రె-&nbsp;<BR>సింహం భయపడి పారిపోయాయి. పెద్దసింహం తగిన సమయంకోసం వేచి-&nbsp;<BR>వుండి ఒకరోజు గొర్రెలతో పెరిగిన గొర్రె - సింహం నిద్రపోతూంటే సమీపించి&nbsp;<BR>లేపి, ‘‘నువ్వు సింహానివి’’ అంది. అది నిద్రలేచి ‘‘కాను’’ అని గొర్రెమాదిరి&nbsp;<BR>అరవసాగింది. అప్పుడు సింహం దాన్నొక కొలను వద్దకు తీసుకెళ్లి, ‘‘నీళ్లలో నీ&nbsp;<BR>రూపాన్ని చూసుకో. నీ రూపం నన్ను పోలిలేదా?’’ అని అడిగింది.&nbsp;<BR>గొర్రె-సింహం నీళ్లలో తన స్వరూపాన్ని గుర్తించి, ఔనంది. పెద్దసింహం గర్జిస్తూ&nbsp;<BR>‘‘నువ్వూ నాలాగే గర్జించు’’ అంది గొర్రె-సింహంతో. కాస్సేపటి ప్రయత్నంలో&nbsp;<BR>గొర్రె-సింహం పెద్దసింహంతో సమానంగా భీకరగర్జనలు చెయ్యసాగింది. అది ఆ&nbsp;<BR>క్షణంనుండి గొర్రె అలవాట్లను విడిచివేసింది.</FONT></p>
<p><FONT FACE="SHREE900, SHREE, sans-serif" SIZE="3">మిత్రులారా! మీరు సింహంమాదిరి విక్రములని తెలియచెయ్యటమే నా&nbsp;<BR>అభిమతం.</FONT></p>
<p><FONT FACE="SHREE900, SHREE, sans-serif" SIZE="3">గది చీకటిగా వుంటే, ‘‘చీకటి, చీకటి’’ అంటూ మీరు రొమ్ములు బాదు-&nbsp;<BR>కొంటూ, రోదిస్తూ అటూ యిటూ పరుగులు పెడతారా? దీపం వెలిగించటమే&nbsp;<BR>అప్పటి కర్తవ్యం. వెలుగు రాగానే చీకటిపోతుంది. మీకు అతీతంగావున్న పరం-&nbsp;<BR>జ్యోతి కావాలంటే మీలోని ఆత్మజ్యోతిని వెలిగించండి. అదే మార్గం. అప్పుడు&nbsp;<BR>పాపం, అపవిత్రత పారిపోతాయి. మీలోని దివ్యత్వాన్ని సంస్మరిస్తూండండి;&nbsp;<BR>క్షుద్రప్రవృత్తులను కాదు.</FONT></p>
<p><FONT FACE="SHREE900, SHREE, sans-serif" SIZE="3">తరువాత కొన్ని ప్రశ్నలు వెయ్యబడ్డాయి; వాటికి జవాబులు యివ్వ&nbsp;<BR>బడ్డాయి.</FONT></p>
<p><FONT FACE="SHREE900, SHREE, sans-serif" SIZE="3">సభాసదుల్లో ఒకరు యిలా అడిగారు: ‘‘మతాచార్యులు నరకాగ్నిని&nbsp;<BR>గురించి చెప్పటం మానివేస్తే వారిపట్ల ప్రజలకు లక్ష్యం వుండదు.’’</FONT></p>
<p><FONT FACE="SHREE900-Italic, SHREE, sans-serif" SIZE="3">జవాబు:</FONT><FONT FACE="SHREE900, SHREE, sans-serif" SIZE="3"> అలాటి లక్ష్యం లేకపోవటమే మంచిది. భయంతో మతాను&nbsp;<BR>ష్ఠానానికి పూనుకొనే వారికి మతమే లేదు. ప్రజలకు వారిలోని క్షుద్రప్రకృతిని&nbsp;<BR>గురించికాక, వారిలోని దివ్యప్రకృతిని గురించి బోధించటం మంచిది.</FONT></p>
<hr class="puTa_virupu">
<table><tr><td><a class=puTa_lanke href=puTa737.html>p737</a></td><td>p738</td><td><a class=puTa_lanke href=puTa739.html>p739</a></td></tr></table>
</div></body></html>
