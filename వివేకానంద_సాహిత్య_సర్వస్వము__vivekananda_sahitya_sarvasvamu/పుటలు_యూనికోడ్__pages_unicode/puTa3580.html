<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3579.html>p3579</a></td><td>p3580</td><td><a class=puTa_lanke href=puTa3581.html>p3581</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>^ ˇ</FONT></p>
<p><FONT FACE="SHREE900, SHREE, sans-serif" SIZE="3">సత్యాన్ని వ్యక్తపరచటానికి ప్రతిమతం ఒక భాష, ఒక ప్రకటన. కాబట్టి ఎవరి&nbsp;<BR>భాషలో వారితో ప్రసంగించాలి. శారదుడు దీన్ని గ్రహించటం బాగుంది.&nbsp;<BR>హిందూమతాన్ని గురించి తర్వాత విచారించవచ్చు. నేను హిందూమతాన్ని&nbsp;<BR>గురించి ప్రసంగిస్తే యిక్కడివారికి ఆకర్షణ కలుగుతుందని నువ్వు భావిస్తు-&nbsp;<BR>న్నావా? ఆశయాల్లో సంకుచితత్వం వుంటే వారు భయంతో పారిపోతారు!&nbsp;<BR>శ్రీరామకృష్ణులు బోధించినదే నిజమైన మతం (ధర్మం). హిందువులను&nbsp;<BR>‘హిందూమతం’ అననీ, యితరులను యితర పేర్లతో పిలవనీ, మీరుమాత్రం&nbsp;<BR>నిదానంగా ముందుకు పోవాలి. ‘శనైః పన్థాః’ ప్రయాణాలు నెమ్మదిగా సాగించాలి.&nbsp;<BR>రాయటానికి నాకు వ్యవధి తక్కువగా వుంది - ఎప్పుడూ ఉపన్యాసాలే, ప్రసం-&nbsp;<BR>గాలే... పవిత్రత, ఓర్పు, పట్టుదల... కావాలి. శ్రీరామకృష్ణుని బోధనల్లో&nbsp;<BR>ప్రస్తుతం ఆసక్తి కనబరుస్తున్న వారినందరినీ మీకు కొంత ఆర్థిక సాయం చేయ-&nbsp;<BR>మని కోరండి. వారు సాయపడకపోతే మఠ నిర్వహణ ఎలా జరుగుతుంది? ఈ&nbsp;<BR>విషయంలో మొగమాట పడవద్దు...</FONT></p>
<p><FONT FACE="SHREE900, SHREE, sans-serif" SIZE="3">క్రమక్రమంగా మీకు అంతా విశదమౌతుంది. శ్రీరామకృష్ణుడు ఒక్క&nbsp;<BR>భారతదేశాన్ని ఉద్ధరించటానికే అవతరించాడా? ఈ సంకుచితభావమే భారత-&nbsp;<BR>దేశ వినాశానికి కారణమైంది. ఈ సంకుచితత్త్వాన్ని కూకటివేళ్లతో పెకలించనంత&nbsp;<BR>దాకా భారతదేశానికి సౌభాగ్యం కలగటం కల్ల. నా దగ్గరే ధనం వుంటే, అందరినీ&nbsp;<BR>ప్రపంచమంతా ప్రయాణం చేయటానికి డబ్బు పంపివుండేవాణ్ణి. సంకుచితమైన&nbsp;<BR>తన మూలంనుండి మానవుడు బైటపడితేగాని మహోన్నతమైన ఆశయానికి&nbsp;<BR>అతడి హృదయంలో స్థానం వుండదు. కాలక్రమాన యిది నిరూపితమౌతుంది.&nbsp;<BR>ప్రతి మహత్కార్యం నెమ్మదిగానే సాధింపబడుతుంది. అది భగవద్విలాసం...</FONT></p>
<p><FONT FACE="SHREE900, SHREE, sans-serif" SIZE="3">దక్షుని, హరీషుని గురించిన సమాచారాన్ని, మీలో ఎవరైనా ఎందుకు&nbsp;<BR>రాయరు? వారి అడుగుజాడలను మీరు గమనిస్తూంటే నేను సంతోషిస్తాను -&nbsp;<BR>సన్యాల్‌ మనస్సు గంగాజలంలా స్వచ్ఛత పొందలేదు. కాబట్టే అతడంతగా విచార&nbsp;<BR>పడుతున్నాడు. ఇప్పటికీ అది నిస్వార్థంకాలేదు... కాని కాలక్రమాన అలా అవు-&nbsp;<BR>తుంది. ఆ స్వల్పమైన వక్రమార్గాన్ని వదలివేసి ఋజుమార్గంలో ప్రవర్తిస్తే&nbsp;<BR>అతడికి ఏ దుఃఖం వుండదు.</FONT></p>
<p><FONT FACE="SHREE900, SHREE, sans-serif" SIZE="3">రాఖాల్‌కు, హరికి నా ప్రేమపూర్వక ప్రత్యేక అభినందనలు. వారి విష-&nbsp;<BR>యంలో ఎంతో శ్రద్ధ వహించు... రాఖాల్‌ శ్రీరామకృష్ణుల ప్రత్యేక ప్రేమపాత్రుడనే&nbsp;<BR>సంగతిని ఎప్పుడూ మరువద్దు. భగవంతుడు మనకు అండగా వున్నంతదాకా&nbsp;<BR>నిన్నేదీ ఎదిరించలేదు. ప్రపంచంలోని ఏ శక్తి మనను అణచివేస్తుంది? నీకు అవ-&nbsp;<BR>సానం ప్రాప్తించినా భయపడవద్దు. సింహసదృశమైన ధీరత్వంతోను, తోడ్తోడనే</FONT></p>
<hr class="puTa_virupu">
<table><tr><td><a class=puTa_lanke href=puTa3579.html>p3579</a></td><td>p3580</td><td><a class=puTa_lanke href=puTa3581.html>p3581</a></td></tr></table>
</div></body></html>
