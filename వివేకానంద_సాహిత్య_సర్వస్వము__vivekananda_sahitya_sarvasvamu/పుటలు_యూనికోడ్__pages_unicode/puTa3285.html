<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3284.html>p3284</a></td><td>p3285</td><td><a class=puTa_lanke href=puTa3286.html>p3286</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">˙ </FONT></p>
<p><FONT FACE="SHREE900, SHREE, sans-serif" SIZE="3">పేదలను, పతితులను, పీడితులను ఆయన ప్రేమిస్తాడో ఆ పార్థసారథి దేవాల-&nbsp;<BR>యానికి ఈ క్షణమే వెళ్ళి, ఆయన ముందు సాష్టాంగపడి, వీ రందరికోసం&nbsp;<BR>(పతిత, బీద, పీడుతుల కోసం) మీ జీవిత సర్వస్వాన్ని త్యాగం చెయ్యండి. ఆ&nbsp;<BR>మహాత్యాగం గావించండి. రోజురోజుకు అంతకంతకు అధఃపతితులవుతున్న వీరి&nbsp;<BR>నుద్ధరించుటకై, మీ జీవితాలన్నీ అంకితం చేస్తామని ప్రమాణం చేయండి.</FONT></p>
<p><FONT FACE="SHREE900, SHREE, sans-serif" SIZE="3">ఇది ఒక రోజులో జరిగే పనికాదు. దారి దుస్థరమైన కంటకాలతో&nbsp;<BR>నిండివుంది. కాని పార్థసారథి మనకు సారథిగా ఉండటానికి సంసిద్ధుడుగా&nbsp;<BR>ఉన్నాడు. అది మనకు తెలుసు. యుగాల తరబడి భారతదేశంపై కుప్ప&nbsp;<BR>బోయబడిన దుఃఖపర్వతాన్ని - ఆయనయందు పూర్ణవిశ్వాసముంచి, ఆయన&nbsp;<BR>పేరుతో, దీనికి నిప్పంటించండి. అది దగ్ధమైపోతుంది. సోదరులారా! రండి.&nbsp;<BR>ముఖాముఖి చూడండి. ఇది మహోన్నతమైన కార్యం; మనం అల్పులం. కాని&nbsp;<BR>మనం పరంజ్యోతి కుమారులం. భగవంతుని బిడ్డలం. భగవంతునకు జయమగు&nbsp;<BR>గాక! మనం జయించి తీరతాం. ఈ పోరాటంలో వందలకొలది మరణించవచ్చు.&nbsp;<BR>కాని వందల కొలది ఈ ఉద్యమాన్ని కొనసాగించటానికి సంసిద్ధులవుతారు. అప-&nbsp;<BR>జయంతో నేను మరణించవచ్చు, కాని మరొకరు ఈ పనిని చేయబూనుతారు.&nbsp;<BR>వ్యాధి ఎక్కడ ఉందో మీకు తెలుసు. చికిత్సకూడా మీ రెరుగుదురు, విశ్వాసం&nbsp;<BR>మాత్రం కలిగివుండండి. ధనికు లనబడేవారి, గొప్పవారనబడేవారి సాయానికై&nbsp;<BR>ఎదురుచూడకండి. హృదయంలేని మేధావంతులు రచనలనుగాని, దయారహిత&nbsp;<BR>మైన వారి పత్రికా వ్యాసాలనుగాని లెక్కచేయకండి. శ్రద్ధ, సానుభూతి, ఉజ్జ్వల&nbsp;<BR>విశ్వాసం, ఉజ్జ్వల సానుభూతి - యివే అవసరం. జీవిత మొక లెక్కకాదు. మరణ&nbsp;<BR>మొక లెక్కకాదు, ఆకలి ఒక లెక్కకాదు. చలి ఒక లెక్కకాదు. జై జగదీశ్వర!&nbsp;<BR>ముందుకు ఉరకండి! భగవంతుడు మన సేనానాయకుడు. ఎవరు మరణించినారా&nbsp;<BR>అని వెనుదిరుగకండి. ముందుకు, ముందుకు, నడవండి! సోదరులారా! అదేవి-&nbsp;<BR>ధంగా మనం ముందుకు నడక సాగిస్తాం. ఒకడు పడిపోతే మరొకడు ఈ కార్యం&nbsp;<BR>చేపడతాడు.</FONT></p>
<p><FONT FACE="SHREE900, SHREE, sans-serif" SIZE="3">నేను ఈ గ్రామంనుండి రేపు బోస్టన్‌ పోతున్నాను. రామాబాయికి&nbsp;<BR>సహాయం చేస్తూన్న ఒక పెద్ద మహిళాసంఘంలో ప్రసంగించబోతున్నాను.&nbsp;<BR>‘బోస్టన్‌’ లో ముందు నేను కొన్ని దుస్తులను కొనవలసివుంది. నే నిక్కడ కొన్ని&nbsp;<BR>రోజులు ఉండాలంటే, నా వింత దుస్తులు యిక్కడ పనికిరావు. వీథులలో&nbsp;<BR>వందలమంది గుమిగూడి నన్ను చూస్తూంటారు. కాబట్టి నేను చేయబోయే&nbsp;<BR>దేమంటె, ఉపన్యాసానికి వెళ్ళేటప్పుడు ఒక పెద్ద నల్లకోటు ధరించి, నడుముకు&nbsp;<BR>ఒక ఎర్రగుడ్డ కట్టి, ఒక తలపాగా పెట్టుకొంటాను. ఇక్కడ మహిళలు నాకు&nbsp;<BR>యిచ్చిన సలహా యిది. ఇక్కడ వారి మాటే చెల్లుతుంది. నాకు వారి సానుభూతి</FONT></p>
<hr class="puTa_virupu">
<table><tr><td><a class=puTa_lanke href=puTa3284.html>p3284</a></td><td>p3285</td><td><a class=puTa_lanke href=puTa3286.html>p3286</a></td></tr></table>
</div></body></html>
