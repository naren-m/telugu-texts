<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2053.html>p2053</a></td><td>p2054</td><td><a class=puTa_lanke href=puTa2055.html>p2055</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - కొలంబో</FONT></p>
<p><FONT FACE="TimesNewRoman, Times, serif" SIZE="2"><sup>5</sup></FONT></p>
<p><FONT FACE="SHREE900, SHREE, sans-serif" SIZE="3">దాంకిత ప్రభువులు రాజ్యమేలినచోట్ల, సాలెపురుగులు బూజుపెట్టి గూళ్లు అల్లు-&nbsp;<BR>తున్నాయి. ఇట్లే తళుక్కుమని మెరసి మాయమైన ఇతర విఖ్యాత జాతులుకూడ&nbsp;<BR>కొన్ని ఉండేవి. కాని ఏదో కొన్నాళ్ళపాటు విజయ&nbsp;<BR>గర్వంతో ఒళ్ళుతెలీక మిడిసిపడి నీటిపైన చెరలాడు చిన్న అలలలాగా, అవన్నీ&nbsp;<BR>మటుమాయమైపోయాయి. ఆ జాతులు ఈ విధంగా, నరలోకంలో తమ జాడ-&nbsp;<BR>లను మాత్రం చూచాయగా నిలుపుకొన్నాయి. కానీ మనమో, సజీవులమైవున్నాం.&nbsp;<BR>మనువు మళ్లీ ఈనాడు తిరిగొస్తే, అతని కాశ్చర్యం కలుగదు. తానొక కొత్త ప్రదే-&nbsp;<BR>శానికి వచ్చినట్లు అనుకోడు. వేలాది సంవత్సరాల అనుభవంవల్ల కూర్చిన ఆ శాస-&nbsp;<BR>నాలే ఈనాడూ ఉన్నాయి. తరతరాలనుండి ఆచారంగా వచ్చిన వివేక ఫలితంగా,&nbsp;<BR>అనేక శతాబ్దాల అనుభవసారం తమలో జీర్ణించుకొని నిత్యం, సనాతనాలై కనిపించే&nbsp;<BR>ఆ సిద్ధాంతాలే, నేటీకి వున్నాయి. దినాలు గడిచేకొద్దీ, అడ్డు తగిలేకొద్దీ, అవన్నీ&nbsp;<BR>ఒకే ఉద్దేశం నెరవేర్చడానికో అన్నట్టు - అంటే ఆ ఆచారమర్యాదలనే మరింత&nbsp;<BR>పటుతరంగా, సుస్థిరంగా చేసేలా తోస్తోంది. దీనికంతకూ కేంద్రమేదో, సమస్త&nbsp;<BR>రక్తనాళాలకు మూలమైన హృదయమేదో, మన జాతీయ జీవితానికి మూలాధా-&nbsp;<BR>రమేదో కనుక్కోవడం ఈ దేశంలోనే సాధ్యమవుతుందని స్వానుభవంతో చెబు-&nbsp;<BR>తున్నాను; నా మాట నమ్మండి.</FONT></p>
<p><FONT FACE="SHREE900, SHREE, sans-serif" SIZE="3">ప్రపంచంలో, ఇతర జాతులవారికి, మతం అనేక జీవన వ్యావృత్తులలో ఒకా-&nbsp;<BR>నొకటి. వారికి రాజకీయాలున్నాయి. సాంఘిక సౌభాగ్యాలున్నాయి. ఐశ్వర్యం&nbsp;<BR>సమకూర్చిపెట్టేవన్నీ, అధికారంతో సాధించుకోగలిగే వన్నీకూడ ఉన్నాయి. ఇక,&nbsp;<BR>ఇంద్రియభోగాలకు కొదువలేదు. ఈ రకరకాలైన జీవన వ్యావృత్తుల లోలతచే&nbsp;<BR>పరవశించిన, మత్తెక్కిన తమ ఇంద్రియాలకు మరికొంత ఉద్రేకం కలిగించే దేదై-&nbsp;<BR>నావుందా అనే దేవులాటల మధ్య, బహుశా మతం అనేదికూడ ఒక స్వల్పాంశమై&nbsp;<BR>వుండొచ్చు. కానీ, ఇక్కడ, హిందూదేశంలోనో - మతం విశిష్టమైన ఏకైక పురు-&nbsp;<BR>షార్థమై ఒప్పుతోంది. చైనా, జపాన్‌ యుద్ధం జరిగిందని మీలో ఎంతమందికి&nbsp;<BR>తెలుసు? తెలిసినవాళ్లున్నా ఏ కొద్దిమందో వుంటారు. పాశ్చాత్యఖండాల్లో&nbsp;<BR>సంఘాన్ని మార్చాలని చూచే భయంకర రాజకీయ ప్రచారాలు, సాంఘికోద్య-&nbsp;<BR>మాలు చాలావున్నాయి. అవి మీలో ఎంతమందికి తెలుసు? ‘చాల తక్కువ’&nbsp;<BR>మందికే తెలిసివుంటుంది. అయినా, అమెరికాలో సర్వమతమహాసభ ఒకటి&nbsp;<BR>జరిగిందని, అక్కడికి ఒక హిందూసన్యాసిని పంపారనీ, ఇక్కడి కూలివానికి-&nbsp;<BR>సైతం తెలిసిపోవడం చూచి, నేను ఆశ్చర్యపడ్డాను. మన సహజ వాసనలు ఎలా&nbsp;<BR>నడుస్తాయో, మన జాతీయ జీవనగతి ఎలావుందో ఇందువల్ల గుర్తింపవచ్చు.&nbsp;<BR>ప్రాచ్యఖండవాసుల అజ్ఞానాన్నిగూర్చి జాలిపడే లోకసంచారులు - అందునా</FONT></p>
<hr class="puTa_virupu">
<table><tr><td><a class=puTa_lanke href=puTa2053.html>p2053</a></td><td>p2054</td><td><a class=puTa_lanke href=puTa2055.html>p2055</a></td></tr></table>
</div></body></html>
