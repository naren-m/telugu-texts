<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1732.html>p1732</a></td><td>p1733</td><td><a class=puTa_lanke href=puTa1734.html>p1734</a></td></tr></table>
<p><FONT FACE="SHREE900, SHREE, sans-serif" SIZE="3">128 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">విషయాన్ని మనం ముందుగా గమనించాలి. నిరంతరం మారిపోతున్న యీ ఇహ-&nbsp;<BR>లోకంలోగాని, యీ లోకంలోని వస్తువులోగాని అతడికి విశ్వాసం లేదు. ఈ&nbsp;<BR>కాలంలో పాశ్చాత్యదేశాల్లో నాగరిక లక్షణంగా పరిగణించబడేట్లు గ్రంథాలలోని&nbsp;<BR>వాక్యాలను విరిచివేయవలసిన పనిలేదు. ఇక సాధ్యం కాదనిపించేటంతదాకా&nbsp;<BR>వాటిని విరిచి అర్థం చెప్పనవసరంలేదు. ఈనాటి స్వాతిశయభావాలను ప్రోత్స-&nbsp;<BR>హించటానికి వీలుగా మతాన్ని ఏర్పాటు చెయ్యవలసిన అగత్యం లేదు. మనమంతా&nbsp;<BR>ఋజువర్తనాన్ని అలవరచుకొందాం. ఆదర్శాన్ని అనుసరించలేని పక్షంలో మన&nbsp;<BR>దౌర్బల్యాన్నైనా గుర్తిద్దాం. అంతేగాని ఆదర్శాన్ని పతనం చెందనివ్వవద్దు; ఎవరు-&nbsp;<BR>గాని దాన్ని క్రిందికి లాగివెయ్య తగదు. పాశ్చాత్యులు జీసస్‌ జీవితాన్ని గురించి&nbsp;<BR>విభిన్నంగా చెప్పే కథలు విన్నప్పుడు హృదయం క్షోభిస్తుంది. అత&nbsp;<BR>డెలాటివాడో, ఎలాటివాడు కాడో నాకు తెలియదు. అతడు గొప్ప రాజకీయవేత్త&nbsp;<BR>అని అంటాడొకడు; బహుశ మరొకడతణ్ణి గొప్ప సేనాపతిగా చిత్రిస్తాడేమో!&nbsp;<BR>వేరొక డతణ్ణి స్వదేశాభిమాన ప్రపూరితుడైన యూదీయుడిగా అభివర్ణిస్తాడు;&nbsp;<BR>ఇక యీ విధంగానే అనేకులు చిత్రిస్తారు. ఈ రకమైన భావనలకు తగిన ఆధారా&nbsp;<BR>లేమైనా గ్రంథాలలో వున్నాయా? ఒక మహాత్ముని భావాలకు సరైన భాష్యం అతడి&nbsp;<BR>జీవితమే. ‘‘నక్కలకు బొరియలున్నాయి. గాలిలో విహరించే పక్షులకు&nbsp;<BR>గూళ్లున్నాయి. కాని ఈశ్వర పుత్రుడికి తలదాచుకోవటానికి చోటులేదు.’’ మోక్ష-&nbsp;<BR>మార్గ మదే అని జీసస్‌ చెప్పాడు; అతడు మరో మార్గాన్ని సూచించలేదు. కాషా-&nbsp;<BR>యాంబరాలు ధరించి, భస్మం పూసుకొన్నా మే మలాటి స్థితిని చేరలేదని అంగీ-&nbsp;<BR>కరిస్తాం. ‘నేను’, ‘నాది’ అనే మమకారం యింకా వుంది. మనకు ఆస్తి&nbsp;<BR>పాస్తులు, ధనం, ఐశ్వర్యం కావాలి. మనకు దుఃఖం కలుగుగాక! మన అశక్తతను&nbsp;<BR>అంగీకరించటం మేలు. కాని ఆ జగద్గురువును అవమానించకుండా వుందాం-&nbsp;<BR>గాక! అతడికి సంసారబంధాలు లేవు. శారీరక ప్రేరణలకు సంబంధించిన&nbsp;<BR>భావాలతనికి వున్నాయని మీరు భావిస్తారా? ఆ తేజోపుంజం, ఆ దేవుడు -&nbsp;<BR>మానవమాత్రుడు కాడు. పశువులకు సోదరు డవటానికేనా అతడు భూమ్మీద&nbsp;<BR>అవతరించాడు? ఐనా అతడు నానావిషయాలను బోధించాడని జనులనటానికి&nbsp;<BR>ప్రయత్నిస్తారు. అతడికి కామాన్ని గురించిన భావం లేనేలేదు. అతడు ఆత్మ&nbsp;<BR>స్వరూపుడు! - మానవకోటి శుభాన్ని కాంక్షించి - కేవలం అందునిమిత్తమే -&nbsp;<BR>దేహం ద్వారా కృషి చేశాడు. అతడికి దేహంతో సంబంధం అంతమాత్రమే.&nbsp;<BR>ఆత్మలో లింగభేదం లేదు. విదేహాత్మకు పశువుతో, శరీరంతో సంబంధం&nbsp;<BR>లేదు. ఈ ఆశయం మనకు అందరానిదే కావచ్చును. ఐతే ఏం? ఆశయాన్ని&nbsp;<BR>విడనాడవద్దు. కాని అదే మన ఆశయమని, మన మిప్పుడు దాన్ని అందుకో</FONT></p>
<hr class="puTa_virupu">
<table><tr><td><a class=puTa_lanke href=puTa1732.html>p1732</a></td><td>p1733</td><td><a class=puTa_lanke href=puTa1734.html>p1734</a></td></tr></table>
</div></body></html>
