<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2401.html>p2401</a></td><td>p2402</td><td><a class=puTa_lanke href=puTa2403.html>p2403</a></td></tr></table>
<p><FONT FACE="SHREE900, SHREE, sans-serif" SIZE="3">మద్రాసుసభ సన్మానానికి సమాధానం </FONT><FONT FACE="TimesNewRoman, Times, serif" SIZE="2">3 5 3</FONT></p>
<BR>
<p><FONT FACE="SHREE900, SHREE, sans-serif" SIZE="3">వ్యాససూత్రాలపై శ్రీచైతన్యుడు వ్రాసిన భాష్యం పోయిందో ఏమోగానీ&nbsp;<BR>ఇంతవరకు దొరకలేదు. ఆయన శిష్యులు దక్షిణ భారతదేశంలోని మధ్వులతో&nbsp;<BR>కలిశారు. క్రమంగా రూప, సనాతన, జీవగోస్వామివంటి మహాత్ములు వహించిన&nbsp;<BR>భారం బాబాజీలపై పడింది. శ్రీచైతన్యుని ఉద్యమం తొందరగా క్షీణిస్తూ&nbsp;<BR>వుండింది. ఇటీవలనే ఈ ఉద్యమానికి పునరుజ్జీవనం కలిగే సూచనలు కన&nbsp;<BR>బడ్డాయి. ఉజ్జీవనోద్యమం సఫలమై, పూర్వపుస్థాయిని అందుకోగలుగు గాక!</FONT></p>
<p><FONT FACE="SHREE900, SHREE, sans-serif" SIZE="3">శ్రీ చైతన్యుని ప్రభావం యావద్భారతదేశంలో వుంది. భక్తిమార్గం అనుస&nbsp;<BR>రించబడే చోటంతా ఆయన ప్రస్తుతించబడుతున్నాడు; ఆయన బోధలు శ్రద్ధతో&nbsp;<BR>చదువుతున్నారు. ఆయన్ని పూజిస్తున్నారు. వల్లభాచార్యుని ఉద్యమమంతా, శ్రీచై-&nbsp;<BR>తన్యుడు ప్రారంభించిన శాఖకు ఉపశాఖ అని నమ్మడానికి నాకు కావలసినంత&nbsp;<BR>కారణంవుంది. కానీ, వంగదేశంలోని ఆయన అనుచరులమని చెప్పుకొంటున్న-&nbsp;<BR>వారిలో చాలామందికి ఆయన శక్తి నేటికి ఆసేతుహిమాచలం ఏవిధంగా పని&nbsp;<BR>చేస్తోందో తెలియదు. ఎలా తెలియగలదు? శిష్యులు మఠాధిపతులైనారు. ఆయన&nbsp;<BR>పాదరక్షలు సహితం లేకుండా యింటింటికీపోయి, ఆ చండాలురను సైతం భగ-&nbsp;<BR>వంతుని ప్రేమించండని ప్రబోధించాడు.</FONT></p>
<p><FONT FACE="SHREE900, SHREE, sans-serif" SIZE="3">వంగదేశంలో వంశపారంపర్యంగా గురుపీఠాలు ఏర్పడ్డాయి. విచిత్రమైన ఈ&nbsp;<BR>ఆచారం సనాతనమత విరుద్ధం. భారతదేశంలోని యితర ప్రాంతాల మత జీవ-&nbsp;<BR>నంతో వంగదేశానికి సంబంధం తెగిపోవడానికి వంశపారంపర్య గురుపద్ధతి మరొక&nbsp;<BR>కారణం.</FONT></p>
<BR>
<p><FONT FACE="SHREE900, SHREE, sans-serif" SIZE="3">దీనికంతకూ అసలయిన పెద్దకారణమిది: భారతదేశంలోని పరమో&nbsp;<BR>త్కృష్టమైన ఆధ్యాత్మిక సంస్కృతికి ప్రాతినిధ్యం వహించగల ఉత్తమ సన్యాస&nbsp;<BR>మండలినుండి, ఎవరూ నేటివరకు వంగదేశానికి వచ్చి యిక్కడి జీవితాన్ని&nbsp;<BR>మార్చలేదు.</FONT></p>
<BR>
<p><FONT FACE="SHREE900, SHREE, sans-serif" SIZE="3">త్యాగం (వైరాగ్యం) లో వంగదేశంలోని ఉన్నత వర్గాలవారి కెన్నడూ ఆసక్తి&nbsp;<BR>కలుగలేదు. భోగాలమీదనే వారికి అభిలాష ఎక్కువగా వుండింది. ఇక, ఆధ్యాత్మిక&nbsp;<BR>విషయాలలోని రహస్యం వారికెలా తెలుస్తుంది? ‘‘త్యాగేనైకే అమృతత్వ&nbsp;<BR>మానసుః’’ - ‘‘వైరాగ్యంచేతనే అమృతత్వం సిద్ధిస్తుంది’’ - మరొకవిధంగా ఎలా&nbsp;<BR>సాధ్యం?</FONT></p>
<p><FONT FACE="SHREE900, SHREE, sans-serif" SIZE="3">హిందీభాష వ్యవహారంలోవున్న ప్రాంతాలలో అలాకాక, విశేషప్రతిభా&nbsp;<BR>వంతులు, త్యాగసంపన్నులైన ప్రతిభావంతులు ఎందరో పరంపరగా బోధకు&nbsp;<BR>లయ్యారు. వారి కృషి ఫలితంగా వేదాంతం యింటింటికీ, గడప గడపకూ అందు-&nbsp;<BR>బాటులోనికి వచ్చింది. ముఖ్యంగా పంజాబులోని రంజిత్‌సింగ్‌ పరిపాలనా</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa2401.html>p2401</a></td><td>p2402</td><td><a class=puTa_lanke href=puTa2403.html>p2403</a></td></tr></table>
</div></body></html>
