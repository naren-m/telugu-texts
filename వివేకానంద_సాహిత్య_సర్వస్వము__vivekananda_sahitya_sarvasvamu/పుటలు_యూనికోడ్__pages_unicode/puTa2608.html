<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2607.html>p2607</a></td><td>p2608</td><td><a class=puTa_lanke href=puTa2609.html>p2609</a></td></tr></table>

<p><FONT FACE="SHREE900, SHREE, sans-serif" SIZE="3">రావు. మా అక్కగారు, అన్నలు, తల్లి మొదలైనవారి ఎదుటగాని, యితరుల&nbsp;<BR>ఎదుటగాని నేను నవలలను చదువకూడదు. పుస్తకాన్ని మూసిపెడతాను.</FONT></p>
<p><FONT FACE="SHREE900, SHREE, sans-serif" SIZE="3">అన్నపానాల విషయంకూడ పూర్తిగా యీ రకానికి చెందిందే. పూజ్యుల&nbsp;<BR>ఎదుట మేం భుజించం. స్త్రీలు మగవారి ముందు భుజించరు, ఆ మగవారు&nbsp;<BR>పిల్లలో లేక కింది తాహతుగలవారో ఐతేతప్ప. భార్య ఆకలితో ప్రాణంపోతున్నా&nbsp;<BR>భర్త ఎదుట భుజించదు. తోబుట్టువులైన స్త్రీ పురుషులు కొన్నిసమయాల్లో కలిసి&nbsp;<BR>భుజిస్తారు. నేను నా సోదరి కలిసి భుజిస్తుంటే ఆమె భర్త గనుక అక్కడకు వస్తే&nbsp;<BR>ఆమె తినటం ఆపివేస్తుంది. పాపం అతడు ఒక్క పరుగున బైటికెళతాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ ఆచారాలు మా దేశానికి ప్రత్యేకాలు. వీటిలో కొన్నిటిని యితర&nbsp;<BR>దేశాల్లోకూడ చూసివున్నాను. నేను వివాహం చేసుకోలేదు కాబట్టి ‘భార్యను’&nbsp;<BR>గురించిన సమస్తం నాకు క్షుణ్ణంగా తెలీదు. తల్లిని గురించి, అక్కచెల్లెండ్రను&nbsp;<BR>గురించి నాకు తెలుసు. ఇతరుల భార్యలను చూసివున్నాను, చూసి గ్రహించినది&nbsp;<BR>మీకు తెలిపాను.</FONT></p>
<p><FONT FACE="SHREE900, SHREE, sans-serif" SIZE="3">స్త్రీల విద్య, సంస్కృతి మగవారినిబట్టి వుంటుంది. పురుషులు ఉన్నత&nbsp;<BR>సంస్కృతి గలవారైతే అక్కడి స్త్రీలకీ అంతే వుంటుంది. తక్కువ సంస్కృతి మగ-&nbsp;<BR>వారిలో వుంటే అక్కడి స్త్రీలకీ అంతే వుంటుంది. అనాదినుండి హైందవ ఆచారం&nbsp;<BR>ప్రకారం ప్రాథమిక విద్యను గరిపే పని గ్రామవ్యవస్థది. అతిప్రాచీనకాలం&nbsp;<BR>నుండి భూమి జాతీయం గావించబడింది. అంటే మీ మాటల్లో ప్రభుత్వానిది.&nbsp;<BR>ఎక్కడగాని భూమిపై ప్రత్యేక వ్యక్తులకు హక్కులు లేవు. భారతదేశంలో ప్రభు-&nbsp;<BR>త్వాదాయం భూమినుండే వస్తుంది. ఎందుకంటె ప్రతివ్యక్తీ ప్రభుత్వంనుండి&nbsp;<BR>పట్టానుపొంది కొంతభూమిని తన సాగుబడికింద వుంచుకొంటాడు. ఈ భూమి&nbsp;<BR>ఒక వర్గంవారి సమష్టి యాజమాన్యంలో వుంటుంది. ఆ వర్గం కింద ఐదు, పది,&nbsp;<BR>యిరవై లేక నూరు కుటుంబాలుకూడ వుండవచ్చును. ఆ వర్గంవారు ఆ&nbsp;<BR>భూమిని మొత్తంగా ఏలుకొంటూ ప్రభుత్వానికి కొంత శిస్తు చెల్లిస్తారు. వారు&nbsp;<BR>ఒక వైద్యుని, ఒక ఉపాధ్యాయుని మొదలైన వారిని తమ పోషణలో వుంచు&nbsp;<BR>కొంటారు.</FONT></p>
<p><FONT FACE="SHREE900, SHREE, sans-serif" SIZE="3">హెర్బర్ట్‌ స్పెన్సర్‌ రచనలను మీరు చదివే వుంటారు. ఆయన మఠీయ&nbsp;<BR>విద్యావిధానం అని పేర్కొన్నది మీకు జ్ఞాపకం వుండేవుంటుంది. ఆ విద్యా&nbsp;<BR>విధానాన్ని ఐరోపా ఖండంలో ప్రయత్నించారు. కొన్నిచోట్ల ఆ విద్యావిధానం&nbsp;<BR>జయప్రదమైంది. అందులోకూడ గ్రామ ప్రజలు సమష్టిగా ఒక ఉపాధ్యాయుణ్ణి&nbsp;<BR>నియమిస్తారు. ఈ ప్రాథమిక పాఠశాలలు ఎంతో పాథ్రమికావస్థలో వుంటాయి.</FONT></p>
<hr class="puTa_virupu">
<table><tr><td><a class=puTa_lanke href=puTa2607.html>p2607</a></td><td>p2608</td><td><a class=puTa_lanke href=puTa2609.html>p2609</a></td></tr></table>
</div></body></html>
