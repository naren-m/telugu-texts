<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2447.html>p2447</a></td><td>p2448</td><td><a class=puTa_lanke href=puTa2449.html>p2449</a></td></tr></table>

<p><FONT FACE="SHREE900, SHREE, sans-serif" SIZE="3">పాశ్చాత్య దేశాల్లో భారతదేశ అభ్యుదయాన్ని కాంక్షించే ఉదారులు కొంద-&nbsp;<BR>రున్నారు. కాని మాక్స్‌ముల్లర్‌ పండితుడికంటె యీ విషయంలో ఎవరైనా&nbsp;<BR>తక్కువవారే అని చెప్పాలి. మాక్స్‌ముల్లర్‌ భారతదేశానికి కేవలం శ్రేయోభిలాషే&nbsp;<BR>కాడు. ఆయనకు హిందూ వేదాంతమతంలో ఎనలోని విశ్వాసం వుంది.&nbsp;<BR>అద్వైతంకంటె గొప్పసిద్ధాంతం మరే మతంలోనైనా వుండటం అసంభవమని&nbsp;<BR>ఆయన బహిరంగంగా అంగీకరించాడు. పునర్జన్మ గురించి దేహాత్మ భ్రాంతి&nbsp;<BR>కలిగినవారు కాబట్టి క్రైస్తవులకు విపరీతమైన భయం వుంది. కాని మాక్స్‌ముల్లర్‌&nbsp;<BR>పండితుడు పునర్జన్మ సిద్ధాంతంలో గట్టినమ్మకం వున్నవాడు. దానికి కారణం అది&nbsp;<BR>ఆయన స్వానుభవంలోని విషయం కాబట్టి. ఆయన తాను పూర్వజన్మలో&nbsp;<BR>భారతీయుణ్ణనీ, ఇప్పుడు యీ వార్ధక్యంలో భారతదేశానికి వస్తే ఆ జన్మాంతర&nbsp;<BR>సంస్కారాలు ఒక్కమారు తీవ్రంగా విజృంభించి శరీరం తట్టుకోలేదని ఆయన&nbsp;<BR>భయం. ఆయన ప్రస్తుతం భారతదేశానికి రాకపోవడానికి కారణం యిదే. కాని&nbsp;<BR>ఆయనకూడ సంసారే కాబట్టి పూర్వజన్మలో తానెవరైనప్పటికీ ఆయన అన్ని&nbsp;<BR>విషయాలను దృష్టిలో వుంచుకొని ప్రవర్తించవలసి వుంటుంది. సంసారే కానక్క-&nbsp;<BR>ర్లేదు. సర్వసంగపరిత్యాగి ఐనవాడు కూడా కొన్ని ఆచారాలు తన దేశస్థులు&nbsp;<BR>అంగీకరించని వాటిని పరమ పవిత్రమైనవని తా నెరిగినప్పటికీ పదిమంది దూషి-&nbsp;<BR>స్తారని ఆచరించటానికి వెనుకాడతాడు. కీర్తి ప్రతిష్ఠలు, పదవులమీది వాంఛ,&nbsp;<BR>అతడి ప్రవర్తనను, పనులను (అతడెంత సర్వసంగపరిత్యాగి ఐనా) మలుస్తాయి.&nbsp;<BR>అతడు పైకి అలాటి వాంఛలు పరమనీచాలని చెప్పినా చెప్పనీ. అలాటి సంద-&nbsp;<BR>ర్భంలో, సంసారైవుండి విశ్వజనీనమైన ప్రశస్తిని సంపాదించి, స్వజనంలో ఏ&nbsp;<BR>కొంచమైనా అపప్రధ రాకుండా జాగ్రత్తపడేవాడు తాను గట్టిగా విశ్వసించిన అభి-&nbsp;<BR>ప్రాయాల నెంత జాగ్రత్తగా వెల్లడించవలసి వుంటుందో వేరుగా చెప్పనక్కర్లేదు.&nbsp;<BR>మాక్స్‌ముల్లర్‌ పండితుడుకి యోగుల యోగశక్తుల గురించి ఏమీ విశ్వాసం&nbsp;<BR>లేదనేమాట నిజంకాదు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో ప్రస్తుతం నడుస్తూన్న కొన్ని మతోద్యమాల మీద తన అభి-&nbsp;<BR>ప్రాయాన్ని మాక్స్‌ముల్లర్‌ పండితుడు ప్రకటించాలని అనుకొనేవాడు. ‘‘భారత&nbsp;<BR>దేశం ఆధ్యాత్మిక జనబాహుళ్యం. దాన్ని గురించి పాశ్చాత్యదేశాల్లో కొంత&nbsp;<BR>దుష్ప్రచారం జరుగుతోంది. అందువల్ల ఏర్పడ్డ కొన్ని దురభిప్రాయాలను తొల-&nbsp;<BR>గించటానికి భారతదేశంలోను, అమెరికాలో, ఇంగ్లండులోని పత్రికల్లోను ప్రచు&nbsp;<BR>రితమై ప్రచారమౌతోన్న భారతీయ సాధువులను గురించిన కాకమ్మ, పిచ్చుకమ్మ&nbsp;<BR>కథలను నిరసించటానికి భారతీయ దివ్యజ్ఞానం, తాంత్రికబౌద్ధం మొదలైన&nbsp;<BR>వాటిని మించి కొంచెం యథార్థమై తెలుసుకోదగ్గ విషయం వుందని వ్రాశాడు:</FONT></p>
<hr class="puTa_virupu">
<table><tr><td><a class=puTa_lanke href=puTa2447.html>p2447</a></td><td>p2448</td><td><a class=puTa_lanke href=puTa2449.html>p2449</a></td></tr></table>
</div></body></html>
