<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa325.html>p325</a></td><td>p326</td><td><a class=puTa_lanke href=puTa327.html>p327</a></td></tr></table>

<p><FONT FACE="SHREE900, SHREE, sans-serif" SIZE="3">స్వీకరించగలిగేవాడు; అదైనా భ్రష్ట బ్రాహ్మణుడినుంచి ఆతడు పుచ్చుకొనేవాడు&nbsp;<BR>కాడు. హైందవధర్మం దేవాలయాలమీద ఆధారపడింది కాదు; దేవాలయాలన్నీ&nbsp;<BR>ధ్వంసం కావించబడినా సనాతనధర్మానికి అణువంతా లోటులేదు. భగవదర్థం-&nbsp;<BR>గాను అతిథులకోసమూ మాత్రమే మానవుడు ఇల్లు కట్టుకోవాలి; తనకోసం&nbsp;<BR>యిల్లు కట్టుకోవటం స్వార్థపరత్వం. కాబట్టి ఆతడు దేవుడికి ఉనికిపట్టుగా దేవా-&nbsp;<BR>లయాలను నిర్మిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">కుటుంబానికి దాపురించిన దుర్భరదారిద్య్రంతో శ్రీరామకృష్ణుడు చిన్న-&nbsp;<BR>నాటనే ఒక ఆలయంలో అర్చకుడు కావలసివచ్చింది; ఆ ఆలయంలో ప్రకృతి&nbsp;<BR>అనీ కాళి అనీ పేర్కోబడే జగన్మాత ప్రతిష్ఠితమైవుంది. అందులో కాళీమూర్తి&nbsp;<BR>ఒక పురుషమూర్తిమీద తన పాదాలను ఊన్చి నిలబడివుంటుంది - మాయ తొల-&nbsp;<BR>గనిదే మనం ఏమీ తెలుసుకోలేమని దీన్లోని భావం. బ్రహ్మం స్త్రీ కాదు, పురు-&nbsp;<BR>షుడూ కాదు; అది అజ్ఞాతం, అజ్ఞేయం: కాని మనకు దర్శనీయమవటానికై&nbsp;<BR>బ్రహ్మం మాయాచ్ఛాదితమై, జగన్మాతగా, సృష్టిని వెలువరిస్తోంది. సాగిలబడిన&nbsp;<BR>విగ్రహం - పరమశివుడు - మాయావృతుడై వుండటంతో శవమైవున్నాడు. ‘‘శక్తి-&nbsp;<BR>చేత బ్రహ్మాన్ని కప్పిన మాయను తొలగిస్తాను’’ అని జ్ఞాని పలుకుతాడు (యిదే&nbsp;<BR>అద్వైతం); కాని భక్తుడు యిలా అంటాడు: ‘‘నేను అమ్మను ప్రార్థిస్తాను, తలుపు&nbsp;<BR>తెరవమంటాను, దాని తాళంచెవి వుండేది ఆమె చేతిలో మాత్రమే, అలా నేను&nbsp;<BR>దేవుడి మాయాచ్ఛాదనాన్ని తొలగించుకొంటాను.’’</FONT></p>
<p><FONT FACE="SHREE900, SHREE, sans-serif" SIZE="3">కాళీమాతృదేవి నిత్యపూజ మన బాలార్చకుడి హృదయంలో ప్రగాఢభక్తిని&nbsp;<BR>మేలుకొల్పటంతో ఆతడిక తన నిత్యవిధిని సాగింపలేకపోయేవాడు. కాబట్టి&nbsp;<BR>ఆతడు తన విధిని చాలించి, ఆలయ ఆవరణంలోని చిట్టడవిలో కెళ్లి ధ్యాన&nbsp;<BR>నిమగ్నుడయ్యేవాడు. ఈ చిట్టడవి గంగానది ఒడ్డునే వుండటంతో ఒకరోజు&nbsp;<BR>గంగాప్రవాహం ఆతడొక కుటీరాన్ని నిర్మించుకోటానికి కావలసిన సాధనసామగ్రిని&nbsp;<BR>కొట్టుకొనితెచ్చి సరిగ్గా ఆతడి పాదాలవద్దకు చేర్చింది. ఈ కుటీరంలో ఆయన&nbsp;<BR>ఉపవసించాడు, విలపించాడు, ప్రార్థించాడు, లోకజననీ ధ్యానాన్నే తప్ప తక్కిన&nbsp;<BR>తలపులను, శరీరపర్యవేక్షణ చింతను సైతం అతడు మానుకొన్నాడు.  ఒక&nbsp;<BR>బంధువు ఆతనిచే ప్రతిరోజు ఒకసారి కొంత ఆహారాన్ని తినిపిస్తూ,&nbsp;<BR>ఆతణ్ణి కనిపెట్టివున్నాడు. లోకమాతృ సందర్శనంలో ఆతడికి తోడ్పటానికై&nbsp;<BR>కాలాంతరంలో ఒక సన్న్యాసిని అరుదెంచింది. ఆతడికి వలసిన గురువులు&nbsp;<BR>ఆతడు అన్వేషించకనే ఆతడి వద్దకు రాసాగారు; ప్రతి శాఖనుంచి ఒకయోగి&nbsp;<BR>ఏతెంచి దేన్నో బోధించపూనుకొన్నాడు, ప్రతి గురువు బోధను శ్రీరామకృష్ణుడు&nbsp;<BR>ఆతురతతో ఆలకించాడు; కాని ఆతడు జగన్మాతనే పూజించాడు; ఆతడికి</FONT></p>
<hr class="puTa_virupu">
<table><tr><td><a class=puTa_lanke href=puTa325.html>p325</a></td><td>p326</td><td><a class=puTa_lanke href=puTa327.html>p327</a></td></tr></table>
</div></body></html>
