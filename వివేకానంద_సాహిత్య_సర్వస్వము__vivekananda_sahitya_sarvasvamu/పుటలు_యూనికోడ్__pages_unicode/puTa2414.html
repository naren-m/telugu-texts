<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2413.html>p2413</a></td><td>p2414</td><td><a class=puTa_lanke href=puTa2415.html>p2415</a></td></tr></table>
<p><FONT FACE="SHREE900, SHREE, sans-serif" SIZE="3">మద్రాసుసభ సన్మానానికి సమాధానం </FONT><FONT FACE="TimesNewRoman, Times, serif" SIZE="2">3 6 5</FONT></p>
<BR>
<p><FONT FACE="SHREE900, SHREE, sans-serif" SIZE="3">సనాతనమతంలోని ఆశయాలను సాధించడంలో యావద్భారతానికీ&nbsp;<BR>సహాయపడగలం.</FONT></p>
<BR>
<p><FONT FACE="SHREE900, SHREE, sans-serif" SIZE="3">బానిస నుదుట ప్రకృతి వేసేగుర్తును మొదట తుడిచివేసికొందాం. ఆ&nbsp;<BR>మచ్చ ‘అసూయ’. ఎవరినీ చూచి అసూయపడొద్దు. సత్కార్యం తలపెట్టేవారి&nbsp;<BR>కందరికీ సహాయపడండి. మూడులోకాలలోని ప్రతిప్రాణికీ సద్భావంవల్ల శుభం&nbsp;<BR>సంకల్పించండి.</FONT></p>
<BR>
<p><FONT FACE="SHREE900, SHREE, sans-serif" SIZE="3">మన మతంలోని ప్రథానసత్యాన్ని ప్రాతిపదికగా తీసికొందాం. హిందూ,&nbsp;<BR>బౌద్ధ జైనమతాల కది పారంపర్యంగా లభించింది. అది మానవునిలోవున్న ఆత్మ-&nbsp;<BR>వస్తువు చావుపుట్టుకలు లేనిది, సర్వవ్యాపకమైందీ, నిత్యమైందీ. దాని మహిమ-&nbsp;<BR>లను ఆమ్నాయాలుసైతం సంపూర్ణంగా వర్ణించజాలవు. దాని మహిమ ముందు&nbsp;<BR>అసంఖ్యాక జ్యోతిర్మండలంతో కూడిన ఈ విశ్వం బిందుమాత్రం. ప్రతిపురు-&nbsp;<BR>షుడు, ప్రతిస్త్రీ - దేవాదిదేవులు మొదలుకొని మన పాదాలకిందపడి నలిగిపోయే&nbsp;<BR>పురుగువరకు అన్నిజీవులు సంకోచరూపంలోనో, వ్యాకోచరూపంలోనో ఆ ఆత్మ-&nbsp;<BR>వస్తువే. భేదమంతా పరిణామంలోనే కానీ వస్తుతత్త్వంలో కాదు.</FONT></p>
<p><FONT FACE="SHREE900, SHREE, sans-serif" SIZE="3">అనంతమైన ఆత్మశక్తి, భౌతికపదార్థంమీద పనిచేయడంవల్ల భౌతిక&nbsp;<BR>వికాసం కలుగుతుంది. తనమీదనే అది పనిచేయడంవల్ల మానవుడు దేవు&nbsp;<BR>డవుతాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">మొదట మనం దేవతల మవుదుంగాక! తర్వాత ఇతరులు దేవతలు కావ-&nbsp;<BR>డానికి తోడ్పడుదుంగాక! ‘‘దివ్యత్వాన్ని పొందండి. కృషి చేయండి’’ - ఇది మన&nbsp;<BR>పథకం. మానవుడు పాపి అని చెప్పకండి. ‘‘నీవు దేవుడివి’’ అని చెప్పండి.&nbsp;<BR>ఒకవేళ దయ్యమేదైనా వున్నా, మన విధ్యుక్తధర్మం దేవుని స్మరించడమేకానీ&nbsp;<BR>దయ్యాన్నికాదు.</FONT></p>
<p><FONT FACE="SHREE900, SHREE, sans-serif" SIZE="3">ఈ గది చీకటిగా వుంటే పదేపదే ఆ మాట అనడంచేత, చీకటిని భావిం-&nbsp;<BR>చడంచేత చీకటిపోదు. దీపం తీసికొనిరావడం అవసరం. వ్యతిరేకమైందీ, నిర్మూ-&nbsp;<BR>లాత్మకమైందీ, విమర్శాత్మకమైందీ ఏదీ నిలిచేది కాదని మనం గ్రహించడం అవ-&nbsp;<BR>సరం. అన్వయపూర్వకమైంది, ప్రతిపాదకపూర్వకమైంది, నిర్మాణాత్మకమైందే&nbsp;<BR>అమృతశీలం కలది; అదే ఎప్పుడూ నిలిచేది. ‘‘మనమున్నాం’’ ‘‘దేవు&nbsp;<BR>డున్నాడు’’ ‘‘మనం, భగవంతుడు ఒక్కటే’’, ‘‘శివోఽహం’’ ‘‘శివోఽహం’’&nbsp;<BR>అని ముందుకు సాగిపోదాంగాక! కావలసింది భౌతికవస్తువు కాదు. ఆత్మయే!&nbsp;<BR>నామరూపాత్మకమైనదంతా అదృశ్యం కాకతప్పదు. ఇది శ్రుతులు ఘోషించే&nbsp;<BR>శాశ్వత సత్యం. జ్యోతిని తీసికొనిరా! చీకటి దానంతటదే మాయమవుతుంది.&nbsp;<BR>వేదాంతకేసరి గర్జించాలి. అంతట నక్కలన్నీ పరుగెత్తి తమ కన్నాలలో దూరు-</FONT></p>
<hr class="puTa_virupu">
<table><tr><td><a class=puTa_lanke href=puTa2413.html>p2413</a></td><td>p2414</td><td><a class=puTa_lanke href=puTa2415.html>p2415</a></td></tr></table>
</div></body></html>
