<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa779.html>p779</a></td><td>p780</td><td><a class=puTa_lanke href=puTa781.html>p781</a></td></tr></table>
<p><FONT FACE="SHREE902, SHREE, sans-serif" SIZE="4">లోకోపకారం</FONT></p>
<BR>
<p><FONT FACE="SHREE900, SHREE, sans-serif" SIZE="3">మీ మతంవల్ల సమాజానికి ఏ ప్రయోజనం కలుగుతోంది? అనే ప్రశ్న&nbsp;<BR>తరచూ వేయబడుతూంటుంది. సత్యనిర్ణయానికై సమాజాన్ని కొలమానం&nbsp;<BR>చెయ్యటం బొత్తిగా హేతువిరుద్ధం. మనం పొందుతున్న అభివృద్ధిక్రమంలో&nbsp;<BR>సమాజమనేది ఒకానొక దశమాత్రమే. ఇంతకంటె వైజ్ఞానిక పరిశోధనయొక్క&nbsp;<BR>విలువను దానిద్వారా పసిబిడ్డకు కలిగేమేలు లేక ప్రయోజనాన్నిబట్టి నిర్ణయిం-&nbsp;<BR>చటం ఉచితం. ఇది బొత్తిగా అమానుషం. సమాజవ్యవస్థ స్థిరంగావుంటే అది&nbsp;<BR>ఎల్లకాలం పసిబిడ్డగానే నిలిచిపోయేట్లుంటుంది. పరిపూర్ణత్వం పొందిన మానవ&nbsp;<BR>సమాజం అసంభవం. బాల్యంనుంచీ మానవుడు అభివృద్ధి పొందవలసివున్నాడు.&nbsp;<BR>సమాజం ఒకదశలో మంచిదే. కాని అది మనకు ఆదర్శం కాజాలదు; అది నిరం-&nbsp;<BR>తరం మారుతూంటుంది. ఆడంబరంతో, వంచనతో కూడిన నేటి వాణిజ్య&nbsp;<BR>నాగరికత నశించాలి. ‘‘మేయర్‌ ప్రభువు ప్రదర్శనం’’ వంటి మోసం నశించాలి.&nbsp;<BR>లోకానికి వ్యక్తులద్వారా భావబలం కావలసివుంది. నా గురుదేవుడు యిలా చెబు-&nbsp;<BR>తూండేవాడు: ‘‘నీ పద్మం వికసించటానికి నువ్వెందుకు తోడ్పడవు? అది&nbsp;<BR>వికసిస్తే తుమ్మెదలు వాటంతట అవే వస్తాయికదా!’’ భగవత్ప్రేమలో ఉన్మత్తు&nbsp;<BR>లైనవారు ప్రపంచానికి అవసరం. నీపట్ల నీకు విశ్వాసం వుండాలి. అప్పుడు నువ్వు&nbsp;<BR>భగవంతుణ్ణి విశ్వసిస్తావు. ఆరుమంది విశ్వాసుల, పవిత్రశీలుర చరిత్రే ప్రపంచ&nbsp;<BR>చరిత్ర. మనకు మూడు విషయాలు అవసరం: అనుభవించగల హృదయం,&nbsp;<BR>భావించగల మెదడు, పనిచెయ్యగల హస్తం. మొదట మనం లోకాన్ని విడిచి&nbsp;<BR>యోగ్యమైన ఉపకరణాలుగా శిక్షితులం కావాలి. నువ్వు నిన్ను డైనమోగా</FONT><FONT FACE="SHREE900, SHREE, sans-serif" SIZE="3">(అత్యంత శక్తివంతుడవుగా) రూపొందించుకో. మొదట లోకానికై వేదనపడు.&nbsp;<BR>పనిచెయ్యటానికి అంతా సిద్ధంగా వుంటారు. కాని ఆవేదనపడుతున్న వ్యక్తి కరు&nbsp;<BR>వవుతున్నాడు. ఇగ్నేషియస్‌ లయోలా వంటివారిని అవతరింపచెయ్యగల ఆవేదన&nbsp;<BR>ఏదీ? నీ ప్రేమను, నమ్రతను పరీక్షించుకో. అసూయాప్రవృత్తిగల వ్యక్తిలో&nbsp;<BR>నమ్రత వుండదు. అతడిలో ప్రేమ హుళక్కి. అసూయ ఘోరపాపం; అది మాన-&nbsp;<BR>వుడిలో అతినిగూఢంగా ప్రవేశిస్తుంది. ద్వేషంతోగాని, అసూయతోగాని&nbsp;<BR>నీ మనస్సు ప్రతిక్రియ చూపుతోందా? అని నిన్ను నువ్వు ప్రశ్నించుకో. బారు-&nbsp;<BR>వులకొద్దీ ద్వేషంతో, ఆగ్రహంతో సత్కార్యాలు నిరంతరం నిర్వర్తింపబడు</FONT></p>
<p><FONT FACE="SHREE900, SHREE, sans-serif" SIZE="3">విద్యుదుత్పాదక యంత్రవిశేషం.</FONT></p>
<p><FONT FACE="TimesNewRoman, Times, serif" SIZE="2">3 6 5</FONT></p>
<hr class="puTa_virupu">
<table><tr><td><a class=puTa_lanke href=puTa779.html>p779</a></td><td>p780</td><td><a class=puTa_lanke href=puTa781.html>p781</a></td></tr></table>
</div></body></html>
