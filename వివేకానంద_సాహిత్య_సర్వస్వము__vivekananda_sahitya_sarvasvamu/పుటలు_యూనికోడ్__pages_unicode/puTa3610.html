<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3609.html>p3609</a></td><td>p3610</td><td><a class=puTa_lanke href=puTa3611.html>p3611</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup>ˇ</FONT></p>
<p><FONT FACE="SHREE900, SHREE, sans-serif" SIZE="3">లేకపోతే అలాటి పనుల్లో నువ్వు చెయ్యి దూర్చొద్దు. అంతేగాక&nbsp;<BR>అలాంటిపనినుండి యితరులనుకూడ వారించు. నువ్వు యింకా పసివాడవు.&nbsp;<BR>కాంచన వ్యామోహమంటే ఏమిటో నీకు తెలియదు. అత్యంత నీతిపరుణ్ణయినా&nbsp;<BR>అవకాశాలు మోసగాణ్ణిగా మార్చేస్తాయి. లోకం రీతి యిది...</FONT></p>
<p><FONT FACE="SHREE900, SHREE, sans-serif" SIZE="3">కలిసి పనిచేయటం మన స్వభావంలో లేనేలేదు. ఇప్పటి మన దుఃస్థితికి&nbsp;<BR>యిదే కారణం. విధేయతను మొదట అలవరచుకోండి. ఈ పాశ్చాత్య దేశాల్లో&nbsp;<BR>- అత్యున్నత స్థాయిలో స్వతంత్రతాశక్తి వున్నా, విధేయతాగుణంకూడ&nbsp;<BR>దానికి జోడుగా సమానస్థితిలోనే వుంది. మనలో ప్రతివారూ ఎవరికివారే&nbsp;<BR>అధికుల మనుకుంటున్నారు. దీనివల్ల ఏ ప్రయోజనం నెరవేరదు. అఖండమైన&nbsp;<BR>ఉత్సాహం, అపరిమితమైన ధైర్యం, అప్రతిహతమైన శక్తి అన్నిటికంటె అధికంగా&nbsp;<BR>- పరిపూర్ణమైన విధేయత - అనే ఈ లక్షణాలే ఒక వ్యక్తినిగాని, ఒక దేశాన్నిగాని&nbsp;<BR>పునరుజ్జీవనం గావిస్తాయి. ఈ లక్షణాలు పూర్తిగా మనలో కొరవడ్డాయి.</FONT></p>
<p><FONT FACE="SHREE900, SHREE, sans-serif" SIZE="3">నువ్వు ప్రస్తుతం చేస్తున్న రీతిలోనే పనిని కొనసాగించు. కాని అధ్యయనం&nbsp;<BR>విషయంలో ఎంతో శ్రద్ధ వహించాలి. జె. బాబు నాకొక హిందీ పత్రికను&nbsp;<BR>పంపాడు. దాన్లో ఆల్వారు పండితుడైన శ్రీరా, నా షికాగో ప్రసంగ అనువాదాన్ని&nbsp;<BR>ప్రచురించాడు. వారిద్దరికీ నేను ప్రత్యేకంగా ఋణపడ్డానని తెలియజెయ్యి.</FONT></p>
<p><FONT FACE="SHREE900, SHREE, sans-serif" SIZE="3">ప్రస్తుతం నీకు ప్రత్యేకంగా కొంత రాస్తున్నాను. రాజపుత్రస్థానంలో ఒక&nbsp;<BR>కేంద్రాన్ని నెలకొల్పే విషయంలో ప్రత్యేక శ్రద్ధ పూను. అది జయపూర్‌ లేక&nbsp;<BR>అజ్మీర్‌ వంటి కేంద్రస్థానమై వుండాలి. తర్వాత ఆల్వారు ఖేత్రీవంటి ప్రదేశాల్లో&nbsp;<BR>దాని శాఖలు ఏర్పడాలి. నువ్వు అందరితో కలిసిమెలసి ప్రవర్తించాలి. ఎవరితోను&nbsp;<BR>మనకు తగాదా లేదు. ‘న’ పండితునకు నా ప్రేమాలింగనాలు అందించు. ఆయన&nbsp;<BR>గొప్ప ఉత్సాహవంతుడు. సకాలంలో కార్యతత్పరతను ప్రదర్శించగలడు. శ్రీ&nbsp;<BR>‘మ’కు - ‘జీ’కి నా గౌరవాభినందనాలను అందించు. అజ్మీర్‌లో మతపరమైన&nbsp;<BR>సంఘంగాని తత్తుల్యమైనదేదో వెలసినట్లుంది - దాని విషయం ఏమిటో పూర్తిగా&nbsp;<BR>తెలుపు. మళ్లీ ‘మం’ - బాబు, ఉత్తరం రాస్తూ, తాను, యితరులు నాకు&nbsp;<BR>జాబులు రాసినామని రాశాడు. కాని యింతవరకు అవి ఏ ఒక్కటిగాని అంద-&nbsp;<BR>లేదు... మఠాలుగాని, కేంద్రాలుగాని, ఆ సంబంధమైనవేవిగాని కలకత్తాలో ప్రారం-&nbsp;<BR>భించినందువల్ల ప్రయోజనంలేదు. వాటికి తగిన ప్రదేశం వారణాసి. నాకు&nbsp;<BR>అలాంటి ఆలోచనలు ఎన్నో ఉన్నాయి. కాని అవన్నీ డబ్బులమీద ఆధార&nbsp;<BR>పడ్డాయి. క్రమక్రమంగా నీకు తెలుస్తుంది. ఇంగ్లండ్‌లో మన ఉద్యమం నెమ్మదిగా&nbsp;<BR>పాదుకొంటూందని పత్రికలద్వారా నువ్వు గ్రహించేవుంటావు. ఏ ఉద్యమమైనా&nbsp;<BR>ఈ దేశంలో నెలకొనటానికి కొంత సమయం పడుతుంది. కాని ఒక్కసారి ‘జాన్‌</FONT></p>
<hr class="puTa_virupu">
<table><tr><td><a class=puTa_lanke href=puTa3609.html>p3609</a></td><td>p3610</td><td><a class=puTa_lanke href=puTa3611.html>p3611</a></td></tr></table>
</div></body></html>
