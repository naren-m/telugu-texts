<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1834.html>p1834</a></td><td>p1835</td><td><a class=puTa_lanke href=puTa1836.html>p1836</a></td></tr></table>
<p><FONT FACE="SHREE900, SHREE, sans-serif" SIZE="3">230 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">కోసంగానే ధరిస్తారు. శీతలదేశాల్లో అనివార్యావశ్యకతవల్ల జనం - అనాగరికులై&nbsp;<BR>వున్నప్పుడు - జంతు చర్మాలను ధరించేవారు. క్రమక్రమంగా నాగరికులయ్యాక,&nbsp;<BR>ముందు కంబళ్లు కప్పుకోవటాన్ని నేర్చుకొని, ఆ తరువాత కుట్టిన దుస్తులను&nbsp;<BR>- షరాయీలు, కోట్లు మొదలైనవాటిని ధరించటం కాలక్రమంలో నేర్చుకొ-&nbsp;<BR>న్నారు. శీతలదేశాల్లో ఆభరణ సౌందర్యాన్ని ఆడంబరంగా కనపరచటం అసాధ్య-&nbsp;<BR>మనటం స్పష్టం. ఆభరణాలు అనాచ్ఛాదిత దేహంమీదగదా ధరించాలి. అలా&nbsp;<BR>ధరించటం విపరీతమైన చలికి గురౌటమే. కాని ఆభరణ వ్యామోహం అక్కడ&nbsp;<BR>దుస్తుల సౌందర్యంగా మార్పబడి, సంతృప్తి నిస్తుంది. హిందూదేశంలో ఆభర-&nbsp;<BR>ణాల ‘ఫ్యాషన్‌’ అనేకసార్లు ఎలా మార్పులు చెందుతుందో, అలాగే పాశ్చాత్యదే-&nbsp;<BR>శాల్లో దుస్తుల ‘ఫ్యాషన్‌’ ప్రతి క్షణం మారుతుంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి శీతలదేశాల్లో ఆపాదమస్తకాచ్ఛాదితులైతేకాని యితరుల ముందు&nbsp;<BR>కనిపించకూడదనే నియమం ఏర్పడింది. లండన్‌లో మర్యాదస్తులు - స్త్రీలు,&nbsp;<BR>పురుషులు - సమాజ నియమాలు నిర్దుష్టంగా పాటించిగాని బహిరంగంగా&nbsp;<BR>కనిపించరాదు. పాశ్చాత్యదేశాల్లో స్త్రీలు - నలుగురిలో - తమ పాదాలను&nbsp;<BR>కనపరచటం అవినీతిని సూచించే కార్యం. కాని నాట్యంలో ముఖాన్ని,&nbsp;<BR>భుజాలను, శరీర పైభాగాన్ని, బయల్పరచటం చెడుకాదు. ఇక మన దేశంలో&nbsp;<BR>స్త్రీ తన ముఖాన్ని చూపటం సిగ్గుపడాల్సిన కార్యం (కాబట్టే ముఖంపై ముసుగు&nbsp;<BR>కప్పుకోవటం అంత ముఖ్యం). కాని పాదాలను కనపరచటం తప్పుకాదు.&nbsp;<BR>రాజపుటానాలోను, హిమాలయాల్లోను, స్త్రీలు తమ కటి ప్రదేశాన్ని తప్ప&nbsp;<BR>శరీరాన్నంతటిని వస్త్రాచ్ఛాదితంగా వుంచుకొంటారు.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్య దేశంలో నటీజనం, వేశ్యాజనం, పురుషులను ఆకర్షించే నిమిత్తం&nbsp;<BR>అతిపలుచని దుస్తులను (దుకూలాలు) ధరిస్తారు. నృత్యమంటే అనేకసార్లు సంగీ-&nbsp;<BR>తానికి అనురూపమైన చలనాలతో తమ అంగాలను బయల్పరచటమే కదా! మన&nbsp;<BR>దేశంలో గొప్ప యింటి స్త్రీలు పూర్ణాచ్ఛాదితలై వుండరు; కాని వేశ్యలు&nbsp;<BR>అలా వుంటారు. పాశ్చాత్య దేశంలో స్త్రీలు పగటిపూట పూర్ణాచ్ఛాదితలై&nbsp;<BR>వుంటారు; కాబట్టి స్వల్పాచ్ఛాదనంతో కనిపించేటప్పుడు వారి ఆకర్షణ అధికం.&nbsp;<BR>మన స్త్రీలు సామాన్యంగా ఎప్పుడూ యింట్లోనే వుంటారు. అందువల్ల వస్త్ర&nbsp;<BR>ధారణ అధికంగా చేసుకోరు; కాబట్టి పూర్ణ వస్త్రధారణమే మన కాకర్షకంగా&nbsp;<BR>వుంటుంది. కేరళలో స్త్రీ పురుషులు నడుముకు మాత్రం ఒక బట్ట చుట్టుకొని&nbsp;<BR>వుంటారు. వంగదేశంలోకూడా యించుమించు అదే స్థితి, కాని పురుషుల&nbsp;<BR>ముందు స్త్రీలు ముఖాన్ని పూర్తిగా ముసుగుతో మరుగుపరచుకొని, శరీరాన్ని&nbsp;<BR>పూర్ణాచ్ఛాదిత మొనర్చుకొంటారు.</FONT></p>
<hr class="puTa_virupu">
<table><tr><td><a class=puTa_lanke href=puTa1834.html>p1834</a></td><td>p1835</td><td><a class=puTa_lanke href=puTa1836.html>p1836</a></td></tr></table>
</div></body></html>
