<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2597.html>p2597</a></td><td>p2598</td><td><a class=puTa_lanke href=puTa2599.html>p2599</a></td></tr></table>

<p><FONT FACE="SHREE900, SHREE, sans-serif" SIZE="3">అపూర్వమైనదిగా ఆ జాతి వెలయునేమో! ఇంతే నేను చెప్పగలది, యింతకంటె&nbsp;<BR>నేను చెయ్యగల గుణదోష పరామర్శ వేరే ఏమీ లేదు. నా జీవితంలో ఎన్నో దేశాలు&nbsp;<BR>తిరిగాను; తిరిగేకొద్దీ, చూసేకొద్దీ ఏం చెప్పటానికి నాకు నోరు ఆడటం లేదు.&nbsp;<BR>గుణదోష విమర్శే నాకు స్ఫురించటం లేదు.</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు, భారతదేశంలో ఆదర్శ మహిళ, మాతృమూర్తి. మొదటినుండి&nbsp;<BR>చివరి వరకూ ఆమే. మహిళ అనగానే భారతీయుడి మనస్సులో స్ఫురించేది&nbsp;<BR>మాతృభావమే. భగవంతుణ్ణి సైతం భారతీయులు ‘తల్లి’ అంటారు. పిల్లలుగా&nbsp;<BR>వున్నప్పుడు బాల్యంలో ప్రతిరోజూ ప్రొద్దున తల్లి వద్దకు ఒక చిన్నపాత్రలో నీరు&nbsp;<BR>తీసుకువెళ్లేవారం. అందులో ఆమె తన కాలి బొటనవ్రేలును ముంచుతుంది. ఆ&nbsp;<BR>నీటిని మేం తాగేవారం.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్యదేశాల్లో స్త్రీ అంటే భార్య. స్త్రీత్వం అక్కడ భార్యాత్వంలో&nbsp;<BR>కేంద్రీకృతమై వుంది. భారతదేశంలో సహజంగా అందరికీ స్త్రీత్వ ప్రభావం అంతా&nbsp;<BR>మాతృభావంలో కేంద్రీకృతమై వుంది. పాశ్చాత్య కుటుంబంలో పరిపాలించే&nbsp;<BR>స్థానం గృహిణిది. హైందవ కుటుంబంలో పరిపాలించే స్థానం తల్లిది. పాశ్చాత్య&nbsp;<BR>కుటుంబానికి తల్లి గనుక వస్తే ఆమెకూడ గృహిణి ఏలుబడికి తలవంచవలసిందే,&nbsp;<BR>ఇల్లు ఇల్లాలిదే. తల్లి ఎప్పుడూ మా కుటుంబాల్లోనే నివసిస్తుంది; గృహిణి ఆ&nbsp;<BR>తల్లికి లోబడి వుండవలసిందే. మన భావనలలోని వ్యత్యాసాలను గుర్తించండి.</FONT></p>
<p><FONT FACE="SHREE900, SHREE, sans-serif" SIZE="3">ఉన్న విషయాన్ని వున్నట్లు చెబుతున్నాను. దాన్నిబట్టి ఉభయపక్షాలను&nbsp;<BR>మనం పోల్చి చూడవచ్చును. ఈ భేదాన్ని చూడండి - ‘‘భారతీయ కుటుం-&nbsp;<BR>బంలో గృహిణికి స్థానం ఏదీ?’’ అని మీరు అడుగుతారు. ‘‘అమెరికన్‌ కుటుం-&nbsp;<BR>బంలో తల్లికి స్థానం ఏదీ?’’ అని భారతీయుడు అడుగుతాడు. తల్లి పరమపూ-&nbsp;<BR>జ్యురాలు. నాకు యీ శరీరాన్ని ప్రసాదించింది, నన్ను నవమాసాలు తన గర్భంలో&nbsp;<BR>మోసింది, అవసరం ఐతే నాకై తన ప్రాణాలనైనా యిస్తుంది. నేనెంత దుర్మార్గు-&nbsp;<BR>డినైనా, అపకారినైనా, నా మీద ఎడతెగని ప్రేమ గలది. అలాటి తల్లి ఎక్కడ?&nbsp;<BR>విడాకులకై చీటికిమాటికి న్యాయస్థానాల కెళ్లే భార్య ఎక్కడ? అమెరికా దేశస్థు-&nbsp;<BR>లారా, తల్లికే అగ్రస్థానం యిచ్చే కుమారుణ్ణి మీ దేశంలో నేను చూడలేదు. మేమో&nbsp;<BR>మరణకాలంలో సైతం భార్యకూ బిడ్డకూ ఆ తల్లి పదవిని ఒసగం. తల్లికంటె&nbsp;<BR>ముందు చావవలసి వచ్చినప్పుడు సైతం ఆమె ఒడిలో ప్రాణాలను విడువ&nbsp;<BR>గోరుతాం. ఏదీ ఆ తల్లి? స్త్రీ అనే మాట భౌతిక శరీరంతో సంబంధపడిందేనా!&nbsp;<BR>శరీర సంబంధాన్ని ప్రధానీకరించే ఆదర్శాలంటే భారతీయుని మనస్సు&nbsp;<BR>భయపడుతుంది. ఓ మహిళా, నీ పేరుకు శారీరకాలైన చుట్టరికాలకు ఎలాటి</FONT></p>
<hr class="puTa_virupu">
<table><tr><td><a class=puTa_lanke href=puTa2597.html>p2597</a></td><td>p2598</td><td><a class=puTa_lanke href=puTa2599.html>p2599</a></td></tr></table>
</div></body></html>
