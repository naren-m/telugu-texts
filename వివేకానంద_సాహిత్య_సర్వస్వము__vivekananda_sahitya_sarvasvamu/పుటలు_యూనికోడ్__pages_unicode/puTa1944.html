<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1943.html>p1943</a></td><td>p1944</td><td><a class=puTa_lanke href=puTa1945.html>p1945</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">339</FONT></p>
<p><FONT FACE="SHREE900, SHREE, sans-serif" SIZE="3">అదెంతో బలపడుతోంది. ఈనాడు జర్మనీ ఐరోపాకంతకూ నియంతృత్వం&nbsp;<BR>వహించింది. ఐరోపాలో జర్మనీస్థాయి అందరికంటె మించి వుంది. మిగిలిన&nbsp;<BR>దేశాలకంటె చాలకాలం క్రితమే జర్మనీలో స్త్రీ పురుషులకు నిర్బంధవిద్య&nbsp;<BR>అమలుపరచబడింది. నిరక్షరాస్యత శిక్షార్హమని శాసనం చేశారు. ఈనాడు&nbsp;<BR>జర్మనీలో అందరూ విద్యావంతులే. జర్మన్‌ సైన్యం ప్రపంచంలో అత్యుత్తమ&nbsp;<BR>మైందని ప్రతీతి. నౌకాదళంలోను జర్మనీ సర్వాతిశాయి. వస్తు నిర్మాణంలో&nbsp;<BR>జర్మనీ ఇంగ్లాండు నధిగమించింది. జర్మన్‌ వాణిజ్యం ఆంగ్లేయుల వలస&nbsp;<BR>రాజ్యాల్లోకూడా పెరుగుతోంది. జర్మన్లు నెమ్మది నెమ్మదిగా నౌకాధిపత్యం&nbsp;<BR>వహిస్తున్నారు. జర్మన్‌ చక్రవర్తి ఆజ్ఞకు లోబడి చైనా యుద్ధరంగంలో తక్కిన&nbsp;<BR>దేశాలన్నీ జర్మన్‌ సేనాపతి నాయకత్వాన్ని అంగీకరించాయి.</FONT></p>
<p><FONT FACE="SHREE900, SHREE, sans-serif" SIZE="3">రోజంతా మా రైలు జర్మనీగుండా పయనించి, పొద్దు వాలేసరికి ఆస్ట్రియా&nbsp;<BR>సరిహద్దుల్లో ప్రవేశించింది. ఆస్ట్రియా పూర్వం జర్మన్ల ఆధిపత్యం కింద&nbsp;<BR>వుండేది. ఇప్పుడది పరాయి ప్రాంతం. ఐరోపాలో ప్రయాణం చెయ్యటంలో&nbsp;<BR>కొన్ని చిక్కులున్నాయి. ప్రతి దేశంలోను కొన్నికొన్ని వస్తువులమీద అక్కడి&nbsp;<BR>అధికారులు అధిక సుంకాన్ని వసూలు చేస్తారు. పొగాకువంటి కొన్ని సరుకులు&nbsp;<BR>పూర్తిగా ప్రభుత్వ వ్యాపారాధీనమై వుంటాయి. రష్యా, టర్కీలలో ప్రభుత్వ&nbsp;<BR>రహదారి చీటీ (పాస్‌పోర్ట్‌) లేకుండా మనం ప్రవేశించటానికి వీలులేదు. ఈ&nbsp;<BR>చీటీని మనవద్ద వుంచుకోవాలి. పైగా రష్యా, టర్కీలలో మన పుస్తకాలు,&nbsp;<BR>కాగితాలు అధికారులు వశపరచుకొంటారు. వారు వాటిని పరీక్షించి ఆ&nbsp;<BR>పుస్తకాలలో, పత్రాలలో వారి ప్రభుత్వాలకు, వారి మతాలకు వ్యతిరేకమైనదేదీ&nbsp;<BR>లేదని సంతృప్తి చెందాక మనకు తిరిగి యిస్తారు. వారికేమైనా అనుమానం కలిగితే&nbsp;<BR>వాటిని నాశనం చేస్తారు. ఇతర దేశాల్లో మన పొగాకు పెద్ద చిక్కులు తెచ్చి&nbsp;<BR>పెడుతుంది. మన పెట్టెలు, బుట్టలు, బంగీలు, పరుపు చుట్టలు - అవన్నీ మనం&nbsp;<BR>విప్పి చూపవలసిందే. వీటిలో పొగాకు దాచామేమో అని వీరి భయం. కాన్‌స్టాంట్‌&nbsp;<BR>నోపిల్‌కు రావాలంటే జర్మనీ, ఆస్ట్రియా, మరికొన్ని చిన్నచిన్న దేశాలగుండా&nbsp;<BR>పోవాలి. ఈ చిన్నచిన్న దేశాలు పూర్వం టర్కీలోని కొన్ని మండలాలు.&nbsp;<BR>తరువాత స్వతంత్రులైన క్రైస్తవరాజు లందరూ కలిసి టర్కీ మహమ్మదీయుల-&nbsp;<BR>నుండి వీలైనన్ని మండలాలను గుంజుకొన్నారు. ఈ పెద్ద దేశాలకంటె యీ&nbsp;<BR>చిన్నదేశాల్లోనే చిక్కులెక్కువ. అవి పెద్ద చీమలవంటివి. ఇవి చిన్న చీమల&nbsp;<BR>వంటివి. చిన్న చీమల చుర్రు గాఢమైంది.</FONT></p>
<p><FONT FACE="SHREE900, SHREE, sans-serif" SIZE="3">అక్టోబర్‌ 25వ తారీఖున ఆస్ట్రియా ముఖ్యపట్టణమైన వియన్నా చేరాం.&nbsp;<BR>ఆస్ట్రియాలోని, రష్యాలోని రాజకుటుంబీకులకు ‘ఆర్క్‌డ్యూక్స్‌’ - ‘ఆర్క్‌డ-</FONT></p>
<hr class="puTa_virupu">
<table><tr><td><a class=puTa_lanke href=puTa1943.html>p1943</a></td><td>p1944</td><td><a class=puTa_lanke href=puTa1945.html>p1945</a></td></tr></table>
</div></body></html>
