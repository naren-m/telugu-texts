<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2643.html>p2643</a></td><td>p2644</td><td><a class=puTa_lanke href=puTa2645.html>p2645</a></td></tr></table>

<p><FONT FACE="SHREE900, SHREE, sans-serif" SIZE="3">ననుకరించటానికి పరిహాసాస్పద వ్యర్థప్రయత్నాలు చెయ్యసాగారు. ఆ కారణంగా&nbsp;<BR>ధూర్తస్తోత్ర పాఠకులనే భట్రాజుల సంకెలలచేత బద్ధులై మంత్రతంత్రా లనే&nbsp;<BR>మహాజాలంలో తగుల్కొని, వారు తమపై పశ్చిమదిక్కునుండి దండెత్తివచ్చిన&nbsp;<BR>ముసల్మానులకు సులువుగా బలైనారు.</FONT></p>
<p><FONT FACE="SHREE900, SHREE, sans-serif" SIZE="3">ఆధిక్యానికై వైదికకాలంనుండి అనేక యుగాలపర్యంతం రాజశక్తితో&nbsp;<BR>పోరాడుతూండిన పురోహితశక్తిని శ్రీకృష్ణుడు తన అమానుషప్రతిభతో తాత్కాలి&nbsp;<BR>కంగానైనా నిరోధించగలిగాడు. భారతదేశంలో బ్రాహ్మణశక్తి జైన బౌద్ధ కాలాల్లో&nbsp;<BR>దాదాపుగా అంతరించిపోయింది. లేదా ప్రబలమైన ఆ ప్రతిపక్షమతాలకు తల&nbsp;<BR>వొంచి నామమాత్రంగా వుండిపోయింది. మిహిర</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3">వంశంలో రాజపుత్రుల శక్తి&nbsp;<BR>తలఎత్తిన నాటినుండి బ్రాహ్మణశక్తి తన పూర్వప్రాధాన్యాన్ని సంపాదించ చివరి&nbsp;<BR>సారి ప్రయత్నించింది. ఆ ప్రయత్నంలో అది కొత్తగా మధ్యఆసియానుండి&nbsp;<BR>వచ్చిన అనాగరకులకు పాదాక్రాంతమై, వారిని ప్రసన్నులను చేసికోవడానికై నింద్యా-&nbsp;<BR>లైన వారి ఆచార వ్యవహారాలను స్వస్థానంలో ప్రవేశపెట్టింది. అంతేగాక స్వలా&nbsp;<BR>భానికై అవివేకులైన ఆ అనాగరకులను సులభంగా వంచించే తలంపుతో నూతన&nbsp;<BR>మంత్రతంత్రాల ఆధారంతో గూఢకర్మకలాపాలను ఆ బ్రాహ్మణశక్తి చేపట్టింది.&nbsp;<BR>ఫలితం ఏమిటి? బ్రాహ్మణశక్తి తన పూర్వతేజాన్ని, జ్ఞానాన్ని, చిరకాలాభ్యస్త&nbsp;<BR>మైన తన సదాచారాలను కోల్పోయింది. ఈ రీతిలో అది ఆర్యావర్తాన్నంతా&nbsp;<BR>అతిక్రూరం, హేయం, భయంకరం ఐన దురాచారావళి అనే సుడిగుండంగా మార్చి-&nbsp;<BR>వేసింది; అంతేగాక యీ దురాచారాలకూ, మూఢవిశ్వాసాలకూ స్వయంగా&nbsp;<BR>అంజలి ఘటించటంతో సారహీనమై, అతిదుర్బలమైపోయింది. ఇలాటి పరి&nbsp;<BR>స్థితుల్లో పశ్చిమంనుండి ముసల్మానుల దండయాత్రలనే తుపాను చెలరేగ నారంభిం-&nbsp;<BR>చగానే, ఆ తాకిడికి బ్రాహ్మణశక్తి తుత్తునియలై పోయిందనటంలో వింతేముంది?&nbsp;<BR>ఆ శక్తి తిరిగి ఎన్నటికైనా తల ఎత్తుతుందో లేదో ఎవరు చెప్పగలరు?</FONT></p>
<p><FONT FACE="SHREE900, SHREE, sans-serif" SIZE="3">ఇక మహమ్మదీయ పాలనలో బ్రాహ్మణశక్తి పునర్జీవితమవటం అసంభవ-&nbsp;<BR>మైంది. మహమ్మదు ప్రవక్త యీ పురోహిత జాతికి- ఏ రూపంలోవున్నా సరే&nbsp;<BR>- అత్యంత ప్రతికూలుడు. ఈ పురోహితశక్తి వినాశనానికై, తదనుగుణంగా శాస-&nbsp;<BR>నాలను, నియమాలను తన శక్తికొద్ది రూపొందించటానికి ప్రయత్నించాడు.&nbsp;<BR>మహమ్మదీయ పాలనలో రాజే స్వయంగా ప్రధానపురోహితుడు; మతవ్యవహా-&nbsp;<BR>రాల్లో అతడే గురువు; ఆతడు సార్వభౌముడవగానే మహమ్మదీయ జగత్తునకంతా&nbsp;<BR>తానే సర్వాధికారి కావాలని ఆశించాడు. ముసల్మానుల దృష్టిలో</FONT></p>
<p><FONT FACE="TimesNewRoman, Times, serif" SIZE="3"><sup>*</sup></FONT></p>
<hr class="puTa_virupu">
<table><tr><td><a class=puTa_lanke href=puTa2643.html>p2643</a></td><td>p2644</td><td><a class=puTa_lanke href=puTa2645.html>p2645</a></td></tr></table>
</div></body></html>
