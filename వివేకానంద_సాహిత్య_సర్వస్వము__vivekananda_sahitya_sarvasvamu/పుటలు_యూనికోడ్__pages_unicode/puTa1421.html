<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1420.html>p1420</a></td><td>p1421</td><td><a class=puTa_lanke href=puTa1422.html>p1422</a></td></tr></table>
<p><FONT FACE="SHREE900, SHREE, sans-serif" SIZE="3">192 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">అత్యున్నతులై, ఈ ఐహిక సుఖాలే ప్రధానం కావనీ, ఇవి కేవలం ఆనుషంగికా&nbsp;<BR>(అంటే, ఇతరముల ననుసరించి వచ్చేవి) లనీ, గ్రహింపగల్గుతారు.</FONT></p>
<p><FONT FACE="SHREE900, SHREE, sans-serif" SIZE="3">చిన్నపురుగు మొదలు పురుష శ్రేష్ఠుని వరకు కల స్వరూపాలన్నీ&nbsp;<BR>షికాగో నగరమందలి ఫెఱ్ఱిస్‌ వ్హీల్‌ అనే బ్రహ్మాండమైన రంగులరాట్నంలో కల&nbsp;<BR>ఉయ్యాలల వంటివి. ఈ రాటము నిరంతరం తిరుగుతూంటుంది. కాని&nbsp;<BR>దానిలో కూర్చునే వారు మారుతూంటారు. ఒకడు ఏదో ఆసనంలో కూచుం-&nbsp;<BR>టాడు. ఆ చక్రంలో చుట్టంతా తిరుగుతాడు. ఆ తరువాత దాన్ని విడిచిపోతాడు.&nbsp;<BR>కాని ఆ చక్రమేమో తిరుగుతూనే వుంటుంది. జీవుడు ఒకానొక శరీరంలో&nbsp;<BR>ప్రవేశించి అందులో కొంతకాలం నివసిస్తాడు. తర్వాత దాన్ని విడిచి, మరొక దాని-&nbsp;<BR>లోకి వెళ్తాడు. దాన్నికూడ వదిలి వేరొక దానిలో ప్రవేశిస్తాడు. ఈ&nbsp;<BR>భవ చక్రాన్ని (అంటే ఐహిక జన్మ పరంపరను) పూర్తిగా వదలి, వెడలి వచ్చి,&nbsp;<BR>దాన్నుండి ముక్తుడయ్యే వరకు జీవుడు అలా తిరుగుతూ వుండవలసిందే.</FONT></p>
<p><FONT FACE="SHREE900, SHREE, sans-serif" SIZE="3">ప్రతి దేశంలో, ప్రతి యుగంలో నర జీవితంయొక్క భూత భవిష్య&nbsp;<BR>ద్వర్తమానాలను తెలిసికొనగలిగే గొప్పశక్తులు కలవారుంటారు. దాని రహస్యమిది.&nbsp;<BR>ఆత్మ ఈ కార్య కారణ చక్రంలో తగుల్కొని వుండేంత వరకు, తన&nbsp;<BR>సహజమైన స్వాతంత్య్రాన్ని సంపూర్ణంగా కోల్పోకపోయినా - ముక్త పురుషులైన&nbsp;<BR>కొందరిలాగా, ఈ కర్మచక్రంనుండి జీవాత్మను వెలికితీయు శక్తి వున్నా - దాని&nbsp;<BR>కర్మలు చాలావరకు ఈ కార్య కారణ పరంపరాధర్మాన్ని అనువర్తిస్తూనే&nbsp;<BR>వుంటుంది. కాబట్టి ఈ కార్య కారణ పరంపరను విమర్శించగల బుద్ధిశాలికి&nbsp;<BR>భూత భవిష్యద్వర్తమాన గతులను గ్రహించే అవకాశముంది.</FONT></p>
<p><FONT FACE="SHREE900, SHREE, sans-serif" SIZE="3">కామం (అంటే కోరిక) ఉన్నంత వరకు, కొరత వుందనే అనుకోవాలి.&nbsp;<BR>ప్రపూర్ణుడైన ముక్త పురుషునికి కోరికలుండ జాలవు. బ్రహ్మం దేన్నిగాని కోరడం&nbsp;<BR>జరగదు. కోరికలుంటే అతడు బ్రహ్మంకాడు; పూర్ణుడూకాడు; కాబట్టి ‘‘భగ-&nbsp;<BR>వంతుడు దీన్ని వాంఛిస్తాడు. దాన్ని వాంఛిస్తాడు. అప్పుడు కోపిస్తాడు, ఇప్పుడు&nbsp;<BR>ఆనందిస్తాడు’’ అనే మాటలు చిన్నపిల్లల మాటలు. అర్థం లేనివి. కాబట్టి మహ-&nbsp;<BR>నీయులంతా ‘‘దేనినిగాని కోరకండి; సకల వాంఛలను వదలండి. పరిపూర్ణంగా&nbsp;<BR>తృప్తులై మెలగండి’’ అనే ఉపదేశాన్ని చేశారు.</FONT></p>
<p><FONT FACE="SHREE900, SHREE, sans-serif" SIZE="3">పసివాడు బోసినోటితో ప్రాకులాడుతూ, ఈ లోకంలో ప్రవేశిస్తున్నాడు.&nbsp;<BR>వృద్ధుడు బోసినోటితో ప్రాకులాడుతూ, ఈ లోకంనుండి వెళ్లిపోతున్నాడు. ఇలా&nbsp;<BR>ఆద్యంతాలు ఒక్క తీరుగానే కన్పిస్తాయి. కాని ఒకనికి ప్రపంచానుభవం&nbsp;<BR>అలవడనే లేదు; రెండోవాడు దాన్ని పూర్తిగా పొందాడు. ఆకాశంలో (ఈథర్‌)</FONT></p>
<hr class="puTa_virupu">
<table><tr><td><a class=puTa_lanke href=puTa1420.html>p1420</a></td><td>p1421</td><td><a class=puTa_lanke href=puTa1422.html>p1422</a></td></tr></table>
</div></body></html>
