<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1657.html>p1657</a></td><td>p1658</td><td><a class=puTa_lanke href=puTa1659.html>p1659</a></td></tr></table>
<p><FONT FACE="SHREE900, SHREE, sans-serif" SIZE="3">వేదాంతం - విశేషాధికారం</FONT></p>
<p><FONT FACE="SHREE900, SHREE, sans-serif" SIZE="3">53</FONT></p>
<p><FONT FACE="SHREE900, SHREE, sans-serif" SIZE="3">మార్పును తెచ్చేది తన చుట్టూ వున్నవాటికంటె తాను ప్రబలమై వుండాలి.&nbsp;<BR>మార్పుకు లోనైన ప్రతివస్తువును, బద్ధపరచే కారణమో, కారణాలో తప్పక&nbsp;<BR>వుండాలి. ఆ కారణంగాని, కారణాలుగాని తాము మార్పు పొందజాలనవిగా&nbsp;<BR>వుండలేవు. భగవంతుడే ప్రపంచంగా మార్పు చెందాడనుకొందాం. అప్పుడు&nbsp;<BR>భగవంతుడున్నాడు, ఆయనకు మార్పూ కలిగిందని అర్థం. అనంతమైనది&nbsp;<BR>సామంతమైన యీ జగమైందని అనుకొందాం. అప్పుడు ఆ మేరకు అనంతమైన&nbsp;<BR>దాన్లో లోపం కలిగిందన్నమాట. అప్పుడు అనంతంనుండి జగత్తును తీసివేస్తే&nbsp;<BR>మిగిలిన భాగం దేవు డవుతాడు.</FONT></p>
<p><FONT FACE="SHREE900, SHREE, sans-serif" SIZE="3">ఐతే మార్పులకు లోబడే దేవుడు దేవుడేకాడు. కాబట్టి సర్వదేవతా సిద్ధాం-&nbsp;<BR>తాన్ని తొలగించటానికి వేదాంతం అత్యంత ధీరమైన ఒక వాదాన్ని ప్రతిపాదిం-&nbsp;<BR>చింది. మనం గ్రహిస్తున్న రీతిలో, భావిస్తున్న రీతిలో యీ జగత్తు లేదు;&nbsp;<BR>నిర్వికారమైంది వికారం పొందలేదు; ఈ ప్రపంచమంతా వట్టి ఆభాసమేగాని&nbsp;<BR>సత్యం కాదు - అనేదే ఆ వాదం. ఈ భాగాలు, యీ చిన్నజీవులు, యీ&nbsp;<BR>విభేదాలు పైకి కనబడుతున్నవేగాని అసలు వస్తువుకు సహజ లక్షణాలు కావు.&nbsp;<BR>దేవు డెంతమాత్రం మారిపోలేదు. ఈ విశ్వంగా అత డెంతమాత్రం మారలేదు.&nbsp;<BR>మనం దేశకాల నిమిత్తాలగుండా చూడాలి. కాబట్టి భగవంతుడు విశ్వంగా&nbsp;<BR>కనబడుతున్నాడు. యథార్థంకాక పైకిమాత్రం కనిపించే భేదాలకు దేశకాల&nbsp;<BR>నిమిత్తాలే కారణాలు. నిశ్చయంగా యిది అత్యంత ధీరమైన వాదమే. ఈ వాదాన్ని&nbsp;<BR>మరింత స్పష్టంగా వివరించాలి. ఇది సామాన్యంగా గ్రహించే అర్థంలో ఆదర్శ-&nbsp;<BR>వాదం కాదు. జగత్తు లేదని యిది చెప్పదు; అది వుంది; కాని, అది మనం&nbsp;<BR>భావిస్తున్న రీతిలో లేదు. ఈ విషయాన్ని వివరించేందుకు అద్వైత వేదాంతం&nbsp;<BR>చూపే నిదర్శనం అందరికీ తెలిసిందే. రాత్రి చీకటిలో చెట్టుమోడును మూఢ-&nbsp;<BR>విశ్వాసి చూసి దాన్ని దయ్యంగా భావిస్తాడు; దొంగ దాన్ని చూసి రక్షక భటుడని&nbsp;<BR>భ్రాంతి పడతాడు; సఖుడని మిత్రునికోసం ఎదురుచూస్తున్న వ్యక్తి భ్రమిస్తాడు.&nbsp;<BR>ఈ సందర్భా లన్నింటిలో చెట్టులో ఏ మార్పూ కలుగలేదు. మార్పులు&nbsp;<BR>కలిగినట్లు కనబడింది. ఈ మార్పులు చూపరుల మనస్సుల్లో కలిగాయి.&nbsp;<BR>జ్ఞాతపరంగా, మనస్తత్వశాస్త్రం ద్వారా మనం యీ విషయాన్ని మరింత స్పష్టంగా&nbsp;<BR>గ్రహించగలం. మనకు బాహ్యంగా ఏదో వుంది. దాని యథార్థతత్త్వం మనకు&nbsp;<BR>తెలియదు. అది అజ్ఞేయం. దాన్ని మనం ‘ఎక్స్‌’ అందాం. మన లోపలా ఒకటి&nbsp;<BR>వుంది. అదీ అజ్ఞాతమే, అజ్ఞేయమే. దాన్ని ‘వై’ అందాం. మనకు జ్ఞేయమైనది&nbsp;<BR>ఎక్స్‌ + వై. మనకు తెలిసిన ప్రతి విషయంలోను రెండు భాగాలున్నాయి.&nbsp;<BR>బైటి ఎక్స్‌ భాగం, లోపలి వై భాగం; మనకు తెలిసేది యీ ఎక్స్‌ + వై. కాబట్టి</FONT></p>
<hr class="puTa_virupu">
<table><tr><td><a class=puTa_lanke href=puTa1657.html>p1657</a></td><td>p1658</td><td><a class=puTa_lanke href=puTa1659.html>p1659</a></td></tr></table>
</div></body></html>
