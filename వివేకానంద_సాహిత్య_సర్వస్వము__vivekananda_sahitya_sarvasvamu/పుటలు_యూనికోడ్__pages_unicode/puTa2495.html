<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2494.html>p2494</a></td><td>p2495</td><td><a class=puTa_lanke href=puTa2496.html>p2496</a></td></tr></table>
<p><FONT FACE="SHREE900, SHREE, sans-serif" SIZE="3">రామాయణం</FONT></p>
<p><FONT FACE="TimesNewRoman, Times, serif" SIZE="2">59</FONT></p>
<p><FONT FACE="SHREE900, SHREE, sans-serif" SIZE="3">భర్తగా ఎన్నుకొంది. సీతారాముల వివాహం మహావైభవంగా జరిగింది. రాముడు&nbsp;<BR>సీతను తన నగరానికి తీసుకొచ్చేశాడు. అప్పుడు రాముణ్ణి యువరాజుగా పట్టాభి&nbsp;<BR>షిక్తుణ్ణి చేసి తాను విశ్రాంతి తీసుకొనే సమయం వచ్చిందని ముసలితండ్రి భావిం-&nbsp;<BR>చాడు. పట్టాభిషేక మహోత్సవానికి సర్వసన్నాహాలు పూర్తయినాయి. దేశమంతా&nbsp;<BR>ఆ శుభకార్యాన్ని గురించి మహానందం పొందింది. అప్పుడు దశరథుని రాణుల్లో&nbsp;<BR>చిన్నదైన కైకేయికి ఆమె పరిచారికల్లో ఒకతె ‘‘చాలకాలం క్రిందట రాజు నీకు&nbsp;<BR>రెండు వరాలు యిచ్చాడు గదా’’ అని జ్ఞాపకం చేసింది. పూర్వం ఒకరోజు కైకేయి&nbsp;<BR>తన సేవలచేత రాజుకు మహాప్రీతిని కలిగించగా ఆయన ఆమెకు రెండు వరా-&nbsp;<BR>లివ్వాలనుకొన్నాడు. ‘‘నాకు శక్యమైన వాటిల్లో ఏవైనా రెంటిని కోరుకో, నీ&nbsp;<BR>కిస్తాను’’ అన్నాడు. ఆమె అప్పుడేమీ అడగలేదు. ఆ వరాలను గురించి ఆమె&nbsp;<BR>పూర్తిగా మరచిపోయింది. ఆమె పరిచారికల్లో దుష్టురాలైన ఒకతె ఆమెకు&nbsp;<BR>దుర్బోధ చెయ్యసాగింది. రాముడికి కలిగే రాజ్యప్రాప్తిని గురించి ఆమెకు&nbsp;<BR>అసూయ ఎక్కువయ్యేట్లు దుర్బోధ చేసింది. ఆమె కుమారుడే రాజైతే ఎంత&nbsp;<BR>బాగుంటుందో అనే విషయాన్ని బాగా తలకెక్కించింది. కైకేయి ఈర్ష్యతో&nbsp;<BR>ఉన్మత్తురాలయింది. అప్ప డా పరిచారిక ‘‘ఆ రెండు వరాలను రాజును యిప్పు-&nbsp;<BR>డడుగు. నీ కుమారుడైన భరతుడికి రాజ్యపట్టాభిషేకంగా ఒక వరాన్ని, రాముణ్ణి&nbsp;<BR>పధ్నాలుగేళ్లు వనవాసానికి పంపటాన్ని రెండవ వరంగా కోరు’’ అంది.</FONT></p>
<p><FONT FACE="SHREE900, SHREE, sans-serif" SIZE="3">వృద్ధుడైన రాజుకు రాముడే ప్రాణం, ఆత్మ. దురుద్దేశంతో యీ వరా&nbsp;<BR>లడుగగానే, రాజు కాబట్టి అతడు మాట తప్పలేకపోయాడు. ఏం చెయ్యటానికి&nbsp;<BR>పాలుపోలేదు. కాని రాముడు రాజ్యాన్ని వదులుకొని అడవికి పోవటానికి సంతో-&nbsp;<BR>షంగా అంగీకరించి, తండ్రిని అసత్య దోషంనుండి కాపాడాడు. ఆ విధంగా&nbsp;<BR>రాముడు అడవుల్లో పధ్నాలుగేళ్లు నివసించసాగాడు. ప్రియురాలైన సీత, భక్త&nbsp;<BR>సోదరుడైన లక్ష్మణుడు ఆయనతోనే వెళ్లారు. రావద్దని చెప్పినా, వారు ఆయన్ను&nbsp;<BR>వెంబడించక మానలేదు.</FONT></p>
<p><FONT FACE="SHREE900, SHREE, sans-serif" SIZE="3">ఘోరారణ్యాల్లో వసిస్తున్న ప్రజలను ఆర్యు లెరుగరు. ఆ వనవాసి&nbsp;<BR>గణాలను ఆర్యులు వానరులని పిలిచేవారు. వానరుల్లో అసాధారణ బలపరాక్రమ&nbsp;<BR>వంతులైన వారు రాక్షసులుగా పేర్కోబడ్డారు.</FONT></p>
<p><FONT FACE="SHREE900, SHREE, sans-serif" SIZE="3">ఈ రాక్షసులు, వానరులు వసించే అడవుల్లోకి సీతారామ లక్ష్మణులు చేరు-&nbsp;<BR>కొన్నారు. సీత రాముడితో అడవులకు తాను వస్తానన్నప్పుడు ‘‘అడవుల్లో మనం&nbsp;<BR>ఎరుగని ఆపదలు అనేకం ఎదురౌతాయి. నా వెంటవచ్చి రాజకుమారివైన నువ్వా-&nbsp;<BR>కష్టాలను ఎలా భరించగలవు?’’ అని రాము డడిగాడు. ‘‘రాముడు పోయిన చోట్ల-&nbsp;<BR>కెల్లా సీతకూడా పోతుంది. రాజకుమారినని, ఉత్తమవంశసంజాతనని యీ</FONT></p>
<hr class="puTa_virupu">
<table><tr><td><a class=puTa_lanke href=puTa2494.html>p2494</a></td><td>p2495</td><td><a class=puTa_lanke href=puTa2496.html>p2496</a></td></tr></table>
</div></body></html>
