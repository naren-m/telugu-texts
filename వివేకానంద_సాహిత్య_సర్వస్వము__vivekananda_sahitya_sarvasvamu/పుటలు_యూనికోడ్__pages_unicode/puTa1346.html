<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1345.html>p1345</a></td><td>p1346</td><td><a class=puTa_lanke href=puTa1347.html>p1347</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - నానాత్వంలో ఏకత్వం</FONT></p>
<p><FONT FACE="SHREE900, SHREE, sans-serif" SIZE="3">117</FONT></p>
<p><FONT FACE="SHREE900, SHREE, sans-serif" SIZE="3">వేదాలలోని బ్రాహ్మణాలలో, చాలా స్వర్గాలు పేర్కొనబడ్డాయి. కాని&nbsp;<BR>తాత్త్విక భాగమైన, ఉపనిషత్తులలో, స్వర్గ ప్రాస్తావమే లేదు. సుఖం ఏ స్వర్గంలో&nbsp;<BR>వెదికినా లభించదు. అది ఉండేది ఆత్మలో మాత్రమే. ఎన్ని స్థలాలలో వెదికినా&nbsp;<BR>ఏమి ఉపయోగం? సత్యానుభూతి తారతమ్యాలు తెలిపే ఈ ప్రకరణాన్ని&nbsp;<BR>చూడండి. ‘‘స్వప్నంలో వస్తువులు కనిపించినట్లు, పితృలోకంలో సత్యం&nbsp;<BR>కనిపిస్తుంది.’’ కలలో వస్తువులెలా కొంత అస్పష్టంగా కనిపిస్తాయో, అట్లే సత్యం-&nbsp;<BR>కూడ అక్కడ అస్పష్టంగా కనిపిస్తుంది. గంధర్వలోక మనే మరొక స్వర్గముంది.&nbsp;<BR>అక్కడ ఇంతకన్నా అస్పష్టత. నీటిలో కనిపించే ప్రతిబింబం లాంటిది అక్కడి&nbsp;<BR>సత్యానుభూతి. బ్రహ్మలోకమనేది హిందువుల స్వర్గాలన్నిటిలో అత్యుత్తమమైంది&nbsp;<BR>(ఉన్నతమైంది). అక్కడ సత్యం వెలుగు నీడల్లాగా చాలవరకు విస్పష్టంగా కని-&nbsp;<BR>పిస్తుంది. కాని అక్కడకూడ పూర్ణ స్పష్టత లేదు. పరిపూర్ణ స్పష్టతతో అది కని-&nbsp;<BR>పించేది, మన ఆత్మల్లో మాత్రమే. అక్కడ అది అద్దంలో ప్రతిబింబంలాగా సమ-&nbsp;<BR>గ్రమై విస్పష్టమై, తేటయై కనిపిస్తుంది. కాబట్టి అత్యున్నత స్వర్గముండేది మన&nbsp;<BR>ఆత్మల్లోనే. వేదాంతమత ప్రకారం, మానవాత్మతో సమానమైన దేవాలయం లేనే-&nbsp;<BR>లేదు. అన్ని స్వర్గాలకన్న అది శ్రేష్ఠం. ఎందుకంటే, ఈ జీవితంలోలాగా, మన&nbsp;<BR>ఆత్మల్లోలాగా, సత్యాన్ని ఇంత విస్పష్టంగా ఏ స్వర్గంలోను, ఎక్కడా మనం&nbsp;<BR>గ్రహింపజాలం. స్థలముల మార్పువల్ల అధికఫలం కలుగదు. కొండగుహల్లో&nbsp;<BR>నివసిస్తే, అనుభూతి మిక్కిలి స్పష్టమవుతుందని నాకు హిందూదేశంలో&nbsp;<BR>తోచింది. అది పొరపాటని తర్వాత తెలుసుకున్నాను. తర్వాత అరణ్యవాసం&nbsp;<BR>స్ఫురించింది. ఆ తర్వాత కాశీలో నివాసం. కాని అంతటా ఒకే చిక్కు. మన&nbsp;<BR>లోకాన్ని మనమేకదా నిర్మించుకొనేది? నేను చెడ్డవాడినైతే, నాకు లోకమంతా&nbsp;<BR>చెడ్డదే. ఉపనిషత్తు ఇట్లే చెబుతోంది. ఈ సత్యం అన్ని లోకాలకు వర్తిస్తుంది.&nbsp;<BR>మరణించి స్వర్గానికి వెళ్తే, అక్కడకూడ నా స్థితి ఇట్లే ఉంటుంది. నేను&nbsp;<BR>పరిశుద్ధుణ్ణి అయితే తప్ప గుహలు, అడవులు, కాశి, స్వర్గలోకం ఇవేవీ&nbsp;<BR>ఉపకరించవు. నా అద్దాన్ని పరిశుభ్రం చేసికొంటే, ఎక్కడవున్నా ఒక్కటే. సత్య-&nbsp;<BR>మక్కడనే సహజ స్వరూపంలో లభిస్తుంది. కాబట్టి ఇక్కడికి, అక్కడికి&nbsp;<BR>పరుగెత్తుతూ శక్తిని వ్యర్థంగా ఖర్చు చేయడం నిష్ప్రయోజనం. అద్దాన్ని&nbsp;<BR>శుభ్రపరచడంలో ఆ శక్తిని ఉపయోగిస్తే ఆదర్శం సిద్ధిస్తుంది. ఇదే భావం మళ్లీ&nbsp;<BR>చెప్పబడింది. ‘‘అతన్ని ఎవ్వరూ చూడజాలరు. అతని రూపం ఎవ్వరికీ&nbsp;<BR>దృష్టిగోచరం కాదు. మనస్సునకే విశుద్ధ మనస్సుకే అతడు కనిపిస్తాడు. అతణ్ణి&nbsp;<BR>చూచిన వారికి అమృతత్వం సిద్ధిస్తుంది.’’</FONT></p>
<p><FONT FACE="SHREE900, SHREE, sans-serif" SIZE="3">వేసవిలో నేనిచ్చిన రాజయోగోపన్యాసాలు విన్నవారు, నేనప్పుడు ఇంకొక&nbsp;<BR>విధమైన యోగాన్నిగూర్చి బోధించానని ఎరుగుదురు. ఇప్పటి యోగం</FONT></p>
<hr class="puTa_virupu">
<table><tr><td><a class=puTa_lanke href=puTa1345.html>p1345</a></td><td>p1346</td><td><a class=puTa_lanke href=puTa1347.html>p1347</a></td></tr></table>
</div></body></html>
