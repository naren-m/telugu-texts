<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3121.html>p3121</a></td><td>p3122</td><td><a class=puTa_lanke href=puTa3123.html>p3123</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">293</FONT></p>
<p><FONT FACE="SHREE900, SHREE, sans-serif" SIZE="3">మాయ’ అని అనుక్షణమూ మీ మనోనేత్రానికి ముందు గోచరించేట్లు చేస్తుంది.&nbsp;<BR>మిమ్మల్ని అంతకంతకూ ఈ భావాన్నిగూర్చి ఆలోచించేట్లు చేస్తుంది. అదేర-&nbsp;<BR>కంగా కాచుకొని ఉండండి. రోజులు, నెలలు, సంవత్సరాలు, అలాగే గడిచిపో-&nbsp;<BR>నియ్యండి. మీలో ఉన్న ఆత్మశక్తి సింహసదృశమైన బలంతో మేల్కొంటు-&nbsp;<BR>న్నట్లు, మీలో ఉన్న స్వల్పశక్తి మహత్తరమైన శక్తిగా మారిపోతున్నట్లు మీకు&nbsp;<BR>స్పష్టంగా గోచరిస్తుంది. మృత్యువును గూర్చి ఎల్లప్పుడూ ఆలోచించండి. నేను&nbsp;<BR>చెప్పిన ప్రతిమాటలో ఉన్న సత్యం మీకు తెలుస్తుంది. మాటల్లో యింతకంటే&nbsp;<BR>ఎక్కువ ఏం చెప్పమంటారు!</FONT></p>
<p><FONT FACE="SHREE900, SHREE, sans-serif" SIZE="3">నా మిత్రులలో ఒకడు, స్వామీజీని నెమ్మదిగా శ్లాఘించుతున్నాడు.&nbsp;<BR>స్వామీజీ: నన్ను పొగడవద్దు. మన ఈ లోకంలో పొగడ్తకు తెగడ్తకు విలువ&nbsp;<BR>లేదు. అవి ఉయ్యాలలో ఊగించినట్లు, అటు యిటూ ఊపుతాయి. అంత-&nbsp;<BR>కంటే ఎక్కువేమీ చేయలేవు. నాకు కావలసినంత పొగడ్త దొరికింది. కావలసి-&nbsp;<BR>నంత నిందకూడా నాపై వర్షింపబడింది. దాన్నికూడా నేను భరించాల్సి వచ్చింది.&nbsp;<BR>కాని వాటినిగూర్చి ఆలోచించినందువల్ల ప్రయోజన మేమిటి?&nbsp;<BR>ఇతరులతో సంబంధం లేకుండా ఎవరి విధులను వాళ్లు నిర్వర్తించనీయండి.&nbsp;<BR>అవసానకాలం వచ్చినప్పుడు ఈ పొగడ్తలు, తెగడ్తలు మీకు, నాకు యితరులకు&nbsp;<BR>సమానమే. కార్యనిర్వహణకే మనం యిక్కడికి వచ్చాము. పిలుపు రాగానే&nbsp;<BR>అందరం వెళ్లిపోవలసిన వారమే.</FONT></p>
<p><FONT FACE="SHREE900, SHREE, sans-serif" SIZE="3">నేను: మనం ఎంత అల్పులం స్వామీజీ!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నిజమే! చక్కగా చెప్పావు. కోటానుకోట్ల సూర్యమండలాలతో&nbsp;<BR>కూడిన ఈ అనంత విశ్వాన్ని గూర్చి ఆలోచించండి. ఎటువంటి అనంతమైన,&nbsp;<BR>అనూహ్యమైన శక్తితో నడుపబడుతున్నదో - ఆ కేవలుని, అప్రమేయుని పాదాలు&nbsp;<BR>స్పృశించటానికి ఎలా పరుగెత్తుతున్నదో! దానితో పోలిస్తే మనమెంత అల్పు-&nbsp;<BR>లమో! అటువంటప్పుడు, తుచ్ఛభావాలతోను, నీచబుద్ధితోను ప్రవర్తించటానికి&nbsp;<BR>అవకాశమేమైనా ఉన్నదా? ఒకరినొకరు ద్వేషించుకుంటూ, కక్షలు సాధిస్తూ ఈ&nbsp;<BR>లోకంలో ఏం సాధించగలం? నా హితోపదేశం తీసుకోండి. మీ కాలేజీ చదువులు&nbsp;<BR>పూర్తయి బయటికి వచ్చినతర్వాత పరులసేవకై మీ యావచ్ఛక్తిని వినియోగిం-&nbsp;<BR>చండి. నామాట నమ్మండి. ధనంతోను, అమూల్యమైన యితర వస్తువులతోను&nbsp;<BR>నిండిననిధి పూర్తిగా మీ వశమై ఉన్నదానికంటే అధికమైన ఆనందం మీకు దీని-&nbsp;<BR>వల్ల లభిస్తుంది. ఇతరులను సేవించేకొద్దీ జ్ఞాన&nbsp;<BR>మార్గంలోకూడా అదే విధంగా ముందుకు పురోగమిస్తారు.</FONT></p>
<p><FONT FACE="SHREE900, SHREE, sans-serif" SIZE="3">నేను: కాని, స్వామీజీ మేము చాలా బీదవాళ్లం కదా!</FONT></p>
<hr class="puTa_virupu">
<table><tr><td><a class=puTa_lanke href=puTa3121.html>p3121</a></td><td>p3122</td><td><a class=puTa_lanke href=puTa3123.html>p3123</a></td></tr></table>
</div></body></html>
