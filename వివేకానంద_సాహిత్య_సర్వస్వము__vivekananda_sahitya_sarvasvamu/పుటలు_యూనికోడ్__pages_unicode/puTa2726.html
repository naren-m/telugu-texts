<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2725.html>p2725</a></td><td>p2726</td><td><a class=puTa_lanke href=puTa2727.html>p2727</a></td></tr></table>

<p><FONT FACE="SHREE900, SHREE, sans-serif" SIZE="3">తప్పుకొంటుంది. అతిప్రశస్త ధర్మాన్ని ఎరుగని క్రైస్తవేతరులని చెప్పబడే ఆ దేశ-&nbsp;<BR>స్థులకు ‘సమాజం’ అవసరం లేకపోవటం విచిత్రం. క్రైస్తవదేశాల్లో పెద్దపెద్ద&nbsp;<BR>పేర్లతో నెలకొల్పబడే, ‘సమాజాలు’ తరచు ధర్మనిర్వహణ విషయంలో&nbsp;<BR>నిరర్థకాలుగా వున్నాయి. ఆ దేశంలో యింటికి అతిథి, అంటె ఎవరైనా వచ్చి&nbsp;<BR>‘‘నాకు ఆకలివేస్తూంది’’ అని చెబుతే అతణ్ణి దేవుడి ప్రతినిధిగానే హిందువు&nbsp;<BR>పరిగణించి, పూజ్యభావంతో సత్కరిస్తాడు. అతడికి గృహయజమాని, గృహస్థు-&nbsp;<BR>కంటె ముందుగా భోజనం పెడతారు.</FONT></p>
<p><FONT FACE="SHREE900, SHREE, sans-serif" SIZE="3">తన దేశంలోని పేదరికాన్ని గురించి వక్త విచారంగా తెలిపాడు. అగ్రకుల-&nbsp;<BR>స్థులు సుఖజీవనం గడుపుతారు. కాని ఎండిపోయిన పువ్వులు తిని కాలంగడిపే-&nbsp;<BR>వారు లక్షలమంది వున్నారు. వారి స్థితి అధమాధమం. ఎవరి ఆదరాన్ని పొందని&nbsp;<BR>దిక్కులేనివారు వారు. వారి ఉనికి దయనీయమైంది. వారికి మహమ్మదీయులు,&nbsp;<BR>క్రైస్తవులు నూరేళ్లుగా నూరిపోస్తూన్న ధర్మోపదేశాలకంటె తిండిపెట్టటం,&nbsp;<BR>చదువు చెప్పించటం ఎక్కువ అక్కరైన పనులు. ఆ ప్రజల ఆదికాలపు ఆచారాలు,&nbsp;<BR>సంప్రదాయాలను గురించి వక్త నిష్కపటంగాను, సౌజన్యంతోను ప్రసంగించాడు.&nbsp;<BR>ఆంతర్యాన్ని మరుగుపరచటానికే మాటల నుపయోగించే కాలంలో అతడు చెప్పి-&nbsp;<BR>నతీరు మనస్సుకు ఆహ్లాదం కలిగించింది. వారిలో యువతీ&nbsp;<BR>యువకుల మధ్య కాముక వ్యాపారాలేవీ జరుగవు. వరాన్వేషణకై యువతి&nbsp;<BR>అనేకులు సమావేశమయ్యే బహిరంగ స్థలాలకు చొరవచేసుకొని వెళ్లదు. ఇదంతా&nbsp;<BR>యీ గొప్ప రిపబ్లిక్‌ దేశ పౌరుని ఆశ్చర్యచకితుణ్ణి చేసింది! స్వదేశంలో పరిస్థితి&nbsp;<BR>కొంత అపసవ్యమైపోయిందనే శంక కలిగించింది. నిష్పాక్షికంగా విషయ వివేచన&nbsp;<BR>చెయ్యటానికి సమగ్ర పరిశీలన మొనరించటం అవసరం. అమెరికా ప్రజలకు&nbsp;<BR>అభిమానపాత్రాలైన కొన్ని ఆచారాలను క్రైస్తవేతరుడు, అందునా హిందువు చేసిన&nbsp;<BR>ఆక్షేపణలను ఆలకించి శ్రోతలు అనేకులు చికాకుతో వెళ్లిపోయారు.</FONT></p>
<p><FONT FACE="SHREE900, SHREE, sans-serif" SIZE="3">ప్రసంగం కడురమణీయంగా వుండినది. శ్రోతలు దాన్ని శ్రద్ధతో విన్నారు.&nbsp;<BR>ప్రసంగానంతరం శ్రోతలు పలువురు ధీమంతుడైన ఆ సన్న్యాసికి పరిచయం&nbsp;<BR>చెయ్యబడ్డారు. ఆడంబరం కోసంగాని, వ్యర్థంగా భాషాచాతుర్యాన్ని ప్రదర్శించ-&nbsp;<BR>టానికిగాని అతడెక్కువగా మాట్లాడలేదు. అతడు డాక్టర్‌ బేకర్‌పట్ల ఎక్కువ&nbsp;<BR>శ్రద్ధ చూపాడు. శ్రోతల్లో అమెరికన్‌ రిపబ్లిక్‌ ఉద్భవించటానికి పూర్వం ఎన్నో&nbsp;<BR>శతాబ్దాల కిందటనుండి వున్న ఆ విచిత్రసీమను చూసివచ్చినవా డతడొక్కడే.</FONT></p>

<hr class="puTa_virupu">
<table><tr><td><a class=puTa_lanke href=puTa2725.html>p2725</a></td><td>p2726</td><td><a class=puTa_lanke href=puTa2727.html>p2727</a></td></tr></table>
</div></body></html>
