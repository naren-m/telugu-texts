<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2589.html>p2589</a></td><td>p2590</td><td><a class=puTa_lanke href=puTa2591.html>p2591</a></td></tr></table>

<p><FONT FACE="SHREE900, SHREE, sans-serif" SIZE="3">మరొకరు పూర్తిగా అనధిగత జ్ఞానులు. కాంతిస్పందనం అతివేగంగా వున్నా,&nbsp;<BR>అతిమందంగా వున్నా అది మన కనుచూపుకు అందదు. కాని ఒకదాని ఉష్ణం&nbsp;<BR>అత్యధికం, మరొకదాన్లో ఉష్ణం లేనేలేదనవచ్చును. పరస్పర విరుద్ధాలైన సత్త్వత-&nbsp;<BR>మోగుణాల విషయంకూడ యింతే. కొన్ని విషయాల్లో అవి అభిన్నాలుగానే కన-&nbsp;<BR>బడతాయి. కాని ఆ రెంటికీ పరస్పరం అపారమైన భేదం వుంది. సత్త్వగుణ&nbsp;<BR>వేషంలో తనను అమర్చుకోవటం అంటే తమోగుణానికి ఎంతో యిష్టం. ఇక్కడ&nbsp;<BR>మహావీరుడైన అర్జునుడిలో అది దయారూపంలో వెలువడింది.</FONT></p>
<p><FONT FACE="SHREE900, SHREE, sans-serif" SIZE="3">అర్జునుణ్ణి వశంచేసుకొన్న యీ భ్రాంతిని నివారించటానికి భగవాను డేంచె-&nbsp;<BR>ప్పాడు? ఎవరినిగాని పాపి అని దూషించవద్దనీ, అతడిలో వున్న సర్వశక్తిదిశకు&nbsp;<BR>అతడి చూపును మరల్పవలసిందనీ నేనెప్పుడూ చెబుతూంటానే, అలాగే భగవా-&nbsp;<BR>నుడు అర్జునుడికి చెప్పాడు: నైతత్‌ త్వ య్యుపపద్యతే, ‘‘ఇది నీకు తగదోయి!’’&nbsp;<BR>‘‘నువ్వు ఆత్మవు, సమస్త పాపాల కతీతుడవు, అనశ్వరుడవు. నీ యథార్థ స్వరూ-&nbsp;<BR>పాన్ని మరచిపోయావు. ‘నేను పాపిని, దేహదోషాపన్నుడను, మనోవ్యధితుణ్ణి,’&nbsp;<BR>అనే నీ తలంపే నిన్నట్టివాణ్ణిగా చేసింది. - ‘‘నీ కిది తగదోయి!’’ అని భగవానుడు&nbsp;<BR>చెప్పాడు. క్లైబ్యం మా స్మ గమః పార్థ: - ‘‘పార్థా, బలహీనత నొందకు! లోకంలో&nbsp;<BR>పాపంలేదు, దైన్యం లేదు, వ్యాధిలేదు. విషాదం లేదు. లోకంలో పాప మనదగింది&nbsp;<BR>ఏదైనా వుంటే అది యిదే - ‘భయం’; నీలో గూఢంగావున్న శక్తిని బహిర్గతం&nbsp;<BR>చేస్తుంది. ఏ పని ఐనా పుణ్యమనీ, దేహాన్ని మనస్సుని దుర్బలపరచే పనే నిజమైన&nbsp;<BR>పాపమనీ గ్రహించు. ఈ దౌర్బల్యాన్ని, యీ భీరుత్వాన్ని దులిపివేసుకో! క్లైబ్యం&nbsp;<BR>మా స్మ గమః పార్థ! నువ్వు వీరుడివి. ఇది నీకు తగనిది.’’</FONT></p>
<p><FONT FACE="SHREE900, SHREE, sans-serif" SIZE="3">బిడ్డలారా, ‘క్లైబ్యం మా స్మ గమః పార్థ నైతత్‌ త్వ య్యుపపద్యతే’ అనే&nbsp;<BR>యీ సందేశాన్ని మీరు లోకానికి చాటితే సమస్తవ్యాధి, విషాదం, పాపం, దుఃఖం&nbsp;<BR>యీ భూమ్మీదనుండి మూడురోజుల్లో మటుమాయ మవుతాయి. ఈ&nbsp;<BR>దౌర్బల్యపు తలంపులేవీ ఎక్కడా వుండవు. ఇప్పుడిది -యీ భయకంపన&nbsp;<BR>ప్రవాహం సర్వత్రా వుంది. మీ రీ ప్రవాహాన్ని తిప్పివేయండి; అభయస్పందన&nbsp;<BR>కొనిరండు. అప్పుడు కలిగే అద్భుత పరివర్తనాన్ని గాంచండి. మీరు సర్వశక్తి&nbsp;<BR>మంతులు. పొండి; ఫిరంగి ముందుకు పొండి: భయపడొద్దు; ఎంతటి పాపినైనా&nbsp;<BR>ద్వేషించవద్దు. అతడి బాహ్యావరణాన్ని చూడొద్దు. మీ దృష్టిని లోనికి మర-&nbsp;<BR>ల్పండి. అక్కడ పరమాత్మ వున్నాడు. భేరీనాదంతో లోకమంతటా చాటండి;&nbsp;<BR>‘‘నీలో పాపం లేదు; దైన్యంలేదు. నువ్వు అసాధ్య సాధకశక్తివి. లెమ్ము; మేలుకో.&nbsp;<BR>నీలోని దివ్యత్వాన్ని వ్యక్తపరుచు.’’</FONT></p>
<hr class="puTa_virupu">
<table><tr><td><a class=puTa_lanke href=puTa2589.html>p2589</a></td><td>p2590</td><td><a class=puTa_lanke href=puTa2591.html>p2591</a></td></tr></table>
</div></body></html>
