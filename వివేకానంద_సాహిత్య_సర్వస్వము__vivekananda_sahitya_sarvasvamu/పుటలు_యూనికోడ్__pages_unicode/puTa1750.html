<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1749.html>p1749</a></td><td>p1750</td><td><a class=puTa_lanke href=puTa1751.html>p1751</a></td></tr></table>
<p><FONT FACE="SHREE900, SHREE, sans-serif" SIZE="3">క్రీస్తు తిరిగి ఎప్పు డవతరిస్తాడు?</FONT></p>
<p><FONT FACE="SHREE900, SHREE, sans-serif" SIZE="3">145</FONT></p>
<p><FONT FACE="SHREE900, SHREE, sans-serif" SIZE="3">ఎవరి లక్ష్యం ఒకటో, ఎవడు పదార్థాల నన్నింటినీ ఒకే ఒక్క అద్వితీయ కారణంలో&nbsp;<BR>ఏకీకృతం చేస్తాడో, అంతేకాక ఎవడు ఒకే ఆత్మజ్యోతిలో సమస్త పదార్థాలను దర్శిస్తాడో -&nbsp;<BR>అతడు పరమశాంతిని పొందుతాడు, దేవుడిలో తృప్తిని పొందుతాడు.</FONT></p>
<p><FONT FACE="SHREE900, SHREE, sans-serif" SIZE="3">సత్యస్వరూపుడైన దేవా! అనంత ప్రేమలో నన్ను నీతో ఒకటిగా చెయ్యి.</FONT></p>
<p><FONT FACE="SHREE900, SHREE, sans-serif" SIZE="3">అనేక విషయాలను చదివి, విని నేను అలసిపోయాను; నా లోపాలన్నీ, కోరికలన్నీ&nbsp;<BR>నీలోనే పూర్ణమౌతాయి; ఆ బోధకు లందరూ నిశ్శబ్దు లవుతారుగాక! నీ సాన్నిధ్యంలో&nbsp;<BR>ప్రపంచమంతా స్తబ్ధమవుగాక; ప్రభూ! నువ్వొక్కడవే నాతో మాట్లాడు.</FONT></p>
<p><FONT FACE="SHREE900, SHREE, sans-serif" SIZE="3">3. మానవుడి మనస్సు ఎంత స్వాధీనమౌతుందో, అతని అంతఃకరణం ఎంత&nbsp;<BR>సరళమౌతుందో గంభీర ఉన్నత విషయాల నతడు అంత సులభంగా అర్థం చేసుకోగలుగు-&nbsp;<BR>తాడు; ఎందుకంటె దివ్యజ్యోతి అతడి మనస్సును వెలిగిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఎవడు దేవుని మహాత్మ్యాన్ని ప్రకాశింపచెయ్యటానికి ఏ పనుల నన్నింటినీ చేస్తాడో,&nbsp;<BR>నిస్వార్థుడై తనకోసం ఏ పనినీ చేసుకోడో, అలాంటి పవిత్రుడు, సరళుడు, దృఢనిశ్చయు-&nbsp;<BR>డైనవాడు ఎన్నో పనులు చెయ్యవలసి వచ్చినా మనశ్శాంతిని పోగొట్టుకోడు; హృదయంలోని&nbsp;<BR>మలినమైన కోరికలు తప్ప ఏదీ నీ మనశ్శాంతిని చెడగొట్టలేవు.</FONT></p>
<p><FONT FACE="SHREE900, SHREE, sans-serif" SIZE="3">భగవద్భక్తుడు, సాధువు ఐన వ్యక్తి ముందే తాను చెయ్యవలసిన పనుల నన్నింటినీ&nbsp;<BR>నిశ్చయించుకొంటాడు. ఇంద్రియలాలసుడై అత డేపనినీ నిశ్చయించడు. కాని బాగా&nbsp;<BR>ఆలోచించి, విచారించి తన కర్తవ్యాలను నిశ్చయిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">మనస్సును తన వశం చేసుకోవటానికి చెయ్యబడే ప్రయత్నంకంటె కఠినమైన యుద్ధం&nbsp;<BR>మరొక టేముంది?</FONT></p>
<p><FONT FACE="SHREE900, SHREE, sans-serif" SIZE="3">తనను తాను జయించుకోవటం, రోజు రోజు తనమీద ఆధిపత్యాన్ని విస్తరించు&nbsp;<BR>కోవటం, ఆధ్యాత్మికతలో అగ్రేసరమవటం - యిదొక్కటే మన ఏకమాత్ర కర్తవ్యం.</FONT></p>
<p><FONT FACE="SHREE900, SHREE, sans-serif" SIZE="3">4. ఈ ప్రపంచంలోని పూర్ణత్వాలన్నిటిలోనూ ఏదో ఒక అపరిపూర్ణత్వం వుండే&nbsp;<BR>వుంటుంది; అంతేగాక ఒకింత అంధకారంతో కలువకుండా వుండని జ్ఞానం మనకు కలుగదు.</FONT></p>
<p><FONT FACE="SHREE900, SHREE, sans-serif" SIZE="3">గభీర పాండిత్యంకోసం పరుగులాడటం కంటె తాను హీనాతిహీనుణ్ణని తెలుసు&nbsp;<BR>కోవటం ఈశ్వరప్రాప్తికి నిశ్చితమైన మార్గం.</FONT></p>
<p><FONT FACE="SHREE900, SHREE, sans-serif" SIZE="3">ఐనా ఏ విద్యకాని, ఏ విషయాన్ని గురించిన జ్ఞానంకాని గర్హితం కాదు. ఎందుకంటె&nbsp;<BR>జ్ఞానమంతా శుభప్రదమే, ఈశ్వరాదిష్టమే. కాని మనోనైర్మల్యం, పవిత్ర జీవనం - విద్య&nbsp;<BR>లన్నిటికంటె యిది అత్యంత వాంఛనీయమనేదే గమనించదగ్గ అంశం.</FONT></p>
<p><FONT FACE="SHREE900, SHREE, sans-serif" SIZE="3">చాలమంది సహజీవనం గడపటానికి బదులుగా పండితులవడానికే ప్రయత్నిస్తారు;&nbsp;<BR>ఫలితంగా అనేకసార్లు వారు అస లీ మార్గంలో నడుస్తారు. అంతేగాక వారి శ్రమ నిష్ఫల&nbsp;<BR>మౌతుంది లేదా అతితక్కువ ఫలాన్నిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">5. అహో! మానవులు సందేహాలను లేవదియ్యటానికి ఎంత పాటుపడతారో&nbsp;<BR>పాపాన్ని నాశనం చెయ్యటానికి, పుణ్యాన్ని సుప్రతిష్ఠం చెయ్యటానికి అంతే పాటుపడినట్లయితే</FONT></p>
<hr class="puTa_virupu">
<table><tr><td><a class=puTa_lanke href=puTa1749.html>p1749</a></td><td>p1750</td><td><a class=puTa_lanke href=puTa1751.html>p1751</a></td></tr></table>
</div></body></html>
