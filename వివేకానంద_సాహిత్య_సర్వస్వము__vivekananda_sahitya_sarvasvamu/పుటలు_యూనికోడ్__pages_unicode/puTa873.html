<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa872.html>p872</a></td><td>p873</td><td><a class=puTa_lanke href=puTa874.html>p874</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ప్రత్యాహారం : ధారణ</FONT></p>
<BR>
<p><FONT FACE="SHREE900, SHREE, sans-serif" SIZE="3">49</FONT></p>
<BR>
<p><FONT FACE="SHREE900, SHREE, sans-serif" SIZE="3">విముక్తం చేయటం - అని అర్థం. ఇలా చేసినప్పుడే మనకు నిజమైనశీలం&nbsp;<BR>ఏర్పడుతుంది. అప్పుడే మనం స్వేచ్ఛకు చేరువ అవుతాం. అంతవరకూ మనం&nbsp;<BR>కేవలం జడప్రాయ యంత్రాలమే.</FONT></p>
<BR>
<p><FONT FACE="SHREE900, SHREE, sans-serif" SIZE="3">మరి మనోనిగ్రహం అంత సుళువా? కాదు, అది చాలా చాలా కష్టం.&nbsp;<BR>పిచ్చిపట్టిన కోతి లాంటిది ఈ మనసు. ఒక కోతి ఉండేది. అన్నింటి మాదిరే&nbsp;<BR>అదికూడా మహాచంచలంగా ఉండేది. అది గొంతుదాకా కల్లు తాగింది. దానితో దాని&nbsp;<BR>చపలత్వం మరీ ఎక్కువైంది. ఆ దశలో దాన్ని తేలు కుట్టింది. మనకు తేలు కుడితే&nbsp;<BR>ఆ రోజంతా మనం పిచ్చిగంతులు వేస్తాం కదా! మరి అది కోతి. అది యింకా ఎంత&nbsp;<BR>పిచ్చిగా గంతులు వేయాలో! అలాగే అరుస్తూ, గెంతుతూ అది ఉండిపోయింది. అది&nbsp;<BR>చాలదన్నట్లుగా, అప్పుడే దాన్ని పిచ్చిదయ్యం పట్టుకుంది. ఇక అదెంత చంచలంగా&nbsp;<BR>ఉంటుందో ఊహించండి.</FONT></p>
<p><FONT FACE="SHREE900, SHREE, sans-serif" SIZE="3">మన మనసు సరిగ్గా ఈ కోతి లాంటిదే. క్షణం కూడా స్థిరంగా ఉండదు;&nbsp;<BR>ఎప్పుడూ ఎటెటో పరుగులు పెడుతూనే ఉంటుంది. విషయవాంఛ అనే కల్లు యిది&nbsp;<BR>త్రాగిందనుకోండి. దాని పరుగులు తీవ్రమైపోతాయి. తర్వాత ఆసూయ అనే తేలు&nbsp;<BR>దాన్ని కుట్టిందనుకోండి. దాని సంక్షోభం యిక చెప్పలేం. చివరికి ‘‘అహంభావం’’&nbsp;<BR>అనే పిశాచం ఆవేశించిందనుకోండి; అందరికన్నా నేనే గొప్పవాణ్ణి అన్న గర్వంతో ఆ&nbsp;<BR>మనసు చిందులు వేస్తుంది. మరి ఇలాంటి చిందులు త్రొక్కే మనసును&nbsp;<BR>నిగ్రహించటం మాటలా? ఎంత కష్టమో, మీరే ఆలోచించండి.</FONT></p>
<p><FONT FACE="SHREE900, SHREE, sans-serif" SIZE="3">మరి ఉపాయ మేమిటీ? మొదట ఒకచోట సుఖంగా కూర్చోండి; మనసును&nbsp;<BR>దానిమానాన దాన్ని వదలివేయండి; అది ఎక్కడికైన పరుగులు పెట్టనివ్వండి.&nbsp;<BR>మనోనిగ్రహానికి యిది మొదటి ఉపాయం. అలా కూర్చున్నప్పుడు మనసు గంతులు&nbsp;<BR>వేస్తూ ఉంటుంది; నిలుకడలేని కోతిలా పరుగులు పెడుతుంది; కోతిలాంటి ఈ&nbsp;<BR>మనసును యథేచ్ఛగా గంతులు వేయనివ్వండి; అయితే మీరు మాత్రం దాని&nbsp;<BR>కోతిచేష్టల నన్నింటినీ జాగ్రత్తగా పరీక్షిస్తూనే ఉండాలి సుమా! దాన్ని&nbsp;<BR>సాక్షీమాత్రంగా చూస్తుండాలి.</FONT></p>
<p><FONT FACE="SHREE900, SHREE, sans-serif" SIZE="3">‘‘జ్ఞానమే శక్తి’’ అనే మాట పచ్చినిజం. మనసు ఎలా ప్రవర్తిస్తూ ఉంటుందో&nbsp;<BR>ముందు మీకు బాగా తెలియాలి. అప్పుడే మనసును నిగ్రహించటం సాధ్య&nbsp;<BR>మవుతుంది. మనసును దానిష్టం వచ్చినట్లు తిరగనివ్వండి. అసహ్యమైన ఆలోచ&nbsp;<BR>నలు చాలా వస్తుంటాయి. అలాంటి ఆలోచనలు రావటం చూచి మీరే&nbsp;<BR>ఆశ్చర్యపోతారు. అయినా బెంబేలు పడవద్దు. దినాలు గడుస్తున్నకొద్దీ, క్రమంగా ఈ&nbsp;<BR>చాంచల్యం తగ్గిపోతూ ఉంటుంది. మనసులో శాంతి ఏర్పడుతూ ఉంటుంది.&nbsp;<BR>మొదట్లో కొన్నినెలల దాకా మనసులో అంతులేని వృత్తులున్నట్లు అనిపిస్తుంది. ఆ</FONT></p>
<hr class="puTa_virupu">
<table><tr><td><a class=puTa_lanke href=puTa872.html>p872</a></td><td>p873</td><td><a class=puTa_lanke href=puTa874.html>p874</a></td></tr></table>
</div></body></html>
