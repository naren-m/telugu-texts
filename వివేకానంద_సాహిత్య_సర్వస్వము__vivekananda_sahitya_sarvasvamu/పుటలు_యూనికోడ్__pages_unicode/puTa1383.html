<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1382.html>p1382</a></td><td>p1383</td><td><a class=puTa_lanke href=puTa1384.html>p1384</a></td></tr></table>
<p><FONT FACE="SHREE900, SHREE, sans-serif" SIZE="3">154 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">పూర్వానుభవమంతా, నా పూర్వీకులయొక్క గతకాలానుభవ రాశికి ఫలితమని&nbsp;<BR>ఎందుకు చెప్పరాదు? చిన్న ఏకకణ జీవియొక్క దశనుండి, మానవ శ్రేష్ఠుడనైన&nbsp;<BR>దశ వరకు, నేను పొందిన అనుభవరాశి అంతా నాలో ఉంది కదా? అది పరం-&nbsp;<BR>పరాగతంగా ఒక శరీరంనుండి, మరొక శరీరానికి సంక్రమిస్తూ వచ్చింది. ఇక కష్ట-&nbsp;<BR>మెక్కడుంది?’’ ఈ ప్రశ్న చాలా చక్కనిదే. వంశపారంపర్యంగా వచ్చిన&nbsp;<BR>ధర్మాన్నికూడ మనం కొంతవరకు ఒప్పుకుంటూనే ఉన్నాం. ఎంతవరకంటారా?&nbsp;<BR>శరీర పదార్థ సంగ్రహణం వరకు మాత్రం. మన పూర్వ కర్మలను అనుసరించి&nbsp;<BR>ఒకానొక శరీరంలో, ఒకానొక జన్మనెత్తడానికి అర్హతను పొందుతాం. ఆ శరీరానికి&nbsp;<BR>అనువైన పదార్థరాశి ఆ ఆత్మను తమ సంతానంగా పొందడానికి అర్హతను&nbsp;<BR>ఆర్జించుకున్న దంపతులవల్ల మాత్రమే లభించగలదు.</FONT></p>
<p><FONT FACE="SHREE900, SHREE, sans-serif" SIZE="3">జడ పదార్థాల్లో మానసికానుభవాలు ముద్రితాలు కాగలవనీ, జడ&nbsp;<BR>పదార్థంలో మానసికానుభవాలు ‘సంవృతి’ పొందుట సాధ్యమని ఊహించడానికి&nbsp;<BR>ఏమాత్రం ఆధారం లేదు. కాని ఈ కేవల నిర్హేతుకమైన ఊహే వీరి వంశ&nbsp;<BR>పారంపర్య వాదానికి ప్రాపు. నేను మీ వంక చూసేటప్పుడు నా మనస్సనే&nbsp;<BR>సరస్సులో ఒక తరంగం లేస్తుంది. అది అణిగిపోతుంది కానీ, సూక్ష్మతరాకృతిని&nbsp;<BR>దాల్చి, ఒక ‘వాసన’ రూపంలో మనస్సులో నిలిచే వుంటుంది. స్థూలశరీరంలో&nbsp;<BR>భౌతికానుభవాలు, ముద్రితమవుతాయంటే మనం గ్రహింపగలం. కాని శరీరం&nbsp;<BR>విచ్ఛిన్నమవుతుందని ఒప్పుకొని, మానసికానుభవాలు ఈ శరీరంలో ముద్రితమై&nbsp;<BR>నిలిచి వుంటాయనుకోడానికి ఆధారం కన్పించదు. వానిని దహించేదేది? ఒకవేళ&nbsp;<BR>ప్రతి మానసికానుభవం శరీరంలో ముద్రితమవుతుందనీ, ఆదిపురుషుడు&nbsp;<BR>మొదలు నా తండ్రి వరకుగల అందరి ‘వాసన’లు నా తండ్రి శరీరానికి&nbsp;<BR>సంక్రమించి వున్నాయని ఒప్పుకున్నాకూడ, అవి నాకు సంక్రమించడం ఎలా?&nbsp;<BR>శుక్ల బిందువు వల్ల అంటారా? అదెలా సాధ్యం? తండ్రి శరీరం మొత్తంగా&nbsp;<BR>కుమారునికి రాదు కదా? ఒకే దంపతులకు అనేకమంది బిడ్డలు పుడతారు. అప్పు&nbsp;<BR>డీ వంశపారంపర్య సంక్రమణ సిద్ధాంతాన్ననుసరించి వాసన, వాసనాత్మక ద్రవ్యం&nbsp;<BR>ఒకటే అయితే, ఆ దంపతులు తమ తమ వాసనలలో కొంత కొంత భాగాన్ని&nbsp;<BR>ప్రతి కాన్పులోకూడ నష్టపోతూండాలి. అలాగాక తండ్రులు, తమ&nbsp;<BR>వాసనలను సంపూర్ణంగా తమ సంతానానికి సంక్రమింప చేస్తారంటే, మొదటి&nbsp;<BR>బిడ్డ పుట్టగానే వారి మనస్సులు వట్టిపోయి శూన్యం కావలసి వస్తాయి.</FONT></p>
<p><FONT FACE="SHREE900, SHREE, sans-serif" SIZE="3">ఇంతేకాకా, ఒక్క శుక్ల బిందువులో అనంతకాలంనుండి వస్తున్న, మితిలేని&nbsp;<BR>వాసనల సముదాయం ప్రవేశింపగలిగితే, అది ఎక్కడ వుండింది? ఎలా&nbsp;<BR>వుండింది? ఇదెంత మాత్రమూ సమర్థింప నలవికాని వాదన. ఈ పదార్థ</FONT></p>
<hr class="puTa_virupu">
<table><tr><td><a class=puTa_lanke href=puTa1382.html>p1382</a></td><td>p1383</td><td><a class=puTa_lanke href=puTa1384.html>p1384</a></td></tr></table>
</div></body></html>
