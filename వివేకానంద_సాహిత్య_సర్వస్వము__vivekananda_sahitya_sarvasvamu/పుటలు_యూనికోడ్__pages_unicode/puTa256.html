<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa255.html>p255</a></td><td>p256</td><td><a class=puTa_lanke href=puTa257.html>p257</a></td></tr></table>


<p><FONT FACE="SHREE900, SHREE, sans-serif" SIZE="3">ఒక శిష్యుడు తన గురువువద్దకెళ్లి, ‘‘గురుదేవా, నాకు భగవత్సాక్షాత్కా&nbsp;<BR>రానుభవం కావాలి’’ అన్నాడు. గురువు ఆ యువకుడి కేసి చూశాడు,&nbsp;<BR>ఏమీ మాట్లాడలేదు, మందహాసం చేశాడు. యువకుడు ప్రతిరోజు వస్తూ తనకు&nbsp;<BR>భగవత్సాక్షాత్కారం కావాలని చెబుతూనే వున్నాడు. యువకుడికి తెలిసిన&nbsp;<BR>దానికంటె ఎక్కువ తెలిసినవాడు కదా వృద్ధుడు. ఒకనాటి మిడిమిడి ఎండవేళ&nbsp;<BR>గురువు తనతో నదికి స్నానానికి రమ్మని శిష్యుణ్ణి పిలిచాడు. యువకుడు&nbsp;<BR>నీటిలో మునుకవేశాడు. వృద్ధుడు అతడి వెంబడేవెళ్లి అతడి తలను నీటిలో&nbsp;<BR>బలంగా అదిమిపెట్టాడు. యువకుడు కాస్సేపు గిలగిల తన్నుకొన్న తరువాత&nbsp;<BR>గురువు విడిచిపెట్టాడు. తరువాత, ‘‘నీటిలో వున్నప్పుడు నీకు అన్నింటి&nbsp;<BR>కంటె ఆవశ్యకమై వుండినది ఏది?’’ అని అతడు శిష్యుణ్ణి అడిగాడు.&nbsp;<BR>‘‘పీల్చటానికి గాలి’’ అని శిష్యుడు బదులు చెప్పాడు. ‘‘భగవంతుడికోసం నీ&nbsp;<BR>కలాటి ఆత్రం వుందా? ఉంటె నువ్వతణ్ణి యీ క్షణమే దర్శించగలవు’’&nbsp;<BR>అని గురువు చెప్పాడు. అంతటి తృష్ణ, తహతహ వుంటేనేతప్ప కేవలం మేధా-&nbsp;<BR>శక్తితోను, గ్రంథాలతోను, ఆచారవిధానాలతోను ఎంత శ్రమపడ్డా సాక్షాత్కా&nbsp;<BR>రానుభవం నీకు దక్కదు. నీలో ఆ తృష్ణ మేలుకొనేవరకు నువ్వు నాస్తికుడి&nbsp;<BR>కంటె మేలైనవాడవు కావు; నాస్తికుడికి ఋజుత్వమైనా వుంది; నీకు అదీ లేదు.</FONT></p>
<p><FONT FACE="SHREE900, SHREE, sans-serif" SIZE="3">ఒక మహాజ్ఞాని యిలా చెబుతూండేవాడు: ‘‘ఒక గదిలో ఒక దొంగ&nbsp;<BR>వున్నాడనీ, దాని పక్కగదిలో పెద్దసువర్ణరాసి వున్నసంగతి అతడికి తెలుసనీ,&nbsp;<BR>ఈ రెండు గదులకూ మధ్య ఒక పలుచని గోడ వుందనీ అనుకో. అ దొంగ&nbsp;<BR>మనోస్థితి ఎలావుంటుంది? నిద్రపట్టదు. అన్నం తినలేడు. ఏమీ చేయలేడు.&nbsp;<BR>ఆ సువర్ణరాసిని అపహరించటంలోనే అతడి మనస్సు పూర్తిగా లగ్నమై&nbsp;<BR>వుంటుంది. సౌఖ్యనిధి ఆనందనిధానం, తేజోఖని (= భగవంతుడు) అందు&nbsp;<BR>బాటులో వున్నాడనే నమ్మకం జనం అందరికి నిజానికి వుంటె వారు భగ&nbsp;<BR>వంతుణ్ణి పొందటానికి ప్రయత్నించక యిప్పుడు వ్యవహరిస్తున్నట్లే వ్యవహ&nbsp;<BR>రిస్తారనుకొన్నావా? ‘‘భగవంతుడు వున్నాడనే విశ్వాసం మనిషికి కలుగటం&nbsp;<BR>తోనే ఆతణ్ణి పొందాలన్న కాంక్షతో పిచ్చెత్తిపోతాడు. ఇతరులు వారిదారిన&nbsp;<BR>వారు పోవచ్చుగాక. కాని యిక్కడ తాను గడుపుతున్న జీవితంకంటె మహోన్నత-&nbsp;<BR>మైన జీవితం వుందన్న నమ్మకం మనిషికి కలిగిన మరుక్షణమే, ఇంద్రియాలే&nbsp;<BR>సర్వస్వం కాదనీ, నిత్యమూ అమరమూ అనశ్వరమూ ఐన ఆత్మానం&nbsp;<BR>దంతో పోల్చిచూస్తే పరిచ్ఛిన్నమైన యీ భౌతికదేహం లెక్కలోది కాదనీ గట్టి-&nbsp;<BR>నమ్మికం మనిషికి కలిగిన తక్షణమే, ఆ ఆనందాన్ని తాను పొందేవరకు అతడికి&nbsp;<BR>పిచ్చెత్తిపోతుంది. ఈ పిచ్చే, యీ తృష్ణే, ఈ వెర్రే పారమార్థిక జగత్తులో నిద్ర-</FONT></p>
<hr class="puTa_virupu">
<table><tr><td><a class=puTa_lanke href=puTa255.html>p255</a></td><td>p256</td><td><a class=puTa_lanke href=puTa257.html>p257</a></td></tr></table>
</div></body></html>
