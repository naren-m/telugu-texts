<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3833.html>p3833</a></td><td>p3834</td><td><a class=puTa_lanke href=puTa3835.html>p3835</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">2 0 7</FONT></p>
<p><FONT FACE="SHREE900, SHREE, sans-serif" SIZE="3">శరత్‌ వచ్చాడు. యథాప్రకారం తీవ్రంగా పనిచేస్తున్నాడు. మా కిప్పుడు&nbsp;<BR>మంచి కుర్చీలు, బల్లలు, మూడు మంచాలు ఉన్నాయి. పాత మఠంలో ఉన్న&nbsp;<BR>చాపలతో పోలిస్తే యిది ఒక పెద్ద గంతు కదా! పూజాకార్యక్రమం చాలవరకు&nbsp;<BR>తగ్గించాం. నీ ‘క్లీం’లు, ‘ఫట్‌’లు ‘స్వాహా’లు ఎంత తగ్గించబడ్డాయో చూస్తే&nbsp;<BR>నువ్వు మూర్ఛపడిపోతావు. పూజ పగటిపూట మాత్రమే. రాత్రిపూట గురక&nbsp;<BR>పెట్టి నిద్రపోతున్నారు. ‘తులసి’, ‘ఖోకా’ ఎలా ఉన్నారు? రాఖాల్‌ దగ్గరకంటే&nbsp;<BR>నీ దగ్గర వారు ఎక్కువ అణకువగా ఉన్నారా? బాధ్యత ‘తులసి’కి ఒప్పచెప్పి నువ్వు&nbsp;<BR>కొన్నాళ్ళు కలకత్తాకు రావచ్చు. కాని అది ఎక్కువ ఖర్చుతో కూడిన పని; అంతే-&nbsp;<BR>గాక నువ్వు మళ్ళీ వెళ్లిపోవాలి. మద్రాసును క్షుణ్ణంగా మార్చివేయాలి. కొద్ది&nbsp;<BR>మాసాల్లో శ్రీమతి ‘బుల్‌’తో కలిసి మళ్ళా అమెరికా పోతున్నాను.</FONT></p>
<p><FONT FACE="SHREE900, SHREE, sans-serif" SIZE="3">గుడ్విన్‌కు నా ప్రేమ నందించు. ఏ విధంగానైనా మేం జపాన్‌ పోయే&nbsp;<BR>టప్పుడు దారిలో అతణ్ణి కలుసుకోగలమని చెప్పు. హిమాలయాల్లో ఉండాలనే&nbsp;<BR>అతని తీవ్రకాంక్షను నేను కాస్త తగ్గించాను. తులసి అదేవిధంగా ధ్యానం చేస్తు-&nbsp;<BR>న్నాడా? పందికొక్కు కన్నం అతనికి తగిన గుహగా సరిపోతుందని తలస్తాను.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ మఠం ఏర్పడటం నిశ్చయం. ఎక్కువ సహాయం సంపాదించ&nbsp;<BR>టానికై నేను వెళుతున్నాను. ఉత్సాహంతో పనిచెయ్యి. భారతదేశం లోపల, బైట&nbsp;<BR>కుళ్ళిపోయిన ఒక శవం. శ్రీ గురుమహరాజ్‌ అనుగ్రహంచేత మనం దాన్ని పునరు&nbsp;<BR>జ్జీవింపచేద్దాం. సర్వప్రేమతో,</FONT></p>
<p><FONT FACE="SHREE900, SHREE, sans-serif" SIZE="3">సదా పరమేశ్వరునిలో,</FONT></p>
<p><FONT FACE="SHREE900, SHREE, sans-serif" SIZE="3">మీ వివేకానంద.</FONT></p>
<p><FONT FACE="TimesNewRoman, Times, serif" SIZE="3">4 4 1</FONT></p>
<BR>
<p><FONT FACE="SHREE902, SHREE, sans-serif" SIZE="3">(కుమారి మేరీ హేల్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">మఠం, బేలూర్‌, హౌరాజిల్లా,</FONT></p>
<p><FONT FACE="SHREE900, SHREE, sans-serif" SIZE="3">మార్చ్‌ 2, 1898.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన మేరీ,</FONT></p>
<p><FONT FACE="SHREE900, SHREE, sans-serif" SIZE="3">నేను అమ్మ చర్చ్‌కి రాసిన ఉత్తరంవల్ల, నీకు యిదివరకే నా క్షేమసమాచారం&nbsp;<BR>తెలిసి ఉంది. మీ కుటుంబంలోని వారందరు నాపట్ల ఎంతో దయగా ఉన్నారు.&nbsp;<BR>హిందువులు చెప్పేట్లు, అది మీ కుటుంబంతో నాకున్న పూర్వజన్మ అనుబంధం.&nbsp;<BR>పూర్వజన్మలో మీ కుటుంబంలో నేను ఒకణ్ణై ఉండివుండాలి. కోటీశ్వరులు&nbsp;<BR>నాకు ఉపయోగపడలేదని నా బాధ. ఇప్పుడు నేను వృద్ధుణ్ణవుతూ, భవన&nbsp;<BR>నిర్మాణం, సంఘ నిర్మాణాలతో సతమతమవుతూ, వార్ధక్యబాధలతో</FONT></p>
<hr class="puTa_virupu">
<table><tr><td><a class=puTa_lanke href=puTa3833.html>p3833</a></td><td>p3834</td><td><a class=puTa_lanke href=puTa3835.html>p3835</a></td></tr></table>
</div></body></html>
