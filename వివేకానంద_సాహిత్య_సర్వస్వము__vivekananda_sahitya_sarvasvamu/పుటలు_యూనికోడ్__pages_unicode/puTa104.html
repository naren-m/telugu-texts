<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa103.html>p103</a></td><td>p104</td><td><a class=puTa_lanke href=puTa105.html>p105</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వమత ఆదర్శం</FONT></p>

<p><FONT FACE="SHREE900, SHREE, sans-serif" SIZE="3">ఆ స్థితి పొందటానికై కింది పక్షి తీవ్రంగా ఆకాంక్షిస్తుందిగాని, అచిరకాలంలోనే&nbsp;<BR>మరచి మళ్లా పళ్లను తినటం ప్రారంభిస్తుంది. కొంతసేపటికి మరొక అతి&nbsp;<BR>చేదుపండు తిని, ఎంతో ఖేదమొంది, మళ్లా పైకి చూసి, పైపక్షిని సమీపింప&nbsp;<BR>చూస్తుంది. కాని మళ్లా మరచి, మరికొంతసేపటికి పైకి చూసి, యింకొక&nbsp;<BR>పైకొమ్మ కెగిరింది. అలా పైపైకి ఎగిరి ఎగిరి, చివరికి ఆ చక్కని పక్షికి అతి&nbsp;<BR>చేరువలోకి వస్తుంది. అప్పు డా పైపక్షియొక్క రెక్కలకాంతి ప్రతిఫలించి తన&nbsp;<BR>శరీరాన్ని అంటి ప్రకాశిస్తూన్నట్లు అది కనుగొంది. దాని కేదో మార్పొకటి&nbsp;<BR>తోస్తుంది. తాను కరిగిపోతున్నట్లనిపిస్తుంది. అంతట అది మరింత సమీపానికి&nbsp;<BR>వస్తుంది. ఇప్పుడు తాను యావత్తూ కరిగిపోతోంది. చివరకు యీ అద్భుతపు&nbsp;<BR>మార్పు దానికి తెలిసిపోతుంది. కింది పక్షి ప్రత్యేక వస్తురూపంలో తోచినా, అది&nbsp;<BR>పై పక్షియొక్క నీడే. నిజానికి తా నెప్పుడూ ఆ పైపక్షే. ఈ తినటం, యీ&nbsp;<BR>తీయనిపళ్లు యీ చేదుపళ్లు, యీ కింది చిన్నపక్షి, ఒకసారి సుఖించటం, ఒక-&nbsp;<BR>సారి దుఃఖించటం - యిదంతా కేవలం భ్రమ, స్వప్నం. మొదటినుంచీ నిజమైన&nbsp;<BR>పక్షి ప్రశాంతంగా, మౌనంగా, గంభీరంగా, శోభాయమానంగా, ఖేదాతీతమై, పరి-&nbsp;<BR>తాపాతీతమై పై కొమ్మమీదే వుంది. పై పక్షి భగవంతుడు, జగదీశ్వరుడు; కిందిది&nbsp;<BR>జీవాత్మ; లోకంలోని తీయనిపళ్లను చేదుపళ్లను ఆరగిస్తోంది. జీవాత్మకు ఒక్కో-&nbsp;<BR>సారి బలీయమైన దెబ్బ తగులుతుంది. తినటం కొంతతడవ మాని అజ్ఞాతుడైన&nbsp;<BR>భగవంతుడి దెసకు ఏగుతుంది. అప్పుడొక కాంతిపూరం కనిపించి, ఈ జగత్తు&nbsp;<BR>ఒక నిస్సార మిథ్యాదృశ్యమనే భావం కలుగుతుంది. కాని ఇంద్రియాలు మళ్లా&nbsp;<BR>కిందికి లాగుతవి. మళ్లా యీ ప్రపంచంలోని తీయనిపళ్లను, చేదుపళ్లను తిన&nbsp;<BR>ఆరంభిస్తుంది. మళ్లా ఒక అత్యంత బలిష్ఠమైన దెబ్బపడుతుంది. హృదయం&nbsp;<BR>మళ్లా వికసించి, ఆ దివ్యకాంతిపూరంచే దీప్తమవుతుంది. ఇలా అతడు క్రమ-&nbsp;<BR>క్రమంగా భగవంతుణ్ణి సమీపిస్తూంటాడు. సమీపించేకొద్దీ తన తొల్లిటి ఆత్మ కరి-&nbsp;<BR>గిపోతున్నట్లు అతడు కనుగొంటాడు. బాగా సమీపించినప్పుడు తానే ఆ భగవం-&nbsp;<BR>తుడని గ్రహించి, ‘‘ఈ జగత్తుకు ప్రాణాన్ని; అణువుల్లోను, సూర్యుల్లోను,&nbsp;<BR>చంద్రులలోను వుండేవాడని; నే నెవ్వరిని వర్ణించి చెప్పివున్నానో అతడే మన&nbsp;<BR>ప్రాణానికి ప్రాణం, మన ఆత్మకు ఆత్మ - అంతే కాదు, నువ్వే ఆతడవు’’ అని&nbsp;<BR>ఆనందాశ్చర్యాలతో కేకవేస్తాడు. జ్ఞానయోగబోధ యిది. ‘‘నువ్వు వస్తుత భగవం-&nbsp;<BR>తుడవే’’ అని అది మానవులకు తెలుపుతుంది. పారమార్థికదృష్టికి సర్వ&nbsp;<BR>భూతజాలం ఒకే వస్తువనీ, మనలో ప్రతివాడూ భూలోకంలో రూపెత్తిన భగ-&nbsp;<BR>వంతుడే అనీ అది మానవకోటికి నిరూపిస్తుంది. మన మందరం - మన పాదాల&nbsp;<BR>కింద పాకే చిన్నికీటకం మొదలు మనలను ఆశ్చర్యచకితులను చేసే మహాపురు&nbsp;<BR>షులవరకు - ఆ ఏకైక దైవంయొక్క వ్యక్తరూపులమే.</FONT></p>
<hr class="puTa_virupu">
<table><tr><td><a class=puTa_lanke href=puTa103.html>p103</a></td><td>p104</td><td><a class=puTa_lanke href=puTa105.html>p105</a></td></tr></table>
</div></body></html>
