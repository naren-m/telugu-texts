<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1715.html>p1715</a></td><td>p1716</td><td><a class=puTa_lanke href=puTa1717.html>p1717</a></td></tr></table>
<p><FONT FACE="SHREE900, SHREE, sans-serif" SIZE="3">జగద్గురువులు</FONT></p>
<p><FONT FACE="SHREE900, SHREE, sans-serif" SIZE="3">111</FONT></p>
<p><FONT FACE="SHREE900, SHREE, sans-serif" SIZE="3">భవించకపోయినా, స్వతంత్రంగా వారు ఆలోచిస్తారు. తమకుతాము&nbsp;<BR>స్వతంత్రంగా ఆలోచించనివారు మత ప్రపంచంలో యింకా పుట్టలేదని అర్థం.&nbsp;<BR>వారి బతుకు రొయ్యచేప బతుకులాంటిది. వారు యోచించరు; వారికి మతంలో&nbsp;<BR>శ్రద్ధలేదు. అవిశ్వాసికి, నాస్తికుడికి శ్రద్ధ వుంది. అతడు శ్రమపడి ప్రయత్నిస్తాడు.&nbsp;<BR>కాబట్టి జిజ్ఞాసతో పరిశ్రమిస్తాడు. దివ్యత్వం వైపు పురోగమించటానికి కృషి&nbsp;<BR>చెయ్యండి. ప్రయత్నం విఫలమైనా నష్టంలేదు. జిజ్ఞాస ఫలితంగా విపరీత&nbsp;<BR>సిద్ధాంతానికి వచ్చినా హానిలేదు. విచిత్రంగా వుందని అనిపించుకోవటానికి మీరు&nbsp;<BR>భయపడితే, ఆ సిద్ధాంతాన్ని మీ మనస్సులోనే వుంచుకోండి - యితరులకు&nbsp;<BR>ప్రచారం చెయ్యవద్దు. కాని, ఏదైనా చెయ్యండి! దివ్యత్వం వైపు అడుగువెయ్యండి.&nbsp;<BR>వెలుగు ప్రసరించాలి. ప్రతిరోజు నా కెవరైనా అన్నం తినిపిస్తుంటే, కాలక్రమంలో&nbsp;<BR>నా చేతులు నిష్క్రియమౌతాయి. గొర్రెల మందలా ఒకరినొకరు అనుకరించటం&nbsp;<BR>ఆత్మవినాశ హేతువు. మృత్యువు నిష్క్రియత్వానికి ఫలితం. చురుకుదనం&nbsp;<BR>పూని కృషి సల్పండి. కృషి వున్నచోట అభిప్రాయభేదాలు తప్పవు. భేదత్వం&nbsp;<BR>జీవిత సారాంశం. అదే సౌందర్యం, అదే ప్రతి విషయంలోని కళ. భేదం సర్వాన్ని&nbsp;<BR>కళాత్మకం చేస్తుంది. జీవితానికి మూలం, లక్షణం నానాత్వమే. దాన్నిచూసి&nbsp;<BR>భయపడట మెందుకు?</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు మనం ప్రవక్తల మర్థంచేసుకొనే స్థితికి వచ్చాం. మత విషయంలో&nbsp;<BR>రొయ్యచేపలాంటి ఉనికి విషయం అలావుంచినా చారిత్రక నిదర్శనం ప్రకారం,&nbsp;<BR>నిజమైన జిజ్ఞాస, నిజమైన ఈశ్వరప్రేమ వున్న తావుననే ఆత్మ ఈశ్వరాభి&nbsp;<BR>ముఖంగా పురోగమించింది; అప్పుడప్పుడు కాంతికిరణాల ప్రసారం ద్యోతక-&nbsp;<BR>మైంది, జీవితంలో ఒక్కమారైనా - క్షణమాత్రమైనా ఈశ్వరుని ప్రత్యక్ష దర్శనం&nbsp;<BR>కలిగింది. తక్షణమే ‘‘సకల సందేహాలు శాశ్వతంగా పటాపంచలవుతాయి.&nbsp;<BR>హృదయంలోని వక్రత తిన్నబడుతుంది. సకల బంధాలు విడివడతాయి.&nbsp;<BR>కర్మఫలాలు, కర్మ అంతరిస్తాయి. ఎందుకంటె సమీపస్థులలోనే అతిసమీపుడు,&nbsp;<BR>దూరాతిదూరంలో వున్నవాటిల్లోకల్లా అతిదూరుడు ఐన భగవంతుడి దర్శన-&nbsp;<BR>మైంది.’’ మతమంటే అది. మతమంతా అదే; తక్కినదంతా వట్టి సిద్ధాంతం;&nbsp;<BR>నిర్జీవమైన ఆచారం; ఆ ప్రత్యక్ష దర్శనానికి తోడ్పడే వివిధ ఉపాయాలే. మన-&nbsp;<BR>మిప్పుడు ఒట్టి గంపకోసం పోరు సలుపుతున్నాం; గంపలోని పళ్లు గోతిలో&nbsp;<BR>పడిపోయాయి.</FONT></p>
<p><FONT FACE="SHREE900, SHREE, sans-serif" SIZE="3">మత విషయంగా యిద్దరు తగవులాడుకొంటుంటే వారివద్దకెళ్లి యీ ప్రశ్న&nbsp;<BR>వెయ్యండి. ‘‘మీరు దేవుణ్ణి చూశారా? ఈ వస్తువులను చూశారా?’’ క్రీస్తు&nbsp;<BR>ఒక్కడే ప్రవక్త అంటాడొకడు. అతడు క్రీస్తును చూశాడా? ‘‘మీ తండ్రి క్రీస్తును</FONT></p>
<hr class="puTa_virupu">
<table><tr><td><a class=puTa_lanke href=puTa1715.html>p1715</a></td><td>p1716</td><td><a class=puTa_lanke href=puTa1717.html>p1717</a></td></tr></table>
</div></body></html>
