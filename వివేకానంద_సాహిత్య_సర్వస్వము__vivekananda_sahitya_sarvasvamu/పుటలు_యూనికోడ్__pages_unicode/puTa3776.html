<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3775.html>p3775</a></td><td>p3776</td><td><a class=puTa_lanke href=puTa3777.html>p3777</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 4 9</FONT></p>
<p><FONT FACE="SHREE900, SHREE, sans-serif" SIZE="3">అచ్చువేయించు. లేకుంటే ప్రజలు నవ్వుకుంటారు.</FONT></p>
<p><FONT FACE="SHREE900, SHREE, sans-serif" SIZE="3">...బరహంపురంలో జరుగుతూన్న పని చాలా చక్కగా ఉంది. అటువంటి&nbsp;<BR>పనులే మన్ననలను పొందుతాయి. సిద్ధాంతాలు, రాద్ధాంతాలు హృదయాన్ని తాక-&nbsp;<BR>గలవా? పని, పని, - ఆచరణలో చూపిస్తూ జీవించు. సిద్ధాంతాలు, అభిప్రా-&nbsp;<BR>యాలు లెక్కలోకి వస్తాయా? తత్వం, యోగం, తపస్సు - పూజామందిరం&nbsp;<BR>- ఎండబెట్టిన అన్నం లేక కూరగాయల నివేదనం - యివన్నీ ఒక వ్యక్తికి లేక&nbsp;<BR>ఒక దేశానికి సరిపోయేట్టి మతం. పరులకు మేలుచేయటం ఒక్కటే సార్వజనీన&nbsp;<BR>మైన ఉత్తమ మతం (ధర్మం). ఇది స్త్రీ పురుషులు, చిన్నలు, పెద్దలు, ఛండాలుని&nbsp;<BR>వరకు - కాదు జంతువుల వరకు గ్రహించగల మతం. కేవలం వ్యతిరేకమైన మతం-&nbsp;<BR>వల్ల ప్రయోజన మేముంది! రాయి ఎన్నడూ అపవిత్రంగా </FONT><FONT FACE="TimesNewRoman, Times, serif" SIZE="2">(Unchaste)</FONT><FONT FACE="SHREE900, SHREE, sans-serif" SIZE="3"> ప్రవ-&nbsp;<BR>ర్తించదు. ఆవు ఎన్నడూ అబద్ధమాడదు. చెట్లు ఎప్పుడూ దొంగతనంగాని, దోపి-&nbsp;<BR>డీగాని చేయవు. ఐతే దానివల్ల ఏమైంది? నువ్వు దొంగిలించలేదని, అబద్ధ&nbsp;<BR>మాడలేదని, అపవిత్ర జీవితం గడపలేదని, రోజుకి నాలుగు గంటలు ధ్యానంచేసి,&nbsp;<BR>రోజుకి రెండుసార్లుగాని ఎన్నోసార్లుగాని క్రమంతప్పక గంట వాయిస్తున్నావను-&nbsp;<BR>కొందాం. ఐనా వీ టన్నింటివల్ల కలిగే ప్రయోజనం? స్వల్పమైనదైనా నువ్వు చేసిన&nbsp;<BR>ఆ పని బరహంపురాన్నంతా శాశ్వతంగా నీ పాదాలవద్దకు కొనితెచ్చింది - నువ్వు&nbsp;<BR>ఏం చేయమంటావో ఆ పని చేయటానికి ఆ ప్రజలు సిద్ధంగా ఉంటారు.&nbsp;<BR>‘శ్రీరామకృష్ణుడు దేవుడు’ అని నువ్వు ఎంతమాత్రం ఆ ప్రజలతో వాదించ&nbsp;<BR>నవసరంలేదు. అది లేకుండా ఉత్త ఉపన్యాసాలు ఏం చేయగలవు? మాటలు&nbsp;<BR>కడుపులు నింపుతాయా? నువ్వు ఆ విధంగా పది జిల్లాలలో చేయగలిగితే, ఆ&nbsp;<BR>పది జిల్లాలు నీకు చెందినవై నీ అధీనంలోకి వస్తాయి. కాబట్టి నువ్వు తెలివిగల&nbsp;<BR>వాడవయినందుకు, ప్రస్తుతం నీ శక్తినంతా, కార్య విభాగంలోనే, ఉంచి, దాని&nbsp;<BR>ప్రయోజనాన్ని వృద్ధిచేయటానికే నీ సర్వశక్తులను వినియోగించు. కొందరు&nbsp;<BR>బాలురను సంఘటితపరచి, వారిని యింటింటికి పంపి, ‘అలేఖ’ సాధువులు&nbsp;<BR>అనుసరించిన విధానంలో, వారికి ఏది లభించినా - డబ్బుగాని, పాత బట్టలుగాని,&nbsp;<BR>బియ్యంగాని, తినుబండారాలుగాని, మరి దేనినైనాగాని పోగు చేయించు. తర్వాత&nbsp;<BR>ఆ వస్తువులను పంచిపెట్టు. పని అంటే అదే. నిజమైన పని అదే. ఆ తర్వాత&nbsp;<BR>ప్రజలకు నమ్మకం కలిగి, చెప్పిన పని చేస్తారు.</FONT></p>
<p><FONT FACE="SHREE900, SHREE, sans-serif" SIZE="3">కలకత్తా సమావేశానికి అయ్యే ఖర్చులు పోను మిగిలిన డబ్బునంతా&nbsp;<BR>క్షామ నివారణకు వినియోగించు. లేకుంటే కలకత్తాలోని మురికివాడల్లో నివ-&nbsp;<BR>సించే అసంఖ్యాకాలైన పేద ప్రజలకు సహాయం అందించు. స్మారక భవనాలు&nbsp;<BR>మొదలైనవన్నీ నాశనమైపోతే పోనీ, భగవంతుడు తనకు మంచిదని తోచిన దాన్ని</FONT></p>
<hr class="puTa_virupu">
<table><tr><td><a class=puTa_lanke href=puTa3775.html>p3775</a></td><td>p3776</td><td><a class=puTa_lanke href=puTa3777.html>p3777</a></td></tr></table>
</div></body></html>
