<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2289.html>p2289</a></td><td>p2290</td><td><a class=puTa_lanke href=puTa2291.html>p2291</a></td></tr></table>
<p><FONT FACE="SHREE902, SHREE, sans-serif" SIZE="3">ఆల్మోరా పట్టణంలో స్వాములవారికిచ్చిన</FONT></p>
<BR>
<p><FONT FACE="SHREE902, SHREE, sans-serif" SIZE="5">స్వాగతపత్రం, శ్రీవారి ప్రత్యుత్తరం</FONT></p>
<BR>
<p><FONT FACE="SHREE900, SHREE, sans-serif" SIZE="3">శ్రీస్వాములవారు ఆల్మోరా చేరగానే ఆ పురవాసులు శ్రీవారికి హిందీ&nbsp;<BR>భాషలో సమర్పించిన స్వాగతానికి అనువాదం.</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘మహాత్మా! పాశ్చాత్య ప్రపంచంలో, ఆధ్యాత్మిక విజయాన్ని సాధించిన&nbsp;<BR>తర్వాత మీ మాతృభూమి అయిన భారతదేశానికి మరలి రావడానికై మీరు ఇంగ్లాం-&nbsp;<BR>డునుండి బయలుదేరారని విన్నప్పటినుండి మిమ్మల్ని చూచే భాగ్యంకోసం ఎదు-&nbsp;<BR>రుచూస్తూన్నాం. సర్వేశ్వరుని అనుగ్రహంవల్ల ఆ శుభలగ్నం చివరికి ఘటిల్లింది.&nbsp;<BR>‘దేవుని పూర్ణహృదయంతో ప్రేమించే పురుషుడు అతన్ని చూడగల్గడం&nbsp;<BR>నిశ్చయం’ అని భక్తవరుడైన తులసీదాస కవివరుడు చెప్పినమాట నేడు పూర్తిగా&nbsp;<BR>ఫలించింది. అందరం వినిర్మలభక్తితో మీకు స్వాగత మర్పించడానికై ఇక్కడ&nbsp;<BR>చేరాం. ఎంతో శ్రమవహించి మీ రీ పట్టణానికి వచ్చి మాకు దర్శన మిచ్చినందుకు&nbsp;<BR>మే మెంతో ధన్యులమైనాం. అందుకు తగిన కృతజ్ఞతను తెలుపజాలకున్నాం. మీరు&nbsp;<BR>ధన్యులు. మిమ్మల్ని యోగారూఢుల చేసిన ఆ పూజ్య గురుదేవులు ముమ్మాటికీ&nbsp;<BR>ధన్యులు. ఈ ఘోర కలియుగంలో సైతం ఆర్యజాతుల్లో మీవంటి నాయకాగ్రే-&nbsp;<BR>సరులను కన్న భారతభూమి ధన్యం. మీ జీవిత ప్రారంభ&nbsp;<BR>దశలోనే నిరాడంబర వృత్తివల్ల, నిష్కాపట్యంవల్ల, సద్వర్తనంవల్ల, పరోపకార&nbsp;<BR></FONT><FONT FACE="SHREE900, SHREE, sans-serif" SIZE="3">చింతనవల్ల, తీవ్రసాధనవల్ల, సచ్ఛీలం వల్ల, జ్ఞానబోధవల్ల, ప్రపంచమంతటా వినిర్మల&nbsp;<BR></FONT><FONT FACE="SHREE900, SHREE, sans-serif" SIZE="3">కీర్తిచంద్రికలు వెలయించారు. తత్కారణంగా మే మెంతో గర్వపడుతున్నాం.</FONT></p>
<p><FONT FACE="SHREE900, SHREE, sans-serif" SIZE="3">శ్రీ శంకరాచార్యులవారి కాలంనుండి ఇప్పటివరకు ఈ దేశంలో ఎవ్వరూ&nbsp;<BR>నిర్వహింపజాలని మహాకార్యాన్ని నిజంగా, మీరు నిర్వహించగల్గారు. ప్రాచీన&nbsp;<BR>భారతదేశపు ఆర్యుల సంతతి వారిలో ఒకడు తన తపోబలంవల్ల భారతీయుల&nbsp;<BR>ప్రాచీనమతం ఇతరమతాలకన్న శ్రేష్ఠతరమని ఇంగ్లాండు, అమెరికా, విద్వద్వరుల&nbsp;<BR>ఎదుట రుజువు చేయగలడని ఎవరంకానీ కల్లోనైనా అనుకోలేదు. షికాగో&nbsp;<BR>నగరంలో జరిగిన అఖిల ప్రపంచ మతమహాసభలో సమావేశమైన వివిధ మతాల&nbsp;<BR>ప్రతినిధుల ఎదుట, వారికళ్లు తెరుచుకొనే విధంగా, ప్రాచీన భారతదేశ మత శ్రేష్ఠ-&nbsp;<BR>త్వాన్ని అతిసమర్థతతో మీరు రుజువు చేశారు. ఆ మహాసభలో పండితులైన&nbsp;<BR>వక్తలు తమ తమ మార్గాల్లో తమతమ మతాలను సమర్థించుకొన్నారు. కాని,</FONT></p>
<p><FONT FACE="TimesNewRoman, Times, serif" SIZE="2">2 4 1</FONT></p>
<hr class="puTa_virupu">
<table><tr><td><a class=puTa_lanke href=puTa2289.html>p2289</a></td><td>p2290</td><td><a class=puTa_lanke href=puTa2291.html>p2291</a></td></tr></table>
</div></body></html>
