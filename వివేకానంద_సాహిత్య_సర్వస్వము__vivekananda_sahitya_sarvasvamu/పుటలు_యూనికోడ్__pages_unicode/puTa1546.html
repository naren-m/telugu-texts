<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1545.html>p1545</a></td><td>p1546</td><td><a class=puTa_lanke href=puTa1547.html>p1547</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - ప్రథమ భాగం</FONT></p>
<p><FONT FACE="SHREE900, SHREE, sans-serif" SIZE="3">317</FONT></p>
<p><FONT FACE="SHREE900, SHREE, sans-serif" SIZE="3">తారతమ్యాలన్నీ అంతర సంబంధమైనవే కాని, జాతి సంబంధమైనవి కావు.&nbsp;<BR>ఎందుకంటారా? అద్వైతమే అన్నిటిలో వున్న తత్త్వం. సంకల్పరూపంలోకాని,&nbsp;<BR>ప్రాణరూపంలోకానీ, జీవాత్మ రూపంలోకానీ, శరీర రూపంలోకానీ ప్రకాశించే-&nbsp;<BR>దంతా, ప్రకాశంలోగల అంతరం వల్లే! అందువల్ల మనతో సమానాంతరంగా&nbsp;<BR>పరిణామం పొందని వారిని నీచంగా చూడటానికి మనకు అర్హత లేదు. ఎవరిని&nbsp;<BR>కానీ దోషులుగా పరిగణించకండి. చేదోడై - సాయపడగలిగితే సాయపడండి.&nbsp;<BR>లేకపోతే చేతులు ముడుచుకొని, ఆ మీ సోదరులను ఆశీర్వదించి వారి త్రోవను&nbsp;<BR>వారిని పోనివ్వండి. క్రిందికి పడలాగడంకానీ, ఆక్షేపించడంకానీ, యోగ్యమార్గం&nbsp;<BR>కాదు. ఆ మార్గంవల్ల ఎన్నడూ కార్యసిద్ధి కలుగదు. ఇతరులను ఆక్షేపించడంలో&nbsp;<BR>మన శక్తిని వినియోగిస్తూ వుంటాం. అదంతా దుర్వ్యయం. పోను పోను మన-&nbsp;<BR>మంతా ఒక్క వస్తువునే దర్శిస్తున్నామనీ, ఇంచుమించు ఒక్క ఆదర్శాన్నే&nbsp;<BR>సమీపిస్తున్నామనీ, మనలోగల భేదాలు చాలావరకు ఆత్మప్రకాశంలోని అంతరం-&nbsp;<BR>చేత కలిగే తారతమ్యాలనీ గ్రహిస్తాం.</FONT></p>
<p><FONT FACE="SHREE900, SHREE, sans-serif" SIZE="3">‘‘పాపం’’ అనే భావనను చూడండి. నేనిప్పుడు దాన్ని గూర్చిన వేదాంత&nbsp;<BR>భావాన్ని తెలిపాను. మనుష్యుడు పాపి అనేది ఇంకొక మతభావం. పర్యవసానానికి&nbsp;<BR>రెండూ ఒకటే, కానీ ఒకటి సవ్యమైంది, మరొకటి అపసవ్యమైంది. ఒకటి&nbsp;<BR>నరునికి వాని శక్తిని చూపుతుంది; రెండోది వాని దుర్బలతను చూపుతుంది;&nbsp;<BR>వేదాంతం చెప్పేదేమంటే దుర్బలత ఉండుగాక! లక్ష్యం చేయవద్దు. మనం&nbsp;<BR>పురోభివృద్ధిని పొందాలి! నరుని పుట్టుకతోనే వాని రోగం స్పష్టమైంది. ప్రతివానికి&nbsp;<BR>వాని రోగం తెలుసు. మన రోగమిది అని - మనకెవరూ తెలుపనవసరం లేదు.&nbsp;<BR>రోగాన్నిగూర్చి సదా ఆలోచిస్తూంటే రోగం కుదరదు. చికిత్స చేయాలి. మనం&nbsp;<BR>బయటి దేనినైనా మరువవచ్చు; బాహ్యప్రపంచంలో కపటవేషంతో తిరుగవచ్చు.&nbsp;<BR>కాని నిరంతరం మన దుర్బలత ఎలాంటిదో మన మనసులో మనకు తెలిసే&nbsp;<BR>వుంటుంది. దాన్ని మననం చేయడంవల్ల ఉపయోగమేమైనా వుందా? బల&nbsp;<BR>మివ్వాలి! ఎప్పుడూ దుర్బలతనుగూర్చి స్మరిస్తూ వుండడంవల్ల బలం&nbsp;<BR>చేకూరదు. దౌర్బల్యానికి చికిత్స బలాన్ని గూర్చి తలచడం కానీ, దుర్బలతను-&nbsp;<BR>గూర్చి స్మరించడం కాదు; నరులలో ఇదివరకే బలముంది; దాని ఉనికిని గూర్చి&nbsp;<BR>వారికి బోధించండి. నరులకు, మీరు పాపులని చెప్పడానికి మారుగా, వేదాంతం,&nbsp;<BR>సవ్యమార్గాన్ని అనుసరించి, ‘‘మీరు పవిత్రులు. పరిపూర్ణులు. మీరు పాప&nbsp;<BR>మనుకునేది మిమ్మల్ని అంటేది కాదు’’ అని ఉద్బోధిస్తోంది. పాపం అనేది,&nbsp;<BR>ఆత్మ ప్రకాశంలో చాలా నీచాంతరం (చాలా క్రిందిమెట్టు). మీ ఆత్మలను&nbsp;<BR>ఉత్తమాంతరంగా (సాంద్రతరంగా) ప్రకాశింపజేయండి. ఈ విషయం</FONT></p>
<hr class="puTa_virupu">
<table><tr><td><a class=puTa_lanke href=puTa1545.html>p1545</a></td><td>p1546</td><td><a class=puTa_lanke href=puTa1547.html>p1547</a></td></tr></table>
</div></body></html>
