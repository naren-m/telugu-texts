<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2452.html>p2452</a></td><td>p2453</td><td><a class=puTa_lanke href=puTa2454.html>p2454</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీరామకృష్ణులు : ఆయన జీవితం - బోధనలు</FONT></p>
<p><FONT FACE="TimesNewRoman, Times, serif" SIZE="2"><sup>17</sup></FONT></p>
<p><FONT FACE="SHREE900, SHREE, sans-serif" SIZE="3">గ్రహించారు. మరి నయవంచకులైన మనవారికి భార్యాభర్తల సంబంధమంటే&nbsp;<BR>కేవలం శారీరకమే. మనిషి తానెంతో లోకం అంతే అనుకొంటాడు.</FONT></p>
<p><FONT FACE="SHREE900, SHREE, sans-serif" SIZE="3">మరో ఆరోపణ - వ్యభిచారిణులపట్ల శ్రీరామకృష్ణులు తగినంత కాఠిన్యం&nbsp;<BR>వహించలేదనటం. దానికి మాక్స్‌ముల్లర్‌ ఎంతబాగా సమాధానం చెప్పాడో&nbsp;<BR>చూడండి. ‘‘ఈ ఆరోపణ మతస్థాపకుల్లో రామకృష్ణుని ఒక్కరి మీదే మోప-&nbsp;<BR>టానికి వీల్లేదు. ఆయనతోపాటు చాలమంది వున్నారు.’’ ఎంత మధురంగా&nbsp;<BR>చెప్పారు. ఆ మాటలు బుద్ధుడు అంబాపాలి అనే వ్యభిచారిణిని, ఏసుక్రీస్తు ఒక&nbsp;<BR>సమెరిటిన్‌ వ్యభిచారిణిని అనుగ్రహించటం జ్ఞప్తికి తెస్తాయి.</FONT></p>
<p><FONT FACE="SHREE900, SHREE, sans-serif" SIZE="3">మరొక ఆరోపణ - రామకృష్ణులు దురభ్యాసాలను అసహ్యించుకో&nbsp;<BR>లేదనటం. అయ్యల్లారా మిమ్మల్ని ఆ పరమేశ్వరుడు అనుగ్రహించాలి! ఇదెలాటి&nbsp;<BR>నింద? ఒకడేదో ఒకటో రెండో చుక్కలు మద్యం పుచ్చుకున్నాడే అనుకొందాం.&nbsp;<BR>అలాటివాడి నీడనైనా మనం తొక్కకూడదా? అదేనా అర్థం? ఎంత క్రూరమైన&nbsp;<BR>నింద. ఐతే దీని స్వరూపం ఏమిటి? ‘‘ఆ మహాపురుషుడే లోకంలోని&nbsp;<BR>తాగుబోతులను, వ్యభిచారులను, దొంగలను పాపులందరినీ తన్ని ఎందుకు&nbsp;<BR>తరిమెయ్యలేదు’’ అని ఊహించవచ్చా? ఆయన కళ్లుమూసుకొని స్వరం మార్పు&nbsp;<BR>లేకుండా ఒకేరీతిగా వేణువూదినట్లు మెల్లమెల్లగా మధురంగా తన&nbsp;<BR>అభిప్రాయాలను దాచుకొని ఎందుకు మాట్లాడలేదనా? అన్నిటికంటె మించిన&nbsp;<BR>ఆరోపణేది?</FONT></p>
<p><FONT FACE="SHREE900, SHREE, sans-serif" SIZE="3">ఆయన జీవితకాలమంతా గృహస్థుడుగా వుండకపోవటం.</FONT></p>
<p><FONT FACE="SHREE900, SHREE, sans-serif" SIZE="3">ఈ దోషారోపకులు ‘ఇదిగో యింత పవిత్రంగా యీ యీ పద్ధతుల్లో&nbsp;<BR>జీవించాలి సుమా’ అన్నట్లు మనం నడుచుకోకపోతే భారతదేశం తప్పకుండా నాశ-&nbsp;<BR>నమైపోతుంది! పాపం వీరు నిర్మించిన నీతిసూత్రాలతో భారతదేశం&nbsp;<BR>ఉద్ధరింపబడనీ!</FONT></p>
<p><FONT FACE="SHREE900, SHREE, sans-serif" SIZE="3">పుస్తకంలో ఎక్కువభాగం రామకృష్ణుల జీవితాన్ని గురించి చెప్పటంకంటె&nbsp;<BR>ఆయన ప్రబోధాలను సంగ్రహించటానికి కేటాయించబడింది. ఈ పుస్తకం&nbsp;<BR>ప్రతులు అతిశీఘ్రకాలంలో చెల్లిపోవటాన్నిబట్టి ఆంగ్లం మాట్లాడే జనం దృష్టిని&nbsp;<BR>ఆ బోధ లెంతగా ఆకర్షించాయో మనం వూహించవచ్చును.</FONT></p>
<p><FONT FACE="SHREE900, SHREE, sans-serif" SIZE="3">ఈ బోధలు శ్రీరామకృష్ణుల పవిత్ర ముఖారవిందంనుండి శ్రుతిగోచరాలై-&nbsp;<BR>నవి కాబట్టి అవి ఆధ్యాత్మిక శక్తిభరితాలు. అందుచేత అవి ప్రపంచమంతటా దివ్య-&nbsp;<BR>కాంతులను వెదజల్లుతూనే వుంటాయి. మహాపురుషులు అనేకులను ఉద్ధరించ-&nbsp;<BR>టానికి జన్మిస్తారు. వారి జీవితాలు, చేతలు సామాన్యరీతిలో నడువవు. బోధ-&nbsp;<BR>నాపద్ధతీ విచిత్రంగా వుంటుంది.</FONT></p>
<hr class="puTa_virupu">
<table><tr><td><a class=puTa_lanke href=puTa2452.html>p2452</a></td><td>p2453</td><td><a class=puTa_lanke href=puTa2454.html>p2454</a></td></tr></table>
</div></body></html>
