<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa570.html>p570</a></td><td>p571</td><td><a class=puTa_lanke href=puTa572.html>p572</a></td></tr></table>

<p><FONT FACE="TimesNewRoman, Times, serif" SIZE="2">1 5 6</FONT></p>
<p><FONT FACE="SHREE900, SHREE, sans-serif" SIZE="3">తెలియదు. వీళ్లు అమ్మమ్మలు చెప్పిన కథలేవో కొన్ని మింగేశారు. ఏవో కొన్ని&nbsp;<BR>విషయాలు నమ్మవలసిందని పురోహితుల ఆదేశాన్ని భయంతో నమ్మేవారు.&nbsp;<BR>లోకవృత్తం యీ విధంగా సాగుతోంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి మతసాక్షాత్కారం పొందటం ఒక్కటే మార్గం. మనలో ప్రతి&nbsp;<BR>ఒక్కరం సాక్షాత్కారం పొందవలసిందే. ఐతే, ప్రపంచంలో వున్న ధర్మగ్రంథాల&nbsp;<BR>వల్ల, శాస్త్రాల వల్ల, వేదాల వల్ల ప్రయోజనం ఏమిటి? అవి ఎంతో ఉపయోగ&nbsp;<BR>కరాలు. అవి దేశపటాల వంటివి. నే నిక్కడకు రాకముందు ఇంగ్లాండు దేశ&nbsp;<BR>పటాలను తరచుగా చూస్తూండేవాణ్ణి. ఇంగ్లాండు గురించి కొంత తెలుసుకోవ-&nbsp;<BR>డానికి అవి చాలా ఉపయోగపడ్డాయి. కాని, నే నిక్కడకు వచ్చి చూస్తే యీ&nbsp;<BR>దేశానికి, ఆ పటాలకు ఎంతో వ్యత్యాసం వుంది! సాక్షాత్కారానికి, మతగ్రంథా-&nbsp;<BR>లకూ అంతటి వ్యత్యాసం వుంది. ఈ గ్రంథాలు పూర్వం వున్న మహాపురుషుల&nbsp;<BR>అనుభవాలనే పటాలు. అవి మనకు ప్రేరపణ నిస్తాయి. అదేవిధంగా, అంతకంటే&nbsp;<BR>గొప్ప అనుభవాలను కాకపోయినా, కనీసం ఆ అనుభవాలనైనా పొందడానికి మన-&nbsp;<BR>లను కార్యోన్ముఖులను చేస్తాయి.</FONT></p>
<p><FONT FACE="SHREE900, SHREE, sans-serif" SIZE="3">సత్యసాక్షాత్కారమే మత మనే విషయం వేదాంతంలోని ప్రథమసూత్రం.&nbsp;<BR>అనుభూతి వున్నవాడే మత జీవితం వున్నవాడు; అనుభవం లేనివాడు ‘నాకు&nbsp;<BR>తెలియదు’ అని చెప్పేవాడికంటే ఏమాత్రం ఎక్కువ కాదు; ఒక విధంగా తక్కువే&nbsp;<BR>కూడా. తెలియని వాడు నాకు తెలియదని సూటిగా చెబుతాడు. సాక్షాత్కార&nbsp;<BR>సాధనలో మనకు మత గ్రంథాలు విశేషంగా తోడ్పడతాయి. అవి మనకు దారి-&nbsp;<BR>చూపటమే గాక సాధన రీతులను సూచిస్తాయి; ఉపదేశాలు చేస్తాయి. ప్రతి విజ్ఞా-&nbsp;<BR>నానికి ఒక్కో పరిశోధనా విధానం వుంది. ‘‘నేను మతానుష్ఠానపరుణ్ణి కావాలని&nbsp;<BR>అనుకొన్నాను. ఈ సత్యాల అనుభవం పొందగోరాను. కాని నాకు సాధ్యం కాలేదు.&nbsp;<BR>కాబట్టి నేను దేన్నీ నమ్మటం లేదు’’ అని అనేకులు అనటం మీరు వినే&nbsp;<BR>వుంటారు. విద్యాధికుల్లోనూ యిలాటి విషయాలు చెప్పేవారున్నారు. ఇంకా&nbsp;<BR>అనేకులు యిలా అంటారు: ‘‘నా జీవితమంతా మతానుష్ఠానపరుణ్ణి అవడానికి&nbsp;<BR>ప్రయత్నించాను. అందులో ఏమీ లేదు.’’ మరో విచిత్రం కూడా వుంది: ఒక&nbsp;<BR>గొప్ప రసాయనిక శాస్త్రజ్ఞుడు మీ వద్దకొచ్చాడనుకోండి. మీ రతడితో, ‘‘రసా-&nbsp;<BR>యనిక శాస్త్రాన్ని గురించిన దేదీ నేను నమ్మను. నేను రసాయనిక శాస్త్రజ్ఞు డవ-&nbsp;<BR>డానికి నా జీవితమంతా ప్రయత్నించాను. దాన్లో నాకేదీ కనబడలేదు’’ అంటా&nbsp;<BR>రనుకొందాం. అప్పుడతడు ‘‘మీ రెప్పుడు ప్రయత్నించారు?’’ అని అడుగు-&nbsp;<BR>తాడు. ‘‘నేను నిద్రపోవడానికి ముందు ‘రసాయనిక శాస్త్రమా! రా, నా దగ్గరకు&nbsp;<BR>రా’ అని అనేకసార్లు ఉచ్చరించాను. అది నా వద్దకు రాలేదు; మతాన్ని గూర్చిన</FONT></p>
<hr class="puTa_virupu">
<table><tr><td><a class=puTa_lanke href=puTa570.html>p570</a></td><td>p571</td><td><a class=puTa_lanke href=puTa572.html>p572</a></td></tr></table>
</div></body></html>
