<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3363.html>p3363</a></td><td>p3364</td><td><a class=puTa_lanke href=puTa3365.html>p3365</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>ˇ </FONT></p>
<p><FONT FACE="SHREE900, SHREE, sans-serif" SIZE="3">స్వార్థం వద్దు, పేరు ప్రతిష్టలు - అవి మీవిగాని, నావిగాని, చివరకు గురు&nbsp;<BR>దేవునివిగాని ఆశింపక పాటుపడండి. పనిచేయండి. ఆశయాలకొరకై, ప్రణాళి&nbsp;<BR>కలకొరకై కష్టించండి. నా వత్సలారా, ధీరోదాత్తులారా! మీ భుజస్కంధాలనొడ్డి&nbsp;<BR>ప్రణాళికాచక్రాలను ముందుకు సారించండి. పేరుకైగాని, ప్రతిష్టకైనా, అర్థరహిత&nbsp;<BR>మైన మరి దేనికైనాగాని వెనక్కి చూడకండి. ఆపాదమస్తకం ముందు దుమికి పని-&nbsp;<BR>చేయండి. ‘గడ్డిపోచలు సైతం ఐక్యంగా ఏర్పడి మదపుటేనుగులను సైతం బంధి-&nbsp;<BR>స్తూన్నాయి’ అనే విషయాన్ని మరువవద్దు. దైవానుగ్రహం మీ అందరిపై ఉంది.&nbsp;<BR>ఆయన శక్తి యీపాటికే మీ అందరిలో ప్రవహిస్తోంది. ‘ఉత్తిష్టత, జాగ్రత! ప్రాప్య&nbsp;<BR>వరాన్నిబోధత’ అని వేదాలు ఉద్ఘోషిస్తున్నాయి. లేవండి! లేవండి! దీర్ఘరాత్రి అంత-&nbsp;<BR>రిస్తోంది. పగలు సమీపిస్తూన్నది. మహోన్నత తరంగం ఉవ్వెత్తుగా లేచింది. ఆ&nbsp;<BR>తరంగ నిర్ఘాతాన్ని ఏదీ ప్రతిఘటించలేదు. నా వత్సలారా! ఉత్సాహం! ఉత్తేజం!&nbsp;<BR>ప్రేమ, నా బిడ్డలారా! ప్రేమ, విశ్వాసం (అభీః) భయపడకండి! భయమే మహా-&nbsp;<BR>పాపం.</FONT></p>
<p><FONT FACE="SHREE900, SHREE, sans-serif" SIZE="3">మీ అందరికి నా ఆశీస్సులు. మద్రాసులో మన ఉద్యమానికి సాయపడిన&nbsp;<BR>మహనీయులందరికి నా కృతజ్ఞత, ప్రేమ తెలియచెయ్యి. పట్టు సడలనీయవద్దని&nbsp;<BR>వారి నందరిని అర్థిస్తూన్నాను. ఆశయాన్ని అన్నివైపుల వెదజల్లు. గర్వపడొద్దు.&nbsp;<BR>మూర్ఖ విషయం ఏదైనా పట్టుపట్టవద్దు. దేనికి వ్యతిరేకంగా నడువవద్దు.&nbsp;<BR>రసాయన పదార్థాలను ఒకచోటికి చేర్చటం మన కర్తవ్యం. ఎప్పుడు ఏ విధంగా&nbsp;<BR>స్ఫటికీకరణ జరుగుతుందో భగవంతునకే తెలుసు. నాకు కలిగిన సఫలతను&nbsp;<BR>గూర్చిగాని, మీకు ప్రాప్తించిన సఫలతను గూర్చిగాని పొంగిపోవద్దు. మహత్కా-&nbsp;<BR>ర్యాలు జరుగవలసి ఉన్నాయి. రానున్న దాంతో పోల్చితే యిప్పుడు లభించిన&nbsp;<BR>సఫలత ఎంత అల్పమో నమ్మండి! విశ్వసించండి! ఆజ్ఞ వెళ్ళింది; భగవదాజ్ఞ&nbsp;<BR>ఐంది. భారతదేశం ఉన్నతిని పొందితీరాలి. పామరులు, పేదలు సుఖశాంతులతో&nbsp;<BR>తులతూగాలి. భగవంతుడు మిమ్మల్ని తన చేతిలోని ఉపకరణగా ఎన్నుకొన్నం-&nbsp;<BR>దుకు ఆనందించండి. అధ్యాత్మిక వెల్లువ పెల్లుబికింది. అప్రతిహతమై, అపారమై&nbsp;<BR>అన్నింటిని తనలో ఐక్యంచేసుకొంటూ, ఆ ప్రవాహం భూమిపై పొర్లి పారుతూం-&nbsp;<BR>డటాన్ని నేను ప్రత్యక్షంగా చూస్తున్నాను. ప్రతి మానవుడు ముందుకు వస్తాడు.&nbsp;<BR>ప్రతి మంచిభావం దాని శక్తులను యినుమడింపచేస్తుంది. ప్రతి హస్తం దాని&nbsp;<BR>మార్గాన్నే సుగమం చేస్తుంది. సర్వేశ్వరునకు జయమగు గాక!</FONT></p>
<p><FONT FACE="SHREE900, SHREE, sans-serif" SIZE="3">నా కేసహాయం అవసరంలేదు. కొంత నిధిని పోగుచేసి కొన్ని మ్యాజిక్‌&nbsp;<BR>లాంతరలు, భూగోళ పటాలు, గోళాలు మొదలైనవి, కొన్ని రసాయనిక పదా-&nbsp;<BR>ర్థాలు కొనండి. ప్రతి సాయంకాలం పేదలు, నిమ్నులు తుదకు ఛండాలురతో&nbsp;<BR>సహా కొంత జన సమూహాన్ని పోగుచేసి మొదట మతాన్నిగూర్చి, కొంత</FONT></p>
<hr class="puTa_virupu">
<table><tr><td><a class=puTa_lanke href=puTa3363.html>p3363</a></td><td>p3364</td><td><a class=puTa_lanke href=puTa3365.html>p3365</a></td></tr></table>
</div></body></html>
