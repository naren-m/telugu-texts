<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3100.html>p3100</a></td><td>p3101</td><td><a class=puTa_lanke href=puTa3102.html>p3102</a></td></tr></table>

<p><FONT FACE="SHREE900, SHREE, sans-serif" SIZE="3">స్వామీజీ: సహజమే! ఒక గాడిలోపడి తిరుగుతుండేవాళ్లు వేరే విధంగా&nbsp;<BR>ఎలా తలచగలరు? సర్వాన్ని, నిన్ను నాకళ్లలోనుంచి చూడగలిగేట్లు చేస్తే ఎంత&nbsp;<BR>బాగుంటుంది? వాళ్ల భవనాలు చూడు, ఎంత సామాన్యంగా, ఎంత అర్థ&nbsp;<BR>రహితంగా ఉంటాయో! ఆ పెద్ద ప్రభుత్వ భవనాలవంక చూడు. బైటినుంచి&nbsp;<BR>చూచి, అవి ఏ ఉద్దేశ్యంతో కట్టబడ్డాయో దాని అభిప్రాయమేమిటో చెప్ప&nbsp;<BR>గలవా? చెప్పలేవు? కారణం, వాటిలో ఏ అభిప్రాయమూ కనబడదు. కాబట్టి,&nbsp;<BR>ఇక పాశ్చాత్యుల దుస్తులవిషయం తీసుకో, నిక్కపొడుచుకున్న వారి కోట్లు&nbsp;<BR>నేరుగావున్న </FONT><FONT FACE="TimesNewRoman, Times, serif" SIZE="2">(straight)</FONT><FONT FACE="SHREE900, SHREE, sans-serif" SIZE="3"> వారి లాగూలు బిగుతుగా శరీరానికి అంటుకొని మన-&nbsp;<BR>దృష్టికి అసహ్యంగా కనబడవా? ఓహో! నిజంగా వాటిలో ఏం సౌందర్యం&nbsp;<BR>ఉందో? ఇప్పుడు మనదేశమంతా తిరిగిచూడు, ప్రతికట్టడంలోను చూసీ&nbsp;<BR>చూడటంతోనే అది ఏ ఉద్దేశ్యంతో దేనికోసమై కట్టబడిందో దానిలో ఎటు-&nbsp;<BR>వంటి కళాకౌశలం ఉన్నదో నీకు స్పష్టంగా తెలిసిపోతుంది. గాజుగ్లాసులతో వాళ్లు&nbsp;<BR>నీళ్లు త్రాగుతారు. మనం లోహపుచెంబులతో త్రాగుతాము. మన పల్లెల్లోని&nbsp;<BR>రైతుల యిళ్లు చూచావా?</FONT></p>
<p><FONT FACE="SHREE900, SHREE, sans-serif" SIZE="3">నేను: అవును, చూచానండి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: వాటిల్లో ఏం చూచావు?</FONT></p>
<p><FONT FACE="SHREE900, SHREE, sans-serif" SIZE="3">ఏం చెప్పాలో నాకు తెలియలేదు. అయినా యిలా సమాధానం చెప్పాను.</FONT></p>
<p><FONT FACE="SHREE900, SHREE, sans-serif" SIZE="3">‘‘మహరాజ్‌! అవి పరిశుభ్రంగాను, ముచ్చటగాను ఉంటాయి. ఇండ్లు, దొడ్లు,&nbsp;<BR>వాకిళ్లు రోజూ చక్కగా అలికి ఉంటాయి.’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ధ్యానం దాచుకునే ‘గాదెలను’ చూచావా? వాటిల్లో ఎటువంటి&nbsp;<BR>కళ ఉన్నదో! మట్టిగోడలమీదకూడా ఎన్నిరకాలైన చిత్రాలు చిత్రించబడి&nbsp;<BR>వుంటాయో! ఇక పాశ్చాత్య దేశాలకు పోయి అక్కడి నిమ్నవర్గాలవాళ్లు ఎలా&nbsp;<BR>జీవిస్తారో చూడు. తక్షణమే నీకు ‘మనకు’ వారికి మధ్యగల తారతమ్యం గోచరి&nbsp;<BR>స్తుంది. ప్రయోజనమే </FONT><FONT FACE="TimesNewRoman, Times, serif" SIZE="2">(utility)</FONT><FONT FACE="SHREE900, SHREE, sans-serif" SIZE="3"> వారి ఆదర్శం. మన ఆదర్శం ‘కళ’. ప్రతి&nbsp;<BR>దానిలోను పాశ్చాత్యుడు ‘ప్రయోజనం’ కోసమే చూస్తాడు. మనం ప్రతిదాన్ని&nbsp;<BR>కళాదృష్టితో చూస్తాం. పాశ్చాత్య విద్యవల్ల సుందరమైన మన ‘చెంబులు’&nbsp;<BR>అదృశ్యమైపోయాయి. మన యిండ్లలో, వాటి స్థానాన్ని పింగాణీగ్లాసులు ఆక్రమిం-&nbsp;<BR>చాయి. మనం ఆ ‘ప్రయోజన’మనే ఆదర్శాన్ని ఎంతవరకు అవలంబించామంటే&nbsp;<BR>అది మనల్ని పరిహాసాస్పదదశకు తెచ్చింది. ఇప్పుడు మనకు కావలసింది ‘‘కళా-&nbsp;<BR>నైపుణ్యం మరియు ప్రయోజనం’’ ఈ రెండింటియొక్క సమ్మేళనం. జపాను&nbsp;<BR>ఎంతో శీఘ్రంగా ఆ పనిచేసింది. అందువల్లనే శీఘ్రగతిలో అభివృద్ధి&nbsp;<BR>చెందింది. ఇప్పుడు జపానువారు పాశ్చాత్యులకు గురువులు కాబోతున్నారు.</FONT></p>
<hr class="puTa_virupu">
<table><tr><td><a class=puTa_lanke href=puTa3100.html>p3100</a></td><td>p3101</td><td><a class=puTa_lanke href=puTa3102.html>p3102</a></td></tr></table>
</div></body></html>
