<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa586.html>p586</a></td><td>p587</td><td><a class=puTa_lanke href=puTa588.html>p588</a></td></tr></table>

<p><FONT FACE="TimesNewRoman, Times, serif" SIZE="2">1 7 2</FONT></p>
<p><FONT FACE="SHREE900, SHREE, sans-serif" SIZE="3">లక్ష్యాలను సమీపిస్తూ, ఏనాటికీ దాన్ని చేరుకోవడానికి వీలులేని దనే మాట అసం-&nbsp;<BR>గతం. సరళరేఖలో చలనమేమైనా వుందా? సరళరేఖను అనంతంగా పొడిగిస్తే&nbsp;<BR>వృత్తం ఏర్పడుతుంది; ప్రారంభమైన చోటికి తిరిగివచ్చి చేరుతుంది. నువ్వు మొద-&nbsp;<BR>లుపెట్టిన చోటుకు తిరిగిరాక తప్పదు. మీరు భగవంతుని నుండి బయలు&nbsp;<BR>దేరారు. తిరిగి భగవంతుని పొందవలసిందే. ఇక మిగిలే దేమిటి? వివరణల&nbsp;<BR>కోసం అనంతకాలం ప్రయత్నించటమే.</FONT></p>
<p><FONT FACE="SHREE900, SHREE, sans-serif" SIZE="3">మరో ప్రశ్న వుంది: మనం ముందుకు పోయేకొద్దీ సరికొత్త మతసత్యా&nbsp;<BR>లను కనుగొనవలసి వుందా? ఈ ప్రశ్నకు సమాధానం ‘‘ఔను, కాదు’’ అనే.&nbsp;<BR>మతాన్ని గురించి మన మిక ఎక్కువగా ఏమీ తెలుసుకోజాలమనే విషయాన్ని&nbsp;<BR>ప్రప్రథమంగా గుర్తించవలసి వుంది. ఆ విషయమై తెలుసుకోవలసినదంతా&nbsp;<BR>తెలుసుకోబడింది. మనలో ఐక్యసూత్రముందని ప్రపంచంలోని మతాలన్నీ ఉద్ఘో-&nbsp;<BR>షిస్తున్నాయి. మనం భగవంతుడితో ఒక్కటి కనుక యింతకు మించిన ఐక్య-&nbsp;<BR>సూత్రం అసంభవం. వైవిధ్యంలో ఐక్యాన్ని కనుగొనటమే జ్ఞానం. నేను మిమ్మల్ని&nbsp;<BR>పురుషులు గాను, స్త్రీలు గాను చూస్తున్నాను. ఇది వైవిధ్యం. మిమ్మల్నందరినీ&nbsp;<BR>ఒక వర్గంగా పరిగణించి మానవు లనటం శాస్త్రీయ విజ్ఞానం. ఉదాహరణకు:&nbsp;<BR>రసాయనిక శాస్త్రాన్ని తీసుకోండి. రసాయనిక శాస్త్రజ్ఞులు యింతదాకా తెలిసిన&nbsp;<BR>పదార్థా లన్నింటికి మూలద్రవ్యాలను కనుగొనడానికి ప్రయత్నిస్తున్నారు. సాధ్య-&nbsp;<BR>మైతే అన్నింటికి మూలమైన ఒక్క ద్రవ్యాన్ని కనుగొనాలని వారి ప్రయత్నం.&nbsp;<BR>అటువంటి ద్రవ్యాన్ని కనుగొనే కాలం రాగలదేమో! అదొక్కటి తక్కిన మూల-&nbsp;<BR>ద్రవ్యా లన్నిటికి మూలం. ఆ దశకు చేరాక వారిక ముందుకు పోలేరు; అప్పటికి&nbsp;<BR>రసాయనిక శాస్త్రం పరిపూర్ణత్వం పొందినదని గ్రహించగలం. మత విషయం&nbsp;<BR>కూడా అంతే. ఈ ఐక్యసూత్రాన్ని సంపూర్ణంగా సాక్షాత్కరింప చేసుకొంటే&nbsp;<BR>ఆపైన అభివృద్ధికి అవకాశం లేదు.</FONT></p>
<p><FONT FACE="SHREE900, SHREE, sans-serif" SIZE="3">‘‘నేను, నా తండ్రి ఒక్కరమే’’ అనే సత్యం సాక్షాత్కారమౌటంతో మత&nbsp;<BR>విషయమై తుదిపలుకు పలుకబడింది. తరువాత మిగిలిన దంతా దాన్ని సాధించ&nbsp;<BR>డానికి చేయటమే. గుడ్డినమ్మకం వేరు; సత్య సందీప్తమైన విశ్వాసం వేరు. జగ-&nbsp;<BR>ద్గురువు లెవ్వరూ అంధవిశ్వాన్ని బోధించలేదు. పతనంతోనే అటువంటి&nbsp;<BR>నమ్మకం ప్రారంభమౌతుంది. మూఢులు యీ మహాత్మునో, ఆ మహాత్మునో&nbsp;<BR>అనుసరిస్తూన్నట్లు నటిస్తారు. వారు శక్తి విహీనులైనా అంధప్రాయంగా వారిని&nbsp;<BR>నమ్మండని ప్రజలకు బోధచేస్తుంటారు. దేన్ని నమ్మాలి? గుడ్డిగా నమ్మటం&nbsp;<BR>అంటే మానవాత్మను పతన మొందించటమే. ఇష్టమైతే నాస్తికులైనా అవండి; కాని&nbsp;<BR>పరీక్షించకుండా దేన్నీ నమ్మవద్దు. ఆత్మను పశువుల స్థాయికి ఎందుకు పతన</FONT></p>
<hr class="puTa_virupu">
<table><tr><td><a class=puTa_lanke href=puTa586.html>p586</a></td><td>p587</td><td><a class=puTa_lanke href=puTa588.html>p588</a></td></tr></table>
</div></body></html>
