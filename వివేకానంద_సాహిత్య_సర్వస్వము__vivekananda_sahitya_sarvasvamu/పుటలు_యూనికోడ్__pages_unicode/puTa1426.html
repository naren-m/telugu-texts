<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1425.html>p1425</a></td><td>p1426</td><td><a class=puTa_lanke href=puTa1427.html>p1427</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మానవుని సత్య స్వరూపం, దృశ్య స్వరూపం</FONT></p>
<p><FONT FACE="SHREE900, SHREE, sans-serif" SIZE="3">197</FONT></p>
<p><FONT FACE="SHREE900, SHREE, sans-serif" SIZE="3">ఏర్పడుతుంది. కానీ ఇంకా కార్యక్రమం ముగియ లేదు. ఇంకా ఒకపని&nbsp;<BR>మిగిలుంది. ఇక్కడ ఒక ఛాయాగ్రాహక యంత్రం (కెమెరా) ఉందనుకోండి&nbsp;<BR>అక్కడ ఒక గుడ్డ వుంది. ఆ గుడ్డపై ఒక వస్తురూపాన్ని కల్పించాలని నా ఉద్దేశం.&nbsp;<BR>నేనేమి చేయాలి? వస్తువుయొక్క వివిధ కాంతి కిరణాలు ఆ యంత్రంగుండా&nbsp;<BR>పోయి, ఆ వస్త్రంపై పడేలాగా చేయాలి కదా? ఈ రూపాన్ని గ్రహించడానికి&nbsp;<BR>ఏర్పడిన వస్తువు నిశ్చలంగా వుండటంకూడ అవసరం. కదులుతున్న వస్తువుపైన&nbsp;<BR>రూపాన్ని కల్పించడం ఎలా? అది నిలుకడ కలిగిన వస్తువుగా వుండాలి.&nbsp;<BR>ఎందుకంటే నేను దానిమీద ప్రసరింప జేసే కాంతి కిరణాలు చలిస్తూంటాయి.&nbsp;<BR>ఈ చలించే కిరణాలను చేరదీసి, ఒకచోట కూర్చి వానికి పరస్పర సామరస్యం&nbsp;<BR>కల్పించి సమగ్రపరచడం, స్థిర వస్తువు మీదనే కదా సాధ్యమవుతుంది? మన&nbsp;<BR>విషయ స్పర్శల సంగతికూడ ఇలాంటిదే. ఇంద్రియాలు వానిని లోపలికి తెచ్చి,&nbsp;<BR>మనస్సు దగ్గరికి చేర్చగా, మనస్సు వానిని బుద్ధి ఎదుట పెడుతుంది. బుద్ధికి వెనుక&nbsp;<BR>స్థిర వస్తువొకటి లేకపోతే, ఈ వివిధ స్పర్శ చిహ్నాలకు అక్కడ పొందిక కుదరి&nbsp;<BR>ఏకీభావమేర్పడి, బాహ్యవిషయ రూపం, నిర్దుష్టంగా అక్కడ చిత్రితం కావడం&nbsp;<BR>అసాధ్యం కదా? మార్పులతో నిండిన మన, మనశ్శరీర సంయోగ&nbsp;<BR>మూర్తిలో, ఏకీభావం కల్పించేది ఏది? క్షణక్షణం మారుతున్న ఈ వస్తువును,&nbsp;<BR>ముందటిదే అని గుర్తింప సాధ్య పరచేదేది? మన మనస్సులపై ముద్రితములై వున్న&nbsp;<BR>వివిధ భావ చిహ్నాలు దేనిపై ఒకటిగా కూర్పబడతాయి? ఇంద్రియగోచర వస్తు-&nbsp;<BR>చిహ్నాలన్నీ దేనిపైకూడి స్థిరంగా నిలిచి, పొందికగల సమష్టి రూపంలో కనబడ-&nbsp;<BR>తాయి? ఈ కార్యం సాధ్యం కావడానికి ఒక వస్తువుండాలనీ, మనశ్శరీరాలతో&nbsp;<BR>పోల్చి చూస్తే అది నిశ్చలమైందిగా వుండాలనీ తెలుసుకున్నాం. కెమెరా ఒక గుడ్డపై&nbsp;<BR>కదా రూపకల్పన చేస్తుంది? కాంతి కిరణాలతో పోల్చి చూస్తే ఆ గుడ్డ నిశ్చల-&nbsp;<BR>మైంది కాకపోతే, దానిపై రూపమేర్పడుతుందా? దీన్నిబట్టి తేలిందేమంటే&nbsp;<BR>మనస్సు, ఆకృతులను దేనిపై చిత్రిస్తూందో, మనోబుద్ధులు కొనితెచ్చే విషయ&nbsp;<BR>స్పర్శలు దేనిపై నిలిచి వర్గీకరణమొంది సమష్టి రూపాన్ని ధరిస్తాయో, అది -&nbsp;<BR>ఆ దర్శించే వస్తువు - వ్యక్తిత్వం కలదిగా వుండాలి. దాన్ని మానవుని ‘ఆత్మ’&nbsp;<BR>అని అంటారు.</FONT></p>
<p><FONT FACE="SHREE900, SHREE, sans-serif" SIZE="3">ప్రాణాకాశాలుగా వేరుపడేది ‘విశ్వమానసం’ (మహత్తు) అనీ, మనస్సు&nbsp;<BR>కావల మనలో, ఆత్మ వుందనీ తెలుసుకున్నాం. జగత్తులో విశ్వమానసం వెనుక&nbsp;<BR>ఒక ఆత్మ (విశ్వాత్మ) వుంది. దాన్నే దైవమంటారు. మానవ వ్యక్తిలో ఉండేదాన్ని&nbsp;<BR>మానవాత్మ (జీవాత్మ) అంటారు. ఈ జగత్తులో, ఈ ప్రపంచ వ్యవస్థలో,&nbsp;<BR>విశ్వమానస మెలా ప్రాణాకాశాలుగా వికాసం చెందిందో అలాగే, విశ్వాత్మ</FONT></p>
<hr class="puTa_virupu">
<table><tr><td><a class=puTa_lanke href=puTa1425.html>p1425</a></td><td>p1426</td><td><a class=puTa_lanke href=puTa1427.html>p1427</a></td></tr></table>
</div></body></html>
