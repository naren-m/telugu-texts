<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2196.html>p2196</a></td><td>p2197</td><td><a class=puTa_lanke href=puTa2198.html>p2198</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 4 8</FONT></p>
<p><FONT FACE="SHREE900, SHREE, sans-serif" SIZE="3">ఆమె జీవన దుఃఖసముద్రాన్ని ఓపికతో ఈదింది. నిత్యసత్యవ్రతయై, పతివ్రతా-&nbsp;<BR>తిలకమై, మానవులకు దేవతలకు పరమాదర్శమై ఆమె ప్రకాశిస్తోంది. ఆ మహా-&nbsp;<BR>సాధ్వి సీత, మన జాతికి అధిష్ఠానదేవతై ఎప్పుడూ సుస్థిరంగా నిలిచి వుండవ-&nbsp;<BR>లసిందే! ఆమెనుగూర్చి వర్ణించడం, ముంజేతి కంకణానికి అద్దం చూపడమే!&nbsp;<BR>మన పురాణాలన్నీ నశించిపోవచ్చు, మన వేదాలే నీటిలో కలిసిపోవచ్చు, మన&nbsp;<BR>సంస్కృతభాషే ఊరు పేరు లేకుండా మాయమై పోవచ్చు. కాని పదిమంది భార-&nbsp;<BR>తీయులైనా బ్రతికి వుండేంతకాలం నింద్య గ్రామ్య భాషలోనైనా, ఒక్కడైనా&nbsp;<BR>మాట్లాడేవాడుండేంతవరకు, ఈ సీతామహాదేవి కథ ప్రస్తావనకు రాకతప్పదు.&nbsp;<BR>ఈ సీత మన జాతి జీవస్థానాన్ని ఆక్రమించింది. ప్రతి భారతీయ స్త్రీ, పురుషుల&nbsp;<BR>రక్తంలో ఆమె ఉంది. మనమందరం సీతామహాదేవి సంతానమే! మన స్త్రీలలో&nbsp;<BR>నవీన సంస్కరణలు ప్రవేశపెట్టే ప్రయత్నంలో సీతయొక్క పరమాదర్శంనుండి&nbsp;<BR>వారిని దూరంచేయాలనే సంకల్పంవుంటే, అది తక్షణం కొరగానిదైపోతుంది.&nbsp;<BR>ఆ సంగతి ప్రతిరోజూ తెలుస్తూనే ఉంది. భారతదేశ స్త్రీలు, ఈ సీత అడుగు-&nbsp;<BR>జాడల ననుసరించి వృద్ధిపొంది వికాసాన్ని పొందాలి! వారి కదొకటే మార్గం.</FONT></p>
<p><FONT FACE="SHREE900, SHREE, sans-serif" SIZE="3">ఎన్నో రూపాలతో పూజించబడుతూ స్త్రీలకు, పురుషులకుకూడ ఒకే&nbsp;<BR>విధంగా ఇష్టదైవమై, పిన్నలకు, పెద్దలకుకూడ పరమాదర్శమై వెలిగే తేజోమూర్తి&nbsp;<BR>దగ్గరకిప్పుడు వస్తాం. భాగవతకర్త ఈ శ్రీకృష్ణుని అవతారమని పేర్కొనుటతో&nbsp;<BR>తృప్తి పొందక, అవతారాలన్నీ ఎవరి అంశనుండి ఉద్భవిస్తాయో, అలాటి&nbsp;<BR>శ్రీమహావిష్ణువే అని అభివర్ణించాడు. ఈ మహనీయుని బహుముఖమూర్తి-&nbsp;<BR>మత్వం, మనల్ని ఆశ్చర్య నిమగ్నులుగా చేస్తూండగా, ఆతనిని ఈ విధంగా అభి-&nbsp;<BR>వర్ణించడం విచిత్రంకాదు. అతడు ఆశ్చర్యం కలిగించే సన్యాసి, ఆశ్చర్యం కలిగించే&nbsp;<BR>గృహస్థుడు! అతనిలో అగణితమైన మహాశక్తిస్వరూపమైన రజస్సు గోచరించడమే&nbsp;<BR>కాక, చాలా ఆశ్చర్యం కలిగించే వైరాగ్యంకూడ మూర్తీభవించి ఉంటుంది. మీరు&nbsp;<BR>గీతను బాగా చదివితే తప్ప శ్రీకృష్ణుని మహత్త్వం మీకు తెలియనే తెలియదు.&nbsp;<BR>ఎందుకంటే, అతని ఉపదేశానికి అతడే మూర్తీభావం. ఈ అవతారాలలో ప్రతి-&nbsp;<BR>వారూ తాము ఏమి బోధించారో ఆ ధర్మానికి సజీవదృష్టాంతాలై వెలశారు. గీతను&nbsp;<BR>బోధించిన శ్రీకృష్ణభగవానుని జీవితమంతా, దివ్యగీతా స్వరూపమే. అంటే,&nbsp;<BR>నిష్కామకర్మకు అతడు చక్కని దృష్టాంతం. తన సింహాసనాన్ని పరిత్యజించి,&nbsp;<BR>మళ్లీ దాన్నిగూర్చి స్మరించలేదు. ఏ మహనీయుని ఆజ్ఞను శిరసావహించి, చక్ర-&nbsp;<BR>వర్తులు తమ సింహాసనాలనుండి దిగుతారో, ఆ భారతనాయకాగ్రణి ఎన్నడూ&nbsp;<BR>ప్రభువు కావాలనుకోలేదు. గోపికలతో కలసిమెలసి ఆటలాడిన బాలకృష్ణుడుగనే,&nbsp;<BR>సర్వజన సులభుడైన ఆ శ్రీకృష్ణుడుగనే వున్నాడు. ఆ బృందావన మనోజ్ఞలీలలలో</FONT></p>
<hr class="puTa_virupu">
<table><tr><td><a class=puTa_lanke href=puTa2196.html>p2196</a></td><td>p2197</td><td><a class=puTa_lanke href=puTa2198.html>p2198</a></td></tr></table>
</div></body></html>
