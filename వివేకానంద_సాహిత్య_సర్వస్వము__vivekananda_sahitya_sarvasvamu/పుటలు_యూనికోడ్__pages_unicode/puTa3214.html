<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3213.html>p3213</a></td><td>p3214</td><td><a class=puTa_lanke href=puTa3215.html>p3215</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup></FONT></p>
<p><FONT FACE="TimesNewRoman, Times, serif" SIZE="3"><sup>  </sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(ప్రమదదాస మిత్రకు)</FONT></p>
<BR>
<p><FONT FACE="SHREE908, SHREE, sans-serif" SIZE="3">దేవోజయతి</FONT></p>
<BR>
<p><FONT FACE="SHREE900, SHREE, sans-serif" SIZE="3">బారానగరం,</FONT></p>
<p><FONT FACE="SHREE900, SHREE, sans-serif" SIZE="3">కలకత్తా,</FONT></p>
<p><FONT FACE="SHREE900, SHREE, sans-serif" SIZE="3">ఆగస్టు 7, 1889.</FONT></p>
<p><FONT FACE="SHREE900, SHREE, sans-serif" SIZE="3">ప్రియ మహాశయా,</FONT></p>
<p><FONT FACE="SHREE900, SHREE, sans-serif" SIZE="3">మీ ఉత్తరం అంది వారం పైబడింది. కాని మళ్లీ జ్వరం రావడంవల్ల మీకు&nbsp;<BR>ప్రత్యుత్తర మివ్వలేకపోయాను. దయతో మన్నించకోర్తాను. ఒకటిన్నర నెలలుగా&nbsp;<BR>నా ఆరోగ్యం బాగానే ఉంది. కాని గడచిన పది రోజులనుండి ఆరోగ్యం దెబ్బతిని&nbsp;<BR>బాధ కల్గించింది. ఇప్పుడు స్వస్థుడనుగానే ఉన్నాను.</FONT></p>
<p><FONT FACE="SHREE900, SHREE, sans-serif" SIZE="3">మీరు సంస్కృతభాషాకోవిదులు. మిమ్మల్ని అడుగవలసిన ప్రశ్నలు&nbsp;<BR>కొన్ని ఉన్నాయి. దయతో యీ క్రింది ప్రశ్నలకు సమాధానం ప్రసాదింప&nbsp;<BR>గోర్తాను.</FONT></p>
<p><FONT FACE="SHREE900, SHREE, sans-serif" SIZE="3">1. ఉపనిషత్తులలో తప్ప, వేదాలలో ఎక్కడైనా జాబాల కుమారుడైన సత్య-&nbsp;<BR>కాముని మరియు జానశ్రుతిని గూర్చి విషయం చెప్పబడిఉందా?</FONT><FONT FACE="TimesNewRoman, Times, serif" SIZE="2"><sup> </sup></FONT></p>
<p><FONT FACE="SHREE900, SHREE, sans-serif" SIZE="3">2. శ్రీ శంకరాచార్యులవారు, తమ వేదాంత భాష్యంలో స్మృతిని ఉదహ-&nbsp;<BR>రించేటప్పుడు సర్వసాధారణంగా మహాభారతాన్నే ప్రమాణంగా తీసుకొన్నారు.&nbsp;<BR>వర్ణవ్యవస్థ గుణంపై ఆధారపడి ఉంది అనడానికి స్పష్టమైన ప్రమాణాలు మహా-&nbsp;<BR>భారతంలో భీష్మపర్వంలోను, దానిలోని అజగరోపాఖ్యానంలోను, ఉమామహే-&nbsp;<BR>శ్వరుల కథలోను మనకు గోచరిస్తుండగా ఈ విషయాలను ఆయన తన గ్రంథా-&nbsp;<BR>లలో ఎక్కడైనా ఉదహరించారా?</FONT></p>
<p><FONT FACE="SHREE900, SHREE, sans-serif" SIZE="3">3. పురుషసూక్తంలో వర్ణవ్యవస్థ అనేది వంశపారంపర్యమని వివరించబడ-&nbsp;<BR>లేదు. వర్ణవ్యవస్థ వంశక్రమానుగతం అని తెలిపేటువంటి నిదర్శనాలు, వేదాలలో&nbsp;<BR>ఎక్కడెక్కడ ఉన్నాయి?</FONT></p>
<p><FONT FACE="TimesNewRoman, Times, serif" SIZE="3"><sup>  </sup></FONT><FONT FACE="SHREE900, SHREE, sans-serif" SIZE="3">ఈ ప్రశ్నలోని యథార్థ భావ మిది: శ్రీ శంకరాచార్యులవారు, వేదాంత సూత్ర&nbsp;<BR>భాష్యంలో</FONT><FONT FACE="SHREE900, SHREE, sans-serif" SIZE="3"> </FONT><FONT FACE="TimesNewRoman, Times, serif" SIZE="2">&gt;</FONT><FONT FACE="TimesNewRoman, Times, serif" SIZE="2">   LLL      ^</FONT><FONT FACE="TimesNewRoman, Times, serif" SIZE="2">@</FONT><FONT FACE="SHREE900, SHREE, sans-serif" SIZE="3"> </FONT><FONT FACE="SHREE900, SHREE, sans-serif" SIZE="3">అనే సూత్రాలు జానశ్రుతి సత్యకాములకు, వారు శూద్రులు కాక-&nbsp;<BR>పోవడంవల్ల వారికి ఉపనిషదర్థం ఉపదేశింపబడిందని మూలగ్రంథాన్ని ఆధారంగా తీసికొని&nbsp;<BR>తెలిపారు. శ్రీ శంకరాచార్యులవారి వ్యాఖ్యానం తర్వాతకూడ ఈ సూత్రాలు సందేహాస్పదాలుగా&nbsp;<BR>ఉండటంవల్ల ఈ వ్యక్తులను గురించిన విషయం వేదాలలో యింకెక్కడైన ఉందా అనే విష-&nbsp;<BR>యాన్ని స్వామీజీ తెలియకోరుచున్నారు.</FONT></p>
<hr class="puTa_virupu">
<table><tr><td><a class=puTa_lanke href=puTa3213.html>p3213</a></td><td>p3214</td><td><a class=puTa_lanke href=puTa3215.html>p3215</a></td></tr></table>
</div></body></html>
