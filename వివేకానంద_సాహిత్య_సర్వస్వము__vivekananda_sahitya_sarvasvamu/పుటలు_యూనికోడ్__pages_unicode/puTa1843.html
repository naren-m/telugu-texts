<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1842.html>p1842</a></td><td>p1843</td><td><a class=puTa_lanke href=puTa1844.html>p1844</a></td></tr></table>
<p><FONT FACE="SHREE900, SHREE, sans-serif" SIZE="3">238 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">కొంచెం సేపట్లో వారి ముఖం నూతనాశాధైర్య విశ్వాసాలతో దీపింప నారంభి-&nbsp;<BR>స్తుంది.</FONT></p>
<p><FONT FACE="SHREE900, SHREE, sans-serif" SIZE="3">‘ప-రీ’ నగర విశ్వవిద్యాలయం యూరప్‌లోని విశ్వవిద్యాలయా&nbsp;<BR>లన్నింటిలో మేలుబంతి ఐనది. ప్రపంచంలోని వైజ్ఞానిక విద్యాశాలలన్నీ ఫ్రెంచ్‌&nbsp;<BR>వైజ్ఞానిక విద్యాశాల కనుకరణలే. వలసలను (కాలనీస్‌) స్థాపించటాన్ని&nbsp;<BR>ప్రథమంలో యితర దేశాలకు నేర్పింది ‘ప-రీ’ నగరమే. యుద్ధ విద్యలో అన్ని&nbsp;<BR>భాషల్లోను ఉపయోగించబడే మాటలు నేటికీ సామాన్యంగా ఫ్రెంచ్‌ మాటలే.&nbsp;<BR>ఫ్రెంచ్‌ రచనల శైలి, ఫక్కీ యూరోపియన్‌ భాషలన్నింటిలో అవలంబించ&nbsp;<BR>బడ్డాయి. విజ్ఞాన శాస్త్రాలకు, దార్శనిక శాస్త్రాలకు, కళలకు ‘ప-రీ’ నగరమే గని.&nbsp;<BR>ప్రతి దేశంలోను, ప్రతి విషయంలోను ఫ్రెంచ్‌ అనుకరణం వుంది - ఫ్రెంచ్‌వారు&nbsp;<BR>నగరవాసులైతే, తక్కిన సమస్త జాతులు వారితో పోల్చిచూస్తే గ్రామస్థులైనట్లుగా&nbsp;<BR>వూహించవచ్చును. విద్యా విషయంలోగాని, కళావిషయంలోగాని, సాంఘిక&nbsp;<BR>విషయాల్లోగాని, ఫ్రెంచ్‌వారు ప్రారంభించిన దాన్ని జర్మన్లు, ఆంగ్లేయులు,&nbsp;<BR>తక్కిన జాతులు - ఏభై, అరవై ఐదేళ్ల తర్వాత కూడా అనుకరిస్తారు. ఈ ఫ్రెంచ్‌&nbsp;<BR>నాగరికత స్కాట్‌లండ్‌ చేరింది. స్కాట్‌లండ్‌ రాజు ఆంగ్లేయులకు రాజైనప్పుడు,&nbsp;<BR>ఆ నాగరికత ఇంగ్లండును నిద్రనుండి మేల్కొల్పి, అక్కడివారికి కార్యోత్సాహం&nbsp;<BR>కలిగించింది; - స్కాట్‌లండ్‌ దేశ స్టూవర్ట్‌ రాజవంశం పరిపాలిస్తున్న కాలంలోనే&nbsp;<BR>ఇంగ్లండులో రాయల్‌ సొసైటీ, యితర వైజ్ఞానిక సంస్థలు నెలకొల్పబడ్డాయి.</FONT></p>
<p><FONT FACE="SHREE900, SHREE, sans-serif" SIZE="3">అంతేగాక ఫ్రాన్స్‌ స్వాతంత్య్రానికి పుట్టినిల్లు. ఇక్కడనుండి - యీ ‘ప-రీ’&nbsp;<BR>నగరంనుండి - ప్రజాబలం అపారమైన కార్యోత్సాహశక్తితో బైలుదేరి యూరప్‌ను&nbsp;<BR>మూలబంధ సైతంగా వూపేసింది. అప్పటినుండి యూరప్‌ ముఖవైఖరే పూర్తిగా&nbsp;<BR>మారిపోయి, నవీన యూరప్‌ ఖండం జనించింది. లిబర్టీ</FONT><FONT FACE="SHREE900, SHREE, sans-serif" SIZE="2"><sup>15</sup></FONT><FONT FACE="SHREE900, SHREE, sans-serif" SIZE="3">, ఈక్వాలిటీ</FONT><FONT FACE="SHREE900, SHREE, sans-serif" SIZE="2"><sup>16</sup></FONT><FONT FACE="SHREE900, SHREE, sans-serif" SIZE="3">,&nbsp;<BR>ఫ్రెటర్నిటీ</FONT><FONT FACE="SHREE900, SHREE, sans-serif" SIZE="2"><sup>17 </sup></FONT><FONT FACE="SHREE900, SHREE, sans-serif" SIZE="3">అనే మాటలిప్పుడు ఫ్రాన్స్‌లో వినిపించటం లేదు; ఆ దేశం&nbsp;<BR>యిప్పుడు యితర భావాలను, యితర సంకల్పాలను అనుకరిస్తోంది. కాని&nbsp;<BR>యూరప్‌లోని యితర దేశాల్లో ఫ్రెంచ్‌ విప్లవ మూలశక్తి యిప్పటికీ పనిచేస్తోంది.</FONT></p>
<p><FONT FACE="SHREE900, SHREE, sans-serif" SIZE="3">‘ప-రీ’ నగరం లోకానికి కేంద్రస్థానమని, ఏ దేశమైనా ఆ నగరంతో&nbsp;<BR>సంబంధాన్నెంత ఎక్కువగా ఏర్పరచుకొంటుందో, అంత ఎక్కువగా ఆ దేశ&nbsp;<BR>జాతీయ జీవనాభివృద్ధి సమకూడుతుందని యిటీవల ఇంగ్లండ్‌లోని ఒక&nbsp;<BR>సుప్రసిద్ధ విజ్ఞాన శాస్త్రజ్ఞుడు నాతో అన్నాడు. ఈ మాటలో కొంత అతిశయోక్తి&nbsp;<BR>వుంది. కాని, ఎవడైనా లోకానికొక నూత్నభావం అందివ్వవలసి వుంటే, దాన్ని&nbsp;<BR>వ్యాపింపచెయ్యటానికి ‘ప-రీ’ నగరమే అర్హమైన దనటానికి సందేహంలేదు.&nbsp;<BR>‘ప-రీ’ ప్రజల ఆమోదాన్ని పొందగలిగితే, యూరప్‌ అంతా ఆ ఆమోదంతో</FONT></p>
<hr class="puTa_virupu">
<table><tr><td><a class=puTa_lanke href=puTa1842.html>p1842</a></td><td>p1843</td><td><a class=puTa_lanke href=puTa1844.html>p1844</a></td></tr></table>
</div></body></html>
