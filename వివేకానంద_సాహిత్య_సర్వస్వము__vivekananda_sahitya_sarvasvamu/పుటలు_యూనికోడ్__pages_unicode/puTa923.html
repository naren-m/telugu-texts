<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa922.html>p922</a></td><td>p923</td><td><a class=puTa_lanke href=puTa924.html>p924</a></td></tr></table>
<p><FONT FACE="SHREE900, SHREE, sans-serif" SIZE="3">పాతంజల యోగ సూత్రాలు -- సమాధి : పాదం</FONT></p>
<BR>
<p><FONT FACE="SHREE900, SHREE, sans-serif" SIZE="3">99</FONT></p>
<BR>
<p><FONT FACE="SHREE900, SHREE, sans-serif" SIZE="3">పేర్కొనే సంఘటన, శబ్దార్థజ్ఞానాలనే మూడింటి సంయోగమై ఉంటుంది.&nbsp;<BR>ఇంతవరకూ చెప్పిన ధ్యానాల్లో ఇలాంటి మిశ్రిత విషయాన్నే ధ్యేయంగా&nbsp;<BR>గ్రహిస్తున్నాం. క్రింద చెప్పబోయే సమాధి, ఇంతకన్నా ఉన్నత సమాధి.</FONT></p>
<BR>
<p><FONT FACE="SHREE902, SHREE, sans-serif" SIZE="3">43. స్మృతి పరిశుద్ధౌ స్వతూప శూన్యేవాత్థమాచ్రి నిత్భాసా నిర్విచిత్కా.</FONT></p>
<p><FONT FACE="SHREE900, SHREE, sans-serif" SIZE="3">స్మృతి పరిశుద్ధమై లేదా స్వరూపశూన్యమై (గుణరహితమై) ధ్యేయపు</FONT></p>
<BR>
<p><FONT FACE="SHREE900, SHREE, sans-serif" SIZE="3">అర్థాన్ని మాత్రమే భాసింప చేస్తున్నప్పుడు నిర్వితర్కసమాధి కలుగుతుంది.&nbsp;<BR>శబ్దార్థజ్ఞానాలనే త్రిపుటియుక్త సవితర్క ధ్యానసాధన వల్లే, ఈ మూడూ</FONT></p>
<BR>
<p><FONT FACE="SHREE900, SHREE, sans-serif" SIZE="3">కలియని నిర్వితర్కసమాధి స్థితి లభిస్తుంది. ఇవి మిశ్రితం కాకుండా చేయగలం.&nbsp;<BR>ముందుగా ఈ శబ్దార్థజ్ఞానాలంటే ఏమిటో తెలుసుకుందాం. చిత్తం సరస్సు&nbsp;<BR>వంటిది; శబ్దమనే స్పందనం, ఈ సరస్సులో లేచే అల వంటిది - అని మనం ఎప్పుడూ&nbsp;<BR>గుర్తుంచుకోవాలి. మీలో చిత్తం అనే ప్రశాంత సరస్సు ఉంది. నే నిప్పుడు ‘‘ఆవు’’&nbsp;<BR>అనే శబ్దం పలుకుతాను. ఈ శబ్దం మీ చెవుల్లో ప్రవేశించగానే, మీ చిత్తంలో ఒక వృత్తి&nbsp;<BR>కలుగుతుంది. ఈ వృత్తే ‘ఆవు’ అనే భావం. దీన్నే ‘ఆవు’ అనే రూపమని, ‘ఆవు’&nbsp;<BR>శబ్దపు అర్థమని అంటాం. బాహ్యాంతర శబ్దస్పందనాలకు, ప్రతిక్రియా&nbsp;<BR>రూపంలో, చిత్తంలో కలిగే వృత్తే మీరు చూచే ఆవు. ఈ వృత్తినే మీరు ‘ఆవు’ అని&nbsp;<BR>గ్రహిస్తుంటారు. శబ్దంతో వృత్తి లయిస్తున్నది. శబ్దం లేనిదే వృత్తి ఎప్పుడూ కలగదు.&nbsp;<BR>ఆవును గూర్చి భావిస్తున్నాం తప్ప ‘ఆవు’ అనే శబ్దాన్ని వినటం లేదు. ఇది ఎలా&nbsp;<BR>సాధ్యం అని అంటారేమో. ‘ఆవు’ అని మీ మనసులో మీరే ఆ శబ్దాన్ని నెమ్మదిగా&nbsp;<BR>ఉచ్చరిస్తున్నారు. దానితో ఆవు అనే వృత్తి కలుగుతున్నది. బాహ్యంగా&nbsp;<BR>నైనా, ఆంతరంగానైనా ఇలాంటి శబ్దప్రేరణ లేనిదే వృత్తి ఎన్నడూ కలగదు.&nbsp;<BR>శబ్దమంతరించగానే వృత్తికూడా లయిస్తుంది. ఇక మిగిలే దేమిటీ? చిత్తంలో కలిగే&nbsp;<BR>ప్రతిక్రియాఫలమే. అదే జ్ఞానం. శబ్దార్థజ్ఞానాలనే ఈ మూడూ సమిశ్రితమై&nbsp;<BR>ఉండటం వల్ల మనం వాటిని విభజించలేకున్నాం. శబ్దం వెల్వడగానే ఇంద్రియాల్లో&nbsp;<BR>స్పందనం కలుగుతుంది. దానితో చిత్తంలో ప్రతిక్రియాత్మక వృత్తి జనిస్తుంది. ఇవి&nbsp;<BR>ఒకదాని వెంట మరొకటి అతివేగంగా వెలువడటం వల్ల వీటిని విభజించి&nbsp;<BR>తెలుసుకోలేక పోతున్నాం. నిర్వితర్క ధ్యానాన్ని చిరకాలం అభ్యాసం చేస్తే,&nbsp;<BR>సమస్తవృత్తులకు ఆశ్రయమైన స్మృతి పరిశుద్ధమౌతుంది. అప్పుడు శబ్దార్థ&nbsp;<BR>జ్ఞానాలను వేరు - వేరుగా గ్రహింపగలం. దీన్నే ‘నిర్వికల్ప సమాధి’ అంటారు.</FONT></p>
<p><FONT FACE="SHREE902, SHREE, sans-serif" SIZE="3">44. ఏచియైవ సవిచాతా నిర్విచాతాచ సూక్ష్మవిేయం వ్యాఖ్యాచిా.</FONT></p>
<p><FONT FACE="SHREE900, SHREE, sans-serif" SIZE="3">ఈ పద్ధతిని అనుసరించే సూక్ష్మవిషయాలతో కూడిన సవిచార నిర్విచార&nbsp;<BR>సమాధులను తెలియపరుస్తున్నారు.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa922.html>p922</a></td><td>p923</td><td><a class=puTa_lanke href=puTa924.html>p924</a></td></tr></table>
</div></body></html>
