<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2427.html>p2427</a></td><td>p2428</td><td><a class=puTa_lanke href=puTa2429.html>p2429</a></td></tr></table>
<p><FONT FACE="SHREE900, SHREE, sans-serif" SIZE="3">ఖేత్రీమహారాజు అభినందనకు సమాధానం </FONT><FONT FACE="TimesNewRoman, Times, serif" SIZE="2">3 7 9</FONT></p>
<p><FONT FACE="SHREE900, SHREE, sans-serif" SIZE="3">నానికి, ధర్మానికీ, మతానికీ సారమనదగింది. అయినా అసలు కారణాలు తొల-&nbsp;<BR>గిపోలేదు. కాబట్టి, వాటి ఫలితాలు అనివార్యాలు.</FONT></p>
<p><FONT FACE="SHREE900, SHREE, sans-serif" SIZE="3">పేదలు, అమాయకులు అయిన ప్రజలపై పెత్తనం చేయాలనే దురాశ, ఈ&nbsp;<BR>ఇద్దరికీ ఇంకా ఉండింది. మరొకసారి వారి సంఘర్షణ భీషణరూపం ధరించింది.&nbsp;<BR>దీనిని గురించిన ఆనాటి సాహిత్యం మనకు లభించింది చాలాతక్కువే! దానివల్ల&nbsp;<BR>మన మా తీవ్రకలహాలను చూచాయగా మాత్రమే గ్రహించగలం. కట్టకడపట&nbsp;<BR>క్షత్రియులకు విజయం కలిగింది; జ్ఞానానికి, స్వాతంత్య్రానికి విజయం కలిగింది&nbsp;<BR>- కర్మకాండకు ప్రాబల్యం తగ్గిపోయింది; విశేషభాగం బొత్తుగానే పోయింది. ఈ&nbsp;<BR>సముద్ధరణమే బౌద్ధమతంవల్ల కలిగిన సంస్కరణ. మతవిషయంలో కర్మకాండ&nbsp;<BR>నిర్బంధంనుండి విమోచన కలిగింది. రాజ్యాంగ విషయంలో పురోహితుల ఆధి-&nbsp;<BR>పత్యాన్ని క్షత్రియులు కూలద్రోశారు.</FONT></p>
<p><FONT FACE="SHREE900, SHREE, sans-serif" SIZE="3">ప్రాచీనకాలంలో భారతదేశంలో ప్రభవించిన మహాత్ములు కృష్ణుడు,&nbsp;<BR>బుద్ధుడు - ఇద్దరూ క్షత్రియులే కావడం గమనించవలసిన సార్థకవిషయం. ఈ&nbsp;<BR>దివ్యపురుషు లిద్దరు జన్మభేదాన్నిగానీ, లింగభేదాన్నిగానీ పాటించక జ్ఞాన&nbsp;<BR>ద్వారాన్ని అందరికీ తెరిచివుండటం మరింత గమనార్హమైన ముఖ్యవిషయం.</FONT></p>
<p><FONT FACE="SHREE900, SHREE, sans-serif" SIZE="3">బౌద్ధమతానికి నైతికబలం అపారంగా వున్నా, అది విగ్రహభంజక&nbsp;<BR>మయింది; దాని శక్తి చాలావరకు ఖండనరూపమైన కృషిలోనే వినియోగమైంది.&nbsp;<BR>అందువల్ల, అది జన్మించిన ఈ దేశంలోనే మరణంపాలు కావలసివచ్చింది -&nbsp;<BR>ఇప్పుడు మిగిలిందెల్లా గుడ్డినమ్మకాల పుట్ట; కర్మకలాపాల పోవు. మొదట బౌద్ధ-&nbsp;<BR>మతం వేటిని అణచివేయ సంల్పించిందో, అవే దానిలో శతాధికంగా ప్రవే&nbsp;<BR>శించాయి. వేదాలలో పేర్కొన్న జంతుబలులను అది కొంతవరకు అణచివేయ&nbsp;<BR>గల్గినా, దేశాలను దేవాలయాలతోను, విగ్రహాలతోను, సంకేతాలతోను, సన్యాసుల&nbsp;<BR>ఎముకలతోనూ నింపివేసింది.</FONT></p>
<p><FONT FACE="SHREE900, SHREE, sans-serif" SIZE="3">అన్నిటికన్నా మిన్నగా అది కలిగించిన ఆర్యుల, ఆటవికుల, మంగోలుల&nbsp;<BR>సంకరంవల్ల కలిగిన హేయమైన వామాచారాలకు అజ్ఞాతంగా దారిచూపింది.&nbsp;<BR>ముఖ్యంగా ఈ కారణంచేతనే ఆ మహాత్ముని ఉపదేశ వికృత స్వరూపాన్ని భారత&nbsp;<BR>భూమినుండి శ్రీ శంకరాచార్యుడు, అతని సన్యాసిబృందం తరిమివేశారు.</FONT></p>
<p><FONT FACE="SHREE900, SHREE, sans-serif" SIZE="3">మనుష్యరూపం ధరించిన లోకోత్తరులలో అగ్రేసరుడైన బుద్ధభగవానుడు&nbsp;<BR>ప్రారంభించిన ధర్మజీవనస్రవంతి సహితం విషకలుషితమయింది; దుర్గంధ&nbsp;<BR>బంధుర పంకిలకూపమైంది. దాని నివారణకు భారతీయులు శతాబ్దాలకాలం -&nbsp;<BR>శంకరుడు, రామానుజుడు, మధ్వాచార్యుడు వెనువెంటనే ప్రభవించేవరకు - వేచి-&nbsp;<BR>వుండవలసిన వారయ్యారు.</FONT></p>
<hr class="puTa_virupu">
<table><tr><td><a class=puTa_lanke href=puTa2427.html>p2427</a></td><td>p2428</td><td><a class=puTa_lanke href=puTa2429.html>p2429</a></td></tr></table>
</div></body></html>
