<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2789.html>p2789</a></td><td>p2790</td><td><a class=puTa_lanke href=puTa2791.html>p2791</a></td></tr></table>

<p><FONT FACE="SHREE900, SHREE, sans-serif" SIZE="3">ఒకానొక దశలో ఆగిపోతుంది. శాంతిప్రీతిగల ఇండియా, చైనావంటి దేశాలు&nbsp;<BR>పతనం చెందినా తిరిగి అభ్యుదయం పొందుతాయి; మరికొన్ని జాతులు ఒక&nbsp;<BR>పర్యాయం క్షీణిస్తే పునరుద్ధరణ పొందలేవు. అవి నశించిపోతాయి. శాంతి&nbsp;<BR>ప్రియులు ధన్యులు; వారు భూమ్మీద సుఖానుభూతి పొందుతారు.</FONT></p>
<p><FONT FACE="SHREE900, SHREE, sans-serif" SIZE="3">బుద్ధుడు ప్రభవించే సమయానికి భారతదేశంలో ఆధ్యాత్మికరంగంలో&nbsp;<BR>నాయకత్వం వహించగల మహాప్రవక్త ఒకడు కావలసి వచ్చాడు. అప్పటికే బలమైన&nbsp;<BR>పురోహితవర్గం వుంది. ఆ పరిస్థితిని యూదుల చరిత్రను మీరు పరిశీలిస్తే బాగా&nbsp;<BR>గ్రహిస్తారు - యూదులకు పురోహితులు, ప్రవక్తలు అని రెండు తరగతుల మత-&nbsp;<BR>నాయకు లున్నారు. పురోహితులు ప్రజలను అజ్ఞానంలోవుంచి, మూఢవిశ్వా&nbsp;<BR>సాలను వారి మనస్సుల్లో నూరిపోస్తూండేవారు. ప్రజలమీద తమ ఆధిపత్యాన్ని&nbsp;<BR>సుస్థిరం చేసుకోటానికి వీలైన పూజావిధానాలను సూచిస్తూండేవారు. పురోహిత&nbsp;<BR>వర్గాల మూఢవిశ్వాసాలను ప్రవక్తలు తీవ్రంగా ఖండించిన ఉదంతాలు బైబిల్‌&nbsp;<BR>పాతనిబంధన అంతటా వున్నాయి. ఇద్దరికీ జరిగిన యీ సంఘర్షణ ఫలితంగా&nbsp;<BR>ప్రవక్తలు విజయాన్ని పొందారు. పురోహితులు అపజయం పొందారు.</FONT></p>
<p><FONT FACE="SHREE900, SHREE, sans-serif" SIZE="3">దేవుడున్నాడని పురోహితులు నమ్ముతారు. కాని తమ ద్వారా మాత్రమే&nbsp;<BR>దేవుణ్ణి సమీపించటం సాధ్యమని వారంటారు. తమ అనుమతితోనే ప్రజలు గర్భా-&nbsp;<BR>లయాల్లో ప్రవేశించవచ్చని వారి ప్రచారం. మీరు పురోహితులకు రుసుం చెల్లిం-&nbsp;<BR>చాలి; పూజించాలి; మీ సర్వస్వం వారి అధీనం చెయ్యాలి. ప్రపంచంలో&nbsp;<BR>అంతటా పురోహితవర్గ ప్రాబల్యం మళ్లీ మళ్లీ పొడచూపినట్లు చరిత్రలో&nbsp;<BR>నిదర్శనాలున్నాయి - అధికారవాంఛ, బెబ్బులి దాహంలాంటి తృష్ణ మానవ&nbsp;<BR>ప్రకృతిలోనే వుందేమో అనిపిస్తూంది. మీ మీద పురోహితులు పెత్తనం చెలాయి-&nbsp;<BR>స్తారు; వెయ్యి విధినిషేధాలతో మిమ్మల్ని ఉక్కిరిబిక్కిరి చేస్తారు. సులువైన చిన్న-&nbsp;<BR>విషయాలను వారు జటిలంచేసి డొంకతిరుగుడుగా చెప్తారు. తమ ఆధిక్యాన్ని&nbsp;<BR>నిరూపించటానికై వారు ఏవేవో కథలు, గాధలు చెబుతారు. మీరు ఇహలోకంలో&nbsp;<BR>వర్థిల్లాలంటేనూ, మరణానంతరం స్వర్గానికి పోవాలంటేనూ ఆ పని వారి చేతు-&nbsp;<BR>లమీదుగా జరగవలసిందే. అన్ని విధాలైన కర్మకలాపాలు ఆచరించ వలసిందే. దీని&nbsp;<BR>ఫలితంగా జీవితం జటిలం, క్లిష్టం అయింది; భావసంక్షోభం కలిగింది. అందు-&nbsp;<BR>చేత నేను సూటిగా వున్నది వున్నట్లు విషయాన్ని సుస్పష్టంచేస్తే మీకు సంతృప్తి&nbsp;<BR>కలుగదు. మీరు పూర్తిగా వెర్రివారైనారు. ఎంత తక్కువగా అర్థమైతే, అంత&nbsp;<BR>ఎక్కువ సంతృప్తి పడతారు! ప్రవక్తలు పురోహితుల విషయమై, వారు బోధించే&nbsp;<BR>మూఢవిశ్వాసాల విషయమై, వారి కుతంత్రాల విషయమై తరచూ హెచ్చరికలు</FONT></p>
<hr class="puTa_virupu">
<table><tr><td><a class=puTa_lanke href=puTa2789.html>p2789</a></td><td>p2790</td><td><a class=puTa_lanke href=puTa2791.html>p2791</a></td></tr></table>
</div></body></html>
