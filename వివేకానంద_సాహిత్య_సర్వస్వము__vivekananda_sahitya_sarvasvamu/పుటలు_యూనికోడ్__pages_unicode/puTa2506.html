<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2505.html>p2505</a></td><td>p2506</td><td><a class=puTa_lanke href=puTa2507.html>p2507</a></td></tr></table>

<p><FONT FACE="SHREE900, SHREE, sans-serif" SIZE="3">ఇద్దరు సోదరులుండేవారు. చక్రవర్తి కుమారులు. పెద్దవాడు ధృత&nbsp;<BR>రాష్ట్రుడు. రెండవవాడు పాండువు. పెద్దవాడైన ధృతరాష్ట్రుడు పుట్టుగుడ్డి. గుడ్డి-&nbsp;<BR>వాడుగాని, కుంటివాడుగాని, మొండివాడుగాని, క్షయరోగిగాని, శారీరక రుగ్మత&nbsp;<BR>గలవాడుగాని భారతదేశ చట్టప్రకారం సింహాసనాన్ని అధిష్ఠించకూడదు. జీవిత-&nbsp;<BR>భృతిని మాత్రం అతడు పొందవచ్చును. కాబట్టి ధృతరాష్ట్రుడు పెద్దవాడైనప్పటికీ&nbsp;<BR>సింహాసనాన్ని అధిష్ఠించలేకపోయాడు. పాండువే చక్రవర్తి అయ్యాడు.</FONT></p>
<p><FONT FACE="SHREE900, SHREE, sans-serif" SIZE="3">ధృతరాష్ట్రునికి నూర్గురు కుమారులు, పాండువుకు ఐదుగురే కుమా-&nbsp;<BR>రులు. పాండురాజు చిన్నవయస్సులోనే మరణించాడు. తరువాత ధృతరాష్ట్రుడు&nbsp;<BR>కౌరవుల రాజయ్యాడు. తన కుమారులతోపాటు పాండుకుమారులనుకూడా&nbsp;<BR>పెంచాడు. వారికి వయస్సు వచ్చాక గొప్ప విప్రవీరుడైన ద్రోణాచార్యుల వద్ద&nbsp;<BR>శిష్యులుగా చేర్చి, రాజకుమారులకు అనుచితమైన యుద్ధవిద్యల్లోను, తక్కిన&nbsp;<BR>శాస్త్రాల్లోను చక్కని శిక్షణ నిప్పించాడు. రాజకుమారుల విద్యాభ్యాసం పూర్తి-&nbsp;<BR>కాగానే ధృతరాష్ట్రుడు పాండవ జ్యేష్ఠుడైన యుధిష్ఠిరుని వారి తండ్రి సింహాసనాన్ని&nbsp;<BR>అధిష్ఠింపచేశాడు. యుధిష్ఠిరునిలోని సౌశీల్యగుణాలను, అతడి తమ్ముల భక్తి&nbsp;<BR>వీర్యాలను చూసి అంధరాజు పుత్రులు అసూయపడ్డారు. వారిలో పెద్దవాడైన&nbsp;<BR>దుర్యోధనుడి ప్రేరణతో వారణావతంలో జరుగుతూన్న ఒక ఉత్సవం నెపంగా&nbsp;<BR>పాండవులు అక్కడకు వెళ్లవలసి వచ్చింది. దుర్యోధనుడి పథకం ప్రకారం అక్కడ&nbsp;<BR>జనుప గుగ్గిలం, లక్క మొదలైన నిప్పుంటుకొనే పదార్థాలతో నిర్మించబడ్డ&nbsp;<BR>గృహంలో పాండవులకు బస ఏర్పాటు చెయ్యబడింది. తరువాత ఒకరోజు ఆ&nbsp;<BR>యింటికి నిప్పంటించ బడింది. కాని ధృతరాష్ట్రుని సవతి తమ్ముడు, సుజనుడు&nbsp;<BR>ఐన విదురుడికి దుర్యోధనాదుల కుట్ర తెలిసింది. ఆయన పాండవులను దీన్ని&nbsp;<BR>గురించి ముందుగానే హెచ్చరించాడు. వారు ఎవరికీ తెలియకుండా తప్పించుకొని&nbsp;<BR>పోగలిగారు. కాలిపోయిన ఆ యింటిని చూసి కౌరవులు హమ్మయ్య అంటూ&nbsp;<BR>నిట్టూర్పు విడిచి తమ అడ్డంకులన్నీ తొలగిపోయినట్లుగా భావించారు. అంతట&nbsp;<BR>రాజ్యం ధృతరాష్ట్రుని కుమారులకు దక్కింది. పంచపాండవులు తమ తల్లి&nbsp;<BR>కుంతితో అడవిలోకి వెళ్లిపోయారు. అక్కడ వారు బ్రాహ్మణ బ్రహ్మచారుల&nbsp;<BR>వేషాలు దాల్చి మధుకరంతో బతుకసాగారు. ఘోరారణ్యాల్లో వారు అనుభ&nbsp;<BR>వించిన కష్టాలు, చేసిన సాహసాలు అనేకం. కాని మనోస్థైర్యంతోను, బలశౌర్యాల&nbsp;<BR>తోను వారు ఆపదల నన్నింటిని గట్టెక్కారు. రోజులు యిలా గడుస్తున్నాయి.&nbsp;<BR>ఇలా వుండగా పొరుగు రాజ్య రాకుమారికి వివాహం చేస్తూన్నారనే వార్త వీరి&nbsp;<BR>చెవులబడింది.</FONT></p>
<hr class="puTa_virupu">
<table><tr><td><a class=puTa_lanke href=puTa2505.html>p2505</a></td><td>p2506</td><td><a class=puTa_lanke href=puTa2507.html>p2507</a></td></tr></table>
</div></body></html>
