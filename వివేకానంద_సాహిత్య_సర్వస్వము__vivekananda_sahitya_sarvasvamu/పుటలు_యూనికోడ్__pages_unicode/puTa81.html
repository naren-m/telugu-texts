<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa80.html>p80</a></td><td>p81</td><td><a class=puTa_lanke href=puTa82.html>p82</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వమత దర్పణం</FONT></p>

<p><FONT FACE="SHREE900, SHREE, sans-serif" SIZE="3">మరేదీ లేదని వారి భావం. ఐనా ఒకడు మహమ్మదీయుడు కాగానే ఎలాటి వ్యత్యా-&nbsp;<BR>సాన్నీ పాటించక మహమ్మదీయులందరూ అతగాడికి ఆప్తులై, కౌగిలించుకొం-&nbsp;<BR>టారు. మరే యితర మతస్థులూ అలా చేయరు. అమెరికాలో అతిహీనంగా ఎంచ-&nbsp;<BR>బడే ‘అమెరికన్‌ ఇండియన్‌’ జాతివాడు, మహమ్మదీయమతం పుచ్చుకొంటె&nbsp;<BR>టర్కీసుల్తాన్‌ అంతటివాడు అతడితోకూడ విందు ఆరగించటానికి సంసిద్ధుడై&nbsp;<BR>వుంటాడు. అతడికి తెలివితేటలు వుండాలేగాని, అతడు పొందలేని పదవి&nbsp;<BR>వుండదు. అమెరికాలో తెల్లవాడూ నీగ్రోజాతివాడూ కలిసి సరసను మోకరించి&nbsp;<BR>దైవప్రార్థనచేసే చర్చ్‌ను నే నింతవరకూ చూడలేదు. ఈ అంశాన్ని సమాలోచిం-&nbsp;<BR>చండి: మహమ్మదీయమతంలో ఆ మతస్థులందరూ సర్వసములుగా పరిగణించ&nbsp;<BR>బడతారు. ఆ మతంలోని విశిష్టధర్మం అది. ఖురాన్‌లో చాలచోట్ల విషయ&nbsp;<BR>లోలతను ప్రోత్సహించే అంశాలు వున్నాయి. వాటిని మీరు సరకు చేయనక్క-&nbsp;<BR>ర్లేదు. మహమ్మదు మతానికి చెందినవారంతా ఒక్క భ్రాతృవర్గమని ఆచరణ&nbsp;<BR>రూపంలో బోధించటానికై ఆ మతం ఉద్భవమైంది. ఆ మతానికి అది ఆత్మ.&nbsp;<BR>స్వర్గం, జీవాత్మ మొదలైన వాటిని గురించి ఆ మతం బోధించే విషయాలు అంత&nbsp;<BR>ప్రధానాలు కావు. అవన్నీ కాలక్రమాన వచ్చిచేరినవి.</FONT></p>
<p><FONT FACE="SHREE900, SHREE, sans-serif" SIZE="3">ఇలాగే హిందువుల్లో ఒక విశిష్టజాతీయ ఆదర్శంవుంది. పారమార్థికతే&nbsp;<BR>అది. ప్రపంచంలో మరే మతంలోగాని, ఏ శాస్త్రాల్లోగాని ‘‘‘దేవుణ్ణి’ నిర్వచించ&nbsp;<BR>టానికై భారతీయులు ఎంత మేధాశక్తిని ధారపోశారో అంత ప్రజ్ఞను వినియో-&nbsp;<BR>గించినవారు లేరు. ఐహిక స్పర్శతో కించిత్తు కలుషితం కాకుండేట్లు వారు ఆత్మా-&nbsp;<BR>దర్శాన్ని నిర్వచింప చూశారు. ఆత్మ దివ్యస్వరూపమై వెలుగవలసిందే! ఆత్మను&nbsp;<BR>ఆత్మగా భావనచేసి దానికి మనుష్యతత్త్వం ఆపాదించ తగదు. సర్వైక్య భావాన్ని&nbsp;<BR>గురించీ, సర్వవ్యాపకమైన పరబ్రహ్మ అపరోక్షానుభూతిని గురించీ, బోధించింది&nbsp;<BR>హిందూమతమే. భగవంతుడు ఎక్కడో స్వర్గంలో వుంటాడనే ప్రాథమిక బోధ-&nbsp;<BR>లన్నీ అజ్ఞానజనితాలని వారి అభిప్రాయం. అవి కేవలం మానవ సులభ భావనా-&nbsp;<BR>శక్తివల్ల కల్పితమైనవే! బ్రహ్మాన్ని మనుష్యరూపంలో భావనచేసేవారి ఆరోపణలే!&nbsp;<BR>స్వర్గమంతా యిక్కడే, యిప్పుడే వుంది. అనంతకాలంలో ప్రతి క్షణమూ మరో-&nbsp;<BR>క్షణం ఎంత యోగ్యతకలదో అంత యోగ్యత కలదే! మీకు భగవంతుడిమీద&nbsp;<BR>విశ్వాసం పూర్తిగావుంటే, మీ రీ క్షణంలో ఆతణ్ణి దర్శించగలరు. మనకు కొంత&nbsp;<BR>అపరోక్షానుభూతి కలిగినప్పుడు మాత్రమే మత మనేది ప్రారంభమవుతూన్నదని&nbsp;<BR>హిందువుల అభిప్రాయం. మతమంటె కొన్ని ధర్మసూత్రాలను విశ్వసించటం&nbsp;<BR>కాదు; వాటిని బౌద్ధికంగా అంగీకరించటమూ కాదు; బహిరంగంగా&nbsp;<BR>ఆ నమ్మకాన్ని ప్రకటించటమూ కాదు. భగవంతుడుంటే ‘‘నువ్వు ఆతణ్ణి</FONT></p>
<p><FONT FACE="Times-Roman, Times, serif" SIZE="1">S6</FONT></p>
<hr class="puTa_virupu">
<table><tr><td><a class=puTa_lanke href=puTa80.html>p80</a></td><td>p81</td><td><a class=puTa_lanke href=puTa82.html>p82</a></td></tr></table>
</div></body></html>
