<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3353.html>p3353</a></td><td>p3354</td><td><a class=puTa_lanke href=puTa3355.html>p3355</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>Ȉ </FONT></p>
<p><FONT FACE="SHREE900, SHREE, sans-serif" SIZE="3">శ్రీమతి పాటర్‌ పామర్‌</FONT><FONT FACE="TimesNewRoman, Times, serif" SIZE="2"><sup> </sup></FONT><FONT FACE="SHREE900, SHREE, sans-serif" SIZE="3"> నుండి ఉత్తరం వచ్చింది. మా దేశమహిళలను,&nbsp;<BR>మా సంఘాన్నిగూర్చి తనకు వ్రాయమని వ్రాసింది. నేను షికాగో వచ్చినప్పుడు&nbsp;<BR>ఆమెను స్వయంగా కలుస్తాను. ఈ లోపల నాకు తెలిసినదంతా ఆమెకు వ్రాస్తాను.&nbsp;<BR>నేను న్యూయార్క్‌నుండి పంపిన 125 డాలర్లు మీకు అందినవని తలుస్తాను.&nbsp;<BR>ఇక్కడనుండి రేపు మరొక 100 డాలర్లు పంపుతాను. బోస్టన్‌వారు తమ&nbsp;<BR>స్వప్రయోజనాలను తీర్చుకోగోర్తారు!</FONT></p>
<p><FONT FACE="SHREE900, SHREE, sans-serif" SIZE="3">వారు అంత శుష్కవాదులు - ఆడపిల్లలుకూడా శుష్కవేదాంతం&nbsp;<BR>మాట్లాడుతారు. ఇక్కడ మా వారణాసివలె శుష్కవేదాంతముంది. నా&nbsp;<BR>‘ప్రియుని’ ఎవ్వరూ అర్థంచేసుకోరు. మత మంటే వీరికి తర్కం, - వితండ-&nbsp;<BR>వాదం. నా ‘ప్రియుని’ ప్రేమించనివా రెవరినీ నేను లక్ష్యపెట్టను. ఈ విషయం&nbsp;<BR>కుమారి ‘హౌ’కు చెప్పవద్దు. అది ఆమెను నొప్పిస్తుందేమో.</FONT></p>
<p><FONT FACE="SHREE900, SHREE, sans-serif" SIZE="3">కరపత్రాన్ని మీకు పంపలేదు. భారతదేశంలోని వార్తాపత్రికలలోని ఉధృ-&nbsp;<BR>తాలు నాకు నచ్చలేదు. ముఖ్యంగా అవి ఎవరో ఒకరిని దూషిస్తూన్నాయి. మా&nbsp;<BR>ప్రజలకు బ్రహ్మసమాజం వారంటే నచ్చదు. దానిని చూపించటానికి అవకాశం&nbsp;<BR>ఎప్పుడు దొరుకుతుందా అని చూస్తూంటారు. అది నాకిష్టం లేదు. కొందరు&nbsp;<BR>వ్యక్తులను ఎంత ద్వేషించినా అది జీవితంలో వారు చేసిన సత్కార్యాలను తుడిచి&nbsp;<BR>వేయలేదు. అంతేగాక వారు (బ్రహ్మసమాజంవారు) అనుభవంలో పసివారు&nbsp;<BR>మాత్రమే. వారికి అనుభవం ఎక్కువలేదు. అంటే వారు మాట్లాడటానికి,&nbsp;<BR>తర్కం చేయడానికి మాత్రమే యిష్టపడతారు. ‘ప్రియుని’ దర్శించటానికి పాటు-&nbsp;<BR>పడరు. ఆ విధంగా చేయనివానికి అనుభవం ఉందని నేను చెప్పను. అతనికి&nbsp;<BR>గ్రంథా లుండవచ్చు, రూపాలుండవచ్చు, మాట లుండవచ్చు, కాని అనుభవం&nbsp;<BR>లేదు. ‘ప్రియుని’కై అవసరం, ఆర్తి, తపన కలిగినప్పుడే అనుభవం ప్రారంభ&nbsp;<BR>మవుతుంది. అంతకుముందెప్పుడూ కలుగదు. కాబట్టి మా సంఘం అటువంటి&nbsp;<BR>వారినుండి ‘గృహస్థుల’ నుండి ఆశించిన దానికన్న ఎక్కువగా ఆశించటానికి&nbsp;<BR>హక్కులేదు.</FONT></p>
<p><FONT FACE="SHREE900, SHREE, sans-serif" SIZE="3">ఈ నెలాఖరు లోగా నేను షికాగో రాదలచుకున్నాను. ఆహా! నేను చాలా&nbsp;<BR>అలసిపోయాను.</FONT></p>
<p><FONT FACE="SHREE900, SHREE, sans-serif" SIZE="3">భవదీయ ప్రేమయుత,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>  </sup></FONT><FONT FACE="SHREE900, SHREE, sans-serif" SIZE="3">షికాగో సాంఘిక రాణి. విశ్వమత మహాసభలో ఆమె చురుకుగా పాల్గొనింది.&nbsp;<BR>స్వామీజీతో పరిచయం చేసుకొంది.</FONT></p>
<hr class="puTa_virupu">
<table><tr><td><a class=puTa_lanke href=puTa3353.html>p3353</a></td><td>p3354</td><td><a class=puTa_lanke href=puTa3355.html>p3355</a></td></tr></table>
</div></body></html>
