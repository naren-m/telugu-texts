<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2371.html>p2371</a></td><td>p2372</td><td><a class=puTa_lanke href=puTa2373.html>p2373</a></td></tr></table>
<p><FONT FACE="SHREE902, SHREE, sans-serif" SIZE="5">వదాంత మతం</FONT></p>
<BR>
<p><FONT FACE="SHREE900, SHREE, sans-serif" SIZE="3">1897 సం. డిశంబరు 20 వ తేదీ క్షేత్రీనగరంలో శిష్యులతోసహా, శ్రీ&nbsp;<BR>వివేకానందస్వాములవారు తాముంటున్న మహారాజావారి భవనంలో వేదాంత&nbsp;<BR>మతాన్నిగూర్చి ఉపన్యాసమిచ్చారు. ఆ సభకు అధ్యక్షత వహించిన మహారాజా-&nbsp;<BR>వారు శ్రీ స్వాములవారిని సభ్యులకు పరిచయం చేశారు. తర్వాత శ్రీ స్వాముల&nbsp;<BR>వారు గంటన్నరకు పైగా అద్భుతంగా ఉపన్యసించారు. కానీ ఆ ఉపన్యాసం అంతా&nbsp;<BR>ఆమూలాగ్రంగా వ్రాయడానికి సంక్షిప్తలేఖరి లేకపోవటం శోచనీయం. అందువల్ల&nbsp;<BR>ఆ సమయంలో గుర్తుగా వ్రాసికొన్న ఉపన్యాసాంశాల ఆధారంగా, ఈ క్రింది&nbsp;<BR>సారాంశాన్ని మాత్రమే తెలుపగలుగుతున్నాం.</FONT></p>
<p><FONT FACE="SHREE900, SHREE, sans-serif" SIZE="3">ప్రాచీన జాతులలో గ్రీకుజాతి, ఆర్యజాతి అనే, మహాజాతులు రెండు&nbsp;<BR>భిన్నభిన్న వాతావరణాలలో, పరిస్థితులలో వర్ధిల్లాయి. సృష్టిలోని సుందరం,&nbsp;<BR>మధురం, ఆకర్షవంతం అయిన సర్వమూ గ్రీకుజాతిని ఆవరించి వెలసింది.&nbsp;<BR>అక్కడి శీతోష్ణస్థితి బలప్రవర్థకంగా వుండింది. ఆర్యజాతిని ఆవరించి అన్ని&nbsp;<BR>వైపులా గంభీరదృశ్యాలు వెలశాయి. శరీర శ్రమకు మిక్కిలి అనుకూలంకాని,&nbsp;<BR>శీతోష్ణస్థితిలో, ఈ జాతి పుట్టి పెరిగింది. ఇట్లీ రెండు జాతులు, రెండు విశి-&nbsp;<BR>ష్టములు, భిన్నములు అయిన నాగరికాదర్శాలను పెంపొందించాయి. గ్రీకులు&nbsp;<BR>చేసిన పరిశీలన పూర్తిగా వెలుపలి విషయాలను గురించినది. ఆర్యులు చేసిన పరి-&nbsp;<BR>శీలనం పూర్తిగా ఆంతర విషయాలకు సంబంధించింది. ఒకరు పిండాండాన్ని&nbsp;<BR>పరిశోధించారు; రెండవవారు బ్రహ్మాండాన్ని పరిశోధించారు. ప్రపంచ నాగరి&nbsp;<BR>కతలలో ప్రతిదానికీ, విశిష్టమైన కర్తవ్యమొకటుంది. ఒక నాగరికత, మరొకదాన్ని&nbsp;<BR>అనుకరించరాదు. కానీ, అవి తమ తమ అనుభవాలను పోల్చి చూచుకొంటే&nbsp;<BR>పరస్పరలాభం పొందుతాయి. ఆర్యులు స్వభావంచేత విశ్లేషణప్రియులు. వారు&nbsp;<BR>గణితశాస్త్రంలోను, వ్యాకరణశాస్త్రంలోను అద్భుత ఫలితాలను సాధించారు. మన-&nbsp;<BR>స్సును విశ్లేషించడంతో ఈ అన్వేషణ పూర్తి పరిణామం పొందింది. పైథాగరస్‌,&nbsp;<BR>సోక్రటీస్‌, ప్లేటో, ఈజిప్షియనులైన నవీన ప్లేటోసిద్ధాంతులు రచించిన గ్రంథాల్లో&nbsp;<BR>భారతీయసిద్ధాంతాల జాడలు కనిపిస్తున్నాయి.</FONT></p>
<p><FONT FACE="SHREE900, SHREE, sans-serif" SIZE="3">ఆ తర్వాత భారతీయవిద్యల ప్రభావం యూరప్‌లో ఎలా వ్యాపించిందో&nbsp;<BR>వివరంగా తెలుపుతూ, ఆయాయుగాల్లో స్పెయిన్‌, జర్మనీ మొదలైన యూరప్‌&nbsp;<BR>దేశాలు ఎలా మహోపకారాలు పొందాయో, స్వామివారు విశదీకరించారు.</FONT></p>
<p><FONT FACE="TimesNewRoman, Times, serif" SIZE="2">3 2 3</FONT></p>
<hr class="puTa_virupu">
<table><tr><td><a class=puTa_lanke href=puTa2371.html>p2371</a></td><td>p2372</td><td><a class=puTa_lanke href=puTa2373.html>p2373</a></td></tr></table>
</div></body></html>
