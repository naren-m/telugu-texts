<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3103.html>p3103</a></td><td>p3104</td><td><a class=puTa_lanke href=puTa3105.html>p3105</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">275</FONT></p>
<p><FONT FACE="SHREE900, SHREE, sans-serif" SIZE="3">బ్రాహ్మణుని కుమారుడు ఎల్లప్పుడూ బ్రాహ్మణుడు కానక్కరలేదు. బ్రాహ్మ-&nbsp;<BR>ణుడు అయ్యే అవకాశం అతనికి ఉన్నా అతడు బ్రాహ్మణుడు కాకపోవచ్చు.&nbsp;<BR>బాగ్బజారులో వున్న అఘోర చక్రవర్తి సోదరుని కుమారుడు పాకీవాడైనాడని&nbsp;<BR>పాకీపనులన్నీ చేస్తున్నాడని నీవు వినలేదా? అతడు బ్రాహ్మణుని కుమారుడు&nbsp;<BR>కాదా?</FONT></p>
<p><FONT FACE="SHREE900, SHREE, sans-serif" SIZE="3">బ్రాహ్మణకులము వేరు. బ్రాహ్మణలక్షణాలు వేరు. భారతదేశంలో కులా-&nbsp;<BR>న్నిబట్టే బ్రాహ్మణుడుగా పరిగణింపబడుతాడు. కాని పాశ్చాత్యదేశాల్లో&nbsp;<BR>లక్షణాలనుబట్టే ఎవనినైనా బ్రాహ్మణుడుగా పరిగణించాలి! సత్వము, రజస్సు,&nbsp;<BR>తమస్సు అని మూడు గుణాలున్నట్లే - బ్రాహ్మణ, క్షత్రియ, వైశ్య, శూద్ర&nbsp;<BR>త్వాలను నిర్ణయించే గుణాలున్నాయి. బ్రాహ్మణత్వ, క్షత్రియత్వ లక్షణాలు&nbsp;<BR>యీదేశంలో అంతరించిపోతున్నాయి. పాశ్చాత్యదేశాల్లో యిప్పుడు వాళ్లు క్షత్రి-&nbsp;<BR>యత్వాన్ని పొందారు. దాని తర్వాతమెట్టు బ్రాహ్మణత్వం. బ్రాహ్మణత్వానికి&nbsp;<BR>అధికారం సంపాదించినవాళ్లు అనేకులున్నారు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: సాత్వికభావం కలవాళ్లను మీరు బ్రాహ్మణులు అంటారన్నమాట!&nbsp;<BR>స్వామీజీ: సరిగ్గా అంతే. సత్వగుణం, రజోగుణం, తమోగుణం -&nbsp;<BR>వీటిలో ఏదో ఒకటి ఎక్కువగానో, తక్కువగానో - ప్రతిమానవునిలో వున్నట్లే&nbsp;<BR>- బ్రాహ్మణత్వాన్ని, క్షత్రియత్వాన్ని, వైశ్యత్వాన్ని లేక శూద్రత్వాన్ని కల్గించే&nbsp;<BR>గుణాలు సహజంగా ప్రతిమనుష్యునిలోను హెచ్చుతక్కువలుగా నిలిచివున్నాయి.&nbsp;<BR>కాని, ఒక్కొక్కసారి ఒక్కొక్కగుణం - తారతమ్య భేదాలలో అతనిలో వ్యక్త&nbsp;<BR>మౌతుంటుంది. వివిధ వృత్తులలోవున్న ఒకణ్ణి ఉదాహరణగా తీసుకుందాము.&nbsp;<BR>అతడు యితరులక్రింద కొలువు చేస్తున్నప్పుడు అతడు శూద్రుడు; లాభం&nbsp;<BR>సంపాదించటానికి ఏదో ఒక వ్యాపారం చేస్తున్నప్పుడు అతడు వైశ్యుడు,&nbsp;<BR>ధర్మరక్షణకు పోట్లాడుతున్నప్పుడు అతడు క్షత్రియుడు, దైవధ్యానం చేస్తున్న-&nbsp;<BR>ప్పుడు దైవప్రసంగంలో కాలం గడుపుతున్నప్పుడు అతడు బ్రాహ్మణుడు.&nbsp;<BR>సహజంగా, ఒక కులంలోనుండి మరొక కులంలోకి మారటం సాధ్యమే. లేక-&nbsp;<BR>పోతే విశ్వామిత్రుడు బ్రాహ్మణుడుగా, పరశురాముడు క్షత్రియుడుగా ఎలా&nbsp;<BR>మారారు?</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: మీరు చెప్పింది సమంజసంగానే వుంది. కాని, మా పండితులు,&nbsp;<BR>కులగురువులు, మా కా విషయం ఎందుకు బోధించలేదు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మనదేశంలో వున్న గొప్పదోషాల్లో అదొకటి. ఈ విషయాన్ని&nbsp;<BR>యిక ఆపుదాం.</FONT></p>
<hr class="puTa_virupu">
<table><tr><td><a class=puTa_lanke href=puTa3103.html>p3103</a></td><td>p3104</td><td><a class=puTa_lanke href=puTa3105.html>p3105</a></td></tr></table>
</div></body></html>
