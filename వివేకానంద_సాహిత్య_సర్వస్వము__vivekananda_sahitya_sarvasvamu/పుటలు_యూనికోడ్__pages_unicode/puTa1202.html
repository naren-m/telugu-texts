<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1201.html>p1201</a></td><td>p1202</td><td><a class=puTa_lanke href=puTa1203.html>p1203</a></td></tr></table>
<p><FONT FACE="SHREE900, SHREE, sans-serif" SIZE="3">378 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">అన్వయిస్తున్నది. వా రలా అంటారని నే ననుకోలేదు. ఆశ్చర్యంతో ‘‘స్వామీ!&nbsp;<BR>హిందూ సిద్ధాంతం ఆర్యమతం కాదా?’’ అనడిగాను.</FONT></p>
<BR>
<p><FONT FACE="SHREE900, SHREE, sans-serif" SIZE="3">స్వామి నెమ్మదిగా బదులు చెప్పారు:</FONT></p>
<p><FONT FACE="SHREE900, SHREE, sans-serif" SIZE="3">‘‘నవ్యహిందూ సిద్ధాంతం ప్రాయికంగా పౌరాణికం. అంటే బౌద్ధయుగం</FONT></p>
<BR>
<p><FONT FACE="SHREE900, SHREE, sans-serif" SIZE="3">తర్వాత ఏర్పడినట్టిది. ‘ఔపాసన’ వేదోక్తకర్మ. దాన్ని చేస్తున్నప్పుడు భార్య తప్పక&nbsp;<BR>ప్రక్కనే ఉండాలి. కాని ఆమె సాలగ్రామాన్ని తాకకూడదు. ఎందుకంటే,&nbsp;<BR>సాలగ్రామారాధన వాడుకలోకి వచ్చింది, పురాణయుగం చివరలో అని&nbsp;<BR>దయానంద సరస్వతి తెలిపారు.’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘అందుకని మనలో స్త్రీ పురుషుల మధ్య ఏర్పడిన హెచ్చుతగ్గు లన్నింటికీ&nbsp;<BR>బౌద్ధమత ప్రభావమే కారణమనా మీ అభిప్రాయం?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘హెచ్చుతగ్గు లున్నచోట దానికి కారణం అదే. కాని వెంటనే పాశ్చాత్య&nbsp;<BR>విమర్శనా పద్ధతికి మనం అంత చొరవ యివ్వవద్దు. ఆ విమర్శనా పద్ధతికి చొరవ&nbsp;<BR>యిస్తే, మన కన్నీ తేడాలే కనిపిస్తాయి. మన మహిళలు తక్కువ అనే&nbsp;<BR>అభిప్రాయాన్ని ఎలాంటి అభ్యంతరం చెప్పకుండా మనం అంగీకరించవలసి&nbsp;<BR>వస్తుంది. ఎన్నో శతాబ్దాల నుండి పరిస్థితులు మన స్త్రీలను మనం&nbsp;<BR>రక్షించుకోవలసిన ఆగత్యానికి మనలను తెచ్చిపెట్టాయి. మన ఆచారాలకు కారణం&nbsp;<BR>అదే తప్ప స్త్రీల తక్కువతనం కాదు.’’</FONT></p>
<p><FONT FACE="SHREE900, SHREE, sans-serif" SIZE="3">‘‘స్వామీ! అలా అయితే మనలో స్త్రీల పరిస్థితి మీకు పూర్తిగా సంతృప్తికరంగా&nbsp;<BR>ఉందా?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘ఎంతమాత్రం లేదు. కాని వారికి విద్య నేర్పించే వరకే మనం చొరవ&nbsp;<BR>తీసుకోవచ్చు. తమ మార్గంలో తామే తమ సమస్యలను పరిష్కరించుకునేలా&nbsp;<BR>మనం స్త్రీలను తయారు చేయాలి. ఆ పనిని, వారికోసం యితరు లెవ్వరు&nbsp;<BR>చేయకూడదు; చేయలేరు కూడా. తమ సమస్యలను పరిష్కరించుకునే సామ&nbsp;<BR>ర్థ్యంలో భారత మహిళలు ఏ దేశస్త్రీలకు కూడా తీసిపోరు.’’</FONT></p>
<p><FONT FACE="SHREE900, SHREE, sans-serif" SIZE="3">‘‘బౌద్ధమతం వల్ల చెడు ప్రభావం - అన్నారు కదా, దానికి కారణ&nbsp;<BR>మేమిటీ?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘బౌద్ధమత క్షీణదశలో ఆ చెడు ప్రభావం వచ్చింది. ఏ ఉద్యమమైనా&nbsp;<BR>కొన్ని విశిష్ట లక్షణాల మహిమతో విజయవంత మౌతుంది. అవే గర్వకారణాలైతే,&nbsp;<BR>ఆ ఉద్యమంలోని అప్రధానాంశాల్లో అవే ప్రధానా లౌతాయి. బుద్ధదేవుడు, మహా&nbsp;<BR>పురుషుల్లో ఉత్తముడు, అద్భుత నిర్మాణశక్తి గలవాడు. దానితో అతను లోకం తన&nbsp;<BR>ననుసరించేలా చేసుకున్నాడు. కాని అతని మతం సన్యాసమతం. సన్యాస వేషాన్నే&nbsp;<BR>ఆదరించే లోపం ఆ మతంలో ఉంది. మఠాల్లో సన్యాసులు ఒక సంఘంగా</FONT></p>
<hr class="puTa_virupu">
<table><tr><td><a class=puTa_lanke href=puTa1201.html>p1201</a></td><td>p1202</td><td><a class=puTa_lanke href=puTa1203.html>p1203</a></td></tr></table>
</div></body></html>
