<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa674.html>p674</a></td><td>p675</td><td><a class=puTa_lanke href=puTa676.html>p676</a></td></tr></table>
<p><FONT FACE="SHREE902, SHREE, sans-serif" SIZE="4">ముక్తి మార్గం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">1900 సం. మార్చ్‌ 12, సోమవారంనాడు స్వామీజీ ఓక్‌లాండ్‌లో యిచ్చిన ప్రసంగ&nbsp;<BR>నివేదిక. ఇందులో ‘ఓక్‌లాండ్‌ ఎంక్వైరర్‌’ సంపాదకీయ వ్యాఖ్యలుకూడా వున్నాయి.</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">ఫస్ట్‌ యూనిటేరియన్‌ చర్చ్‌ వెండెట్‌హాల్‌ నిన్న సాయంత్రం వివేకానంద-&nbsp;<BR>స్వామి హిందూమతాచార్యుల దృక్పథాన్ననుసరించి ‘ముక్తిమార్గ’ మనే ప్రసం-&nbsp;<BR>గాన్ని వినడానికై వచ్చిన సభాసదులతో కిక్కిరిసిపోయింది. స్వామీజీ యిచ్చిన&nbsp;<BR>చివరి మూడు ఉపన్యాసాలలో యిది కడపటిది. ఆయన తెలిపిన దానిలో కొంత&nbsp;<BR>యిక్కడ వివరింపబడుతూంది.</FONT></p>
<p><FONT FACE="SHREE900, SHREE, sans-serif" SIZE="3">‘‘ఒకడు భగవంతుడు స్వర్గంలో వున్నాడని చెబుతుంటే, మరొకడు భగ-&nbsp;<BR>వంతుడు ప్రకృతిలోను, ప్రతిచోటా వున్నాడని అంటాడు. కాని విషమస్థితి&nbsp;<BR>వచ్చినప్పుడు ఆదర్శ మొక్కటే అని మనం గ్రహిస్తాం. మన మంతా వేర్వేరు అంత-&nbsp;<BR>స్థులలో పనిచేస్తున్నాం. ఆదర్శం భిన్నమైంది కాదు.</FONT></p>
<p><FONT FACE="SHREE900, SHREE, sans-serif" SIZE="3">ప్రతి మతం ముఖ్యమంత్రాలు: పరిత్యాగం, స్వార్థత్యాగం. మనందరికీ&nbsp;<BR>సత్యం కావాలి. మనం దాన్ని కోరినా కోరకున్నా తప్పక అది వచ్చి తీరుతుందని&nbsp;<BR>మనం ఎరుగుదుం. ఒక విధంగా మన మా శ్రేయస్సు కోసమే యత్నిస్తున్నాం.&nbsp;<BR>కాని దాన్ని చేరడానికి మనని ఏది అడ్డగిస్తూంది? అది మనమే. మీ పూర్వీకులు&nbsp;<BR>దాన్ని ‘రాక్షసు’ డంటారు. కాని అది మనలోని చెడు శక్తే.</FONT></p>
<p><FONT FACE="SHREE900, SHREE, sans-serif" SIZE="3">‘‘మనం బానిసతనంలో బ్రతుకుతున్నాం. దాన్నుండి బైటకొస్తే మర-&nbsp;<BR>ణిస్తాం. తొంభై సంవత్సరాలు చీకటిలో వుండి, తరువాత చక్కని సూర్యరశ్మి-&nbsp;<BR>లోకి తీసుకునిపోయాక, మరల తన చీకటి గుహలోకే తీసుకొని వెళ్లండని&nbsp;<BR>బతిమాలిన మనుషుని వంటివారం మనం. మీ ముందు కనబడుతున్న నూతన&nbsp;<BR>మైన, అధికమైన స్వేచ్ఛను పొందడానికోసం మీ రీ పాతజీవితాన్ని వదలిపెట్ట&nbsp;<BR>డానికి యిష్టపడరు.</FONT></p>
<p><FONT FACE="SHREE900, SHREE, sans-serif" SIZE="3">వస్తువుల హృదయాలలోకి పోవలసిరావటమే గొప్ప చిక్కు. తానెంత&nbsp;<BR>అల్పుడైనా, తన కనంతమైన ఆత్మ వుందని మానవుడు భావిస్తాడు. ఫలానా వ్యక్తికి&nbsp;<BR>అధమమైన భ్రమలుండవచ్చును. ఒకే దేశంలో కేవలం ఒకడికి అనేకమంది భార్య-&nbsp;<BR>లుంటారు. ఇదొక మతాచారంగా పరిగణింపబడుతుంది. వేరొకదేశంలో ఒకస్త్రీకి&nbsp;<BR>అనేకమంది భర్తలుంటారు. అలాగే కొందరికి యిద్దరు దేవుళ్లుంటారు. కొందరికి&nbsp;<BR>ఒకడే వుంటాడు. కొందరికి దేవుడే వుండడు.</FONT></p>
<p><FONT FACE="TimesNewRoman, Times, serif" SIZE="2">2 6 0</FONT></p>
<hr class="puTa_virupu">
<table><tr><td><a class=puTa_lanke href=puTa674.html>p674</a></td><td>p675</td><td><a class=puTa_lanke href=puTa676.html>p676</a></td></tr></table>
</div></body></html>
