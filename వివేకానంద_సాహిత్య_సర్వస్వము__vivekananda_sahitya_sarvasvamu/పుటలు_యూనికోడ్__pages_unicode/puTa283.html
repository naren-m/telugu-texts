<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa282.html>p282</a></td><td>p283</td><td><a class=puTa_lanke href=puTa284.html>p284</a></td></tr></table>
<p><FONT FACE="SHREE900, SHREE, sans-serif" SIZE="3">దివ్యప్రేమ</FONT></p>

<p><FONT FACE="SHREE900, SHREE, sans-serif" SIZE="3">సమగ్రమైన ఈశ్వరప్రేమను అలవరచుకోటం, పరమభక్తిని అలవరచు&nbsp;<BR>కోటమే. అదే నిజమైన ఆరాధనం. అది కొంత అప్పుడప్పుడు రోమన్‌ కేథలిక్‌&nbsp;<BR>చర్చ్‌లో అగపడుతోంది. దాన్లోని సన్న్యాసులూ, సన్న్యాసినులూ ఈశ్వరుడి&nbsp;<BR>పట్ల భక్తితత్పరులై వుంటారు. ఇది ఆశ్చర్యాన్ని గొలిపే దృశ్యం. ఇలాటి ప్రేమ,&nbsp;<BR>ఇలాటి భక్తి మీకు అలవడాలి. ఈశ్వరుడిపట్ల మీ కిలాటి ప్రగాఢమైనభక్తి&nbsp;<BR>వుండాలి. వేటిని  అపేక్షించక ఏ వరాన్ని కోరక ఈశ్వరుణ్ణి ప్రేమించాలి.</FONT></p>
<p><FONT FACE="SHREE900, SHREE, sans-serif" SIZE="3">‘‘ఆరాధించటం ఎలా?’’ అని ప్రశ్నించబడింది. మీకున్న సర్వస్వం&nbsp;<BR>కంటె అధికంగా, మీ సమస్త బంధువులకంటె, మీ బిడ్డలకంటె ఘనతరప్రేమతో&nbsp;<BR>ఈశ్వరుణ్ణి ఆరాధించండి. ప్రేమను ప్రేమించేటట్లు దేవుణ్ణి ప్రేమించండి.&nbsp;<BR>అనంత ప్రేమే భగవంతుడి నామధేయం. ఈశ్వరుణ్ణి గురించిన నిర్వచనం&nbsp;<BR>అదొక్కటే! ఈ విశ్వమంతా విధ్వంసమైనప్పటికి లక్ష్యపెట్టవద్దు. ఎంతకాలం&nbsp;<BR>దేవుడు ప్రేమయై వుంటాడో అంతకాలం దేన్నిగాని మీరు లెక్కచెయ్యటం&nbsp;<BR>ఎందుకు? ఆరాధనంటె ఏమిటో బోధపడిందా? ఇతర తలపులన్నీ పటాపంచలు&nbsp;<BR>కావాలి. ఈశ్వరుడు తప్ప సమస్తం అంతర్థానం కావాలి. తండ్రిగాని తల్లిగాని&nbsp;<BR>బిడ్డపట్ల చూపే వాత్సల్యం, సతి తన పతిపట్ల చూపే అనురాగం, పతి సతిపట్ల&nbsp;<BR>చూపే అనురక్తి, ఒక మిత్రుడు తోడి నెచ్చలిపై చూపే మక్కువ, ఇవి అన్నీ ఏకైక&nbsp;<BR>ప్రేమలో కేంద్రీకరించబడి భగవంతుడికి సమర్పించబడాలి. ఒక స్త్రీ ఒక&nbsp;<BR>పురుషుణ్ణి ప్రేమించినప్పుడు ఆమె మరొక పురుషుణ్ణి ప్రేమించదు. ఒక&nbsp;<BR>పురుషుడు ఒకతెను ప్రేమిస్తే మరొక మగువ నాతడు ప్రేమించడు. ప్రేమ ప్రకృతి&nbsp;<BR>యిలాటిది!</FONT></p>
<p><FONT FACE="SHREE900, SHREE, sans-serif" SIZE="3">నా గురుదేవుడు యిలా తెలుపుతూండేవాడు: ‘‘ఈ గదిలో బంగారంతో&nbsp;<BR>నిండిన సంచి ఒకటి వుందనుకోండి. పక్క గదిలో ఒక దొంగ వున్నాడు. ఈ&nbsp;<BR>గదిలో అమూల్యమైన యీ సంచి వుందని దొంగకు తెలుసు. దొంగకు నిద్ర&nbsp;<BR>పడుతుందా? పట్టనే పట్టదు. బంగారంవున్న సంచిని ఎలా తస్కరించాలా అనే&nbsp;<BR>తలపుతో ఆతడు ఉన్మాదుడై వుంటాడు.’’ అదే రీతిగా ఒక వ్యక్తి భగవంతుణ్ణి&nbsp;<BR>ప్రేమిస్తే, మరొక వ్యక్తిమీదగాని వస్తువు మీదగాని అతడి దృష్టి ఎలా వాలుతుంది?&nbsp;<BR>మహత్తరమై బలవత్తరమైన ఈశ్వరభక్తికి అంకిలి కాజాలేది ఏది? ఆ భక్తి&nbsp;<BR>సమక్షంలో వేరైనది ఏదైనా అదృశ్యమవుతుంది. ఆ ప్రేమను కనుగొనటానికి,&nbsp;<BR>దాని అనుభూతి నందుకోటానికి, దాని సాక్షాత్కారం పొందటానికి, దాన్లోనే నెల-&nbsp;<BR>కొని వుండటానికి ఉన్మాదం పొందక మనస్సు ఎలా వూరుకుంటుంది?</FONT></p>
<p><FONT FACE="SHREE900, SHREE, sans-serif" SIZE="3">ఈ విధంగా మనం దేవుణ్ణి ప్రేమించాలి. ‘‘నాకు ధనం అక్కర్లేదు. సఖుల&nbsp;<BR>ఆవశ్యకత నాకు లేదు. అందచందాలను నేను అపేక్షించను. ఐహికమైన ఆస్తి</FONT></p>
<hr class="puTa_virupu">
<table><tr><td><a class=puTa_lanke href=puTa282.html>p282</a></td><td>p283</td><td><a class=puTa_lanke href=puTa284.html>p284</a></td></tr></table>
</div></body></html>
