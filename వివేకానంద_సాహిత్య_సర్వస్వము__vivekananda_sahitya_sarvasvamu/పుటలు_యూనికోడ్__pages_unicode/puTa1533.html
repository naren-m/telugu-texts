<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1532.html>p1532</a></td><td>p1533</td><td><a class=puTa_lanke href=puTa1534.html>p1534</a></td></tr></table>
<p><FONT FACE="SHREE900, SHREE, sans-serif" SIZE="3">304 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">అవుతారనీ, చెప్పులుకుట్టే విద్యనుండి, బ్రహ్మవిద్య వరకు దేవతలో, సిద్ధ&nbsp;<BR>పురుషులో ఆదిగురువులని హిందువుల సిద్ధాంతం. ‘‘గురువులేని విద్య లేదు.’’&nbsp;<BR>గురు శిష్య సంప్రదాయానుసారంగా తప్ప మరొక విధంగా, విద్యాసంగ్రహం&nbsp;<BR>లేదు. గురువు అనుగ్రహంతో, గురుముఖతః నేర్చుకోవలసిందే తప్ప, వేరొక&nbsp;<BR>మార్గంలేదు.</FONT></p>
<p><FONT FACE="SHREE900, SHREE, sans-serif" SIZE="3">మరి వేదాంత శాస్త్రజ్ఞులు, ఇతర శాస్త్రజ్ఞులుకూడ, జ్ఞాన మనేది, బయట&nbsp;<BR>నుండి సంపాదించేది కాదని చెబుతారు. జ్ఞానం, ఆత్మస్వభావం. అందువల్ల&nbsp;<BR>ప్రతివానికీ జ్ఞానసముపార్జనంలో స్వాభావికమైన అధికారం వుంది. ఆత్మ, అనంత&nbsp;<BR>జ్ఞానానికి అధికరణం. దాన్ని ప్రకాశింపజేసే బాహ్యవస్తువు లేదు. కొందరి సిద్ధాం-&nbsp;<BR>తాలనుబట్టి, ఈ అనంతమైన జ్ఞానం తరుగదు. పెరుగదు. నష్టంకాదు. సామా-&nbsp;<BR>న్యంగా మానవునికిది తెలీదు. దీనిపైన ఒక అజ్ఞానపు తెర కప్పి వుంటుంది.&nbsp;<BR>ఈ అజ్ఞానపు తెర, వాని పురాకృత దుష్కృత ఫలితం. తెర తొలగిన తోడనే&nbsp;<BR>జ్ఞానం ప్రకాశిస్తుంది. మరికొందరిలా చెబుతారు - ‘‘జ్ఞాన మనేది ఆత్మలో&nbsp;<BR>వున్నా, పాపరూపమైన ప్రతిబంధక సామగ్రివల్ల అది నిరోధింపబడింది. పుణ్య-&nbsp;<BR>కర్మల వల్ల ఈశ్వరానుగ్రహం కలుగుతుంది. ఈశ్వరానుగ్రహం వల్ల ప్రతిబంధక&nbsp;<BR>సామగ్రి తొలగుతుంది. అప్పుడు జ్ఞానం ప్రకాశమవుతుంది.’’ మన వేద శాస్త్రా-&nbsp;<BR>లలో భక్తి, నిష్కామ కర్మ, అష్టాంగయోగం మొదలైన మరికొన్ని జ్ఞాన సాధక&nbsp;<BR>మార్గాలు ప్రవచించబడినాయి. మొత్తం మీద వీనినన్నిటిని పరిశీలిస్తే, ఈ మార్గా-&nbsp;<BR>లలో ఒకటిగాని, అంతకెక్కువగాని, అన్నీగానీ, ఆచరించటంవల్ల&nbsp;<BR>మానవునికి తన సహజమైన స్వరూపం తెలుస్తుంది. అతనిలో ఇంతవరకు, అజ్ఞా-&nbsp;<BR>నంతో ఆవరించబడి అణగివున్న అనంత జ్ఞానం, శక్తి, అభివ్యక్త&nbsp;<BR>మవుతాయి.</FONT></p>
<p><FONT FACE="SHREE900, SHREE, sans-serif" SIZE="3">ఈ సంగతి ఇలా వుంచి, అధునాతన తాత్త్వికుల అభిప్రాయాలను&nbsp;<BR>చూద్దాం. ‘‘మానవుని మనస్సు, సహస్రముఖాల అభివ్యక్తమవుతుందనీ, దేశకాల&nbsp;<BR>నిమిత్తాలపై మనః ప్రభావం, మనస్సుపైన దేశకాల నిమిత్తాల ప్రభావం ప్రసరించి&nbsp;<BR>నప్పుడు, పరమోత్తమమైన జ్ఞానం ఆవిష్కృత మవుతుందనీ -’’ వారి అభి-&nbsp;<BR>ప్రాయం. అంతేకాదు, వ్యక్తియొక్క దార్ఢ్యంవల్ల ఉత్సాహంవల్ల దేశకాలాలనుకూడ&nbsp;<BR>అధిగమించడానికి వీలుంది. అతడు బలవంతుడైతే, అతని చుట్టూవున్న దేశకాల&nbsp;<BR>పరిస్థితులు, పరమ వ్యతిరేకంగా ఉన్నప్పటికీ, అతడు వాని నధిగమించి, తన శక్తిని&nbsp;<BR>ప్రదర్శిస్తాడు. అంతేకాదు, అతనిపైన బహుభారాలు పడినప్పటికిని,&nbsp;<BR>కాలక్రమాన అవి సుగమము లవుతాయి. అతడు తొలుత, ఎంత బలహీనుడై-&nbsp;<BR>వున్నా, శ్రద్ధాసంకల్పాలు కలవాడైతే తప్పక తుదకు లక్ష్యాన్ని సాధించి తీరుతాడు.</FONT></p>
<hr class="puTa_virupu">
<table><tr><td><a class=puTa_lanke href=puTa1532.html>p1532</a></td><td>p1533</td><td><a class=puTa_lanke href=puTa1534.html>p1534</a></td></tr></table>
</div></body></html>
