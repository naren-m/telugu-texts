<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2469.html>p2469</a></td><td>p2470</td><td><a class=puTa_lanke href=puTa2471.html>p2471</a></td></tr></table>

<p><FONT FACE="SHREE900, SHREE, sans-serif" SIZE="3">అధికంగా కళవళపాటు పడుతూన్నప్పుడు మనమంతాకూడా యిలాగే ఎలుగెత్తి&nbsp;<BR>విలపిస్తుంటాం. నాలుగు వైపుల వున్న మోహాల మహాత్మ్యంతో మనం దీన్ని మరు-&nbsp;<BR>నిమిషంలోనే మరిచిపోతాం. అప్పటికప్పుడు స్వర్గద్వారం తెరువబడే దివ్య&nbsp;<BR>ముహూర్తం ఏతెంచిందని అనిపిస్తుంది. అప్పటి కప్పుడు జ్ఞానజలధిలో మునక&nbsp;<BR>వేయబోతామా అనిపిస్తుంది. కాని మళ్లీ మనలోని పశుప్రవృత్తి యీ దివ్య&nbsp;<BR>భావాలనన్నిటిని మరపింపచేస్తుంది. మనం మళ్లీ అధఃపాతాళాన్ని చేరుకొంటాం.&nbsp;<BR>పశుప్రవృత్తి తిరిగి పొడచూపుతుంది. ఆహార నిద్రామైథునాల నాశ్రయించి,&nbsp;<BR>మృత్యుముఖంలో పడతాం. ‘పునరపి జననం పునరపి మరణం’. కాని మహాత్ము&nbsp;<BR>లైనవారు యీ విషయాన్ని యింత చులకనగా విడిచిపెట్టరు. ఒకమారు మనస్సు&nbsp;<BR>అంతర్ముఖమైతే, ఎన్ని విఘ్నాలు ఎదురైనా వెనుకంజ వెయ్యరు. జీవితం అని-&nbsp;<BR>త్యమని తెలిసి, సత్యవస్తువునే వారు ఆకాంక్షిస్తారు. వినాశం అవశ్యమైనప్పుడు ఈ&nbsp;<BR>శరీరం ఒక గొప్ప విజయాన్ని అభిలషించే సమసిపోతుంది గాక!</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> ‘‘జనన మర-&nbsp;<BR>ణాల రహస్యాలను, శుభాశుభాల రహస్యాన్ని తెలుసుకోవటంకంటె ఉత్తమమైన&nbsp;<BR>విషయం మరేది వుంది’’ అని వారంటారు.</FONT></p>
<p><FONT FACE="SHREE900, SHREE, sans-serif" SIZE="3">చివరి కతడు పూజాకృత్యాలను నిర్వహించలేని స్థితికి వచ్చాడు. అత డా&nbsp;<BR>కార్యాన్ని విడిచిపెట్టి సమీపంలోని ఒక వనంలో నివసించసాగాడు. ఈ సమ-&nbsp;<BR>యంలో ఎప్పుడు పొద్దు పొడిచిందీ, పొద్దు గుంకిందీ అతడికి తెలియరాదు.&nbsp;<BR>రోజులెలా గడుస్తోందీకూడా అతడు తెలుసుకోలేక పోతున్నాడు. ఈ సంగతిని&nbsp;<BR>ఆయన అనేకసార్లు నాకు వర్ణించి చెప్పాడు. ఆత్మ విస్మృతినంది ఆహారం&nbsp;<BR>స్వీకరించేవాడు కాడు. ఈ పరిస్థితుల్లో ఆత్మీయుడొకడు ఎంతోప్రేమతో అతణ్ణి&nbsp;<BR>కాచిపెట్టుకొని వుండేవాడు. ఆహారాన్ని అతడి నోట్లోపెట్టగా, అతడు యాంత్రి-&nbsp;<BR>కంగా మింగేవాడు.</FONT></p>
<p><FONT FACE="SHREE900, SHREE, sans-serif" SIZE="3">రేయింబవళ్లు యిలా గడిచిపోసాగాయి. సాయంసంధ్యాసమయంలో దేవా-&nbsp;<BR>లయంలోని ఘంటారావాలు, ప్రార్థనా స్వరాలు చెవులో పడగానే అతడి దుఃఖం&nbsp;<BR>పొంగిపొరలేది. ‘తల్లీ! మళ్లీ యింకో రోజు వ్యర్థంగా గడిచిపోయింది. నీ దర్శనం&nbsp;<BR>లభించలేదు. అనిత్య జీవితంలోని రోజొకటి గడిచి వ్యర్థమైపోయింది. సత్యాన్ని&nbsp;<BR>తెలుసుకోకున్నాను’ అని రోదించేవాడు. ప్రాణాలు ఉస్సూరుమనగా ఒక్కొక్క-&nbsp;<BR>ప్పుడు అతడు ముఖాన్ని నేలకు రుద్దుతూ విలపించేవాడు. ‘హే జగదంబా! నా&nbsp;<BR>హృదయంలో ఆవిర్భవించు. నేను నిన్నుకాక మరిదేన్నీ కోరకుండేట్లు అనుగ్ర-&nbsp;<BR>హించు!’ అనే అతడు ప్రార్థించేవాడు. అతడు తన ఆదర్శాన్ని త్రికరణశుద్ధిగా</FONT></p>
<p><FONT FACE="TimesNewRoman, Times, serif" SIZE="3"><sup>*</sup></FONT></p>
<hr class="puTa_virupu">
<table><tr><td><a class=puTa_lanke href=puTa2469.html>p2469</a></td><td>p2470</td><td><a class=puTa_lanke href=puTa2471.html>p2471</a></td></tr></table>
</div></body></html>
