<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3328.html>p3328</a></td><td>p3329</td><td><a class=puTa_lanke href=puTa3330.html>p3330</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>Ȉ</FONT></p>
<p><FONT FACE="TimesNewRoman, Times, serif" SIZE="3">˙ ˙</FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీమతి జి. డబ్ల్యు. హేల్‌కి)</FONT></p>
<BR>
<p><FONT FACE="SHREE900, SHREE, sans-serif" SIZE="3">డెట్రాయిట్‌,</FONT></p>
<p><FONT FACE="SHREE900, SHREE, sans-serif" SIZE="3">మార్చి 16, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియ జననీ,</FONT></p>
<p><FONT FACE="SHREE900, SHREE, sans-serif" SIZE="3">నేను యిదివరకు వ్రాసిన ఉత్తరం తర్వాత యిక్కడ ప్రత్యేకంగా వ్రాయ-&nbsp;<BR>వలసింది ఏమీ లేదు. ‘మిస్టర్‌ పామర్‌’ చాలా హృదయంగమంగాను, సంతోషం-&nbsp;<BR>గాను ఉన్న వృద్ధుడు. చాల ధనవంతుడు. నాపై ఎప్పుడూ దయతో ఉన్నాడు.&nbsp;<BR>నేను యిక్కడ చాల రోజులున్నందున ‘శ్రీమతి బాగ్లీ’కు బాధ కల్గుతుందనే&nbsp;<BR>భయంతో రేపు ఆమె వద్దకు వెళతాను. సహజంగా ప్రతి దేశంలోను, అందునా&nbsp;<BR>ముఖ్యంగా అమెరికాలో ముక్కుకు తాడువేసి లాగేది ‘ఆమె’ యేనని గ్రహించే&nbsp;<BR>తెలివి నాకుంది.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ సోమవారం</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> ఉపన్యసించబోతున్నాను. మంగళ, బుధవారా</FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3">లలో&nbsp;<BR>పట్నానికి దగ్గరగావున్న రెండు ప్రాంతాల్లో ఉపన్యసిస్తాను. ‘లిన్‌’లో ఉందని&nbsp;<BR>వ్రాసిన స్త్రీ ఎవరో</FONT><FONT FACE="SHREE900, SHREE, sans-serif" SIZE="2"><sup>3</sup></FONT><FONT FACE="SHREE900, SHREE, sans-serif" SIZE="3"> నాకు గుర్తులేదు. ‘లిన్‌’ అంటే ఏమో, అది భూగోళంలో&nbsp;<BR>ఎక్కడ ఉందో నాకు తెలియదు.</FONT><FONT FACE="SHREE900, SHREE, sans-serif" SIZE="2"><sup>4</sup></FONT><FONT FACE="SHREE900, SHREE, sans-serif" SIZE="3"> నేను ‘బోస్టన్‌’కు పోదలచుకున్నాను. ‘లిన్‌’లో&nbsp;<BR>ఆగటంవల్ల నాకు ప్రయోజన మేముంది? దయచేసి వివరంగా వ్రాయి. నేను&nbsp;<BR>ఆమెను ఎవరి యింటిలో కలిసానో ఆమె పేరు చదువలేకపోయాను. ఏమైనా&nbsp;<BR>నాకు అంత ఆసక్తిగా లేదు. జీవితం సహజ పద్ధతిలో కులాసాగా తీసుకొంటు-&nbsp;<BR>న్నాను. బోస్టనో గీస్టనో, ఎక్కడికి వెళ్లాలనే ప్రత్యేక కోరికలేదు. ‘యదృచ్ఛాలాభ&nbsp;<BR>సంతుష్టః’ ఏది వచ్చినా సరే అనే భావంలో వున్నాను. ఏదో ఒకటి మంచిగానో&nbsp;<BR>చెడుగానో సంభవించాలి. నా తిరుగు ప్రయాణ ఖర్చులకు, కులాసాగా అటు&nbsp;<BR>యిటు తిరగటానికి సరిపడే డబ్బు నా దగ్గరుంది. ఇక నా ఉద్యమ ప్రణాళికలా!</FONT></p>
<p><FONT FACE="SHREE900, SHREE, sans-serif" SIZE="3">1. మార్చి 19, సోమవారం స్వామీజీ డెట్రాయిట్‌ ఆడిటోరియంలో ‘బౌద్ధమతం -&nbsp;<BR>ఆసియాజ్యోతి’ అనే విషయంపై ప్రసంగించారు.</FONT></p>
<p><FONT FACE="SHREE900, SHREE, sans-serif" SIZE="3">2. మార్చి 20, మంగళవారం ‘మిషిగన్‌’లోని ‘బే’నగరంలో స్వామీజీ ‘హిందూమ-&nbsp;<BR>తాన్ని’ గూర్చి ఉపన్యసించారు; మార్చి 21, బుధవారం మిషిగన్‌లోని ‘శాగినా’ అనేచోట&nbsp;<BR>స్వామీజీ ‘మత సామరస్యం’ అనే విషయంపై ప్రసంగించారు.</FONT></p>
<p><FONT FACE="SHREE900, SHREE, sans-serif" SIZE="3">3. శ్రీమతి ఫ్రాన్సిస్‌ డబ్ల్యు. ‘బ్రీడ్‌’, ‘లిన్‌’లో సాంఘిక నాయకురాలు. అత్యంత&nbsp;<BR>సంపన్నుడైన బూట్లు, చెప్పుల ఉత్పత్తిదారుని భార్య.</FONT></p>
<p><FONT FACE="SHREE900, SHREE, sans-serif" SIZE="3">4. ‘లిన్‌మెసాచుసెట్సు’ మెసాచుసెట్సు అఘాత తీరంలో వున్న చిన్న నౌకాకేంద్రం&nbsp;<BR>బోస్టన్‌కు పదిమైళ్ళ దూరంలో ఉన్న పట్టణం.</FONT></p>
<hr class="puTa_virupu">
<table><tr><td><a class=puTa_lanke href=puTa3328.html>p3328</a></td><td>p3329</td><td><a class=puTa_lanke href=puTa3330.html>p3330</a></td></tr></table>
</div></body></html>
