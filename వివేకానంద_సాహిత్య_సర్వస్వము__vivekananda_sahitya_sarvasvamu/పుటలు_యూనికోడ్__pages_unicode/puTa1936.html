<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1935.html>p1935</a></td><td>p1936</td><td><a class=puTa_lanke href=puTa1937.html>p1937</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">331</FONT></p>
<p><FONT FACE="SHREE900, SHREE, sans-serif" SIZE="3">ఖ్యాతి పొందాయి. ఈమెకు యీ ప్రదర్శనలవల్ల సంవత్సరానికి మూడు,&nbsp;<BR>నాలుగు లక్షల రూపాయలు వట్టి గానంవల్లే లభిస్తుంది. దీన్నిబట్టి యీమె ప్రశస్తి&nbsp;<BR>ఎలాటిదో ఊహించవచ్చును. నా కీమెతో పూర్వపరిచయం వుంది. పాశ్చాత్యదే-&nbsp;<BR>శాల్లో సంగీతంలో ఈమె, నటనలో మేడం ‘సారాబెర్న్‌’ హార్డ్‌ అనే ఆమె&nbsp;<BR>అగ్రగాములు. వీరిద్దరూ ఫ్రెంచ్‌వారే. వీరికి ఆంగ్లం ఒక అక్షరంకూడా రాదు.&nbsp;<BR>కాని వీరప్పుడప్పుడు ఇంగ్లండు, అమెరికాలకు వెళ్లి, అక్కడ లక్షలకొద్ది డాలర్లు&nbsp;<BR>తమ ప్రదర్శనాలతో సంపాదిస్తారు. ఫ్రెంచ్‌ ప్రపంచంలో నాగరిక భాష. పాశ్చాత్య&nbsp;<BR>దేశాల్లో ఫ్రెంచ్‌ మాట్లాడటం నాగరిక లక్షణం. పాశ్చాత్య దేశాల్లో ప్రతి వ్యక్తికీ&nbsp;<BR>ఫ్రెంచ్‌ వచ్చు. అందువల్ల యీ యిద్దరి స్త్రీలకు ఆంగ్లం నేర్చుకోవాలనే&nbsp;<BR>కోర్కెగాని, తీరికగాని లేదు. మేడం బెర్న్‌హార్డ్‌ వయసు మీరిన స్త్రీ. కాని వేషం&nbsp;<BR>వేసుకొని రంగస్థలంలో ఆమె అడుగుపెట్టగానే ఆమె ఏ వేషం ధరించినా ఆ&nbsp;<BR>వేషానికి సరైన వయస్సులో, సౌష్టవంతో సంపూర్ణంగా వున్నట్లు తోస్తుంది. అది&nbsp;<BR>పురుషవేషం కావచ్చు, స్త్రీ వేషం కావచ్చు. ఒక బాలికో, ఒక బాలుడో - ఏ వేషం&nbsp;<BR>వెయ్యమన్నా ఆ వేషాన్ని ఆమె చక్కగా వేసి రక్తికట్టిస్తుంది. ఇక ఆమె&nbsp;<BR>కంఠస్వరమాధురి వర్ణనాతీతం. ఇక్కడి ప్రజలు ఆమె కంఠం వెండి తీగలున్న&nbsp;<BR>జంత్రంలా మోగుతుందని మెచ్చుకొంటారు. మేడం బెర్న్‌హార్డ్‌కు భారతదేశ-&nbsp;<BR>మంటె ఎంతో అభిమానం. భారతదేశం అతి ప్రాచీనదేశమని, నాగరికతవున్న దేశ-&nbsp;<BR>మని ఆమె ఎప్పుడూ నాతో చెప్పేది. ఒక సంవత్సరం ఆమె ఒక నాటకంలో భార-&nbsp;<BR>తదేశాన్ని చిత్రీకరించింది. ఆ నాటకంలో భారతదేశంలోని పురుషులు, స్త్రీలు,&nbsp;<BR>బాలురు, బైరాగులు, నాగప్రజలు యిత్యాది సమస్తంవున్న అచ్చమైన&nbsp;<BR>భారతీయ దృశ్యం రంగస్థలంమీద ప్రదర్శించబడింది. ఆ ప్రదర్శనానంతరం&nbsp;<BR>తాను పురాతన వస్తుప్రదర్శనశాలలను ఒక నెల రోజులు తిరిగి తిరిగి చూసి,&nbsp;<BR>భారతదేశంలోని పురుషులు, స్త్రీలు, వారి వేషధారణ, స్నానఘట్టాలు మొదలైన&nbsp;<BR>సర్వం అవగాహన చేసుకొన్నానని నాతో చెప్పింది. మేడం బెర్న్‌హార్డ్‌కు భారత-&nbsp;<BR>దేశాన్ని చూడాలనే పెద్ద కోరిక వుంది. ‘అది నా జీవితాశయం’ అనేదామె. వేల్స్‌&nbsp;<BR>రాకుమారుడు (ఇతడే తరువాత 7 వ ఎడ్వర్డ్‌ రాజు) ఆమె భారతదేశానికి వస్తే&nbsp;<BR>పెద్దపులి వేటను, ఏనుగు వేటను తా నేర్పాటు చేస్తానని వాగ్దానం చేశాడు. భారత&nbsp;<BR>దేశానికి వస్తే రెండు లక్షల రూపాయల వరకు తాను వ్యయం చెయ్యవలసి&nbsp;<BR>వస్తుందని చెప్పింది. ఆమెకు డబ్బుకు లోపంలేదు. ఎలా వుంటుంది? ఆవిడకు&nbsp;<BR>‘సారా అప్సరస’ అని పేరుంది. ఆమెకు డబ్బేం తక్కువ? ప్రత్యేకమైన రైలుబం-&nbsp;<BR>డిలోగాని ఆమె ప్రయాణం చెయ్యదు. ఆ వైభవం, విలాసం ఐరోపాలోని పెద్ద-</FONT></p>
<hr class="puTa_virupu">
<table><tr><td><a class=puTa_lanke href=puTa1935.html>p1935</a></td><td>p1936</td><td><a class=puTa_lanke href=puTa1937.html>p1937</a></td></tr></table>
</div></body></html>
