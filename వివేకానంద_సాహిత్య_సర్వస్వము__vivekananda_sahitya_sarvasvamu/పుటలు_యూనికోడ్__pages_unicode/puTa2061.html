<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2060.html>p2060</a></td><td>p2061</td><td><a class=puTa_lanke href=puTa2062.html>p2062</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 2</FONT></p>
<p><FONT FACE="SHREE900, SHREE, sans-serif" SIZE="3">సంపదల్ని మించి అదే చాలా గొప్పదవుతోంది. ఎంత చదువున్నా, ఎంత విద్య-&nbsp;<BR>వున్నా, ప్రపంచమంతా ఇదే స్థితి కనిపిస్తోంది. కాని, సత్యమైన విద్య యింకా తల-&nbsp;<BR>చూపలేదు; నాగరికత అంటామా - నిజమైన నాగరికత ఇంకా ప్రారంభం కావలసి&nbsp;<BR>వుంది. మానవజాతిలో వేయింటికి తొమ్మిది వందల తొంభై తొమ్మిదిమంది,&nbsp;<BR>యీనాటికీ పశువులుగానే వున్నారు. ధర్మాలను మనం పుస్తకాల్లో చదువవచ్చు.&nbsp;<BR>సహనాన్నిగూర్చి మతబోధలలో విని వుండవచ్చు. కాని, లోకంలో ఈ ధర్మం-&nbsp;<BR>గాని, సహనంగాని ఉన్నది అత్యల్పమే. ఇది నా అనుభవం. నూటికి తొంభై&nbsp;<BR>తొమ్మిదిమంది దానిని తలపెట్టనైన తలపెట్టరు. నేను వెళ్లి వచ్చిన ప్రతిదేశంలో,&nbsp;<BR>మతంపేర ఇంకా ఘోరహింసలు జరుగుతూనే వున్నాయి. కొత్తవిషయాలను&nbsp;<BR>నేర్చుకోవడానికి పురాతనపు తాతలనాటి ఆక్షేపణలను ఇప్పటికీ వారు లేపుతు-&nbsp;<BR>న్నారు. అన్యమతాలపట్ల సహనం, పారలౌకిక చింతనపై ఆసక్తి అంతో, ఇంతో&nbsp;<BR>ఈ ప్రపంచంలోకంతా మన ఆర్యభూమిలోనే కనిపిస్తుంది. ఇంకెక్కడా లేదు.&nbsp;<BR>మహమ్మదీయుల కొరకు, క్రైస్తవుల కొరకు, హైందవుల ప్రార్థ నాలయాలు&nbsp;<BR>కట్టడం ఇక్కడనే; మరెక్కడా కానరాదు. మీరు ఇతర దేశాలకుపోయి, మహ-&nbsp;<BR>మ్మదీయులనుగాని, మరే యితర మతస్థులనుగాని, మీకొక దేవాలయాన్ని నిర్మిం-&nbsp;<BR>చిపెట్టమని కోరిచూడండి. సాయంచేయడ మటుంచి వారు మీకున్న దేవళాల-&nbsp;<BR>తోసహా మిమ్మల్నిసైతం మ్రింగివేయజూస్తారు. కాబట్టి హిందూదేశంవల్ల&nbsp;<BR>ప్రపంచం నేడు నేర్చుకోవలసిన గొప్పగుణపాఠం కేవలం సహనభావమే కాదు,&nbsp;<BR>సానుభూతికూడ. మహిమ్నస్తోత్రంలోని, ఈ భావాన్ని గమనించండి -&nbsp;<BR>‘‘ఆయా పర్వతాలనుండి బయలుదేరి నదులన్నీ, తిన్నగానో, వంకరగానో పోయి-&nbsp;<BR>పోయి, చివరికి సముద్రంలోనే కలిసే విధంగా, శంభో! తమ తమ సంస్కారాల&nbsp;<BR>ననుసరించి నరులు అవలంబించే సాధనలు భిన్నభిన్నాలుగా కన్పించినా, వక్రం-&nbsp;<BR>గానో, నిర్వక్రంగానో సాగిసాగి, చివరికి నిన్నే పొందుతాయి. వేర్వేరు త్రోవల&nbsp;<BR>నడచినా అందరూ మంచిమార్గంలోనే వున్నారు.’’ కొందరు కొంచెం చుట్టు తిరి-&nbsp;<BR>గిపోతారు. మరికొందరు సూటిగా పరుగెత్తుతారు. కాని, తుదకు అందరూ&nbsp;<BR>ఒక్క సదాశివుని దగ్గరికే చేరుతారు. ఆ దేవదేవుని నీవు లింగంలో దర్శించ&nbsp;<BR>డానికేకాక, సర్వత్ర చూడగల్గినప్పుడే - అప్పుడు మాత్రమే - నీ ఈశ్వరభక్తి&nbsp;<BR>ధన్యంకాగలదు! శ్రీహరిని అన్నిచోట్లా, అందరిలోనూ చూడజాలినవాడే హరి-&nbsp;<BR>భక్తుడు! అతడే నిజమైన ఋషి!! నీవు నిజంగా శివభక్తుడవైతే, ప్రతిదానిలో,&nbsp;<BR>ప్రతివానిలో, నీకు శివుడు ప్రత్యక్షమై గోచరించాలి! నామములు, రూపాలు, ఎలా-&nbsp;<BR>టివైనా సరే, సమస్త పూజలు, శివునికే చెల్లుతాయని నీవు గ్రహించాలి!&nbsp;<BR>‘కాబా’వైపు తిరిగిచేసే నమాజులు, క్రైస్తవ చర్చిలోని మోకరింపులు, బౌద్ధాలయ</FONT></p>
<hr class="puTa_virupu">
<table><tr><td><a class=puTa_lanke href=puTa2060.html>p2060</a></td><td>p2061</td><td><a class=puTa_lanke href=puTa2062.html>p2062</a></td></tr></table>
</div></body></html>
