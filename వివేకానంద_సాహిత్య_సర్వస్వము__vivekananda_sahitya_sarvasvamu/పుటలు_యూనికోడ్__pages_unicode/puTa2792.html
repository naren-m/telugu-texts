<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2791.html>p2791</a></td><td>p2792</td><td><a class=puTa_lanke href=puTa2793.html>p2793</a></td></tr></table>

<p><FONT FACE="SHREE900, SHREE, sans-serif" SIZE="3">అంతరించింది. అధికారం, గౌరవం వారు గుత్తతీసుకొన్నారు. బ్రాహ్మణుడు&nbsp;<BR>ఎవరినైనా హత్యచేస్తే, అతడికి శిక్షలేదు. జన్మత బ్రాహ్మణుడు లోకానికే అధిపతి.&nbsp;<BR>పరమదుష్టుడైనా సరే, బ్రాహ్మణుణ్ణి పూజింప వలసిందే.</FONT></p>
<p><FONT FACE="SHREE900, SHREE, sans-serif" SIZE="3">పురోహితవర్గం ఒకవంక ప్రబలమై వుండగా, సన్న్యాసులు కవులు ప్రవక్తలు&nbsp;<BR>మరోవంక వున్నారు. ఎవరు ఏ కులంవారైనా సరే, హిందువులంతా మోక్ష&nbsp;<BR>ప్రాప్తికోసం కర్మలను త్యజించి మృత్యుముఖాన పడటానికి సంసిద్ధులు కావాలి.&nbsp;<BR>ఈ లోకంపట్ల వారి కెలాటి మమతా వుండకూడదు. ఇంటినుండి బైటపడి వారు&nbsp;<BR>సన్న్యాసం స్వీకరించవలసిందే. పురోహితవర్గం కల్పించిన రెండువేల&nbsp;<BR>కర్మలతో సన్న్యాసుల కే పనీలేదు. కొన్ని శబ్దాలు (పది అనండి యిరవై అనండి)&nbsp;<BR>ఉచ్చరించటమే వారి పని. అంతా కేవలం మిథ్యాచరణం.</FONT></p>
<p><FONT FACE="SHREE900, SHREE, sans-serif" SIZE="3">ప్రాచీన భారతదేశంలో కవులైన ప్రవక్తలు పురోహితుల పద్ధతులను నిశి-&nbsp;<BR>తంగా విమర్శించి, స్వచ్ఛమైన సత్యాన్ని ప్రకటించేవారు. వారు కొంతవరకే&nbsp;<BR>కృతకృత్యులైనారు. రెండు తరాల్లో, వారి శిష్యులు మూఢవిశ్వాసాలతో, పురో-&nbsp;<BR>హితుల డొంకతిరుగుడు తీరుల్లో దిగజారిపోయి తామే పురోహితులుగా మారి-&nbsp;<BR>పోయారు: ‘‘మీకు సత్యం మా ద్వారానే లభిస్తుంది!’’ అని పలుకసాగారు. మళ్లీ&nbsp;<BR>సత్యం మరుగున పడింది. మళ్లీ ప్రవక్త లుదయించి సత్యంమీద ఘనీభవించిన&nbsp;<BR>బెరడును తొలగించి సంకెళ్లనుండి సత్యాన్ని విడిపించసాగారు. మళ్లీ మళ్లీ యీ&nbsp;<BR>విధంగా జరుగుతూ వచ్చింది. ఎప్పుడూ ప్రవక్త వుండాలి. లేకపోతే మానవజాతే&nbsp;<BR>నశిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">పురోహితులు డొంకతిరుగుడు మార్గాలను ఎందుకు అనుసరించవలసి&nbsp;<BR>వచ్చిందా అని మీరు ఆశ్చర్యపోవచ్చును. సూటిగా సత్యాన్నెందుకు సమీపించకూ-&nbsp;<BR>డదు? దేవుణ్ణి గురించిన సత్యాన్ని గుర్తిస్తే సిగ్గుపడవలసింది ఏముంది? దాన్ని&nbsp;<BR>జటిలమైన కర్మలలో, మెలితిప్పిన సూత్రాల్లో మరుగుపరచవలసిన అవసరం&nbsp;<BR>ఏముంది? దేవుణ్ణి గురించి సిగ్గుపడాలా? అందువల్ల అతని సత్యాన్ని లోకానికి&nbsp;<BR>చాటలేకపోతున్నారా? అట్టి వాడిని మతావలంబి అని, ఆత్మజ్ఞాని అని అన&nbsp;<BR>గలరా? సత్యాన్ని ఎరుగటానికి అధికారం గలవారు పురోహితులేనట! సామాన్య-&nbsp;<BR>జనానికి అందులో అధికారం లేదట! కాబట్టి దాన్ని కొంత ‘పలుచపరచాలట!’&nbsp;<BR>కొంత నీరు కలపాలట!</FONT></p>
<p><FONT FACE="SHREE900, SHREE, sans-serif" SIZE="3">క్రీస్తు పర్వతంమీద చేసిన ధర్మోపన్యాసాన్ని, గీతోపదేశాన్ని తీసుకోండి.&nbsp;<BR>స్పష్ట వివరణానికి, తేటదనానికి అవి నిదర్శనాలు. వీథిలో పోయేవారుకూడ&nbsp;<BR>వాటిని అర్థం చేసుకోగలరు. ఎంత మనోహరంగా వున్నాయవి! వాటిలో సత్యం&nbsp;<BR>సూటిగా, స్పష్టంగా వెల్లడింపబడింది. కాని సత్యాన్ని అంత సూటిగా తెలుసు-</FONT></p>
<hr class="puTa_virupu">
<table><tr><td><a class=puTa_lanke href=puTa2791.html>p2791</a></td><td>p2792</td><td><a class=puTa_lanke href=puTa2793.html>p2793</a></td></tr></table>
</div></body></html>
