<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa690.html>p690</a></td><td>p691</td><td><a class=puTa_lanke href=puTa692.html>p692</a></td></tr></table>

<p><FONT FACE="TimesNewRoman, Times, serif" SIZE="2">2 7 6</FONT></p>
<p><FONT FACE="SHREE900, SHREE, sans-serif" SIZE="3">‘నేను’ అని నే నన్నప్పుడు ‘ఆత్మ’ అనే నా భావం. కళ్లు మూసుకొని&nbsp;<BR>‘నేను’ అని మీరనుకొన్నప్పుడు మీకేం స్ఫురిస్తుందో యోచించండి. మీకు&nbsp;<BR>స్ఫురించేది దేహమా, మీ మానసిక స్వభావమా? ఐతే మీకు నిజమైన ‘నేను’&nbsp;<BR>సాక్షాత్కరించలేదని గ్రహించవచ్చును. ‘నేను’ అని అనగానే యావత్తు ప్రపంచ&nbsp;<BR>అనంతమైన అస్తిత్వం మీకు ప్రత్యక్షమయ్యే స్థితి ఏదో ఒకనాటికి వస్తుంది.&nbsp;<BR>అప్పుడు మీకు ఆత్మసాక్షాత్కారం కలిగిందని అర్థం. అప్పుడే మీరు అనంతులన్న&nbsp;<BR>సంగతి మీకు విశదమౌతుంది. అది యథార్థం; మీరు ఆత్మలు, భౌతికతత్త్వం&nbsp;<BR>కాదు. భ్రాంతి అనేదొకటి వుంది - దానివల్ల ఒక వస్తువును మరో&nbsp;<BR>వస్తువుగా పొరపడటం కద్దు. దానివల్ల భౌతికతత్త్వం ఆధ్యాత్మికతత్త్వంగా, దేహం&nbsp;<BR>ఆత్మగా భావిస్తాం. ఇది అద్భుతశక్తిగల భ్రాంతి, యిది పోయితీరాలి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు అలవరచుకోవలసిన మరో లక్షణం గురువుపట్ల విశ్వాసం.&nbsp;<BR>పాశ్చాత్యంలో గురువులు బుద్ధిగతజ్ఞానాన్నే గరిపిస్తారు; అంతే. కాని గురువుతో&nbsp;<BR>సంబంధం జీవితానుబంధాలలోకెల్లా ఎంతో ప్రశస్తమైంది; దాని తరువాతే తల్లి,&nbsp;<BR>పిమ్మట తండ్రి ముఖ్యులు. ప్రప్రథమంగా నీ భక్తి గురువుమీద వుండాలి. ‘ఈ&nbsp;<BR>పని చెయ్యి’ అని నా తండ్రి చెప్పాక దాన్ని ‘చెయ్యవద్దు’ అని నా గురువు చెప్పిన&nbsp;<BR>పక్షంలో నే నా పని చెయ్యను. గురువు నాకు ఆత్మవిమోచనం కలిగిస్తాడు. నా&nbsp;<BR>తల్లిదండ్రులు నాకు దేహాన్నిచ్చారు. గురువు నాకు జీవన్ముక్తిని ప్రసాదిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">మాలో కొన్ని విచిత్రమైన నమ్మకాలున్నాయి. వాటిలో ఒకటి: అసాధారణ&nbsp;<BR>ప్రతిభాశాలురైన మహాత్ములు కొందరున్నారు. వారు ముక్తపురుషులు. కాని వారు&nbsp;<BR>జగత్కళ్యాణంకోసం, లోకసంగ్రహార్థం అవతరిస్తుంటారు. వారింతకుముందే&nbsp;<BR>ముక్తు లయినారు. కాని వారు తమ మోక్షాన్ని లెక్కచెయ్యరు - ఇతరులకు సహా-&nbsp;<BR>యపడటమే వారి లక్ష్యం. వారి కేమీ బోధించవలసిన అవసరంలేదు. శైశవదశ-&nbsp;<BR>లోనే వారికి సర్వం తెలుసు; ఆరునెలల ప్రాయమప్పటినుండి వారు పరమస-&nbsp;<BR>త్యాన్ని గురించి ముచ్చటిస్తూంటారు.</FONT></p>
<p><FONT FACE="SHREE900, SHREE, sans-serif" SIZE="3">ఇలాటి ముక్తపురుషుల మీదనే మానవకోటి ఆధ్యాత్మికాభివృద్ధి ఆధారపడి&nbsp;<BR>వుంటుంది. వారు జ్యోతుల వంటివారు. ఆ జ్యోతులనుండే యితర జ్యోతులు&nbsp;<BR>వెలసినాయి. ఆత్మజ్యోతి ప్రతిజీవుడిలోను వుందనేమాట నిజమే. కాని అనేకు-&nbsp;<BR>లలో అది మరుగుపడి వుంటుంది. మహాత్ములు మొదటినుండీ ప్రకాశించే&nbsp;<BR>జ్యోతులు. వారి మహిమతో వారితో సాంగత్యం చేసేవారిలోని జ్యోతులు కూడా&nbsp;<BR>వెలుగుతాయి. అంతమాత్రంచేత మొదటి జ్యోతి కాంతి ఏమాత్రమూ తగ్గదు;&nbsp;<BR>ఐనా తన కాంతిని యితర దీపాల కిస్తుంది. లక్షలకొద్దీ దీపాలు వెలిగింపబడ-&nbsp;<BR>తాయి; మొదటిజ్యోతి యథాప్రకారం, కాంతి తగ్గక ప్రకాశిస్తూనే వుంటుంది.</FONT></p>
<hr class="puTa_virupu">
<table><tr><td><a class=puTa_lanke href=puTa690.html>p690</a></td><td>p691</td><td><a class=puTa_lanke href=puTa692.html>p692</a></td></tr></table>
</div></body></html>
