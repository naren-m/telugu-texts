<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1026.html>p1026</a></td><td>p1027</td><td><a class=puTa_lanke href=puTa1028.html>p1028</a></td></tr></table>
<p><FONT FACE="SHREE900, SHREE, sans-serif" SIZE="3">మనశ్శక్తులు</FONT></p>
<BR>
<p><FONT FACE="SHREE900, SHREE, sans-serif" SIZE="3">203</FONT></p>
<BR>
<p><FONT FACE="SHREE900, SHREE, sans-serif" SIZE="3">ఉంటాడు. అతని కండరాలు పొంగి ఉంటాయి. అతని శరీరమంతటా&nbsp;<BR>పరిశ్రమచేసిన లక్షణాలు కనిపిస్తాయి. మన మేమనుకుంటాం? అతని కండరాలు&nbsp;<BR>చాలా బలం గలవని అనుకుంటాం. అదికాదు, అతని శరీరంలో ఉన్న సన్నని&nbsp;<BR>దారాల్లాంటి నరాలే ఆ కండరాలకు బలాన్నిస్తాయి. ఆ సన్ననరాల్లో ఒక్కటైనా ఆ&nbsp;<BR>కండరాల్లోకి చేరకుండా కోసివేస్తే, ఈ కండరాలు ఏమీ పనిచేయలేవు. ఈ నరాలు&nbsp;<BR>అంతకన్నా సూక్ష్మవస్తువునుండి, అది సూక్ష్మతమ పదార్థం నుండి శక్తిని&nbsp;<BR>గ్రహిస్తాయి. కాబట్టి శక్తి సూక్ష్మపదార్థం నుండే జనిస్తుంది. మనం దళసరిగా ఉండే&nbsp;<BR>వస్తువులోనే చలనం చూడగలం. సూక్ష్మవస్తువుల్లో చలనం చూడలేం. మొద్దుగా&nbsp;<BR>ఉన్న వస్తువు కదలుతూ ఉంటే, ఆ కదలికను మనం గ్రహింపగలం. కాబట్టి మనం&nbsp;<BR>స్థూలవస్తువులతో చలనానికి అభేదాన్ని కల్పించుకుంటాం. అందుకని ఉన్నశక్తి&nbsp;<BR>అంతా సూక్ష్మదశలోనే ఉంటుంది. ఆ దశలో మన కే చలనం కనిపించదు. కారణం,&nbsp;<BR>ఆ సూక్ష్మదశలో మనం చూడలేనంత వేగంగా - తీక్షణంగా ఆ చలనముంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఇలా అభివ్యక్తమయ్యే సూక్ష్మతరశక్తులను గ్రహించటానికి మన కేదైనా&nbsp;<BR>సాధనం ఉంటే, ఈ శక్తిని మనం అదుపులో పెట్టవచ్చు. ఒక సరస్సులో&nbsp;<BR>అడుగునుండి ఒక నీటిబుడగ బయలుదేరి, అది పైకి వచ్చినప్పుడు మాత్రమే మన&nbsp;<BR>కది కనిపిస్తుంది. కాబట్టి బాగా రూపు కట్టేదాకా భావాలను మనం గుర్తించలేం. బాగా&nbsp;<BR>రూపు కట్టినప్పుడు మాత్రమే లేదా చేష్టల్లో వ్యక్తమైనప్పుడు మాత్రమే మనం దాన్ని&nbsp;<BR>గ్రహిస్తాం. మన చేతలు - భావాలు మన అదుపులో ఉండవని మనం నిరంతరం&nbsp;<BR>చెబుతూనే ఉంటాం. అలాంటప్పుడు వాటిపై మనకు అధికారం ఎలా ఉంటుందీ?&nbsp;<BR>మనం ఆ భావాలను వాటి సూక్ష్మదశలోనే అదుపు చేయగలిగితే, అంటే ఆ&nbsp;<BR>భావాలను మూలంలోనే - అవి భావదశ అందకపూర్వమే - అది చేష్టగా వ్యక్తం&nbsp;<BR>కాకముందే - నిగ్రహించగలిగితే, మనం వాటిని అదుపులో పెట్టటానికి అవకాశ&nbsp;<BR>ముంటుంది. ఆ సూక్ష్మశక్తులను - ఆ సూక్ష్మకారణాలను వివేకించి - పరీక్షించి - అర్థం&nbsp;<BR>చేసుకోవటానికి మన కో పద్ధతి లభిస్తే, అప్పుడు మనలను మనం అదుపులో&nbsp;<BR>పెట్టుకోవటానికి వీలుంటుంది. తన మనసును తాను నిగ్రహించుకొనే వ్యక్తికి&nbsp;<BR>ఇతరుల మనసులను నిగ్రహించే శక్తి ఉంటుంది. కాబట్టే పవిత్రత - నీతి ఉన్న వ్యక్తికి&nbsp;<BR>మతంలో ఎంతో ప్రాముఖ్యత ఉంటుంది. పరిశుద్ధుడు - నీతిమంతుడైన వ్యక్తి తనను&nbsp;<BR>తాను నిగ్రహించుకో గలుగుతాడు. పైగా అందరి మనసులు ఒకటే - ఒకే మహత్‌&nbsp;<BR>తత్త్వపు భిన్నభావాలు. ఒక మట్టిముద్దను తెలుసుకుంటే, ప్రపంచంలోని&nbsp;<BR>మట్టినంతా తెలుసుకొన్నట్లే. తన మనసును నిగ్రహించుకోవటం చేతనైన వ్యక్తికి,&nbsp;<BR>ఇతరుల మనసుల రహస్యాలు తెలుస్తాయి. అతనికి మిగతావారి మనసుల మీద&nbsp;<BR>అధికారముంటుంది.</FONT></p>
<hr class="puTa_virupu">
<table><tr><td><a class=puTa_lanke href=puTa1026.html>p1026</a></td><td>p1027</td><td><a class=puTa_lanke href=puTa1028.html>p1028</a></td></tr></table>
</div></body></html>
