<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1272.html>p1272</a></td><td>p1273</td><td><a class=puTa_lanke href=puTa1274.html>p1274</a></td></tr></table>
<p><FONT FACE="SHREE900, SHREE, sans-serif" SIZE="3">44 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE902, SHREE, sans-serif" SIZE="4">మాయ - ఈశ్వేరభావ పరిణామం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">ే 20-10-1896 నాడు లండన్‌లో ఉపన్యసింΔనది</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">అద్వైత వేదాంతానికి మూలాధారప్రాయములైన సిద్ధాంతాలలో ఒకటై&nbsp;<BR>కనిపించే మాయ, అంకురరూపంలో, సంహితలోనే ఉందనీ, ఉపనిషత్తులలో&nbsp;<BR>విస్తరిల్లి, పరిణత రూపంలో కనిపించే భావాలన్నీ, ఏదో ఒక రూపంలో,&nbsp;<BR>సంహితల్లోనే కనిపిస్తున్నాయనీ మనకిప్పటికే తెలుసు. ‘‘మాయ’’ అన్నది మీలో&nbsp;<BR>అనేకులకు ఇప్పటికే పరిచితమై వుంది. ‘భ్రాంతి’ అనే అపార్థంలో మాయాశబ్దం&nbsp;<BR>తరచు వాడుతారని, ‘‘ఈ ప్రపంచం మాయ’’ అన్నప్పుడు, ‘‘భ్రాంతిజనిత’’&nbsp;<BR>మనే అర్థం చెప్పవలసి వస్తుందనీ మీకు తెలుసు. ఈ అనువాదం అసంతృప్తి&nbsp;<BR>కరమేకాక, తప్పుకూడ; మాయ అనేది ఒక వాదంకాదు. ప్రపంచ ధర్మాన్ని&nbsp;<BR>ఉన్నది ఉన్నట్టు తెలిపే మాట అది. సంహితలో అంకురరూపంలో కనిపించే&nbsp;<BR>ఆ శబ్దార్థాన్ని మొదట పరిశీలిస్తే దాన్ని గ్రహించడం సాధ్యమవుతుంది.&nbsp;<BR>‘‘దేవతలు’’ అనే భావం ఎలా పుట్టిందీ మనం ఇప్పటికే చూశాం. మొదట వారు,&nbsp;<BR>బలిష్ఠులగు పురుషులే అనీ, వాళ్లల్లో అంతకన్నా ఆధిక్యమేమీ లేదనీకూడ మనకు&nbsp;<BR>తెలుసు. గ్రీకుల - యూదుల - పారసీకుల - ఇతరుల - పురాతన మతగ్రం-&nbsp;<BR>థాలలో కనిపించే దేవతాకృత్యాలు కొన్ని ఘోరాతిఘోరాలై మీలో&nbsp;<BR>కొందరికి దుర్భరములుగా కన్పిస్తాయి. కానీ మనం ఈ 19వ శతాబ్దంవారమనీ,&nbsp;<BR>ఆ దేవతలు, ఎన్నో వేల ఏళ్లనాటివారనీ, చదివేటప్పుడు మరిచిపోతాం. వాళ్లను&nbsp;<BR>పూజించే జనులుకూడ అట్టి చర్యలకు అలవాటుపడినవారే అవడంవల్ల,&nbsp;<BR>వారి కా దేవతల కృత్యాలు, అసాధారణాలుగా కానీ, భయానకాలుగా కానీ,&nbsp;<BR>కన్పించి వుండవు అన్న విషయాన్నికూడ మరచిపోతాం. మన జీవితకాల&nbsp;<BR>మందంతా నేర్చుకొంటూ వుండవలసిన ముఖ్యమైన పాఠమిది. ఇతరుల గుణా-&nbsp;<BR>గుణ విమర్శ చేసేటప్పుడు, మన ఆదర్శాలనే ప్రమాణంగా తీసికోవడం సరి-&nbsp;<BR>కాదు. ఎవని చర్యలను, వానివాని ఆదర్శాల ప్రకారం విచారించాలికానీ, ఇతరుల&nbsp;<BR>ఆదర్శాల ప్రకారం కాదు. లోకులతో వ్యవహరించేటపుడంతా, మన మీ మహా-&nbsp;<BR>ప్రమాదానికి లోనవుతున్నాం. మన దేవతలను ప్రమాణంగా తీసికొని ఇతరుల&nbsp;<BR>దేవతలను, మన ఆదర్శాలను ప్రమాణంగా తీసికొని ఇతరుల ఆదర్శాలను, మన&nbsp;<BR>ఉద్దేశాలనుబట్టి ఇతరుల ఉద్దేశాలను, విమర్శించే దురభ్యాసమే మన కలహాలలో&nbsp;<BR>అనేక కలహాలకు మూలకారణమని నా దృఢవిశ్వాసం. నేను చేసిన పనినే,</FONT></p>
<hr class="puTa_virupu">
<table><tr><td><a class=puTa_lanke href=puTa1272.html>p1272</a></td><td>p1273</td><td><a class=puTa_lanke href=puTa1274.html>p1274</a></td></tr></table>
</div></body></html>
