<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1915.html>p1915</a></td><td>p1916</td><td><a class=puTa_lanke href=puTa1917.html>p1917</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">311</FONT></p>
<p><FONT FACE="SHREE900, SHREE, sans-serif" SIZE="3">నిమిషాలసేపు చూశాం. అరగంట, ముప్పావుగంట కావచ్చును. మేం చాల&nbsp;<BR>అలసిపోయాం. ఒకడు ‘అదుగో! సొరచేప!’ అంటూ అరిచాడు. ఒక డజను-&nbsp;<BR>మంది మనుషులు ‘అదిగో వస్తోంది’ అంటూ అరిచారు. నా కళ్లను పక్కకు&nbsp;<BR>తిప్పాను. కొంత దూరంలో ఒక పెద్ద నల్లనిదేదో ఆరు, ఏడు అంగుళాల లోతున&nbsp;<BR>నీళ్లలో మా వంకకు కదలివస్తున్నట్లు కనబడింది. క్రమంగా అది దగ్గరకు&nbsp;<BR>వచ్చింది. దాని తల చదునుగా విశాలంగా వుంది. అది నెమ్మదిగా వస్తోంది.&nbsp;<BR>బోనిటో చేపకున్న వేగం ఏమీలేదు. కాని అది దాని తలను ఒక్కమారు తిప్పితే&nbsp;<BR>చాలు. ఒక పెద్ద చంక్రమణం చేస్తుంది. చాల పెద్ద చేప అది. ఎంతో హుందాగా&nbsp;<BR>కదులుతోంది. దాని ముందు ఒకటి, రెండు చిన్న చేపలున్నాయి. అసంఖ్యాకమైన&nbsp;<BR>పిల్లచేపలు దాని వీపుమీద, దాని శరీరమంతటా ఆడుకొంటున్నాయి. కొన్ని దాని&nbsp;<BR>మెడను అతుక్కొన్నాయి. అదిగో ఇదే సొరచేప! దాని పరివారంతో,&nbsp;<BR>అనుచరులతో బైలుదేరింది. దానిముందు వచ్చే చేపలను మత్స్యాలంటారు.&nbsp;<BR>సొరచేపకు ఆహారాన్ని వెదకి చూపించటం వాటిపని. బహుశ అది తినగా మిగిలిన&nbsp;<BR>ముక్కలను యీ చేపలు తింటాయేమో. ఈ సొరచేపలు నోరు ఆవలించి&nbsp;<BR>నప్పుడు మనం చూసి తీరాలి. చాల భయంకరంగా వుంటుంది. ఆ సందర్భంలో&nbsp;<BR>అది తిన్న తర్వాత తక్కిన చేపలకు ఏమైనా లభిస్తుందా? అనే సందేహం&nbsp;<BR>కలుగుతుంది. ఈ సొరచేపల వీపుమీద ఎక్కిన చేపలను జలగచేప లంటారు. ఈ&nbsp;<BR>చేపల వక్షంలో రెండంగుళాల వెడల్పు, నాలుగు అంగుళాల పొడవుగల గుండ్రని&nbsp;<BR>భాగా లుంటాయి. అవి సంచుల్లా వేలాడుతుంటాయి. అవి&nbsp;<BR>ఆంగ్లేయుల చెప్పులలోని రబ్బరు మాదిరి వుంటాయి. ఈ సంచులను యీ&nbsp;<BR>చిన్నచేపలు సొరచేపల శరీరానికి తగినట్లుగా అతుక్కొని వుంటాయి. అవి యీ&nbsp;<BR>సొరచేపల వీపుమీద కూర్చుని స్వారీ చేస్తున్నట్లుగా వుంటుంది. ఈ చేపలు, యీ&nbsp;<BR>సొరచేప శరీరంమీద పుట్టే పురుగులను తిని బతుకుతుంటాయనే యింకో అభి-&nbsp;<BR>ప్రాయం వుంది. సొరచేపకు యీ రకమైన రెండు తరగతుల పరివారం&nbsp;<BR>వుంటుంది. అది వీటికి మాత్రం ఏ అపాయం తలపెట్టదు. ‘తన అనుచరులు,&nbsp;<BR>స్నేహితులు’ అని దానికి వాటిపై మక్కువ వుంటుంది. ఈ చేపల్లో ఒకదాన్ని&nbsp;<BR>ఒకడు గాలంవేసి పట్టుకొన్నాడు. ఒకడు దాని రొమ్మున వ్రేలాడుతున్న సంచిని&nbsp;<BR>తన చెప్పుతో తొక్కాడు, అతడు కాలు పైకి తియ్యగానే ఆ చెప్పును అది&nbsp;<BR>అతుక్కుని పైకి లేచింది. అది యీ రకంగానే సొరచేపను పట్టుకొని వేలాడు-&nbsp;<BR>తుంది.</FONT></p>
<p><FONT FACE="SHREE900, SHREE, sans-serif" SIZE="3">రెండవ తరగతి ప్రయాణీకుల ఉత్సాహానికి అంతేలేదు. వారిలో ఒకడు&nbsp;<BR>మిలటరీవాడు. అతగాడి ఉత్సాహం మితిమీరింది. ఓడంతా వెతికి వారొక పెద్ద</FONT></p>
<hr class="puTa_virupu">
<table><tr><td><a class=puTa_lanke href=puTa1915.html>p1915</a></td><td>p1916</td><td><a class=puTa_lanke href=puTa1917.html>p1917</a></td></tr></table>
</div></body></html>
