<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa975.html>p975</a></td><td>p976</td><td><a class=puTa_lanke href=puTa977.html>p977</a></td></tr></table>
<p><FONT FACE="SHREE900, SHREE, sans-serif" SIZE="3">152 శ్రీ వివేకానంద సాహిత్య సర్వస్వము -- సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">శరీరాలను - కల్పితచిత్తాలను యోగి నిర్మించుకొంటాడు. కాబట్టి ప్రకృతిశక్తుల&nbsp;<BR>రహస్యం యోగికి తెలియగానే, అహంతత్త్వాన్నుండి యోగి తనకు కావలసినన్ని&nbsp;<BR>శరీరాలను - చిత్తాలను సృష్టించుకొంటాడు.</FONT></p>
<BR>
<p><FONT FACE="SHREE902, SHREE, sans-serif" SIZE="3">6. చిచ్రిధ్యానజ మనాశయమ్‌.</FONT></p>
<p><FONT FACE="SHREE900, SHREE, sans-serif" SIZE="3">వివిధ చిత్తాలన్నింట్లో సమాధి నిర్మితచిత్తం కర్మవాసనారహితమైంది.&nbsp;<BR>సమస్తచిత్తాల్లో సమాధిస్థితి పొందిన చిత్తం అత్యుత్తమం. మూలికలు -&nbsp;<BR>మంత్రాలు - తపస్సాధనలు - వీటివల్ల ఏవో కొన్ని సిద్ధులు సంపాదించిన వ్యక్తికి ఇంకా&nbsp;<BR>వాసనలుంటాయి. అయితే యోగంతో సమాధిస్థితి పొందిన వ్యక్తి సంపూర్ణంగా&nbsp;<BR>వాంఛారహితుడౌతాడు.</FONT></p>
<p><FONT FACE="SHREE902, SHREE, sans-serif" SIZE="3">7. కత్మాశుక్లాక్ణృేం యోగిస్త్రివిధమిచితేషామ్‌.&nbsp;<BR></FONT><FONT FACE="SHREE900, SHREE, sans-serif" SIZE="3">యోగులకు కర్మలు తెలుపు - నలుపుగా ఉండవు. ఇతరులకు అవి తెలుపు -&nbsp;<BR>నలుపు - మిశ్రమం అని మూడు విధాలుగా ఉంటాయి.</FONT></p>
<BR>
<p><FONT FACE="SHREE900, SHREE, sans-serif" SIZE="3">యోగి పరిపూర్ణుడైతే, అతను చేసే కర్మలు - వాటిఫలాలు అతన్ని&nbsp;<BR>బంధించలేవు. ఎందుకంటే, అతనా కర్మలను కోరి చేయడు.&nbsp;<BR>ఫలవాంఛారహితంగా అతను తన కర్మలను చేస్తూనే ఉంటాడు. లోకకళ్యాణం&nbsp;<BR>కోసం అతను ప్రవర్తిస్తూ, సత్కర్మలు చేస్తున్నా, వాటి ఫలాలను అతడు ఎన్నడూ&nbsp;<BR>ఆశించడు. అందుకని, అతన్ని అవి అంటవు. ఇలాంటి ఉత్తమస్థితి పొందని&nbsp;<BR>సామాన్యులకు, నలుపు (దుష్కర్మలు) - తెలుపు (సత్కర్మలు) - మిశ్రమాలు అని&nbsp;<BR>కర్మలు మూడు రకాలుగా ఉంటాయి.</FONT></p>
<p><FONT FACE="SHREE902, SHREE, sans-serif" SIZE="3">8. చిచిస్తద్విపాకాను గుణానామేవాభి వ్యకష్తత్వాసనానామ్‌.</FONT></p>
<p><FONT FACE="SHREE900, SHREE, sans-serif" SIZE="3">ఈ త్రివిధ కర్మలనుండి, ఆయాస్థితులకు అనుకూలించే వాసనలే&nbsp;<BR>వ్యక్తమవుతుంటాయి. (మిగిలినవి తాత్కాలికంగా అణగియుంటాయి.)</FONT></p>
<BR>
<p><FONT FACE="SHREE900, SHREE, sans-serif" SIZE="3">నేను సత్కర్మలు - దుష్కర్మలు - మిశ్రమ కర్మలు - అని ఈ మూడు రకాల&nbsp;<BR>కర్మలను చేసి, మరణించిన తర్వాత స్వర్గంలో ఒక దేవతగా అవుతాననుకోండి.&nbsp;<BR>దేవతా శరీరంలో కలిగే వాంఛలు - మానవశరీరంలోని వాంఛలు ఒకేరకంగా&nbsp;<BR>ఉండవు. దేవతా శరీరానికి అన్నపానాదులు అక్కర్లేదు. అలాంటి స్థితిలో&nbsp;<BR>క్షుత్పిపాసలను కలిగించే, ఇంకా అనుభవించని, నా పూర్వకర్మలు ఏం కావాలీ?&nbsp;<BR>నేనొక దేవతనైనప్పుడు, ఈ కర్మలు ఏమైపోతున్నాయి? కర్మవాసన లెప్పుడూ&nbsp;<BR>తగిన పరిస్థితుల్లో మాత్రమే వ్యక్తమవుతుంటాయి - అని చెప్పటమే దీనికి తగిన&nbsp;<BR>సమాధానం. పరిస్థితులు ఎలాంటి వాసనలకు అనుకూలమై ఉంటాయో,&nbsp;<BR>అలాంటి వాసనలు మాత్రమే వెలువడుతుంటాయి. మిగతావి సంచితమై</FONT></p>
<hr class="puTa_virupu">
<table><tr><td><a class=puTa_lanke href=puTa975.html>p975</a></td><td>p976</td><td><a class=puTa_lanke href=puTa977.html>p977</a></td></tr></table>
</div></body></html>
