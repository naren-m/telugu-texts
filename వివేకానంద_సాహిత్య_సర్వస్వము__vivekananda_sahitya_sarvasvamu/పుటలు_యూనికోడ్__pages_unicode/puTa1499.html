<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1498.html>p1498</a></td><td>p1499</td><td><a class=puTa_lanke href=puTa1500.html>p1500</a></td></tr></table>
<p><FONT FACE="SHREE900, SHREE, sans-serif" SIZE="3">270 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">కలిగింది. పరిపూర్ణుడు, అపరిపూర్ణ స్థాయికి పతనం చెందడం ఎలా&nbsp;<BR>సాధ్యమైంది? ముక్తుడు బద్ధుడు కావడం ఎలా సంభవించింది? ‘‘నేనెన్నడూ&nbsp;<BR>బద్ధుడుగా వుండలేదు. నేనెప్పుడూ ముక్తుడినే -’’ అని అద్వైతి చెబుతాడు.&nbsp;<BR>నానావర్ణ సంశోభితములైన మబ్బులు అనేకం, ఆకాశాన్ని ఆవరిస్తాయి. క్షణకాల&nbsp;<BR>ముండి అవి పోతాయి. ఆకాశమెప్పుడు, అక్కడ వ్యాపించివున్న నీలాకాశమే.&nbsp;<BR>ఆకాశం మార్పు చెందటంలేదు. మార్పు చెందుతున్నది మబ్బు మాత్రమే. అట్లే&nbsp;<BR>నీవూ సర్వదా పరిపూర్ణుడవు. నిత్య పరిపూర్ణుడవు. నీ స్వరూపాన్ని మార్చే-&nbsp;<BR>దెప్పుడూ లేదు. ఉండబోదు. నేను అసంపూర్ణుడను, నేను పురుషుడను, నేను&nbsp;<BR>స్త్రీని, నేను పాపిని, నేను మనస్సును, నాకు సంకల్పముంది. నేను సంకల్పిస్తాను&nbsp;<BR>- ఈ భావాలన్నీ భ్రాంతులు. నీకు సంకల్పమెప్పుడూ లేదు. నీకు దేహం&nbsp;<BR>ఎప్పుడూ లేదు. నీవెన్నడూ అపరిపూర్ణుడుగా వుండలేదు. నీ వానంద&nbsp;<BR>స్వరూపుడవు. ఈశ్వరుడవు. ఇప్పుడున్న - ముందు రానున్న - సమస్తానికీ, సర్వ-&nbsp;<BR>శక్తివైన ఏకైక ప్రభువు నీవు. ఈ ఆదిత్యులకు, నక్షత్రాలకు, చంద్రులకు, భూము-&nbsp;<BR>లకు, గ్రహాలకు, చిన్నచిన్నవైన విశ్వఖండాల కన్నిటికీ బలవంతుడైన ఏకైక పాల-&nbsp;<BR>కుడవు నీవే. సూర్యుడు ప్రకాశించడానికి, తారలు కాంతిని విరజిమ్మడానికి,&nbsp;<BR>భూమి సుందరంగా వుండడానికి మూలం నీవే. వాని పరస్పర ప్రేమకు,&nbsp;<BR>పరస్పరాకర్షణకు మూలం నీ పావనతే. అన్నిటిలో నీ వున్నావు. అన్నీ నీవే. ఇక&nbsp;<BR>గ్రహించడ మెవరిని? పరిహరించడ మెవరిని? నీవే అంతా; అంతటా వున్నది&nbsp;<BR>నీవే. ఈ జ్ఞానోదయమైన వెంటనే భ్రాంతి మటుమాయ మవుతుంది.</FONT></p>
<p><FONT FACE="SHREE900, SHREE, sans-serif" SIZE="3">నేనొకసారి భారతదేశంలోని ఒక ఎడారిలో ప్రయాణం చేస్తూన్నాను. నెల&nbsp;<BR>దినాలకు పైగా ప్రయాణం చేశాను. అన్నాళ్లూ, చాలా సుందరమైన ప్రదేశాలు,&nbsp;<BR>సరస్సులు మొదలైన వానిని చూస్తూ ఉన్నాను. ఒకనాడు దాహం ఎక్కువ కాగా,&nbsp;<BR>ఆ సరస్సులలో ఒక దానిలో నీరు త్రాగుదామనుకున్నాను. దగ్గరకు వెళ్ళే సరికి&nbsp;<BR>ఆ సరస్సు మాయమైపోయింది. వెంటనే విసురుగా దెబ్బకొట్టినట్టు అది&nbsp;<BR>‘ఎండమావి’, బ్రతికినన్నినాళ్లు నేను గ్రంథాలలో చదివిన ‘ఎండమావి’ అన్నది&nbsp;<BR>జ్ఞాపకం వచ్చింది. ఆ జ్ఞప్తితో నేను చెందిన భ్రాంతికి నాలో నేను నవ్వుకొన్నాను.&nbsp;<BR>గత నెలరోజులుగా, నేను చూచిన సుందర ప్రదేశాలు, సరస్సులు, ఈ ‘మృగ-&nbsp;<BR>తృష్ణ’ అన్న విషయం తెలిసింది. కాని అప్పుడు, వాని నా విధంగా గుర్తించలేక&nbsp;<BR>పోయాను. మరుసటి ఉదయం మళ్లీ ప్రయాణం ప్రారంభించాను. మళ్లీ&nbsp;<BR>సరస్సులు, ప్రదేశాలు కనబడ్డాయి. దాంతోపాటు, ‘‘ఇది మృగతృష్ణ’’ అనే&nbsp;<BR>జ్ఞాపకంకూడ కలిగింది. ఒకసారి తెలిసికొన్న తర్వాత, దానికి భ్రమగొలిపే శక్తి&nbsp;<BR>నశించింది. అట్లే ఒకానొకనాడు జగత్తును గూర్చిన భ్రమకూడ, పటాపంచలై పోగ-</FONT></p>
<hr class="puTa_virupu">
<table><tr><td><a class=puTa_lanke href=puTa1498.html>p1498</a></td><td>p1499</td><td><a class=puTa_lanke href=puTa1500.html>p1500</a></td></tr></table>
</div></body></html>
