<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1169.html>p1169</a></td><td>p1170</td><td><a class=puTa_lanke href=puTa1171.html>p1171</a></td></tr></table>
<p><FONT FACE="SHREE900, SHREE, sans-serif" SIZE="3">346 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">సదా విశాలమౌతూ ఉంది. తమను తాము గొప్పవారిగా తలుస్తూ, ఇతరులను&nbsp;<BR>ఏవగించుకుంటూ కొందరు ఉండటానికి కారణం వారి అజ్ఞానమే. ఇది&nbsp;<BR>అతిశయోక్తి కాదు.’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘ఔను. అది వారి అవివేకమే. మీరు మీ సందేశాన్ని అందించటానికి&nbsp;<BR>ఇంగ్లాండుకు రాక, అమెరికాకు ఎందుకని వెళ్లారు?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘నా అమెరికా ప్రయాణం కేవలం యాదృచ్ఛికం. విశ్వమత మహాసభ&nbsp;<BR>లండన్‌లో జరగాల్సింది. కాని అది అక్కడ జరగలేదు; విశ్వవస్తు ప్రదర్శనోత్సవ&nbsp;<BR>సందర్భంలో అది చికాగోలో జరిగింది. కాబట్టే నే నక్కడికి వెళ్లాను. హిందూమత&nbsp;<BR>ప్రతినిధిగా మైసూరు రాజుగారు, మరికొందరు మిత్రులు నన్నక్కడికి పంపారు.&nbsp;<BR>గతసంవత్సరం వేసవిలో, ఈ సంవత్సరం వేసవిలో ఉపన్యాసాలివ్వటం కోసం&nbsp;<BR>లండన్‌లో ఉండటం తప్ప దాదాపు మూడు సంవత్సరాలు అమెరికాలోనే ఉన్నాను.&nbsp;<BR>అమెరికావారు చాలా గొప్పవారు. ఎంతో భవిష్యత్‌ అభ్యుదయం కలవారు. వారిని&nbsp;<BR>నేనెంతో మెచ్చుకుంటున్నాను. వారిలో ఉదారులెంతో మంది నాకు&nbsp;<BR>మిత్రులయ్యారు. ఆంగ్లేయుల కున్నంత పక్షపాత భావం వారికి లేదు. క్రొత్త&nbsp;<BR>భావాలను పరిశీలించటానికి, వెల కట్టటానికి, క్రొత్తవైనా సరే వాటిని అమల్లో&nbsp;<BR>పెట్టటానికి ఆంగ్లేయుల కన్నా, అమెరికావారే ఎక్కువగా సంసిద్ధులై ఉంటారు. వారు&nbsp;<BR>ఎక్కువ అతిథి సేవాపరాయణులు కూడా. వారితో తన యోగ్యతను&nbsp;<BR>చెప్పుకోవటానికి క్రొత్తవారెవ్వరూ ఎక్కువ కాలం ఇబ్బంది పడనవసరంలేదు. నాలా&nbsp;<BR>మీరు కూడా అమెరికా మిత్రుల ముందు ఉపన్యాసాలిస్తూ పట్టణాలు తిరిగి రండి.&nbsp;<BR>నేనక్కడ బోస్టన్‌ - న్యూయార్క్‌ - ఫిలడెల్ఫియా - బాల్టిమోర్‌ - వాషింగ్‌టన్‌ - డెస్మనీస్‌</FONT></p>
<p><FONT FACE="SHREE900, SHREE, sans-serif" SIZE="3">- మెంఫిస్‌ మొదలైన చాలా పట్టణాలు చూశాను.’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఈ ప్రాంతా లన్నింట్లో శిష్యులు ఏర్పడ్డారా?’’</FONT></p>
<p><FONT FACE="SHREE900, SHREE, sans-serif" SIZE="3">‘‘శిష్యులు ఏర్పడ్డారు; కాని, సంస్థలు కావు సుమా! సంస్థలను ఏర్పాటు</FONT></p>
<BR>
<p><FONT FACE="SHREE900, SHREE, sans-serif" SIZE="3">చేయటం నా పని కాదు. నాకు తెలిసినంతవరకూ అలాంటివి చాలా ఉన్నాయి. ఈ&nbsp;<BR>సంస్థలను నడిపించాలంటే మనుషులు కావాలి. వారికి పదవుల మీద- సంపదలమీదే&nbsp;<BR>దృష్టి ఉంటుంది. అలాంటి వారు తరచూ, తమ ప్రాధాన్యతకోసం తమలో తామే&nbsp;<BR>పోట్లాడుకుంటారు; కొట్టుకుంటారు.’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘నాలుగు ముక్కల్లో మీ సందేశాన్ని చెప్పగలరా? మతాలను పోల్చి తేల్చుకున్న&nbsp;<BR>సారాంశాన్నా మీరు బోధించేదీ?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘నిజానికిది మత తత్త్వశాస్త్రం. తత్త్వజ్ఞాన బాహ్య స్వరూపాలనే టెంకలకు&nbsp;<BR>పప్పు వంటిది మతం. ప్రతిమతంలో ప్రధానం - అప్రధానం అని రెండు&nbsp;<BR>భాగాలుంటాయి. అప్రధాన భాగాలను తొలగిస్తే, మూలాధార భాగం మిగులు</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1169.html>p1169</a></td><td>p1170</td><td><a class=puTa_lanke href=puTa1171.html>p1171</a></td></tr></table>
</div></body></html>
