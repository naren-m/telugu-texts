<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3094.html>p3094</a></td><td>p3095</td><td><a class=puTa_lanke href=puTa3096.html>p3096</a></td></tr></table>

<p><FONT FACE="SHREE900, SHREE, sans-serif" SIZE="3">మిగతావి కూరలు (వ్యంజనాలు) అంటే నంచుకొని తినే పదార్థాలు. కూరలు&nbsp;<BR>మాత్రమే తింటే అజీర్ణం చేస్తుంది. అదేవిధంగా అన్నం మాత్రమే తింటే అజీర్ణం&nbsp;<BR>వస్తుంది. మన ఉపాధ్యాయులు మన పిల్లల్ని చిలకలలాగాచేసి వాళ్ల బుద్ధుల్లోకి&nbsp;<BR>ఎన్నోవిషయాలు ఎక్కించి వాళ్లను పాడుచేస్తున్నారు. ఒక దృక్పథంలో&nbsp;<BR>నుండి చూస్తే ఉన్నతవిద్యను రద్దుచేస్తూ ‘వైస్రాయి’</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> విశ్వవిద్యాలయ విద్యా&nbsp;<BR>విధానంలో సంస్కరణను ప్రతిపాదించినందుకు మీరు కృతజ్ఞులై ఉండాలి. దానివల్ల&nbsp;<BR>దేశానికి ఊపిరిపీల్చుకునే అవకాశం వస్తుంది. భగవంతుడా! పట్టభద్రులు కావ&nbsp;<BR>టానికి ఎంత హడావిడి, ఎంత గందరగోళం. కొన్ని రోజులైన తర్వాత అంతా&nbsp;<BR>చల్లారిపోతుంది. ఇంతటికి వాళ్లు నేర్చుకునేది ఏమిటి? మన ఆచారవ్యవహారాలు&nbsp;<BR>పనికిమాలినవని, పాశ్చాత్యులకున్న ఆచారవ్యవహారాలన్నీ మంచివని. ఇంత శ్రమ-&nbsp;<BR>పడ్డా వాళ్లకు పొట్టకూడా గడవదు. ఇటువంటి ఉన్నతవిద్య ఉంటేనేం? ఊడి-&nbsp;<BR>తేనేం? దీనికంటే ప్రజలకు కొంత సాంకేతిక విద్య </FONT><FONT FACE="TimesNewRoman, Times, serif" SIZE="2">(Technical Education)</FONT><FONT FACE="SHREE900, SHREE, sans-serif" SIZE="3"> లభిస్తే&nbsp;<BR>మంచిది. ఉద్యోగాలకై పరుగెత్తకుండా, ఏదో ఒకవృత్తి చేపట్టి పొట్టపోసుకుంటారు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: అవును, మార్వాడీలు తెలివైనవారు. వాళ్లు ఉద్యోగాలు చేయరు.&nbsp;<BR>వాళ్లలో చాలామంది వ్యాపారం చేస్తుంటారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఎంత తెలివితక్కువమాట! దేశాన్ని నాశనంచేసే మార్గంలో&nbsp;<BR>వాళ్లు నడుస్తున్నారు. వాళ్లమంచి ఏదో వాళ్లకు బొత్తిగా తెలియదు. మీరంత-&nbsp;<BR>కంటే మంచివాళ్లు. వస్తువుల్ని ఉత్పత్తి ఎలా చేయాలో </FONT><FONT FACE="TimesNewRoman, Times, serif" SIZE="2">(manufacture) </FONT><FONT FACE="SHREE900, SHREE, sans-serif" SIZE="3">మీకు&nbsp;<BR>తెలుసు. మార్వాడీలు తమ వ్యాపారంలో పెట్టే పెట్టుబడివల్ల వాళ్లకు వచ్చే&nbsp;<BR>లాభం స్వల్పం. ఎక్కువభాగం లాభంతో యురోపియనులు జేబులు నింపు&nbsp;<BR>కుంటున్నారు. దానికి మారుగా వాళ్లు ఆ పెట్టుబడితో ºఫ్యాక్టరీలు, కర్మాగారాలు&nbsp;<BR>నడిపితే దానివల్ల దేశానికి మేలుజరగటమే కాకుండా వాళ్లకుకూడా అధిక&nbsp;<BR>లాభాలు చేకూరుతాయి. ఒక్క కాబూలీలు మాత్రమే ఉద్యోగానికి ప్రాకు&nbsp;<BR>లాడరు. స్వతంత్రబుద్ధి వాళ్లకు అస్థిమజ్జాగతమైపోయింది. ఉద్యోగం చేయమని&nbsp;<BR>వారిలో ఎవరితోనైనా చెప్పి, ఆ తర్వాత ఏమౌతుందో చూడు!</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: మహరాజ్‌, ఉన్నతవిద్యనే తీసివేస్తే మనుష్యులు, యిదివరకు&nbsp;<BR>ఉన్నట్లుగా పశువుల్లా బుద్ధిహీనులైపోరా?</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">ఈ వైస్రాయి లార్డ్‌ కర్జన్‌. విశ్వవిద్యాలయాల్లో బోధించవలసిన విద్యకు ఇతడు అత్యు-&nbsp;<BR>త్తమస్థానాన్ని కల్పించాడు. ఆ అత్యధికమైన ఖర్చును భరించలేక సామాన్యజనులు ఆ విద్యను&nbsp;<BR>అభ్యసించలేకపోయారు.</FONT></p>
<hr class="puTa_virupu">
<table><tr><td><a class=puTa_lanke href=puTa3094.html>p3094</a></td><td>p3095</td><td><a class=puTa_lanke href=puTa3096.html>p3096</a></td></tr></table>
</div></body></html>
