<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3717.html>p3717</a></td><td>p3718</td><td><a class=puTa_lanke href=puTa3719.html>p3719</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">9 1</FONT></p>
<p><FONT FACE="SHREE900, SHREE, sans-serif" SIZE="3">నా హిమాలయ నివాసం చేసుకోదలచుకొన్నాను. పాశ్చాత్య శిష్యులు వారి యిష్టం-&nbsp;<BR>వచ్చినప్పుడు యిక్కడకు వచ్చి వుండొచ్చు. గుడ్విన్‌ అవివాహితుడు. నాతోనే&nbsp;<BR>ప్రయాణంచేసి నాతోనే వుంటాడు. అతడు సన్యాసిలాంటివాడు. శ్రీరామకృష్ణుల&nbsp;<BR>జన్మదినోత్సవానికి నేను కలకత్తా చేరాలని ఎంతో యిష్టపడుతున్నాను. కాబట్టి&nbsp;<BR>సరిగా ఏ తేదీన ఉత్సవం జరుగుతుందో తెలుసుకొని, నువ్వు నాకు మద్రాసులో&nbsp;<BR>చెప్పాలి. యువప్రచారకులకు శిక్షణ గరపటానికి కలకత్తాలో ఒకటి, మద్రాసులో&nbsp;<BR>ఒకటి - రెండు కేంద్రాలను నెలకొల్పటం నా మొదటి పని ... కలకత్తా కేంద్రాన్ని&nbsp;<BR>నెలకొల్పటానికి సరిపడే పైకం నా వద్దవుంది. అది శ్రీరామకృష్ణులు జీవించిన&nbsp;<BR>ప్రదేశం కాబట్టి, దాన్ని మొదట నెలకొల్పవలసివుంది. మద్రాసు కేంద్రానికి&nbsp;<BR>కావలసిన నిధులు భారతదేశంలో సంపాదించగోరుతున్నాను. మూడు కేంద్రా-&nbsp;<BR>లతో మనం పని ప్రారంభిద్దాం. మనం బొంబాయి, అలహాబాద్‌కు వెళ్లి యీ&nbsp;<BR>మూడు కేంద్రాలనుండి భగవంతుడు అనుగ్రహిస్తే, భారతదేశంమీద దండ-&nbsp;<BR>యాత్ర జరపటమేగాక, మన ప్రచారకుల జట్లను లోకంలోకి పంపుదాం.&nbsp;<BR>ధైర్యంతో పనిసాగించండి. నా దృష్టి అంతర్జాతీయంగాని, భారతదేశం మాత్రమే&nbsp;<BR>కాదని నువ్వు విస్మరించకూడదు.</FONT></p>
<p><FONT FACE="SHREE900, SHREE, sans-serif" SIZE="3">నా ఆరోగ్యం బాగానే వుంది. అభేదానందకూడ కులాసాగా వున్నాడు.&nbsp;<BR>సమస్త ప్రేమ, ఆశీర్వాదాలతో,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">3 4 7</FONT></p>
<BR>
<p><FONT FACE="SHREE902, SHREE, sans-serif" SIZE="3">(ఆల్బర్టాకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">14, గ్రేకోట్‌ గార్డెన్స్‌,</FONT></p>
<p><FONT FACE="SHREE900, SHREE, sans-serif" SIZE="3">వెస్ట్‌ మినిష్టర్‌, లండన్‌ నైరుతి,&nbsp;<BR>డిసెంబర్‌ 3, 1896.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన ఆల్బర్టాకు,</FONT></p>
<p><FONT FACE="SHREE900, SHREE, sans-serif" SIZE="3">‘మేబెల్‌’, ‘జోజో’కు రాసిన ఉత్తరాన్ని దీనితో నీకు పంపుతున్నాను.&nbsp;<BR>దాన్లోని విషయాలకు నే నెంతో ఆనందించాను. నువ్వూ ఆనందిస్తావని నమ్ము-&nbsp;<BR>తున్నాను.</FONT></p>
<p><FONT FACE="SHREE900, SHREE, sans-serif" SIZE="3">నేను యిక్కణ్ణుండి 16 వ తేదీ భారతదేశానికి బైలుదేరుతున్నాను.&nbsp;<BR>‘నేపుల్స్‌’లో స్టీమర్‌ ఎక్కాలి. కాబట్టి ఇటలీలో కొన్నిరోజు లుంటాను. రోమ్‌&nbsp;<BR>నగరంలో మూడు నాలుగు రోజులు గడుపుతాను. నిన్ను చూసి సంతోషించి</FONT></p>
<hr class="puTa_virupu">
<table><tr><td><a class=puTa_lanke href=puTa3717.html>p3717</a></td><td>p3718</td><td><a class=puTa_lanke href=puTa3719.html>p3719</a></td></tr></table>
</div></body></html>
