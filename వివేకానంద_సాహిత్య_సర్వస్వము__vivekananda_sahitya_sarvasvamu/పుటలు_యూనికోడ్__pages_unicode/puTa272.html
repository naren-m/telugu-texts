<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa271.html>p271</a></td><td>p272</td><td><a class=puTa_lanke href=puTa273.html>p273</a></td></tr></table>


<p><FONT FACE="SHREE900, SHREE, sans-serif" SIZE="3">అవాంఛనీయమైన భావం ఏర్పడింది. స్వాతిశయభావం గలవాడు తానేదో ఉన్నత&nbsp;<BR>స్థాయిలో వున్నాననుకొంటూ, తోడి మానవులను చూసి జాలిపడే వారివల్ల ఆ&nbsp;<BR>పదానికి అలాటి భావం కలిగింది. ఇది దారుణ దుస్సహమైన మానసిక స్థితి.&nbsp;<BR>మన మందరం ఒకే గమ్యానికి ఒకే విధంగా వివిధ పథాలలో ప్రయాణంచే-&nbsp;<BR>స్తున్నాం. మనస్సుల వైవిధ్యం ప్రకారం మార్గాల భిన్నత్వం అవసరమయింది. నిశ్చ-&nbsp;<BR>యంగా మనం బహుముఖ వికాసం పొందాలి; మన శీలం బహుముఖంగా&nbsp;<BR>వుండాలి. సహనమే కాదు; అంతకంటె దుస్తరమైన సానుభూతి&nbsp;<BR>అలవరచుకోవాలి. మరొకరి మార్గంలో మనం ప్రవేశించి, అతడు తన దేవుడి-&nbsp;<BR>కోసం చేసే అన్వేషణలో, తన ఆశయాలకోసం అతడికిగల తీవ్రవాంఛలో&nbsp;<BR>పాల్గొనాలి. ప్రతి మతంలోను రెండు భాగాలున్నాయి: అన్వయం, వ్యతిరేకం.&nbsp;<BR>ఉదాహరణ గమనించండి: క్రైస్తవమతంలో అవతారవాదం, త్రిత్వవాదం, క్రీస్తు-&nbsp;<BR>ద్వారా మోక్షం వీటిని గురించి నువ్వు చెప్పేటప్పుడు నేను నీతో ఏకీభవిస్తాను.&nbsp;<BR>‘‘ఎంతో బాగుంది. అవి నిజమనే నేనూ భావిస్తున్నాను’’ అంటాను. కాని,&nbsp;<BR>‘‘మరొక సన్మతం లేనేలేదు. భగవంతుడు మరొక విధంగా తనను తాను&nbsp;<BR>ఆవిష్కరించుకోలేదు.’’ అని నువ్వు చెప్పనారంభిస్తే, ‘‘ఆగు, ఇతరులను&nbsp;<BR>వెనక్కు నెట్టించి, వారి వాదాన్ని నిరాకరిస్తే నేను నీతో కలువలేను’’ అని చెప్ప-&nbsp;<BR>వలసి వస్తుంది. ప్రతి మతానికి ఒక సందేశం వుంది; మానవుడికి చేయదగ్గ&nbsp;<BR>ఉపదేశం వుంది. కాని అది ప్రతిఘటనకు పూనుకొన్నప్పుడు, ఇతరులకు చీకాకు&nbsp;<BR>కలిగించేటప్పుడు అది వ్యతిరేక వైఖరి వహిస్తుంది. అది అపాయకరం. అప్పుడు&nbsp;<BR>ఎక్కడ ప్రారంభించాల్సినది, ఎక్కడ ముగించాల్సినది దానికి తెలియదు.</FONT></p>
<p><FONT FACE="SHREE900, SHREE, sans-serif" SIZE="3">ప్రతి శక్తి ప్రసరించటం ప్రారంభమయిన తరువాత మార్గం చుట్టి&nbsp;<BR>మొదటికి తిరిగి వస్తుంది. మానవశక్తి అని మనం వ్యవహరించేశక్తి అనంతుడైన&nbsp;<BR>దేవుడిలో ప్రారంభమవుతుంది. అతడు మళ్లా దేవుణ్ణి చేరుకోవాలి. భగవంతుణ్ణి&nbsp;<BR>చేరుకోటానికి రెండు మార్గాలున్నాయి. నిదానంగా ప్రకృతి వెంట జరుగుతూ&nbsp;<BR>పోవటం; లేదా మన అంతశ్శక్తిచేత పోవటం. అది ప్రకృతి ననుసరించి&nbsp;<BR>పోయే మార్గంలో మనలను నిలిపి - మనలను భగవంతుడి వద్దకు చేరుస్తుంది.&nbsp;<BR>తీవ్రమైన తిరుగుబాటుగా అది మనలను వెనక్కు మరల్చి దేవుణ్ణి చూపుతుంది.&nbsp;<BR>ఇది దగ్గరి దారిని పోవటం వంటిది. ఇదే యోగి చేసేపని.</FONT></p>
<p><FONT FACE="SHREE900, SHREE, sans-serif" SIZE="3">ప్రతి మనిషి తన ప్రకృతి ననుసరించి తన ఆదర్శాన్ని తానే నిర్ణయించు-&nbsp;<BR>కోవాలని నేను చెప్పివున్నాను. ఈ ఆదర్శం మానవుడి ‘ఇష్టదైవం’ అనబడు-&nbsp;<BR>తుంది. దాన్ని ఫలితంగా భావించుకోవాలి. కాబట్టి గుప్తంగా వుంచుకోవాలి.&nbsp;<BR>నువ్వు నీ ‘ఇష్టదైవం’ ననుసరించి ఉపాసించు. ఈ ప్రత్యేక విధానాన్ని కను</FONT></p>
<hr class="puTa_virupu">
<table><tr><td><a class=puTa_lanke href=puTa271.html>p271</a></td><td>p272</td><td><a class=puTa_lanke href=puTa273.html>p273</a></td></tr></table>
</div></body></html>
