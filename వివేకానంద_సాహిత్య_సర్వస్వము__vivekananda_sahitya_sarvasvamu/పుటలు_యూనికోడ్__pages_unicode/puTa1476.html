<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1475.html>p1475</a></td><td>p1476</td><td><a class=puTa_lanke href=puTa1477.html>p1477</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగోపన్యాసాలు</FONT></p>
<p><FONT FACE="SHREE900, SHREE, sans-serif" SIZE="3">247</FONT></p>
<p><FONT FACE="SHREE900, SHREE, sans-serif" SIZE="3">సంధానం చేసి కైవల్యానుభూతి పొందిన తర్వాత ఈ ప్రపంచంలో&nbsp;<BR>తగుల్కోమని గ్రహించాలి. అప్పుడు మిగిలేదొక్క ద్రష్ట మాత్రమే. దృశ్యమనేదే&nbsp;<BR>వుండదు.</FONT></p>
<p><FONT FACE="SHREE900, SHREE, sans-serif" SIZE="3">మనకు తెలిసిన ప్రపంచంలో మనుష్యుడు మిన్న. పరిపూర్ణత్వాన్ని&nbsp;<BR>సాధించిన వారు, ఈశ్వరతత్త్వంలో మగ్నులైనారని చెప్పవచ్చు. అందువల్ల ద్వేష-&nbsp;<BR>మంటే ఆత్మను చంపుకోవడమనే అర్థం; అంతా ఆత్మ అయినప్పుడు, దీనినైనా&nbsp;<BR>ద్వేషించడం ఆత్మహననమే. కాబట్టి ప్రేమే జీవన నియమం. ఈ ప్రేమ భావాన్ని&nbsp;<BR>చేరడమే పరిపూర్ణత్వం. కానీ మనలో పరిపూర్ణత్వం పెరిగేకొద్దీ చేసేపని&nbsp;<BR>తక్కువవుతుంది. పరమసాత్వికుడు ఈ ప్రపంచాన్ని చూచి, ఇది వట్టి పిల్లల&nbsp;<BR>ఆట - అని భావించి, దానిలో జోక్యం కల్గించుకోవడానికి ఇష్టపడడు. రెండు&nbsp;<BR>కుక్కపిల్లలు కీచులాడటం చూచి, మనమెంత జోక్యం కల్గించుకొంటామో,&nbsp;<BR>అంతే. అది అంత పెద్ద విశేషం కాదని మనకు తెలుసు. పరిపూర్ణ మానవుడు&nbsp;<BR>ప్రపంచం మాయా విలసనమని తెలుసుకున్నాడు. ప్రపంచానికి సంసారమని&nbsp;<BR>పేరు. పరస్పర విరుద్ధమైన కొన్నిశక్తులు మనపై ప్రసరించటం వల్ల ఈ సంసారం&nbsp;<BR>ఏర్పడుతోంది. ముక్తి అనేది మిథ్య అని ఆదర్శవాదం చెప్పదు. బంధమనేది స్వప్న-&nbsp;<BR>మని జడవాదం చెబుతుంది. వేదాంతం ఏమంటుందంటే మనం ముక్తులం -&nbsp;<BR>బద్ధులంకూడ అంటుంది. అంటే లౌకికావస్థలో, శారీరకావస్థలో మనం&nbsp;<BR>ముక్తులం కాము. ఆధ్యాత్మికావస్థలో సర్వదా ముక్తులమే. ఆత్మపదార్థం&nbsp;<BR>బంధమోక్షాలకు అతీతమైనది. మనమందరం ఇంద్రియాతీతమైన అనశ్వరమైన&nbsp;<BR>చిత్పదార్థాలం. మనం అందరం కేవల బ్రహ్మస్వరూపులం. సచ్చిదానంద&nbsp;<BR>స్వరూపులం.</FONT></p>

<p><FONT FACE="TimesNewRoman, Times, serif" SIZE="3">*</FONT><FONT FACE="SHREE900, SHREE, sans-serif" SIZE="3">ఎస్‌.వి. వాల్డొ అనే సుప్రసిద్ధ అమెరికన్‌ శిష్యురాలు ఈ ప్రసంగాలను వ్రాశారు.&nbsp;<BR>1896లో శ్రీ శారదానందస్వామివారు అమెరికాలో వుండగా, వాని నకళ్లను తీసికొన్నారు.</FONT></p>
<hr class="puTa_virupu">
<table><tr><td><a class=puTa_lanke href=puTa1475.html>p1475</a></td><td>p1476</td><td><a class=puTa_lanke href=puTa1477.html>p1477</a></td></tr></table>
</div></body></html>
