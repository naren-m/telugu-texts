<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2579.html>p2579</a></td><td>p2580</td><td><a class=puTa_lanke href=puTa2581.html>p2581</a></td></tr></table>

<p><FONT FACE="SHREE900, SHREE, sans-serif" SIZE="3">‘‘ఎవడి సర్వయత్నాలు కామసంకల్పవర్జితాలో, స్వతంత్రాలో అతణ్ణి&nbsp;<BR>బుధులు వివేకి అంటారు.’’ (</FONT><FONT FACE="TimesNewRoman, Times, serif" SIZE="2">IV -</FONT><FONT FACE="SHREE900, SHREE, sans-serif" SIZE="3">- 19) మనం స్వార్థపరులంగా వున్నంతవరకు&nbsp;<BR>మనకు సత్యం గోచరించదు. మనం అన్నింటికీ మన రంగే పులుముతాం.&nbsp;<BR>వస్తువులు స్వస్వరూపంతోనే వస్తాయి. అవి మరుగుపడి వున్నవనటం కాదు,&nbsp;<BR>ఎంతమాత్రం కాదు! మనమే వాటిని మరుగుపరుస్తున్నాం. కుంచె మన చేతిలో&nbsp;<BR>వుంది. ఒక వస్తువు వస్తుంది. అది మనకు నచ్చదు. కుంచెతో దానికొక పూత-&nbsp;<BR>పూసి, పిమ్మట చూస్తాం... మనం తెలుసుకోగోరం. సమస్తానికీ మనం మన&nbsp;<BR>రంగునే పూస్తాం. సకల వ్యాపారాలకు ప్రేరకం స్వార్థపరతే. ప్రతి వస్తువునూ&nbsp;<BR>మనమే మరుగుపరుస్తున్నాం. కంబళిపురుగు తన మేనినుండి దారంతీసి, తన&nbsp;<BR>చుట్టూ గూడుకట్టుకొంటోంది. అందులో తాను బందీ అవుతోంది. తన పని-&nbsp;<BR>చేతనే తనను బందీ చేసుకొంటోంది. మనమూ అదే చేస్తున్నాం. ‘నేను’ అన్న&nbsp;<BR>క్షణంలోనే దారం నన్ను ఒక చుట్టుచుట్టుతుంది. ‘నేను, నాది’ అన్నానా మరో&nbsp;<BR>చుట్టు చుట్టుతుంది. ఇలాగే సాగుతుంది...</FONT></p>
<p><FONT FACE="SHREE900, SHREE, sans-serif" SIZE="3">పని చెయ్యకుండా మనం ఒక్క నిమిషమైనా వుండలేం. పనిచెయ్యి కాని,&nbsp;<BR>నీకు నువ్వే సాయం చేసుకొనేటప్పుడు ఎలాటి భావంతో చేసుకొంటావో, నీ&nbsp;<BR>పొరుగువాడు నీ సాయం కోరినప్పుడుకూడ సరిగ్గా అలాటి భావంతోనే సాయం-&nbsp;<BR>చెయ్యి. అంతకంటె ఎక్కువేమీ కాదు. ‘జాన్‌’ శరీరం విలువకంటె నీ శరీరం&nbsp;<BR>విలువ ఎక్కువ కాదు. జాన్‌కు నువ్వు ఏం చేస్తావో అంతకంటె ఎక్కువ నీ దేహా-&nbsp;<BR>నికి చేసుకోకు. ఇదే పారమార్థికపరత.</FONT></p>
<p><FONT FACE="SHREE900, SHREE, sans-serif" SIZE="3">‘‘ఎవని సర్వసమారంభాలు కామసంకల్పవర్జితాలో, ఎవడి కర్మలను&nbsp;<BR>జ్ఞానాగ్ని దహించి వేస్తుందో అతడు వివేకి.’’ </FONT><FONT FACE="TimesNewRoman, Times, serif" SIZE="2">(IV - </FONT><FONT FACE="SHREE900, SHREE, sans-serif" SIZE="3">19) గ్రంథపఠనంచేత ఆ&nbsp;<BR>పని జరుగదు. గాడిద వీపుమీద పుస్తకభాండారాన్నే మోపవచ్చును; అంత&nbsp;<BR>మాత్రంచేత అది పండితుడు కాబోదు. అనేక గ్రంథాలు చదవటంవల్ల&nbsp;<BR>ప్రయోజనం ఏమిటి? ‘‘కర్మఫలాసంగాన్ని త్యజించి నిత్యతృప్తుడు, నిరాశ్ర-&nbsp;<BR>యుడు ఐనవాడు కర్మలో వర్తించినా, అతడు కర్మకతీతుడే...’’ (</FONT><FONT FACE="TimesNewRoman, Times, serif" SIZE="2">IV - </FONT><FONT FACE="SHREE900, SHREE, sans-serif" SIZE="3">20).</FONT></p>
<p><FONT FACE="SHREE900, SHREE, sans-serif" SIZE="3">మాతృగర్భంనుండి నేను దిగంబరుడుగా ఏతెంచాను. దిగంబరుణ్ణిగానే&nbsp;<BR>వెళ్లిపోతాను. నిస్సహాయుణ్ణిగా వచ్చాను, నిస్సహాయుణ్ణిగానే పోతాను. ప్రస్తు-&nbsp;<BR>తమూ నేను నిస్సహాయుణ్ణే. మన గమ్యం మన మెరుగం. దాని తలపే మనకు&nbsp;<BR>భయంకరం. మన కలాటి విపరీత భావాలు కలుగుతాయి. ఒక మధ్యవర్తి&nbsp;<BR>నాశ్రయిద్దాం. ఆ దయ్యం సాయపడుతుందేమో చూద్దాం. బలహీనతను&nbsp;<BR>గురించి యోచించండి. ‘దయ్యాల్లారా, భూతాల్లారా, దేవతల్లారా, రండి’ -</FONT></p>
<hr class="puTa_virupu">
<table><tr><td><a class=puTa_lanke href=puTa2579.html>p2579</a></td><td>p2580</td><td><a class=puTa_lanke href=puTa2581.html>p2581</a></td></tr></table>
</div></body></html>
