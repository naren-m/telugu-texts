<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3072.html>p3072</a></td><td>p3073</td><td><a class=puTa_lanke href=puTa3074.html>p3074</a></td></tr></table>

<p><FONT FACE="SHREE900, SHREE, sans-serif" SIZE="3">శ్రీరామకృష్ణుని భక్తుడొకడు ఒక పుస్తకం వ్రాశాడు. శ్రీరామకృష్ణుని&nbsp;<BR>అవతారపురుషునిగా విశ్వసించని వారిని అతడు తన గ్రంథంలో తీవ్రంగా&nbsp;<BR>నిందించాడు. స్వామీజీ ఆ గ్రంథకర్తను తన సమక్షానికి పిలిచి గట్టిగా యిలా&nbsp;<BR>మందలించారు.</FONT></p>
<p><FONT FACE="SHREE900, SHREE, sans-serif" SIZE="3">ఇతరులను నిందిస్తూ అలా వ్రాయటానికి నీకేమి హక్కున్నది? మీ&nbsp;<BR>ప్రభువును వాళ్లు విశ్వసించకపోతే పోయిందేముంది? మనం ఒక కొత్త&nbsp;<BR>సంప్రదాయాన్ని సృష్టించామా? ఆయనను ఆరాధించని వాళ్లందరినీ మనకు&nbsp;<BR>విరోధులుగా చూడటానికి మనమేమైనా ‘‘రామకృష్ణ మతస్థులమా?’’ నీ&nbsp;<BR>దురభిమానం వల్ల నీవు ఆయనను క్రిందకి లాగావు. కించపరచావు. మీ ప్రభువు&nbsp;<BR>సాక్షాత్తు భగవంతుడే అయితే ఎవరు ఏ పేరుతో పిలిచినా, అతడుకూడా వారినే&nbsp;<BR>ఆరాధిస్తున్నాడని నీవు తెలుసుకోవలసి ఉంది. ఇతరులను నిందించటానికి నీ&nbsp;<BR>వెవడవు? వాళ్లను తూలనాడితే వాళ్లు నీమాట వింటారనుకున్నావా? ఎంత&nbsp;<BR>తెలివితక్కువతనం! ఇతరుల కోసం నిన్ను నీవు త్యాగం చేసినప్పుడే నీవు వారి&nbsp;<BR>హృదయాలను చూరగొనగలవు. లేకపోతే నీ మాట వారెందుకు వినాలి?</FONT></p>
<p><FONT FACE="SHREE900, SHREE, sans-serif" SIZE="3">కొంతసేపైన తర్వాత తన సహజ శాంతస్వభావాన్ని పొంది ఖేదస్వరంతో&nbsp;<BR>స్వామీజీ యిలా ప్రసంగించారు.</FONT></p>
<p><FONT FACE="SHREE900, SHREE, sans-serif" SIZE="3">‘‘ప్రియతమా! ధీరుడైతేగాని, ఎవరికైనా ప్రభువుపై శ్రద్ధ సమర్పణభావం&nbsp;<BR>ఏర్పడుతుందా? ధీరుడైతేగాని, ద్వేషం, అసూయ హృదయం నుండి తొలగి-&nbsp;<BR>పోవు. ఈ దోషాలనుండి విముక్తుడైతేగాని నిజమైన నాగరికత కలవాడు ఎట్లా&nbsp;<BR>అవుతాడు? ఈ దేశంలో అటువంటి స్థిరమైన పురుషత్వం, ధీరత్వం ఎక్కడ&nbsp;<BR>ఉన్నాయి? అయ్యో! ఎక్కడా లేవు! దానికోసం ఎన్నోసార్లు చూచాను. ఆ&nbsp;<BR>లక్షణాలు కలవాడొక్కడే - ఒక్కడు మాత్రమే!</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: స్వామీజీ! ఎవరిలో చూచారండి?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: యథార్థమైన సమర్పణ నేను చూచింది ఒక్క జి.జి.</FONT><FONT FACE="TimesNewRoman, Times, serif" SIZE="2"><sup>* </sup></FONT><FONT FACE="SHREE900, SHREE, sans-serif" SIZE="3">లో&nbsp;<BR>మాత్రమే - భగవంతునియందు యథార్థమైన సేవకభావం, దాస్యభావం, ఆత్మా-&nbsp;<BR>ర్పణ చేసుకోవటానికి ఎప్పుడూ ఆయన సంసిద్ధంగా ఉండబట్టే కదా, శ్రీరామ-&nbsp;<BR>కృష్ణులు అతనిభారాన్నంతా తనపై వేసుకొన్నది? అతనిది అపూర్వమైన ఎటు-&nbsp;<BR>వంటి భగవదర్పిత బుద్ధి! అటువంటిది నాకు మరెక్కడా కన్పించలేదు. అతని-&nbsp;<BR>నుండి నేను ‘శరణాగతి’ అనే గుణపాఠాన్ని నేర్చుకున్నాను.</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">బాబుగిరీశచంద్ర ఘోషు.</FONT></p>
<hr class="puTa_virupu">
<table><tr><td><a class=puTa_lanke href=puTa3072.html>p3072</a></td><td>p3073</td><td><a class=puTa_lanke href=puTa3074.html>p3074</a></td></tr></table>
</div></body></html>
