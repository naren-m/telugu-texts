<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1418.html>p1418</a></td><td>p1419</td><td><a class=puTa_lanke href=puTa1420.html>p1420</a></td></tr></table>
<p><FONT FACE="SHREE900, SHREE, sans-serif" SIZE="3">190 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">వెలువడి వరుసగా ఓషధుల రూపాన్ని జంతువుల రూపాన్ని పొంది పొంది,&nbsp;<BR>చివరికి మనుష్యాకారాన్ని ధరిస్తుంది. ఈ మనుష్యజన్మ బ్రహ్మ స్వరూపానికి&nbsp;<BR>చాలా దగ్గరిది. మనం ఎందులోనుండి వచ్చామో, ఆ బ్రహ్మమును తిరిగి పొంద-&nbsp;<BR>డానికే మన ప్రయత్నం సాగుతోంది. జనులకది తెలిసినా తెలియకున్నా విచారం-&nbsp;<BR>లేదు. ఈ మహావిశ్వంలో ఖనిజాల్లోగాని, ఓషధుల్లోగాని, జంతువుల్లోగాని, ఎక్క-&nbsp;<BR>డెక్కడ ఏ చలనం, ఏ పోరాటం వుందో అదంతా ఆ ప్రాప్యస్థానాన్ని చేరి నిశ్చ-&nbsp;<BR>లతను అనుభవించడానికోసం చేసే ప్రయత్నమే సుమండీ! ఒకప్పుడు&nbsp;<BR>పరిపూర్ణమైన సమత వుండేది. ఆ సమత చెడింది. అన్ని భాగాలు, అన్ని&nbsp;<BR>జీవకణాలు, అన్ని పరమాణువులు, తాము కోల్పోయిన ఆ సమతను మళ్ళీ&nbsp;<BR>పొందాలని పెనుగులాడుతున్నాయి. ఈ తీవ్రయత్నంలో అవి కలుస్తూ, వేరే&nbsp;<BR>విధంగా కూడుతూ, అద్భుతాలైన ప్రకృతి వికారాల నన్నిటిని కల్పిస్తున్నాయి.&nbsp;<BR>జంతుజాలంలోకాని, వృక్ష జాతిలోకాని, మరెక్కడ గాని, చూపట్టే పోరాటాలు,&nbsp;<BR>పోటీలు, సాంఘిక సంచలనాలు, యుద్ధాలు ఇవన్నీ ఆ సమత్వాన్ని మళ్లీ లభింప&nbsp;<BR>జేసుకోవాలనే నిరంతర ప్రయత్నంయొక్క దృశ్యరూపాలే.</FONT></p>
<p><FONT FACE="SHREE900, SHREE, sans-serif" SIZE="3">పుట్టినది మొదలు, మరణించే వరకూ సాగే యాత్రకు సంస్కృత భాషలో&nbsp;<BR>‘‘సంసారం’’ అని పేరు. జనన మరణ చక్రమని దీని భావం. సృష్టి అంతా,&nbsp;<BR>ఈ సంసారచక్రంలో పడి తిరుగుతూ, త్వరగానో ఆలస్యంగానో మోక్షాన్ని&nbsp;<BR>పొందుతుంది. మనమందరం తప్పక మోక్షాన్ని పొందేలాగైతే, దాన్ని సాధించడా-&nbsp;<BR>నికి ఈ పెనగులాటేల? అని ప్రశ్నించవచ్చు. ప్రతి వానికి మోక్షం వచ్చి&nbsp;<BR>తీరేట్లయితే ‘‘కదలక మెదలక కూర్చుని, దానికై శాంతంగా వేచి వుండు’’&nbsp;<BR>అనవచ్చు. శీఘ్రంగానో, నెమ్మదిగానో ప్రతివాడూ మోక్షాన్ని పొందడం సత్యమే.&nbsp;<BR>ఎవనికీ ఆంక్ష లేదు. ఏదీ సర్వనాశనం పొందదు. ప్రతిదీ తరించ వలసిందే. అలా&nbsp;<BR>అయితే మన తీవ్రప్రయత్నానికి ప్రయోజనమేమి? అనవచ్చు. ‘‘మన ప్రయత్నం&nbsp;<BR>మాత్రమే మనల్ని ఆ గమ్య స్థానాన్ని చేర్చగల సాధనం’’ అన్నది మొదటి&nbsp;<BR>సమాధానం. ‘‘మనం ఇలా ఎందుకు పెనగులాడుతున్నామో మనకు తెలీదు.&nbsp;<BR>అది మనకు విధిగా ఏర్పడి వుం’’దనడం రెండవ సమాధానం. సరే! ‘‘వేలకొద్దీ&nbsp;<BR>మానవులలో ఏ కొందరికి మాత్రమో మోక్షం పొందాలనే ఉద్దేశం కలుగు-&nbsp;<BR>తుంది.’’ మానవకోటిలో అత్యధిక సంఖ్యాకులు, ప్రాపంచిక సంపదలతోనే&nbsp;<BR>తృప్తులై వుంటారు. అయినా, మెలుకువ నొంది ‘‘ఈ నాటక మింతటితో&nbsp;<BR>సరిపెడదాం. ఇది చాలు. ఇక ఇందుండి మరలిపోదాం’’ అనేవారు మరికొంద-&nbsp;<BR>రుంటారు. వీరు బుద్ధిపూర్వకంగా తీవ్ర ప్రయత్నాలను సాగిస్తారు. తదితరులు-&nbsp;<BR>కూడ బుద్ధిపూర్వకంగా కాకున్నా, పెనగులాడుతూనే వున్నారు సుమండీ!</FONT></p>
<hr class="puTa_virupu">
<table><tr><td><a class=puTa_lanke href=puTa1418.html>p1418</a></td><td>p1419</td><td><a class=puTa_lanke href=puTa1420.html>p1420</a></td></tr></table>
</div></body></html>
