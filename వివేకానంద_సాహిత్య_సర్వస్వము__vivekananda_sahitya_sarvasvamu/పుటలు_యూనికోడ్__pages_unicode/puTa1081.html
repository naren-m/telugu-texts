<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1080.html>p1080</a></td><td>p1081</td><td><a class=puTa_lanke href=puTa1082.html>p1082</a></td></tr></table>
<p><FONT FACE="SHREE900, SHREE, sans-serif" SIZE="3">1892 - 93 సంవత్సరంలో చెన్నపురిలో స్వామీజీ చేసిన ప్రసంగాంశాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">257</FONT></p>
<BR>
<p><FONT FACE="SHREE902, SHREE, sans-serif" SIZE="4">1892 - 93 సంవచ్సితంలో చెన్నపురిలో</FONT></p>
<BR>
<p><FONT FACE="SHREE902, SHREE, sans-serif" SIZE="4">స్వామీజీ చేసిన ప్రసంగాంశాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">హిందూమత ముఖ్యసిద్ధాంతాలు మూడు: దేవునిలో విశ్వాసం - వేదాలు&nbsp;<BR>అపౌరుషేయాలన్న విశ్వాసం - కర్మసిద్ధాంతం.</FONT></p>
<BR>
<p><FONT FACE="SHREE900, SHREE, sans-serif" SIZE="3">వేదాల ఆంతర్యాన్ని గ్రహించినవారికి వాటిలో సామరస్యపూర్వక మతం&nbsp;<BR>గోచరిస్తుంది. హిందూమతానికి - తదితరమతాలకున్న భేద మొక్కటే: హిందూ&nbsp;<BR>మతానుసారం, మనం ఒక సత్యాన్నుండి మరొక సత్యానికి - నిమ్న సత్యాన్నుండి&nbsp;<BR>ఉన్నత సత్యానికి ప్రయాణం చేస్తాం; అంతేకాని అసత్యాన్నుండి సత్యానికి కాదు.&nbsp;<BR>వేదాలను మనం క్రమపరిణామ సూత్రా న్ననుసరించి అర్థం చేసుకోవాలి.&nbsp;<BR>ఏకత్వంలో పరిపూర్ణత్వాన్ని పొందేవరకూ, క్రమాభ్యున్నతిని తెలియజేసే&nbsp;<BR>మతానుభవాల వివిధ దశల చరిత్ర అంతా వేదాల్లో ఉంది.</FONT></p>
<p><FONT FACE="SHREE900, SHREE, sans-serif" SIZE="3">వేదాలకు ఆది లేదు. అంటే వేదాల్లోని పదాలు అనాది అని కొందరు అపార్థం&nbsp;<BR>చేసుకొంటారు. వేద ప్రతిపాదిత ఆధ్యాత్మిక సత్యాలు శాశ్వత సత్యాలనే ‘అనాది’&nbsp;<BR>పదానికి అర్థం. నాశరహితం - శాశ్వతం అయిన సత్యాలను వివిధ కాలాల్లో వివిధ&nbsp;<BR>ఋషులు కనుగొన్నారు. వాటిలో కొన్ని మరుగైపోయాయి. కొన్నింటి జ్ఞానం నేటికీ&nbsp;<BR>భద్రంగా ఉంది.</FONT></p>
<p><FONT FACE="SHREE900, SHREE, sans-serif" SIZE="3">చాలాదూర - దూరాలనుండి, చాలా దృక్కోణాల్లో చాలామంది సముద్రాన్ని&nbsp;<BR>చూడవలసి వస్తుందనుకొందాం. అప్పుడు ఒక్కొక్కరు తమకు కనిపించేంత&nbsp;<BR>భాగాన్ని మాత్రమే చూస్తారు. తాము చూసిందే నిజమైన సముద్ర&nbsp;<BR>మని ఎవరికి వారు చెబుతారు. అందరి మాటలు సత్యాలే. అందరు చూసేది ఒకే&nbsp;<BR>విశాలసాగరంలోని భాగాలనే. అలాగే మతగ్రంథాల్లో పరస్పర విరుద్ధప్రవచనాలు -&nbsp;<BR>విభిన్న ప్రతిపాదన లున్నట్లు కనిపించినా, అవన్నీ ఒకే సత్యాన్ని గురించి చెబు&nbsp;<BR>తాయి. అవన్నీకూడా ఒకే సత్యం గురించిన వర్ణనలు.</FONT></p>
<p><FONT FACE="SHREE900, SHREE, sans-serif" SIZE="3">ఒకవ్యక్తి మొదటిసారిగా ఎండమావిని చూస్తే, అది సత్యమనే భ్రమిస్తాడు.&nbsp;<BR>దానితో తన దప్పికను తీర్చుకోవటానికి విఫలప్రయత్నం చేస్తాడు. చివరికి అది&nbsp;<BR>అసత్యమన్న విషయం తెలుసుకుంటాడు. ఆ తర్వాతకూడా అతను ఎండమావిని&nbsp;<BR>చూసినా, అది సత్యంగానే తోస్తున్నా, తనకు కనిపించేదంతా అసత్యమన్న భావం&nbsp;<BR>అతనికి స్ఫురిస్తూనే ఉంటుంది. జీవన్ముక్తునికి ప్రపంచం ఇలాగే కనిపిస్తుంది.</FONT></p>
<hr class="puTa_virupu">
<table><tr><td><a class=puTa_lanke href=puTa1080.html>p1080</a></td><td>p1081</td><td><a class=puTa_lanke href=puTa1082.html>p1082</a></td></tr></table>
</div></body></html>
