<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3196.html>p3196</a></td><td>p3197</td><td><a class=puTa_lanke href=puTa3198.html>p3198</a></td></tr></table>

<p><FONT FACE="SHREE900, SHREE, sans-serif" SIZE="3">దేశపు మనుగడకు ఆధారభూతమైనవి. ఇంకొక జాతివారి నమూనానుబట్టి ఆ&nbsp;<BR>సంస్థల్ని మార్చడం సాధ్యంకాదు. మేలైన వ్యవస్థలు రూపొందేవరకు ఉన్న&nbsp;<BR>వ్యవస్థల్ని ఛేదింపకుండా ఉండడం మేలు. అభివృద్ధి ఎప్పుడుగాని కాలక్రమం-&nbsp;<BR>లోనే కలగాలి!</FONT></p>
<p><FONT FACE="SHREE900, SHREE, sans-serif" SIZE="3">అన్ని వ్యవస్థల్లోను యించుమించు లోపాలున్నాయి. ఆ లోపాలను&nbsp;<BR>చూపడం సులభమేకాని, మానవుడు ఏ వ్యవస్థకు లోబడి జీవిస్తూవున్నా, అతని&nbsp;<BR>లోపాలను తీర్చడానికి ఉపకరించే వాడెవడో అతడే మానవజాతికి నిజమైన&nbsp;<BR>మేలును ప్రసాదించేవాడు. వ్యష్టిసముద్ధరణం నెరవేరితే సంస్థల, దేశాల సమష్టి&nbsp;<BR>సముద్ధరణం తప్పక నెరవేరుతుంది. దురాచారాలను, దుష్టశాసనాలను, సజ్జ&nbsp;<BR>నులు లెక్కపెట్టరు. వాటిని ప్రబలతరంగా, స్వతస్సిద్ధంగా ఉండే ప్రేమ, సాను-&nbsp;<BR>భూతి, సత్యసిద్ధాంతం త్రోసిరాజంటుంది. స్మృతిగ్రంథాల ఆవశ్యకత లేకుండ&nbsp;<BR>ఏ దేశం వర్థిల్లుతుందో, ఈ సంస్థలను గూర్చిన చింత ఏ దేశానికి అక్కరలేదో&nbsp;<BR>ఆ దేశం సుఖపడుతుంది. సజ్జనులు సర్వశాసన సీమల్ని అతిక్రమించి తమ&nbsp;<BR>తోడివారిని, ఎలాంటి పరిస్థితుల్లో జీవిస్తున్న వారినైనా సరే, ఉన్నతస్థితికి&nbsp;<BR>తీసుకొని రాగలరు. కాబట్టి వ్యష్టి బలంపై, ప్రతి మానవుడు తన యందున్న&nbsp;<BR>దివ్యత్వాన్ని సాక్షాత్కరింపజేసుకోవటంపై ఆధారపడివుంది భారతదేశ విముక్తి.</FONT></p>
<p><FONT FACE="SHREE900, SHREE, sans-serif" SIZE="3">117. ఎప్పుడుగాని ఐహికపరత తొలగితేగాని పారమార్థికపరత కలుగదు.&nbsp;<BR>118. భగవద్గీతలోని ప్రథమాధ్యాయాన్ని, అర్జున విషాదయోగాన్ని&nbsp;<BR>రూపకాలంకారంగా గ్రహింపవచ్చు.</FONT></p>
<p><FONT FACE="SHREE900, SHREE, sans-serif" SIZE="3">119. ఒక అమెరికను భక్తుడు స్టీమరు తప్పిపోతుందేమోనని భయపడి&nbsp;<BR>ఆదుర్దాతో ‘‘స్వామీ! మీకు కాలం తెలియడం లేదు’’ అన్నాడు. స్వామి&nbsp;<BR>ప్రశాంతంగా ‘‘అలాకాదు, కాలతత్త్వానికి లోబడి జీవించేవారు మీరు, నిత్య&nbsp;<BR>తత్త్వానికి లోబడి జీవించేవాళ్లం మేము’’ అని జవాబు చెప్పారు.</FONT></p>
<p><FONT FACE="SHREE900, SHREE, sans-serif" SIZE="3">120. మనం కర్తవ్యానికి బదులు భావోద్రేకానికి లోనై నిజమైన ప్రేమచే&nbsp;<BR>ప్రేరితులమై ప్రవర్తిల్లుచున్నామని మనల్ని మనమే పొగడుకుంటూ వుంటాము.</FONT></p>
<p><FONT FACE="SHREE900, SHREE, sans-serif" SIZE="3">121. త్యాగశక్తి మనకు రావాలంటే మనం భావోద్రేకాన్ని అతిక్రమించాలి.&nbsp;<BR>భావోద్రేకం జంతులక్షణం. జంతువులు పూర్తిగా ఉద్రేకాలు నడిపించినట్లే&nbsp;<BR>నడచుకొంటూ వుంటాయి.</FONT></p>
<p><FONT FACE="SHREE900, SHREE, sans-serif" SIZE="3">122. తన శిశువుకోసం ఒక ప్రాణి మరణిస్తే, అది ఉత్తమశ్రేణికి చెందిన&nbsp;<BR>త్యాగంకాదు. బిడ్డకై తల్లి ప్రాణాలివ్వడం మానవుల్లో ఉన్నంత మృగాలలోను&nbsp;<BR>ఉంది. అది కేవలం గుడ్డి భావోద్రేకమేగాని నిజమైన ప్రేమకు లక్షణంకాదు.</FONT></p>
<hr class="puTa_virupu">
<table><tr><td><a class=puTa_lanke href=puTa3196.html>p3196</a></td><td>p3197</td><td><a class=puTa_lanke href=puTa3198.html>p3198</a></td></tr></table>
</div></body></html>
