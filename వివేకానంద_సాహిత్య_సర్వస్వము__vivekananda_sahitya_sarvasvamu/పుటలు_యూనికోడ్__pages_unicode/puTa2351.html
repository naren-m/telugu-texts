<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2350.html>p2350</a></td><td>p2351</td><td><a class=puTa_lanke href=puTa2352.html>p2352</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 0 2</FONT></p>
<p><FONT FACE="SHREE900, SHREE, sans-serif" SIZE="3">నిర్మించాడు. ఇంక ఎవడూ, ఎన్నడూ చూడనట్టి, ఎన్నడూ గుర్తించనట్టి,&nbsp;<BR>ఎన్నడూ మనకు సహాయం చేయనట్టి, ఒక వ్యక్తి మనకు బాహ్యంలో ఎక్కడో&nbsp;<BR>వున్నాడనే ఊహలమీద ఆధారపడివుండట మెందుకు? మీరు వ్యర్థంగా పిరికివారై&nbsp;<BR>పోనేల? మీ బిడ్డలకు, కుక్కలలాగా, పూర్ణవిశ్వాసంతో వుండటమే, నరునికి ఉత్త-&nbsp;<BR>మోత్తమ దశ అని చెప్పనేల? కేవలం ఊహచేత, ఒక భూతాన్ని కల్పించుకొని,&nbsp;<BR>దాని ఎదుట దీనంగా నిలిచి, ‘‘మేము దుర్బలులం, అపవిత్రులం; ఈ జగత్తులో&nbsp;<BR>దుష్టత్వమంతా మాలోనే మూర్తీభవించింది-’’ అని చెప్పుకోండని వాళ్లకెందుకు&nbsp;<BR>నేర్పుతారు? ‘‘మీరు అబద్ధాలాడుతున్నారు. మీ బిడ్డల నెత్తిమీద మహాదోషాన్ని&nbsp;<BR>తెచ్చిపెడుతున్నారు-’’ అని బౌద్ధులు నిందిస్తారు. ఏమంటారా? ‘‘ఈ ప్రపంచం&nbsp;<BR>భ్రాంతిచేత కలుగుతోంది. మీరు ఎలా భావిస్తే అలా అయిపోతారు. ఎలా సంక-&nbsp;<BR>ల్పిస్తున్నారో, అలాగే వున్నారు. ఎలా సంకల్పించబోతారో, అలాగే అవుతారు-’’&nbsp;<BR>అనే మాటలే మొట్టమొదట బుద్ధభగవానుని ముఖం నుండి వెలువడ్డాయి. కాబట్టి&nbsp;<BR>మే మెందుకు కొరగామనీ, ఎక్కడో, మబ్బుల కావల కూర్చునే ఎవడో సహాయం&nbsp;<BR>చేస్తేగానీ ఏమీ చేయజాలమనీ చెప్పుకోకండి. అలా అయితే రోజురోజుకూ,&nbsp;<BR>మీరు అధికాధికంగా దుర్బలులై పోవడమే తటస్థిస్తుంది. ‘‘స్వామీ! మేము అప-&nbsp;<BR>విత్రులము; మమ్మల్ని పవిత్రులనుగా చేయి-’’ అని పలుమారు ప్రార్థనచేయడం-&nbsp;<BR>వల్ల మీరు భ్రాంతి పడిపోయి, నానావిధాలైన తప్పు పనులను చేస్తారు. ఇలా సగుణ&nbsp;<BR>దైవతం ఒకడున్నాడనే భావం వల్లనే, ఇప్పుడు ప్రతి సంఘంలోను కనిపించే దోషా-&nbsp;<BR>లలో, నూటికి తొంభైవంతులు&nbsp;<BR>కలుగుతున్నాయని బౌద్ధులంటారు. ఈ జీవిత పరిణామంయొక్క ముఖ్య&nbsp;<BR>గమ్యార్థం, ఈ అద్భుత జీవపరిణామం,- నీవొక కుక్కవై పోవడానికే అయితే&nbsp;<BR>అది మానవజన్మ ఎత్తిన వానికి తగని ఘోరసంకల్పం అవుతుంది. ‘‘వైకుంఠం&nbsp;<BR>అనే చోటికి వెళ్లి, అక్కడ నివసించే దేవుని ఎదుట, సర్వకాలం చేతులు జోడించు&nbsp;<BR>కొని, దీనంగా నిలబడి ఉండటమే నీ జీవితగమ్యార్థమైతే ఆత్మహత్య చేసుకొని&nbsp;<BR>చావడం మంచిది’’- అని బౌద్ధులు వైష్ణవునితో వాదిస్తారు. అందువల్లనే తాము&nbsp;<BR>ఈ స్థితినుండి తప్పించుకోవడం కోసమే, నిర్వాణమనే శూన్యస్థితిని సృష్టిచేస్తూం-&nbsp;<BR>టామని వారంటారు. అద్వైతభావాలన్నీ ప్రజలను, నీతిబాహ్యులను చేసేస్తున్నా-&nbsp;<BR>యని ఈ కాలంలో వాదనలు బయలుదేరటంవల్ల, నేను మాటవరుసకు బౌద్ధుని&nbsp;<BR>లాగా ఈ భావాలనన్నిటినీ ఊరికే, మీ ఎదుట పెడుతున్నాను. ఆ ప్రతిపక్షం&nbsp;<BR>ఎలా వుంటుందో చూపడానికి ప్రయత్నిస్తున్నాను. రెండు పక్షాలను ధైర్యసాహ-&nbsp;<BR>సాలతో మనం విమర్శించి చూద్దాం!</FONT></p>
<p><FONT FACE="SHREE900, SHREE, sans-serif" SIZE="3">‘‘ఒకానొక సగుణ దైవతం జగత్తును సృష్టిచేస్తున్నాడు-’’ అనే సిద్ధాంతాన్ని</FONT></p>
<hr class="puTa_virupu">
<table><tr><td><a class=puTa_lanke href=puTa2350.html>p2350</a></td><td>p2351</td><td><a class=puTa_lanke href=puTa2352.html>p2352</a></td></tr></table>
</div></body></html>
