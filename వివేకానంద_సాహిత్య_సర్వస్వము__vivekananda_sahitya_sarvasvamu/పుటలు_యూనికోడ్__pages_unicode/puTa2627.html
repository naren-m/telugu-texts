<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2626.html>p2626</a></td><td>p2627</td><td><a class=puTa_lanke href=puTa2628.html>p2628</a></td></tr></table>
<p><FONT FACE="SHREE900, SHREE, sans-serif" SIZE="3">ప్రపంచానికి భారతదేశ సందేశం</FONT></p>
<p><FONT FACE="Bookman-Light, Bookman, serif" SIZE="2">191</FONT></p>
<p><FONT FACE="SHREE900, SHREE, sans-serif" SIZE="3">తదేశానికి బైట ప్రస్తుతం సాగుతూన్న కార్యక్రమానికి ఎలాంటి ఫలం&nbsp;<BR>కలుగనున్నదో నేను స్పష్టంగా చెప్పలేను. కాని యింతమాత్రం నాకు స్పష్టంగా&nbsp;<BR>తెలుసు - ప్రతి నాగరికదేశం ధనపిశాచవశమై ఐహికపరత అనే ఘోరగర్తంలో&nbsp;<BR>పడివుంది. అచ్చటి ప్రజలు కోటానుకోట్లు (తెలిసే చెబుతున్నాను కోటాను-&nbsp;<BR>కోట్లు అని) తమను ఆ గర్తంనుండి బైటపడవేసే సందేశానికై వేచి వున్నారు.&nbsp;<BR>కొత్త సాంఘికోద్యమ నాయకులు అనేకులు అత్యుదాత్తరూపం దాల్చిన వేదాంత&nbsp;<BR>సిద్ధాంతమే, తమ సాంఘిక లక్ష్యాలకు ఆధ్యాత్మికతను చేకూర్చగలదని యిప్పటికే&nbsp;<BR>కనుగొన్నారు. నేను చివర యీ విషయాన్ని తిరిగి ప్రస్తావింపవలసి వుంది.&nbsp;<BR>కాబట్టి యిప్పుడు ఆ మరో గొప్పవిషయాన్ని గైకొందాం. అదేదంటే దేశీయ&nbsp;<BR>కార్యక్రమం.</FONT></p>
<p><FONT FACE="SHREE900, SHREE, sans-serif" SIZE="3">అనేక జాతులవారు కలిసి భారతదేశ ప్రజలుగా ఏర్పడ్డారు. ఆధ్యాత్మికతను&nbsp;<BR>కూర్చటమేగాక ఏకీకరణంకూడ నెరవేరవలసి వున్నందున యీ సమస్య రెండు&nbsp;<BR>భాగాలు కలదౌతోంది. అనేక విభిన్న జాతుల ఏకీకరణం అనేది సాధారణంగా&nbsp;<BR>ప్రతి దేశంలోను వున్న పనే.</FONT></p>

<hr class="puTa_virupu">
<table><tr><td><a class=puTa_lanke href=puTa2626.html>p2626</a></td><td>p2627</td><td><a class=puTa_lanke href=puTa2628.html>p2628</a></td></tr></table>
</div></body></html>
