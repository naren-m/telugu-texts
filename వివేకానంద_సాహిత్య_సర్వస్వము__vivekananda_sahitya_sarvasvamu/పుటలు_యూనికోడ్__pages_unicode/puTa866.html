<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa865.html>p865</a></td><td>p866</td><td><a class=puTa_lanke href=puTa867.html>p867</a></td></tr></table>
<p><FONT FACE="SHREE900, SHREE, sans-serif" SIZE="3">42 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">  ఒక పరిమితిలో ఊపిరి పీల్చి, వదలటం - ఇది ప్రాణాయామంలో మొదటి&nbsp;<BR>సాధన. ఈ సాధన ద్వారా శరీరంలో క్రమగతి ఏర్పడుతుంది. కొంతకాలం యిలా&nbsp;<BR>సాధన చేయాలి. తర్వాత పీల్చటం - వదలటంలతో ‘ఓమ్‌’ లేదా యితర మంత్రాలను&nbsp;<BR>చేర్చటం మంచిది. ఒకటి, రెండు, మూడు - అంటూ లెక్కించటానికి మారుగా,&nbsp;<BR>భారతదేశంలో మేము కొన్ని సాంకేతిక పదాల నుపయోగిస్తాం. ఇలాంటి&nbsp;<BR>పవిత్రశబ్దాలను ప్రాణాయామంతో చేర్చి మానసికంగా ఉచ్చరించటం మంచిదని&nbsp;<BR>చెబుతూ ఉంటాను కదా, దానికి కారణం యిదే. ఇలాంటి మంత్రోచ్చారాన్ని&nbsp;<BR>శ్వాసతో చేర్చి, నియమానుసారంగా క్రమగతిలో ఊపిరి పీలుస్తూ, వదులుతూ&nbsp;<BR>ఉండాలి. ఇలా చేస్తే, శరీరమందంతా క్రమగతి మొదలవుతుంది. అప్పుడే&nbsp;<BR>‘విశ్రాంతి’ అంటే ఏమిటో మీకు చక్కగా తెలుస్తుంది. ఈ విశ్రాంతితో పోల్చితే,&nbsp;<BR>నిద్ర విశ్రాంతిగా అన్పించదు. ఒక్కమారు ఈ విశ్రాంతిని పొందితే నాడులు, అవి&nbsp;<BR>ఎంత అలసియున్నా, ఉపశమనం పొందు&nbsp;<BR>తాయి. అంతకు క్రితం నిజమైన విశ్రాంతిని పొందనే లేదని మీ కప్పుడు తెలుస్తుంది.</FONT></p>
<p><FONT FACE="SHREE900, SHREE, sans-serif" SIZE="3">సాధకుని ముఖంలో మార్పు కల్గటం ఈ సాధన మొదటి ఫలితం.&nbsp;<BR>ముఖంలో మొరటుదనం మాయమౌతుంది; ప్రశాంతత చోటు చేసుకుంటుంది.&nbsp;<BR>ఆ తర్వాత కంఠంలో మార్పు వస్తుంది. స్వరంలో కర్కశత్వం పోయి కోమలత్వం&nbsp;<BR>వస్తుంది. కర్కశకంఠం ఉన్న యోగిని నే నెప్పుడూ చూడలేదు. యోగసాధన కొన్ని&nbsp;<BR>నెలలు చేస్తే, ఇలాంటి లక్షణాలు వస్తాయి. పైవిధంగా శ్వాసను కొన్ని దినాలు&nbsp;<BR>నియంత్రించాలి. ఆ తర్వాత మరింత ఉన్నత సాధనకు పూనుకోవాలి. ఇడానాడి&nbsp;<BR>ఉండే ఎడమముక్కు ద్వారా ఊపిరి పీలుస్తూ మెల్లగా మనసును ఆ నాడిమీద&nbsp;<BR>ఏకాగ్రం చేయాలి. అలా చేస్తూ, ఊపిరితిత్తుల్ని శ్వాసతో నింపాలి. ఇలా&nbsp;<BR>చేయటంవల్ల నాడీప్రవాహాన్ని మీరు వెన్నుపాము క్రిందికి పంపుతుంటారు; అక్కడ&nbsp;<BR>త్రికోణాకృతిలో నున్న నాడీ కూటాన్ని సంఘర్షణకు గురి చేస్తారు. అదే&nbsp;<BR>మూలాధారచక్రం; కుండలినీ స్థానం. కొంతసేపు నాడీవాహినిని అక్కడ నిలపాలి.&nbsp;<BR>తర్వాత నెమ్మదిగా కుడిముక్కు ద్వారా శ్వాసను వదిలిపెట్టాలి; అలా చేస్తున్నప్పుడు&nbsp;<BR>పింగళనాడి ద్వారా నాడీప్రవాహాన్ని పైకి లాగుకొంటున్నట్లు భావించాలి.</FONT></p>
<p><FONT FACE="SHREE900, SHREE, sans-serif" SIZE="3">ఈ సాధన కాస్త కష్టంగా ఉన్నట్లనిపిస్తుంది. అందుకని ఒక సులభమార్గాన్ని&nbsp;<BR>చెబుతాను. ముందుగా కుడిముక్కును బొటనవ్రేలితో మూయండి; ఎడమ&nbsp;<BR>ముక్కుతో మెల్లగా గాలిని పీల్చండి. పీల్చిన తర్వాత బొటనవ్రేలు - చిటికెన (లేదా&nbsp;<BR>చూపుడు) వ్రేలుతో రెండుముక్కుపుటాలను మూయండి. నాడీప్రవాహాన్ని&nbsp;<BR>క్రిందికి పంపుతున్నామని - సుషుమ్న చివరి భాగాన్ని దాంతో తడుతున్నామని&nbsp;<BR>భావించండి. తర్వాత బొటనవ్రేలును తీసివేయండి. కుడిముక్కుద్వారా శ్వాసను</FONT></p>
<hr class="puTa_virupu">
<table><tr><td><a class=puTa_lanke href=puTa865.html>p865</a></td><td>p866</td><td><a class=puTa_lanke href=puTa867.html>p867</a></td></tr></table>
</div></body></html>
