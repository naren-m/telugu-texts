<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2356.html>p2356</a></td><td>p2357</td><td><a class=puTa_lanke href=puTa2358.html>p2358</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 0 8</FONT></p>
<p><FONT FACE="SHREE900, SHREE, sans-serif" SIZE="3">తోంది. దీన్నే త్యాగం, వైరాగ్యం అంటున్నాం. ‘‘ఇంద్రియాలనుండి వెనుకకు&nbsp;<BR>మరలండి; వెనక్కి తిరిగిపోండి; ఇంద్రియాల వైపునకు పోవద్దు -’’ అనడమే&nbsp;<BR>వైరాగ్యంయొక్క హెచ్చరిక! సర్వ నీతిధర్మాల హెచ్చరిక ఇదే! సర్వక్షేమాన్ని&nbsp;<BR>కలిగించే హెచ్చరిక ఇదే. ఏలన మన మతం ప్రకారం, ఈ జగత్తు తపశ్చచర్యలో&nbsp;<BR>అనగా వైరాగ్యంలో ప్రారంభమవుతోంది. మీరు క్రమంగా మరలిపోయిన కొద్దీ,&nbsp;<BR>ఆయా స్వరూపాలు మీ ఎదుట ప్రత్యక్షమవుతూంటాయి. వాటి నన్నిటినీ ఒక-&nbsp;<BR>దాని తర్వాత ఒకటిగా, నెట్టివేసికొంటూ నీవు నీవై, స్వస్వరూపాన నిలుచువరకు&nbsp;<BR>సాగిపోతావు. ఇదే మోక్షం, ముక్తి.</FONT></p>
<p><FONT FACE="SHREE900, SHREE, sans-serif" SIZE="3">ఇందలి భావాన్ని మనం అర్థం చేసికోవలసివుంది. ‘‘విజ్ఞాతారమరే కేన-&nbsp;<BR>విజానీయాత్‌’’ (అంటే తెలిసికొనేవానిని తెలిసికోవడం ఎలా?) తెలిసికొనేవాడు&nbsp;<BR>తెలియబడజాలడు. ఏలంటారా? తెలిసికొనేవాడు తెలిసికొనబడేలాగయితే,&nbsp;<BR>అతడు తెలిసికొనేవాడు కాజాలడు. ఒక అద్దంలో నీ కళ్లను నీవు చూసుకొనే-&nbsp;<BR>ట్లయితే, ఆ ప్రతిబింబం నీ కళ్లు కాజాలదు. అది వేరొకటిగా వుంటుంది.&nbsp;<BR>కేవలం ప్రతిబింబంగానే వుంటుంది. అలాగైతే ఈ ఆత్మ, ఈ అఖండవిశ్వాత్మ&nbsp;<BR>నీ స్వస్వరూపం. కేవలం సాక్షిగావుంటే దానివల్ల లాభమేమి? మనలాగా, అది&nbsp;<BR>జీవించజాలదు. ఇటు, అటు తిరుగజాలదు. ప్రపంచాన్ని అనుభవించలేదు.&nbsp;<BR>ప్రజలు ఈ సాక్షి ఎలా అనుభూతిని పొందగలదో అర్థం చేసికోజాలకున్నారు.&nbsp;<BR>ఓహో! హిందువులైన మీరు ఈ సిద్ధాంతాన్నిబట్టి సాక్షులుగా వున్నామంటే&nbsp;<BR>స్థాణువులైపోతారు. ఎందుకూ కొరగాని వారౌతారని ఆక్షేపణ వస్తున్నది. మొట్ట-&nbsp;<BR>మొదట సాక్షే అనుభవించగలవాడని తెలిసికోండి. ముష్టియుద్ధం జరుగు&nbsp;<BR>తున్నప్పుడు దానిలో పాల్గొనేవారా లేక వెలుపలనుండి చూస్తున్నవారా, ఆ&nbsp;<BR>యుద్ధంవల్ల ఆనందాన్ని పొందేది? జీవితంలో దేనిపట్లనైనా నీవు సాక్షిగా వుండే-&nbsp;<BR>కొద్దీ అంత అధికాధికంగా దాని ఆనందాన్ని పొందగలుగుతావు. ఇదే ఆనందం.&nbsp;<BR>కాబట్టి నీవే జగత్తుకు సాక్షివైనప్పుడే అఖండానందం నీది కాగలదు. అప్పుడే నీవు&nbsp;<BR>ముక్తపురుషుడ వవుతావు. సాక్షిగా వుండేవాడు మాత్రమే ఏ కోరికాలేక స్వర్గానికి&nbsp;<BR>పోవాలనే సంకల్పం సైతం లేక, కీర్తిని గూర్చిన ఆపేక్షలేక అపకీర్తిని గూర్చిన&nbsp;<BR>భయంలేక పనిచేయగలడు. సాక్షి ఒక్కడే ఆనందం అనుభవించగలడు. వేరొకడు&nbsp;<BR>అలా అనుభవించలేడు.</FONT></p>
<p><FONT FACE="SHREE900, SHREE, sans-serif" SIZE="3">నైతికపక్షంయొక్క విచారణకు దిగినప్పుడు అద్వైతంలోని ఆధ్యాత్మిక&nbsp;<BR>పక్షానికీ, నైతికపక్షానికీ మధ్య ఒక విచిత్ర విషయం తలచూపుతోంది. అదే&nbsp;<BR>మాయాసిద్ధాంతం. అద్వైత సిద్ధాంతంలోని ఈ ఒక్కొక్క అంశాన్ని అర్థం చేసి-&nbsp;<BR>కోవడానికి సంవత్సరాలు పడుతుంది. వివరించి తెలుపడానికి నెలలు పడుతుంది.</FONT></p>
<hr class="puTa_virupu">
<table><tr><td><a class=puTa_lanke href=puTa2356.html>p2356</a></td><td>p2357</td><td><a class=puTa_lanke href=puTa2358.html>p2358</a></td></tr></table>
</div></body></html>
