<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1236.html>p1236</a></td><td>p1237</td><td><a class=puTa_lanke href=puTa1238.html>p1238</a></td></tr></table>
<p><FONT FACE="SHREE900, SHREE, sans-serif" SIZE="3">8 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">కలుగుతుందే! ఇది మనల్ని నాస్తికులనుగా చేస్తుంది. మనిషికి ప్రకృతి పరమగమ్యం&nbsp;<BR>కాదుకదా? అంతకన్నా ఉత్తమమైన పరమార్థం ఒకటివుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రకృతిని అతిక్రమించాలని ప్రయత్నించేంతవరకే మానవుడు, మానవు&nbsp;<BR>డనిపించుకోడానికి అర్హుడవుతాడు. ఈ ప్రకృతి ‘బాహ్య’మనీ, ‘ఆంతర’మనీ&nbsp;<BR>రెండు రకాలు. మన శరీరంలోనూ, దాని వెలుపలనూ ఉండే జడపదార్థ&nbsp;<BR>పరమాణువుల్ని పాలించే ధర్మమే కాకుండా, ఆంతరమైవున్న సూక్ష్మతర&nbsp;<BR>ప్రకృతిని పాలించేవి కూడ, ఈ ప్రకృతి శబ్దంలో చేరుతుంది. బాహ్య ప్రకృతిని&nbsp;<BR>కూడ పరిపాలించే మూలశక్తి నిజానికి ఈ సూక్ష్మతర ప్రకృతే. బాహ్యతర&nbsp;<BR>ప్రకృతిని జయించడం ఘనకార్యమే! కానీ మన లోపలి ప్రకృతిని జయించడం&nbsp;<BR>ఇంకా గొప్పకార్యం! ఈ నక్షత్రాల్ని, గ్రహాల్ని పాలించే ధర్మాల్ని గ్రహించడం&nbsp;<BR>గొప్ప విషయమే. గౌరవించదగిన విషయమే. కాని మానవుని విషయవాంఛల్ని,&nbsp;<BR>భావాల్ని, ఇచ్ఛాశక్తిని పాలించే ప్రకృతి ధర్మాల్ని తెలుసుకోవడం, ఎంతో గొప్పదీ,&nbsp;<BR>గౌరవించదగిందీ అయిన విషయం. ఈ అభ్యంతర పురుషుణ్ణి జయించడం,&nbsp;<BR>మనిషి మనసులో వుండే సూక్ష్మతర చర్యల రహస్యాన్ని గ్రహించడం, పూర్తిగా&nbsp;<BR>మతానికి మాత్రమే సంబంధించిన పని. మానవ ప్రకృతి - అంటే సామాన్య&nbsp;<BR>మానవ ప్రకృతి - గొప్పగొప్ప, ఆధిభౌతిక విషయాలనే గ్రహించాలనుకొం-&nbsp;<BR>టుంది. సామాన్యుడికి మిక్కిలి సూక్ష్మమైన విషయాలేమీ తెలీవు. అందుచేతనే&nbsp;<BR>పామరులైనవాళ్లు వేలాది గొఱ్ఱెపిల్లల్ని చంపే సింహాన్ని చూసి మెచ్చుకుంటారు.&nbsp;<BR>అది సింహానికి తాత్కాలికంగా విజయాన్ని కలిగించినా, గొఱ్ఱెపిల్లలపాలిట&nbsp;<BR>మృత్యువవుతోందని వాళ్లు ఒక్క క్షణం ఆగి, ఆలోచించరు. పశుబలాన్ని&nbsp;<BR>ప్రకటిస్తే, వాళ్లకు సంతోషం కలుగుతుంది. సరే, మామూలు మనుష్యు&nbsp;<BR>లిలావున్నారు. బాహ్యవిషయాలను చూచి వాళ్లు ఆనందిస్తారు. కానీ, ప్రతి&nbsp;<BR>సంఘంలోకూడ, ఇంకో తెగవారున్నారు. వాళ్ల ఆనందం, ఇంద్రియానుభవంలో&nbsp;<BR>లేదు. దాని కతీతంగా వుంటుంది. ఈ జడపదార్థానికి అతీతంగా వుండే దాని&nbsp;<BR>జాడను వాళ్లు అప్పుడప్పుడూ తెలుసుకుంటారు. దాన్ని పొందటానికి వాళ్లు గిజ-&nbsp;<BR>గిజలాడుతారు. వివిధ జాతుల చరిత్రను విమర్శనదృష్టితో చదివితే, ఇలాంటి&nbsp;<BR>మనుషుల సంఖ్య ఏ జాతిలో ఎక్కువగా వుంటుందో, ఆ జాతి ఔన్నత్యాన్ని&nbsp;<BR>పొందుతుందనీ, పరిపూర్ణాన్ని గూర్చిన ఈ అన్వేషణం - ప్రయోజనవాదులు&nbsp;<BR>అది వ్యర్థమైనదంటారేమో - ఏ జాతిలో క్షీణిస్తుందో ఆ జాతి దైన్యాన్ని పొందు-&nbsp;<BR>తుందనీ మనం గ్రహించవచ్చు. అంటే, ఏ జాతికైనా, దాని ఆధ్యాత్మికవర్తనమే&nbsp;<BR>సౌష్ఠవానికి మూలాధారమనీ, ఆ ఆధ్యాత్మికచింత క్షీణించి, నాస్తికత బలపడి&nbsp;<BR>నప్పుడు, ఆ జాతికి మరణ చిహ్నాలు మొదలౌతాయనీ అర్థం.</FONT></p>
<hr class="puTa_virupu">
<table><tr><td><a class=puTa_lanke href=puTa1236.html>p1236</a></td><td>p1237</td><td><a class=puTa_lanke href=puTa1238.html>p1238</a></td></tr></table>
</div></body></html>
