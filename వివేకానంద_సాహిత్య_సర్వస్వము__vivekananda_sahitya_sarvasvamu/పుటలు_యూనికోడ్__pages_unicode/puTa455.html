<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa454.html>p454</a></td><td>p455</td><td><a class=puTa_lanke href=puTa456.html>p456</a></td></tr></table>

<p><FONT FACE="TimesNewRoman, Times, serif" SIZE="2">4 0</FONT></p>
<p><FONT FACE="SHREE900, SHREE, sans-serif" SIZE="3">బడింది. అప్పుడు ఆ యువసన్యాసి ఇలా తలపోశాడు. ‘శ్రీరామరక్ష! ఇతడి వద్దా&nbsp;<BR>నేను ధర్మాన్ని నేర్చుకోబోయేది! చూడబోతే ఇతడు రాక్షసావతారం, అంతకంటే&nbsp;<BR>మరేంకాదు.’ ఇంతలో ఆ వ్యాధుడు తల ఎత్తి చూసి, యిలా అన్నాడు: ‘‘స్వామీ!&nbsp;<BR>రండి, ఆ సాధ్వి మిమ్మల్ని పంపినదా? నా పని పూర్తి అయేదాకా కాస్త యీ&nbsp;<BR>ఆసనం మీద కూర్చోండి.’’ ‘ఇక్కడ ఏం జరుగబోతుందో!’ అనుకుంటూ&nbsp;<BR>ఆ సన్యాసి ఆసనం మీద కూర్చున్నాడు. వ్యాధుడు తన బేరసారాలు చూసుకుని,&nbsp;<BR>సన్యాసితో ‘‘అయ్యా! రండి మా ఇంటిలోకి దయచేయండి’’ అని పిలిచాడు.&nbsp;<BR>ఇల్లు చేరగానే సన్యాసికి ఒక ఆసనాన్ని చూపించి ‘‘ఇక్కడ కూర్చుని వేచి&nbsp;<BR>వుండండి’’ అంటూ వ్యాధుడు లోపలికి వెళ్లిపోయాడు. తరువాత అతడు వృద్ధు-&nbsp;<BR>లైన తన తల్లిదండ్రులకు స్నానం చేయించి, భోజనం తినిపించి, వారిని సేవించాక&nbsp;<BR>సన్యాసివద్దకు వచ్చి యిలా అన్నాడు: ‘‘నన్ను చూడడానికి మీరు వచ్చారు. నేను&nbsp;<BR>మీకు చెయ్యగల పనేమిటో సెలవివ్వండి.’’ సన్యాసి అప్పుడు ఆ వ్యాధుణ్ణి జీవుని&nbsp;<BR>గురించి, దేవుణ్ణి గురించి కొన్ని ప్రశ్న లడిగాడు. ఆ విషయాలమీద వ్యాధుడు&nbsp;<BR>గొప్ప ఉపన్యాసం ఇచ్చాడు. ‘వ్యాధగీత’ అనే పేరిట ఇది మహాభారతంలో ఒక&nbsp;<BR>భాగమై, వేదాంత మహోన్నత తత్త్వరాశిగా విరాజిల్లుతోంది. వ్యాధుడు తన బోధ-&nbsp;<BR>నను పూర్తిచేసేసరికి సన్యాసి ఆశ్చర్యచకితుడై ఇలా ప్రశ్నించాడు. ‘‘మీ రెందుకు&nbsp;<BR>ఇలాంటి శరీరాన్ని ధరించి వున్నారు? ఇంతటి విజ్ఞానులైన మీరు యిలాటి ఏహ్య-&nbsp;<BR>కర్మలను చేస్తూ ఎందుకు యీ వ్యాధ శరీరాన్ని ధరించారు?’’ దానికి వ్యాధుడు&nbsp;<BR>యిలా జవాబిచ్చాడు: ‘‘నాయనా! ఏ కర్మా ఏహ్యం కాదు; ఏ కర్మా మలినం&nbsp;<BR>కాదు. జన్మచేత నేనిలాటి పరిసరాల, పరిస్థితుల మధ్య వున్నాను. బాల్యంలో&nbsp;<BR>యీ వృత్తి నేర్చుకున్నాను. నాకు సంగం లేదు. నా విధిని చక్కగా నిర్వర్తింప&nbsp;<BR>ప్రయత్నిస్తున్నాను. గృహస్థుడైన నేను నా ధర్మాలను నిర్వర్తించ ప్రయత్నిస్తు-&nbsp;<BR>న్నాను. నా తల్లిదండ్రుల సుఖానికై నా శక్తివంచనలేకుండా పాటుపడు&nbsp;<BR>తున్నాను. మీ యోగం గురించి నాకు తెలుసు. నేను సన్యాస స్వీకరణ చెయ్యలేదు;&nbsp;<BR>సంసారాన్ని వదలి అరణ్యానికి పోలేదు. ఐనా మీరు నావద్ద విన్నట్టి, చూసినట్టి,&nbsp;<BR>విశేషాలన్నీ స్వవర్ణాశ్రమ ధర్మాన్ని నిస్సంగత్వంతో నిర్వర్తించటంతో నాకు లభిం-&nbsp;<BR>చాయి.’’</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో ఒక మహర్షి, ఒక మహాయోగి నా జన్మలో నేను చూసిన&nbsp;<BR>అత్యద్భుత వ్యక్తులలో ఒకరున్నారు. ఆయనొక వింతవ్యక్తి. ఆయన ఎవ్వరికీ&nbsp;<BR>బోధించడు; మీ ప్రశ్నలకు ఆయన సమాధానం ఇవ్వడు. ఆచార్య పదవిని అలం-&nbsp;<BR>కరింపబోడు, ఇష్టపడడు. మీ రొక ప్రశ్న అడిగి, కొన్ని రోజులు అక్కడే కని-&nbsp;<BR>పెట్టుకుని వుంటే ప్రసంగవశాత్తు ఆయనా విషయాన్ని ప్రస్తావించి అద్భుతమైన</FONT></p>
<hr class="puTa_virupu">
<table><tr><td><a class=puTa_lanke href=puTa454.html>p454</a></td><td>p455</td><td><a class=puTa_lanke href=puTa456.html>p456</a></td></tr></table>
</div></body></html>
