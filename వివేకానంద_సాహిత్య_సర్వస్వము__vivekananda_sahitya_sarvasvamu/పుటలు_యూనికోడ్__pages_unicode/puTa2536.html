<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2535.html>p2535</a></td><td>p2536</td><td><a class=puTa_lanke href=puTa2537.html>p2537</a></td></tr></table>

<p><FONT FACE="SHREE900, SHREE, sans-serif" SIZE="3">వచ్చింది. విష్ణువు సగం సింహం, సగం మనిషి - నృసింహరూపంలో ఆ స్తంభం-&nbsp;<BR>నుండి ఆవిర్భవించాడు. భయభ్రాంతులై దైత్యులు నాలుగు వైపులా పరుగులు&nbsp;<BR>తీశారు. హిరణ్యకశిపుడు మాత్రం తెగించి, ఎంతోసేపు నృసింహమూర్తితో&nbsp;<BR>పోరాడి, చివరకు హతుడయ్యాడు.</FONT></p>
<p><FONT FACE="SHREE900, SHREE, sans-serif" SIZE="3">అప్పుడు దేవతలు దివినుండి దిగివచ్చి విష్ణువును స్తుతించారు. ప్రహ్లాదుడు&nbsp;<BR>ఆయన పాదాలమీద వ్రాలి భక్తిసంభరిత శ్లోకాలతో కీర్తించాడు. నరసింహ&nbsp;<BR>దేవుడు ‘‘ప్రహ్లాదా, నీకు కావలసిన వరాన్ని దేన్నైనా కోరుకో, నువ్వు నా అనుంగు&nbsp;<BR>బిడ్డవు. కాబట్టి దేనినైనా కోరుకో’’ అన్నాడు. భావోద్రేకంతో గద్గదస్వరంతో&nbsp;<BR>ప్రహ్లాదుడు యిలా అన్నాడు: ‘‘దేవా, నిన్ను చూశాను. నాకు వేరే ఏం కావాలి?&nbsp;<BR>ఐహిక, దివ్య వరాలతో నాకు ఆశ పెట్టవద్దు.’’ ‘‘ఐనా కుమారా, ఏదైనా&nbsp;<BR>కోరుకో’’ అని నరసింహస్వామి రెట్టించాడు. ‘‘దేవా, అజ్ఞులకు ఐహిక&nbsp;<BR>విషయాల మీద ఎంత గాఢాసక్తి వుంటుందో అలాంటి గాఢాసక్తిని నాకు నీలో&nbsp;<BR>కలిగించు. ప్రేమ కారణంగా మాత్రమే నాకు అంతటి ప్రగాఢాసక్తి నీ పట్ల&nbsp;<BR>వుండేటట్లు అనుగ్రహించు’’ అని ప్రహ్లాదుడు ప్రార్థించాడు.</FONT></p>
<p><FONT FACE="SHREE900, SHREE, sans-serif" SIZE="3">అప్పుడు దేవుడిలా అన్నాడు: ‘‘ప్రహ్లాదా, నా పట్ల ప్రగాఢభక్తి గలవారికి&nbsp;<BR>ఇహపరాల్లో వేరే కోరికలుండవు. కాని నా ఆజ్ఞానుసారం నువ్వు కల్పాంతం వరకు&nbsp;<BR>ఇహలోక భోగాలను అనుభవించు. ధర్మకార్యాలు నిర్వర్తించు. నీ మనస్సేమో&nbsp;<BR>సదా నాలోనే లగ్నమై వుంటుంది. కాలక్రమాన శరీర పరిత్యాగానంతరం నువ్వు&nbsp;<BR>నన్ను చేరుకొంటావు.’’ ఇలా ప్రహ్లాదుణ్ణి అనుగ్రహించి విష్ణువు అంతర్థాన&nbsp;<BR>మయ్యాడు. అప్పుడు బ్రహ్మాది దేవతలు ప్రహ్లాదుణ్ణి దైత్యులకు రాజుగా&nbsp;<BR>ప్రతిష్ఠించి తమతమ లోకాలకు వెళ్లిపోయారు.</FONT></p>

<hr class="puTa_virupu">
<table><tr><td><a class=puTa_lanke href=puTa2535.html>p2535</a></td><td>p2536</td><td><a class=puTa_lanke href=puTa2537.html>p2537</a></td></tr></table>
</div></body></html>
