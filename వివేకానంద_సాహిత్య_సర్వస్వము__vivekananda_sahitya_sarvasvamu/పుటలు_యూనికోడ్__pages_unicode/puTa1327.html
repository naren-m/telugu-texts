<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1326.html>p1326</a></td><td>p1327</td><td><a class=puTa_lanke href=puTa1328.html>p1328</a></td></tr></table>
<p><FONT FACE="SHREE900, SHREE, sans-serif" SIZE="3">98 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">కనుక్కోవాలి. ఆ కనుక్కున్న దాన్ని గ్రహించాలి. గ్రహించినదాన్ని అనుభూతం&nbsp;<BR>చేసికోవాలి. మతమంటే అది. వాదోపవాదాలు ఎన్నైనా, ఆస్తికధర్మాన్ని కల్పింప-&nbsp;<BR>జాలవు. భగవంతుడున్నాడా? లేడా? అనే ప్రశ్నను తార్కిక వాదంమూలంగా&nbsp;<BR>పరిష్కరించడం అసాధ్యం. ఉన్నాడనడానికి, లేడనటానికీకూడ వాదా&nbsp;<BR>లుంటాయి. కానీ దేవుడుంటే, అతడుండేది మన హృదయాల్లో అనడం స్పష్టం.&nbsp;<BR>ప్రపంచం ఉందా? లేదా? అనే వాదం ఇంకా పరిష్కారం కాలేదు. అది కేవలం&nbsp;<BR>భావమయమే అనే వాళ్ళకూ (ఐడియలిస్ట్స్‌ = ఆదర్శ విజ్ఞానవాదులు), వస్తు-&nbsp;<BR>జాలమంతా ఉంది అనేవారికీ, (రియలిస్ట్స్‌ = ప్రత్యక్షవాదులు) వాదాలింకా&nbsp;<BR>అనంతంగా చెలరేగుతూనే ఉన్నాయి. కానీ ప్రపంచం ఉందనీ, జరుగుతోందనీ,&nbsp;<BR>మనకు తెలుసు. మాటల అర్థాన్ని మార్చడమే మనం చేసే పని. అట్లే జీవిత&nbsp;<BR>సమస్యలన్నిటి విషయంలోకూడ జరుగుతున్న స్థితిని మరువరాదు. బాహ్యవస్తు&nbsp;<BR>పరిశోధకులలాగా మనం ఆ ఆంతరంగిక వస్తు పరిశోధనలు చేసి కొన్ని సత్యాల్ని&nbsp;<BR>గ్రహించాలి. వాని ఆధారంతోనే, ఆస్తికధర్మ నిర్మాణం చేయాలి. మతాలలోకల&nbsp;<BR>ప్రతి యుక్తిహీన సిద్ధాంతాన్ని విశ్వసించాలి అనే విపరీతవాదం అంగీకరింప&nbsp;<BR>తగనిది. మానవబుద్ధికి కొంత గౌరవం వుంది కదా? అలా నమ్మమనే వాడు తన&nbsp;<BR>ఆత్మగౌరవాన్ని కోల్పోతాడు. నమ్మితే, మీరు మీ ఆత్మగౌరవాన్ని కోల్పోతారు.&nbsp;<BR>‘‘మానసిక పరిశోధనతో ఈ యీ సత్యాలను మేము కనుగొన్నాం’’ అని చెప్పే&nbsp;<BR>అధికారం ప్రపంచంలోని జ్ఞాన సిద్ధులకు మాత్రమే వుంది. మనంకూడ అలా&nbsp;<BR>చేసి, ఆ సత్యాలను నమ్మవచ్చు. అంతకు ముందు నమ్మనవసరం లేదు. ఆస్తిక&nbsp;<BR>ధర్మంలోకల బలమింతే. కాని, ఆస్తికధర్మాన్ని ఆక్షేపించేవారిలో, నూటికి ఇంచు-&nbsp;<BR>మించు నూర్గురు, తమ మనస్సులను పరిశోధించుకో లేదనీ, ఆ సత్యాలను&nbsp;<BR>కనుక్కునే ప్రయత్నాలే చేయలేదనీ మీరు జ్ఞప్తి పెట్టుకోవాలి. కాబట్టి వారి&nbsp;<BR>వాదాలను, కేవల నిరాధారాలుగా త్యజింపవచ్చు. సూర్యుడున్నాడని నమ్మేవారంతా&nbsp;<BR>బుద్ధిహీనులని ఒక గుడ్డివాడు పలికితే, ఆ పల్కులను ఎవరైనా&nbsp;<BR>ఆదరిస్తారా?</FONT></p>
<p><FONT FACE="SHREE900, SHREE, sans-serif" SIZE="3">ఈ అపరోక్షానుభూతివాదం గొప్పది. మనం నేర్చుకోవలసింది. వదల&nbsp;<BR>కూడనిది. దైవానుభూతి గ్రంథ పఠనంవల్లగాని, దేవాలయాల్లోగాని లభించదని&nbsp;<BR>గ్రహించేంత వరకు మతాలలో కల కల్లోలాలు, పోరాటాలు, భేదభావాలు&nbsp;<BR>నశించవు. ఆస్తిక ధర్మమొక అనుభూతి. దేవుని, ఆత్మను ప్రత్యక్షంగా చూచిన&nbsp;<BR>వానికే అది లభించింది. తన మత గ్రంథాలనన్నిటిని కంఠస్థం చేసికొని, ఎడతెగని&nbsp;<BR>ప్రవాహంగా ఉపన్యసించగల అత్యున్నత క్రైస్తవ మతాచార్యునకు, తుచ్ఛుడై, విద్యా-&nbsp;<BR>గంధం లేని, అనాత్మవాదికీ నిజమైన భేదమేమీ లేదు. మనమందరం నాస్తికులమే.</FONT></p>
<hr class="puTa_virupu">
<table><tr><td><a class=puTa_lanke href=puTa1326.html>p1326</a></td><td>p1327</td><td><a class=puTa_lanke href=puTa1328.html>p1328</a></td></tr></table>
</div></body></html>
