<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2560.html>p2560</a></td><td>p2561</td><td><a class=puTa_lanke href=puTa2562.html>p2562</a></td></tr></table>
<p><FONT FACE="SHREE900, SHREE, sans-serif" SIZE="3">భగవద్గీత - 1</FONT></p>
<p><FONT FACE="TimesNewRoman, Times, serif" SIZE="2">1 2 5</FONT></p>
<p><FONT FACE="SHREE900, SHREE, sans-serif" SIZE="3">జరుపుకొంటారు. కృష్ణుడు యిప్పటికి ఐదువేల ఏళ్లక్రితం వాడు. అతడి జీవితం&nbsp;<BR>అద్భుతలీలలతో నిండింది; కొన్ని అద్భుతలీలలు క్రీస్తు జీవితంలోని లీలలను&nbsp;<BR>ఎక్కువగా పోలివుంటాయి. అతడు కారాగారంలో జన్మించాడు. తండ్రి అతణ్ణి&nbsp;<BR>తీసుకెళ్లి గొల్లలవద్ద వదలిపెట్టాడు; అతడు పుట్టిన సంవత్సరంలో పుట్టిన పిల్లల&nbsp;<BR>నందరినీ చంపెయ్యమని ఆజ్ఞ ఐంది. రాజూ చంపబడ్డాడు. అలాటిది అతడి&nbsp;<BR>అదృష్టం.</FONT></p>
<p><FONT FACE="SHREE900, SHREE, sans-serif" SIZE="3">కృష్ణుడు గృహస్థుడు. అతణ్ణి గురించి వేలకొద్ది గ్రంథాలు వున్నాయి. వాటి-&nbsp;<BR>పట్ల నాకంత ఆసక్తి లేదు. కథలు చెప్పటంలో హిందువులు మొనగాళ్లు,&nbsp;<BR>తెలిసిందా? క్రైస్తవమత ప్రచారకులు బైబిల్‌నుండి ఒక కథ చెబితే, హిందువులు&nbsp;<BR>యిరవై కథలు చెబుతారు. తిమింగలం జోనాను మింగిందని మీరు చెబితే,&nbsp;<BR>ఫలానావాడు ఏనుగును అమాంతం మింగేశాడని హిందువులు చెబుతారు... నేను&nbsp;<BR>నా చిన్నతనంనుండి కృష్ణుడి జీవితాన్ని గురించి వినివున్నాను. కృష్ణుడనే పేరుగల&nbsp;<BR>మనిషి ఒకడు వుండివుండాలని నేను నమ్మాను. అతడు మనకొక అద్భుత&nbsp;<BR>గ్రంథాన్ని యిచ్చిపోయాడని భగవద్గీత తెల్పుతోంది. ఒకణ్ణి గురించిన కట్టు&nbsp;<BR>కథలన్నిటిని పరిశీలిస్తే, అతడి శీలాన్ని తెలుసుకోవచ్చని నేను చెప్పాను కదా.&nbsp;<BR>కట్టుకథలన్నీ అలంకారాలు. అవి శీలానికి అతికేటట్లుగా కల్పితాలై మెరుగులు&nbsp;<BR>దిద్దబడి వుంటాయి. ఉదాహరణకు బుద్ధుణ్ణి తీసుకొందాం. అతడి ప్రధాన&nbsp;<BR>ఆశయం త్యాగం. అతణ్ణి గురించి ప్రజలు చెప్పుకొనే కథలు వేలకొద్ది వున్నాయి.&nbsp;<BR>ప్రతి కథలోను త్యాగగుణం ఎత్తిచూపబడక తప్పదు. అబ్రహాం లింకను గురించి&nbsp;<BR>వేలకొద్ది కథలున్నాయి. ఆ మహాపురుషుడి ఒకానొక గుణవిశేషం వాటిలో&nbsp;<BR>ప్రతిదాన్లోనూ వుంటుంది. ఆ గాధల నన్నిటిని గ్రహించి, వాటిలో ఉమ్మడిగా-&nbsp;<BR>వున్న ఆశయాన్ని గుర్తించి అది ఆ మహాపురుషుడి శీలంలోని ప్రధాన గుణమని&nbsp;<BR>తెలుసుకొంటాం. అలాగే శ్రీకృష్ణునిలో నిస్సంగత్వం ప్రధానగుణంగా మీరు గుర్తి-&nbsp;<BR>స్తారు. అతని కేదీ కావలసింది లేదు. అతనికి ఏ కోర్కె లేదు. అతడు కర్మను&nbsp;<BR>కర్మకొరకే చేస్తాడు. కృషి కోసమే కృషి. ఉపాసన కోసమే ఉపాసన. మేలు&nbsp;<BR>చెయ్యటం మంచిది కాబట్టి మేలు చేయండి. మరేమీ కోరవద్దు. ఇది ఆ మహా-&nbsp;<BR>పురుషుని శీలమై వుండాలి. కాకపోతే ఆ కట్టుకథ లన్నిటిలోను నిస్సంగత్వ మనే&nbsp;<BR>ఒక్క గుణమే తేలదు. కృష్ణుని ధర్మోపదేశం గీత మాత్రమే కాదు...</FONT></p>
<p><FONT FACE="SHREE900, SHREE, sans-serif" SIZE="3">నాకు తెలిసినంత వరకు అతడు ప్రజ్ఞలో, ఔదార్యంలో, కౌశలంలో సమా-&nbsp;<BR>నంగా, అద్భుతంగా పెంపొంది, సర్వతోముఖ సమగ్రత గలిగినవాడు. గౌరవార్హ&nbsp;<BR>మహాపురుషుడుగానేమి, యోధుడుగానేమి, సచివుడగానేమి, మరో దిశలోనేమి&nbsp;<BR>అతడి జీవితం ప్రతిక్షణమూ క్రియాశీలత్వంతో సజీవంగా వుంటుంది. అతడు</FONT></p>
<hr class="puTa_virupu">
<table><tr><td><a class=puTa_lanke href=puTa2560.html>p2560</a></td><td>p2561</td><td><a class=puTa_lanke href=puTa2562.html>p2562</a></td></tr></table>
</div></body></html>
