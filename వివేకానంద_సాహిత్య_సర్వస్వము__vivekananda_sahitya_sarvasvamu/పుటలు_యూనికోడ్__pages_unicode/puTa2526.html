<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2525.html>p2525</a></td><td>p2526</td><td><a class=puTa_lanke href=puTa2527.html>p2527</a></td></tr></table>

<p><FONT FACE="SHREE902, SHREE, sans-serif" SIZE="4">బిల్వమంగళుడు</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">ఈ రచన రాఘవానందస్వామి అమెరికా సంయుక్త రాష్ట్రాల్లో వున్నప్పుడు&nbsp;<BR>మిస్‌ యస్‌.ఇ. వాల్డో అనే ఆమెకు సంబంధించిన కాగితాల్లో కనుక్కోబడింది.</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">ఈ కథ భక్తవిజయం అనే గ్రంథంలోనిది. ఒక గ్రామంలో ఒక బ్రాహ్మణ&nbsp;<BR>యువకు డుండేవాడు. మరో గ్రామంలో నివసించే ఒక వేశ్యకు అలవాటుపడ్డాడు.&nbsp;<BR>ఈ రెండు గ్రామాల మధ్యా ఒక నది వుంది. ఈ యువకుడు ప్రతిరోజూ ఒక&nbsp;<BR>బల్లకట్టుమీద నదిని దాటి ఆ వేశ్య వద్దకు వెళ్లేవాడు. ఒకనాడు తన తండ్రికి&nbsp;<BR>తద్దినం పెట్టవలసి వచ్చింది. ఆ వేశ్య వద్దకు పోవటానికి వీలుకాలేదు. తద్దినం&nbsp;<BR>పెట్టాలి. శ్రాద్ధక్రియకు కావలసిన నియమాలన్నీ పాటించాలి. ఇది హిందువుల&nbsp;<BR>ఆచారం. అతడెంత విసుక్కొన్నా, కసురుకొన్నా చెయ్యక తప్పలేదు. చివరికి ఆ&nbsp;<BR>కర్మకాండ పూర్తయింది. పొద్దుగూకింది. వెంటనే ఒక పెద్ద ఉప్పెన వచ్చింది.&nbsp;<BR>వర్షం కుంభవృష్టిగా కురుస్తోంది. ఆ నది ఉత్తుంగతరంగాలతో ఉర్రూతలూగు-&nbsp;<BR>తోంది. నదిని దాటటం ఎంతో ప్రమాదం. ఐనా అతడు నది వద్దకెళ్లాడు.&nbsp;<BR>బల్లకట్టు లేదు. బల్లకట్టువారు నది దాటటానికి భయపడ్డారు. కాని అతగాడు&nbsp;<BR>వెళ్లకుండా వుండలేడు. వాడికి పిచ్చెక్కిపోతోంది. అందువల్ల వెళ్లవలసిందే.&nbsp;<BR>పైనుండి ఏదో కొట్టుకుని వస్తోంది. దాన్ని తెప్పకొయ్యగా చేసుకొని నదినిదాటి&nbsp;<BR>అవతలి ఒడ్డుకు చేరి దాన్ని పైకిలాగి అతడు వేశ్య యింటికి వెళ్లాడు. తలుపులు&nbsp;<BR>మూసివున్నాయి. తలుపులు తట్టాడు. ఎవరూ లేవలేదు. గోడచుట్టూ ప్రదక్షిణ&nbsp;<BR>చేశాడు. ఒకచోట ఏదో పైనుండి వ్రేలాడుతోంటే తన కోసం ప్రియురాలు కిందకి&nbsp;<BR>వేసిన తాడని, దాని సాయంతో పైకి ఎగబాకి అతడు లోపలకు దిగబోయి కాలు-&nbsp;<BR>జారి పడ్డాడు. ఇంట్లోని వారు ఆ చప్పుడుకు లేచారు. ఆ వేశ్య వచ్చి మూర్ఛ-&nbsp;<BR>పోయిన ఆ యువకుణ్ణి చూసి అతడికి తెలివి వచ్చేట్లు చేసింది. అతడి శరీర-&nbsp;<BR>మంతా దుర్వాసన వేస్తూంది. ఆమె ‘‘నీకేం జరిగింది? శరీరమంతా యీ దుర్వా-&nbsp;<BR>సన ఏమిటి? లోపలికి ఎలా వచ్చావు?’’ అని అడిగాడు. అందు కతడు ‘‘ఓ&nbsp;<BR>ప్రేయసీ! నా కోసం తాడు జారవిడిచావు గదా!’’ అన్నాడు. ఆమె నవ్వి&nbsp;<BR>‘‘ప్రియురా లేమిటయ్యా! మాకు కావలసింది డబ్బు. నీకోసం తాడు జార&nbsp;<BR>విడిచాననుకొన్నావా? ఓయ్‌ పిచ్చివాడా! నువ్వు నదిని ఎలా దాటావు’’ అంది.&nbsp;<BR>నదిలో కొట్టుకొని వస్తున్న కొయ్యసాయంతో దాటా నన్నాడు. సరే పోయి&nbsp;<BR>చూద్దాం అంది. పోయి చూడగా ఆ తాడొక భయంకర విషసర్పం. దాన్ని వూరికే</FONT></p>
<p><FONT FACE="TimesNewRoman, Times, serif" SIZE="2">9 0</FONT></p>
<hr class="puTa_virupu">
<table><tr><td><a class=puTa_lanke href=puTa2525.html>p2525</a></td><td>p2526</td><td><a class=puTa_lanke href=puTa2527.html>p2527</a></td></tr></table>
</div></body></html>
