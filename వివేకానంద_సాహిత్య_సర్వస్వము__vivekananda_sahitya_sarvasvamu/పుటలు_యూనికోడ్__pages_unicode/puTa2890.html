<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2889.html>p2889</a></td><td>p2890</td><td><a class=puTa_lanke href=puTa2891.html>p2891</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">61</FONT></p>
<p><FONT FACE="SHREE900, SHREE, sans-serif" SIZE="3">సాధువుల అడుగుజాడల్లో నడవాలనే భావన, వాళ్ల పవిత్రాశయాలు తమ జీవి-&nbsp;<BR>తాలను తీర్చిదిద్దాలనే తపన ఉంటేచాలు, ఎలాంటి వాడికైనా పని చేయటానికి&nbsp;<BR>నిజమైన శక్తిసామర్థ్యాలు, ఆత్మబలం, విశ్వాసం కల్గుతాయి. తమ సర్వస్వాన్ని&nbsp;<BR>భగవంతునికి లోకహితార్థానికి అర్పించటంవల్ల సన్యాసులు గృహస్థులను అన్ని&nbsp;<BR>ఉన్నత విషయాలలోను ఉత్తేజింప జేస్తున్నారు. దానికి ప్రతిగా గృహస్థులు, సన్యా-&nbsp;<BR>సులకు నాలుగుముద్దల అన్నం పెడుతున్నారు. ఈ అన్నానికి మూలమైన వ్యవ-&nbsp;<BR>సాయ పరిశ్రమకు కావలసిన శక్తిని, ఉత్సాహాన్ని&nbsp;<BR>గృహస్థులు సర్వసంగపరిత్యాగులైన సన్యాసుల ప్రేమ, ఆశీర్వాదాల వల్లనే&nbsp;<BR>పొందుతున్నారు.</FONT></p>
<p><FONT FACE="SHREE900, SHREE, sans-serif" SIZE="3">సన్యాససంస్థలో ఉన్న గుణగణాలను గ్రహించక పోవటంవల్లనే ప్రజలు&nbsp;<BR>ఈ సంస్థను నిందిస్తున్నారు. ఇతర దేశాలమాట ఎలావున్నా, ఈ దేశంలో&nbsp;<BR>గృహస్థుల జీవితనౌక మునిగిపోకుండా ఉండటానికి కారణం, సన్యాసులు దాన్ని&nbsp;<BR>నడుపుతుండటం వల్లనే.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే మహాశయా! ఈ ప్రపంచానికి మేలు జరగాలని దాని-&nbsp;<BR>కోసం అంకితమైన నిజమైన సాధువులు ఎంతమంది కనిపిస్తున్నారు?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: వేల సంవత్సరాలకు శ్రీరామకృష్ణుని వంటి ఒక మహాసన్యాసి&nbsp;<BR>ఉద్భవిస్తే చాలు! ఆయన అవతరించిన తర్వాత వేయి సంవత్సరాల వరకు,&nbsp;<BR>ఆయన వదిలి వెళ్లిన ఆదర్శాలలోనే ప్రజలు తమ జీవితాలను సక్రమమార్గంలో&nbsp;<BR>నడుపుకోగలరు. ఈ దేశంలో సన్యాస వ్యవస్థ నిలిచి వున్నందువల్లనే, పురుషో-&nbsp;<BR>త్తములు యిక్కడ జన్మిస్తున్నారు. జీవితంలోని అన్ని ఆశ్రమాలలోను కొద్దో&nbsp;<BR>గొప్పో లోపాలు ఉండకపోవు. ఈ సన్యాసాశ్రమంలోను తప్పులున్నప్పటికీ ఇతర&nbsp;<BR>ఆశ్రమాలన్నిటికన్న, ఈ సన్యాసాశ్రమం ఉత్తమమైందిగా నిలిచి ఉండటానికి&nbsp;<BR>కారణమేమిటి? నిజమైన సన్యాసులు లోకహితాచరణకై తమ ముక్తినికూడా&nbsp;<BR>తృణీకరించడం వల్లనే సన్యాసాశ్రమం అన్ని ఆశ్రమాలకన్నా మిన్నగా నిలిచి-&nbsp;<BR>వుంది. అలాంటి ఉత్తమమైన ఆశ్రమంపట్ల నీవు కృతజ్ఞతాభావం చూపకపోతే&nbsp;<BR>నిన్ను మనిషిగా నేను గుర్తించను.</FONT></p>
<p><FONT FACE="SHREE900, SHREE, sans-serif" SIZE="3">ఇలా మాట్లాడుతూవున్న స్వామి ముఖారవిందం తేజస్సుతో వెల్గ&nbsp;<BR>సాగింది. శిష్యుని కళ్లముందు ఆయన రూపుదాల్చిన సన్యాసంలాగా ప్రకాశిం-&nbsp;<BR>చాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ సన్యాసాశ్రమంయొక్క ఉత్కృష్టతను తన అంతరాత్మలో స్వామి&nbsp;<BR>దర్శిస్తున్నారా అనేటట్లు, ఆయన అంతర్ముఖుడై మధుర స్వరంతో యిలా ఆలా-</FONT></p>
<p><FONT FACE="Bookman-Light, Bookman, serif" SIZE="2">8V5</FONT></p>
<hr class="puTa_virupu">
<table><tr><td><a class=puTa_lanke href=puTa2889.html>p2889</a></td><td>p2890</td><td><a class=puTa_lanke href=puTa2891.html>p2891</a></td></tr></table>
</div></body></html>
