<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa594.html>p594</a></td><td>p595</td><td><a class=puTa_lanke href=puTa596.html>p596</a></td></tr></table>

<p><FONT FACE="TimesNewRoman, Times, serif" SIZE="2">1 8 0</FONT></p>
<p><FONT FACE="SHREE900, SHREE, sans-serif" SIZE="3">భగవంతుడు వున్నచోట మరొకటి వుండలేదు. ప్రపంచం వున్నచోట భగ-&nbsp;<BR>వంతుడు లేడు. ఈ రెండు ఎన్నడూ కలుసుకోవు. అవి వెలుగు చీకట్ల వంటివి.&nbsp;<BR>క్రైస్తవమతం నుండి, ఆ మత ప్రవక్త జీవితంనుండి నేను గ్రహించిం దది. బౌద్ధ-&nbsp;<BR>మతం అటువంటిదే కదా? హిందూమతమూ అలాంటిదే కదా? మహమ్మ&nbsp;<BR>దీయమతం మాత్రం అది కాదా? ఋషులు, ఆచార్యు లందరూ చేసిన బోధ&nbsp;<BR>అదేకదా! మనం పరిత్యజించవలసిన ప్రపంచం ఏది? అది యిదే. దాన్ని నాతో-&nbsp;<BR>కూడా సదా తీసుకుపోతూన్నాను. నా దేహమే అది. ఈ దేహం కోసమే నేను&nbsp;<BR>ఐచ్ఛికంగా నా తోడిమానవుణ్ణి హింసిస్తున్నాను. ఈ దేహానికి అలంకారం చేసి,&nbsp;<BR>దానికి సుఖం కలిగించడానికే ఆ పని చేస్తున్నాను. నేను యితరులకు అపకారం&nbsp;<BR>చేస్తున్నది, తప్పుడు పనులు చేస్తున్నది కేవలం యీ దేహం కోసమే...</FONT></p>
<p><FONT FACE="SHREE900, SHREE, sans-serif" SIZE="3">మహాపురుషులు మరణించారు, దుర్బలులు మరణించారు. దేవతాస్వరూ-&nbsp;<BR>పులు సైతం మరణించారు. మృత్యువు - ఎక్కడ చూసినా అది వుంది. అంతులేని&nbsp;<BR>గతానికి యీ ప్రపంచం శ్మశానభూమి. ఐనా మనం యీ దేహాన్ని అంటిపెట్టు-&nbsp;<BR>కొని వున్నాం. ‘‘నే నెన్నడూ చనిపోవటం లేదు.’’ ఈ దేహం నశించక తప్పదని&nbsp;<BR>స్పష్టంగా తెలిసీ, దీన్ని పట్టుకొని పాకులాడుతున్నాం. ఇందులో అర్థం లేకపో-&nbsp;<BR>లేదు. ఒక అర్థంలో మనం మరణించం. నిజంగా నాశనం లేనిది ఆత్మే. ఐనా&nbsp;<BR>మనం అంటిపెట్టుకొని వుండేది యీ దేహాన్నే. అది మన తప్పు.</FONT></p>
<p><FONT FACE="SHREE900, SHREE, sans-serif" SIZE="3">మీ రంతా జడవాదులే. ఎందుకంటే, ‘‘నేను దేహాన్ని’’ అని మీరు నమ్ము-&nbsp;<BR>తున్నారు. నన్నెవరైనా గాయపరిస్తే, నేను గాయపడ్డానని అంటాను. నన్నెవరైనా&nbsp;<BR>కొడితే, నాకు దెబ్బ తగిలిందని చెబుతాను. నేను దేహాన్ని కానప్పుడు నేనలా&nbsp;<BR>ఎందుకు చెప్పాలి? నే నాత్మనని చెప్పటం వల్ల కలిగే నష్టమేమీ లేదు. నే నీ ముహూ-&nbsp;<BR>ర్తంలో దేహాన్నే. నన్ను నేను భౌతిక పదార్థంగా మార్చుకొన్నాను. కాబట్టి నే నీ&nbsp;<BR>దేహభావాన్ని త్యజించి, మొదట నేనేమిగా వున్నానో ఆ యథాస్థితికి మారిపో-&nbsp;<BR>వాలి. నేను ఆత్మను - ఏ ఆయుధమూ చీల్చలేని, ఏ ఖడ్గమూ ఖండించలేని,&nbsp;<BR>ఏ అగ్నీ దహించలేని, ఏ వాయువు శుష్కింపచెయ్యలేని ఆత్మను నేను. దీనికి&nbsp;<BR>పుట్టుకలేదు; చావు లేదు. ఆది, అంతం లేదు. సృష్టి అయింది కాదిది; ఇది సర్వ-&nbsp;<BR>వ్యాపకమైనది - ఇటువంటి ఆత్మను నేను. ఈ చిన్న మట్టిముద్దను నేనని అను-&nbsp;<BR>కోవటంచేతే సమస్త దుఃఖమూ సంప్రాప్తమౌతోంది. నేను భౌతిక పదార్థాన్నను-&nbsp;<BR>కొంటూ, దీనివల్ల కలిగే అన్ని ప్రతిఫలాలను అనుభవిస్తూన్నాను.</FONT></p>
<p><FONT FACE="SHREE900, SHREE, sans-serif" SIZE="3">నే నాత్మనని తెలుసుకోవటమే అనుష్ఠానమతం. దేహాత్మభ్రాంతిని విడనా-&nbsp;<BR>డండి! ఈ విషయంలో మీ రెంతదాకా పురోగమించారు? మీరు రెండువేల వైద్య-&nbsp;<BR>శాలలు, ఏభైవేల బాటలు నిర్మించి వుండవచ్చు! మీకు ఆత్మజ్ఞానం కలుగని</FONT></p>
<hr class="puTa_virupu">
<table><tr><td><a class=puTa_lanke href=puTa594.html>p594</a></td><td>p595</td><td><a class=puTa_lanke href=puTa596.html>p596</a></td></tr></table>
</div></body></html>
