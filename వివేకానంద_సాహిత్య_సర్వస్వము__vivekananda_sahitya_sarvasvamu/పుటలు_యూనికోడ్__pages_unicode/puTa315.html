<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa314.html>p314</a></td><td>p315</td><td><a class=puTa_lanke href=puTa316.html>p316</a></td></tr></table>


<p><FONT FACE="SHREE900, SHREE, sans-serif" SIZE="3">బెస్తపడుచులకు తన్మూలంగా నిద్రపట్టలేదు. చిట్టచివరకు వారిలో ఒకతె తెల్పిన&nbsp;<BR>ఉపాయం మేరకు వారు తమ చేపల బుట్టలమీద నీళ్లుచల్లి, తమ తలలవద్ద పెట్టు-&nbsp;<BR>కొన్నారు. అప్పుడు వారికి గాఢనిద్ర పట్టింది.</FONT></p>
<p><FONT FACE="SHREE900, SHREE, sans-serif" SIZE="3">సంసారమే మన చేపలబుట్ట. భోగార్థం మనం దానిపై ఆధారపడకూడదు.&nbsp;<BR>ఆధారపడేవారు తామసికులు, సంసారబద్ధులు. వీరి తరువాత గణింపతగ్గ&nbsp;<BR>వారు రాజసికులు; ఎంతసేపూ ‘నేను, నేను’ అని పలుకుతూ వీరు అహంభావ&nbsp;<BR>పూరితులైవుంటారు. ఒక్కోసారి వీరు సత్కర్మ ఒనరుస్తూంటారు. తన్మూ-&nbsp;<BR>లంగా వీరు పారమార్థికులు కావచ్చు. కాని అంతర్ముఖులై, ఆత్మారాములై వుండే-&nbsp;<BR>వారు ఉత్తమోత్తములు, వీరే సాత్త్వికులు. ఈ సత్త్వరజస్తమోగుణాలు ప్రతి&nbsp;<BR>వ్యక్తిలోను వుంటవి. ఐనా ఒక్కొక్కటి ఒక్కోసారి ప్రధానమవుతుంటుంది.</FONT></p>
<p><FONT FACE="SHREE900, SHREE, sans-serif" SIZE="3">సృష్టి అంటె ‘నిర్మించటం’ కాదు; జీలుగుబెండు రేణువులను నీటితొట్టె&nbsp;<BR>అడుగున పడవేసినప్పుడు అవి ఒక్కొక్కటిగాగాని గుంపులు గుంపులుగాగాని నీటి&nbsp;<BR>ఉపరితలానికి దూసుకువచ్చేట్లు తాను కోల్పోయిన సమత్వాన్ని మళ్లా పొందే&nbsp;<BR>నిమిత్తం ప్రకృతిచేసే తీవ్రప్రయత్నమే సృష్టి. జీవనాన్ని చెడు వెన్నంటి&nbsp;<BR>వుంటుంది; ఉండటం విధాయకం. స్వల్పమైన చెడే మన జీవితానికి మూలం.&nbsp;<BR>లోకంలోవున్న రవ్వంత దౌష్ట్యం చాల మంచిది; ఎందుకంటె సమత్వం మళ్లా&nbsp;<BR>సాధింపబడగానే ప్రపంచం అంతమవుతుంది - సమత్వమన్నా వినాశమన్నా&nbsp;<BR>ఒక్కటే కదా. ప్రపంచం అంతమొందేటప్పుడు దానితోబాటు మంచిచెడులు&nbsp;<BR>అంతరిస్తాయి; కాని మనం ప్రపంచాతీతులం కాగలిగితే మంచిచెడులను అతిక్ర-&nbsp;<BR>మించి బ్రహ్మానందాన్ని పొందుతాం.</FONT></p>
<p><FONT FACE="SHREE900, SHREE, sans-serif" SIZE="3">కష్టంతో కూడివుండని సుఖాన్ని, చెడుతో కూడివుండని మంచిని&nbsp;<BR>పొందటం అసాధ్యం; ఎందుకంటె భ్రష్టమైన సమతే జీవన మనబడుతోంది.&nbsp;<BR>మనకు కావలసింది స్వాతంత్య్రం - జీవనంకాదు, సుఖంకాదు, మంచికాదు.&nbsp;<BR>సృష్టికి ఆది అంతం లేవు. అది అనంతం. అనంత సరోవరంలో సదా చలించే&nbsp;<BR>చిరు అల. ఈ సరోవరంలో కొన్నిచోట్లలో సమత మళ్లా సాధింపబడింది.&nbsp;<BR>ఇంకా అందుకోబడని లోతైన తావులు వున్నవి; కాని యీ వీచిక సదా ముందుకు&nbsp;<BR>ఏగుతూనేవుంది; సమత్వాన్ని పొందే ప్రయత్నం నిరంతరం సాగుతూనేవుంది.&nbsp;<BR>జన్మ మృత్యువు లనేవి ఒక్కదానికే వివిధపేర్లు, ఒక్క నాణెపు రెండువైపులే. జీవన&nbsp;<BR>సంరంభమూ మరుక్షణంలో మరణ ప్రయత్నమూ అనే అనిర్వచనీయాలైన&nbsp;<BR>యీ రెండు స్థితులుకూడ మాయే. యథార్థతత్త్వమైన ఆత్మ యీ మాయకు&nbsp;<BR>అతీతమై వెలస్తోంది. దేన్లోనుంచి మనం భిన్నులమై, దేన్ని బాహ్యంగా వున్నట్లు&nbsp;<BR>భ్రమించి, దైవభావంతో పూజిస్తుంటామో అది నిజానికి మన ఆత్మే; యథార్థ</FONT></p>
<hr class="puTa_virupu">
<table><tr><td><a class=puTa_lanke href=puTa314.html>p314</a></td><td>p315</td><td><a class=puTa_lanke href=puTa316.html>p316</a></td></tr></table>
</div></body></html>
