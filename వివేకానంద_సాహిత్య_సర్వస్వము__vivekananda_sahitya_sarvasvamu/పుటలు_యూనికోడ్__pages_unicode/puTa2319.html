<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2318.html>p2318</a></td><td>p2319</td><td><a class=puTa_lanke href=puTa2320.html>p2320</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 7 0</FONT></p>
<p><FONT FACE="SHREE900, SHREE, sans-serif" SIZE="3">మాత్రమే వెలువడతాయి. ఎందుకంటే అకలంక ప్రేమస్వరూపి అయిన భగ&nbsp;<BR>వంతుని వారి హృదయాలు స్పృశించి వుంటాయి. అప్పుడు మాత్రమే, అన్ని&nbsp;<BR>శాఖాదురభిమానపు పోరులు అణగిపోతాయి. అప్పుడు మాత్రమే మనం హిందు-&nbsp;<BR>వనే శబ్దాన్ని, ఆ పేరు పెట్టుకొన్న ప్రతివానినీ అర్థం చేసికోగలం. అప్పుడు&nbsp;<BR>మాత్రమే అలాటి హిందువును మన హృదయంలోనికి ఆకర్షించుకోవడానికి,&nbsp;<BR>కౌగిట చేర్చుకొని గాఢంగా ప్రేమించడానికి, తగిన స్థితి మనకు సంప్రాప్తిస్తుంది.&nbsp;<BR>నా మాటలు గుర్తుంచుకోండి; అప్పుడు మాత్రమే మీరు నిజమైన హిందువులు.&nbsp;<BR>హిందువనే పేరు ఉచ్చరించగానే, బలవర్థకమైన విద్యుత్ప్రవాహం మీ శరీరాలను&nbsp;<BR>పులకరింపచేస్తుంది. హిందువని పేరు పెట్టుకొని, ఏ దేశంలోవున్నా, మన&nbsp;<BR>భాషను మాటాడేవాడైనా కాకపోయినా, అతడు నీకు సన్నిహిత ప్రియబంధువై&nbsp;<BR>తోచేటప్పుడు మాత్రమే నీ వొక హిందువనిపించుకోవడానికి తగినవాడ వవు-&nbsp;<BR>తావు. హిందువనే పేరుగల ఎవడైనా, ఆపదలో వున్నప్పుడు, నీ హృదయం కరిగి,&nbsp;<BR>నీ పుత్రుడే ఆపదలో వున్నట్లు నీవు అనుభూతి పొందినప్పుడు మాత్రమే నీవు&nbsp;<BR>హిందువనిపించుకోవడానికి అర్హుడ వవుతావు. ఈ ఉపన్యాసారంభంలో నేను&nbsp;<BR>పేర్కొన్న అసదృశ మహామూర్తి అయిన మీ గురుగోవిందసింగు మహాశయుని-&nbsp;<BR>లాగా, సోదర హిందువులకోసం సర్వం భరించడానికి సిద్ధంగా వున్నప్పుడే మీరు&nbsp;<BR>హిందువులనిపించుకోవడానికి తగిన వారవుతారు. ఎవరు హిందూమత రక్షణ-&nbsp;<BR>కోసం తన రక్తాన్ని బలి ఇచ్చాడో, ఎవరు యుద్ధభూమిలో తన కొడుకుల&nbsp;<BR>హత్యను కనులారచూచినా, హృదయాన్ని చిక్కబట్టి, తన దేశాన్ని పీడించే శత్రు-&nbsp;<BR>వుల్ని ఎదిరించి పోరాడ సాహసించాడో, - అయ్యో! ఎవరికోసం తన రక్తాన్ని&nbsp;<BR>తన సన్నిహిత ప్రియబంధువుల రక్తాన్ని బలిగా అర్పించి, అట్టివారి చేతనే తన&nbsp;<BR>మాతృదేశంనుండి వెళ్లగొట్టబడ్డాడో, ఆ అప్రతిమ మహామూర్తి, గాయపడిన&nbsp;<BR>సింహంలాగా, యుద్ధభూమినుండి మరలి, దక్షిణదేశంలో ప్రశాంతంగా&nbsp;<BR>ప్రాణాలు విడవడానికై ప్రవాసం వెళ్లినా, కృతఘ్నులై తన్ను పరిత్యజించిన వారిని&nbsp;<BR>గూర్చి, ఒక్క కఠినమైన మాటైనా తన పెదవులనుండి వెలువడనీయలేదు! మీ&nbsp;<BR>దేశానికి మీరుపకారం చేయగోరితే, మీలోని ప్రతివాడు, అలాటి గురుగోవింద-&nbsp;<BR>సింగు కావలసి వుంటుంది. మీ స్వదేశీయులలో వేలకొద్దీ లోపాలు మీకు కన్పించ&nbsp;<BR>వచ్చు; అయినా, వారిలోని హిందూరక్తాన్నే గుర్తించి పాటించండి! వారు మీకు&nbsp;<BR>అపాయం కల్గించడానికే సర్వవిధాలా ప్రయత్నించివుండినా, మీరు పూజ&nbsp;<BR>లర్పించవలసిన ప్రధాన దేవతలు వారే! వారిలో ప్రతి ఒక్కడు, మీపై శాపనార్థాలు&nbsp;<BR>విసురుతున్నా, మీరు మాత్రం వారిపై దీవనలనే కురిపించండి. వారు మిమ్మల్ని&nbsp;<BR>తరిమివేసిన, ఆ మహాసింహాలలాగా మౌనంవహించి చాటుకు వెళ్లి, శాంతంతో</FONT></p>
<hr class="puTa_virupu">
<table><tr><td><a class=puTa_lanke href=puTa2318.html>p2318</a></td><td>p2319</td><td><a class=puTa_lanke href=puTa2320.html>p2320</a></td></tr></table>
</div></body></html>
