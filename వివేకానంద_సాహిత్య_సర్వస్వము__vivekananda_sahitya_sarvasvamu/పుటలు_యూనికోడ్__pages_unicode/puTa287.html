<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa286.html>p286</a></td><td>p287</td><td><a class=puTa_lanke href=puTa288.html>p288</a></td></tr></table>
<p><FONT FACE="SHREE900, SHREE, sans-serif" SIZE="3">దివ్యప్రేమ</FONT></p>

<p><FONT FACE="SHREE900, SHREE, sans-serif" SIZE="3">చిట్టచివరకు ప్రేమ, ప్రేమించేవ్యక్తి, ప్రేమించబడేది ఒక్కటే అవుతుంది.&nbsp;<BR>అదే గమ్యం... జీవుడూ మానవుడూ, జీవుడూ దేవుడూ వేరై ఎందుకుండాలి?&nbsp;<BR>ప్రేమ సుఖానుభూతికోసమే! భగవంతుడు తనను తాను ప్రేమించుకో ఉద్దేశిం-&nbsp;<BR>చాడు. కాబట్టి తనను తాను ఆతడు వివిధ భాగాలుగా విభజించుకొన్నాడు...&nbsp;<BR>‘‘సృష్టిహేతువంతా యిదే!’’ అని ప్రేమికు డంటాడు. ‘‘మనం అందరం&nbsp;<BR>ఒక్కరమే! ‘నేనూ నా జనకుడూ ఒక్కరమే.’ ఈశ్వరుణ్ణి ప్రేమించటానికై నే&nbsp;<BR>నిప్పుడు విడిగావున్నాను... చక్కెర అవటం మేలా చక్కెర తినటం మేలా?&nbsp;<BR>చక్కెర అవటం ఏమిటి? అదెలాటి పరిహాసం! చక్కెర తినటంలో హాయి లేదా?&nbsp;<BR>అనంతప్రేమ సుఖానుభూతి యిలాటిదే!</FONT></p>
<p><FONT FACE="SHREE900, SHREE, sans-serif" SIZE="3">ఈశ్వరుణ్ణి తండ్రిగా, తల్లిగా, మిత్రుడిగా, బిడ్డగా వివిధ భావాలతో ప్రేమిం-&nbsp;<BR>చటం మనలోని భక్తిని బలవత్తరం చేసుకోటానికే! భగవంతుడికి&nbsp;<BR>ఆంతరంగికంగా సన్నిహితులమవటం కోసమే. స్త్రీ పురుషుల మధ్య వెలసే&nbsp;<BR>ప్రణయం ప్రగాఢమైనది. ఆ భావంతో మధురభావంతో ఈశ్వరుణ్ణి ప్రేమిం-&nbsp;<BR>చాలి. స్త్రీ తన తండ్రిని ప్రేమిస్తుంది; తల్లిని ప్రేమిస్తుంది; బిడ్డను ప్రేమిస్తుంది;&nbsp;<BR>మిత్రుణ్ణి ప్రేమిస్తుంది; కాని తండ్రి మ్రోలగాని, తల్లి మ్రోలగాని, బిడ్డ&nbsp;<BR>మ్రోలగాని, మిత్రుడి మ్రోలగాని సమగ్రంగా తనను తాను వ్యక్తీకరించుకోలేదు.&nbsp;<BR>కేవలం ఒక్క వ్యక్తి సమక్షంలోనే ఆమె ఏమీ మరుగుపరచదు. మనిషిని&nbsp;<BR>గురించికూడ యిలాగే యోచించటం చెల్లుతుంది... సతీపతుల సంబంధం&nbsp;<BR>సర్వతోముఖమైన సంబంధం. సమస్త ప్రేమభావాలు స్త్రీ పురుషుల పరస్పర ప్రణ-&nbsp;<BR>యభావంలో కేంద్రీకృతమై వున్నవి. భర్తలో భార్యయొక్క తండ్రి&nbsp;<BR>వున్నాడు, మిత్రుడు వున్నాడు, బిడ్డ వున్నాడు. భార్యలో భర్తయొక్క తల్లివుంది,&nbsp;<BR>కుమార్తె వుంది, మరేమైన పూతబాంధవ్యం వుంది. ఈ స్త్రీ పురుషుల&nbsp;<BR>సమగ్ర ప్రణయంవంటి ప్రణయం ఈశ్వరుడిపట్ల వ్యక్తం కావాలి. ఏ ప్రేమను&nbsp;<BR>పురస్కరించుకొని ఒక స్త్రీ ఎలాటి రక్తసంబంధమూ లేక సంపూర్ణంగా,&nbsp;<BR>వెరపులేక, బిడియంలేక హృదయాన్ని విప్పి ఆత్మార్పణ చేసుకొంటుందో&nbsp;<BR>తాదృశప్రేమ భగవంతుడిపట్ల ప్రసరించాలి. అప్పుడే చీకట్లు పటాపంచలవుతవి.&nbsp;<BR>తనను గురించిన దాపరికం ఏమీ తన వద్ద వుండనట్లు, తన ప్రేమికుడి&nbsp;<BR>వద్దకూడ ఆమెకు దాపరికం వుండదు. ఈ రీతి ప్రణయం దేవుడిపట్ల వ్యక్తం&nbsp;<BR>కావాలి. ఈ విషయాలు అవలీలగా ఆకళింపు కావు. కాలక్రమాన మీ కివి&nbsp;<BR>సుబోధకా లవుతవి. అప్పుడు స్త్రీపురుష భావం తొలగిపోతుంది. ‘‘వేసవి&nbsp;<BR>కాలంలో నదీతీరంలోని ఇసుకమీది నీటిబొట్టు ఎలాటిదో యీ జీవితం&nbsp;<BR>అలాటిది, యీ జీవిత సంబంధాలు అలాటివి.’’</FONT></p>
<hr class="puTa_virupu">
<table><tr><td><a class=puTa_lanke href=puTa286.html>p286</a></td><td>p287</td><td><a class=puTa_lanke href=puTa288.html>p288</a></td></tr></table>
</div></body></html>
