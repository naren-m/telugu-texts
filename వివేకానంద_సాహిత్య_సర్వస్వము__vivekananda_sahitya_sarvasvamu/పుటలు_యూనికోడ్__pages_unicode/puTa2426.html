<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2425.html>p2425</a></td><td>p2426</td><td><a class=puTa_lanke href=puTa2427.html>p2427</a></td></tr></table>
<p><FONT FACE="SHREE900, SHREE, sans-serif" SIZE="3">ఖేత్రీమహారాజు అభినందనకు సమాధానం </FONT><FONT FACE="TimesNewRoman, Times, serif" SIZE="2">3 7 7</FONT></p>
<BR>
<p><FONT FACE="SHREE900, SHREE, sans-serif" SIZE="3">మానవకోటిలో అత్యధిక సంఖ్యాకులు తమ సంగ్రహణశక్తులకు తగినట్లు&nbsp;<BR>స్పష్టరూపంలో కనబడినగానీ శక్తిని గుర్తింపజాలరు. వారికి యుద్ధావేశం,&nbsp;<BR>ఆర్భాటం అందు ప్రదర్శించబడే శక్తి స్పష్టంగా బోధపడుతుంది. అన్నిటినీ కూల-&nbsp;<BR>ద్రోసికొంటూ, సుడిగాలిగా వీచినదంతా వారికి మృత్యువుగానే కనబడుతుంది.&nbsp;<BR>భారతదేశం చాలా శతాబ్దాలుగా తనపై దండెత్తినవారికి పాదాక్రాంతమై వుంది.&nbsp;<BR>ప్రతిఘటించాలనే చింతకానీ, ప్రతిఘటించగలమనే ఆశగానీ భారతీయులకు లేక-&nbsp;<BR>పోయింది. ప్రజల్లో ఐకమత్యం, దేశాభిమానం మృగ్యమయ్యాయి. కాబట్టి&nbsp;<BR>అలాంటివారికి భారతదేశం కుళ్లిన ఎముకల పోగుగాను, మురిగిపోయిన నిర్జీవ-&nbsp;<BR>పదార్థంగాను కనబడగలదు.</FONT></p>
<p><FONT FACE="SHREE900, SHREE, sans-serif" SIZE="3">యోగ్యతకలవారే జీవిస్తారని చెబుతారు. సాధారణంగా ఆమోదించబడిన&nbsp;<BR>అర్థంలో - జాతులలోకంతా చాలా అయోగ్యమైన జాతికదా ఇది? దారుణ,&nbsp;<BR>దుస్సహ దురదృష్ట పరంపరకు ఎలా తాళగలిగిందీ జాతి? నేటికీ వినాశలక్షణ&nbsp;<BR>మొక్కటైనా దీనిలో ఇప్పటికీ కనిపించదేమి? శక్తులను అధికాధికంగా పెంపొం-&nbsp;<BR>దించుకొంటూ, పటిమ, చురుకుదనం ఎక్కువగా కలవని పేర్కొనబడుచున్న&nbsp;<BR>జాతులు రోజూ ఛిన్నాభిన్నమైపోవడాని కేమి కారణం? ఆ జాతు లన్నిటి&nbsp;<BR>కంటె తక్కువస్థాయిలోని హిందువు శక్తే వృద్ధిపొందడాని కేమి కారణం? క్షణ&nbsp;<BR>మాత్రాన లోకాన్ని రక్తస్రవంతిలో ముంచివేయగల శక్తిమంతులకు ఘనసత్కా-&nbsp;<BR>రాలు చేయడం అవసరమే! కొన్ని లక్షలమందిని గొప్ప ఐశ్వర్యవంతులుగా చేయ-&nbsp;<BR>డానికి, ప్రపంచ జనాభాలోని సగంమందిని తిండిలేకుండా చేసినవారి కీర్తి&nbsp;<BR>గొప్పదే. కానీ, పరుల పొట్టకొట్టకుండా, కోట్లకొలది ప్రజలకు శాంతి, సంతుష్టి&nbsp;<BR>కలిగించినవారు మాన్యులు కారా? ఇతరులను హింసించక, కోట్లకొద్ది మానవు-&nbsp;<BR>లను పెంచి పెద్దచేసి ఉత్తమ జీవితపథంలో వారిని నడిపించుటలో ఎట్టి శక్తి&nbsp;<BR>ప్రదర్శిత మవడంలేదు.</FONT></p>
<p><FONT FACE="SHREE900, SHREE, sans-serif" SIZE="3">ప్రాచీనజాతుల పౌరాణిక గాథలలోని వీరుల చరిత్రలను చదివితే వారి&nbsp;<BR>ప్రాణశక్తి దేహంలో ఒకభాగంలో కేంద్రీకృతమై వున్నట్లూ, అది స్పర్శింపబడకుం-&nbsp;<BR>డేంతవరకు వారిని జయించడం అసాధ్యమైనట్లు తెలుస్తోంది. అట్లే, ప్రతిజాతికి&nbsp;<BR>ఒక విశిష్టమైన ప్రాణకేంద్రం వుందనిపిస్తుంది. దాన్ని స్పర్శించనంతవరకు ఎన్ని&nbsp;<BR>ఆపదలు వచ్చినా, అది నాశనం చెందదు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశ ప్రాణశక్తి దాని మతంలో వుంది. హిందువులు తమకు తమ&nbsp;<BR>పూర్వులనుండి సంక్రమించిన మహత్తరమైన సంపదను మరువనంతవరకు, ఈ&nbsp;<BR>జాతిని నశింపజేయజాలిన శక్తి భూమండలంలో లేదు.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa2425.html>p2425</a></td><td>p2426</td><td><a class=puTa_lanke href=puTa2427.html>p2427</a></td></tr></table>
</div></body></html>
