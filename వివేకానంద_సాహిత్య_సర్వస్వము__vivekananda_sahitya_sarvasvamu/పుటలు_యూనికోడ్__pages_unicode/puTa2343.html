<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2342.html>p2342</a></td><td>p2343</td><td><a class=puTa_lanke href=puTa2344.html>p2344</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 9 4</FONT></p>
<p><FONT FACE="SHREE900, SHREE, sans-serif" SIZE="3">ఆ తీరమూ మారిపోతోంది; ప్రతిక్షణం, పరిసరాలుకూడ, (అంటే దాని&nbsp;<BR>సమీపంలో, చుట్టూవుండేవి) మారిపోతున్నాయి. ఇంక నది అనేది ఏది? ఈ&nbsp;<BR>వికార పరంపరయొక్క, అంటే మార్పులవరుసయొక్క పేరు మాత్రమే ఆ&nbsp;<BR>‘‘నది’’. మనస్సుకూడ అలాంటిదే. దీన్ని ప్రసిద్ధంగా ‘క్షణిక విజ్ఞానవాద’&nbsp;<BR>మంటారు. దీన్ని గ్రహించటం చాలా కష్టం; అయినా, గట్టిపట్టుదలతో, తర్క-&nbsp;<BR>బలంచేత బౌద్ధతత్త్వశాస్త్రం దీన్ని బాగా నిరూపించింది. ఇది, భారతదేశంలో&nbsp;<BR>కొంత వేదాంత భాగానికి విరుద్ధంగా బయలుదేరింది. దీనికి మనం సమాధానం&nbsp;<BR>చెప్పవలసివుంది. అద్వైతంయొక్క సహాయంచేత మాత్రమే దీనికి సమాధానం&nbsp;<BR>చెప్పగలం. మరింక దేనివల్లా అలాటి సమాధానం కుదరదు. అద్వైతమతాన్ని&nbsp;<BR>గూర్చి ప్రజలకు విపరీతభావాలున్నా, అద్వైతాన్నిగూర్చి ప్రజలు పోరాటాలు&nbsp;<BR>సాగించినా, ఈ అద్వైతం ప్రపంచానికి ఎలా తరణోపాయం కాగలదో, మనం కను-&nbsp;<BR>గొందంగాక! అద్వైతంలో మాత్రమే అనేక విషయాలకు, సహేతుకమైన సమా-&nbsp;<BR>ధానాలున్నాయి. ద్వైతమతం, ఇతరమతాలు, ఈశ్వరార్చనకు సాధనాలుగా చాలా&nbsp;<BR>మంచివే; మనస్సుకు సంతృప్తినిచ్చేవే. అవి మనస్సును ఉద్ధరించడానికి సాయప-&nbsp;<BR>డవచ్చు. కానీ, ఎవడైనా మానవుడు సాధకుడుగాను, యుక్తియుక్తుడు&nbsp;<BR>గానుకూడ ఉండదలచితే, ప్రపంచంలో అతనికి ఉపకరించతగింది, అద్వైత&nbsp;<BR>సిద్ధాంతమొక్కటే. సరే, ఇపుడు ఒక ప్రక్కనుండి నిరంతరం నిలుచుండి, రెండవ&nbsp;<BR>ప్రక్క నీటిని వదలివేస్తున్న నదితో పోల్చి, మనస్సునుగూర్చి విచారణచేద్దాం.&nbsp;<BR>మనం ఆత్మ అని పిలిచే ఆ ఐక్యం ఎక్కడుంది? శరీరం నిరంతరం మారిపో-&nbsp;<BR>తున్నా, మనస్సు ఎప్పుడూ మార్పుచెందుతున్నా, మనలోపల మార్పుచెందనిది&nbsp;<BR>ఒకానొకటుంది. అదే, ఈ వస్తువులను గూర్చిన మన భావాలకు స్థిరత్వం కల్పి-&nbsp;<BR>స్తోంది. వేర్వేరు తావులనుండి వచ్చే కాంతికిరణాలు ఒక తెరమీదనో, ఒక గోడ-&nbsp;<BR>మీదనో కదలక, మారక ఉండే మరొక దేనిమీదనో పడినప్పుడు మాత్రమే ఆ&nbsp;<BR>కిరణాలకు ఐక్యం ఏర్పడటం సాధ్యమవుతుంది. అప్పుడు మాత్రమే అవి పూర్ణ-&nbsp;<BR>స్వరూపంగా కూర్పునందడానికి వీలవుతుంది. నరుని ఇంద్రియాలకు ఐక్యం&nbsp;<BR>ఎలా ఏర్పడుతుంది? ఆతని వేర్వేరు భావాలు ఏకమై, ఒక పూర్ణస్వరూపం&nbsp;<BR>పొందడానికి వీలు ఎలా కలుగుతుంది? మనస్సుకూడ మారిపోతూండేదే కాబట్టి&nbsp;<BR>దానిలో ఐక్యం సాధ్యమవుతుందని చెప్పడానికి ఎంత మాత్రమూ అవకాశం లేదు.&nbsp;<BR>కాబట్టి శరీరంకంటె, మనస్సుకంటె, వేరైన ఇంకొకటి వుండితీరాలి. మన భావా-&nbsp;<BR>లన్నీ, మన ఇంద్రియానుభవాలన్నీ, దేనిమీద నిలిచి ఐక్యం పొందగలవో, ఒక&nbsp;<BR>పూర్ణస్వరూపంగా ఏర్పడగలవో, అలాటిది ఏదో ఒకటి, మారనిది, శాశ్వతంగా&nbsp;<BR>వుండేది, ఉండితీరాలి. అదే నరునిలోని నిజమైన జీవుడు, లేక ఆత్మ. పంచ-</FONT></p>
<hr class="puTa_virupu">
<table><tr><td><a class=puTa_lanke href=puTa2342.html>p2342</a></td><td>p2343</td><td><a class=puTa_lanke href=puTa2344.html>p2344</a></td></tr></table>
</div></body></html>
