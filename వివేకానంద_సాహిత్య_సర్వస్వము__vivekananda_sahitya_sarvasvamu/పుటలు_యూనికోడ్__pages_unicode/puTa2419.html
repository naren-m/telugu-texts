<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2418.html>p2418</a></td><td>p2419</td><td><a class=puTa_lanke href=puTa2420.html>p2420</a></td></tr></table>
<p><FONT FACE="SHREE902, SHREE, sans-serif" SIZE="5">ధైర్యశాలులైన నా బిడ్డలకు హితవు</FONT><FONT FACE="TimesNewRoman, Times, serif" SIZE="3"><sup>*</sup></FONT></p>
<BR>
<p><FONT FACE="SHREE900, SHREE, sans-serif" SIZE="3">మీ నిర్మాణ కార్యక్రమంతో ముందుకు సాగిపోండి. ప్రేమ, చిత్తశుద్ధి, క్షమ&nbsp;<BR>- ఇవి తప్ప మరేమీ అక్కర్లేదు. జీవితమనగా వికాసం; అంటే వ్యాకోచం. అది&nbsp;<BR>ప్రేమగాక వేరేమి? కాబట్టి ప్రేమంతా జీవితమే. అదే జీవితసూత్రం. స్వార్థ&nbsp;<BR>పరత్వమంతా మృత్యువే. ఇహంలో, పరంలోకూడ ఇదే సత్యం. శుభం చేయడమే&nbsp;<BR>జీవితం. పరులకు మేలుచేయకపోవడమే మరణం. మీరు చూసే మానవ&nbsp;<BR>పశువులలో నూటికి తొంభైమంది జీవన్మృత్యులే. వారు పిశాచాలు - ఏలంటే,&nbsp;<BR>ప్రేమకలవాడే ప్రాణంకలవాడు.</FONT></p>
<p><FONT FACE="SHREE900, SHREE, sans-serif" SIZE="3">బిడ్డలారా! సానుభూతిని పొందండి; పేదలకోసం, పీడితులకోసం, అజ్ఞా-&nbsp;<BR>నులకోసం, ఈ సానుభూతిని పొందండి. తర్వాత సర్వేశ్వరుని పాదాలకు మీ&nbsp;<BR>ఆత్మను సమర్పించండి. అంతట మీకు శక్తి, సహాయం, అప్రతిహతమైన శక్తి&nbsp;<BR>లభిస్తాయి. పోరాటమే గత దశాబ్దంగా నా ధర్మసూత్రం. ఇప్పటికీ పోరాడండి&nbsp;<BR>అనే చెబుతాను. అంతా చీకటిమయంగా వున్నప్పుడూ ‘పోరాడండి’ అనే నేను&nbsp;<BR>చెప్పేవాడిని. చీకటిని ఛేదించుకొని వెలుగు ప్రసరిస్తున్నపుడుకూడ, పోరాటం&nbsp;<BR>సాగించండనే చెబుతాను. బిడ్డలారా! భయపడకండి! నక్షత్రఖచితమైన అంత-&nbsp;<BR>రిక్షం మీపైబడి మిమ్మల్ని అణచివేస్తుందేమో అనే భయంతో దాన్ని చూడకండి.&nbsp;<BR>ఓర్పు వహించండి. కొద్దిగంటలలో, అదంతా మీ పాదాక్రాంతం కాగలదు. వేచి-&nbsp;<BR>వుండండి. కార్యకరి అయ్యేది డబ్బుకాదు, పేరుకాదు, కీర్తికాదు, పాండిత్యం-&nbsp;<BR>కాదు. కార్యకరి అయ్యేది ఒక్క ప్రేమే! దుర్భేద్యాలైన గోడలలాంటి కష్టాలను&nbsp;<BR>భేదించగల్గింది ఒక్క శీలమే!</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు మన ఎదుట కనబడే ప్రశ్న యిది: స్వేచ్ఛలేక వికాసం అసంభవం.&nbsp;<BR>మన పూర్వులు మతానికి స్వేచ్ఛను ప్రసాదించారు. తత్ఫలితంగా మనకు అద్భుత&nbsp;<BR>మైన మతం లభించింది. కానీ, వారు సంఘం కాళ్లకు బరువైన సంకెళ్లు తగిలిం-&nbsp;<BR>చారు. అందువల్ల ఒక్కమాటలో చెప్పాలంటే మన సంఘం ఘోరమైన పెను-&nbsp;<BR>భూతంగా రూపొందింది. పాశ్చాత్య ప్రపంచంలో సంఘానికి సర్వదా&nbsp;<BR>స్వాతంత్య్రం ఇవ్వబడింది. అక్కడివారిని చూడండి. కాని, వారి మతాన్ని&nbsp;<BR>చూడండి.</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">న్యూయార్క్‌నుండి 1894 సం।। నవంబరు 19 వ తేదీన అళగసింగ పెరుమాళ్‌కు&nbsp;<BR>వ్రాసింది.</FONT></p>
<p><FONT FACE="TimesNewRoman, Times, serif" SIZE="2">3 7 0</FONT></p>
<hr class="puTa_virupu">
<table><tr><td><a class=puTa_lanke href=puTa2418.html>p2418</a></td><td>p2419</td><td><a class=puTa_lanke href=puTa2420.html>p2420</a></td></tr></table>
</div></body></html>
