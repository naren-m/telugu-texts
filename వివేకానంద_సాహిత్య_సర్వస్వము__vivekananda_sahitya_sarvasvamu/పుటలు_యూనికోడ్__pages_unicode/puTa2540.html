<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2539.html>p2539</a></td><td>p2540</td><td><a class=puTa_lanke href=puTa2541.html>p2541</a></td></tr></table>

<p><FONT FACE="SHREE900, SHREE, sans-serif" SIZE="3">తల్లికి సహజమైన మెలకువతో ఆమె ఆ బాలుడి జీవితం ఏనాటికి ఎంత&nbsp;<BR>వికసించిందో అనేక ఏళ్లపాటు చూస్తూంది. ఇప్పు డతడికి బడికిపోయే వయస్సు&nbsp;<BR>వచ్చింది. అతడి చదువుకు అవసరమైన వాటిని సంపాదించటానికై నెలల&nbsp;<BR>పర్యంతం ఆమె ఎంత కష్టపడిందో!</FONT></p>
<p><FONT FACE="SHREE900, SHREE, sans-serif" SIZE="3">అవసరాలు అనేకం. ఈ దేశంలో మనుషులు సంతృప్తితో జీవితాలు&nbsp;<BR>గడుపుతారు. మట్టి ప్రమిదలో కాస్త నూనెపోసి ఒక వత్తినివేసి వెలిగించిన దీపం&nbsp;<BR>వెలుగులో వారు చదువుకొంటారు. ఒక తుంగచాప మాత్రమే వారి సామాను.&nbsp;<BR>అలాటి యీ దేశంలో విద్యార్థికి ఎక్కువ అవసరాలు వుండవు. ఐనా కొన్ని&nbsp;<BR>వుంటాయి. వాటిని తీర్చడానికి ఆ పేదతల్లి అనేక రోజులు శ్రమపడ&nbsp;<BR>వలసి వచ్చేది.</FONT></p>
<p><FONT FACE="SHREE900, SHREE, sans-serif" SIZE="3">గోపాలుడికి నూలు ధోవతి, చిన్న నూలుఛద్దరు, వ్రాసుకోవటానికి తాళ-&nbsp;<BR>పత్రాలను, రెల్లు కలాలను, కూర్చోవటానికి చిన్నచాపను (ఈ చాపను చుట్టి&nbsp;<BR>చంకలో పెట్టుకొని అతడు బడికి పోయినప్పుడు దీని మీద కూర్చుంటాడు)&nbsp;<BR>సిరాబుడ్డిని సంపాదించటానికి రోజులకొద్దీ ఆమె ఎంతో కష్టించింది! ఒక మంచి-&nbsp;<BR>రోజు గోపాలుడు మొదటిసారి అక్షరాలను వ్రాయ ప్రయత్నించినప్పుడు ఆమెకు&nbsp;<BR>ఎంత ఆనందం కలిగిందో అది తల్లి హృదయానికే - ఒక పేదతల్లి హృదయానికే&nbsp;<BR>తెలుస్తుంది.</FONT></p>
<p><FONT FACE="SHREE900, SHREE, sans-serif" SIZE="3">మరి యీ రోజు ఆమె మనస్సులో ఒక అంధకారచ్ఛాయ ఏర్పడింది.&nbsp;<BR>ఒంటరిగా పోవటానికి గోపాలుడు భయపడుతున్నాడు. తన వైధవ్యంగాని&nbsp;<BR>ఒంటరితనంగాని పేదరికంగాని ఆమె కిప్పుడు చురుక్కుమనిపించినంతగా&nbsp;<BR>యింతకు ముందెప్పుడూ అనిపించలేదు. క్షణకాలం అంతా చీకటైంది. కాని&nbsp;<BR>తాను విన్న శాశ్వత వాగ్దానం ఒకటి ఆమెకు జ్ఞాపకానికొచ్చింది. ‘‘వేరే ఆలోచ-&nbsp;<BR>నలను మాని నా మీదే ఆధారపడే వారి అవసరా లన్నింటిని నేను తీరుస్తాను.’’&nbsp;<BR>విశ్వసించగల ఆత్మల్లో ఆమె ఒకతె.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి తల్లి తన కన్నీటిని తుడుచుకొని తన బిడ్డతో ‘భయపడ&nbsp;<BR>నక్కర్లే’దంది. ఎందుకంటె ఆ అడవుల్లోనే ఆమె కుమారుడు మరొకడు గోపాలు&nbsp;<BR>డనే పేరుగలవాడు ఆవులను మేపుతున్నాడు. కాబట్టి ఆ అడవులగుండా పోయే-&nbsp;<BR>టప్పుడు యీ గోపాలుడికి భయంవేస్తే ఆ సోదర గోపాలుణ్ణి పిలిస్తే చాలు.</FONT></p>
<p><FONT FACE="SHREE900, SHREE, sans-serif" SIZE="3">ఆ అమ్మకు బిడ్డడే కదా వాడూ. కాబట్టి వాడూ నమ్మాడు.</FONT></p>
<p><FONT FACE="SHREE900, SHREE, sans-serif" SIZE="3">ఆరోజు బడినుండి అడవిగుండా యింటికి వస్తున్నప్పుడు గోపాలుడికి&nbsp;<BR>భయం వేసింది. వెంటనే వాడు ‘‘సోదర గోపాలా, నువ్విక్కడున్నావా? ఉన్నావనీ,&nbsp;<BR>నిన్ను పిలువవలసిందనీ మా అమ్మ చెప్పింది. తోడులేనందున నాకు భయంగా</FONT></p>
<hr class="puTa_virupu">
<table><tr><td><a class=puTa_lanke href=puTa2539.html>p2539</a></td><td>p2540</td><td><a class=puTa_lanke href=puTa2541.html>p2541</a></td></tr></table>
</div></body></html>
