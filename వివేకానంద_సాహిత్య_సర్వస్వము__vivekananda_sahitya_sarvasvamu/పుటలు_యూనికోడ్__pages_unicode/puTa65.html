<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa64.html>p64</a></td><td>p65</td><td><a class=puTa_lanke href=puTa66.html>p66</a></td></tr></table>
<p><FONT FACE="SHREE900, SHREE, sans-serif" SIZE="3">విశ్వమత మహాసభోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">నాలు. ఆమూలం ఏకరీతిలో నాపట్ల దయచూపిన యీ సభాసదులకు - వివిధ&nbsp;<BR>మతాంతర్గత వైషమ్యాన్ని పోగొట్టే ప్రతి సద్భావాన్ని ప్రశంసనాపూర్వకంగా&nbsp;<BR>ఆలకించిన యీ శ్రోతలకు - నా అభివందనాలు. ఈ సర్వసమ్మేళనంలో&nbsp;<BR>అడపాదడపా కొన్ని అపస్వరాలూ మన చెవిని సోకాయి. అవి ప్రత్యేకమైన తమ&nbsp;<BR>వైషమ్యంచేతనే సాధారణ సామరస్యాన్ని మధురతరం గావించివున్నాయి కాబట్టి&nbsp;<BR>వాటికి నా ప్రత్యేకాభివందనాలు.</FONT></p>
<p><FONT FACE="SHREE900, SHREE, sans-serif" SIZE="3">మతైక్యానికి సర్వమతసామాన్యోపపత్తులను గురించి ఎంతో వినివున్నాం.&nbsp;<BR>ఇందుకు నేను ప్రస్తుతం నా సిద్ధాంతాన్ని దేన్నిగాని ప్రత్యేకంగా ప్రకటించ సాహ-&nbsp;<BR>సించటంలేదు. ఏ ఒకానొక మతమో శ్రేష్ఠత్వాన్నిపొంది మిగిలినవన్నీ నశించ-&nbsp;<BR>టంచే యీ ఐక్యం సిద్ధిస్తుందని యిక్కడున్నవా రెవరైనా భావిస్తే, నేను వారికి,&nbsp;<BR>‘‘అన్నా, నీది అసాధ్యమైన ఆశయం సుమా!’’ అనే చెబుతాను. క్రైస్తవుడు&nbsp;<BR>హిందూమతాన్ని అవలంబించాలని నేను కోరతానా? శివ! శివా! నే నెన్నడూ అలా&nbsp;<BR>కోరను. హిందువుగాని, బౌద్ధుడుగాని క్రైస్తవ మతాన్ని అవలంబించాలని కోర-&nbsp;<BR>తానా! రామ! రామ! కలలోకూడ కోరను.</FONT></p>
<p><FONT FACE="SHREE900, SHREE, sans-serif" SIZE="3">విత్తనం నేలలో నాటబడింది; మన్ను, గాలి, నీరు దాన్ని చుట్టువారి&nbsp;<BR>వున్నవి. ఆ విత్తనం మన్ను అవుతుందా, గాలి అవుతుందా, లేక నీరవుతుందా?&nbsp;<BR>ఏదీకాదు. అది మొక్క అవుతుంది - ఆత్మవికాస నియమాన్ని అనుసరించి అభి-&nbsp;<BR>వృద్ధి పొందుతూ, గాలిని మన్నును నీటిని జీర్ణంచేసుకొని వాటిని వృక్షతత్త్వంగా&nbsp;<BR>మారుస్తూ, మొక్కగా పరిణమిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">మతవిషయం - ధర్మవిషయం - కూడ యిలాటిదే. క్రైస్తవుడు హిందు-&nbsp;<BR>వుగాగాని, బౌద్ధుడుగాగాని కానక్కర్లేదు. అంతేగాక హిందువుగాని, బౌద్ధుడుగాని&nbsp;<BR>క్రైస్తవుడుగా కానక్కర్లేదు. కాని ప్రతివ్యక్తీ యితరుల భావాలను - యితర మత-&nbsp;<BR>సారాన్ని - గ్రహిస్తూవుండి స్వకీయవ్యక్తిత్వాన్ని నిలుపుకొని, స్వీయవికాస నియ-&nbsp;<BR>మానుసారం అభివృద్ధి గాంచాలి.</FONT></p>
<p><FONT FACE="SHREE900, SHREE, sans-serif" SIZE="3">మతమహాసభ లోకానికి ఏదైనా చాటివుంటే, అది యిది: పూజ్యత, పవి-&nbsp;<BR>త్రత, త్యాగం - యివి ప్రపంచంలో ఏ మతసంస్థకూ ప్రత్యేకమైన ‘‘హక్కులు’’</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">అన్యమతాశయగ్రహణ విషయంలో ఈ క్రింది సంఘటన ఎంతో గమనింపదగి-&nbsp;<BR>వుంది:</FONT></p>
<p><FONT FACE="SHREE900, SHREE, sans-serif" SIZE="3">‘‘విశ్వమతమహాసభలో తన ఉపన్యాసం నడుమ వివేకానందస్వామి ఒక నిమిషం&nbsp;<BR>ఆగి, ‘హిందువుల వేద వేదాంతాలను చదివి, వారి మతాన్నిగూర్చి స్వతంత్రజ్ఞానాన్ని పొందిన&nbsp;<BR>వారు మీలో ఎందరున్నారో చేతులెత్తండి’ అన్నాడు. వివిధ దేశతత్త్వజ్ఞశిఖామణులతోకూడిన&nbsp;<BR>ఆ మహాసభలో ముగ్గురు నలుగురు మాత్రమే చేతు లెత్తారు. అంత ఆతడు తన ప్రతిభాతి</FONT></p>

<BR>
<hr class="puTa_virupu">
<table><tr><td><a class=puTa_lanke href=puTa64.html>p64</a></td><td>p65</td><td><a class=puTa_lanke href=puTa66.html>p66</a></td></tr></table>
</div></body></html>
