<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1419.html>p1419</a></td><td>p1420</td><td><a class=puTa_lanke href=puTa1421.html>p1421</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - ఆత్మ : దాని బంధనం, మోక్షం</FONT></p>
<p><FONT FACE="SHREE900, SHREE, sans-serif" SIZE="3">191</FONT></p>
<p><FONT FACE="SHREE900, SHREE, sans-serif" SIZE="3">‘‘వైరాగ్యం’’ అంటే అసత్తును విడిచి, సత్తును చేపట్టడం అని అర్థం. ఈ&nbsp;<BR>వైరాగ్యమే వేదాంత మతబోధయొక్క ఆద్యంతం. ఇది సాధిస్తే గెలుపునొందినట్లే.&nbsp;<BR>ఐహిక ప్రియులగువారు ‘‘దీనినుండి వెలువడాలని కాని, పరమ గమ్యాన్ని&nbsp;<BR>(బ్రహ్మమును) మళ్లీ చేరాలనిగాని, మన మేల ప్రయత్నం చేయాలి? అందరం&nbsp;<BR>బ్రహ్మంనుండే వచ్చామనుకొందాం! కాని యిక్కడ సుఖకరంగా, హృద్యంగా&nbsp;<BR>వుందే? కాబట్టి ఈ ప్రపంచంలో వుండే సాధ్యమైనంత సుఖాన్నెందుకు&nbsp;<BR>పొందరాదు? దీన్ని వదిలి పోవాలనెందుకు అనుకోవాలి?’’ అని ప్రశ్నిస్తారు!&nbsp;<BR>‘‘అనుదినం ఈ లోకంలో ఎటువంటి అభివృద్ధులు అత్యద్భుతంగా జరుగు-&nbsp;<BR>తున్నాయో చూడండి. ఎన్నెన్ని భోగ్యములు కల్పితము లవుతున్నాయో? ఈ&nbsp;<BR>లోకం విశేష సౌఖ్యప్రదంగా వుంది. మనమెక్కడికో వెళ్లిపోయి, ఇది కాదని దేని-&nbsp;<BR>కోసమో పాటుపడట మెందుకు?’’ అంటారు. దీనికి మొదటి సమాధానమిది.&nbsp;<BR>ఈ ప్రపంచం నాశంకాక తప్పదు. అది ఛిన్నాభిన్నమై పోవలసిందే. అనుభవించిన&nbsp;<BR>వానినే చర్వితచర్వణంగా, ఇక్కడ మన మనుభవిస్తున్నాం. ఇప్పుడు మనం చూసే&nbsp;<BR>విషయాలన్నీ అనేకసార్లు పూర్వం మరల మరల జరుగుతున్నవే. మనం నివసించే&nbsp;<BR>ఈ భూలోకం అనేక పర్యాయాలు సృష్టించబడిందే. పెక్కుసార్లు నేనిలా,&nbsp;<BR>కాన్పించి మీతో ప్రసంగించే వున్నాను. అలా జరిగే వుండాలని, మీకు తెలుసు.&nbsp;<BR>ఇప్పుడు మీరు వింటున్న ఈ పలుకులనే, పూర్వం ఎన్నోసార్లు మీరు విని&nbsp;<BR>వున్నారు. ఇంకా ఎన్నోమార్లు ఇలా విననున్నారు. ఆత్మలెన్నడూ మారలేదు.&nbsp;<BR>శరీరాలు మాత్రం నిరంతరం విచ్ఛిన్నములవుతూ, పునరావృత్తిని పొందు&nbsp;<BR>తున్నాయి. ఇక రెండో సమాధానం. ఇవన్నీ కాల నియమానుసారం మాటి&nbsp;<BR>మాటికి జరుగుతూన్నవే. మూడో నాలుగో పాచికలు మన చేతిలో వున్నా&nbsp;<BR>యనుకోండి. వానిని క్రింద వేస్తే ఒకదానిపై అయిదు చుక్కలు, ఇంకొక దాని&nbsp;<BR>పైన నాలుగు, మరొక దానిపైన మూడు, వేరొక దానిపైన రెండు చుక్కలు తిరుగ&nbsp;<BR>బడిన వనుకోండి. వానిని మళ్లీ మళ్లీ క్రింద వేస్తూ పోగా పోగా, దీర్ఘకాలా&nbsp;<BR>నంతరమైనా, అప్పుడప్పుడు మళ్లీ ఆ సంఖ్యలే తిరగబడుతూండడం తప్పదు.&nbsp;<BR>ఇది అవాంతర ధర్మం. ఆత్మలకు, వాని శరీరాలకు ఇలాంటి స్థితే కలుగు&nbsp;<BR>తూంటుంది. ఇంత కాలానికి ఇది తటస్థిస్తుంది అనే నిర్ణయం లేకున్నా ఒకే రీతి&nbsp;<BR>కలయికలు, ఎడబాటులుకూడ సంభవిస్తూనే వుంటాయి. ఒకేరీతి పుట్టుకలు,&nbsp;<BR>తిండ్లు, త్రాగుడులు, చివరికి మరణాలు జరుగుతూనే వుంటాయి. ఇవే అనేక&nbsp;<BR>ఆవృత్తులుగా, మళ్లీ మళ్లీ జరుగుతూంటాయి. ఈ భూలోక సౌఖ్యాలను మించిన&nbsp;<BR>దేదీ కొందరికి గోచరించనే గోచరించదు. కాని కొందరు మాత్రం</FONT></p>
<hr class="puTa_virupu">
<table><tr><td><a class=puTa_lanke href=puTa1419.html>p1419</a></td><td>p1420</td><td><a class=puTa_lanke href=puTa1421.html>p1421</a></td></tr></table>
</div></body></html>
