<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa288.html>p288</a></td><td>p289</td><td><a class=puTa_lanke href=puTa290.html>p290</a></td></tr></table>
<p><FONT FACE="SHREE902, SHREE, sans-serif" SIZE="4">ప్రేమ మతం</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆత్మానుభూతి లోతులను తెలుసుకోవాలంటె మనిషికి సంకేతాలు.&nbsp;<BR>కర్మకాండ అవసరం. కాబట్టే మేం భారతదేశంలో ‘‘చర్చ్‌లో జన్మించటం&nbsp;<BR>మంచిది కాని దాన్లోనే మరణించటం మంచిది కాదు’’ అంటాం. మొక్కను&nbsp;<BR>పరిరక్షించటానికి చుట్టూ కంచె కట్టాలి. కాని చెట్టయినప్పుడు కంచె దానికి&nbsp;<BR>అడ్డంకిగా వుంటుంది. కాబట్టి పాత పద్ధతులను విమర్శించి తూలనాడకూడదు.&nbsp;<BR>మతంలో అభివృద్ధి వుండాలనే మాట మనం మరచిపోతున్నాం.</FONT></p>
<p><FONT FACE="SHREE900, SHREE, sans-serif" SIZE="3">మొట్టమొదట మనం సాకార భగవంతుణ్ణి తలచి సృష్టికర్త, సర్వశక్తుడు,&nbsp;<BR>సర్వజ్ఞుడు మొదలైన పేర్లతో ఆతణ్ణి వ్యవహరిస్తాం. కాని ప్రేమ కలిగినప్పుడు భగ-&nbsp;<BR>వంతుడు ప్రేమమాత్రుడే. ప్రేమిస్తున్న భక్తుడు భగవంతుడు ఎలాటివాడు అనే&nbsp;<BR>విషయాన్ని లక్ష్యపెట్టడు. ఎందుకంటె అతడు ఆతడినుంచి ఏమీ వాంఛించడు.&nbsp;<BR>ఒక హైందవభక్తుడు ‘‘నేను భిక్షకుణ్ణి కాను’’ అంటాడు. అతడికి భయంకూడ&nbsp;<BR>లేదు. భగవంతుణ్ణి ఒక మానవమాత్రుడిగా అతడు ప్రేమిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">ప్రేమను ఆధారం చేసుకొని స్థాపించబడిన పద్ధతులు కొన్ని వున్నాయి.</FONT></p>
<p><FONT FACE="SHREE900-Italic, SHREE, sans-serif" SIZE="3">1. శాంతం</FONT><FONT FACE="SHREE900, SHREE, sans-serif" SIZE="3"> - సాధరణమై ప్రశాంతమైన ప్రేమ. భగవంతుణ్ణి తండ్రిగా భావించి&nbsp;<BR>సహాయంకోరే భావనతో యిది కూడివుంటుంది.</FONT><FONT FACE="SHREE900-Italic, SHREE, sans-serif" SIZE="3"> 2. దాస్యం </FONT><FONT FACE="SHREE900, SHREE, sans-serif" SIZE="3">- సేవాదర్శం.&nbsp;<BR>భగవంతుడు యజమానిగా సర్వాధికారిగా లేక చక్రవర్తిగా శిక్షలు బహుమతులు&nbsp;<BR>యిస్తూన్నట్లుంటుంది.</FONT><FONT FACE="SHREE900-Italic, SHREE, sans-serif" SIZE="3"> 3. వాత్సల్యం</FONT><FONT FACE="SHREE900, SHREE, sans-serif" SIZE="3"> - భగవంతుణ్ణి తల్లిగా లేక శిశువుగా భావిం-&nbsp;<BR>చటం భారతదేశంలో తల్లి ఏనాడు శిక్షించదు. ఈ మూడింటిలోని&nbsp;<BR>ప్రతి ఒక్క క్రమంలోను భక్తుడు భగవంతుడి ఆదర్శం ఒకటి భావించి దాన్ని&nbsp;<BR>అనుసరిస్తాడు. తరువాత అతడు </FONT><FONT FACE="SHREE900-Italic, SHREE, sans-serif" SIZE="3">4. స్నేహితు</FONT><FONT FACE="SHREE900, SHREE, sans-serif" SIZE="3"> డవుతాడు. ఇక్కడ భయంలేదు.&nbsp;<BR>సమానత్వ, సుపరిచితత్వ భావనకూడ వుంటుంది. భగవంతుణ్ణి మిత్రుడిగా&nbsp;<BR>క్రీడాసఖుడిగా పూజించే కొందరు హిందువులున్నారు. తరువాత వచ్చేది</FONT></p>
<p><FONT FACE="SHREE900-Italic, SHREE, sans-serif" SIZE="3">5. మధురం.</FONT><FONT FACE="SHREE900, SHREE, sans-serif" SIZE="3"> మధురాతిమధురమైన ప్రేమ. భార్యాభర్తలలోని ప్రేమ. ఇందుకు&nbsp;<BR>సెయింట్‌ థెరిసా, తన్మయత్వం చెందిన భక్తురాళ్లు ఉదాహరణలు. పారసీకులలో&nbsp;<BR>భార్యగా, హిందువులలో భర్తగా భగవంతుడు భావించబడతాడు. దివ్యుడైన&nbsp;<BR>భర్తే సర్వస్వమని ప్రచారం గావించిన మేటిరాణి ఐన మీరాబాయిని మనం&nbsp;<BR>జ్ఞాపకం చేసుకోవచ్చు. భగవంతుణ్ణి ‘సర్వశక్తుడు’ ‘తండ్రి’ అని పిలువటంకూడ&nbsp;<BR>మహాపరాధంగా భావించబడేటంత స్థితికి దీన్ని కొందరు తీసుకొని&nbsp;<BR>పోతారు. ఈ పూజయొక్క భాష శృంగారమయం. కొందరు ధర్మవిరుద్ధమైన&nbsp;<BR>కామంకూడ ఉపయోగిస్తారు. కృష్ణుడు, గోపికల కథలు యీ కోవకు చెందినవి.</FONT></p>
<p><FONT FACE="ITCBookmanSWA,Bold, ITCBookman, sans-serif" SIZE="2"><B>281</B></FONT></p>
<hr class="puTa_virupu">
<table><tr><td><a class=puTa_lanke href=puTa288.html>p288</a></td><td>p289</td><td><a class=puTa_lanke href=puTa290.html>p290</a></td></tr></table>
</div></body></html>
