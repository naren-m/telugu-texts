<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1073.html>p1073</a></td><td>p1074</td><td><a class=puTa_lanke href=puTa1075.html>p1075</a></td></tr></table>
<p><FONT FACE="SHREE900, SHREE, sans-serif" SIZE="3">250 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రాణసంచారాన్ని కలిగించు కుంటారు.</FONT></p>
<BR>
<p><FONT FACE="SHREE900, SHREE, sans-serif" SIZE="3">నీ శరీరంలోని ప్రాణప్రసారాన్ని నువ్వు నిగ్రహింపగలిగితే, తగినంతశక్తి&nbsp;<BR>సమకూడిన తర్వాత, నువ్వు ఇక్కడే ఉండి ఎక్కడో ఏ దేశంలోనో ఉన్న మరొక వ్యక్తి&nbsp;<BR>ప్రాణసంచారాన్ని కూడా నిగ్రహించగలవు. ఎందుకంటే, ప్రాణమంతా ఒకటే. ఒకటే&nbsp;<BR>ప్రాణం నిరవచ్ఛిన్నమై విశ్వమంతా వ్యాపించి ఉంది. ఏకత్వమన్నది, సర్వసృష్టిని&nbsp;<BR>పరిపాలించే సిద్ధాంతం.</FONT></p>
<p><FONT FACE="SHREE900, SHREE, sans-serif" SIZE="3">ఆధ్యాత్మికంగా, భౌతికంగా, మానసికంగా, నైతికంగా, తాత్త్వికంగా ఈ&nbsp;<BR>విశ్వమంతటా ఏకత్వం విద్యమానమై ఉంది. జీవిత మన్నది కేవలం ఒక విధమైన&nbsp;<BR>ప్రసరణం. దేని ప్రసరణం? చైతన్య ప్రసరణం. ఈ ఆకాశ పదార్థాన్ని చైతన్యవంతం&nbsp;<BR>చేసేదే, నిన్నుకూడా చైతన్యవంతునిగా చేస్తున్నది. ఒక సరసులో మంచు గడ్డ&nbsp;<BR>కట్టుకునిపోతే, చాలాచోట్ల ఆ మంచులో రకరకాల దళసరితనా లుంటాయి. అలాగే&nbsp;<BR>ఆవిరి ఒకచోట గూడు కట్టుకుంటే, అక్కడ దాని దళసరితనం వేరుగా ఉంటుంది.&nbsp;<BR>విశ్వమంతా ఒకే పదార్థం ఒక సముద్రంగా ఏర్పడినట్టిది. ఇది ఒక పెద్ద ఆకాశ&nbsp;<BR>పదార్థం. ఈ ఆకాశం పెద్ద సముద్రం లాంటిది. దీనిలో సూర్య - చంద్ర - నక్షత్ర -&nbsp;<BR>భూమి - నదులు రకరకాల స్థితుల్లో రూపొందిన ఏకపదార్థ విభూతులు. విభిన్నంగా&nbsp;<BR>కనిపిస్తున్నా, ఉన్న పదార్థం ఒక్కటే. సర్వత్రా అది ఒక్కటే.</FONT></p>
<p><FONT FACE="SHREE900, SHREE, sans-serif" SIZE="3">మనం వేదాంతశాస్త్రం చదివితే, మన కీ ప్రపంచమంతా ఒకే పదార్థ&nbsp;<BR>విలాసనమని తేలుతుంది. ఆధ్యాత్మికంగా మాత్రమే కాదు, భౌతికంగా -&nbsp;<BR>మానసికంగా మాత్రమే కాదు, ఇవన్నీ వ్యావహారికంగా భిన్నంగా కనిపించినా, అంతా&nbsp;<BR>ఒకే పదార్థ విలసనం. ఈ భేదం మన దృష్టి భేదాన్నిబట్టి ఏర్పడింది. నువ్వు, ‘‘ఈ&nbsp;<BR>దేహమే నేను’’ అనుకొన్నప్పుడు, నువ్వు ఆత్మవన్న మాట మరిచిపోతావు.&nbsp;<BR>ఉన్నదెల్లా ఒకే వస్తువు. అది నీవే. నీవు ఉన్నావు. అంటే ఉనికే నువ్వు. ఆ ఉనికిని నీవు&nbsp;<BR>శరీరం అని, అంతఃకరణం అని, జీవుడని అనుకొంటున్నావు. జనన మరణాలు,&nbsp;<BR>జీవితం మొదలైనవి కేవలం అంధవిశ్వాసాలు. ఎవరూ పుట్టలేదు; చావటం లేదు.&nbsp;<BR>పోతే, ఉన్నస్థితి మారుతుంది; అంతే; ఉనికి మారదు. ఈ పాశ్చాత్య దేశాలలో&nbsp;<BR>మరణ మంటే విపరీత భయం. ఎలాగైనా బ్రతికి ఉండటానికే వ్రేళ్లాడుతూ&nbsp;<BR>ఉంటారు. ‘‘మరణం తర్వాత మాకు జీవితాన్ని ప్రసాదించుము; మాకు జీవితాన్ని&nbsp;<BR>ప్రసాదించుము’’ అని పాశ్చాత్యులు ప్రార్థిస్తారు. మరణా&nbsp;<BR>నంతరం కూడా మీ ఉనికికి క్షతి లేదని ఎవరైనా చెబితే, వారెంతో సంతోషిస్తారు.&nbsp;<BR>అసలు దాని గూర్చి సందేహం ఎలా పుడుతుందీ? నేను అస్తమించినట్లు ఎలా&nbsp;<BR>ఊహించగలను? నువ్వు చనిపోయినట్లు నీవు భావించు. అప్పుడు నీ కో సంగతి&nbsp;<BR>తెలుస్తుంది. శరీరం చచ్చిపోయిందని, దాన్ని చూడటానికి నువ్వు మిగిలే ఉన్నావని</FONT></p>
<hr class="puTa_virupu">
<table><tr><td><a class=puTa_lanke href=puTa1073.html>p1073</a></td><td>p1074</td><td><a class=puTa_lanke href=puTa1075.html>p1075</a></td></tr></table>
</div></body></html>
