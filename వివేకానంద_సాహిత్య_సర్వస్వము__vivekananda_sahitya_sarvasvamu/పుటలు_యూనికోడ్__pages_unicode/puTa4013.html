<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4012.html>p4012</a></td><td>p4013</td><td><a class=puTa_lanke href=puTa4014.html>p4014</a></td></tr></table>

<p><FONT FACE="TimesNewRoman, Times, serif" SIZE="2">3 8 6</FONT></p>
<p><FONT FACE="TimesNewRoman, Times, serif" SIZE="3">6 0 3</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి నివేదితకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">బేలూర్‌ మఠం, హౌరా,&nbsp;<BR>డిసెంబర్‌ 19, 1900.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన నివేదితా,&nbsp;<BR>ఇన్ని ఖండాల మీదుగా ఒక గొంతు ‘ఎలావున్నావు?’ అంటోంది. నీకు&nbsp;<BR>ఆశ్చర్యంగా లేదా? నిజంగా నేను దారిని పోయే ఒక పక్షిని.</FONT></p>
<p><FONT FACE="SHREE900, SHREE, sans-serif" SIZE="3">ఆనందంతోను, తొందరతోను ఉన్న పారిస్‌ తీవ్రంగా ఉండే ప్రాచీన&nbsp;<BR>కాన్‌స్టాన్టినోపుల్‌, తళతళలాడే చిన్న ఏథెన్స్‌, పిరమిడ్ల కైరో వెనక్కుపోయాయి.&nbsp;<BR>మఠంలో గంగాతీరాన ఉన్న నా గదినుండి రాస్తున్నాను. ఇది చాల ప్రశాంతంగాను,&nbsp;<BR>నిశ్చలంగాను ఉంది. ప్రశాంతమైన సూర్యరశ్మిలో ఈ విశాలమైన నది నృత్యం&nbsp;<BR>చేస్తోంది. అప్పుడప్పుడు సరకులతో వస్తూన్న పడవల తెడ్లసవ్వడి నిశ్శబ్దాన్ని&nbsp;<BR>భగ్నం చేస్తోంది. ఇప్పు డిక్కడ యిది చలికాలం. కాని మధ్యాహ్నం వెచ్చగాను,&nbsp;<BR>ప్రకాశంగాను ఉంటుంది. ఇది దక్షిణ కాలిఫోర్నియా చలికాలం. ప్రతిదీ వెచ్చ-&nbsp;<BR>గాను, బంగారు వన్నెతోను ఉంది. పచ్చిక వెల్వెట్టుమాదిరి మెత్తగా ఉంది. ఐనా&nbsp;<BR>గాలి చల్లగాను, ఉత్సాహంగాను, ఉల్లాసంగాను ఉంది.</FONT></p>
<p><FONT FACE="SHREE900, SHREE, sans-serif" SIZE="3">భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">6 0 4</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి క్రిస్టైన్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">మఠం, బేలూర్‌, బెంగాల్‌, ఇండియా,&nbsp;<BR>డిసెంబర్‌ 19, 1900.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన క్రిస్టినా,&nbsp;<BR>భారతదేశంలో కొన్నినెలలు విశ్రాంతి తీసుకొని మరుసటి వేసవిలో -&nbsp;<BR>మరొకమారు ఇంగ్లండ్‌ రావాలని తలస్తున్నాను. నివేదిత యింకా యిక్కడికి&nbsp;<BR>రాలేదు. త్వరలో వస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రయాణాలతోను, విరామాలతోను ఏదో విధంగా కాలం గడుపు&nbsp;<BR>తున్నాను. పరిస్థితులు నేను ఊహించినంత చెడుగా లేవు.</FONT></p>
<p><FONT FACE="SHREE900, SHREE, sans-serif" SIZE="3">సర్వప్రేమతో,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa4012.html>p4012</a></td><td>p4013</td><td><a class=puTa_lanke href=puTa4014.html>p4014</a></td></tr></table>
</div></body></html>
