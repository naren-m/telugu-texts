<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa557.html>p557</a></td><td>p558</td><td><a class=puTa_lanke href=puTa559.html>p559</a></td></tr></table>
<p><FONT FACE="SHREE900, SHREE, sans-serif" SIZE="3">మత ప్రభవం</FONT></p>
<p><FONT FACE="TimesNewRoman, Times, serif" SIZE="2">1 4 3</FONT></p>
<p><FONT FACE="SHREE900, SHREE, sans-serif" SIZE="3">ప్రత్యక్షమౌతాడు. పద్మాన్ని చూడండి - నాగరికతకు జన్మస్థలాలైన నైల్‌, సింధు,&nbsp;<BR>టైగ్రిస్‌ నదీతీరాలలో పూసే అద్భుతమైన పువ్వు ప్రభాత సూర్యకిరణాలు&nbsp;<BR>సోకగానే వికసిస్తుంది; సూర్యాస్తమయంతో ముకుళించుకొంటుంది. కాబట్టి&nbsp;<BR>పుడుతూ, అస్తమిస్తూ తిరిగి ఉత్తేజకరమైన నవజీవంతో ఉద్భవించేవి కొన్ని&nbsp;<BR>వున్నాయి. ఆదిమానవుడి ప్రశ్నకు యిది మొదటి సమాధానం. కాబట్టే అతి-&nbsp;<BR>ప్రాచీన మతాలలో సూర్యుడు, పద్మం ప్రధాన సంకేతాలైనాయి. ఈ సంకేతా&nbsp;<BR>లెందుకు? - ఎందుకంటే, అవ్యక్తభావం - అది ఎలాంటిదైనా - వ్యక్తమయ్యే-&nbsp;<BR>టప్పుడు స్థూలమైన ఆకృతి ధరించి, స్పష్టంగా కనబడక తప్పదు. ఇది&nbsp;<BR>నియమం. కాబట్టి పోవటం అనే భావాన్ని శాశ్వతంగా నశించటం అనిగాక&nbsp;<BR>సృష్టిలోనే ఒక స్థితినుండి మరొక స్థితిని పొందటం మార్పుచెందటమనే వ్యక్తం&nbsp;<BR>చెయ్యాలి. తాత్కాలికంగా, ముందు ఏ వస్తువు ఇంద్రియాలను తట్టి, తరంగ&nbsp;<BR>సంచారంగా పోయి మనస్సును స్పృశించి కొత్తభావాన్ని స్ఫురింప చేస్తుందో,&nbsp;<BR>తరువాత ఆ వస్తువునే కొత్తభావం విధిగా ఆశ్రయించి తనను తాను వ్యక్తం&nbsp;<BR>చేసుకోడానికి పరివ్యాప్తమౌతుంటుంది. ఇందువల్లనే సూర్యుడు, పద్మం తొలి&nbsp;<BR>సంకేతాలయ్యాయి.</FONT></p>
<p><FONT FACE="SHREE900, SHREE, sans-serif" SIZE="3">అన్ని ప్రాంతాలలో లోతైన గోతులున్నాయి - అవి గాఢాంధకారబంధురమై&nbsp;<BR>భయాన్ని కలిగిస్తాయి; కిందకూడా సమస్తం గాఢాంధకారభరితమై భీకరంగా&nbsp;<BR>వుంటుంది; నీళ్లలో మనం కళ్లు తెరిచినా చూడలేం కదా. వెలుగున్నది ఊర్ధ్వ&nbsp;<BR>దిశలోనే. అక్కడ సమస్తం తేజోమయం. రాత్రులలో కూడా సుందరమైన నక్ష-&nbsp;<BR>త్రాలు మనకు ఆతిథ్య మిస్తూన్నట్లు కాంతికిరణాలను సారిస్తుంటాయి. ఐతే&nbsp;<BR>నాకు ప్రేమపాత్రులైన వాళ్లు ఎక్కడికి పోతున్నారు? అంధకారబంధురమైన అధో-&nbsp;<BR>లోకాలకు కాదు. నిరంతరం తేజోమయమైన ఊర్ధ్వలోకాలకే పోయివుంటా&nbsp;<BR>రనటం నిస్సంశయం. ఈ భావాన్ని వ్యక్తం చేయడానికి మరొక సంకేతం కావలసి&nbsp;<BR>వచ్చింది. దీనికి అగ్నిహోత్రం తగినది. జ్వలించే శిఖల అగ్నిహోత్రం మనలను&nbsp;<BR>ఆశ్చర్యచకితులను చేస్తుంది. ముహూర్తకాలంలో కీకారణ్యాన్ని సహితం అది&nbsp;<BR>భస్మం చెయ్యగలదు. అది మనకు అన్నం వండిపెడుతుంది; వెచ్చదనాన్ని&nbsp;<BR>యిస్తుంది; అడవి మృగాలను తరిమివేస్తుంది. అగ్ని మనకు ప్రాణాన్నిస్తుంది.&nbsp;<BR>ప్రాణాన్ని రక్షిస్తుంది. అగ్ని శిఖలు ఊర్ధ్వముఖంగా వ్యాపిస్తాయే గాని అధో&nbsp;<BR>ముఖంగా వ్యాపించవు. గతించిన వారిని అగ్ని ఊర్ధ్వలోకాలకు - జ్యోతిర్మండ-&nbsp;<BR>లాలకు కొనిపోతూంది; మనకు, తేజోమండలాలకు పోయిన వారికి సంబంధం&nbsp;<BR>కలిగిస్తూంది. ‘‘ఓ, అగ్నీ! నువ్వు తేజోమయ పురుషుల వద్దకు వెళ్లే మా&nbsp;<BR>దూతవు’’ అని ప్రాచీనతమమైన మానవస్తవం ప్రారంభమౌతూంది. అందువల్ల</FONT></p>
<hr class="puTa_virupu">
<table><tr><td><a class=puTa_lanke href=puTa557.html>p557</a></td><td>p558</td><td><a class=puTa_lanke href=puTa559.html>p559</a></td></tr></table>
</div></body></html>
