<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1798.html>p1798</a></td><td>p1799</td><td><a class=puTa_lanke href=puTa1800.html>p1800</a></td></tr></table>
<p><FONT FACE="SHREE900, SHREE, sans-serif" SIZE="3">194 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">సంవత్సరాల లోపే మనలో మిశ్రితమైన విదేశ జాతీయ శీలాన్ని విడనాడటం&nbsp;<BR>సులభమా? ఆంగ్లేయులు తమ సమరశీలతను మర్చిపోయి, కలహాలను, రక్తపా-&nbsp;<BR>తాన్ని విడిచిపెట్టి, తమ మతాన్ని జీవిత పరమార్థంగా చేసుకోవటంలోనే&nbsp;<BR>శక్తినంతా ఏకాగ్రం చేసి ప్రశాంతంగా, మౌనంగా ఎందుకు కూర్చోరు?</FONT></p>
<p><FONT FACE="SHREE900, SHREE, sans-serif" SIZE="3">అసలు సంగతేమంటే, ఏరు తన జన్మస్థానమైన పర్వతాలనుండి వెయ్యి&nbsp;<BR>మైళ్లు ప్రవహించింది. ఇప్పుడది తన జన్మస్థానానికి పోతుందా, పోగలదా? ఎప్పు-&nbsp;<BR>డైనా అది వెనక్కు మరలాలని ఉద్యమిస్తే బహుముఖాలుగా చెదరి, ఎండి&nbsp;<BR>పోతుంది. ఎలాగైనా ఆ ఏరు త్వరగానో, ఆలస్యంగానో మైదాన మనోజ్ఞ సమభూ-&nbsp;<BR>మిగుండా ప్రవహించో, మురికినేలగుండా పెనగులాడి ప్రవహించో సముద్రంలో&nbsp;<BR>చేరటం నిస్సంశయం. ఈ పదివేల ఏళ్లనుండి సాగివస్తూన్న మన జాతీయ&nbsp;<BR>జీవితం ప్రమాదజనిత మార్గాన్ని పట్టివుంటే, యిప్పుడు దాన్ని సరిచేసే దారి-&nbsp;<BR>లేదు; నూతన శీలాన్ని యిప్పుడు నిర్మించుకోవాలనుకుంటే దాని&nbsp;<BR>వల్ల కలిగే అనివార్యఫలం మన మరణమే.</FONT></p>
<p><FONT FACE="SHREE900, SHREE, sans-serif" SIZE="3">కాని అలా తలచటం - మన జాతీయాదర్శం ప్రమాద జనితమని&nbsp;<BR>తలచటం - కేవలం అజ్ఞత అని, అపార్థ కల్పనాఫలమని నా ఉద్దేశం. ఇలా అన్నం-&nbsp;<BR>దుకు నన్ను క్షమిస్తారని ఆశిస్తాను. ముందుగా యితర దేశాలకు వెళ్లి, ఆ దేశాల&nbsp;<BR>ఆచారాలను, అక్కడి స్థితిగతులను స్వయానా మీ కళ్లతో - యితరుల కళ్లతో&nbsp;<BR>కాదు - జాగ్రత్తగా గమనించి, వాటిని గురించి సవిచారబుద్ధితో - మీ కలాటిది&nbsp;<BR>వుంటే - యోచించండి; పిదప మీ దేశశాస్త్రాలను, మీ ప్రాచీన వాఙ్మయాన్ని&nbsp;<BR>అధ్యయనం చేసి, హిందూదేశం అంతటా పర్యటించి, వివిధ ప్రాంతాల్లోని&nbsp;<BR>ప్రజల ఆచార వ్యవహార మార్గాలను పూర్ణవికసిత నేత్రాలతో, పరిశీలన దృష్టితో&nbsp;<BR>- మూఢదృష్టితో కాదు - కనిపెట్టండి. అలా చేశారంటే, జాతి యింకా చెక్కు-&nbsp;<BR>చెదరక జీవించే వుందనీ, జాతీయ జీవితం నిస్సంశయంగా స్పందిస్తూందనీ&nbsp;<BR>విస్పష్టంగా - మధ్యందిన మార్తాండుడంత విస్పష్టంగా - కనిపిస్తుంది. అంతేగాక&nbsp;<BR>జాతీయ జీవితాగ్ని బూడిదచే కప్పబడి వుండటంతో నిర్జీవవస్తువుగా తోస్తున్నా&nbsp;<BR>అది రగులుతోనే వుందని, మతమే మన జాతి జీవమని, మతమే దాని భాష&nbsp;<BR>అని, మతమే దాని భావమని, మీకప్పుడు తెలుస్తుంది; ఇంతేకాక మీ రాజ్య-&nbsp;<BR>తంత్రం, మీ సంఘం, మీ పురపాలక సమాజం, మీ మహామారి నిరోధ&nbsp;<BR>నోద్యమం, మీ క్షామ నివారణానికై మీ రొనరించే ప్రయత్నం, ఇవన్నీ యిక్కడ&nbsp;<BR>- గతంలో ఎప్పుడూ చేయబడేటట్లే యికమీద కూడా - మతమూలంగానే చేయ-&nbsp;<BR>బడుతుందని మీ కప్పుడు తెలియవస్తుంది. లేకపోతే మిత్రమా, ఉద్రేక&nbsp;<BR>పూర్వకాలైన యీ ఏడ్పులు, ఆర్పులు వ్యర్థాలుగా పరిణమిస్తాయి.</FONT></p>
<hr class="puTa_virupu">
<table><tr><td><a class=puTa_lanke href=puTa1798.html>p1798</a></td><td>p1799</td><td><a class=puTa_lanke href=puTa1800.html>p1800</a></td></tr></table>
</div></body></html>
