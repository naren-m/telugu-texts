<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1321.html>p1321</a></td><td>p1322</td><td><a class=puTa_lanke href=puTa1323.html>p1323</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - అపరోక్షానుభూతి</FONT></p>
<p><FONT FACE="SHREE900, SHREE, sans-serif" SIZE="3">93</FONT></p>
<p><FONT FACE="SHREE900, SHREE, sans-serif" SIZE="3">మానసికం, నైతికం, వైజ్ఞానికం ఒక్క అంశాన్ని మాత్రమే తీసికొని,&nbsp;<BR>తత్సాహాయం వల్ల సర్వాన్నీ అర్థం చేసికోవడం కేవలం అసంభవం. ఈ విభిన్న&nbsp;<BR>క్షేత్రాలన్నిటికీ మూలకేంద్రమని చెప్పదగిన స్థానమేదైనా వుందా? అని కనుగొని,&nbsp;<BR>ఆ కేంద్రంనుండి సమస్యను పరిష్కరించాలి. ఇదే చేయవలసిన పని. ఆ కేంద్రం&nbsp;<BR>ఎక్కడ? మనలోనే. ప్రాచీన మహర్షులు మిక్కిలి లోతైన పరిశోధనలు చేసి,&nbsp;<BR>మానవాత్మయొక్క గర్భాంతరాళంలోనే విశ్వ జగత్కేంద్రం ఇమిడి వుందని&nbsp;<BR>గ్రహించారు. ఈ క్షేత్రాలన్నీ ఆ కేంద్ర స్థానం వైపునకే ఆకర్షింపబడు&nbsp;<BR>తూంటాయి. అంటే అన్ని క్షేత్రాలకు అదే కూడలి. కాబట్టి ఆ చోట,&nbsp;<BR>సుప్రతిష్ఠితులమైతే తప్ప సర్వమునకు అన్వయించు సమాధానాన్ని కనుగొన-&nbsp;<BR>జాలం. బాహ్యజగత్తును ఎవరు నిర్మించారు? అనే ప్రాథమిక ప్రశ్న అంత ప్రసక్తం&nbsp;<BR>కాదనీ, అది పరిష్కారమైనా నిరుపయోగమనీ తెలిసిపోయింది.</FONT></p>
<p><FONT FACE="SHREE900, SHREE, sans-serif" SIZE="3">ఈ విషయాన్ని కఠోపనిషత్తు మిక్కిలి అలంకారప్రాయమైన భాషలో&nbsp;<BR>బోధిస్తోంది. పూర్వకాలంలో ఒక ధనికుడుండేవాడు. అతడొక యాగం&nbsp;<BR>చేశాడు. తన దగ్గరున్నదంతా ఇచ్చేయడం ఆ యాగంలోని నియమం. కాని ఈ&nbsp;<BR>కర్త సత్యశీలుడు కాడు. ఆ యాగం చేసిన గౌరవమే అతను కోరింది. అందువల్ల&nbsp;<BR>తన కక్కరలేని వ్యర్థ వస్తువులు మాత్రం - వట్టిపోయిన ఆవులను, గ్రుడ్డి, కుంటి,&nbsp;<BR>ముసలి వాటిని మాత్రం - ఇచ్చేవాడు. అతనికి నచికేతుడనే కొడుకు ఉన్నాడు.&nbsp;<BR>తండ్రి ప్రవర్తనను, నియమభంగాన్ని, అతడు గ్రహించాడు. కాని&nbsp;<BR>తెలపడం ఎలా? హిందూ బాలబాలికలకు తల్లిదండ్రులు ప్రత్యక్ష దైవాలు.&nbsp;<BR>అందువల్ల బాలుడు తండ్రిని అత్యంతభక్తితో సమీపించి మిక్కిలి వినయంగా,&nbsp;<BR>‘‘నన్నెవరి కర్పిస్తావు? నీకున్నదంతా ఇచ్చేయాలికదా ఈ యాగ నియమాన్ని&nbsp;<BR>చెల్లించడానికి?’’ అని అడిగాడు. తండ్రి మిక్కిలి ఆశ్చర్యపడి, ‘‘నాయనా! ఇదేమి&nbsp;<BR>ప్రశ్న? తండ్రి తన కుమారునే ఇచ్చేస్తాడా?’’ అన్నాడు. కాని నచికేతుడూరకుం-&nbsp;<BR>డక, రెండోసారి, మూడోసారికూడ ఆ ప్రశ్ననే అడిగాడు. తండ్రి కోపంతో&nbsp;<BR>‘‘నిన్ను యముడికి ఇస్తున్నాను’’ అన్నాడు. బాలుడంత యముని&nbsp;<BR>దగ్గరకు వెళ్లాడు. మృతులైన మానవులలో యముడు ప్రథముడు. అతడు స్వర్గ-&nbsp;<BR>లోకానికి వెళ్లి పితృ దేవతలకు అతిథి అయ్యాడు. మరణించిన సజ్జనులంతా&nbsp;<BR>అతని దగ్గరకు వెళ్లి చాలాకాలం నివసిస్తారు. ఆయన బహు పరిశుద్ధుడు. బహు&nbsp;<BR>పావనుడు. సుగుణ సౌశీల్యాలు కలవాడు. యముడను పేరే ఇందుకు నిదర్శనం.&nbsp;<BR>కాబట్టి ఈ బాలు డాయన లోకానికి వెళ్లాడు. అప్పుడు యముడింట్లో లేడు.&nbsp;<BR>దేవతలు సైతం కొన్నివేళల్లో ఇళ్లల్లో ఉండరు. బాలుడు మూడునాళ్లు కాచుకొని&nbsp;<BR>వున్న తర్వాత యముడు వచ్చాడు.</FONT></p>
<hr class="puTa_virupu">
<table><tr><td><a class=puTa_lanke href=puTa1321.html>p1321</a></td><td>p1322</td><td><a class=puTa_lanke href=puTa1323.html>p1323</a></td></tr></table>
</div></body></html>
