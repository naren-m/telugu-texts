<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1070.html>p1070</a></td><td>p1071</td><td><a class=puTa_lanke href=puTa1072.html>p1072</a></td></tr></table>
<p><FONT FACE="SHREE900, SHREE, sans-serif" SIZE="3">ఆధ్యాత్మిక సాధనకు కొన్ని సూచనలు</FONT></p>
<BR>
<p><FONT FACE="SHREE900, SHREE, sans-serif" SIZE="3">247</FONT></p>
<BR>
<p><FONT FACE="SHREE900, SHREE, sans-serif" SIZE="3">టానికి కూడా పనికివస్తాయి. చైనా దేశంలో ఆటవిక దశనుండి నాగరిక దశ&nbsp;<BR>క్రమక్రమంగా సంభవించిందన్న విషయాన్ని ఎవరూ ఒప్పుకోరు. కారణ&nbsp;<BR>మేమంటే, అది వారి అనుభవానికి విరుద్ధంగా ఉండటమే! కాని అమెరికాకు&nbsp;<BR>సంబంధించినంత వరకూ, మీ జాతి అభివృద్ధికి సంబంధించినంత వరకూ ఆ&nbsp;<BR>విషయం చాలా యథార్థం.</FONT></p>
<p><FONT FACE="SHREE900, SHREE, sans-serif" SIZE="3">700 సంవత్సరాల నుండి హిందువులు నాగరికంగా దిగజారిపోతున్నారు.&nbsp;<BR>హిందువులు పూర్వం ఉత్తమ నాగరికతా దశలో ఉండేవారని మనం నమ్మవచ్చు. ఈ&nbsp;<BR>విషయాన్ని కాదనటానికి వీలులేదు.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఏ నాగరికత అయినా స్వభావసిద్ధంగా ఏర్పడిందనటానికి ఒక్క ఉదా&nbsp;<BR>హరణకూడా లేదు. ప్రపంచంలో మరొక నాగరిక జాతితో సంబంధం లేకుండా, తన&nbsp;<BR>నాగరికతను అభివృద్ధి పరచుకున్న జాతి ఏదీలేదు.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఏ ఒకటి రెండు జాతులు నాగరికాలై ఉండి, వాటి సంపర్కం వల్ల నాగరికత&nbsp;<BR>ఇతర జాతులకు వ్యాపించి వుంటుంది. అనాగరిక జాతులు విదేశాలకు పోయి&nbsp;<BR>తక్కువ జాతులతో కలసి, వారి అభిప్రాయాలను వ్యాపింపచేసి వుంటాయి. అలా&nbsp;<BR>నాగరికత వ్యాపించి వుంటుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ విషయాన్ని నిరూపించటానికి ఆధునిక భౌతిక శాస్త్రపరిభాషలో మనం&nbsp;<BR>మాట్లాడుకుందాం. ఒక విషయాన్ని మీరు గుర్తుంచుకోండి. మత విషయికంగా&nbsp;<BR>మూఢవిశ్వాసాలున్నట్లే, భౌతికశాస్త్రవిషయంలోకూడా మూఢ&nbsp;<BR>విశ్వాసాలున్నాయి. మతకర్మల్లో ప్రత్యేక నైపుణ్యాన్ని సంపాదించుకున్న&nbsp;<BR>పురోహితులున్నట్లే, భౌతికశాస్త్రంలో కూడా పురోహితులున్నారు; వారే&nbsp;<BR>శాస్త్రజ్ఞులు. ఎవరైన డార్విన్‌ - హక్సలే మొదలైన గొప్ప శాస్త్రవేత్తల పేర్లను ఉదహరిస్తే,&nbsp;<BR>మనం వెంటనే వారు చెప్పింది నమ్మేస్తాం. అది ఈ కాలపు మోజు. శాస్త్రీయ&nbsp;<BR>విజ్ఞానమని మనం అనుకునే దానిలో నూటికి తొంభై పాళ్లు వట్టి సిద్ధాంతాలే.&nbsp;<BR>వాటిలో చాలాభాగం చాలాశిరస్సులు - చేతులు గల దెయ్యాల గూర్చిన ప్రాచీన&nbsp;<BR>విశ్వాసాల వంటివే. కనీసం ఆ దెయ్యాల్లోని విశ్వాసాలే కాస్త నయం. వారి దృష్ట్యా&nbsp;<BR>రాళ్లూ - రప్పల కన్నా మనిషి కొంచం మెరుగు. ఈ భౌతిక సిద్ధాంతాలున్నాయే, వీటి&nbsp;<BR>దృష్ట్యా మనిషికి - వాటికి భేదం ఉంది. అచ్చమైన శాస్త్రజ్ఞానం కోరే వారు చాలా&nbsp;<BR>జగరూకులై ఉండాలి. పురోహితుల విషయంలో లాగే శాస్త్రజ్ఞుల విషయంలోనూ&nbsp;<BR>జాగ్రత్త అవసరం. మొదట దేన్నీ నమ్మవద్దు. చెప్పిన దాన్ని చక్కగా విచారణ చేసి,&nbsp;<BR>పరీక్షించాలి. నిరూపణకు నిలుస్తుందో లేదో చూడాలి. అప్పుడే అది&nbsp;<BR>యథార్థమౌతుంది. భౌతిక శాస్త్రానికి సంబంధించి ఇప్పుడు ప్రచారంలోవున్న చాలా&nbsp;<BR>నమ్మకాలు నిరూపణకు నిలువలేవు.</FONT></p>
<hr class="puTa_virupu">
<table><tr><td><a class=puTa_lanke href=puTa1070.html>p1070</a></td><td>p1071</td><td><a class=puTa_lanke href=puTa1072.html>p1072</a></td></tr></table>
</div></body></html>
