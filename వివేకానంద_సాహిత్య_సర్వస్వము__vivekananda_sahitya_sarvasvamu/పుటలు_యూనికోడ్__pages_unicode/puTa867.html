<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa866.html>p866</a></td><td>p867</td><td><a class=puTa_lanke href=puTa868.html>p868</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ప్రాణాయామం</FONT></p>
<BR>
<p><FONT FACE="SHREE900, SHREE, sans-serif" SIZE="3">43</FONT></p>
<BR>
<p><FONT FACE="SHREE900, SHREE, sans-serif" SIZE="3">వదలివేయండి. తర్వాత ఎడమ ముక్కును చిటికనవ్రేలితో మూసి, కుడి ముక్కుతో&nbsp;<BR>శ్వాస పీల్చండి. పైన చెప్పినట్లు రెండు ముక్కుపుటాలను మూయండి.</FONT></p>
<BR>
<p><FONT FACE="SHREE900, SHREE, sans-serif" SIZE="3">చిన్నప్పటి నుండి హిందువులు దీన్ని అభ్యాసం చేస్తుంటారు. అందుకని&nbsp;<BR>వారి ఊపిరితిత్తులు దీనికి తగినట్లుంటాయి. కాని ఈ దేశస్థులకు అలవాటు లేని&nbsp;<BR>కారణంగా, హిందువుల పద్ధతి కష్టంగా ఉంటుంది. మీరు ముందుగా పూరకాన్ని&nbsp;<BR>నాలుగు క్షణాలు చేయండి. తర్వాత నెమ్మదిగా సమయాన్ని పెంచుకుంటూ&nbsp;<BR>వెళ్లండి. నాలుగు క్షణాలు శ్వాసపీల్చి, పదహారు క్షణాలు శ్వాసనిలిపి, ఎనిమిది&nbsp;<BR>క్షణాల్లో వదలాలి. (అంటే 1:4:2 నిష్పత్తిలో ఇదంతా జరగాలి.) ఇది ఒక&nbsp;<BR>ప్రాణాయామ మవుతుంది. ఇలా ప్రాణాయామం చేస్తూ, త్రికోణాకృతిలో&nbsp;<BR>మూలాధారచక్రాన్ని భావించాలి. ఈ భావన ఎంతో సహాయకారిగా ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">తర్వాత ఈ క్రింది సాధన చేయాలి; పై నిష్పత్తినే పాటిస్తూ శ్వాసను మెల్లగా&nbsp;<BR>పీల్చి, వెంటనే నెమ్మదిగా వదలి, వెలపలనే గాలిని స్తంభింప చేయాలి. మొదటి&nbsp;<BR>సాధనలో శ్వాసను కుంభిస్తారు. ఈ సాధనలో స్తంభింప చేస్తారు. ఇంతే తేడా. ఈ&nbsp;<BR>ప్రాణాయామం, పై దానికన్నా సుళువైంది. కుంభక ప్రాణాయామాన్ని అంతగా&nbsp;<BR>అభ్యసింపవద్దు. ఉదయం సాయంకాలం నాల్గుసార్లు చొప్పున చేస్తే చాలు. సామర్థ్యం,&nbsp;<BR>ఉత్సాహం పెరుగుతుంటే, సంఖ్యను - కాలపరిమితిని కూడా పెంచుకోవచ్చు,&nbsp;<BR>అప్పుడైనా అతిజాగ్రత్తగా చేయాలి. నాల్గునుండి ఆరుకు ఇలా క్రమంగా&nbsp;<BR>పెంచుకోవాలి. క్రమం తప్పితే, కీడు కలుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ మూడు పద్ధతులు నాడీశుద్ధికి పనికివస్తాయి. వీటిలో మొదటిది,&nbsp;<BR>చివరిది చేయటంలో అంత కష్టముండదు; ఇవి హానికరం కూడా కావు. మొదటి&nbsp;<BR>పద్ధతిని అభ్యాసం చేస్తుంటే, మనసు ప్రశాంతమౌతూ ఉంటుంది; కేవలం&nbsp;<BR>ఓంకారాన్ని భావిస్తే చాలు. మామూలుగా మీ మీ పనులు చేసుకుంటూ కూడా ఈ&nbsp;<BR>సాధనను అభ్యాసం చేయవచ్చు. ఓం కార భావన మీకు మరింత తోడ్పడుతుంది.&nbsp;<BR>ఇలా పూనికతో సాధనను చేస్తుంటే, ఒకరోజు కుండలినీ మేల్కొంటుంది. దినానికి&nbsp;<BR>ఒకటి రెండుసార్లు అభ్యాసం చేస్తే అంత ఎక్కువ ఫలిత ముండదు; కొంత&nbsp;<BR>మనశ్శాంతి, ఆరోగ్యం, మంచి కంఠధ్వని - ఇవి లభిస్తాయి. సాధనను ఎక్కువగా -&nbsp;<BR>తీవ్రంగా చేసేవారికే కుండలినీశక్తి మేల్కొంటుంది. అది మేల్కొన్న వెంటనే ప్రకృతి&nbsp;<BR>అంతా మారిపోవటం మొదలవుతుంది. జ్ఞాననేత్రం వికసిస్తుంది. జ్ఞానార్జనానికి&nbsp;<BR>గ్రంథాలను చదవటం ఇక అవసర ముండదు. అనంత జ్ఞాననిలయ గ్రంథంగా మీ&nbsp;<BR>మనసే మీ ముందుంటుంది.</FONT></p>
<p><FONT FACE="SHREE900, SHREE, sans-serif" SIZE="3">వెన్నెముకకు రెండువైపుల ఉండే ఇడా - పింగళ నాడుల గూర్చి, వెన్నుపాము&nbsp;<BR>మధ్యలో నున్న సుషుమ్న గూర్చి చెప్పుకున్నాం కదా! ప్రతి జంతువులో కూడా ఈ</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa866.html>p866</a></td><td>p867</td><td><a class=puTa_lanke href=puTa868.html>p868</a></td></tr></table>
</div></body></html>
