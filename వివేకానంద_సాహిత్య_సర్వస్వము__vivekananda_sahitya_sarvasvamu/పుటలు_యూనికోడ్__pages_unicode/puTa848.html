<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa847.html>p847</a></td><td>p848</td><td><a class=puTa_lanke href=puTa849.html>p849</a></td></tr></table>
<p><FONT FACE="SHREE900, SHREE, sans-serif" SIZE="3">24 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘వస్తువూలేని, శూన్యమూ కాని అంధకారంతో అంధకారం ఆవరితమైన ఆ&nbsp;<BR>సమయంలో అక్కడ మరి ఏముందీ? చలనం లేని ఆకాశమే సుమా!’’ ఆ దశలో&nbsp;<BR>ప్రాణంలో భౌతికచలనం ఉండదు; కానీ, ప్రాణం ఉంటుంది. విశ్వంలో ఇప్పుడు&nbsp;<BR>వ్యక్తమౌతున్న శక్తులన్నీ, కల్పాంతంలో సామ్యస్థితిని పొంది నిద్రాణమై ఉంటాయి.&nbsp;<BR>తర్వాతి కల్పారంభంలో అవి జాగృతమై ఆకాశంతో సంఘర్షిస్తాయి. అలా&nbsp;<BR>సంఘర్షించినప్పుడే రకరకాల రూపాలన్నీ బయటపడి, విశ్వంగా కనిపిస్తాయి.&nbsp;<BR>ఆకాశంలో వికారం కలగ్గానే, ప్రాణంలోనూ వికారం ఏర్పడి, అది విశ్వశక్తుల&nbsp;<BR>రూపంలో వ్యక్తమవుతుంది. ఈ ప్రాణం గూర్చిన జ్ఞానం - ఈ ప్రాణవశీకరణమే&nbsp;<BR>సుమా, నిజంగా ప్రాణాయామ మంటే!</FONT></p>
<p><FONT FACE="SHREE900, SHREE, sans-serif" SIZE="3">ప్రాణాయామం ద్వారా మనకు అపారశక్తి వశమౌతుంది. ప్రాణతత్త్వాన్ని దాని&nbsp;<BR>నిగ్రహాన్ని ఎవరైన సమగ్రంగా గ్రహించారనుకొందాం. ఇక అతనికి లభ్యంకాని శక్తు&nbsp;<BR>లుంటాయా? అతనికి ప్రాణశక్తి స్వాధీనం కావటంవల్ల, అతను సూర్య చంద్ర&nbsp;<BR>నక్షత్రాలను కూడా క్రిందుమీదులు చేసేస్తాడు. అణువు నుండి బ్రహ్మాండం వరకూ&nbsp;<BR>అన్నింటినీ అతను నిరోధించేస్తాడు. ప్రాణాయామానికి పరమావధి ఇదే.&nbsp;<BR>పరిపూర్ణసిద్ధావస్థలో యోగికి వశం కానిదంటూ ప్రకృతిలో ఏదీ ఉండదు. అతను&nbsp;<BR>‘‘ఇటు రండి’’ అని ఆజ్ఞాపిస్తే చాలు, దేవతలైనా, ప్రేతాలైనా వచ్చి తీరాల్సిందే.&nbsp;<BR>అతనికి ప్రకృతిశక్తులన్నీ బానిసలై పని చేస్తాయి. ఇలాంటి యోగశక్తులను చూసి&nbsp;<BR>అజ్ఞానులు ‘మహిమ’ అంటూ వీటిని పేర్కొంటారు. హైందవ మనసుకు&nbsp;<BR>ప్రత్యేకత ఒకటుంది; అది తనకు సాధ్యమైనంతవరకూ చిట్టచివరి సిద్ధాంతీకరణం&nbsp;<BR>కోసమే నిరంతరం పరిశోధన చేస్తూ ఉంటుంది. వివరాల గూర్చి తర్వాత&nbsp;<BR>పట్టించుకుంటుంది. ‘‘ఏది తెలిస్తే, అన్నీ తెలుస్తాయి?’’ అని వేదంలో ప్రశ్న&nbsp;<BR>వచ్చింది. గ్రంథాలన్నీ, తత్త్వశాస్త్రాలన్నీ కూడా జ్ఞానాలన్నీ ఏ ఒక్కదానివల్ల&nbsp;<BR>కలుగుతున్నాయో ఆ జ్ఞానాన్ని నిరూపించటానికే వెలువడ్డాయి. కొద్ది కొద్దిగా ఈ&nbsp;<BR>జగత్తును తెలుసుకోవాలనుకుంటే, ప్రతీ యిసుక రేణువును గూర్చి తెలుసుకో&nbsp;<BR>వలసి ఉంటుంది. ఇది సాధ్యమయ్యేపని కాదు. మరి విశ్వం గూర్చిన విజ్ఞానం ఎలా&nbsp;<BR>లభిస్తుందీ? ప్రత్యేకాంశాలపై దృష్టిపెట్టి, విశ్వవ్యాప్త అంశాలన్నింటి పరిజ్ఞానాన్ని&nbsp;<BR>మనిషి ఎలా పొందగలడు? ప్రత్యేకభావం వెనక ఒక సిద్ధాంత ముంటుందని యోగు&nbsp;<BR>లంటారు. దాన్ని తెలుసుకుంటే చాలు, అన్నీ తెలుస్తాయి. నామరూపాల కతీతమైన&nbsp;<BR>అద్వితీయ తత్త్వంగా ఈ విశ్వాన్ని వేదంలో సమీకరించారు. అలాగే&nbsp;<BR>శక్తులనన్నింటినీ ప్రాణంలోకి సమీకరించారు. ఆ అద్వితీయ వస్తువును గ్రహిస్తే,&nbsp;<BR>విశ్వమంతా గ్రాహ్యమవుతుంది. అలాగే ప్రాణతత్త్వాన్ని గ్రహిస్తేచాలు, విశ్వంలోని&nbsp;<BR>భౌతిక, మానసిక శక్తులన్నీ గ్రాహ్యమవుతాయి. ప్రాణశక్తిని వశం చేసుకున్న వ్యక్తి,</FONT></p>
<hr class="puTa_virupu">
<table><tr><td><a class=puTa_lanke href=puTa847.html>p847</a></td><td>p848</td><td><a class=puTa_lanke href=puTa849.html>p849</a></td></tr></table>
</div></body></html>
