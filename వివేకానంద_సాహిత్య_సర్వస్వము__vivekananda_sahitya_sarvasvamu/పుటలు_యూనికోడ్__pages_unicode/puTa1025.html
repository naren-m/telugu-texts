<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1024.html>p1024</a></td><td>p1025</td><td><a class=puTa_lanke href=puTa1026.html>p1026</a></td></tr></table>
<p><FONT FACE="SHREE900, SHREE, sans-serif" SIZE="3">మనశ్శక్తులు</FONT></p>
<BR>
<p><FONT FACE="SHREE900, SHREE, sans-serif" SIZE="3">201</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రతివాడుకూడా తాను దోషరహితుడననే నిరూపించటానికి ప్రయత్నిస్తాడు.&nbsp;<BR>తప్పంతా ఎవరిమీదికో త్రోసివేస్తాడు. చివరికి నా అదృష్టం బాగుండ లేదంటాడు.&nbsp;<BR>కుటుంబ యజమానులు, తాము సమర్ధంగా నిర్వహింప లేనప్పుడు, తమలో తాము&nbsp;<BR>యిలా వితర్కించుకోవాలి. కొంతమంది తమ కుటుంబాలను చక్కగా పరామర్శ&nbsp;<BR>చేసుకుంటే, మరి కొంతమంది చేయలేకపోవటానికి కారణం ఏమిటి? ఆ తేడా&nbsp;<BR>వ్యక్తిలో ఉంది; వ్యక్తిగత ప్రభావంలో ఉంది.</FONT></p>
<p><FONT FACE="SHREE900, SHREE, sans-serif" SIZE="3">మానవజాతిని నడిపించిన మహానాయకుల విషయానికి వస్తే, నాయకత్వం&nbsp;<BR>వహించటంలో గణనకు వచ్చేది వారి వ్యక్తి విశేషమని మనకు తెలుస్తుంది. ప్రాచీన&nbsp;<BR>మహాకవుల్ని - శాస్త్రవేత్తల్ని పరిశీలిస్తే నిజానికి వారి భావాలన్నీ కలసి ఎన్నుంటాయి?&nbsp;<BR>మానవజాతిని ఉద్ధరించిన మహానుభావులంతా రాసిన గ్రంథా&nbsp;<BR>లను పరిశీలించి చూద్దాం. ప్రపంచం పుట్టినప్పటినుండీ యిప్పటివరకూ వచ్చిన&nbsp;<BR>అచ్చమైన భావాలను - పునరుక్తి లేకుండా చూస్తే- అన్నీ కలిపి గుప్పెడు కన్నా ఎక్కువ&nbsp;<BR>ఉండవు. వారి పుస్తకాల్లో, మనకోసం వారు రాసిన పుస్తకాల్లోకి చూడండి. ఆ&nbsp;<BR>రచయితలు గొప్ప ప్రతిభాశాలురుగా కనిపించరు. ఐనా వారి కాలంలో వారు&nbsp;<BR>ప్రతిభాశాలురే! వారంతటి మహానుభావులు కావటానికి కారణమేమిటీ? వారు&nbsp;<BR>భావించిన భావాలుమాత్రం కావు; వారు రాసిన పుస్తకాలు కావు; వారు చేసిన&nbsp;<BR>ఉపన్యాసాలూ కావు. వారికి చెందిన దేదీకాదు. ఆ హేతువు వారి వ్యక్తి విశేషమే. వెనక&nbsp;<BR>చెప్పుకున్నట్లు మూడింట రెండు వంతులు వ్యక్తిత్వం - మిగతా ఒకవంతు ప్రతిభా&nbsp;<BR>వాక్‌ వైఖరులు. మనిషి వ్యక్తివిశేషమే ప్రధానమైనది. మనం చేసే పనులన్నీ, వ్యక్తి విశేష&nbsp;<BR>అభివ్యక్త స్వరూపాలే. మనిషి ఉంటేనే, చేతలుంటాయి. కారణాన్ని బట్టే కార్యం&nbsp;<BR>ఎప్పుడూ నడుస్తుంది.</FONT></p>
<p><FONT FACE="SHREE900, SHREE, sans-serif" SIZE="3">విద్యావిధానానికంతా శిక్షణకంతా వ్యక్తిత్వాభివృద్ధే లక్ష్యంగా ఉండాలి. అయితే&nbsp;<BR>వ్యక్తిత్వాన్ని అభివృద్ధిచేయటానికి బదులుగా, మనం పై పై మెరుగులను దిద్దటానికై&nbsp;<BR>ప్రయత్నిస్తున్నాం. పైన పటారం లోన లొటారం వల్ల లాభమేమిటీ? శిక్షణకంతా&nbsp;<BR>లక్ష్యం మనిషి వ్యక్తిత్వాన్ని అభివృద్ధిచేయుటే. తన సహచరుల మీద తన ప్రభావాన్ని&nbsp;<BR>వ్యాపింపచేసేవాడు నిజంగా ఎంతో శక్తిమంతుడు; విద్యుత్‌&nbsp;<BR>యంత్రం లాంటివాడు. అలాంటివాడు తన యిష్టం వచ్చినట్లు పరిస్థితుల్ని&nbsp;<BR>మార్చివేస్తాడు. అతను మట్టినుండి బంగారాన్ని తీస్తాడు. అతని వ్యక్తిత్వ ప్రభావం&nbsp;<BR>వల్ల అన్ని క్రియలు సమకూరుతాయి.</FONT></p>
<p><FONT FACE="SHREE900, SHREE, sans-serif" SIZE="3">మనకు ఈ మహిమ ‘యథార్థం’ అని తెలుసు. అయితే మనకు తెలిసిన ఏ&nbsp;<BR>భౌతిక సిద్ధాంతాలు గానీ, ఈ మహిమను వివరించలేవు. దీన్ని భౌతిక&nbsp;<BR>శాస్త్రజ్ఞానంతో మనమెలా నిరూపిస్తాం. ఇంత ప్రాణవాయువు - ఇంత ఉదజని - ఇంత</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1024.html>p1024</a></td><td>p1025</td><td><a class=puTa_lanke href=puTa1026.html>p1026</a></td></tr></table>
</div></body></html>
