<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1898.html>p1898</a></td><td>p1899</td><td><a class=puTa_lanke href=puTa1900.html>p1900</a></td></tr></table>
<p><FONT FACE="SHREE900, SHREE, sans-serif" SIZE="3">294 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">చెప్పటానికి సమయం చిక్కలేదు. అందుచేత అతడు నాతో కొలంబో దాకా&nbsp;<BR>రావటానికి సిద్ధపడ్డాడు. ఓడ సాయంకాలం రేవునుండి బయలుదేరింది. బైట&nbsp;<BR>ఒక పెద్ద కేకను విని నేను నా గదికిటికీ నుండి తొంగిచూశాను. ఓ వెయ్యిమంది&nbsp;<BR>మద్రాసీయులు స్త్రీలు, పురుషులు, బాలురు రేవు గోడలమీద కూర్చుని&nbsp;<BR>వీడ్కోలు నినాదాలు చేస్తున్నారు. సంతోష సమయంలో వంగీయులకు మాదిరే&nbsp;<BR>మద్రాసీయులుకూడా ‘హూలు’ అంటూ నాలికతో ప్రతిధ్వని చేస్తారు.</FONT></p>
<p><FONT FACE="SHREE900, SHREE, sans-serif" SIZE="3">మద్రాసునుండి లంకకు పోవటానికి నాలుగు రోజులు పట్టింది. ఉవ్వెత్తు&nbsp;<BR>తరంగాలు లేవటం గంగానది ముఖద్వారంనుండి ప్రారంభమై ముందుకుపోయే-&nbsp;<BR>కొద్దీ యీ తరంగాలు పెరుగసాగాయి. మద్రాసు విడిచాక యీ తరంగాలు&nbsp;<BR>మరింత పెరగటంతో మా ఓడ ఎక్కువగా తూగులాడసాగింది. ప్రయాణీకు-&nbsp;<BR>లంతా సముద్రవ్యాధికి గురైనారు. ఆ యిద్దరు వంగదేశ బాలురుకూడా జబ్బు-&nbsp;<BR>పడ్డారు. అందులో ఒకడు తాను నిశ్చయంగా చచ్చిపోతానని గోలపెట్టాడు. ఎంతో&nbsp;<BR>కష్టంతో వారిని మేం సముదాయించాం. ‘‘నాయనా! నువ్వేమీ భయపడ&nbsp;<BR>నక్కర్లేదు. ఇది సామాన్యంగా అందరికీ వచ్చే జాడ్యమే. దీంతో చచ్చిన&nbsp;<BR>వారెవ్వరూ లేరు’’ అని వారిద్దరిని ఊరడించాం. రెండవ తరగతి సరిగ్గా ఓడ&nbsp;<BR>‘స్కూృ’ మీద వుంది. ఈ యిద్దరు కుర్రవాళ్లు నాటువారైనందువల్ల వారి కో&nbsp;<BR>చీకటి గదినిచ్చారు. అక్కడ గాలి, వెలుతురు రాదు. అందుచేత ఆ కుర్రవాళ్లు&nbsp;<BR>అందులో వుండలేకపోయారు. డెక్‌మీద ఓడ వూపు ఎక్కువగా వుంది. ఓడ&nbsp;<BR>ముందుభాగం తరంగాలు లేచిన పల్లంలో ప్రవేశించి ముందుకు వంగగా వెనుక&nbsp;<BR>భాగం ఎంతో పైకి లేస్తూంది. ఓడ ముందుభాగం కేవలం గాల్లోకి లేచిపోయింది.&nbsp;<BR>ఊపు ఎక్కువైనప్పుడు ఓడంతా విపరీతమైన సంచలనం కలిగేది. రెండవ తరగతి&nbsp;<BR>అంతా పిల్లి చేతుల్లోబడ్డ ఎలుకలా గిజగిజలాడిపోయింది.</FONT></p>
<p><FONT FACE="SHREE900, SHREE, sans-serif" SIZE="3">ఏమైనప్పటికి యిది వానాకాలం. ఓడ పశ్చిమానికి పోయేకొద్దీ తుఫానుగాలి&nbsp;<BR>ఎక్కువవుతుంది. మద్రాసు మిత్రులు సమృద్ధిగా పండ్లు యిచ్చారు. అందులో&nbsp;<BR>చాలభాగం కొంత మిఠాయి, అన్నం, పెరుగు మొదలైనవి ఆ యిద్దరు కుర్ర&nbsp;<BR>వాళ్లకు యిచ్చాం. అలసింగ తొందర తొందరగా టికెట్టుకొని కాళ్లకు చెప్పులు&nbsp;<BR>లేకుండా ఓడ ఎక్కాడు. అతడప్పుడప్పుడు చెప్పులు ధరించడట. విభిన్న&nbsp;<BR>ప్రాంతాల్లో వాడుకలు విభిన్నాలుగా వుంటాయి. పాశ్చాత్య దేశాల్లో స్త్రీలు చెప్పులు&nbsp;<BR>ధరించకపోవటం ఎంతో సిగ్గుచేటు. కాని వారు వారి వక్షస్థలాన్ని సగంవరకూ&nbsp;<BR>అనాచ్ఛాదితంగా వుంచుకోవటానికి బిడియపడరు. కాని మన దేశంలో తలకు&nbsp;<BR>మేలి ముసుగు వుండి తీరాలి. తక్కిన శరీరం బాగా మరుగుపరచకపోయినా అంత&nbsp;<BR>పట్టింపులేదు. ‘బ్రహ్మవాదిన్‌’ సంపాదకుడైన అలసింగ రామానుజ</FONT></p>
<hr class="puTa_virupu">
<table><tr><td><a class=puTa_lanke href=puTa1898.html>p1898</a></td><td>p1899</td><td><a class=puTa_lanke href=puTa1900.html>p1900</a></td></tr></table>
</div></body></html>
