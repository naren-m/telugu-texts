<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3274.html>p3274</a></td><td>p3275</td><td><a class=puTa_lanke href=puTa3276.html>p3276</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">^ </FONT></p>
<p><FONT FACE="SHREE900, SHREE, sans-serif" SIZE="3">స్తుంది. పడవవాడు, తన కుటుంబంతో పడవలోనే కాపురముంటాడు. అతని&nbsp;<BR>భార్య ఒక చుక్కానిని చేతులతోను, రెండవ చుక్కానిని కాలితోను వేస్తూ,&nbsp;<BR>చుక్కానుల దగ్గరే ఉంటుంది. వారిలో నూటికి తొంబదిమంది, తమ పిల్లల&nbsp;<BR>చేతులు, కాళ్లు మాత్రమే కదలటానికి వీలుచేసి, తమ వీపులకు కట్టుకొంటారు.&nbsp;<BR>తల్లి తన పనిలో సతమతమవుతూంటుంది. ఒకవైపు పెద్ద పెద్ద బరువులను&nbsp;<BR>తోస్తూ, ఆశ్చర్యకరమైన మెళుకువతో ఒక పడవమీదినుండి మరొక పడవమీదికి&nbsp;<BR>దూకుతూండగా, యీ చిట్టి ‘చైనీయ’ ‘జాను’ తన కేమీ పట్టనట్లు కాళ్లు ఆడిం-&nbsp;<BR>చుకొంటూ ఉండటం చూడ్డాని కొక వింత దృశ్యంగా కన్పిస్తుంది. ఇది&nbsp;<BR>కాక లోపలికి వస్తూ, బైటికి పోతూన్న పడవల పొగ ఓడలయొక్క తొక్కిసలాట,&nbsp;<BR>మరింత అధికంగా ఉంటుంది. ఈ పరిస్థితులలో ‘బేబీజాను’ తల, చిన్న జడతో&nbsp;<BR>సహా, ముక్కచెక్కలై పోయేట్టి భయంకరస్థితిలో ఉంటుంది. కాని, వాడు&nbsp;<BR>ఏమాత్రం లక్ష్యపెట్టడు. ఈ తొందర జీవితం, అతణ్ణి ఏమాత్రం ఆకర్షించదు.&nbsp;<BR>తల్లి యిచ్చిన బియ్యపు రొట్టెముక్కను చీకుతూ వాడు ప్రశాంతంగా ఉంటాడు.&nbsp;<BR>చైనా శిశువు ఒక వేదాంతి. మీ భారతీయ బాలుడు, నాలుగు కాళ్ళపై ప్రాకుతూ-&nbsp;<BR>న్నప్పుడు, యీ చైనా శిశువు ప్రశాంతంగా పనిలోనికి వెళతాడు. అవసరం అనే&nbsp;<BR>సిద్ధాంతాన్ని వాడు చక్కగా ఆకళింపు చేసికొన్నాడు. చైనావారుగాని భారతీయు-&nbsp;<BR>లుగాని స్తబ్ధత చెందిన నాగరికతతో ఉండటానికి కారణం దుస్తరమైనవారి దారి-&nbsp;<BR>ద్య్రమే. నిత్యావసరాలను గూర్చిన దిగులే, సాధారణ భారతీయునిగాని, చైనీయు-&nbsp;<BR>నిగాని, మరొక విషయాన్ని ఆలోచించనీయదు. హాంకాంగు ఒక సుందరమైన&nbsp;<BR>పట్టణం. నగరానికంటె చాలా చల్లగావుండే కొండ చరియలలోను, ఆ కొండ&nbsp;<BR>శిఖరాలలోను ఈ పట్టణం నిర్మితమైవుంది. కొండలపైకి నిఠారుగా పోయే,&nbsp;<BR>ట్రాముబండ్లు వున్నాయి. ఆవిరి శక్తితోను, దట్టమైన తీగెలతోను ఆ ట్రాములు&nbsp;<BR>నడుస్తాయి.</FONT></p>
<p><FONT FACE="SHREE900, SHREE, sans-serif" SIZE="3">మేం హాంకాంగులో మూడు రోజులుండి ‘కాంటన్‌’ చూడటానికి&nbsp;<BR>వెళ్ళాం. కాంటన్‌ పట్టణం నదికి ఎనభైమైళ్ళ ఎగువలో ఉన్నది. ఆ నది చాలా&nbsp;<BR>విశాలమై వుండటంచే, పెద్ద పెద్ద ఓడలు, దానిలో రాకపోకలు చేయుటకు అను-&nbsp;<BR>వుగా ఉంటుంది. హాంకాంగు కాంటన్‌ పట్టణాల మధ్యలో, అనేకమైన ఓడలు&nbsp;<BR>రాకపోకలు చేస్తుంటాయి. మేము ఒక దానిలో ఎక్కి సాయంకాలం బయలుదేరి&nbsp;<BR>మర్నాడు ఉదయం కాంటన్‌ చేరాం. ఆహా! ఏమి దృశ్యం. కలకలమై, జీవం&nbsp;<BR>ఉట్టిపడుతున్నదా అనేట్లున్నది. నీటి పైభాగమును పూర్తిగా కప్పివేస్తూ ఎన్ని&nbsp;<BR>పడవలు! కేవలం అవి నౌకలేగాక, యిండ్లవలె ఉపయోగపడే వందల కొలది&nbsp;<BR>పడవలు దానిపై ఉంటాయి. వాటిలో చాలభాగం చక్కని నివాసయోగ్యమైన పెద్ద</FONT></p>
<hr class="puTa_virupu">
<table><tr><td><a class=puTa_lanke href=puTa3274.html>p3274</a></td><td>p3275</td><td><a class=puTa_lanke href=puTa3276.html>p3276</a></td></tr></table>
</div></body></html>
