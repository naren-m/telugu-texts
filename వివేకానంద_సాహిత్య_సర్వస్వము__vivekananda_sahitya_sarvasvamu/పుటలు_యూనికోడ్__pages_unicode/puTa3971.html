<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3970.html>p3970</a></td><td>p3971</td><td><a class=puTa_lanke href=puTa3972.html>p3972</a></td></tr></table>

<p><FONT FACE="TimesNewRoman, Times, serif" SIZE="2">3 4 4</FONT></p>
<p><FONT FACE="TimesNewRoman, Times, serif" SIZE="3">5 5 8</FONT></p>
<BR>
<p><FONT FACE="SHREE902, SHREE, sans-serif" SIZE="3">(కుమారి జోసఫీన్‌ మాక్లియోడ్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆలమేడ, కాలిఫోర్నియా,</FONT></p>
<p><FONT FACE="SHREE900, SHREE, sans-serif" SIZE="3">ఏప్రిల్‌ 20, 1900.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన జో,</FONT></p>
<p><FONT FACE="SHREE900, SHREE, sans-serif" SIZE="3">నీ చీటి ఈ దినమే అందింది. నిన్న నీ కొక ఉత్తరం రాశాను. కాని నువ్వు&nbsp;<BR>ఇంగ్లండ్‌లో ఉంటావని అక్కడికి పంపాను.</FONT></p>
<p><FONT FACE="SHREE900, SHREE, sans-serif" SIZE="3">నీ సందేశం శ్రీమతి ‘బెట్స్‌’కు యిచ్చాను. ఈ స్వల్ప తగాదా, ‘అ’ - తో&nbsp;<BR>ఏర్పడినందుకు నేను చాల విచారిస్తున్నాను. నువ్వు పంపిన అతని ఉత్తరం కూడ&nbsp;<BR>అందింది. లెగ్గెట్‌కు వేదాంతంలో ఆసక్తిలేదు. అతడు నీకిక సాయం చెయ్యడు.&nbsp;<BR>‘నీ కాళ్ళమీద నువ్వే నిలబడు’ అని స్వామి వ్రాసినాడు అని అతను నీకు రాయటం&nbsp;<BR>సమంజసంగానే ఉంది. డబ్బు కోసం ఏం చెయ్యాలి? అని అతడు నాకు రాసిన&nbsp;<BR>దానికి సమాధానంగా న్యూయార్క్‌ను గూర్చి లాస్‌ ఏంజలీస్‌నుండి నువ్వూ,&nbsp;<BR>శ్రీమతి లెగ్గెట్‌ నాకు సూచించిన మేరకు నేను అలా రాసింది నిజమే అతనికి.</FONT></p>
<p><FONT FACE="SHREE900, SHREE, sans-serif" SIZE="3">విషయాలు వాటి రూపాన్ని అవి సంతరించుకొంటాయి. కాని నేను ఏదో&nbsp;<BR>చేసి ఉండవలసింది అనే భావన ఏదో నీ మనస్సులోను, శ్రీమతి ‘బుల్‌’ మన-&nbsp;<BR>స్సులోను ఉన్నట్లుంది. మొట్టమొదటి సంగతి - అక్కడి యిబ్బందులు ఏమిటో&nbsp;<BR>నాకు తెలియదు. ఆ విషయాన్ని గూర్చి మీలో ఏ ఒక్కరూ నాకు రాయలేదు.&nbsp;<BR>నేను మీ మనసుల్లో ఏముందో తెలిసికోగలవాణ్ణి కాను. ‘అ’ - విషయాలన్నీ&nbsp;<BR>తన చేతుల్లో ఉంచుకోగోరుతున్నాడు అని మాత్రమే మామూలుగా మీరు నాకు&nbsp;<BR>రాశారు. దీన్నిబట్టి నేను ఏం అర్థం చేసుకొంటాను? ఇబ్బందులు ఏమిటి? దేన్ని-&nbsp;<BR>గూర్చి యిబ్బందులు వచ్చాయి? ప్రళయ మెప్పుడు వస్తుందో&nbsp;<BR>తెలియనట్లు ఈ విషయాలను గూర్చి కూడ నాకు తెలియదు! ఐనా నీ ఉత్తరం,&nbsp;<BR>శ్రీమతి ‘బుల్‌’ ఉత్తరం ఎంతో విసుగును వ్యక్తపరస్తున్నాయి. మనకు తెలియకుం-&nbsp;<BR>డానే యిలాంటి విషయాలు ఒక్కొక్కప్పుడు చాల చిక్కులను తెస్తాయి. వాటి&nbsp;<BR>రూపాల్ని వాటిని దాల్చనీ.</FONT></p>
<p><FONT FACE="SHREE900, SHREE, sans-serif" SIZE="3">నేను వీలునామా రాసి, శ్రీమతి బుల్‌ కోరినట్లు దాన్ని లెగ్గెట్‌కు పంపాను.&nbsp;<BR>ఒక్కొక్కప్పుడు నాకు ఆరోగ్యంగా ఉంటున్నది. ఒక్కొక్కప్పుడు జబ్బుగా&nbsp;<BR>ఉంటున్నది. శ్రీమతి మిల్టన్‌ వల్ల నేను ఏ కొంచెమైనా లాభపడినానని నా మన-&nbsp;<BR>స్సాక్షిగా చెప్పలేను. ఆమె నాపట్ల మంచిగా ఉన్నది. నేను ఆమెకు ఎంతో కృతజ్ఞుణ్ణి.&nbsp;<BR>ఆమెకు నా ప్రేమ - ఆమె యితరులకు మేలు కల్గిస్తుందని ఆశిస్తాను.</FONT></p>
<hr class="puTa_virupu">
<table><tr><td><a class=puTa_lanke href=puTa3970.html>p3970</a></td><td>p3971</td><td><a class=puTa_lanke href=puTa3972.html>p3972</a></td></tr></table>
</div></body></html>
