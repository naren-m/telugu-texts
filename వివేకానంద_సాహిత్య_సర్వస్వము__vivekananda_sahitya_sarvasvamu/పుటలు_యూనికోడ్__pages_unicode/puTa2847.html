<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2846.html>p2846</a></td><td>p2847</td><td><a class=puTa_lanke href=puTa2848.html>p2848</a></td></tr></table>

<p><FONT FACE="SHREE900, SHREE, sans-serif" SIZE="3">కూడా యిదే విధంగా జరుగుతాయి. ఏదో ఒక భక్తి భావాన్ని తీసుకొని,&nbsp;<BR>సాధకుడు క్రమంగా తన యిష్టదేవత రూపాన్ని దాలుస్తాడు. అటువంటి భావం-&nbsp;<BR>యొక్క చరమస్థితినే భావీసమాధి అంటారు. జ్ఞానమార్గాన్ని అనుసరించేవాడు&nbsp;<BR>‘నేతి, నేతి’ అనే విధానాన్ని అనుసరిస్తూ ‘‘నే నీ శరీరాన్ని కాదు, మనస్సునూ&nbsp;<BR>కాదు, బుద్ధినీ కాదు’’ అంటూ పోతూ కేవల చైతన్యంలో సుస్థిరుడైనప్పుడు&nbsp;<BR>నిర్వికల్ప సమాధిని పొందుతాడు. ఏ ఒక్క భక్తి మార్గంలోనైనా సిద్ధి పొందా-&nbsp;<BR>లంటే అనేక జన్మల సంసిద్ధి అవసరం. కాని ఆధ్యాత్మిక సమ్రాట్టు అయిన శ్రీరా-&nbsp;<BR>మకృష్ణ పరమహంస పద్ధెనిమిది భక్తి మార్గాలలో సిద్ధిని సాధించారు. తాను&nbsp;<BR>ఆధ్యాత్మిక భావ సంసిద్ధుడు కాకపోయి ఉన్నట్లయితే తన శరీరం నిలిచి ఉండేది&nbsp;<BR>కాదని ఆయన చెప్పేవారు.</FONT></p>
<p><FONT FACE="SHREE900, SHREE, sans-serif" SIZE="3">ఆ రోజు శిష్యుడు అడిగాడు: స్వామీ! మీరు విదేశాల్లో ఉన్నప్పుడు ఏ&nbsp;<BR>విధమైన ఆహారం తీసుకొన్నారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అక్కడి వారు తినే ఆహారాన్ని తీసుకున్నాము. మేము&nbsp;<BR>సన్యాసులం. ఏదీ మా జాతిని పోగొట్టలేదు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో తన భవిష్యత్‌ కార్యవిధానం ఎలా ఉంటుంది? అనే&nbsp;<BR>విషయంలో స్వామీజీ తాను కలకత్తాలో ఒకటి, మద్రాసులో ఒకటి రెండు&nbsp;<BR>కేంద్రాలు స్థాపించి సర్వజనుల సర్వతోముఖ కల్యాణానికై ఒక వినూత్న సన్యాసి&nbsp;<BR>సంప్రదాయాన్ని ఏర్పరుస్తానని చెప్పారు. విధ్వంస విధానం వల్ల సంఘానికిగాని,&nbsp;<BR>జాతికిగాని ఏ విధమైన పురోభివృద్ధి సాధింపబడదని కూడా చెప్పారు. నిర్మాణ&nbsp;<BR>విధానం వల్లనే, అన్ని కాలాల్లోను, అన్ని యుగాల్లోను అభివృద్ధి సాధింపబడింది.&nbsp;<BR>అనగా పాత సంప్రదాయాలకు, ఆచార వ్యవహారాలకు నూతనమార్గం కల్పిం-&nbsp;<BR>చటం వల్లనే సాధింపబడింది. ప్రాచీనకాలంలోని భారతదేశంలో మత ప్రవక్త-&nbsp;<BR>లంతా అదే విధానంలో పనిచేశారు. ఒక్క బుద్ధ భగవానుని మతం మాత్రమే&nbsp;<BR>విధ్వంస విధానాన్ని అనుసరించింది. అందువల్లనే ఆ మతం భారతదేశంనుండి&nbsp;<BR>తరిమివేయబడింది.</FONT></p>
<p><FONT FACE="SHREE900, SHREE, sans-serif" SIZE="3">ఆ విధంగా మాట్లాడుతూ, స్వామీజీ ‘‘ఒక వ్యక్తిలో బ్రహ్మము అభివ్యక్త&nbsp;<BR>మైతే, ఆ వెలుగులో వేలమంది పురోగమిస్తారు. బ్రహ్మజ్ఞానులు మాత్రమే మాన-&nbsp;<BR>వజాతికి ఆధ్యాత్మిక గురువులు. అన్ని శాస్త్రాలు, యుక్తివిధానంకూడా దీన్ని&nbsp;<BR>సమర్థిస్తున్నది. స్వార్థపరులైన బ్రాహ్మణులు మాత్రమే కులగురు సంప్రదా&nbsp;<BR>యాన్ని ప్రవేశపెట్టారు. ఈ సంప్రదాయం శాస్త్రవిరుద్ధం. వేదవిరుద్ధం. ఈ&nbsp;<BR>విధమైన ఆధ్యాత్మిక సాధనవల్ల యిప్పుడు మానవులు బ్రహ్మసాక్షాత్కారాన్ని&nbsp;<BR>పొందటం లేదు. ఈ ధర్మగ్లానిని తొలగించటానికే యీ కాలంలో శ్రీరామ</FONT></p>
<hr class="puTa_virupu">
<table><tr><td><a class=puTa_lanke href=puTa2846.html>p2846</a></td><td>p2847</td><td><a class=puTa_lanke href=puTa2848.html>p2848</a></td></tr></table>
</div></body></html>
