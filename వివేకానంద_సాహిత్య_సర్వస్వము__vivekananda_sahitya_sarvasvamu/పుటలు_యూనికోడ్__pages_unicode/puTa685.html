<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa684.html>p684</a></td><td>p685</td><td><a class=puTa_lanke href=puTa686.html>p686</a></td></tr></table>
<p><FONT FACE="SHREE902, SHREE, sans-serif" SIZE="4">శిష్యత్వం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">1900 వ సం. మార్చ్‌ 29 వ తేదీన శాన్‌ఫ్రాన్సిస్కోలో చేసిన ప్రసంగం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">నేటి నా ప్రసంగం శిష్యత్వాన్ని గురించింది. ఈ విషయం మీకు బోధ-&nbsp;<BR>పడటం కాస్త కష్టమౌతుందేమో! గురుశిష్యుల ఆశయాలలో మీ దేశానికి మా&nbsp;<BR>దేశానికి చాల వ్యత్యాసముంది. భారతదేశంలో ప్రాచీన సామెత ఒకటుంది: ‘‘లక్ష-&nbsp;<BR>మంది గురువులు లభిస్తారు. కాని, శిష్యు డొక్కడైనా దొరకటం కష్టం.’’ ఈ&nbsp;<BR>మాట నిజమే అనిపిస్తుంటుంది. ఆధ్యాత్మికాభివృద్ధికి ముఖ్యంగా కావలసింది&nbsp;<BR>శిష్యుడి మానసికస్థితి. ఈ స్థితి నిర్దుష్టమైవుంటే సాక్షాత్కారం సులభంగా&nbsp;<BR>కలుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">సత్యాన్ని గ్రహించటంలో శిష్యుడికి వుండవలసిన లక్షణాలేవి? సత్యసాక్షా-&nbsp;<BR>త్కారం కనురెప్పపాటుకాలంలో కలుగుతుందని ఋషు లంటారు - విషయం&nbsp;<BR>తెలుసుకోవటమే అది. కల చెదరిపోవడానికి ఎంతసేపు పడుతుంది? కనురెప్ప-&nbsp;<BR>పాటు కాలం. నేను సత్యాన్ని తెలుసుకొనేటప్పుడు జరిగేదేమిటి? అంతదాకావున్న&nbsp;<BR>అసత్యభావన తొలగిపోతుంది. అంతకంటె మరేమీ జరుగదు: నేను తాడును&nbsp;<BR>చూసి పాముగా భ్రమపడ్డాను. అది తాడే అని నేనిప్పుడు తెలుసు&nbsp;<BR>కొన్నాను. ఇందుకు అరక్షణంకంటె ఎక్కువ సమయం పట్టలేదు. కావలసిన&nbsp;<BR>పనంతా అయింది. ‘‘తత్త్వమసి’’ ‘‘అది నువ్వు’’ ఈ విషయం తెలుసుకోవడా-&nbsp;<BR>నికి ఎంతసేపు పడుతుంది? మనం భగవంతుడే ఐతే, సర్వదా మనం భగవంతుడే&nbsp;<BR>ఐవుంటే, ఆ విషయం తెలియకపోవటం అత్యాశ్చర్యకరం. దాన్ని తెలుసు&nbsp;<BR>కోవటమే సహజం. మొదటినుండి మనం ఎవరమో, ఇప్పుడూ మనం ఎవరమో&nbsp;<BR>గ్రహించడానికి యుగాలకాలం అవసరంలేదు.</FONT></p>
<p><FONT FACE="SHREE900, SHREE, sans-serif" SIZE="3">ఐనా స్వప్రకాశమైన యీ సత్యాన్ని తెలుసుకోవటం కష్టంగా కనబడు-&nbsp;<BR>తూంది. ఈ సత్యం యీషణ్మాత్రం దర్శించడానికి ప్రారంభించక పూర్వమే&nbsp;<BR>యుగాలు గతించిపోతున్నాయి. దేవుడే జీవం; దేవుడే సత్యం. ఈ విషయాన్ని&nbsp;<BR>గురించి మనం గ్రంథాలు రచిస్తాం; అంతరాంతరంలో యీ సత్యాన్ని గ్రహిస్తాం.&nbsp;<BR>దేవుడు తప్ప తక్కినదంతా అసత్యమే అని భావిస్తాం. ఇక్కడ నేడున్నది రేప&nbsp;<BR>టికి అదృశ్యమైపోతుంది. ఐనా మనలో అనేకులం జీవితంలో ఎదుగుబొదుగు&nbsp;<BR>లేకుండా ఎప్పటిలాగానే వుంటాం. అసత్యాన్నే అంటిపెట్టుకొని వుంటాం. సత్యం-&nbsp;<BR>వైపు చూడడానికి యిష్టపడం. సత్యాన్ని పొందాలని ఆకాంక్షించం. తమ కలను</FONT></p>
<p><FONT FACE="TimesNewRoman, Times, serif" SIZE="2">2 7 0</FONT></p>
<hr class="puTa_virupu">
<table><tr><td><a class=puTa_lanke href=puTa684.html>p684</a></td><td>p685</td><td><a class=puTa_lanke href=puTa686.html>p686</a></td></tr></table>
</div></body></html>
