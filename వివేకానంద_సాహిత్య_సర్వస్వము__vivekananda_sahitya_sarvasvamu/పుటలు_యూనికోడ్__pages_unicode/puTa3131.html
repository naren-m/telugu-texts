<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3130.html>p3130</a></td><td>p3131</td><td><a class=puTa_lanke href=puTa3132.html>p3132</a></td></tr></table>

<p><FONT FACE="SHREE900, SHREE, sans-serif" SIZE="3">ప్రతిమాటకూడ ఆయన మాటను ప్రతిధ్వనింపజేయడానికి నేను చేసిన&nbsp;<BR>యత్నమే. ప్రొఫెసరు మాక్సుముల్లరుచే రచింపబడిన ఆయన జీవితాన్ని చదివి&nbsp;<BR>చూడండి.</FONT></p>
<p><FONT FACE="SHREE900, SHREE, sans-serif" SIZE="3">అక్కడ - ఆయన పదసన్నిధిలో - ఈ ఆశయాలు నాలోను, మరి&nbsp;<BR>కొందరు యువకుల్లోను కలిగాయి. అప్పుడు నేను బాలుణ్ణి. సుమారు పదహా-&nbsp;<BR>రేండ్ల వయసప్పుడు అక్కడికిపోయాను. నాతో వచ్చిన వారు నాకంటె&nbsp;<BR>వయసులో చిన్నవారు - అందులో పన్నెండుమందో యింకా కొంచెం ఎక్కువ&nbsp;<BR>మందో నాకంటె కొంచెం పెద్దవారు. మేమందరం కూడబలుక్కొని ఈ&nbsp;<BR>ఆదర్శాన్ని వ్యాపింపజేయాలని సంకల్పించాం. వ్యాప్తిలోకి తీసుకురావడమేకాదు&nbsp;<BR>- అనుష్ఠాన సాధ్యంగాకూడా చేయాలని మా సంకల్పం. అంటే హిందువుల పార-&nbsp;<BR>మార్థికతను, బౌద్ధుల దయ, కరుణలను, క్రైస్తవుల కార్యతత్పరతను,&nbsp;<BR>మహమ్మదీయుల సౌభ్రాత్ర భావాన్ని, మా దైనందిన జీవితంలో ఆచరించి&nbsp;<BR>చూపాలని నిర్ణయించుకొన్నాము. ‘‘సార్వలౌకిక మతాన్నొకదానిని యిప్పుడే,&nbsp;<BR>యిక్కడే ప్రతిష్ఠిస్తాము. వేచి ఉండండి.’’</FONT></p>
<p><FONT FACE="SHREE900, SHREE, sans-serif" SIZE="3">మా గురువు వృద్ధుడు. ఆయన చేతులతో నాణాన్ని తాకడు. గుడి ప్రసా-&nbsp;<BR>దాన్ని మాత్రం కొంచెం స్వీకరిస్తాడు. కొన్నిగజాల నూలుగుడ్డను మాత్రమే&nbsp;<BR>గ్రహిస్తాడు. అంతకెక్కువ ఏమాత్రం ముట్టుకోడు. ఇక యితర వస్తువు దేనినైనా&nbsp;<BR>ఆయన చేత గ్రహించేట్లు చేయడం అసాధ్యం. ఇలాంటి ఎంతో అద్భుతమైన ఆశ-&nbsp;<BR>యాలు కలిగి ఆయన నియమనిష్ఠలతో ఉండేవాడు. అందుకే&nbsp;<BR>ఆయనకు స్వతంత్రత చేకూరింది. భారతదేశంలోని సన్యాసి ఈనాడు రాజుకు&nbsp;<BR>స్నేహితుడు. అతడితోనే భోంచేస్తాడు. మరునాడు ఒక భిక్షువుతో కలసి&nbsp;<BR>ఉంటాడు. ఒక చెట్టుక్రింద నిద్రిస్తాడు. అతడు ప్రతివారితోను కలిసి మెలగాలి.&nbsp;<BR>ఎప్పుడూ తిరుగుతూ వుండాలి. ‘‘దొర్లుడు రాతికి పాచిపట్టదు’’ </FONT><FONT FACE="TimesNewRoman, Times, serif" SIZE="2">(Rolling</FONT></p>
<p><FONT FACE="TimesNewRoman, Times, serif" SIZE="2">Stone gathers nothing)</FONT><FONT FACE="SHREE900, SHREE, sans-serif" SIZE="3"> అనే లోకోక్తి వుందికదా! ఈ సామెత సన్యాసిపట్ల&nbsp;<BR>సార్థకమౌతుంది కాని లౌకిక జీవుల పట్లకాదు. నా జీవితంలో ఈ చివరి పదు-&nbsp;<BR>నాల్గు సంవత్సరాలనుండి నేనొక మూడునెలలపాటు ఎప్పుడూ ఒక్కచోట&nbsp;<BR>ఉండింది లేదు - ఎప్పుడూ తిరుగుతూనే ఉన్నాను. మేమందరంకూడా&nbsp;<BR>యింతే.</FONT></p>
<p><FONT FACE="SHREE900, SHREE, sans-serif" SIZE="3">ఇలా ఈ కొద్దిమంది బాలురు మాత్రమే వీటి ఆచరణ మూలంగా కలిగే&nbsp;<BR>ఫలాలనన్నింటిని గ్రహించారు. సార్వలౌకిక మతం, బీదలపట్ల అధికమైన&nbsp;<BR>సానుభూతి మొదలైనవి సిద్ధాంతరూపంలో ఎంతో శ్రేష్ఠమైనవే కాని వాటిని&nbsp;<BR>ఆచరణలో పెట్టాలి.</FONT></p>
<hr class="puTa_virupu">
<table><tr><td><a class=puTa_lanke href=puTa3130.html>p3130</a></td><td>p3131</td><td><a class=puTa_lanke href=puTa3132.html>p3132</a></td></tr></table>
</div></body></html>
