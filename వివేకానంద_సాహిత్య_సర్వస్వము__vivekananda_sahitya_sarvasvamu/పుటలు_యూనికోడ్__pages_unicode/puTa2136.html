<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2135.html>p2135</a></td><td>p2136</td><td><a class=puTa_lanke href=puTa2137.html>p2137</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - కుంభకోణం </FONT><FONT FACE="TimesNewRoman, Times, serif" SIZE="2">8 7</FONT></p>
<BR>
<p><FONT FACE="SHREE900, SHREE, sans-serif" SIZE="3">బోధించే పరమాదర్శం. ఆదర్శాన్ని గ్రహించడం ఒక విషయం; దాన్ని దైనందిన&nbsp;<BR>జీవితంలో సర్వత్రా అనుష్ఠించడం వేరొక విషయం. ఆదర్శాన్ని చూపడం చాలా&nbsp;<BR>మంచిదే. కాని దాన్ని సాధించడానికి ఆచరణయోగ్యమైన మార్గమేది?</FONT></p>
<BR>
<p><FONT FACE="SHREE900, SHREE, sans-serif" SIZE="3">అనేక శతాబ్దాలనుండి మన ప్రజల మనస్సులలో ప్రధానంగా కనిపిస్తున్న&nbsp;<BR>క్లిష్టమైన, బాధాకరమైన కులభేద సమస్య, సంఘసంస్కరణ సమస్య మనల్ని ఈ&nbsp;<BR>సందర్భంలో ఎదుర్కొంటున్నాయి. నేను మర్మాన్ని విడిచి చెబుతున్నాను. నేను&nbsp;<BR>కులవిధ్వంసకుణ్ణి కాను; కేవల సంఘసంస్కర్తను కాను. మీ కులభేదాలతోకానీ,&nbsp;<BR>మీ సంఘ సంస్కారంతోకాని ప్రత్యక్ష సంబంధం నా కేమీలేదు. మీరు మీ కిష్టమైన&nbsp;<BR>కులంలో వుండండి. అంతమాత్రాన మీరు వేరొక వ్యక్తినిగాని, కులాన్నిగాని&nbsp;<BR>ద్వేషించడానికి కారణంలేదు. ప్రేమను - ప్రేమను మాత్రమే - నేను బోధిస్తాను.&nbsp;<BR>విశ్వాత్మ అభిన్నత్వాన్ని, సర్వవ్యాపకత్వాన్ని ప్రతిపాదించే వేదాంత సత్యాన్ని&nbsp;<BR>ఆధారంచేసికొని, నా ప్రబోధం సాగిస్తాను. దాదాపు నూరు సంవత్సరాలనుండి&nbsp;<BR>మనదేశం సంఘసంస్కర్తలతోను, నానావిధ సంఘసంస్కరణ తీర్మానాలతోను&nbsp;<BR>ఉర్రూతలూగిపోతోంది. ఈ సంస్కర్తలలో నా మట్టుకు నాకు, దోషాలు&nbsp;<BR>కన్పించడంలేదు. వారిలో చాలమంది యోగ్యులే. మంచి ఉద్దేశాలున్నవారే. కొన్ని&nbsp;<BR>విషయాలలో వారి లక్ష్యాలుకూడ చాల గౌరవింపదగినవే. కాని ఈ నూరు సంవ-&nbsp;<BR>త్సరాల సంఘసంస్కరణ ప్రచారం ఈ దేశమందెక్కడా ప్రశంసనీయంగా సుస్థిర&nbsp;<BR>మైన, చెప్పుకోదగిన ఫలితాన్ని సాధించలేదు. ఉపన్యాస వేదికలమీద వేనవేలుగా&nbsp;<BR>ప్రసంగాలు చేశారు. హైందవజాతిని, హైందవ నాగరికతను తూర్పారబట్టి వాని-&nbsp;<BR>తలపై ఖండన గ్రంథాల నెన్నిటినో కురిపించారు. ఐనా చెప్పుకోదగినంతగా కార్య-&nbsp;<BR>రూపం తాల్చిన ఫలితార్థమేదీ లేదు. దీనికి కారణం ఎక్కడుంది? ఆ కారణం&nbsp;<BR>తెలుసుకోవడం అంత కష్టంకాదు. ఖండనోద్రేకంలోనే ఆ కారణముంది. నే నిది-&nbsp;<BR>వరకు చెప్పనట్లు ఒక మహాజాతిగా చరిత్ర ప్రసిద్ధులమై మనం మన శీలాన్ని,&nbsp;<BR>ఆత్మధర్మాన్ని సురక్షితంగా వుంచుకోవడానికి మున్ముందుగా ప్రయత్నించాలి!&nbsp;<BR>ఇతర జాతులనుండి మనం నేర్చుకోదగినవి చాలవిషయాలున్నాయనీ, ఇతరుల-&nbsp;<BR>నుండి మనం అనేక పాఠాలు నేర్చుకోవాలనీ నేను ఒప్పుకుంటాను. కానీ, మన&nbsp;<BR>నూతన సంఘసంస్కరణ విధానాలు, పాశ్చాత్య పద్ధతులకు, కార్యోపాయాలకు&nbsp;<BR>చాలవరకు అంధానుకరణంగానే సాగుతున్నాయి. అందువల్లే ఇటీవలి సంస్కర&nbsp;<BR>ణోద్యమాలు ఫలశూన్యం కావడం తటస్థించింది.</FONT></p>
<p><FONT FACE="SHREE900, SHREE, sans-serif" SIZE="3">ఇంకొక విషయమేమంటే కేవలం ఖండించడం ఎప్పుడుగానీ మంచిది-&nbsp;<BR>కాదు. మన సంఘంలో దోషాలున్నాయని పసిపిల్లవానికికూడ తెలుసు. సరే,&nbsp;<BR>దోషాలు ఏ సంఘంలో లేవు? లోకంలో నేను కలసిమెలసి తిరిగి కనుగొన్న</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa2135.html>p2135</a></td><td>p2136</td><td><a class=puTa_lanke href=puTa2137.html>p2137</a></td></tr></table>
</div></body></html>
