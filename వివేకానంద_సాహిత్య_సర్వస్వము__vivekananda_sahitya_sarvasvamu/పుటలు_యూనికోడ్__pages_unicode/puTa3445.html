<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3444.html>p3444</a></td><td>p3445</td><td><a class=puTa_lanke href=puTa3446.html>p3446</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="TimesNewRoman, Times, serif" SIZE="3"><sup>  </sup>Ȉ ˇ</FONT></p>
<BR>
<p><FONT FACE="SHREE902, SHREE, sans-serif" SIZE="3">(రాజా ప్యారీమోహన్‌ ముఖర్జీకి)</FONT></p>
<BR>
<p><FONT FACE="SHREE900, SHREE, sans-serif" SIZE="3">న్యూయార్క్‌,</FONT></p>
<p><FONT FACE="SHREE900, SHREE, sans-serif" SIZE="3">నవంబర్‌ 18, 1894.</FONT></p>
<p><FONT FACE="SHREE900, SHREE, sans-serif" SIZE="3">మహాశయా,&nbsp;<BR>ఇటీవల కలకత్తా టౌన్‌హాల్లో చేసిన తీర్మానాలను, మన నగరంలోని ప్రజలు</FONT></p>
<p><FONT FACE="SHREE900, SHREE, sans-serif" SIZE="3">పంపించిన ప్రశంసలతోకూడిన మీ ఉత్తరం అందింది.</FONT></p>
<p><FONT FACE="SHREE900, SHREE, sans-serif" SIZE="3">మహాశయా, అల్పమైన నా సేవలను మీరు ఎంతో అభినందించినందుకు&nbsp;<BR>నా హృదయపూర్వక కృతజ్ఞత.</FONT></p>
<p><FONT FACE="SHREE900, SHREE, sans-serif" SIZE="3">ఏ వ్యక్తిగాని, ఏ సంఘంగాని యితరులతోను, యితర సంఘాలతోను&nbsp;<BR>సంబంధాన్ని విడనాడి, ఒంటరిగా జీవింపలేదని, నా నిశ్చితాభిప్రాయం. తాము&nbsp;<BR>గొప్పవారమనే అహంకారంచేతనో, అది ఒక మహానీతి అనే దురభిప్రాయంతోగాని&nbsp;<BR>ఎవరైనా ఏకాకిగా వుండటానికి ఎప్పుడెప్పుడు ప్రయత్నించారో, అప్పుడల్లా&nbsp;<BR>మహోపద్రవం సంభవిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఇతరులను ద్వేషించటం అనే పునాదిమీద దేశాచారం అనే అడ్డు&nbsp;<BR>గోడను, తన చుట్టూ నిర్మించుకోటమే, భారతజాతి పతనానికి ముఖ్యకారణమని&nbsp;<BR>నా అభిప్రాయం. చుట్టుపట్లలోని బౌద్ధదేశాలతో భారతీయులు కలవకుండటం-&nbsp;<BR>కోసమే భారతదీయులు ఈ అడ్డుగోడను నిర్మించుకొన్నారని నా దృఢవిశ్వాసం.</FONT></p>
<p><FONT FACE="SHREE900, SHREE, sans-serif" SIZE="3">ప్రాచీనమైనదానినైనా, నవీనమైనదానినైనా ఏ మారువేషం వేసి కప్పిపుచ్చినా,&nbsp;<BR>ఏ విధమైన కుతర్కంచేసి కప్పిపుచ్చినా, విధివిహితమైన ఫలితం యిది: ప్రాచీన-&nbsp;<BR>జాతుల్లో ప్రధానంగా వుండిన మన జాతి, నేడు యావత్తు ప్రపంచంచేత ఏవ-&nbsp;<BR>గించుకోబడుతోంది. ఇలాంటి నీచజాతి మరొకటిలేదని అనిపించుకొంటోంది.&nbsp;<BR>దీనివల్ల తేలిన సారాంశం ఏమంటే, ఏ వ్యక్తిగాని, ఏ జాతిగాని తాను పతనం&nbsp;<BR>చెందనిదే యితరులను ద్వేషింపజాలదు అనికదా! ఇది నైతికధర్మం.</FONT></p>
<p><FONT FACE="SHREE900, SHREE, sans-serif" SIZE="3">ఆ ధర్మాన్ని కనుగొన్నవారు మన ప్రాచీనులు. దాన్ని వివేచించినవారు మన&nbsp;<BR>ప్రాచీనులు. దాన్ని ఉల్లంఘించినప్పుడు కలిగే అనర్థాలకు ఉదాహరణకూడ&nbsp;<BR>మనమే.</FONT></p>
<p><FONT FACE="SHREE900, SHREE, sans-serif" SIZE="3">ఇచ్చిపుచ్చుకోవటం అనేది నియమం. భారతజాతి మళ్లీ అభివృద్ధి చెందా-&nbsp;<BR>లనుకుంటే మరుగుపడిపోయిన తన రత్నరాశులను విధిగా వెలికితెచ్చి, బాహా-&nbsp;<BR>టంగా ప్రపంచంలోని యితర జాతులకు అందజెయ్యాలి. దానికి ప్రతిఫలంగా&nbsp;<BR>యితరులు మన కిచ్చినదాన్ని స్వీకరించటానికి సంసిద్ధంగా వుండాలి. ఈ</FONT></p>
<hr class="puTa_virupu">
<table><tr><td><a class=puTa_lanke href=puTa3444.html>p3444</a></td><td>p3445</td><td><a class=puTa_lanke href=puTa3446.html>p3446</a></td></tr></table>
</div></body></html>
