<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3369.html>p3369</a></td><td>p3370</td><td><a class=puTa_lanke href=puTa3371.html>p3371</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>ˇ ˇ</FONT></p>
<p><FONT FACE="SHREE900, SHREE, sans-serif" SIZE="3">వారికి ఖగోళ సంబంధమైనవిగాని, లేక యే యితరమైన బొమ్మలను, వివిధ&nbsp;<BR>దేశాల చరిత్రలకు సంబంధించిన విషయాలను చూపిస్తూన్నారనుకొందాం.&nbsp;<BR>దివాన్జీ ఆ విధంగా గ్లోబుల ద్వారాను, దేశ పటాల ద్వారా ఎంత విద్య నేర్పవచ్చు?&nbsp;<BR>ఆ బోధంతా నోటితోనే. విద్య బడయటానికి ఒక్క కన్ను మాత్రమే ద్వారం&nbsp;<BR>కాదు. చెవులుకూడా ఆ పనిని చేయగలవు. ఈ విధంగా వారికి ఆశయాలు&nbsp;<BR>ఏర్పడతాయి. నైతిక దృక్పథం అలవడుతుంది. అభివృద్ధి చెందటానికి అవకాశం&nbsp;<BR>కల్గుతుంది. మన పని యింతటితో ముగిస్తోంది. మిగిలింది వారే నెరవేర్చుకొం-&nbsp;<BR>టారు. సన్యాసి యిటువంటి త్యాగంచేసి, అటువంటి కార్యానికి ఉపక్రమించేట్లు&nbsp;<BR>చేసేదేది? ఆధ్యాత్మిక ఉత్సాహమే. ప్రతి నూతన ఆధ్యాత్మిక తరంగానికి, ఒక&nbsp;<BR>నూతన కేంద్రం అవసరం. నూతన మతంవల్ల, పాత మతానికి ఉత్తేజం కలుగు&nbsp;<BR>తుంది. మీ సంప్రదాయాలను, మీ సిద్ధాంతాలను వేలాడ దీయండి. వాటివల్ల&nbsp;<BR>ప్రయోజనంలేదు. మార్గం చూపటానికి ఒక శీలసంపన్నుడు కావాలి. ఒక&nbsp;<BR>ఆదర్శమూర్తి కావాలి. ఒక కేంద్రం కావాలి. ఒక దివ్యపురుషుడు కావాలి. అదే&nbsp;<BR>కేంద్రస్థానం. మిగిలినవన్నీ దాని చుట్టూచేరి ఒక ఉప్పెనలా సంఘంమీద విరు-&nbsp;<BR>చుకుపడి, దాని కడ్డమైన వాటి నన్నిటిని త్రోసికొనిపోయి, మాలిన్యాలనన్నిటిని&nbsp;<BR>క్షాళనం చేయాలి. కర్రను కోయాలంటే, పీచులేని వైపునుండే కోయాలి. కాబట్టి&nbsp;<BR>ప్రాచీన హిందూమతం, హిందూమతం ద్వారానే సంస్కరింపబడాలిగాని, కొత్తగా&nbsp;<BR>తలెత్తిన సంస్కరణోద్యమాల ద్వారామాత్రం కాదు. అదే సమయంలో ఈ&nbsp;<BR>సంస్కర్తలందరు ప్రాచ్య, పాశ్చాత్య సంస్కృతులను రెంటిని తమలో మేళవించు&nbsp;<BR>కోవాలి. అట్టి మహోద్యమానికి ప్రారంభం ఏర్పడినదని, రానున్న ఉప్పెన శబ్దం&nbsp;<BR>వినబడుతున్నదని మీరు తలపోయటం లేదా? భారతదేశాన్ని నడిపించటానికి&nbsp;<BR>అటువంటి కేంద్రం, అటువంటి దివ్యపురుషుడు అవతరించాడు. ఆ మహా&nbsp;<BR>పురుషుడే శ్రీరామకృష్ణ పరమహంస. ఈ బృందం క్రమంగా ఆయన చుట్టూ&nbsp;<BR>చేరుతోంది. వారే ఈ కార్యాన్ని నిర్వర్తిస్తారు. దివాన్జీ మహరాజ్‌, దీనికి ఒక&nbsp;<BR>సంఘం అవసరం. ధనం అవసరం. ఉద్యమాన్ని ప్రారంభించటానికి కొంచెమైనా&nbsp;<BR>ధనం కావాలి. మనకు డబ్బిచ్చేవారు భారతదేశంలో ఎవరున్నారు? కాబట్టే,&nbsp;<BR>దివాన్జీ మహరాజ్‌, నేను అమెరికాకు రావలసివచ్చింది. మీకు గుర్తుండవచ్చును.&nbsp;<BR>నేను బీదవారినుండే డబ్బు తీసికొన్నాను (బిచ్చమెత్తాను). నా భావాలను అర్థం&nbsp;<BR>చేసికొనలేరు కాబట్టి, ధనవంతులు డబ్బు యివ్వవచ్చినా నేను నిరాకరించాను.&nbsp;<BR>నా ప్రణాళిక కొనసాగటానికి కావలసిన ధనాన్ని సమకూర్చాలనే నా ప్రయత్నాన్ని&nbsp;<BR>యిక్కడ ఒక సంవత్సరం ఉపన్యాసాలిచ్చినా, సాధింపలేకపోయాను. (అయితే నా&nbsp;<BR>సొంతానికి ఏ కోర్కెలు లేవులెండి). మొదటి కారణం, అమెరికాకు యిది చెడు</FONT></p>
<hr class="puTa_virupu">
<table><tr><td><a class=puTa_lanke href=puTa3369.html>p3369</a></td><td>p3370</td><td><a class=puTa_lanke href=puTa3371.html>p3371</a></td></tr></table>
</div></body></html>
