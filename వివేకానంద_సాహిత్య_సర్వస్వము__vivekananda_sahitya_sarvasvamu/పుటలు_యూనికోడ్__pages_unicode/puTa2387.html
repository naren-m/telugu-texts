<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2386.html>p2386</a></td><td>p2387</td><td><a class=puTa_lanke href=puTa2388.html>p2388</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 3 8</FONT></p>
<p><FONT FACE="SHREE900, SHREE, sans-serif" SIZE="3">డానికి ప్రయత్నిస్తున్నారు. ఆ సంస్కర్తలలో ఆలోచనాపరులుకూడ కొంద&nbsp;<BR>రున్నారు. కానీ తమ లక్ష్యమేమో తెలియక, ఇతరులను గుడ్డిగా అనుసరిస్తూ,&nbsp;<BR>అజ్ఞానంలో ప్రవర్తించే వారనేకులు అందున్నారు. ఈ తెగకు చెందిన సంస్కర్తలు&nbsp;<BR>విదేశీయ మతభావాలను మన మతంలో చొప్పించడానికి మిక్కిలి కుతూహల-&nbsp;<BR>పడుతున్నారు. వారు, ‘విగ్రహరాధన’ మనే పదాన్ని పట్టుకొని, విగ్రహారాధనాన్ని&nbsp;<BR>ప్రోత్సహించేది కాబట్టి, హిందూమతం సత్యమైంది కాదని వాదిస్తారు. విగ్రహా-&nbsp;<BR>రాధన మంటే ఏమి? దానివల్ల మంచి కలుగుతోందా? చెడు కలుగుతోందా, అని&nbsp;<BR>ఆలోచించడానికి ప్రయత్నించరు. ఇతరులు చెప్పే మాటలనే ప్రమాణంగా తీసి-&nbsp;<BR>కొని హిందూమతం సత్యమైంది కాదని చెబుతారు. ఇంకొక తెగవారు కొందరు-&nbsp;<BR>న్నారు. వారు ప్రతి హిందూ ఆచారానికి, ప్రతి హైందవకర్మకు, నిరాధారాలైన&nbsp;<BR>ఆధునిక శాస్త్రీయ వ్యాఖ్యానాలు చేస్తారు. వీరెవరో తెలుసా? ఎప్పుడూ విద్యుచ్ఛక్తి&nbsp;<BR>అయస్కాంతం, వాయుతరంగాలు, మొదలైన వానినిగూర్చి మాటలాడేవారు.&nbsp;<BR>వీరెప్పుడో ఒకప్పుడు, దేవుడు విద్యుత్తరంగాలు మూర్తిగొన్న ఒక ముద్ద తప్ప,&nbsp;<BR>వేరే కాదని నిరూపించగలరేమో, ఎవరు చెప్పగలరు? వివిధమార్గాల, వివిధ&nbsp;<BR>రూపాల, తన కార్యాన్ని సాగిస్తున్న జగన్మాత వారిని ఆశీర్వదించుగాక!</FONT></p>
<p><FONT FACE="SHREE900, SHREE, sans-serif" SIZE="3">పైన చెప్పినవారికి భిన్నంగా, సనాతనులు వున్నారు. వాళ్లల్లో కొందరు ‘‘కాక-&nbsp;<BR>దంత పరీక్షచేసే, మీ వాదాలు మాకు తెలియవు. తెలిసికొనడానికి, అర్థం చేసి-&nbsp;<BR>కోవడానికి, ప్రయత్నం చేయవలసిన అవసరంకూడ లేదు. మీకు కావలసింది&nbsp;<BR>దేవుడు; ఆత్మ. ఏది ప్రకృతి కతీతమో, ఎక్కడ సుఖదుఃఖాది ద్వంద్వా&nbsp;<BR>లుండవో, నిత్యానందం ఎక్కడ వుంటుందో, అట్టి పరమాత్మయే మా గమ్యం’’&nbsp;<BR>- అనీ, కొందరు ‘‘పూర్ణవిశ్వాసంతో గంగలో మునగడంచేత ముక్తిపొంద&nbsp;<BR>వచ్చుననే నమ్మకం మాకుంది.’’ - అనీ, కొందరు, ‘‘శివ, రామ, విష్ణ్వాదిరూ-&nbsp;<BR>పాలలో ఎవరినైనా, అతడే సర్వాంతర్యామి అయిన దేవుడని నమ్మి, అచంచల&nbsp;<BR>భక్తివిశ్వాసాలతో పూజిస్తే, నీకు తప్పక ముక్తి కలుగుతుందనీ’’ చెబుతారు. వీరి&nbsp;<BR>తెగకు చెందినవాడనని చెప్పడానికి నేను గర్విస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఇంకొక తెగవారుకూడా వున్నారు. ప్రపంచం, భగవంతుడు, ఈ రెంటిని&nbsp;<BR>దృష్టిలో ఉంచుకొని ప్రవర్తించాలని వారు చెబుతారు. ప్రాచీన ఋషులు గొంతెత్తి&nbsp;<BR>మనకిలా చెప్తున్నారు. ‘‘భగవత్సాన్నిధ్యాన్ని పొందాలంటే, కామకాంచనాలను&nbsp;<BR>త్యజించాలి. ఈ సంసారం అనిత్యమైంది. నిస్సారమైంది. ఎంత ప్రయత్నించినా,&nbsp;<BR>దీన్ని పరిత్యజించక భగవంతుని పొందలేవు. అది చేయలేకపోతే బలహీనుడ&nbsp;<BR>నని ఒప్పుకో! అంతేకానీ, ఆదర్శాన్నిమాత్రం కించపరచకు. హీనం, నశ్వరం&nbsp;<BR>(నశించేది) అయిన దానిపై, ఉదాత్తతను, శాశ్వతత్వాన్ని అపాదించడానికి</FONT></p>
<hr class="puTa_virupu">
<table><tr><td><a class=puTa_lanke href=puTa2386.html>p2386</a></td><td>p2387</td><td><a class=puTa_lanke href=puTa2388.html>p2388</a></td></tr></table>
</div></body></html>
