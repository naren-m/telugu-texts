<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa176.html>p176</a></td><td>p177</td><td><a class=puTa_lanke href=puTa178.html>p178</a></td></tr></table>


<p><FONT FACE="SHREE900, SHREE, sans-serif" SIZE="3">జారశృంగారాన్ని సైతం అవలంబిస్తారు; ఎందుకంటె అదంత బలీయంగా&nbsp;<BR>వుంటుంది; ఆ ప్రేమలోని అయుక్తత ఎంతమాత్రం వారి దృష్టిలో లేనేలేదు.&nbsp;<BR>స్వేచ్ఛగా ప్రకటించటానికి ఎన్ని ఆటంకాలు ఎదురైతే అంత ఉద్రిక్త&nbsp;<BR>మవుతూండటం ఆ ప్రేమకు నైజం. భార్యాభర్తల పరస్పరానురాగంలో&nbsp;<BR>ఒడిదుడుకులు వుండవు; ఆటంకాలు కలుగవు; కాబట్టి అది సరళంగా సాగు-&nbsp;<BR>తుంది. యువతి ఒకణ్ణి వలచినప్పుడు ఆమె తల్లిదండ్రులుగాని, భర్తగాని అలాటి&nbsp;<BR>ప్రేమను ఆక్షేపిస్తారు, ఆటంకాలు కలిగేకొద్దీ ఆమె ప్రేమ బలీయమవుతూం-&nbsp;<BR>టుంది కదా. భక్తుడు యీ మనోభావాన్ని ఆదర్శంగా గైకొంటాడు. బృందావ-&nbsp;<BR>నంలో గోపికలు శ్రీకృష్ణుణ్ణి ఎలా ప్రేమించారో, ఆ ధన్యురాళ్లు ఎలా ఆతడి వేణు-&nbsp;<BR>గానాన్ని వినగానే సమస్తం మరచిపోయి, సంసారాన్ని, సంసార బంధాలను, సుఖ-&nbsp;<BR>దుఃఖాలను, విధులను సమస్తం మరచిపోయి కృష్ణుణ్ణి కలుసుకోటానికై&nbsp;<BR>ఇళ్లువీడి పరుగెత్తి వచ్చేవారో - వర్ణించేశక్తి మానవభాషకు లేదు. ఓయీ, మాన-&nbsp;<BR>వుడా, దివ్యప్రేమను గురించి నువ్వు ప్రసంగిస్తావే! తోడ్తోడనే యీ మాయా-&nbsp;<BR>సంసార బంధాలనన్నిటిని పైనవేసుకొంటున్నావే! నువ్వు నిష్కపటచిత్తుడవేనా?</FONT></p>
<p><FONT FACE="SHREE902, SHREE, sans-serif" SIZE="3">‘‘జహా రామ తహా కామ నహీ,</FONT></p>
<p><FONT FACE="SHREE902, SHREE, sans-serif" SIZE="3">జహా కామ తహా నహీరామ;&nbsp;<BR>దో నో ఏక సాథ మిలత నహీ</FONT></p>
<p><FONT FACE="SHREE902, SHREE, sans-serif" SIZE="3">రవిరజనీ ఏకఠామ.’’</FONT><FONT FACE="SHREE902, SHREE, sans-serif" SIZE="2"><sup>1</sup></FONT></p>
<p><FONT FACE="SHREE900, SHREE, sans-serif" SIZE="3">‘‘రాముడు పాలించే హృదయంలో కాముడూ, కాముడు పరిపాలించే&nbsp;<BR>హృదయంలో రాముడూ వుండలేరు! సూర్యతేజమూ చీకటీ ఒక్కచోట వుండ-&nbsp;<BR>లేవు కదా!’’</FONT></p>
<p><FONT FACE="SHREE902, SHREE, sans-serif" SIZE="3">పర్యవసానం</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ మహోన్నత భక్త్యాదర్శాన్ని ప్రాపించేటప్పుడు వేదాంతం త్రోసిరాజవు-&nbsp;<BR>తుంది; అప్పుడు నీ వేదాంతం ఎవరికి లక్ష్యం? స్వాతంత్య్రం, మోక్షం, నిర్వాణం&nbsp;<BR>- సమస్తం నెట్టివేయబడుతుంది. భగవత్ప్రేమానందంలో తేలియాడేటప్పుడు&nbsp;<BR>ముక్తిని కాంక్షించే వారెవరు?</FONT></p>
<p><FONT FACE="SHREE902, SHREE, sans-serif" SIZE="3">శ్లో. ‘‘న ధనం న జనం న సున్దరీం</FONT></p>
<p><FONT FACE="SHREE902, SHREE, sans-serif" SIZE="3">కవితాం వా జగదీశ కామయే,&nbsp;<BR>మమ జన్మని జన్మ నీశ్వరో&nbsp;<BR>భవతా ద్భక్తి రహైతుకీ త్వయ.’’</FONT><FONT FACE="SHREE902, SHREE, sans-serif" SIZE="2"><sup>2</sup></FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">తులసీదాసకృతి</FONT></p>
<p><FONT FACE="SHREE900, SHREE, sans-serif" SIZE="3">2. శ్రీకృష్ణచైతన్య విరచితం, శీక్షాష్టకం (4).</FONT></p>
<hr class="puTa_virupu">
<table><tr><td><a class=puTa_lanke href=puTa176.html>p176</a></td><td>p177</td><td><a class=puTa_lanke href=puTa178.html>p178</a></td></tr></table>
</div></body></html>
