<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2900.html>p2900</a></td><td>p2901</td><td><a class=puTa_lanke href=puTa2902.html>p2902</a></td></tr></table>

<p><FONT FACE="SHREE900, SHREE, sans-serif" SIZE="3">చేయటానికి పూజామందిరం లోనికి తీసుకొని వెళ్లండి’’ అన్నారు.</FONT></p>
<p><FONT FACE="SHREE900, SHREE, sans-serif" SIZE="3">అఖండానందస్వామిని గురించి మాట్లాడుతూ, స్వామీజీ శిష్యునితో&nbsp;<BR>యిట్లన్నారు. ‘‘చూడు, అతడెటువంటి కార్యధీరుడో! భయంగాని, చావుగాని&nbsp;<BR>అటువంటి వేవీ అతనికి లెక్కలేవు. గట్టి పట్టుదలతో తన పనిని ‘బహుజన&nbsp;<BR>సుఖాయ’ ‘బహుజన హితాయ’ (అనేకమంది సుఖం కొరకు, అనేకుల మంచి&nbsp;<BR>కొరకు) సాగిస్తుంటాడు.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! మహాతపః ఫలితంగా ఆయనకు అటువంటి శక్తి&nbsp;<BR>సంప్రాప్తమై ఉండాలి!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నిజమే! తపస్సువల్ల శక్తి వస్తుంది. కాని, యితరుల కొరకు&nbsp;<BR>పాటుపడటమే తపస్సు. కర్మయోగులు కర్మనే తపస్సులో భాగంగా పరిగ&nbsp;<BR>ణిస్తారు. తపస్సు పరులకు మంచి కల్గించాలనే భావాన్ని వృద్ధి పరిచి, అతనిని&nbsp;<BR>నిష్కామకర్మ చేయటానికి పురికొల్పుతుంది. అదేవిధంగా పరుల శ్రేయస్సుకై&nbsp;<BR>చేసేపని, సాధకునికి తపఃపరిపాకాన్ని అనగా చిత్తశుద్ధిని కల్గించి పరమాత్మ&nbsp;<BR>సాక్షాత్కారానికి కొనిపోతుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కాని, మహాశయా! ప్రారంభంనుండే యితరుల కోసం&nbsp;<BR>హృదయపూర్వకంగా పాటుపడేవారి సంఖ్య ఎంత తక్కువ! స్వార్థాన్ని సంపూ-&nbsp;<BR>ర్ణంగా త్యాగం చేసి పరోపకారానికి ప్రోత్సాహించే మనోవైశాల్యతను అసలు&nbsp;<BR>పొందటం ఎంత కష్టమో గదా!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అయితే తపస్సు చేయాలనే బుద్ధి ఎంతమందికి కలుగుతుంది?&nbsp;<BR>కామినీకాంచన వ్యామోహం పెడదారికి లాగుతోంటే, ఎంతమందికి భగవంతుని&nbsp;<BR>దర్శించాలనే వ్యాకులత కలుగుతుంది? నిజానికి, తపస్సు ఎంత కష్టతరమో,&nbsp;<BR>నిష్కామకర్మకూడా అంతే కష్టమైంది. ఇతరుల మేలుకోసం పాటుపడేవారిని&nbsp;<BR>ఆక్షేపించడానికి నీకు అధికారం లేదు. తపస్సు నీకు యిష్టమైతే మంచిదే; నీవు&nbsp;<BR>తపస్సు చేయ్‌! మరొకరికి కర్మ అనుకూలంగా తోచవచ్చు. ఆ వ్యక్తిని అడ్డు&nbsp;<BR>పెట్టడానికి నీకు అధికారం లేదు. కర్మ అనేది తపస్సు కానేకాదని గట్టినమ్మకం&nbsp;<BR>నీకు ఉన్నట్టుంది!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: నిజమేనండీ! ఇంతకుముందు నాకు తపస్సును గూర్చి వేరే అభి-&nbsp;<BR>ప్రాయముండేది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మనం ఆధ్యాత్మిక సాధనలు చేస్తూవుంటే, క్రమక్రమంగా ఒక&nbsp;<BR>దృఢసంస్కారం ఏర్పడుతుంది. అలాగే మరల మరల నిష్కామకర్మను, దానిని&nbsp;<BR>యిష్టంలేకున్నా సరే చేస్తుండటంవల్ల మన మనస్సు క్రమంగా దానిలో లీనమౌ-&nbsp;<BR>తుంది. చూశావా! ఈ విధంగా పరహితార్థమై పని చేయాలనే భావం వృద్ధి</FONT></p>
<hr class="puTa_virupu">
<table><tr><td><a class=puTa_lanke href=puTa2900.html>p2900</a></td><td>p2901</td><td><a class=puTa_lanke href=puTa2902.html>p2902</a></td></tr></table>
</div></body></html>
