<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1900.html>p1900</a></td><td>p1901</td><td><a class=puTa_lanke href=puTa1902.html>p1902</a></td></tr></table>
<p><FONT FACE="SHREE900, SHREE, sans-serif" SIZE="3">296 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">చాడు. నే నా వారధిని చూశాను. రామ్నాడు రాజైన సేతుపతి మహారాజు&nbsp;<BR>ప్రాసాదంలో శ్రీరామచంద్రుడు యీ మహారాజు పూర్వీకుని సేతుపతిగా పట్టం-&nbsp;<BR>గట్టి ప్రసాదించిన శిలాఫలకం చూశాను. కాని యీ రోజుల్లో బౌద్ధులు దీన్ని&nbsp;<BR>ఒప్పుకోరు. వారి దేశంలో దీన్ని సూచించే సంప్రదాయమేదీ లేదంటారు. వారి&nbsp;<BR>నిరాకరణతో మనకేం పని? మన పూర్వ గ్రంథాలు యీ విషయంలో పరమ-&nbsp;<BR>ప్రమాణాలు కదా. మరి వారి దేశంలో సింహళాన్ని లంక</FONT><FONT FACE="SHREE900, SHREE, sans-serif" SIZE="2"><sup>6 </sup></FONT><FONT FACE="SHREE900, SHREE, sans-serif" SIZE="3">అనరు. లంక&nbsp;<BR>అని ఎలా అంటారు? వారి మాటల్లో, పనిలో, స్వభావంలో, ఆకారంలో&nbsp;<BR>చురుకుతనం లేదు. వారు గౌనులు ధరిస్తారు. జుట్టు ముడివేసుకొంటారు.&nbsp;<BR>అందులో పెద్ద దువ్వెన పెట్టుకొంటారు, వట్టి ఆడంగి అలవాట్లున్న మనుషులు.&nbsp;<BR>వారు స్త్రీలమాదిరే సన్నగా పొట్టిగా మృదువుగా వుంటారు. వా రా రావణ&nbsp;<BR>కుంభకర్ణుల సంతానం! ఏమాత్రం కారు. వారు వంగదేశంనుండి వలసవచ్చినట్లు&nbsp;<BR>ఒక ప్రవాదం వుంది. అది నిజమే అయుండొచ్చు. ఇప్పుడు వంగదేశంలో&nbsp;<BR>ఎదుగుతున్న జనం ఆడవారి వేషాలతో, మృదువైన, సున్నితమైన ఉచ్చారణతో&nbsp;<BR>మందమందాలైన నడకలతో తిన్నగా ముఖాలను చూడలేని సిగ్గుచూపులతో, పుట్టి-&nbsp;<BR>నప్పటినుండి ప్రేమగీతాలు రచిస్తూ ప్రియుల విరహంవల్ల బాధపడుతూ&nbsp;<BR>వున్నారు. వీరంతా తమవంటి వారున్న సింహళానికి ఎందుకు పోరాదు? మన&nbsp;<BR>ప్రభుత్వం నిద్రపోతోందా? నిన్న మొన్న పూరీలో కొందరిని పట్టుకోవటానికి&nbsp;<BR>ఎంత గొడవ లేవదీశారు. ముఖ్య నగరంలోనే పట్టుకొని పైకి పంపదగిన&nbsp;<BR>వారెంతమంది లేరూ?</FONT></p>
<p><FONT FACE="SHREE900, SHREE, sans-serif" SIZE="3">విజయసింహుడనే ఒక తుంటరి వంగ రాజకుమారు డుండేవాడు. అతడు&nbsp;<BR>తన తండ్రితో కలహించి తనవంటివారు కొందరితో కలిసి సింహళానికి వచ్చా-&nbsp;<BR>డట. అప్పుడు సింహళంలో అడవిజాతి వారుండేవారట. వారిని యిప్పుడు&nbsp;<BR>బిదోయను లంటారు. ఆ అడవిజాతివాళ్ల రాజు యీ రాజ&nbsp;<BR>కుమారుడికి ఎంతో మర్యాదచేసి తన కుమార్తెనిచ్చి పెళ్లి చేశాడు. ఈ రాజ&nbsp;<BR>కుమారుడు కొంతకాలం నిశ్చింతగా అక్కడే వుండి, ఒకనాటి రాత్రివేళ తన&nbsp;<BR>భార్యతోను, అనుయాయులతోను కుట్రపన్ని రాజును, అతని సర్దారులను&nbsp;<BR>చంపేశాడు. తరువాత విజయసింహుడు సింహళ సింహాసనాన్ని అధిష్టించాడు.&nbsp;<BR>అంతటితో అతడి దుశ్చర్యలు ఆగలేదు. తరువాత కొంతకాలానికి ఆ సింహళపు&nbsp;<BR>భార్యమీద విసుగుపుట్టి, హిందూదేశంనుండి అనేకమంది పురుషులను, స్త్రీలను&nbsp;<BR>రప్పించి, అందులో అనూరాధ అనే ఆమెను వివాహం చేసుకొన్నాడు. సింహళపు&nbsp;<BR>భార్యను వదిలేశాడు. తరువాత ఆ కొండజాతి ప్రజలను నిర్మూలించసాగాడు.&nbsp;<BR>ఏ కొద్దిమందో తప్ప అందరూ చంపబడ్డారు. మిగిలినవా రిప్పుడు అరణ్యాల్లో</FONT></p>
<hr class="puTa_virupu">
<table><tr><td><a class=puTa_lanke href=puTa1900.html>p1900</a></td><td>p1901</td><td><a class=puTa_lanke href=puTa1902.html>p1902</a></td></tr></table>
</div></body></html>
