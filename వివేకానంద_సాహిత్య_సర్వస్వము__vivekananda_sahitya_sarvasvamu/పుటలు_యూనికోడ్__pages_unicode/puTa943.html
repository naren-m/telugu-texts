<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa942.html>p942</a></td><td>p943</td><td><a class=puTa_lanke href=puTa944.html>p944</a></td></tr></table>
<p><FONT FACE="SHREE900, SHREE, sans-serif" SIZE="3">పాతంజల యోగ సూత్రాలు - సాధన : పాదం</FONT></p>
<BR>
<p><FONT FACE="SHREE900, SHREE, sans-serif" SIZE="3">119</FONT></p>
<BR>
<p><FONT FACE="SHREE900, SHREE, sans-serif" SIZE="3">సిద్ధాంతాభిప్రాయం. ఆధునిక తత్వజ్ఞులు సృష్టిక్రమంలో బుద్ధితత్త్వం చివరిదని&nbsp;<BR>అంటారు. జ్ఞానవంతాలైన జీవులు జంతువులుగా పరిణమిస్తున్నాయి; జంతుస్థితి&nbsp;<BR>నుండి క్రమంగా మనుషులుగా మారుతున్నాయని వారంటారు. సమస్తం బుద్ధి&nbsp;<BR>తత్త్వం నుండే కలగటానికి మారుగా, బుద్ధితత్త్వమే చివరిదని వారి సిద్ధాంతం.&nbsp;<BR>ఆధ్యాత్మిక సిద్ధాంతం - ఆధునిక ప్రకృతిశాస్త్రసిద్ధాంతం పరస్పరం విరుద్దంగా&nbsp;<BR>ఉన్నట్లు కనిపించినా, నిజానికి రెండూ యథార్థాలే. ‘రా-మరా-మరా-మ’ అనే&nbsp;<BR>వరుసను తీసుకోండి. ‘మ’ ముందని మీరంటారు. మనం ఏ దృష్టితో చూస్తామో,&nbsp;<BR>‘క్రమం’ దానిపై ఆధారపడి ఉంటుంది. బుద్ధితత్త్వం వికారం చెంది, స్థూల&nbsp;<BR>భూతాలుగా మారుతుంది. ఈ స్థూలభూతాలు తిరిగి బుద్ధితత్త్వంలో లయి&nbsp;<BR>స్తాయి. సాంఖ్యులు - ఇతర మతస్థులు బుద్ధితత్త్వాన్ని ‘ముందు’ పెడతారు. దానితో&nbsp;<BR>మొదట బుద్ధి, తర్వాత స్థూలభూతాలు అన్న క్రమం ఏర్పడుతుంది. ఈ&nbsp;<BR>గొలుసులో ప్రకృతి శాస్త్రవేత్త, ‘స్థూలభూతాలు’ అన్న కంకణంమీద వ్రేలు పెట్టి,&nbsp;<BR>స్థూలభూతాల వెనుకే బుద్ధితత్త్వం ఏర్పడి ఉందని అంటాడు; అయినా ఇద్దరూ ఒకే&nbsp;<BR>విషయాన్ని ప్రతిపాదిస్తున్నారు. పోతే, వేదాంతశాస్త్రం బుద్ధిని, స్థూల&nbsp;<BR>భూతాలను కూడా దాటి బుద్ధికి అతీతమైన ఆత్మను ప్రతిపాదిస్తుంది. బుద్ధితత్త్వం&nbsp;<BR>స్వప్రకాశకం కాదు; ఆత్మవల్లే బుద్ధి ప్రకాశవంతం అవుతున్నదని అంటుంది.</FONT></p>
<p><FONT FACE="SHREE902, SHREE, sans-serif" SIZE="3">20. దృష్టాదృశిమాచ్రిః శుద్ధోఽపి ప్రచ్యియాను పశ్యః.</FONT></p>
<p><FONT FACE="SHREE900, SHREE, sans-serif" SIZE="3">సాక్షి అయిన పురుషుడు, చైతన్యమాత్రుడై - శుద్ధుడై ఉన్నా, బుద్ధిలో భాసించే&nbsp;<BR>వృత్తుల ననుసరించి చూస్తుంటాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">మళ్లీ ఇది సాంఖ్యతత్త్వమే. పృథివ్యాది స్థూలభూతాలు మొదలుకొని,&nbsp;<BR>బుద్ధితత్త్వం వరకూ సమస్తం ప్రకృతే అని సాంఖ్యతత్త్వాన్ని అనుసరించి మనం&nbsp;<BR>గ్రహించాం. నిర్గుణుడైన పురుషుడు (ఆత్మ) ప్రకృతికి అతీతుడుగా ఉంటాడు.&nbsp;<BR>అలాంటప్పుడు మరి పురుషుడు సుఖదుఃఖాల నెట్లనుభవిస్తుంటాడు? - అనే ప్రశ్న&nbsp;<BR>వస్తుంది. స్వచ్ఛస్ఫటికం ఎదుట ఎర్రని పువ్వును పెడితే, స్ఫటికం ఎర్రగా&nbsp;<BR>కనిపిస్తుంది కదా! అలాగే పురుషునిలో కనిపించే సుఖదుఃఖాలు కూడా కేవలం&nbsp;<BR>ప్రతిబింబాలు మాత్రమే. స్వయంగా పురుషుడు నిర్వికారుడు. ప్రకృతి&nbsp;<BR>పురుషులు సదా భిన్నతత్త్వాలు. బుద్ధి, సంయోగజనితం - వృద్ధిక్షయ యుక్తం -&nbsp;<BR>వికారవంతం కావటంవల్ల చాలావరకూ శరీరం వంటిదేనని సాంఖ్యు లంటారు.&nbsp;<BR>గోళ్లు శరీరానికి ఎలాంటివో, శరీరం బుద్ధికి అలాంటిది. శరీరంలోని గోరును&nbsp;<BR>వందమార్లు కత్తిరించినా, శరీరానికి ఎలాంటి హాని జరగదు. అలాగే ఈ శరీరాన్ని&nbsp;<BR>నరికినా, వదిలిపెట్టినా బుద్ధితత్త్వం నశించదు; అది కల్పాంతం వరకూ ఉంటుంది.</FONT></p>
<hr class="puTa_virupu">
<table><tr><td><a class=puTa_lanke href=puTa942.html>p942</a></td><td>p943</td><td><a class=puTa_lanke href=puTa944.html>p944</a></td></tr></table>
</div></body></html>
