<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa529.html>p529</a></td><td>p530</td><td><a class=puTa_lanke href=puTa531.html>p531</a></td></tr></table>
<p><FONT FACE="SHREE900, SHREE, sans-serif" SIZE="3">పునర్జన్మ</FONT></p>
<p><FONT FACE="TimesNewRoman, Times, serif" SIZE="2">1 1 5</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న అనివార్యమై తలెత్తినది.</FONT></p>
<p><FONT FACE="SHREE900, SHREE, sans-serif" SIZE="3">ఆత్మ అఖండమని, అమర్త్యమని, అనాదిసిద్ధమనే సిద్ధాంతం మొట్ట&nbsp;<BR>మొదట పుట్టింది భారతదేశంలోనే, ఆర్యులలోనే. ఈజిప్టులో ఇటీవల సాగిన&nbsp;<BR>పరిశోధనలలో కూడా - ‘భూలోక జీవితానికి ముందు, వెనుక కూడా ఆత్మ&nbsp;<BR>వుంటుంది. ఆత్మ స్వతంత్రం, అఖండ’ మనే సిద్ధాంతపు జాడ ఏమీ అగుపడ&nbsp;<BR>లేదు. ఈ ఆశయం కొన్ని రహస్యాలలో వున్నది. కాని, వాటిలోని ఆ ఆశ&nbsp;<BR>యానికి జన్మభూమి భారతదేశమని చూపబడింది.</FONT></p>
<p><FONT FACE="SHREE900, SHREE, sans-serif" SIZE="3">కార్ల్‌ హెగెల్‌ యిలా అన్నాడు: ‘మరింత లోతుకు దిగి ఈజిప్షియనుల&nbsp;<BR>మతాన్ని పరిశీలించేకొద్దీ పునర్జన్మ సిద్ధాంతం ఈజిప్షియనుల సర్వజనీనమతానికి&nbsp;<BR>పూర్తిగా విజాతీయమనే సంగతి మరింత స్పష్టమౌతుందనీ, ప్రత్యేక రహస్యాలలో&nbsp;<BR>ఆ సిద్ధాంత భాగమే కొంతైనా వుంటే అది భారతదేశంనుండి సంక్రమించినదేకాని&nbsp;<BR>ఆసిరిసుబోధనలకు సహజం కాదనీ - నా దృఢవిశ్వాసం.’</FONT></p>
<p><FONT FACE="SHREE900, SHREE, sans-serif" SIZE="3">అనంతరకాలంలో అలెగ్జాండ్రియాలోని యూదులలో జీవాత్మ సిద్ధాంతం&nbsp;<BR>కనబడుతోంది. ఇంతకుముందు చెప్పినట్లు జీససు కాలంనాటి ఫారసీలలో&nbsp;<BR>జీవాత్మ వున్నదనే గాక అది వివిధ దేహాలగుండా వస్తూపోతూ వుంటుందనే&nbsp;<BR>నమ్మకంకూడా వుండేది; కాబట్టి తిరిగి అవతరించిన ఒకానొక పూర్వప్రవక్తే&nbsp;<BR>జీససు అని గుర్తించటం, ఈలియసు అనే యోగే బాప్టిస్టు జాన్‌గా పుట్టాడని&nbsp;<BR>జీససే స్వయంగా చెప్పిన వాక్యమూ మనకు సుబోధాలే. ‘‘మీ రామోదిస్తే&nbsp;<BR>అవతరించబోయే ఈలియసు ఇతడే.’’ </FONT><FONT FACE="TimesNewRoman, Times, serif" SIZE="3">— </FONT><FONT FACE="SHREE900-Italic, SHREE, sans-serif" SIZE="3">మాత్‌ - </FONT><FONT FACE="TimesNewRoman, Times, serif" SIZE="3">xi</FONT><FONT FACE="SHREE900, SHREE, sans-serif" SIZE="3">-14.</FONT></p>
<p><FONT FACE="SHREE900, SHREE, sans-serif" SIZE="3">ఆత్మను గురించిన, దాని ప్రత్యేకతను గురించిన ఆశయాలు, ఈజిప్షి&nbsp;<BR>యనులలో భగవదనుభవసంపన్నులైనవారి ఉన్నతోపదేశాలనుండి హీబ్రూలకు&nbsp;<BR>సంక్రమించాయనటం స్పష్టం. ఈజిప్టువారికి అవి భారతదేశంనుండి వచ్చాయి.&nbsp;<BR>అలెగ్జాండ్రియానుండి అవి వచ్చాయనటంలో అర్థం వుంది. అలెగ్జాండ్రియా-&nbsp;<BR>లోను, ఆసియామైనరులోను బౌద్ధమత ప్రచారక కార్యక్రమం సాగినదని బౌద్ధ-&nbsp;<BR>గ్రంథాలు స్పష్టంగా తెలియచేస్తున్నాయి.</FONT></p>
<p><FONT FACE="SHREE900, SHREE, sans-serif" SIZE="3">గ్రీకులకు పునర్జన్మ సిద్ధాంతాన్ని బోధించిన మొట్టమొదటి గ్రీకు పైథాగ-&nbsp;<BR>రసని చెబుతారు. గ్రీకులు ఆర్యజాతివారే కాబట్టి, శవాలను దహనం చేసే&nbsp;<BR>ఆచారాన్ని, జీవాత్మ సిద్ధాంతాలలో నమ్మకం వున్నవారు కాబట్టి పైథాగరస్‌&nbsp;<BR>బోధనల ద్వారా తమ కందిన పునర్జన్మ సిద్ధాంతాన్ని అంగీకరించటం వారికి&nbsp;<BR>సులభమే. పైథాగరసు భారతదేశానికి వెళ్లాడని, అక్కడి బ్రాహ్మణు లతడికి&nbsp;<BR>ఉపదేశాలు కావించారని ఆప్యులియసు చెప్పివున్నాడు.</FONT></p>
<p><FONT FACE="SHREE900, SHREE, sans-serif" SIZE="3">మన మింతదాకా తెలుసుకొన్న విషయాలు: ఆత్మ దేహానికి చైతన్య మిచ్చే</FONT></p>
<hr class="puTa_virupu">
<table><tr><td><a class=puTa_lanke href=puTa529.html>p529</a></td><td>p530</td><td><a class=puTa_lanke href=puTa531.html>p531</a></td></tr></table>
</div></body></html>
