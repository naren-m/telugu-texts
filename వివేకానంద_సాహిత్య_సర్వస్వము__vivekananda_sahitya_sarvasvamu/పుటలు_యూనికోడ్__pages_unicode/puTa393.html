<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa392.html>p392</a></td><td>p393</td><td><a class=puTa_lanke href=puTa394.html>p394</a></td></tr></table>


<p><FONT FACE="SHREE900, SHREE, sans-serif" SIZE="3">స్మరించనే స్మరించకు. ఐనదేదో అయింది - మూఢవిశ్వాసాలను విడనాడు.&nbsp;<BR>మృత్యుముఖంలోనైనా దౌర్బల్యానికి అధీనుడవు కాబోకు.</FONT></p>
<p><FONT FACE="SHREE900, SHREE, sans-serif" SIZE="3">పశ్చాత్తాపపడకు, ఐపోయిన కార్యాలను గురించి తలపోస్తూండకు; నీ&nbsp;<BR>సత్కార్యాలను స్మరించకు: విముక్తుడవుగావుండు. దుర్బలులు, భయగ్రస్థులు,&nbsp;<BR>అజ్ఞులు - వీ రెన్నడూ ఆత్మను పొందలేరు. నువ్వు రద్దుచేయలేవు, కర్మఫలం&nbsp;<BR>కలిగి తీరుతుంది. దానికి అభిముఖుడవవు, కాని చేసిన పాపాన్నే మళ్లా చేయ-&nbsp;<BR>కుండా జాగ్రత్తపడు. సత్కర్మఫలమైనా, దుష్కర్మఫలమైనా సమస్త కర్మఫల&nbsp;<BR>భారాన్ని భగవంతుడిమీద పెట్టు. దుష్కర్మలను మాత్రమే భగవంతుడికి&nbsp;<BR>సమర్పించి సత్కర్మలను నువ్వు వుంచుకోకు. స్వప్రయత్నాన్ని మానుకొన్నవారికే&nbsp;<BR>భగవంతుడు తోడ్పడతాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘వాంఛామధుపానంలో లోకులు ఉన్మత్తు లవుతూంటారు.’’ రాత్రీ&nbsp;<BR>పగలూ ఒక్కటిగా కూడజాలవు; రాముడూ కాముడూ ఒక్కచోట వుండ&nbsp;<BR>లేరు. కామాన్ని విడనాడు.</FONT></p>
<p><FONT FACE="SHREE900, SHREE, sans-serif" SIZE="3">‘అన్నం, అన్నం’ అనటానికీ దాన్ని తినటానికీ చాల వ్యత్యాసం వుంది;&nbsp;<BR>‘నీరు, నీరు’ అనటానికీ దాన్ని తాగటానికీ చాల వ్యత్యాసం వుంది. ఇలాగే&nbsp;<BR>‘దేవుడు, దేవుడు’ అని మాటిమాటికీ ఉచ్చరించినంతమాత్రాన సాక్షాత్కారం&nbsp;<BR>పొందలేం. తీవ్రప్రయత్నం చేయాలి. సాధన చేయాలి.</FONT></p>
<p><FONT FACE="SHREE900, SHREE, sans-serif" SIZE="3">అల మళ్లా సముద్రంలో పడటంవల్ల మాత్రమే అపరిమితం కాగలదు, -&nbsp;<BR>అలరూపంలో అది ఎన్నటికీ అపరిమితం కాజాలదు. అది సముద్రమైన తరు-&nbsp;<BR>వాత తిరిగి తన యిష్టంవచ్చినంత పెద్ద అల కాగలదు. సంసారప్రవాహంతో తాదా-&nbsp;<BR>త్మ్యాన్ని తెంపుకొని నువ్వు ముక్తుడవని గ్రహించు.</FONT></p>
<p><FONT FACE="SHREE900, SHREE, sans-serif" SIZE="3">మనకు గోచరించే కొన్నివిషయాలకు ఒక క్రమం ఏర్పరచేదే నిజమైన తత్త్వ-&nbsp;<BR>శాస్త్రం. మేధ అందుకోలేని మెట్టునుంచే మతధర్మం ప్రారంభమవుతుంది. ఈశ్వ-&nbsp;<BR>రప్రేరిత జ్ఞానం హేతువాదానికంటె చాల పైమెట్టుది. కాని దాన్ని ఖండించ&nbsp;<BR>కూడదు. హేతువాదం కష్టమైన కార్యానికి ఉపయోగపడే మోటు పనిముట్టు;&nbsp;<BR>ఈశ్వరప్రేరిత జ్ఞానం మనకు యథార్థాన్నంతా చూపే ఉజ్జ్వలద్వీపం. ఒకకార్యం&nbsp;<BR>చేయాలనే సంకల్పం ఈశ్వరప్రేరితమే ఐవుండాలనే నియమం లేదు.</FONT></p>

<p><FONT FACE="SHREE900, SHREE, sans-serif" SIZE="3">మాయలో పురోగతి నిన్ను బయలుదేరిన చోటికే తీసుకువచ్చే ఒక వృత్తం;&nbsp;<BR>కాని ప్రారంభంలో నువ్వు అజ్ఞుడవు, గమ్యాన్ని చేరుకొనే సమయానికి సర్వ&nbsp;<BR>జ్ఞానసంపన్నుడవు. భగవదారాధన, సాధుపూజ, చిత్తైకాగ్రత, ధ్యానం, నిస్స్వార్థ</FONT></p>
<hr class="puTa_virupu">
<table><tr><td><a class=puTa_lanke href=puTa392.html>p392</a></td><td>p393</td><td><a class=puTa_lanke href=puTa394.html>p394</a></td></tr></table>
</div></body></html>
