<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2143.html>p2143</a></td><td>p2144</td><td><a class=puTa_lanke href=puTa2145.html>p2145</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - మద్రాసు : స్వాగతపత్రం </FONT><FONT FACE="TimesNewRoman, Times, serif" SIZE="2">9 5</FONT></p>
<BR>
<p><FONT FACE="SHREE900, SHREE, sans-serif" SIZE="3">పరమపావనమూర్తీ!</FONT></p>
<p><FONT FACE="SHREE900, SHREE, sans-serif" SIZE="3">శ్రీవారు మద్రాసుచేరి స్వాగత సత్కారాలను అందుకునే ఈ సమయాన&nbsp;<BR>శ్రీవారు భారత దేశానికి సురక్షితంగా చేరడాన్నిగూర్చి నా సంతోషాన్ని, ఆనం-&nbsp;<BR>దాన్ని ముందుగా తెలుపుకొంటున్నాను. ప్రకృతిశాస్త్రం ఎన్నడేని సత్య మతానికి&nbsp;<BR>ఎదురై నిలిచివుండకపోయినా, ‘ప్రకృతిశాస్త్రం జయించిన ఒక్క అంగుళం నేల-&nbsp;<BR>పైనా, మతం ఎన్నడూ తిరిగి జయించుకోజాలదు-’ అంటూ మేధావులైన వారు&nbsp;<BR>డంబాలు పలికే పాశ్చాత్యదేశాల్లో, శ్రీవారి నిష్కామప్రచారం సాధించిన అద్భుత&nbsp;<BR>విజయాన్నిగూర్చి, హృదయపూర్వకంగా నా అభివాదాలను సమర్పించుకొంటు-&nbsp;<BR>న్నాను. మన ఋషి సంతానానికి తగిన ప్రతినిధియై, షికాగో నగరంలో జరిగిన&nbsp;<BR>అఖిలమత మహాసభకు విజయం చేయజాలిన మిమ్ము కనిన కారణంచే మన&nbsp;<BR>భారతమాత ధన్యురాలైనది! హిందూదేశంలో ఈ కాలంలో సైతం అఖండ&nbsp;<BR>బ్రహ్మజ్ఞాన నిధి వుందని పాశ్చాత్య ప్రపంచం గ్రహించగలగడం సర్వవిధాలా మీ&nbsp;<BR>ధీసంపదవల్ల, సాహసంవల్ల, ఉత్సాహంవల్ల సంభవమైంది. ప్రపంచంలో వున్న&nbsp;<BR>వివిధ సంప్రదాయాల పరస్పర భేదవాదాలకు విశ్వశరణ్యమైన వేదాంత విజ్ఞానం-&nbsp;<BR>ద్వారా, సమన్వయం కుదురుతుందని మీ పరిశ్రమవల్ల నిస్సందేహంగా రుజు-&nbsp;<BR>వైంది. ‘‘ఏకతత్త్వం భిన్న రూపాలను ధరించడమే’’ ప్రకృతియొక్క విశ్వ పరి-&nbsp;<BR>ణామ ప్రణాళిక అనే మహాసత్యాన్ని గ్రహించి, దానికి తగినట్లుగా, ప్రపంచంలోని&nbsp;<BR>సమస్త జాతులవాళ్లు ప్రవర్తించవలసి వున్నారు. స్నేహంవల్ల, విశ్వ సోదరభావం-&nbsp;<BR>వల్ల, పరస్పర సహనంవల్ల, పరస్పర సహాయంవల్ల, విశ్వమానవజాతి కాంక్షించే&nbsp;<BR>పురుషార్థాన్నీ, పరమగమ్యాన్నీ, ఆయా మతాలు సాధించగలవని మీరు నిస్సం-&nbsp;<BR>దేహంగా నిరూపించారు. మహోన్నతం, పరమపవిత్రం అయిన శ్రీవారి ప్రాపువల్ల&nbsp;<BR>శ్రీవారి ఉత్కృష్ట బోధల మహిమవల్ల మూర్ఖావేశం, ద్వేషం, స్పర్థ సమసిపోయి&nbsp;<BR>శాంతి, సానుభూతి, ప్రేమ, మానవుల హృదయాల్లో రాజ్యంచేసే నూతన-&nbsp;<BR>యుగం ప్రపంచచరిత్రలో ప్రారంభం కావడాన్ని చూచే మహాభాగ్యం ఈ తరం-&nbsp;<BR>వారమయిన మాకు లభించింది. శ్రీ పరమేశ్వరుని వరప్రసాదాలు, శ్రీవారి మీద,&nbsp;<BR>శ్రీవారి ఉద్యమాల మీద, ఎడతెగకుండ వర్షించుగాక! అని నా ప్రజలతోపాటు,&nbsp;<BR>నేనూ ప్రార్థిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఈ అభినందిన పత్రాలు చదివిన తర్వాత, శ్రీ స్వాములవారు పుర&nbsp;<BR>మందిరం వెడలి, వెలుపల తమకై వేచివున్న బండిని ఎక్కారు. శ్రీవారికి స్వాగతం&nbsp;<BR>తెలుపడానికై చేరిన ఆ విశాలజనసమూహం - వ్యక్తీకరించిన అత్యంతోత్సాహం-&nbsp;<BR>వల్ల శ్రీవా రివ్వదలచిన ప్రత్యుత్తరాన్ని మరొక అవకాశం కొరకై ఆపి, సంగ్రహంగా&nbsp;<BR>ఈ క్రింది విధంగా సెలవిచ్చారు.</FONT></p>
<hr class="puTa_virupu">
<table><tr><td><a class=puTa_lanke href=puTa2143.html>p2143</a></td><td>p2144</td><td><a class=puTa_lanke href=puTa2145.html>p2145</a></td></tr></table>
</div></body></html>
