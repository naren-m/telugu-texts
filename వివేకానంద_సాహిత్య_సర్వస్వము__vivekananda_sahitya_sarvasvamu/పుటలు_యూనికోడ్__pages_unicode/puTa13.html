<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa12.html>p12</a></td><td>p13</td><td><a class=puTa_lanke href=puTa14.html>p14</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానందస్వామి జీవిత సంగ్రహం</FONT></p>

<p><FONT FACE="SHREE900, SHREE, sans-serif" SIZE="3">6. శ్రీరామకృష్ణుల జీవితం ఈనాటి మానవులకు ఆదర్శస్వరూపం.&nbsp;<BR>సర్వయోగ, సర్వమత సమన్వయం. దైహికంగా, బౌద్ధికంగా, ఆధ్యాత్మికంగా అన్ని&nbsp;<BR>విధాలా సర్వతోముఖ వికాసమే ప్రతి మానవుడి లక్ష్యం, కర్తవ్యం, ఆదర్శమున్నూ.</FONT></p>
<p><FONT FACE="SHREE900, SHREE, sans-serif" SIZE="3">7. బాహ్యవస్తువులను ఒకడు ఇంకొకడికి ఇవ్వగల్గినట్లు శక్తివంతుడైన మహా-&nbsp;<BR>పురుషుడు అధ్యాత్మికశక్తినికూడ అలాగే యుక్తులైన పాత్రులకు ఇవ్వగలడు. ప్రచా-&nbsp;<BR>రమంటే నిజంగా ఈ శక్తిని ఇవ్వగలగటమే. ఉత్త ఉపన్యాసాలు కావు. శ్రీరామ&nbsp;<BR>కృష్ణులు చేసిన దిదే.</FONT></p>
<p><FONT FACE="SHREE900, SHREE, sans-serif" SIZE="3">(తర్వాతికాలంలో వివేకానందుడు చేసిన దీ శక్తి వితరణమే)</FONT></p>
<p><FONT FACE="SHREE902, SHREE, sans-serif" SIZE="3">నిర్యాణానంతరం : బారానగర మఠం</FONT></p>
<BR>
<p><FONT FACE="SHREE900, SHREE, sans-serif" SIZE="3">శ్రీరామకృష్ణుల నిర్యాణానంతరం నరేంద్రాది శిష్యులందరూ తమతమ&nbsp;<BR>ఇళ్లకు తిరిగిపోయారు. కాని త్వరలోనే ‘బారానగరం’లో ఒక పాత ఇంటిని&nbsp;<BR>అద్దెకు తీసుకొని దాన్ని మఠంగా మార్చారు. ‘వీరందరూ త్యాగులుగానే ఉండే&nbsp;<BR>బాధ్యత నీది’ అనే శ్రీరామకృష్ణుల ఆదేశాన్ని తలదాల్చి వారి నందరినీ ప్రోత్స-&nbsp;<BR>హించి మఠంలో చేర్చాడు నరేన్‌. అక్కడ వారందరూ గురుదేవుల త్యాగాదర్శ&nbsp;<BR>భావోద్దీపులై కఠోరమైన తపస్సును చేయసాగారు. కొన్ని నెలలోనే వారందరూ&nbsp;<BR>శాస్త్రోక్తంగా సన్న్యాసం స్వీకరించి, సరికొత్త పేర్లు పెట్టుకున్నారు. నరేంద్రుడు&nbsp;<BR>సార్థకమైన ‘స్వామి వివేకానంద’ అనే పేరును ధరించాడు. నూతన సన్న్యాసులలో&nbsp;<BR>వైరాగ్యం పెరుగ క్రమంగా వారందరూ పరివ్రాజకులై వివిధ పుణ్యక్షేత్రాలకు పోసా-&nbsp;<BR>గారు. వివేకానందుడుకూడ కొంతకాలం అక్కడక్కడ సంచరించటానికి&nbsp;<BR>పోయినా తిరిగి మళ్ళీ మఠానికి వచ్చేవాడు. కాని క్రమంగా అతడిలో తీవ్రపరి-&nbsp;<BR>వ్రాజకేచ్ఛ ప్రజ్వలింప - ఒక అజ్ఞాతశక్తి భవిష్యత్‌ వేదాంత ప్రచారకుడిగా అతడికి&nbsp;<BR>కావలసిన అనుభవం కల్గించటానికిగాను తన్నావేశింప - 1890వ సంవత్సరం&nbsp;<BR>జూలైలో మఠాన్ని విడిచి సంచరించ ప్రారంభించాడు. తర్వాత ఆతడు మఠానికి&nbsp;<BR>తిరిగి వచ్చింది 1897వ సంవత్సరంలోనే, పాశ్చాత్యంలో వేదాంతభేరిని మోగించి&nbsp;<BR>విజయపతాకంతో తిరిగివచ్చిన తర్వాతనే.</FONT></p>
<p><FONT FACE="SHREE902, SHREE, sans-serif" SIZE="3">పరివ్రాజనం</FONT></p>
<BR>
<p><FONT FACE="SHREE900, SHREE, sans-serif" SIZE="3">బారానగర మఠాన్ని వీడిన తర్వాతనే వివేకానందుడు దాదాపు మూడేళ్ల-&nbsp;<BR>పాటు దేశమంతా సంచరించాడు. కాశీ, బృందావనం, హిమాలయప్రాంతాలు,&nbsp;<BR>ఢిల్లీ, రాజస్థానం, గుజరాత్‌, మధ్యపరగణాలు, మహారాష్ట్రం, కర్ణాటకం, కేరళ,&nbsp;<BR>తమిళనాడు - అన్ని రాష్ట్రాలు సంచరించాడు. మహాత్ములతోను, సామాన్యుల-</FONT></p>
<p><FONT FACE="Times-Roman, Times, serif" SIZE="1">S2</FONT></p>
<hr class="puTa_virupu">
<table><tr><td><a class=puTa_lanke href=puTa12.html>p12</a></td><td>p13</td><td><a class=puTa_lanke href=puTa14.html>p14</a></td></tr></table>
</div></body></html>
