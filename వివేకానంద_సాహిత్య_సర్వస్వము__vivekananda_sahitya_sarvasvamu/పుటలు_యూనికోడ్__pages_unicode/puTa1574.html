<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1573.html>p1573</a></td><td>p1574</td><td><a class=puTa_lanke href=puTa1575.html>p1575</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - తృతీయ భాగం</FONT></p>
<p><FONT FACE="SHREE900, SHREE, sans-serif" SIZE="3">345</FONT></p>
<p><FONT FACE="SHREE900, SHREE, sans-serif" SIZE="3">‘‘తత్త్వమసి (అది నీవే)’’. సముద్రాన్ని వచ్చి చేరే నదుల ఉదాహరణ నొక&nbsp;<BR>దాన్నిగూడ అతడు చెబుతాడు. ‘‘నదులు సముద్రాన్ని చేరిన తర్వాత, తాము&nbsp;<BR>పూర్వం వేర్వేరు నదులుగా వున్న సంగతి ఎలా ఎరుగవో, అట్లే మనం ఆ సత్తు-&nbsp;<BR>నుండి వచ్చినప్పటికీ, మనం ఆ ‘సత్తే’ అని తెలిసికోలేకున్నాం. ఓ శ్వేతకేతూ!&nbsp;<BR>‘‘తత్త్వమసి (అది నీవే)’’. ఆయన ఇట్లే ఉపదేశిస్తూంటాడు.</FONT></p>
<p><FONT FACE="SHREE900, SHREE, sans-serif" SIZE="3">మన జ్ఞాన లబ్ధి రెండు సూత్రాలకు లోబడి వుంటుంది. వ్యష్టిని&nbsp;<BR>సామాన్యంతోను, సామాన్యాన్ని విశ్వంతోను, సంబంధ పరచడ మొకటి; ఏ వస్తు-&nbsp;<BR>తత్త్వాన్ని మనం తెలిసికోగోరుతామో, సాధ్యమైనంత వరకు ఆ వస్తు స్వభావం-&nbsp;<BR>నుండి మాత్రమే వివరణను తేల్చడమనేది రెండోది. మొదటి సూత్రాన్ని తీసు-&nbsp;<BR>కొందాం. మన జ్ఞానమంతా, వస్తువులను వర్గీకరిస్తూ, పైపైకి క్రమక్రమంగా&nbsp;<BR>పోవడంవల్ల చేకూరుతోంది. ఏదైనా ప్రత్యేకమై, ఏ వర్గంలోనూ చేర్చడానికి&nbsp;<BR>సాధ్యంకాక, ఒంటిగా సంఘటించినప్పుడు మనకు అతృప్తి కలుగుతుంది. ఆ&nbsp;<BR>సంఘటనయే మళ్లీ మళ్లీ కలుగుతూ వుంటుందని తెలిస్తే, తృప్తిపడి, దాన్ని&nbsp;<BR>ప్రకృతి ధర్మం - అని అంటాం. ఒక్క రేగుపండు మాత్రమే నేల రాలడాన్ని&nbsp;<BR>చూచినప్పుడు, మనకు అసంతృప్తి కలుగుతుంది. అన్ని రేగుపళ్లూ అలాగే&nbsp;<BR>రాలుతాయని తెలిసికొన్నప్పుడు, దానికి ‘‘గురుత్వాకర్షణ’’ ధర్మం అని పేరు-&nbsp;<BR>పెట్టి, సంతుష్టిని పొందుతాం. ఇలా విశేష సంఘటన ఆధారంగా చేసికొని,&nbsp;<BR>సామాన్య ధర్మాన్ని సాధిస్తాం.</FONT></p>
<p><FONT FACE="SHREE900, SHREE, sans-serif" SIZE="3">పారమార్థిక ధర్మాన్ని గ్రహింపబూనుకొన్నప్పుడు మనం ఇదే శాస్త్ర&nbsp;<BR>పద్ధతిని అనుసరించాలి. ఆ సూత్రమే ఇక్కడకూడ వర్తిస్తుంది. సర్వత్ర, ఈ&nbsp;<BR>పద్ధతే అనుసరించబడేదని మనకు తెలుస్తుంది. మీకిప్పుడు అనువాదం చేసి&nbsp;<BR>చెబుతున్న ఈ పుస్తకాలను నేను చదివినప్పుడు, నాకు మొదట కనిపించింది ఈ&nbsp;<BR>విశేషంనుండి, సామాన్యాన్ని సాధించే సూత్రమే. దేవతలంతా, ఒక్క తత్త్వంలో&nbsp;<BR>చేర్చబడ్డారు. జగత్తుకు సంబంధించిన భావన విషయంలోకూడ, ప్రాచీనులు ఈ&nbsp;<BR>సూత్రాన్నే అవలంబించి, క్రమక్రమంగా సూక్ష్మతర విచారణకు పూనుకొన్నారు.&nbsp;<BR>సూక్ష్మంనుండి, సూక్ష్మతరానికి, అంటే అధికతర వ్యాప్తి గలదానికి పోతూ,&nbsp;<BR>ఈ వ్యష్టి వస్తు విచారణంనుండి, విశ్వవ్యాప్తమైన ఆకాశానికి, అందుండి&nbsp;<BR>సర్వశక్తులకు కూటమి అయిన ప్రాణానికి చేరారు. ఈ విచారమందంతా,&nbsp;<BR>తక్కినవానికి భిన్నంగా, వేరై వుండేది ఒక్కటీ లేదనే సూత్రం గోచరిస్తోంది.&nbsp;<BR>ఆకాశమే సూక్ష్మతర రూపంలో ప్రాణం అవుతుంది; అంటే, ప్రాణశక్తి,&nbsp;<BR>స్థూలతరమై ఆకాశ మవుతుంది; ఆ ఆకాశం ఇంకా స్థూలతరరూపం ధరిస్తుంది.&nbsp;<BR>అంతటా ఇట్లే జరుగుతూంటుంది.</FONT></p>
<hr class="puTa_virupu">
<table><tr><td><a class=puTa_lanke href=puTa1573.html>p1573</a></td><td>p1574</td><td><a class=puTa_lanke href=puTa1575.html>p1575</a></td></tr></table>
</div></body></html>
