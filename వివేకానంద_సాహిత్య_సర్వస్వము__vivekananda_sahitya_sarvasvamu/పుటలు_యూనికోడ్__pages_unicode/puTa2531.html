<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2530.html>p2530</a></td><td>p2531</td><td><a class=puTa_lanke href=puTa2532.html>p2532</a></td></tr></table>
<p><FONT FACE="SHREE900, SHREE, sans-serif" SIZE="3">జడభరతుని కథ</FONT></p>
<p><FONT FACE="TimesNewRoman, Times, serif" SIZE="2">95</FONT></p>
<p><FONT FACE="SHREE900, SHREE, sans-serif" SIZE="3">కావలసినంత ఆహారాన్ని మాత్రం వారు అతడికి పెడుతున్నారు. వారి ఔదార్యం&nbsp;<BR>అంతవరకే. వదినలు అతడిపట్ల ఎంతో కఠినంగా ప్రవర్తించేవారు.&nbsp;<BR>కష్టమైన పనులన్నింటినీ అతడిచేతనే చేయించేవారు. తమకు కావలసిన ప్రతి&nbsp;<BR>పనినీ అతడు చెయ్యలేకపోతే అతనిపట్ల క్రూరంగా ప్రవర్తించేవారు. కాని&nbsp;<BR>అతడిలో విసుగుగాని, భయంగాని కనిపించలేదు. నోరు విప్పి అత డొక్కమాట&nbsp;<BR>కూడా మాట్లాడలేదు. వా రతణ్ణి మితిమీరి బాధించినప్పుడు అతడు ఇల్లు విడిచి&nbsp;<BR>వెళ్లిపోయేవాడు. ఒక చెట్టుకింద కూర్చునేవాడు. వారి కోపం చల్లబడే వరకూ&nbsp;<BR>వుండి తరువాత నెమ్మదిగా యింటికి తిరిగి వెళ్లేవాడు.</FONT></p>
<p><FONT FACE="SHREE900, SHREE, sans-serif" SIZE="3">ఒకరోజు వదినెలు ఎప్పటికంటె క్రూరంగా అతడిపట్ల నడుచుకొన్నారు.&nbsp;<BR>అప్పుడు భరతుడు యింటినుండి బైట కెళ్లిపోయి ఒక చెట్టునీడలో కూర్చుని&nbsp;<BR>విశ్రాంతి తీసుకొంటున్నాడు. ఆ సమయంలో ఆ దేశపురాజు పల్లకీలో అటు-&nbsp;<BR>రావటం సంభవించింది. బోయీలు పల్లకిని మోస్తున్నారు. హఠాత్తుగా వారిలో&nbsp;<BR>ఒకడికి అనారోగ్యం కలిగింది. కాబట్టి అతడి స్థానంలో మరొకడు లభిస్తాడా అని&nbsp;<BR>పరిచారకులు చుట్టూ పరికించారు. చెట్టు నీడన కూర్చున్న భరతుని వద్దకు&nbsp;<BR>వచ్చారు. అతడు యువకుడు, బలిష్ఠుడుగా వుండటం గమనించారు. ‘‘అనారోగి&nbsp;<BR>అయిన ఆ బోయీకి బదులు రాజుగారి పల్లకీని మోస్తావా?’’ అని వారతణ్ణి అడి-&nbsp;<BR>గారు. భరతుడు జవాబు చెప్పలేదు. అతడు బలిష్ఠుడైనందున రాజసేవకులు&nbsp;<BR>అతణ్ణి పట్టుకొని పల్లకీ కాడిని అతడి భుజాల మీద పెట్టారు. నోరెత్తక భరతుడు&nbsp;<BR>పల్లకీని మోస్తూ ముందుకు నడిచాడు. బోయీలు పల్లకీని సరిగా మోయటం&nbsp;<BR>లేదంటూ పల్లకీ నుండి రాజు బైటికి తొంగిచూసి కొత్తబోయీతో ‘‘మూర్ఖుడా,&nbsp;<BR>కాస్సేపు విశ్రమించు. నీ భుజాలకు నొప్పి కలుగుతూంటే కొంచెంసేపు&nbsp;<BR>విశ్రమించు’’ అన్నాడు. అప్పుడు భరతుడు పల్లకీని దింపాడు. ఆ జన్మకు&nbsp;<BR>మొదటిసారిగా అతడు నోరు తెరిచి యిలా అన్నాడు: ‘‘రాజా, నువ్వు మూర్ఖు-&nbsp;<BR>డని అన్నావే, ఎవరిని? పల్లకీని దింపమన్నావే, ఎవరిని? ఎవరు అలిసిపోయారని&nbsp;<BR>చెబుతున్నావు? ‘నువ్వు’ అంటూన్న దెవరిని? రాజా నువ్వు ‘నువ్వు’ అన్నది&nbsp;<BR>యీ మాంసపుముద్దనే ఐతే, యిందులోను నీ శరీరంలోను వున్న సామాగ్రి&nbsp;<BR>ఒక్కటే! దానికి చైతన్యం లేదు, విసుగులేదు, బాధలేదు. మనస్సును ‘నువ్వు’&nbsp;<BR>అని వుంటే నీ మనసులాంటిదే అదీను. అది సర్వత్రా వుండేది. నువ్వు ‘నువ్వు’&nbsp;<BR>అన్నది మనసుకూ అతీతమైనదైతే అది ఆత్మ, అది నాలోని పరమార్థం. నీలో&nbsp;<BR>వుండేదీ అంతే. అదొక్కటే విశ్వవ్యాప్తమై వుంది. రాజా ఆత్మకు ఎప్పుడైనా&nbsp;<BR>విసుగు కలుగుతుందనుకొంటున్నావా? అలసట కలుగుతుందనుకొంటున్నావా?&nbsp;<BR>బాధ కలుగుతుందనుకొంటున్నావా? దారిలో తిరిగే చిన్నపురుగులను తొక్కటం</FONT></p>
<hr class="puTa_virupu">
<table><tr><td><a class=puTa_lanke href=puTa2530.html>p2530</a></td><td>p2531</td><td><a class=puTa_lanke href=puTa2532.html>p2532</a></td></tr></table>
</div></body></html>
