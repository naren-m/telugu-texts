<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1350.html>p1350</a></td><td>p1351</td><td><a class=puTa_lanke href=puTa1352.html>p1352</a></td></tr></table>
<p><FONT FACE="SHREE900, SHREE, sans-serif" SIZE="3">122 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">పొందే కొద్దీ, ప్రతి సంఘం వారూ, తమ మత శాస్త్రాలలో కాలనుగుణమైన&nbsp;<BR>మార్పులు చేసికొంటారని మనకు తెలుసు. ఇక్కడ ఒకమాటలో కొంచెం&nbsp;<BR>మార్పు, అక్కడ ఒక మాటకు బదులు ఇంకో మాట, - ఇట్టి మార్పులు చేయ-&nbsp;<BR>బడ్డాయి. ఇట్టి మార్పులు వేదవాఙ్మయంలో జరిగినట్లు లేదు. జరిగినా, కను-&nbsp;<BR>క్కోవడానికి శక్యంకానంత కొంచెంగానే జరిగింది. ఇది మనకు మిక్కిలి&nbsp;<BR>అనుకూల విషయం. అందలి భావాలను వాని ప్రాథమికార్థాలలో పరిశోధించ-&nbsp;<BR>గలం. ఆ భావాలు ఎట్టి మార్పులు పొందుతూ అభివృద్ధి పొందాయో, భౌతిక&nbsp;<BR>భావాలు ఎలా కాలక్రమంలో సూక్ష్మాలు, సూక్ష్మతరాలు అయిన ఆధ్యాత్మిక&nbsp;<BR>భావాలుగా పరిణమించాయో చివరకు అత్యున్నత వేదాంతరూపం పొందాయో&nbsp;<BR>మనం గ్రహించే అవకాశం వుంది. పూర్వపు ఆచార మర్యాదలుకూడ వివరింప&nbsp;<BR>బడ్డాయి. కాని, ఉపనిషత్తుల్లో అవి అంతగా లేవు. అందులో భాష అపూర్వం.&nbsp;<BR>సంక్షేప రూపంలో వుండి జ్ఞాపకం పెట్టుకోడానికి వీలయింది.</FONT></p>
<p><FONT FACE="SHREE900, SHREE, sans-serif" SIZE="3">విషయం అందరికి తెలిసిందే అనే భావంతో, దాన్ని జ్ఞప్తికి తెచ్చే&nbsp;<BR>సాధనాలుగా మాత్రమే, ఆ గ్రంథకర్త లీ సూచనారూప వాక్యాలను సంజ్ఞలుగా&nbsp;<BR>వ్రాసి పెట్టారు. ఒక కథను వివరిస్తున్నారనుకొందాం. వినేవాళ్లకందరికీ అది&nbsp;<BR>తెలిసిందే అని వారి ఊహ. ఇందువల్ల మనకు చాలాప్రయాస కలుగుతుంది.&nbsp;<BR>అప్పటి జనశ్రుతులు ఇప్పుడు ఇంచుమించుగా నశించాయి. కొంచెం ఏవైనా&nbsp;<BR>మిగిలున్నా అవి అతిశయోక్తితో ఎంతో విపరీత రూపంపొందాయి. కాబట్టి ఆ&nbsp;<BR>కథల సరైన అర్థాన్ని మనం గ్రహించే మార్గమే లేదు. వానికెన్నెన్నో నూతనార్థాలు&nbsp;<BR>కల్పింపబడ్డాయి. పురాణ యుగంనాటికే, అవి కవుల భావాలతో నిండిన&nbsp;<BR>పద్య రూపంనందాయి. పాశ్చాత్య దేశాలలో రాజకీయ పరిణామ క్రమంలో&nbsp;<BR>చూపట్టే, ముఖ్యవిశేషమే, హిందూదేశపు ఆధ్యాత్మిక పరిణామక్రమంలో&nbsp;<BR>చూపట్టుతోంది. మీ పాశ్చాత్యులు, నిరంకుశ పరిపాలనాన్ని ఓర్వజాలరు. తన&nbsp;<BR>ఇష్ట ప్రకారం ఎవ్వడేని పరిపాలింపకుండ మీరు చూచుకుంటారు. ప్రజా&nbsp;<BR>ప్రభుత్వం దెస, ప్రజా స్వాతంత్య్రం దెస, మీ భావాలు క్రమోన్నత రూపంలో&nbsp;<BR>అభివృద్ధి చెందుతున్నాయి. ఇదే మార్పు మా హిందూదేశపు ఆధ్యాత్మిక జీవన&nbsp;<BR>పరిణామంలో తోస్తోంది. ఎందరో దేవుళ్లుపోయి, ఒకే జగదీశ్వరు డేర్పడ్డాడు.&nbsp;<BR>ఉపనిషత్తులలో ఆ ఏకేశ్వరునిపైకూడ తిరుగుబాటు. తమ భవిష్యత్తును శాసింప&nbsp;<BR>గల లోక పాలకులనేకులు కలరను భావమే కాదు వారికి దుస్సహమైంది, ఈ&nbsp;<BR>జగత్తు ఒక్కరి పరిపాలనలో వున్నదనే భావంకూడ వాళ్లకు సహింపరాని&nbsp;<BR>దయింది. మొదట మనకు తట్టే విశేషం ఇది. ఈ స్వేచ్ఛాభావం క్రమాభి&nbsp;<BR>వృద్ధినొంది, మిక్కిలి ఉచ్ఛస్థితిని పొందింది. ఇంచుమించు అన్ని ఉపని</FONT></p>
<hr class="puTa_virupu">
<table><tr><td><a class=puTa_lanke href=puTa1350.html>p1350</a></td><td>p1351</td><td><a class=puTa_lanke href=puTa1352.html>p1352</a></td></tr></table>
</div></body></html>
