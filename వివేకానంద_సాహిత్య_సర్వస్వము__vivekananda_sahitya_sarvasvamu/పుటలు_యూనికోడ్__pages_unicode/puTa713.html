<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa712.html>p712</a></td><td>p713</td><td><a class=puTa_lanke href=puTa714.html>p714</a></td></tr></table>

<p><FONT FACE="TimesNewRoman, Times, serif" SIZE="2">2 9 8</FONT></p>
<p><FONT FACE="SHREE900, SHREE, sans-serif" SIZE="3">అదెలా పొసగుతుంది? అనంతాలైనవి రెండుండటానికి సాధ్యంకాదు. కాబట్టి&nbsp;<BR>పర్యవసానం - ఆత్మవస్తు వొక్కటే. మీరైనా, నేనైనా, యీ లోకమైనా అనేకంగా&nbsp;<BR>కనిపించే ఆ ఏకమే. ఒక్కడే ఐన అగ్ని భూమ్మీద ఒక్కోరూపాన్ని బోలిన&nbsp;<BR>రూపం గలవాడయేటట్లే, ఒక్కటే ఐన సర్వభూతాంతరాత్మ ప్రతిరూపంలోను&nbsp;<BR>తనను ప్రకాశింప చేసుకొంటోంది.’’ ఇప్పుడిక్కడి ప్రశ్న: ఆత్మ పరిపూర్ణం, పరి-&nbsp;<BR>శుద్ధం ఐతే లోకంలో సత్తు అదొక్కటే ఐతే, అది మలినదేహంలోకి, దుష్ట&nbsp;<BR>దేహంలోకి, మంచి దేహంలోకి యిలా ఒక్కోదానిలోకి ప్రవేశించినప్పు డేమౌ-&nbsp;<BR>తుంది? అది పరిపూర్ణంగా ఎలా వుండగలదు? ‘‘లోకం సమస్తానికీ చక్షువు&nbsp;<BR>సూర్యుడే, కాని చాక్షుషాలైన బాహ్యదోషాలు సూర్యుణ్ణి అంటవు.’’ పచ్చకామె-&nbsp;<BR>ర్లున్న వ్యక్తికి ప్రతిదీ పచ్చగా కనబడుతుంది; అతడి చూపుకు కారణం సూర్యుడే.&nbsp;<BR>అన్నిటిని పచ్చగా కనబరుస్తూన్న అతడి నేత్రదోషం సూర్యుణ్ణి అంటదు.&nbsp;<BR>అలాగే సర్వభూతాంతరాత్మ ఒక్కటే ఐనా బైటి, లోపలి అపరిశుద్ధతలు దాన్ని&nbsp;<BR>అంటలేవు. ‘‘సర్వం భంగురమైన యీ ప్రపంచంలో నిర్వికారుణ్ణి ఎవరు సాక్షా-&nbsp;<BR>త్కరించుకొంటారో, అచిజ్జగత్తులో ఏకచేతనుణ్ణి ఎవరు తెలుసుకొంటారో,&nbsp;<BR>అనేక సంభృతమైన యీ జగత్తులో ఏకాన్ని ఎవరు చూస్తారో, ఆ ఏకం తమ&nbsp;<BR>ఆత్మే అని గుర్తుంచుకొంటారో, ఆ ధీరులకే శాశ్వతశాంతి కలుగుతుంది. ఇత-&nbsp;<BR>రులకు కాదు, యితరులకు కాదు. అక్కడ సూర్యుడు ప్రకాశించడు, నక్షత్రాలు&nbsp;<BR>గాని చంద్రుడుగాని ప్రకాశింపవు. ఈ మెరుపుతీగలు అక్కడ ప్రకాశించవు. ఇక&nbsp;<BR>అక్కడ అగ్నికి ప్రకాశం ఎక్కడుంది? ప్రకాశిస్తూన్న ఆత్మను అనుసరించే&nbsp;<BR>సమస్తం ప్రకాశిస్తుంది; ఆత్మజ్యోతిచేతనే యిదంతా ప్రకాశిస్తుంది, హృదయం-&nbsp;<BR>లోని వాంఛలన్నీ వీడిపోయినప్పుడు మర్తుడు అమరుడౌతున్నాడు. అతడికి&nbsp;<BR>బ్రహ్మప్రాప్తి యిక్కడే కలుగుతుంది. హృదయంలోని వక్రతలన్నీ అంతరించిన-&nbsp;<BR>ప్పుడు హృదయగ్రంథులన్నీ ప్రభిన్నాలయినప్పుడు మాత్రమే మానవుడు&nbsp;<BR>అమృతుడౌతాడు. ఇదే అనుశాసనం; ఇది మనలను కాపాడుతుందిగాక; ఇది&nbsp;<BR>మనకు వీర్యమిస్తుందిగాక; ఇదే మనలో వీర్యమౌతుందిగాక. మనలో మనం&nbsp;<BR>ద్వేషించుకోకుందాంగాక; అందరికీ శాంతి కలుగుగాక!’’</FONT></p>
<p><FONT FACE="SHREE900, SHREE, sans-serif" SIZE="3">వేదాంతశాస్త్రంలో మీరు చూసే భావనాక్రమం యిది; ప్రపంచంలో&nbsp;<BR>వేరెక్కడా కాని మనం చూసే ఆశయంకంటె పూర్తిగా భిన్నమైన ఆశయం&nbsp;<BR>యిందులో వుందని మనం మొదట గుర్తిస్తాం. వేదాల్లోని ప్రాచీనతమ భాగాల్లోని&nbsp;<BR>అన్వేషణ యితర గ్రంథాల్లోని అన్వేషణలాంటిదే. అది బాహ్యప్రపంచంలో అన్వే-&nbsp;<BR>షణ. మన ప్రాచీన గ్రంథాలు కొన్నిటిలో యీ ప్రశ్నను లేవనెత్తారు. ‘‘ఆదిలో&nbsp;<BR>వున్నది ఏది?’’ ‘‘సత్తుగాని, అసత్తుగాని లేనప్పుడు, తమస్సు తమసావృతమై</FONT></p>
<hr class="puTa_virupu">
<table><tr><td><a class=puTa_lanke href=puTa712.html>p712</a></td><td>p713</td><td><a class=puTa_lanke href=puTa714.html>p714</a></td></tr></table>
</div></body></html>
