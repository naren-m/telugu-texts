<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa837.html>p837</a></td><td>p838</td><td><a class=puTa_lanke href=puTa839.html>p839</a></td></tr></table>
<p><FONT FACE="SHREE900, SHREE, sans-serif" SIZE="3">14 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">యుంటుంది. సుషుమ్నా వెన్నెముక మధ్యలోనుండే ప్రధాన నాడి. ఈ నాడిలో&nbsp;<BR>అవరోధం కలగకుండా శరీరాన్ని నిటారుగా నిలుపవలసి ఉంటుంది. కాబట్టి తల,&nbsp;<BR>మెడ, వక్షం, వెన్నుపూస నిటారుగా ఉండేలా కూర్చోవటమే ఆసనంలో&nbsp;<BR>ముఖ్యవిషయం. వెన్నెముకను నిటారుగా నిలిపి శరీరభారాన్నంతా పర్శుకలనే&nbsp;<BR>ప్రక్కటెముకల మీద పడేలా కూర్చుంటే, స్వాభావిక ఆసనం మీకు సిద్ధిస్తుంది.&nbsp;<BR>ఎదను వంచిపెట్టినప్పుడు, మనమంతగా ఉన్నత భావాలను భావించజాలమన్న&nbsp;<BR>సంగతి మీకు తెలిసే ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">హఠయోగం పూర్తిగా స్థూలశరీర సంబంధమైన సాధన. స్థూలశరీరాన్ని&nbsp;<BR>బాగా బలంగా, శక్తివంతంగా చేయటమే ఈ యోగ ఆశయం. అలాంటి&nbsp;<BR>హఠయోగానికి, రాజయోగంలోని ఈ (ఆసన) భాగం చాలా దగ్గరగా ఉంటుంది.&nbsp;<BR>హఠయోగంలోని సాధనలన్నీ చాలా కష్టసాధ్యంగా ఉంటాయి. చాలాకాలం వరకు&nbsp;<BR>వాటిని అభ్యాసం చెయ్యాల్సి ఉంటుంది. ఎలాగో కష్టపడి వాటిని సాధించినా, మన&nbsp;<BR>ఆధ్యాత్మిక వికాసానికి అవి అంతగా సహకరించవు. కాబట్టి మనకు ఈ హఠయోగం&nbsp;<BR>అవసరం లేదు. హఠయోగంలో రకరకాల ఆసనాల అభ్యాసాలున్నాయి; ‘డెల్‌సార్టె’&nbsp;<BR>దొర, ఇతర బోధకులు కొందరు వీటిగూర్చి బోధించటం మీరు వినే ఉంటారు.&nbsp;<BR>అయితే ఈ ఆసనాల ముఖ్యోద్దేశం శారీరిక వికాసమే, మానసిక వికాసం&nbsp;<BR>ఎంతమాత్రం కాదు. హఠయోగంతో శరీరంలోని ప్రతీకండరాన్ని మన వశం&nbsp;<BR>చేసుకోవచ్చు. హఠయోగానికి లొంగని స్నాయువు లేనేలేదు. అనుకున్న వెంటనే&nbsp;<BR>మనం గుండెను ఆపివేయవచ్చు; మరల పని చేయనివ్వవచ్చు. శరీరంలోని ప్రతీ&nbsp;<BR>అవయవాన్ని ఇలాగే మన యిష్టంవచ్చినట్లు ఆడించవచ్చు.</FONT></p>
<p><FONT FACE="SHREE900, SHREE, sans-serif" SIZE="3">మనిషి దీర్ఘకాలం ఆరోగ్యంగా బ్రతకటమే ఈ హఠయోగ ఫలితం.&nbsp;<BR>హఠయోగులకు శరీర ఆరోగ్యమే ప్రధాన ఆశయం; పరమగమ్యం. ‘నేను రోగిని&nbsp;<BR>కాబోను’ అని హఠయోగి ప్రతిజ్ఞ చేస్తాడు. అతనికి ఆరోగ్యం చెడిపోదు; అతను&nbsp;<BR>చాలాకాలం జీవిస్తాడు. వందసంవత్సరాల ఆయువు అతనికి ఒక లెక్కలోకిరాదు.&nbsp;<BR>నూటాఏభయ్యవ ఏట కూడా, ఒక్క వెంట్రుక కూడా నెరవకుండా, హఠయోగి&nbsp;<BR>తరుణప్రాయంలో ఉండగలడు. హఠయోగిలో ఇంతకన్నా మరే విశేషం ఉండదు.&nbsp;<BR>ఒక మర్రిచెట్టు ఐదువేల సంవత్సరాల వరకూ జీవిస్తుంది. అయినా అంతకాలం&nbsp;<BR>గడిచినా అది మర్రిచెట్టుగానే ఉంటుంది. కాబట్టి దీర్ఘకాలం ఒకరు జీవిస్తే, అతను&nbsp;<BR>ఆరోగ్యవంతమైన జంతువనే చెప్పాలి.</FONT></p>
<p><FONT FACE="SHREE900, SHREE, sans-serif" SIZE="3">అయితే హఠయోగ సాధనల్లో మనకు పనికివచ్చేవి ఒకటి రెండున్నాయి.&nbsp;<BR>ఉదయం లేచినవెంటనే ముక్కు రంధ్రం ద్వారా చల్లని నీరు పీలిస్తే, తలనొప్పి&nbsp;<BR>పోతుంది. ఆ రోజంతా మీ మెదడు చల్లగా, హాయిగా ఉంటుంది. మీకు ఎప్పటికీ</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa837.html>p837</a></td><td>p838</td><td><a class=puTa_lanke href=puTa839.html>p839</a></td></tr></table>
</div></body></html>
