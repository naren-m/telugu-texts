<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1455.html>p1455</a></td><td>p1456</td><td><a class=puTa_lanke href=puTa1457.html>p1457</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగోపన్యాసాలు</FONT></p>
<p><FONT FACE="SHREE900, SHREE, sans-serif" SIZE="3">227</FONT></p>
<p><FONT FACE="SHREE900, SHREE, sans-serif" SIZE="3">దర్శనం చేయడానికి ఇహపరాలను త్యాగం చేయడానికి ఇష్టదైవాన్ని కర్మ ఫలితాన్ని&nbsp;<BR>త్యాగం చేయడానికి సాహసిస్తారు. దృఢమైన ఇచ్ఛ ఇట్టి సాహస కార్యానికి&nbsp;<BR>అవసరం. ఏమాత్రం చలనమైనా దౌర్బల్య సూచకం. పురుషుడు సర్వదా&nbsp;<BR>పరిపూర్ణుడు కాకపోతే అతడు పరిపూర్ణుడు కావడానికే సాధ్యం లేదు. కావలసిం-&nbsp;<BR>దంతా, తాను పరిపూర్ణుడనని గ్రహించి, ఆ భావాన్ని అనుభవంలోకి తెచ్చుకో-&nbsp;<BR>వడం మాత్రమే. బాహ్యశరీరాదుల్లో అతనికి బంధముందో అతడు మర్త్యుడవు-&nbsp;<BR>తాడు. విశిష్టమైన, ఆత్మపదార్థానికే అమృతత్వం కుదురుతుంది. ఆత్మను వికా-&nbsp;<BR>రిగా చేసే పదార్థమేదీ లేదు. ఆత్మపదార్థం ‘వికారి’ అనుకోవడం వట్టి భ్రాంతి.&nbsp;<BR>మరి సాధకుడు, తాను, ఆత్మపదార్థమని భావించాలి. ‘‘నేను శరీరాన్ని, లేక నేను&nbsp;<BR>మనస్సును’’ అని సాధకు డనుకోరాదు. తానే ఈ విశ్వానికి&nbsp;<BR>సాక్షీభూతుడనని అతడు గ్రహించాలి. అప్పుడు తన కళ్లముందు ఈ పరివర్తనం&nbsp;<BR>చెందుతున్న ఈ జగత్తు దృశ్య సౌందర్యాన్ని చూచి అత డానందించగలడు. ‘‘ఈ&nbsp;<BR>విశ్వాన్ని నేనే. నేనే బ్రహ్మను’’ అని అతడు భావించాలి. సాధకుడు ఆత్మైకాను-&nbsp;<BR>సంధానం చేస్తే అతనికి అసంభవమన్నది లేదు. మాయ అతని ఆధీన&nbsp;<BR>మవుతుంది. శ్రీ రామకృష్ణ పరమహంస ఇలా చెప్పారు - ‘‘పెరుగు చిలికి వెన్న&nbsp;<BR>తీసిన తర్వాత పాలలో వేయి, నీటిలో వేయి అది వాటిలో కలిసిపోదు.’’ కాబట్టి&nbsp;<BR>సాధకుడు ఆత్మానుభూతిని పొందితే మరల సంసారంలో బంధించబడడు.</FONT></p>
<p><FONT FACE="SHREE900, SHREE, sans-serif" SIZE="3">విమానంనుండి చూస్తే క్రిందవున్న వస్తువులలో భేదం కనిపించదు.&nbsp;<BR>సాధకుడు పైభూమికలకు పోయేకొద్దీ, అతనికి సన్మార్గులు, దుర్మార్గులు&nbsp;<BR>భిన్నంగా కన్పించరు. కుండ ఆవములో కాలిన తర్వాత, మళ్లీ దాన్ని కుమ్మరి&nbsp;<BR>పొయ్యిపై పెట్టి ఏమి చేయగలడు? అట్లే మనస్సు ఈశ్వర పాదములపై లగ్నమైన&nbsp;<BR>తర్వాత దానికి - అగ్నిపరీక్ష చేకూరిన తర్వాత - ఈ కాల్చిన కుండవంటి&nbsp;<BR>దవుతుంది. దానికి మళ్లీ లోక స్పర్శ వుండదు. సంసార వికారాలుండవు. తత్త్వ-&nbsp;<BR>దృష్టి అంటే, సంస్కృతంలో ‘సమ్యగ్దృష్టి’ అని అర్థం. మరి మతం - తత్త్వ&nbsp;<BR>శాస్త్రానికి ఆచరణరూపం. భారతదేశంలో వట్టి సిద్ధాంత విషయికం, ఊహా&nbsp;<BR>విషయికం అయిన తత్త్వశాస్త్రానికి పెద్ద విలువ లేదు. అక్కడ పెద్ద చర్చి,&nbsp;<BR>అంతశ్శాఖలు మొదలైనవి లేవు. ఉన్నవి రెండే పెద్ద భాగాలు. ద్వైతాద్వైతములు.&nbsp;<BR>ద్వైత మతమిది ‘‘మోక్షానికి ఈశ్వర కృప ఒక్కటే మార్గం. ఒక పర్యాయం&nbsp;<BR>సంసారంలో పడిన తర్వాత, ఈ బంధంలోనుండి బైటపడటానికి దైవకృప&nbsp;<BR>ఒక్కటే సహాయం చేయగలదు. ఈశ్వరునికి ఈ బంధం లేదు. ఆయన&nbsp;<BR>దయవల్ల మనం ఈ బంధం తెంచుకోగలం.’’ అద్వైతం చెప్పేదిది - ‘‘ఈ&nbsp;<BR>ప్రపంచానికి అధిష్ఠానంగా, పరమేశ్వరుడున్నాడు. ఆయన బంధురహితుడు.</FONT></p>
<hr class="puTa_virupu">
<table><tr><td><a class=puTa_lanke href=puTa1455.html>p1455</a></td><td>p1456</td><td><a class=puTa_lanke href=puTa1457.html>p1457</a></td></tr></table>
</div></body></html>
