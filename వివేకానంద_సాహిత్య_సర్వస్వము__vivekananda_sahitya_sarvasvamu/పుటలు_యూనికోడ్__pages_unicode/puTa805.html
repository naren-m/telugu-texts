<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa804.html>p804</a></td><td>p805</td><td><a class=puTa_lanke href=puTa806.html>p806</a></td></tr></table>

<p><FONT FACE="TimesNewRoman, Times, serif" SIZE="2">3 9 0</FONT></p>
<p><FONT FACE="SHREE900, SHREE, sans-serif" SIZE="3">స్వతంత్రమైనదిగా పరిగణించి దాన్ని అంటిపెట్టుకొంటాడు; దాన్ని శాసనబద్ధ-&nbsp;<BR>మైనదిగా గుర్తించడు. మానవుడు పొందే అనుభవమంతా పూర్తయ్యాక మాత్రమే&nbsp;<BR>మనం ఆ విషయాన్ని తాత్త్విక వివేచనతో గుర్తిస్తాం. ఉదాహరణ పరిశీలించండి:&nbsp;<BR>నేను వీథిలోకి పోగోరతాను. నా యిచ్ఛవల్ల నాకు ప్రేరణ కలుగుతుంది. అంతట&nbsp;<BR>నేను ఆగిపోతాను; నా యిచ్ఛకు, వీథిలోకి పోవటానికి మధ్యకాలంలో నేను&nbsp;<BR>మార్పులేక ఒకే క్రమంలో వ్యవహరిస్తున్నాను. మార్పులేకుండా కార్యం జరిగే&nbsp;<BR>క్రమానికే శాసనమని పేరు. నా పనులక్రమం చిన్నచిన్న భాగాలుగా విభాగాలైన&nbsp;<BR>సంగతి నేను గమనిస్తాను. కాబట్టి నా పనులు శాసనబద్ధాలని నేను అనను. స్వాతం-&nbsp;<BR>త్య్రంద్వారా మాత్రమే నేను పని చేస్తాను. నేను ఐదు నిమిషాలు నడుస్తాను; ఆ&nbsp;<BR>ఐదు నిమిషాల నడక ఒక క్రమంలో జరిగింది. కాని ఆ ఐదు నిమిషాల్లోనూ&nbsp;<BR>నా ఇచ్ఛ పనిచేసింది. అదే ‘నడువు’ అని నాకు ప్రేరణ కలిగించింది. కాబట్టి&nbsp;<BR>తాను స్వతంత్రుడనని మానవుడు అంటాడు. అతడి పనులన్నిటిని స్వల్పకాలా-&nbsp;<BR>లలోకి విభజించవచ్చు. స్వల్పవ్యవధిలో క్రమమున్నా, ఆ పరిమితమైన వ్యవధికి&nbsp;<BR>ఆవల క్రమంలేదు. ఈ క్రమరాహిత్యాన్ని గుర్తించటంలోనే స్వాతంత్య్రభావం&nbsp;<BR>వుంది. ప్రకృతిలోని క్రమాలు సుదీర్ఘాలైనా దాని ఆదిలో, అంతంలో స్వాతంత్య్ర&nbsp;<BR>పిపాస వుండాలి. ఆరంభంలో స్వాతంత్య్రప్రేరణ కలి&nbsp;<BR>గించబడింది. అదే వ్యక్తమౌతూవచ్చింది. కాని యిది మన క్రమాలతో పోలిస్తే&nbsp;<BR>సుదీర్ఘమైనదని గుర్తిస్తాం. తాత్త్విక ప్రాతిపదికల మీద వివేచిస్తే మనం స్వతం-&nbsp;<BR>త్రులం కామనే నిర్ణయానికి వస్తాం. కాని నేను ముక్తుణ్ణి అనే చేతనే బలీయంగా&nbsp;<BR>వుంది. అదెలా సంభవిస్తూన్నదో తెలుపవలసివుంది. మనలో యీ రెండు ప్రేర-&nbsp;<BR>ణలు వున్నాయి. ఒకవైపు మన పనులన్నీ కార్యకారణబద్ధమైనవని హేతుజ్ఞానం&nbsp;<BR>తెలియచేస్తోంది. మరోవంక ప్రేరణలోను మన స్వాతంత్య్రాన్ని నిరూపిస్తున్నాం.&nbsp;<BR>అంతరంలో స్వాతంత్య్రం వుందని - ఆత్మ నిజంగా స్వతంత్రమైనదే అని, కాని&nbsp;<BR>ఆత్మక్రియలు స్వతంత్రాలై శరీరమనస్సులద్వారా ప్రసరిస్తున్నాయని వేదాంతం&nbsp;<BR>యీ సమస్యను పరిష్కరిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">మనం ప్రతిక్రియకు పూనుకోటంతో బానిసలమవుతున్నాం. ఒకడు నన్ను&nbsp;<BR>నిందిస్తాడు. వెంటనే నేను కోపం రూపంలో ప్రతిక్రియకు సిద్ధపడతాను. అతడు&nbsp;<BR>ప్రారంభించిన చిన్నచలనం నన్ను బానిసను చేసింది. కాబట్టి మనం స్వాతం-&nbsp;<BR>త్య్రాన్ని ప్రదర్శించాల్సివుంది. అత్యుత్తమ వస్తువుల్లో, మహావిద్యాసంపన్నుడిలో,&nbsp;<BR>క్షుద్రాతిక్షుద్ర జంతువులో, పరమదుష్ట మానవుడిలో ఎవరు మానవుణ్ణి,&nbsp;<BR>యోగిని, జంతువును కానక - ఈ అన్నిట్లోను భగవంతుణ్ణే దర్శిస్తారో వారే&nbsp;<BR>ఋషులు. ఈ జీవితంలోనే వారు ద్వంద్వాల నతిక్రమించారు. సమత్వంలో సుప్ర-</FONT></p>
<hr class="puTa_virupu">
<table><tr><td><a class=puTa_lanke href=puTa804.html>p804</a></td><td>p805</td><td><a class=puTa_lanke href=puTa806.html>p806</a></td></tr></table>
</div></body></html>
