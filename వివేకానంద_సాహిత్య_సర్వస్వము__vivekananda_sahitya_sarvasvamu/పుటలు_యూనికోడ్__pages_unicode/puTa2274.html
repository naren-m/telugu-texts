<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2273.html>p2273</a></td><td>p2274</td><td><a class=puTa_lanke href=puTa2275.html>p2275</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - సర్వతోముఖ వేదాంతం </FONT><FONT FACE="TimesNewRoman, Times, serif" SIZE="2">2 2 5</FONT></p>
<BR>
<p><FONT FACE="SHREE900, SHREE, sans-serif" SIZE="3">పూర్వులైన మహాఋషుల వాక్కులు. నీవు హిందువు కాగోరితే వాటిని విశ్వసిం-&nbsp;<BR>చాలి. భగవంతునిగూర్చి నీకు ఏవేవో స్వతంత్రభావా లుండవచ్చు. కానీ వేదాలు&nbsp;<BR>ప్రమాణం కావంటే నీవు నాస్తికుడివే. క్రైస్తవుల, బౌద్ధుల మతగ్రంథాలకు, మన&nbsp;<BR>మతగ్రంథాలకు భేదం ఇక్కడే వుంది. వారి శాస్త్రాలన్నీ పురాణాలేకానీ, శాస్త్రగ్రం-&nbsp;<BR>థాలు కావు. ఎందుకంటే వాటిలో జలప్రళయ కథనం, రాజవంశ చరిత్రలు, రాజ&nbsp;<BR>జీవితాలు, మహాపురుషుల జీవితాలు, ఇలాంటివెన్నో వర్ణించబడ్డాయి. ఇది&nbsp;<BR>పురాణ లక్షణం. అవి వేదాలకు అనుగుణంగా వున్నంతవరకు మంచివే; బైబిలు,&nbsp;<BR>ఇతర జాతుల ధర్మగ్రంథాలుకూడ, వేదాలను అనుసరించినంతవరకు పూర్తిగా&nbsp;<BR>యోగ్యమైనవే; వ్యతిరేకంగా ఉన్నప్పుడు గ్రాహ్యం కాజాలవు. ఖురాన్‌ విషయం-&nbsp;<BR>కూడ అంతే. దానిలో నీతిబోధలెన్నో వున్నాయి. అవి వేదాలకు అనుగుణంగా&nbsp;<BR>వుండేంతవరకు వాటికి పురాణాలతో సమానమైన ప్రామాణికత సిద్ధిస్తుంది.&nbsp;<BR>అంతకుమించిన గౌరవం లేదు. మన వేదాలు అపౌరుషేయాలనీ, వాటికి ఆది-&nbsp;<BR>లేదనీ హిందూమతభావం. ఒక క్రైస్తవ మతప్రచారకుడు, తమ మత గ్రంథాలు&nbsp;<BR>చారిత్రక లక్షణాలు కలవి కాబట్టి, అవి సత్యాలని ఒకప్పుడు నాతో చెప్పాడు.&nbsp;<BR>అందుకు నేనిలా ప్రత్యుత్తర మిచ్చాను. ‘‘మా శాస్త్రాలకు చారిత్రక లక్షణాలు&nbsp;<BR>లేవు. అందువల్లే అవి సత్యం. మీవి చారిత్రాత్మకాలు కాబట్టి, ఎవడో ఒకడు ఇటీ-&nbsp;<BR>వల వాటిని వ్రాసివుంటాడు. మీవి మానవనిర్మితాలు; మావో, అట్టివి కావు.&nbsp;<BR>నా వానికి చారిత్రక లక్షణం లేకపోవడమే వానికి వన్నె తెస్తోంది.’’ ఇదే వేదాలకు,&nbsp;<BR>ఈనాడు ప్రపంచంలోవున్న ఇతర మతగ్రంథాల కన్నిటికీకల&nbsp;<BR>తారతమ్యం!</FONT></p>
<p><FONT FACE="SHREE900, SHREE, sans-serif" SIZE="3">ఇక ఉపనిషత్తుల బోధనలను విచారిద్దాం. భిన్నభిన్నమైన వాక్యాలు వాటిలో&nbsp;<BR>వున్నాయి. అందులో కొన్ని పూర్తిగా ద్వైతపరమైనవి. మరికొన్ని అద్వైతపరం.&nbsp;<BR>అయినా, భారతదేశంలో వున్న వివిధ శాఖా సంప్రదాయాల వారందరిచేత,&nbsp;<BR>అంగీకరించబడిన సిద్ధాంతాలు కొన్ని ఉన్నాయి. ఒకటి సంసారాన్ని గూర్చిన,&nbsp;<BR>అంటే - జీవుని జన్మాంతరాన్ని గూర్చిన సిద్ధాంతం. రెండోది మానసికశాస్త్ర విష-&nbsp;<BR>యంలో ఏకీభావం. మొదట భౌతిక శరీర మొకటి ఉంటుంది. దానిలోపల&nbsp;<BR>సూక్ష్మశరీర మనబడే మనస్సుంది. దానికి లోపల జీవుడుంటాడు. పాశ్చాత్యుల&nbsp;<BR>మానసిక శాస్త్రానికీ, భారతీయుల మానసిక శాస్త్రానికీ, ఇదే ముఖ్యభేదం.&nbsp;<BR>పాశ్చాత్య మనస్తత్వశాస్త్రం దృష్టిలో మనస్సే ఆత్మ. ఇక్కడో - అలా కాదు. అంతః-&nbsp;<BR>కరణం (లోపల వుండే ఉపకరణం) అనబడే మనస్సు జీవుని స్వాధీనంలో వుండే&nbsp;<BR>ఒక పనిముట్టు మాత్రమే. దీని సహాయంతో జీవుడు శరీరం మీద, బాహ్యప్ర-&nbsp;<BR>పంచం మీద, పనిచేస్తాడు. ఈ విషయంలో అందరికీ ఏకాభిప్రాయముంది. ‘‘ఈ</FONT></p>
<hr class="puTa_virupu">
<table><tr><td><a class=puTa_lanke href=puTa2273.html>p2273</a></td><td>p2274</td><td><a class=puTa_lanke href=puTa2275.html>p2275</a></td></tr></table>
</div></body></html>
