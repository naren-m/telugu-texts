<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1452.html>p1452</a></td><td>p1453</td><td><a class=puTa_lanke href=puTa1454.html>p1454</a></td></tr></table>
<p><FONT FACE="SHREE900, SHREE, sans-serif" SIZE="3">224 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">విషయాలేమీ తెలియవు. కేవలానందాన్ని అనుభవిస్తాం. మరుక్షణం అది అదృశ్య&nbsp;<BR>మవుతుంది. మన కళ్ల ఎదుట మళ్లీ ఈ జగద్దృశ్యం కనిపిస్తుంది. ఇది కేవలం&nbsp;<BR>పరమాత్మపైన కనిపించే వట్టి విలసనం. ఆ పరమాత్మ ఈ దృశ్యానికి అధిష్ఠాన&nbsp;<BR>భూతుడని మనకు గోచరిస్తాడు. మనం లోకంలోనికి దిగి చూస్తే, పరమాత్మను&nbsp;<BR>జగత్తుగా భావిస్తే, సచ్చిదానందం మనకే త్రిప్పటగా కనిపిస్తుంది. భగవంతుడు,&nbsp;<BR>ఆచార్య పురుషుడు, సాధకుడు; - సత్‌ = సృష్టించే శక్తి; చిత్‌ = పరిపాలన శక్తి;&nbsp;<BR>ఆనంద = అనుభవ శక్తి, ఈ మూడు ఒక్కటే. సత్పదార్థం జ్ఞాతమవుతోంది.&nbsp;<BR>అందువల్ల జ్ఞానం వినా సత్పదార్థం లేదు. అందుచేతనే క్రీస్తు సిద్ధుని ద్వారా&nbsp;<BR>(పుత్రుని ద్వారా) తప్ప మనుష్యుడు, భగవంతుని చూడలేడని చెప్పినాడు.&nbsp;<BR>వేదాంతం ద్వారా ఇక్కడే నిర్యాణం పొందవచ్చునని, మరణం వరకు వేచి వుండ-&nbsp;<BR>నవసరం లేదని మనకు తెలుసు. నిర్యాణమంటే ఆత్మానుభవం. ఈ ఆత్మాను-&nbsp;<BR>భవం ఒక్క క్షణకాలం, ఒక్క పర్యాయం కలిగితే తర్వాత మళ్లీ సంసార భ్రాంతి&nbsp;<BR>కలుగదు. మనకు కండ్లున్నాయి, కాబట్టి ఈ జగత్తు కనిపించును. కాని దీని నిజ-&nbsp;<BR>స్వరూపం ఒక్కసారి అనుభవంలోకి వచ్చింది కాబట్టి తెలుస్తూనే వుంటుంది.&nbsp;<BR>ఈ జగత్తు దృశ్యం ఆత్మపదార్థాన్ని కప్పిన ఒక తెర. ఈ తెరను తొలగించి ఆత్మ-&nbsp;<BR>దర్శనం పొందితే ఈ మార్పంతా, పైన కప్పిన ఈ తెరలోనే కానీ, లోపలున్న&nbsp;<BR>ఆత్మలో ఏ విధమైన వికారం కలుగదని మనకు తెలుస్తుంది. సిద్ధుని విషయంలో&nbsp;<BR>ఈ తెర చాలా పలుచగా వుండి, లోపలున్న ఆత్మపదార్థం ప్రకాశిస్తూ వుంటుంది.&nbsp;<BR>ప్రాకృతునిలో ఈ తెర చాలా దళసరిగా వుంటుంది. ఒక్క విషయం మనం మర-&nbsp;<BR>చిపోరాదు. ఆ సిద్ధునికి, ఈ ప్రాకృతునికి అధిష్ఠాన&nbsp;<BR>భూతమైన దొక్కటే ఆత్మపదార్థం.</FONT></p>
<p><FONT FACE="SHREE900, SHREE, sans-serif" SIZE="3">హేతువాదమంతా ఏకత్వ దర్శనంలో పర్యవసిస్తుంది. అందువల్ల మనం&nbsp;<BR>మొదట వివేచనం ఉపయోగించి తర్వాత అభేద ముపయోగిస్తాం.</FONT></p>
<p><FONT FACE="SHREE900, SHREE, sans-serif" SIZE="3">భౌతికశాస్త్ర విషయాలలోకూడ ఇంతే. బహువిధాలుగా కన్పిస్తున్న ప్రకృతి&nbsp;<BR>శక్తులు, పరీక్ష వల్ల, క్రమంగా వాని అన్నిటికి ఆధారభూతమైన ఒక్క శక్తిలో లీన-&nbsp;<BR>మవుతాయి. భౌతికశాస్త్రం ఈ శక్తుల ఏకత్వం గ్రహించగల్గితే దాని జిజ్ఞాస తుద-&nbsp;<BR>ముట్టినట్లే. ఏకత్వం అందుకొన్న తర్వాత కలిగేది శాంతి. అందువల్ల జ్ఞానం&nbsp;<BR>సర్వాతిశాయి.</FONT></p>
<p><FONT FACE="SHREE900, SHREE, sans-serif" SIZE="3">శాస్త్రాలన్నిటిలో అధ్యాత్మశాస్త్రం ఉత్తమమైంది. ఈ ఆధ్యాత్మ శాస్త్రం&nbsp;<BR>అనంతకాలానికి పూర్వమే, ఈ చివరకన్నీ ఒక్కటే అని ‘‘ఏకత్వాన్ని’’&nbsp;<BR>కనుగొన్నది. జ్ఞానయోగానికి లక్ష్యం ఈ ఏకత్వాన్ని దర్శించడమే. ఈ&nbsp;<BR>విశ్వానికంతకు ఒక్కటే ఆత్మ. తక్కిన పదార్థాలన్నీ దాని విలసనములు. ఈ విల-</FONT></p>
<hr class="puTa_virupu">
<table><tr><td><a class=puTa_lanke href=puTa1452.html>p1452</a></td><td>p1453</td><td><a class=puTa_lanke href=puTa1454.html>p1454</a></td></tr></table>
</div></body></html>
