<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa344.html>p344</a></td><td>p345</td><td><a class=puTa_lanke href=puTa346.html>p346</a></td></tr></table>


<p><FONT FACE="SHREE900, SHREE, sans-serif" SIZE="3">భక్తివల్లా ధ్యానంవల్లా బ్రహ్మచర్యంవల్లా బ్రహ్మజ్ఞానాన్ని పొందవచ్చును.&nbsp;<BR>‘‘సత్యమేవ జయతే నానృతమ్‌ - సత్యమే జయిస్తుంది, అసత్యం కాదు.’’&nbsp;<BR>బ్రహ్మాన్ని చేరేమార్గం సత్యంగుండానే పోతోంది. సత్యానికీ ప్రేమకూ స్థానం&nbsp;<BR>బ్రహ్మమే.</FONT></p>
<p><FONT FACE="SHREE902-Italic, SHREE, sans-serif" SIZE="3">గురువారం, జూలై 11</FONT></p>
<BR>
<p><FONT FACE="SHREE900, SHREE, sans-serif" SIZE="3">మాతృప్రేమ లేనిదే సృష్టి సాగదు. ఏదీ పూర్తిగా భౌతికంకాదు, పూర్తిగా&nbsp;<BR>ఆధ్యాత్మికమూ కాదు; ఇవి పరస్పరం ఉనికికి సూచనలు, పరస్పరం సమర్థకాలు.&nbsp;<BR>ఈ దృశ్యజగత్తుకు మరుగున ఒక తత్త్వం వుందనటంలో ఆస్తికులందరూ ఏకాభి&nbsp;<BR>ప్రాయులే; దాని ప్రకృతిని స్వభావాన్ని గురించి వారు భిన్నాభిప్రాయులై వున్నారు.&nbsp;<BR>అనాత్మవాదులు ప్రత్యక్షానికి మరుగున ఏదీ లేదంటారు.</FONT></p>
<p><FONT FACE="SHREE900, SHREE, sans-serif" SIZE="3">సర్వమతాల్లోను అతీంద్రియావస్థ ఒక్కటే. శరీరభావాన్ని అతిక్రమిస్తే&nbsp;<BR>హైందవులూ క్రైస్తవులూ మహమ్మదీయులూ బౌద్ధులూ చివరకు ఏ మతాన్ని&nbsp;<BR>అవలంబించని వారూ - అందరూ ఒక్క అనుభూతినే పొందుతారు.</FONT></p>

<p><FONT FACE="SHREE900, SHREE, sans-serif" SIZE="3">జీసస్‌ మరణానంతరం దాదాపు ఇరవై ఐదు సంవత్సరాలకు ఆతడి శిష్యు-&nbsp;<BR>డైన థామస్‌ ద్వారా ప్రపంచంలోని క్రైస్తవు లందరిలో అతిపవిత్రులు భారత&nbsp;<BR>దేశంలో నెలకొన్నారు. ఆంగ్లోశాగ్జన్‌లు యింకా గుహల్లో నివసిస్తూ తమ శరీ&nbsp;<BR>రాలకు రంగులు పులుముకొంటూ అనాగరకులుగా వున్నకాలంలో యిది జరి-&nbsp;<BR>గింది. క్రైస్తవులు ఒకప్పుడు భారతదేశంలో ముఫైలక్షలమంది వుండేవారు కాని&nbsp;<BR>ప్రస్తుతం వారి సంఖ్య పదిలక్షలు మాత్రమే.</FONT></p>
<p><FONT FACE="SHREE900, SHREE, sans-serif" SIZE="3">క్రైస్తవమతం సదా ఖడ్గంచేతనే వ్యాప్తిగాంచబడింది. అంతటి సాధుసత్తముడి&nbsp;<BR>శిష్యులు అంతలేసి హత్యలు సాగించటం ఎంత విచిత్రం! బౌద్ధ క్రైస్తవ మహమ్మ&nbsp;<BR>దీయ మతాలు మూడూ ప్రచారక మతాలు. ఇంతకంటె ప్రాచీనాలైన హైందవ&nbsp;<BR>యూదియా జోరాస్టరీయ మతాలు యితరులను తమ మతాలలోకి చేర్చుకోవ&nbsp;<BR>టానికి ఎన్నడూ ప్రయత్నించలేదు. బౌద్ధులు హత్యలను చేయనేలేదు. కేవలం&nbsp;<BR>మంచిమార్గంలోనే ఒకప్పుడు లోకజనాభాలో ముప్పాతిక మందిని తమ మతం-&nbsp;<BR>లోకి చేర్చివేశారు.</FONT></p>
<p><FONT FACE="SHREE900, SHREE, sans-serif" SIZE="3">బౌద్ధులు తర్కశాస్త్రానికి ఎంతో విధేయులైన అజ్ఞేయవాదులు (అగ్నా-&nbsp;<BR>స్టిక్స్‌). నిజానికి శూన్యవాదానికి పరమాత్మవాదానికి నడిమిమెట్టు లేనేలేదు. తమ&nbsp;<BR>వాదాన్ని తర్క పరమావధిపర్యంతం సాగిస్తూ బౌద్ధులు బుద్ధికి సంబంధించి&nbsp;<BR>నంతవరకు సర్వవిధ్వంసకులైనారు. అద్వైతులూ తమ వాదాన్ని తర్క పరమా-</FONT></p>
<hr class="puTa_virupu">
<table><tr><td><a class=puTa_lanke href=puTa344.html>p344</a></td><td>p345</td><td><a class=puTa_lanke href=puTa346.html>p346</a></td></tr></table>
</div></body></html>
