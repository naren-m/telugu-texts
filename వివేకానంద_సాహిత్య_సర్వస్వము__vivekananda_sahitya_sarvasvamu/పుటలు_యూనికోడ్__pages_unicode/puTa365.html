<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa364.html>p364</a></td><td>p365</td><td><a class=puTa_lanke href=puTa366.html>p366</a></td></tr></table>


<p><FONT FACE="SHREE900, SHREE, sans-serif" SIZE="3">కామోద్రేకానికి కారణభూతాలవుతూంటవి; కాని గురువు వున్నప్పుడు యిది&nbsp;<BR>సంభవించదు. ప్రతి ఇష్టదేవతోపాసనకూ ఒక మంత్రంవుంది. ఇష్టం అంటె ఉపా-&nbsp;<BR>సకుడు తనకు ప్రత్యేకంగా పెట్టుకొన్న లక్ష్యం. దాన్ని తెల్పే బాహ్యశబ్దం మంత్రం.&nbsp;<BR>నిరంతర మంత్రానుసంధానం మనస్సును లక్ష్యంలో సుస్థిరం ఒనర్చుకోటానికి&nbsp;<BR>సాధకుడికి తోడ్పడుతుంది. ఈ రకమైన ఉపాసన భారతదేశంలో అంతటా&nbsp;<BR>భక్తుల అనుష్ఠానంలోవుంది.</FONT></p>
<p><FONT FACE="SHREE902-Italic, SHREE, sans-serif" SIZE="3">మంగళవారం, జూలై 23</FONT></p>
<BR>
<p><FONT FACE="SHREE900-Italic, SHREE, sans-serif" SIZE="3">(భగవద్గీత - కర్మయోగం)</FONT></p>
<p><FONT FACE="SHREE900, SHREE, sans-serif" SIZE="3">కర్మయోగంద్వారా మోక్షాన్ని సాధించే నిమిత్తం నిష్కాముడవై, ఫలా&nbsp;<BR>పేక్షనువీడి కర్మను నిర్వర్తించు. అలాటి కర్మ జ్ఞానసాధనం, జ్ఞానం మోక్షాన్ని&nbsp;<BR>చేకూరుస్తుంది. జ్ఞానాన్ని పొందనిదే కర్మను పరిత్యజించటం దుఃఖహేతువు.&nbsp;<BR>భగవదర్పితంగా చేయబడిన కర్మ బంధహేతువు కాబోదు. కర్మవల్ల సుఖాన్ని&nbsp;<BR>కోరకు, దుఃఖం కలుగుతుందేమో అని వెరవకు. ‘‘మనశ్శరీరాలే కర్మను ఒనరి-&nbsp;<BR>స్తున్నవి, నేను కాను’’ అనటాన్ని సదా అనుసంధించుకొంటూండు. సాక్షాత్క-&nbsp;<BR>రించుకో. కర్మను ఆచరిస్తూన్నాననే ఎరుకే లేకుండటానికై ప్రయత్నించు.</FONT></p>
<p><FONT FACE="SHREE900, SHREE, sans-serif" SIZE="3">సమస్త కర్మలను భగవదారాధనగా భగవదర్పితంగా ఆచరించు. బురదలోనే&nbsp;<BR>పుట్టి పెరుగుతున్నా దానిచే కించిత్తూ మాలిన్యం చెందకుండే తామరాకుమాదిరి&nbsp;<BR>నిర్లిప్తుడవై సంసారంలో మెలగు. ఎవరు నీపట్ల ఎలా ప్రవర్తించినా అందరినీ&nbsp;<BR>ప్రేమించు. గుడ్డివాడు రంగులను గుర్తించలేడు; కాబట్టి దోషం మనలో లేనిదే,&nbsp;<BR>బయట ఎలా కనిపిస్తుంది? బాహ్యంలో మనం చూసేదాన్ని మనలో వున్న&nbsp;<BR>దానితో పోల్చుకొంటూ, గుణదోషాలను బేరీజువేస్తూంటాం. మనం నిర్మలుల-&nbsp;<BR>మైతే, మాలిన్యాన్ని చూడలేం. మాలిన్యం ప్రపంచంలో వుండొచ్చు. మనకేమో&nbsp;<BR>అది లేనిదే. ప్రతి పురుషుణ్ణి, స్త్రీని, శిశువును బ్రహ్మస్వరూపంగా గాంచు; అంత-&nbsp;<BR>ర్జోతివల్ల - అంతర్దృష్టివల్ల - సమస్తంలోను బ్రహ్మాన్ని అవలోకించు. అప్పుడు&nbsp;<BR>బ్రహ్మేతరమైన దేదీ మనకు గోచరించదు. ఈ సంసారాన్ని కాంక్షించకు, ఎందు-&nbsp;<BR>కంటె నువ్వు ఏది కోరుతావో అదే నీకు సిద్ధిస్తుంది. భగవంతుణ్ణి, భగవంతుణ్ణి&nbsp;<BR>మాత్రమే ప్రాపింప ప్రయత్నించు. ఎంత ఆధిపత్యం వుంటుందో, అంత&nbsp;<BR>భయమూ బంధమూ వుంటవి. చీమకంటె మనం ఎంత విశేష&nbsp;<BR>భయావిష్టులమో, దుఃఖితులమో, యోచించండి! వీటి అన్నిటినుంచి వెలువడి&nbsp;<BR>భగవంతుణ్ణి ఆశ్రయించు. సృష్టితత్త్వాన్ని కాదు, సృష్టికర్తృత్వాన్ని తెలుసుకో&nbsp;<BR>ప్రయత్నించు.</FONT></p>
<p><FONT FACE="SHREE900, SHREE, sans-serif" SIZE="3">‘‘నేనే కర్తను, నేనే క్రియను.’’ ‘‘కామక్రోధ వేగగతిని ఎవడు అరికట్ట</FONT></p>
<hr class="puTa_virupu">
<table><tr><td><a class=puTa_lanke href=puTa364.html>p364</a></td><td>p365</td><td><a class=puTa_lanke href=puTa366.html>p366</a></td></tr></table>
</div></body></html>
