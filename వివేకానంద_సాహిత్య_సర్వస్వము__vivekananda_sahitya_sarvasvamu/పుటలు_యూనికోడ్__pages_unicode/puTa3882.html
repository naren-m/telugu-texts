<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3881.html>p3881</a></td><td>p3882</td><td><a class=puTa_lanke href=puTa3883.html>p3883</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">2 5 5</FONT></p>
<p><FONT FACE="SHREE900, SHREE, sans-serif" SIZE="3">ప్రశాంతిని అనుభవిస్తావు.</FONT></p>
<p><FONT FACE="SHREE900, SHREE, sans-serif" SIZE="3">ఆశారహిత స్థితిని పొందటమే, ఆ (ప్రశాంత) స్థితిని పొందటానికి&nbsp;<BR>మార్గం. నీ కది తెలుసా? అది బలహీనుడు పొందే నిరాశాస్థితి కాదు. తాను&nbsp;<BR>జయించి సంపాదించిన వస్తువులలోని వైముఖ్యం, తా నెంతో కష్టపడి సాధించిన&nbsp;<BR>వాటిని అవి తన కెంత మాత్రం పనికిరావని ఆవల పారవేసే అలక్ష్యభావం.</FONT></p>
<p><FONT FACE="SHREE900, SHREE, sans-serif" SIZE="3">ఈ నిరాశాస్థితి (నిరాశ), నిష్కామం, నిర్లక్ష్యం - అనేవే ప్రకృతితో సామ-&nbsp;<BR>రస్యం (కూర్చేవి). ప్రకృతిలో సామరస్యం లేదు - కారణం లేదు, క్రమం లేదు.&nbsp;<BR>పూర్వమది ఎలా గందరగోళపుస్థితిలో ఉన్నదో అది ఆ గందరగోళం లోనే&nbsp;<BR>ఉంది, ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">అత్యంత అధమస్థితికి చెందిన మానవుడు, ప్రాపంచిక విషయాలతో&nbsp;<BR>ప్రకృతితో పొత్తిక కలిగి ఉంటాడు. కాని ఉత్తమ మానవుడు జ్ఞానపరిపూర్ణుడై&nbsp;<BR>అదేస్థితిలో ఉంటాడు, లక్ష్యం లేనివారూ (ఏ గాలివస్తే ఆ గాలినిబట్టి) కొట్టు-&nbsp;<BR>కొనిపోయేవారూ, అప్రయోజకులూ - యీ ముగ్గురు సుఖంగా ఉంటారు.</FONT></p>
<p><FONT FACE="SHREE900, SHREE, sans-serif" SIZE="3">నీకు కబుర్లు చెప్పే ఉత్తరం కావాలి. అంతేకదా? కబుర్లు చెప్పటానికి&nbsp;<BR>ఎక్కువ లేవు. ‘స్టర్డీ’ గత రెండు రోజులు వచ్చాడు. రేపు ‘వేల్స్‌’లో ఉన్న తన&nbsp;<BR>ఇంటికి పోతాడు.</FONT></p>
<p><FONT FACE="SHREE900, SHREE, sans-serif" SIZE="3">ఒకటి రెండు రోజుల్లో నేను న్యూయార్క్‌ వెళ్లటానికి టికెట్‌ కొనాలి.&nbsp;<BR>లండన్‌లో ఉన్న కుమారి ‘సేటర్‌’ను, మ్యాక్సా ‘గైసిక్‌’ను తప్ప నా పాత&nbsp;<BR>మిత్రుల నెవరిని కలుసుకోలేదు. ఇదివర కున్నట్లే వారు చాలదయతో ఉన్నారు.</FONT></p>
<p><FONT FACE="SHREE900, SHREE, sans-serif" SIZE="3">ఇంతవరకు లండన్‌ను గురించి ఏమీ తెలియనందున, నీకు ప్రత్యేకంగా&nbsp;<BR>రాసే సమాచారాలేమీ లేవు. ‘గెర్ట్రూడ్‌ ఆర్చర్డ్‌’ ఎక్కడ ఉందో నాకు తెలియదు,&nbsp;<BR>లేకుంటే ఆమెకు రాసి ఉండే వాణ్ణే. కుమారి ‘కేట్‌స్టీల్‌’ కూడ యిక్కడ లేదు.&nbsp;<BR>ఆమె గురువారమో, శనివారమో వస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఒక గొప్ప విద్యావేత్త ఐన ఫ్రెంచి పెద్దమనిషి తనతో ఉండమని ఆహ్వా&nbsp;<BR>నించాడు. కాని ఈసారి పోలేకపోయాను. అతనితో కొన్ని రోజులు గడపటానికి&nbsp;<BR>మరొకసారి పోదలస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">మన పాత స్నేహితులను కలిసి, వారికి శుభం పలుకాలని ఆశిస్తున్నాను.&nbsp;<BR>నేను నిన్ను, అమెరికాలో తప్పక కలుసుకోగలనని ఆశిస్తున్నాను. నేను హఠా-&nbsp;<BR>త్తుగా నా తిరుగుళ్లలో నిన్ను ‘ఓటావా’లో కలిస్తే కలుసుకోవచ్చు లేకుంటే, నువ్వు&nbsp;<BR>న్యూయార్క్‌కు రా. ఇక సెలవు. నీకు సకల శుభాలు కలుగుగాక!</FONT></p>
<p><FONT FACE="SHREE900, SHREE, sans-serif" SIZE="3">సదా పరమేశ్వరునిలో,</FONT></p>
<p><FONT FACE="SHREE900, SHREE, sans-serif" SIZE="3">మీ వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3881.html>p3881</a></td><td>p3882</td><td><a class=puTa_lanke href=puTa3883.html>p3883</a></td></tr></table>
</div></body></html>
