<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa879.html>p879</a></td><td>p880</td><td><a class=puTa_lanke href=puTa881.html>p881</a></td></tr></table>
<p><FONT FACE="SHREE900, SHREE, sans-serif" SIZE="3">56 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">పొందిన యోగి విషయం అలా కాదు; సమాధిలోకి వెళ్లేముందు అతను మూర్ఖుడై&nbsp;<BR>ఉంటే, సమాధి తర్వాత అతను ఋషిగా మారిపోతాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ తేడా ఎందుకూ? ఒక అవస్థనుండి బయటపడితే, వ్యక్తి మొదటిలా&nbsp;<BR>మామూలుగానే ఉంటాడు; మరొక అవస్థనుండి బయటపడితే, అతను తత్త్వ&nbsp;<BR>దర్శిగా, ఋషిగా, ప్రవక్తగా, పరమపవిత్రుడుగా, పరిణామం చెంది - పునర్జీవితుడై -&nbsp;<BR>అఖండజ్ఞానసంపన్నుడై ఉంటున్నాడు. ఇలా రెండురకాల ఫలితాలు చూస్తున్నాం.&nbsp;<BR>కార్యాలు వేరు - వేరు కాబట్టి కారణాలు కూడా వేరువేరుగా ఉండాలి. సమాధి నుండి&nbsp;<BR>బయటికి వచ్చిన వ్యక్తికి కలిగే దివ్యానుభూతి, బోధరహితావస్థలో కలగదు.&nbsp;<BR>అంతేకాదు - బోధావస్థలో కలిగే సహేతుకజ్ఞానం కన్నా, ఈ దివ్యాను&nbsp;<BR>భూతి మహత్తరమైంది. కాబట్టి ఇది తప్పక అతీంద్రియజ్ఞానమై ఉండాలి. ఆ&nbsp;<BR>అతీంద్రియజ్ఞానావస్థ సమాధియే.</FONT></p>
<p><FONT FACE="SHREE900, SHREE, sans-serif" SIZE="3">సమాధి అంటే స్థూలంగా ఇదే. మరి ఈ సమాధివల్ల లాభమేమిటీ, అని&nbsp;<BR>అంటారా? చెబుతాను. హేతువాదం లేదా బోధయుక్తమనోవ్యాపారం చాలా&nbsp;<BR>పరిమితి జ్ఞానాన్నే కలిగిస్తుంది. ఇంద్రియజన్య జ్ఞానాన్ని హేతువాదం ఎప్పుడూ&nbsp;<BR>దాటిపోలేదు. మనిషికి ప్రాణప్రియమైన విషయాల జ్ఞానమంతా హేతువాద పరిధిని&nbsp;<BR>దాటే ఉంటుంది. శాశ్వతమైన ఆత్మ ఉందా, దేవుడున్నాడా, ఈ విశ్వాన్ని&nbsp;<BR>నియమించే అనంతజ్ఞానశక్తి ఏదైనా ఉందా, లేదా - ఇలాంటి ప్రశ్నలన్నీ హేతువాదానికి&nbsp;<BR>అందవు. హేతువాదం వీటికి జవాబు చెప్పలేదు. హేతువాదం ఏమంటుంది? ‘‘నేను&nbsp;<BR>అజ్ఞేయవాదిని; ఒకవిషయం ఔనో, కాదో నాకు తెలియదు.’’ అంటుంది. కాని&nbsp;<BR>మనకు మాత్రం ఈ ప్రశ్నలు చాలా ముఖ్యం. వీటికి సరైన సమాధానాలు&nbsp;<BR>లభించకపోతే, మన మానవజీవితమే వ్యర్థమైపోతుంది. మన నైతికసిద్ధాంతాలు,&nbsp;<BR>ధార్మిక ప్రవృత్తులు, మానవ స్వభావంలోని అత్యున్న&nbsp;<BR>తాంశాలు - అన్నీకూడా హేతువాదాతీత తత్త్వాల పైననే ఆధారపడి ఉన్నాయి. కాబట్టి&nbsp;<BR>ఈ ప్రశ్నల కన్నింటికీ మనం తప్పక జవాబులు తెలుసుకోవాలి. ఈ జీవితం ఒక&nbsp;<BR>నాటకమైతే, ఈ విశ్వం ఆకస్మిక అణుసంయోగ జనితమైతే, మరి నేను మరొకరికి&nbsp;<BR>మేలెందుకు చేయాలీ? సాటిజీవులయడ కరుణెందుకు చూపాలీ? న్యాయంగా&nbsp;<BR>ఎందుకుండాలీ? ఒకరికొకరు సానుభూతి ఎందుకు కలిగి ఉండాలీ? ఈ లోకంలో&nbsp;<BR>ఎవరికివారు దీపముండగానే ఇల్లు చక్కబెట్టుకోవచ్చుగా? ఎవరి లాభం వారు&nbsp;<BR>చూసుకోవచ్చుగా? మరుజన్మ ఉంది, పరలోకాలున్నాయి - అన్న ఆశ లేనప్పుడు నేను&nbsp;<BR>నా సాటిమనిషిని ఎందుకు ప్రేమించాలీ? అతని గొంతెందుకు కోయగూడదూ?&nbsp;<BR>మోక్షం లేదు; ఈ దృశ్యప్రపంచానికి మించి మరేమీలేదు; కేవలం కఠిన నిర్జీవ&nbsp;<BR>శాసనాలే ఉన్నాయి; - అన్నదే నిజమైతే, మరి నా శక్తిమేరకు ఇహలోకసుఖాలను</FONT></p>
<hr class="puTa_virupu">
<table><tr><td><a class=puTa_lanke href=puTa879.html>p879</a></td><td>p880</td><td><a class=puTa_lanke href=puTa881.html>p881</a></td></tr></table>
</div></body></html>
