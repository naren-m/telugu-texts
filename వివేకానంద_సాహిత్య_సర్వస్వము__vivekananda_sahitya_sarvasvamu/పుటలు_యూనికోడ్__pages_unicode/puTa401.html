<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa400.html>p400</a></td><td>p401</td><td><a class=puTa_lanke href=puTa402.html>p402</a></td></tr></table>


<p><FONT FACE="SHREE900, SHREE, sans-serif" SIZE="3">తన బాధ్యతను గ్రహించగలవాడనే తలంపును విడిచిపెట్టు, పరిపూర్ణుడైన&nbsp;<BR>వ్యక్తే  తన బాధ్యతను గుర్తించిన వాడు. అజ్ఞులు మోహమదిరారసపానోన్మత్తులై&nbsp;<BR>వున్నారు. తెలిసినవాడవైన నువ్వు వీరిపట్ల అఖండసహనం కలిగివుండాలి. వారి-&nbsp;<BR>పట్ల ప్రేమపూర్ణుడవై ప్రపంచాన్ని వారు అపార్థం చేసుకొనుటకైన కారణాన్ని వారి&nbsp;<BR>మనోవ్యాధిని తెలుసుకొని, దాన్ని నివారించటానికి ప్రపంచాన్ని సరిగా అవలోకిం-&nbsp;<BR>చటానికి వారికి తోడ్పడు. బంధవిముక్తులు మాత్రమే స్వతంత్ర సంకల్పులని&nbsp;<BR>సదా జ్ఞాపకంలో వుంచుకో; ఇతరులంతా పరాధీనులు. వారు చేసే కర్మలకు&nbsp;<BR>బాధ్యులు వారు కారు. సంకల్పరూపంలో సంకల్పం బద్ధమైవుంది. నీరు హిమా-&nbsp;<BR>లయ శిఖరంమీద మంచునుంచి కరగుతూన్నప్పుడు స్వతంత్రమైవుంది, కాని నది&nbsp;<BR>ఐనంతనే గట్లచే బద్ధమవుతోంది; కాని మూలవేగం దాన్ని సాగరానికి కొనిపో-&nbsp;<BR>తోంది. అప్పుడది మళ్లా స్వాతంత్య్రాన్ని పొందుతోంది. దీన్లో మొదటిది ‘మాన-&nbsp;<BR>వుడి పతనం’, రెండవది ‘పునరుత్థానం’. తన స్వాంతంత్య్రాన్ని తాను పొందనిదే,&nbsp;<BR>అణువైనా నిలుకడ కలిగివుండలేదు.</FONT></p>
<p><FONT FACE="SHREE900, SHREE, sans-serif" SIZE="3">కొన్ని భావనలు యితర భావనలచేత కలిగే బంధాన్ని తొలగించుకోటానికి&nbsp;<BR>తోడ్పడతవి. కాని ఒక తీరు భావనలు మరొకతీరు భావనలను నివారిస్తవి.&nbsp;<BR>లోకంలో పాపం, దుఃఖం, మరణమూ వున్నవని తెలిపే భావనలు భయంకరాలు.&nbsp;<BR>కాని ‘‘నేను పవిత్రుణ్ణి, భగవంతుడున్నాడు, బాధేలేదు’’ అని తెలిపే భావనలు&nbsp;<BR>మంచివవటమేకాక యితర భావనలవలని బంధాన్ని తొలగింప తోడ్పడుతవి.&nbsp;<BR>సంసార శృంఖలాన్ని తెంచివేయగల మహోన్నత భావనలలోకల్లా మహోన్నతమై-&nbsp;<BR>నది, సాకారదైవాన్ని గురించిన భావన.</FONT></p>
<p><FONT FACE="SHREE900, SHREE, sans-serif" SIZE="3">‘‘ఓం తత్‌ సత్‌’’ అనే దొక్కటే మాయాతీతం; కాని భగవంతుడు&nbsp;<BR>నిత్యుడై వెలుగొందుతున్నాడు. నయాగరా జలపాతం వున్నంతవరకు దాన్లో ఇంద్ర-&nbsp;<BR>ధనుస్సూ వెలుగొందుతూంటుంది; కాని నీరు నిరంతరం ప్రవహిస్తూనే&nbsp;<BR>వుంటుంది. ఈ జలపాతమే జగత్తు, ఇంద్రధనుస్సే సాకారదైవం, రెండూ&nbsp;<BR>నిత్యాలే. జగత్తు వున్నంతవరకు భగవంతుడూ వుండితీరాలి. భగవంతుడు జగ-&nbsp;<BR>త్తును సృష్టిస్తాడు, జగత్తు భగవంతుణ్ణి సృష్టిస్తుంది, రెండూ నిత్యాలే. మాయ&nbsp;<BR>సత్తూకాదు, అసత్తూకాదు. నయాగరా జలపాతమూ (దాన్లోని) ఇంద్రచాపమూ-&nbsp;<BR>కూడ మాయావరణంనుంచి గాంచబడే నిత్యసవికల్ప బ్రహ్మమే. పారసీకులూ,&nbsp;<BR>క్రైస్తవులూ మాయను రెండిటి కింద విభజించి, మంచిదైన భాగాన్ని ‘భగవం-&nbsp;<BR>తుడు’ అనీ, చెడుదైన భాగాన్ని ‘సైతాన్‌’ అనీ పేర్కొంటున్నారు. వేదాంతం</FONT></p>
<hr class="puTa_virupu">
<table><tr><td><a class=puTa_lanke href=puTa400.html>p400</a></td><td>p401</td><td><a class=puTa_lanke href=puTa402.html>p402</a></td></tr></table>
</div></body></html>
