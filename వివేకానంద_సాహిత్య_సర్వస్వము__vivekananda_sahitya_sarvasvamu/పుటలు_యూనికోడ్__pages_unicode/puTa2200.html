<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2199.html>p2199</a></td><td>p2200</td><td><a class=puTa_lanke href=puTa2201.html>p2201</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - భారతీయ సిద్ధపురుషులు</FONT></p>
<p><FONT FACE="TimesNewRoman, Times, serif" SIZE="2">1 5 1</FONT></p>
<p><FONT FACE="SHREE900, SHREE, sans-serif" SIZE="3">కాగలదు. సర్వార్పణం చేయక, అలాటి పవిత్ర ప్రేమకోసం ప్రయత్నించడం అతి-&nbsp;<BR>సాహసమే అవుతుంది. మనస్సు పూర్తిగా పవిత్రమయ్యేవరకు, ఆ భక్తిమహత్త్వం&nbsp;<BR>మీకు తెలీదు. అయ్యయ్యో! స్త్రీ పురుష విభేదభావాలు, ధనకాంక్ష, కీర్తి కామం,&nbsp;<BR>అనుక్షణం హృదయంలో పొంగిపొర్లుతున్న ఈ నీచమానవులు గోపికల విశుద్ధ&nbsp;<BR>ప్రేమను, శ్రీకృష్ణావతార తత్త్వరహస్యాలను అర్థం చేసుకోవడానికి, అధిక్షేపించ&nbsp;<BR>డానికి సాహసిస్తున్నారే! ఉత్తమతత్త్వశాస్త్రమైన గీత సైతం ఈ భక్తి పారవశ్యానికి&nbsp;<BR>సాటికాదు. ఎందుకంటే, గీతలోని సాధకుడు, పరమావధిని చేరడానికి ఎలా నడ-&nbsp;<BR>వాలో, నెమ్మది నెమ్మదిగా నేర్చుకొంటున్నాడు. కాని, ఇక్కడనో? శిష్యులు, గురు-&nbsp;<BR>వులు, ఉపదేశాలు, గ్రంథాలు - భయం, దేవుడు, స్వర్గం సైతం - ఏకమై&nbsp;<BR>పోయే ప్రేమోన్మాదం! అనుభూతి పారవశ్యం!! ఆ స్థితిలో అన్నీ వదలివేయ&nbsp;<BR>బడినాయి! మిగిలింది భక్తి ప్రమత్తత ఒక్కటే! అంతా మరచిపోయిన ఆ కాలంలో&nbsp;<BR>భక్తునికి ఈ ప్రపంచంలో భక్తుడు తప్ప మరేమీ కన్పించదు. ఎక్కడ చూచినా&nbsp;<BR>శ్రీకృష్ణుడే! ప్రతివాని ముఖమూ శ్రీకృష్ణవదనార విందమే! తన ముఖంసైతం శ్రీకృ-&nbsp;<BR>ష్ణునిదే! తన ఆత్మకూడ శ్రీకృష్ణమయమే! శ్రీకృష్ణభగవానుని మహత్త్వం అలాం-&nbsp;<BR>టిది!</FONT></p>
<p><FONT FACE="SHREE900, SHREE, sans-serif" SIZE="3">నలుసులను వెదకుతూ మీ కాలాన్ని వ్యర్థం చేసికోకండి! జీవనసారమైన&nbsp;<BR>ప్రధాన ధర్మాన్ని చేపట్టండి! చారిత్రక భేదాలెన్నో వుండొచ్చు; శ్రీకృష్ణుని జీవిత&nbsp;<BR>కథలో అసంగత విషయాలెన్నో చొప్పించబడి వుండవచ్చు. అయినా, వాని&nbsp;<BR>మూలాధారం ఏదో ఒకటివుండి తీరాలి! లేకపోతే, ఈ అత్యద్భుతమైన వినూ-&nbsp;<BR>త్నాదర్శం ఎలా ఉత్పన్నమైంది? ఇతర మహాపురుషుల, ప్రవక్తల జీవితాలను&nbsp;<BR>పరిశీలిస్తే ఆ మహాపురుషులు తమకు పూర్వం జరిగివున్న జ్ఞానప్రచారం యొక్క&nbsp;<BR>పరిణామఫలమే అనీ, వారు చేసే ఉపదేశాలు సైతం, ఆ కాలంలో దేశమంతటా&nbsp;<BR>వ్యాపించివున్న అజ్ఞాతభావాలు తప్ప మరేమీ కావనీ, మనకు స్పష్ట&nbsp;<BR>పడుతుంది. ‘‘కర్మ కోసమే కర్మ; భక్తి కోసమే భక్తి; ధర్మం కోసమే ధర్మం!’’&nbsp;<BR>అనే నవీనాదర్శాలు, శ్రీకృష్ణుని వలన ప్రభవించినవి కావని ఎవ్వరూ నిరూపించ&nbsp;<BR>లేరని నేను ప్రతిజ్ఞ చేసి చెబుతున్నాను. ఈ భావరత్నాలు ఎవరో ఒకరి వలన&nbsp;<BR>ప్రభవించినవే కదా? ఇంకెవరినుండి కానీ సంగ్రహించబడినవి కావు. శ్రీకృష్ణ జనన&nbsp;<BR>కాలంలో అవి లేవు. అవి వాతావరణంలో ఎగురుతూ వుండజాలవు కదా? శ్రీకృష్ణ&nbsp;<BR>భగవానుడే ప్రప్రథమంగా, వాటిని ఉపదేశించిన గురువు! వాని శిష్యుడైన వ్యాస-&nbsp;<BR>మహర్షి, ఆ ఉపదేశాన్ని స్వీకరించి మానవుల కందరికీ ప్రచారం చేశాడు. ఇది&nbsp;<BR>మీ మనసులలో చిత్రించుకోవలసిన పరమోత్కృష్ట భావం! మనం హృదయాల్లో&nbsp;<BR>నిలుపుకోదగిన అత్యుత్తమ ధ్యేయమూర్తి గోపీజన వల్లభుడే! అంటే, బృందావన</FONT></p>
<hr class="puTa_virupu">
<table><tr><td><a class=puTa_lanke href=puTa2199.html>p2199</a></td><td>p2200</td><td><a class=puTa_lanke href=puTa2201.html>p2201</a></td></tr></table>
</div></body></html>
