<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1592.html>p1592</a></td><td>p1593</td><td><a class=puTa_lanke href=puTa1594.html>p1594</a></td></tr></table>
<p><FONT FACE="SHREE900, SHREE, sans-serif" SIZE="3">364 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">వారి కోర్కెలన్నీ సిద్ధిస్తాయి. అటువంటి వారిలో కొందరు&nbsp;<BR>అప్పుడప్పుడు, భగవంతుని చేరే మార్గాన్ని ప్రజలకు బోధించే నిమిత్తం&nbsp;<BR>భూలోకంలో అవతరిస్తారు. లోకంలో ప్రభవించిన ప్రవక్తలు అటువంటివారే.&nbsp;<BR>వారిదివరకే ముక్తులు. అత్యున్నత స్వర్గంలో భగవంతుని సమక్షంలో నివసిం-&nbsp;<BR>చారు. అయినా, దుఃఖభాజనులైన ఈ లోక జనులపైనగల ప్రేమచేత సానుభూతి&nbsp;<BR>చేత, మానవకోటికి స్వర్గమార్గాన్ని చూపడానికై వచ్చి వారు మరల శరీరాన్ని ధరి-&nbsp;<BR>స్తారు.</FONT></p>
<p><FONT FACE="SHREE900, SHREE, sans-serif" SIZE="3">అద్వైతం దీన్ని పరమావధి అనిగానీ పరమాదర్శం అనిగానీ, అంగీక&nbsp;<BR>రించదని మనకు తెలుసు. విదేహ కైవల్యమే దాని ఆదర్శం. ఆదర్శం పరిచ్ఛిన్న&nbsp;<BR>మైన (మేర కలదిగా) వుండజాలదు. అపరిచ్ఛిన్నత్త్వానికి తగ్గిందేదీ పరమావధి&nbsp;<BR>కాజాలదు. అపరిచ్ఛిన్నమైన శరీరం వుండజాలదు. అది అసంభవం. పరిచ్ఛి&nbsp;<BR>న్నతయే కదా శరీర మూలం? అపరిచ్ఛిన్నతయే కదా సంకల్పానికి మూలం?&nbsp;<BR>మనం శరీరానికి, మనస్సుకు అతీతంగా పోవలసి వుంటుందని అద్వైత సిద్ధాంతం.&nbsp;<BR>అద్వైతం ప్రకారం, ముక్తి కొత్తగా సాధించవలసింది కాదు; అది ఇదివరకే మనది.&nbsp;<BR>దాన్ని మనం మరచిపోయి లేదనుకొంటున్నాం. పరిపూర్ణత్వాన్ని సంపాదించ నవ-&nbsp;<BR>సరం లేదు; అది ఇదివరకే మనలో వుంది. అమృతత్వం, ఆనందం అనే వానిని&nbsp;<BR>పొందడానికి కష్టపడ వలసిన పనిలేదు. అవి మొదటి&nbsp;<BR>నుండీ మనవే.</FONT></p>
<p><FONT FACE="SHREE900, SHREE, sans-serif" SIZE="3">నీవు ముక్తుడవని ప్రకటించడాని సాహసిస్తే, ఈ క్షణమే నీవు ముక్తుడవు.&nbsp;<BR>బద్ధుడవంటివా? బద్ధుడవుగానే వుంటావు. ఇది అద్వైతం ఘంటా ఘోషంగా&nbsp;<BR>బోధించే సిద్ధాంతం. ఇదివరకే ద్వైతులవాదాన్ని తెలిపాను. మీకేది హితవుగా&nbsp;<BR>తోచిందో, దాన్ని స్వీకరించవచ్చు.</FONT></p>
<p><FONT FACE="SHREE900, SHREE, sans-serif" SIZE="3">వేదాంతం బోధించే పరమాదర్శాన్ని గ్రహించడం చాలా దుర్లభం. దాన్ని&nbsp;<BR>గురించి, మానవులు నిరంతరం జగడాలాడుతూనే వున్నారు. ఉన్నకష్ట&nbsp;<BR>మేమంటే, తాము కొన్ని భావాలను స్వీకరించి, తక్కిన భావాలనంతా తప్పని&nbsp;<BR>పోరాటానికి దిగుతారు. మీకేవి అనుకూలాలో వానిని మీరు గ్రహించండి;&nbsp;<BR>ఇతరులు, వారికి అనుకూలమైన వానిని స్వీకరించనివ్వండి. సంకుచితమైన ఈ&nbsp;<BR>వ్యష్టిత్వాన్ని ఈ పరిమిత నరత్వాన్ని అంటిపెట్టుకొని వుండగోరితే, మీరు మీ&nbsp;<BR>కోరికలన్నీ తీర్చుకొంటూ, తృప్తిపడి సుఖించండి. మీ నర జీవితానుభవం, మీకు&nbsp;<BR>యోగ్యమై, మనోహరంగా తోచితే, మీ ఇష్టమొచ్చినంత కాలం దాన్ని&nbsp;<BR>నిలుపుకోండి. మీ భవిష్యత్తుకు మీరే కర్తలు కావడం వల్ల మిమ్మెవరు అడ్డుకో-&nbsp;<BR>లేరు. మీ వ్యక్తిత్వాన్ని విడనాడండని, మిమ్మల్ని ఎవ్వరూ బాధించేవాళ్లు లేరు.</FONT></p>
<hr class="puTa_virupu">
<table><tr><td><a class=puTa_lanke href=puTa1592.html>p1592</a></td><td>p1593</td><td><a class=puTa_lanke href=puTa1594.html>p1594</a></td></tr></table>
</div></body></html>
