<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa213.html>p213</a></td><td>p214</td><td><a class=puTa_lanke href=puTa215.html>p215</a></td></tr></table>


<p><FONT FACE="SHREE902, SHREE, sans-serif" SIZE="3">ప్రతీకల ఆవశ్యకత</FONT></p>
<BR>
<p><FONT FACE="SHREE900, SHREE, sans-serif" SIZE="3">భక్తి రెండు భాగాలుగా విభజించబడింది. ఒక భాగం ‘వైధి’ అనబడు-&nbsp;<BR>తోంది. ఇది లాంఛనప్రాయమైనది లేక ఔపచారికమైనది. ఇది ఆచారప్రియులు&nbsp;<BR>కాంక్షించే భక్తి. రెండవ భాగం ‘ముఖ్య’ లేక ‘సర్వోన్నత’ మైనదిగా పేర్కో&nbsp;<BR>బడుతోంది. నిమ్న విధానంనుంచి మహోన్నత విధానమైన రీతులన్నీ భక్తి ప్రద-&nbsp;<BR>ర్శనలో యిమిడివున్నాయి. ప్రపంచంలోని ఏ దేశంలోనైనా, ఏ మతంలోనైనా నెల-&nbsp;<BR>కొన్న ఆరాధన యావత్తూ ప్రేమవల్ల నియంత్రితమైనది. కాని కొన్నికొన్ని సంద-&nbsp;<BR>ర్భాల్లో కేవలం నిరాడంబర ఔపచారికంతో వ్యక్తమవుతూంటుంది. మరికొన్ని&nbsp;<BR>సందర్భాల్లో యీ తీరు ప్రదర్శన కాకున్నా అది ప్రేమకూడ కాని నిమ్నరీతిలో-&nbsp;<BR>దిగా వుంటుంది. పూర్వోక్తాలైన అనుష్ఠానాలను, ఆచారాలను అనావశ్య&nbsp;<BR>కాలని చెప్పలేం. ఆత్మను అగ్రేసరం కావించటానికై భక్తియొక్క బాహ్యభాగం&nbsp;<BR>ఎంతో ఆవశ్యకమైంది. ఒక్క ఉరుకులో సర్వోన్నతస్థితిని చేరగలనని ఊహించి-&nbsp;<BR>నప్పుడు మనిషి పెద్ద తప్పు చేస్తున్నాడు. ఒక్కరోజులోనే తాను వృద్ధుడు కాగల&nbsp;<BR>నని పసిబాలుడు యోచిస్తే అతగాడి ఊహ దోషభూయిష్టమైనదంటాం కదా.&nbsp;<BR>పుస్తకాల్లోగాని, బౌద్ధిక సమ్మతంలోగాని, హేతువాదంలోగాని మతం నెలకొని&nbsp;<BR>లేదనే ప్రగాఢ భావాన్ని మీరు సదా జ్ఞప్తిలో వుంచుకొంటారని ఆశిస్తాను. హేతు-&nbsp;<BR>వాదం, సిద్ధాంతాలు, ప్రమాణపత్రాలు, ఉపదేశావళి, గ్రంథాలు, మత ఔప&nbsp;<BR>చారికాలు : ఇవన్నీ మతానికి తోడ్పడే వ్యవస్థలు; ‘‘ఆంతరంగికానుభూతే&nbsp;<BR>మనం’’ గా ఎరుగండి. ఈశ్వరుడున్నాడని మనమంతా అంటాం. మీరు భగవం-&nbsp;<BR>తుణ్ణి చూశారా? ఇదే ప్రశ్న. ‘‘దేవుడు స్వర్గంలో వున్నాడు’’ అని ఎవరో అనటం&nbsp;<BR>మీరు వినివుంటారు. ‘‘ఈశ్వరుణ్ణి చూశావా?’’ అని మీరు అతణ్ణి అడగండి.&nbsp;<BR>‘‘చూశాను’’ అని అతడంటే, మీరు అతణ్ణి ఎగతాళిచేసి అతణ్ణి ఉన్మాది&nbsp;<BR>అంటారు. పలువురి దృష్టిలో మతం ఒక రీతి బౌద్ధిక సమ్మతిగా గణింపబడు-&nbsp;<BR>తుంది. దాన్ని నేను మతం అనను. ఆ తీరు మతాన్ని పొందటంకంటె నాస్తికు-&nbsp;<BR>డుగా వుండటం ఉత్తమం. మతం మన బౌద్ధిక సమ్మతంమీదా, అసమ్మతంమీదా&nbsp;<BR>ఆధారపడదు. ఆత్మ వుందని మీరంటారు. మీరు ఆత్మను చూశారా? అందరికీ&nbsp;<BR>ఆత్మ వుండగా దాన్ని చూడజాలకపోవటమేమిటి? ఈ ప్రశ్నకు జవాబిస్తూ,&nbsp;<BR>ఆత్మను దర్శించే మార్గాన్ని మీరు కనుగొనాలి. అలా చేయలేకపోతే, మతాన్ని&nbsp;<BR>గురించి ప్రసంగించటం నిష్ప్రయోజనం. మతం సత్యసందీపితమైతే, అది&nbsp;<BR>మనకు ఆత్మను చూపించాలి; భగవంతుణ్ణి దర్శింపచేయాలి; మనలోని సత్యాన్ని&nbsp;<BR>చూపాలి. మీరూ నేనూ సుదీర్ఘకాలం ఉపదేశావళిలో ఒకదాన్ని గురించీ, ప్రమా-</FONT></p>
<hr class="puTa_virupu">
<table><tr><td><a class=puTa_lanke href=puTa213.html>p213</a></td><td>p214</td><td><a class=puTa_lanke href=puTa215.html>p215</a></td></tr></table>
</div></body></html>
