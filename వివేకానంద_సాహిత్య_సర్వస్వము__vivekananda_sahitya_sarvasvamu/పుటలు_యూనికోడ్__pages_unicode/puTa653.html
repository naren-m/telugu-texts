<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa652.html>p652</a></td><td>p653</td><td><a class=puTa_lanke href=puTa654.html>p654</a></td></tr></table>

<p><FONT FACE="TimesNewRoman, Times, serif" SIZE="2">2 3 8</FONT></p>
<p><FONT FACE="SHREE900, SHREE, sans-serif" SIZE="3">తోనే తమ జీవితాలు గడిపారు. ఏదో ఒక దుష్టగ్రహం వారి అంధభావంలో&nbsp;<BR>గోచరిస్తూండేది. దాన్ని ఊహించగానే వారమిత భయంతో వణకేవారు. తన కేది&nbsp;<BR>ప్రీతికరమైనదో దుష్టగ్రహానికికూడా అదే ప్రీతికరమైనదని ఆటవిక మానవుడు&nbsp;<BR>నమ్మేవాడు. తన మనస్సుకు ఏది ప్రశాంతిని చేకూరుస్తుందో ఆ దుష్టగ్రహ&nbsp;<BR>ఆగ్రహాన్ని అణచి దాని మనస్సుకూ అదే ప్రశాంతిని చేకూరుస్తుందని అతడు&nbsp;<BR>విశ్వసించేవాడు. ఈ ఆశయ సిద్ధికోసం సాటి అనాగరక వ్యక్తిని ఎదిరించైనా&nbsp;<BR>అతడు కృషి చేసేవాడు.’’</FONT></p>
<p><FONT FACE="SHREE900, SHREE, sans-serif" SIZE="3">చారిత్రక విషయ సింహావలోకనం చేస్తూ, ఆటవిక మానవుడు పితృ&nbsp;<BR>దేవతాపూజ చేసి, తరువాత ఏనుగులను ఆరాధించేవాడని, పిదప పిడుగులకు,&nbsp;<BR>తుఫానులకు అధిపతి ఐన దేవుణ్ణి - ఆ తీరు యితర దేవుళ్లను ఆతడు పూజిం-&nbsp;<BR>చేవాడని వక్త తెలిపారు. తరువాత లోకంలో ‘బహుదేవతారాధన’ ప్రబలింది.&nbsp;<BR>‘‘సూర్యోదయ సౌందర్యం, సూర్యాస్తమయ వైభవం నక్షత్ర ఖచితమైన గభీర-&nbsp;<BR>భావ ప్రదీప్తమైన వియత్తలం, భిత్తికాశంపాలతల అద్భుత అపార్థివ దృశ్యాలు,&nbsp;<BR>ఆదిమవాసి అంతరంగంలో అనిర్వచనీయాలైన, ఉద్వేగభావాల నుద్భవింప&nbsp;<BR>చేశాయి. తన ఊహకందని ఉదాత్తమైన శక్తి ఒకటి, మహత్తర ప్రభావంవున్న&nbsp;<BR>శక్తి ఒకటి సర్వత్రా సర్వాధికారాన్ని విస్తరింపచేసే శక్తి ఒకటి తన దృష్టిలో&nbsp;<BR>విజృంభిస్తోందని అత డూహించాడు’’ అని వివేకానందస్వామి అన్నారు.</FONT></p>
<p><FONT FACE="SHREE900, SHREE, sans-serif" SIZE="3">తదనంతరం కొంతకాలానికి ఏకేశ్వరవాదం పొడసూపింది. వేర్వేరు&nbsp;<BR>దేవుళ్లు మాయమైనారు. అంతా ఒక్క దేవుడిలో లీనమైనారు. అతడు దేవ&nbsp;<BR>దేవుడు - విశ్వాన్ని పరిపాలించే ఏలిక. పిమ్మట ఆర్యసంస్కృతీ క్రమాభివృద్ధిని&nbsp;<BR>వక్త సింహావలోకనం చేశారు. ‘‘మేం ఈశ్వరుడిలో నివసిస్తూన్నాం. ఈశ్వ&nbsp;<BR>రునిలో చలిస్తూన్నాం. భగవంతుడు సంచలన’’మని ఆర్యులు నిర్వచించిన స్థితి&nbsp;<BR>ఎలాటిదో ఆయన వివరించారు. తరువాత ఈశ్వరుడికి, సృష్టికి అభేదమని&nbsp;<BR>సూచించే సర్వేశ్వరవాద మనబడ్డ తాత్త్విక సిద్ధాంతం ఎలా తలచూపిందో&nbsp;<BR>ఆయన తెలిపారు. అప్పుడు ఆర్యజాతి ‘బహుదేవతారాధాన్ని’ విడిచింది.&nbsp;<BR>ఈశ్వరుడే విశ్వమని ఆర్యజాతి అప్పుడు విశ్వసించింది. ‘‘నా ఆత్మయొక్క&nbsp;<BR>ఆత్మే నిజమైన అస్తిత్వం. నా ప్రకృతి నా అస్తిత్వం. అది విస్తరించేది’’ అని&nbsp;<BR>ఆర్యజాతి విశ్వసించింది.</FONT></p>
<p><FONT FACE="SHREE900, SHREE, sans-serif" SIZE="3">శ్రీ వివేకానందస్వామి తరువాత బౌద్ధమత సమీక్ష చేశారు. బుద్ధుడు దేవు-&nbsp;<BR>డున్నాడని కాని లేడని కాని చెప్పలేదు. తన హితవు నర్థించేవారి నుద్దేశించి బుద్ధు</FONT></p>
<hr class="puTa_virupu">
<table><tr><td><a class=puTa_lanke href=puTa652.html>p652</a></td><td>p653</td><td><a class=puTa_lanke href=puTa654.html>p654</a></td></tr></table>
</div></body></html>
