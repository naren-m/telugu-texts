<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3724.html>p3724</a></td><td>p3725</td><td><a class=puTa_lanke href=puTa3726.html>p3726</a></td></tr></table>

<p><FONT FACE="TimesNewRoman, Times, serif" SIZE="2">9 8</FONT></p>
<p><FONT FACE="TimesNewRoman, Times, serif" SIZE="3">3 5 5</FONT></p>
<BR>
<p><FONT FACE="SHREE902, SHREE, sans-serif" SIZE="3">(కుమారి మేరీ హేల్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">డాంఫర్‌, ‘ప్రిన్స్‌రీజెంట్‌ లియొపాడ్‌’,</FONT></p>
<p><FONT FACE="SHREE900, SHREE, sans-serif" SIZE="3">జనవరి 3, 1897.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన మేరీ,</FONT></p>
<p><FONT FACE="SHREE900, SHREE, sans-serif" SIZE="3">లండన్‌నుండి పంపబడ్డ నీ ఉత్తరం నాకు రోమ్‌లో అందింది. అంత&nbsp;<BR>చక్కని ఉత్తరం రాయటం నీ దయావిశేషం. దాన్లోని ప్రతి అంశం ఆనందాన్ని&nbsp;<BR>చేకూర్చింది. యూరప్‌లో వాద్యవిశేషాలు ఏ రీతిలో క్రమపరిణామం చెందాయో&nbsp;<BR>నా కేమాత్రం తెలియదు. నేపుల్స్‌నుండి భయానకమైన నాలుగురోజుల నౌకా-&nbsp;<BR>యానం తరువాత మేం ‘పోర్ట్‌సెడ్‌’ చేరాం. ఎంత కఠోరంగా వుండటానికి వీలవు&nbsp;<BR>తుందో అంత కఠోరంగా ఓడ సాగుతోంది. ఈ పరిస్థితుల్లో నా వ్రాత వంకర-&nbsp;<BR>టింకరగా వున్నందుకు నువ్వు నన్ను క్షమించే తీరాలి.</FONT></p>
<p><FONT FACE="SHREE900, SHREE, sans-serif" SIZE="3">సూయజ్‌నుండి ఆసియా ప్రారంభమౌతుంది. మళ్లా ఒకసారి ఆసియా&nbsp;<BR>వచ్చింది! నే నెవరిని? ఆసియావాణ్ణా? యూరోపియన్‌నా? అమెరికన్‌నా? నాలో&nbsp;<BR>యీ వ్యక్తిత్వాల వింత సమ్మేళన వుందని భావిస్తున్నాను. ధర్మపాల ఎక్కడకు&nbsp;<BR>పోతున్నాడో, ఏం చేస్తున్నాడో అనే విషయాలు ఏమాత్రం నువ్వు రాయలేదు.&nbsp;<BR>గాంధీకంటె, అతడిపట్ల నాకు ఆసక్తి ఎక్కువ.</FONT></p>
<p><FONT FACE="SHREE900, SHREE, sans-serif" SIZE="3">కొన్నిరోజుల్లో కొలంబోలో దిగుతాను. శ్రీలంకలో కొంత చూడవలసింది&nbsp;<BR>వుంది కాబట్టి ఆ ప్రకారం చేస్తాను. శ్రీలంక ఒకప్పుడు రెండు కోట్ల జనాభా,&nbsp;<BR>ఒక సువిశాలమైన రాజధాని కలిగి వుండేది. శిథిలమైన గుర్తులు నూరు చదరపు&nbsp;<BR>మైళ్ల దాకా వ్యాపించాయి.</FONT></p>
<p><FONT FACE="SHREE900, SHREE, sans-serif" SIZE="3">సింహుళులు ద్రావిడులు కారు. వారు స్వచ్ఛమైన ఆర్యులు. క్రీ. పూ.&nbsp;<BR>800 సం।। నాడు వారు బెంగాల్‌నుండి వలసపోయి అక్కడ స్థిరపడ్డారు.&nbsp;<BR>ఆనాటినుండి వారి దేశాన్ని గురించి వారొక నిర్దిష్టమైన చరిత్రను పదిల&nbsp;<BR>పరచుకొన్నారు. ప్రాచీనకాలంలో అదొక మహత్తర వ్యాపారకేంద్రంగా వుండేది.&nbsp;<BR>అనూరాధపురం ప్రాచీనుల ‘లండన్‌’ నగరం.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్య దేశా లన్నిటిలోకంటె రోమ్‌లో ఎక్కువ ఆనందించాను.&nbsp;<BR>‘పాంపే’ను చూశాక ఆధునిక నాగరికత అనబడే దాన్లో నాకు గౌరవం పూర్తిగా&nbsp;<BR>నశించింది. ఆవిరి, విద్యుత్తు తప్ప వారికి లేనివి లేవు. శిల్పకళా విషయాల్లోను,&nbsp;<BR>పనితనంలోను ఆధునికులకంటె వారు కోటిరెట్లు మెరుగు.</FONT></p>
<hr class="puTa_virupu">
<table><tr><td><a class=puTa_lanke href=puTa3724.html>p3724</a></td><td>p3725</td><td><a class=puTa_lanke href=puTa3726.html>p3726</a></td></tr></table>
</div></body></html>
