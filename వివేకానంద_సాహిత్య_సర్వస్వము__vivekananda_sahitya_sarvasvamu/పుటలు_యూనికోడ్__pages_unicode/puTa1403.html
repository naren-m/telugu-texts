<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1402.html>p1402</a></td><td>p1403</td><td><a class=puTa_lanke href=puTa1404.html>p1404</a></td></tr></table>
<p><FONT FACE="SHREE900, SHREE, sans-serif" SIZE="3">174 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">ఒకటుంది. అక్కడికి చేరిన తర్వాత ఇక పుట్టడం, చావడం, జన్మజన్మాంతరాల&nbsp;<BR>అవసరం లేకుండా పోతుంది. ఈ భావన ద్వైతులకు అత్యంత ప్రియమైంది.&nbsp;<BR>అక్కడ రోగాలుండవు. చావనునదే ఉండదు. నిరంతరానందం చేకూరుతుంది.&nbsp;<BR>అక్కడి వారు ఎప్పుడూ భగవత్సన్నిధానంలో వుండి, ఆ సాన్నిధ్య సుఖాన్ని&nbsp;<BR>అనుభవిస్తూంటారు. నీచమైన కీటకం మొదలు, అత్యుత్తములు గంధర్వులు,&nbsp;<BR>దేవతలు మొదలగువారంతా దుఃఖమనేది ఎన్నడూ కలగని ఆ పర లోకానికి&nbsp;<BR>ఎన్నడో చేరి తీరాలని వీరి విశ్వాసం. కాని మన ఈ లోకం ఎన్నడూ అంత-&nbsp;<BR>రించబోదు. శాశ్వతంగా సాగుతూండవలసిందే. తరంగ రూపంలో, క్రిందికి&nbsp;<BR>అణుగుతూ, పైకి లేస్తూ మాత్రం వుంటుంది. ఎన్నో యుగాలు గడిచినా, దీనికి&nbsp;<BR>అంతం లేదు. తరించవలసిన, పరిపూర్ణత పొందవలసిన జీవులసంఖ్య అనంతంగా&nbsp;<BR>ఉంది. కొన్ని జీవులు వృక్షాల్లో వున్నాయి. కొన్ని పశువుల్లో వున్నాయి. కొన్ని&nbsp;<BR>మనుషుల్లో; కొన్ని దేవతలలో; అవన్నీ - ఉత్తమోత్తమ దేవతలలో వున్న జీవులు&nbsp;<BR>సైతం - పూర్ణం కానివే. అన్నీ బద్ధజీవులే. ఈ బంధమంటే ఏమి? జనన&nbsp;<BR>మరణాలు పొందుతూండ వలసిన నిర్బంధమే. ఉత్తమ దేవతలలో సైతం ప్రతి&nbsp;<BR>ఒక్కరు మరణం పాలు పడక తీరదు. ‘‘దేవతలు’’ అంటే ఏమి? కొన్ని ఉత్తమ&nbsp;<BR>దశలను లేక అధికార పదవులను పొందిన వారు అని అర్థం. ఉదాహరణకు దేవ-&nbsp;<BR>రాజగు ఇంద్రుడు - అంటే, ఒకానొక ఉద్యోగ పదవిలో వున్నవాడని అర్థం.&nbsp;<BR>ఎంతో ఉన్నతదశను సాధించిన ఒకానొక జీవుడు, ఈ కల్పంలో ఆ ఉద్యోగాన్ని&nbsp;<BR>పొందాడు. ఈ కల్పాంతంలో అతడు తిరిగి నరుడై పుట్టి భూలోకానికి&nbsp;<BR>రావలసిన వాడే. ఈ కల్పంలో చాలా యోగ్యుడైన మరొకడు పైకి పోయి, రానున్న&nbsp;<BR>కల్పములో ఆ ఇంద్రపదమును పొందుతాడు. దేవతలందరి స్థితి&nbsp;<BR>ఇలాంటిదే. ఆ ఉద్యోగ పదవులు, వంతుల ప్రకారం కోట్ల కొలది జీవాత్మలు&nbsp;<BR>అనుభవించి, తమ ఉద్యోగపు గడువు చెల్లిపోగానే, క్రిందకి వచ్చి, మనుషులుగా&nbsp;<BR>పుడతారు. స్వర్గ లోకాలను చేరాలనో, తోడిమానవుల స్తోత్రాలను పొందాలనో&nbsp;<BR>ఆశపడి సత్కార్యాలు చేస్తూ పరోపకారపారీణులై ఈ లోకంలో జీవించిన వారు&nbsp;<BR>మరణానంతరం తమ సత్కర్మల ఫలితంగా దేవతలవుతారు. కాని అది మోక్షం&nbsp;<BR>కాదు. ఫలాపేక్ష ఉన్నంత వరకు మోక్షం దొరకదు. నరుడు దేనిని కోరుతాడో,&nbsp;<BR>భగవంతుడు దానిని వానికిస్తాడు. నరులు అధికారాలు కోరుకుంటారు.&nbsp;<BR>ప్రతిష్ఠలను కోరుకుంటారు. దేవతలై సుఖాలను పొందగోరుతారు. వారి కోరిక&nbsp;<BR>లన్నీ ఫలిస్తాయి. కాని కర్మ ఫలమేదీ శాశ్వతం కాదు. కొంతగడువు చెల్లిన తర్వాత&nbsp;<BR>ఆ ఫలం ముగుస్తుంది. యుగం గడిచిపోవచ్చు. ఆ కాలపరిమితి తరువాతైనా&nbsp;<BR>ఫలానుభవం తుదముట్టవలసిందే. దేవతలు దిగివచ్చి, మళ్లీ మనుష్యులై పుట్టి,</FONT></p>
<hr class="puTa_virupu">
<table><tr><td><a class=puTa_lanke href=puTa1402.html>p1402</a></td><td>p1403</td><td><a class=puTa_lanke href=puTa1404.html>p1404</a></td></tr></table>
</div></body></html>
