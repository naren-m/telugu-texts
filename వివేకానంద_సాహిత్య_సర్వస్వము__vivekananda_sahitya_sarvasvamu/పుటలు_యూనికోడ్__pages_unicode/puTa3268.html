<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3267.html>p3267</a></td><td>p3268</td><td><a class=puTa_lanke href=puTa3269.html>p3269</a></td></tr></table>

<p><FONT FACE="TimesNewRoman, Times, serif" SIZE="2">ˇ </FONT></p>
<p><FONT FACE="TimesNewRoman, Times, serif" SIZE="3">ˇ </FONT></p>
<BR>
<p><FONT FACE="SHREE902, SHREE, sans-serif" SIZE="3">(డాక్టర్‌ నంజుండరావుకి)</FONT></p>
<BR>
<p><FONT FACE="SHREE900, SHREE, sans-serif" SIZE="3">ఖేత్రీ,</FONT></p>
<p><FONT FACE="SHREE900, SHREE, sans-serif" SIZE="3">ఏప్రిల్‌ 27, 1893.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన డాక్టరు మహాశయా,</FONT></p>
<p><FONT FACE="SHREE900, SHREE, sans-serif" SIZE="3">మీ ఉత్తరం ఇప్పుడే అందింది. నావంటి అయోగ్యునిపై మీరు చూపుచున్న&nbsp;<BR>ప్రేమకు నే నెంతో ఆనందిస్తూన్నాను. పాపం! బాలాజీ కుమారుడు చనిపోయా-&nbsp;<BR>డనే విషాదకరమైన సంగతి తెలిసి చింతిస్తూన్నాను. ‘భగవంతుడే ప్రసాదించాడు.&nbsp;<BR>భగవంతుడే కొనిపోయాడు. భగవన్నామానికి జయమగుగాక!’ ఉన్న వస్తువునకు&nbsp;<BR>నాశం లేదని, నాశం కాజాలదని మనకు తెలుసు. మనం చేయగలిగినది ఒక్కటే&nbsp;<BR>- శాంతితో, సంపూర్ణంగా శరణుజొచ్చుటే. సేనాధిపతి, సైనికుని నిప్పులోనికి&nbsp;<BR>దూకమంటే, అతడు దానిలో దూకాలిగాని, వెనుదిరగటానికిగాని, సణుగుటకు&nbsp;<BR>కాని అధికారం లేదు. ఈ విషాదంలో దయామయి అయిన పరమేశ్వరి అతణ్ణి&nbsp;<BR>తన హృదయం దగ్గరకు చేర్చునుగాక! ఆ పరమేశ్వరుడు బాలాజీని ఓదార్చును&nbsp;<BR>గాక! నేను బొంబాయి నుండే అన్ని ఏర్పాట్లను చేసుకొని ఉన్నందున,&nbsp;<BR>మద్రాసులో ఓడ ఎక్కుటకు వీలుపడదు. ఖేత్రీ రాజాగాని, నా గురుభాయి గాని,&nbsp;<BR>నా దారికి అడ్డంకులు ఏమాత్రం కల్గించువారు కాదని భట్టాచార్యకు తెలుపు.&nbsp;<BR>రాజుగారికి నాపై ఉన్న ప్రేమ అపారం. సర్వశ్రేయాల నొనగూర్చు ఆ ప్రభువు&nbsp;<BR>మీ అందరకు ఇహపరంలో మంగళాన్ని గల్గించుగాక. ఇదే నా నిరంతర ప్రార్థన.</FONT></p>
<p><FONT FACE="SHREE900, SHREE, sans-serif" SIZE="3">సచ్చిదానంద.</FONT></p>
<p><FONT FACE="TimesNewRoman, Times, serif" SIZE="3">ˇ </FONT></p>
<BR>
<p><FONT FACE="SHREE902, SHREE, sans-serif" SIZE="3">(హరిదాస్‌ విహారీదాస్‌కి)</FONT></p>
<BR>
<p><FONT FACE="SHREE900, SHREE, sans-serif" SIZE="3">ఖేత్రీ,</FONT></p>
<p><FONT FACE="SHREE900, SHREE, sans-serif" SIZE="3">ఏప్రిల్‌ 28, 1893.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన దివాన్‌జీగారికి,</FONT></p>
<p><FONT FACE="SHREE900, SHREE, sans-serif" SIZE="3">నేను తిరిగి వచ్చేటప్పుడు, నదియాడ్‌లో దిగి, మీకు చేసిన వాగ్దానాన్ని&nbsp;<BR>చెల్లించాలని తలచాను. కాని కారణాంతరాలచే రాలేకపోయాను. దానిలో ముఖ్య-&nbsp;<BR>మైంది, మీరు అక్కడ లేకపోవటమే. ‘హామ్లెట్‌’ పాత్రను వదలిపెట్టి, ‘హామ్లెట్‌’&nbsp;<BR>నాటకమాడటం హాస్యాస్పదం గదా! మీరు త్వరలోనే, నడియాడ్‌రానున్నారని&nbsp;<BR>తెలిసినందువల్ల, సుమారు యిరవై రోజులలో నేను బొంబాయికి తిరగిపోవలసి</FONT></p>
<hr class="puTa_virupu">
<table><tr><td><a class=puTa_lanke href=puTa3267.html>p3267</a></td><td>p3268</td><td><a class=puTa_lanke href=puTa3269.html>p3269</a></td></tr></table>
</div></body></html>
