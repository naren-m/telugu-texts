<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa335.html>p335</a></td><td>p336</td><td><a class=puTa_lanke href=puTa337.html>p337</a></td></tr></table>

<p><FONT FACE="SHREE900, SHREE, sans-serif" SIZE="3">గుండా చూస్తామో అది నిజాన్ని వికృతపరచి మనకు చూపు&nbsp;<BR>తుంది.</FONT></p>
<p><FONT FACE="SHREE900, SHREE, sans-serif" SIZE="3">మనోగోచరం చేసుకోవటంతోనే తప్ప నిన్ను నువ్వెన్నటికీ ఎరుగలేవు. ఒక&nbsp;<BR>వస్తువును మరొక వస్తువుగా భ్రమించేటప్పుడు మనం యథార్థంగా తీసుకొనేది&nbsp;<BR>ప్రత్యక్షంగా వున్నదాన్నే, పరోక్షంగా వున్నదాన్ని తీసుకోం. ఇలా మనం విష-&nbsp;<BR>యాన్ని విషయిగా భ్రమిస్తున్నాం. ఆత్మ ఎప్పుడూ విషయం కాదు. మనస్సు&nbsp;<BR>అంతరింద్రియం, బాహ్యేంద్రియాలు తదుపకరణాలు. ‘నేను ఉన్నాను’ అని&nbsp;<BR>గ్రహించ సమర్థుణ్ణి చేసే విషయీకరణశక్తిలేశం విషయిలో వుంది; కాని విషయి&nbsp;<BR>స్వయంగా తనకే విషయ మవుతూందేకాని ఎన్నడూ మనస్సుకుగాని, ఇంద్రి&nbsp;<BR>యాలకుగాని విషయ మవటం లేదు. ‘‘ఆకాశం నీలంగా వుంది’’ అనేటప్పుడు&nbsp;<BR>ఆకాశమే, ఒక భావమాత్రం. అలాగే ఒక భావం మీద మరో భావాన్ని ఆరో-&nbsp;<BR>పించగలుగుతున్నావు - అంతే.</FONT></p>
<p><FONT FACE="SHREE900, SHREE, sans-serif" SIZE="3">విద్యా, అవిద్యా - యివన్నీ వున్నవి, కాని ఆత్మ ఎన్నడూ అవిద్యచేత&nbsp;<BR>బాధితం కాదు. వ్యావహారికజ్ఞానం పారమార్థిక జ్ఞానానికి సాధనభూతం కాబట్టి&nbsp;<BR>మంచిదే; ఐనా ఇంద్రియ జన్యజ్ఞానంగాని, మానసిక జ్ఞానంగాని, చివరకు వైదిక&nbsp;<BR>జ్ఞానంగాని పారమార్థికం కాదు. ఎందుకంటె యివన్నీ వ్యావహారిక జ్ఞానంలో&nbsp;<BR>చేరినవే. నేను దేహాన్ని అనే భ్రాంతిని మొట్టమొదట పోగొట్టుకో, పోగొట్టు&nbsp;<BR>కొంటేనే తత్త్వజ్ఞానాన్ని కాంక్షింప గలుగుతావు. మానవుడి జ్ఞానం జంతుజ్ఞానమే&nbsp;<BR>కాని ఒక మెట్టు పైది.</FONT></p>

<p><FONT FACE="SHREE900, SHREE, sans-serif" SIZE="3">వేదంలోని కర్మకాండ కర్మకలాపాలకు సంబంధించినట్టిది; జ్ఞానకాండ&nbsp;<BR>బ్రహ్మజ్ఞానానికి సంబంధించింది. కాబట్టి దాన్లో పరమార్థాన్ని గురించీ తత్త్వాన్ని&nbsp;<BR>గురించీ చర్చవుంది. జ్ఞానకాండ ఆత్మను గురించి బోధించటంచేత వేదాల&nbsp;<BR>జ్ఞానం పారమార్థిక జ్ఞానానికి సన్నిహితమవుతోంది. బ్రహ్మజ్ఞానం ఏ పుస్తకం&nbsp;<BR>మీదా ఆధారపడివుండేది కాదు; దేనిమీదా ఆధారపడింది కాదు. అది నిరపేక్షం.&nbsp;<BR>గ్రంథపఠనం ఎంతవున్నా జ్ఞానం పొందలేం; ఇది సాక్షాత్కారంతో కూడిన విష-&nbsp;<BR>యంగాని, వాదాలతో కూడిన విషయం కాదు. అద్దాన్ని శుద్ధం చెయ్యి, నీ మన-&nbsp;<BR>స్సును నిర్మలం చేసుకో, త్రుటిలో నువ్వే బ్రహ్మమని గ్రహిస్తావు.</FONT></p>
<p><FONT FACE="SHREE900, SHREE, sans-serif" SIZE="3">దేవుడున్నాడు, పుట్టుకలేదు, మరణంలేదు, బాధలేదు, దుఃఖంలేదు, మర-&nbsp;<BR>ణమూలేదు, మార్పులేదు, పుణ్యంలేదు, పాపంలేదు, అంతా బ్రహ్మమే -&nbsp;<BR>‘‘సర్వం ఖల్విదం బ్రహ్మ.’’ తాడును చూసి పామనుకొంటున్నాం; ఇది మన</FONT></p>
<hr class="puTa_virupu">
<table><tr><td><a class=puTa_lanke href=puTa335.html>p335</a></td><td>p336</td><td><a class=puTa_lanke href=puTa337.html>p337</a></td></tr></table>
</div></body></html>
