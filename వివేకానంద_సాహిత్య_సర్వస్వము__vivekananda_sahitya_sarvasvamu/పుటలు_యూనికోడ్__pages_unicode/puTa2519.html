<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2518.html>p2518</a></td><td>p2519</td><td><a class=puTa_lanke href=puTa2520.html>p2520</a></td></tr></table>
<p><FONT FACE="SHREE900, SHREE, sans-serif" SIZE="3">మహాభారతం</FONT></p>
<p><FONT FACE="TimesNewRoman, Times, serif" SIZE="2">83</FONT></p>
<p><FONT FACE="SHREE900, SHREE, sans-serif" SIZE="3">ఈ హిందువుల ఆచారం యిలాగే మహమ్మదీయుల దండయాత్రాకాలందాకా&nbsp;<BR>సాగుతూ వచ్చింది. అశ్వారూఢుడు పాదచారి మీద ఆయుధం ప్రయోగించ&nbsp;<BR>కూడదు. ఆయుధాలను విషపూరితం చెయ్యకూడదు. సమానుడు కానివాడితో&nbsp;<BR>యుద్ధంచేసి శత్రువును నిర్జించకూడదు. మోసంతో గెలువకూడదు. ఇతరుల&nbsp;<BR>నిస్సహాయతను ఆసరాగా తీసుకోకూడదు. ఇలాంటి నియమాలు పాటించ&nbsp;<BR>బడేవి. ఈ నియమాలను ఉల్లంఘించిన వారు అపకీర్తి పాలవుతారు. క్షత్రియులు&nbsp;<BR>యీ విధంగానే శిక్షణ పొందారు. మధ్యాసియానుండి విదేశీయులు దండెత్తి వచ్చి-&nbsp;<BR>నప్పుడు వారి విషయంలో హిందువులు పైన చెప్పిన నియమావళినే&nbsp;<BR>అనుసరించారు. హిందువులు వారిని అనేకమార్లు జయించి ప్రతిసారీ వారికి&nbsp;<BR>బహుమతులిచ్చి పంపేసారు. ఒకరు యింకొకరి రాజ్యాన్ని దురాక్రమణ చెయ్య-&nbsp;<BR>కూడదనేది ధర్మశాస్త్ర నియమం. కాబట్టి పరాజితుడైనవాణ్ణి అతడి హోదాకు&nbsp;<BR>తగినట్లు గౌరవించి స్వదేశానికి పంపివెయ్యాలి. మహమ్మదీయ విజేతలు&nbsp;<BR>హిందూరాజులపట్ల వేరేరీతిగా ప్రవర్తించారు. వారు తమ చేతికి చిక్కినప్పుడు&nbsp;<BR>వారిని ఎలాటి కనికరంలేకుండా వధించారు.</FONT></p>
<p><FONT FACE="SHREE900, SHREE, sans-serif" SIZE="3">ఆ రోజుల్లో - మన కథాకాలంలో - ఆయుధవిద్య అంటే వట్టి ధనువులను&nbsp;<BR>బాణాలను ఉపయోగించటం కాదు. అది అద్భుత బాణవిద్య. అందులో&nbsp;<BR>మంత్రాలు, ఏకాగ్రధ్యానం మొదలైనవి ప్రముఖపాత్ర వహించేవి. ఒక్క వీరుడు&nbsp;<BR>లక్షలమంది సైనికులతో పోరాడి సంకల్పమాత్రంచేత వారిని భస్మం చెయ్యగలిగే&nbsp;<BR>వాడు. ఒక్క బాణాన్ని అతడు ప్రయోగిస్తే ఆ బాణం వేలకొద్ది బాణాలుగా&nbsp;<BR>వర్షించి, గర్జించేది. అతడు దేనినైనా కాల్చివెయ్యగలడు. ఇంకా అలాటి అనేక&nbsp;<BR>పనులు చెయ్యగలిగేవాడు. అదంతా దివ్యేంద్రజాలమే. రామాయణం, మహా&nbsp;<BR>భారతం అనే యీ రెండు గ్రంథాల్లోను చెప్పబడిన అతివింత విషయం ఒకటి&nbsp;<BR>ఏమంటే, యీ అస్త్రంతోపాటు, యీ అన్నింటితోబాటు ఫిరంగి అప్పటికే&nbsp;<BR>వాడుకలో వుండేదని మీరు గుర్తిస్తారు. చైనావారు, హిందువులు దాన్ని వాడి&nbsp;<BR>వున్నారు. ఫిరంగి ఎంతో ప్రాచీనమైంది. నగరాల గోడల మీద ఇనుప గొట్టాలతో&nbsp;<BR>చెయ్యబడ్డ వింత ఆయుధాలు అనేకం వుండేవి. ఆ గొట్టాల్లో మందును, గుళ్లను&nbsp;<BR>నింపితే వందలమందిని చంపుతాయి. చైనావారు ఇంద్రజాలంతో ఇనుపగొట్టంలో&nbsp;<BR>దయ్యాన్ని నిలిపి, దాని రంధ్రానికి కాస్త మంటను అంటిస్తే దయ్యం భయంకర&nbsp;<BR>శబ్దంచేస్తూ బైటికొచ్చి అనేకమందిని చంపుతుందని ప్రజలు నమ్మేవారు.</FONT></p>
<p><FONT FACE="SHREE900, SHREE, sans-serif" SIZE="3">ఆ విధంగా ప్రాచీనకాలంలో యుద్ధం అస్త్రాలతోనే సాగేది. ఒక్క వ్యక్తి లక్షల&nbsp;<BR>మంది శత్రువులతో పోరాడగలిగి వుండేవాడు. వారి సేనావిన్యాసాలు, ఎత్తులు&nbsp;<BR>వారికి వుండేవి. సైన్యంలో పదాతులుండేవారు. ఆశ్వికులుండేవారు. ఇవిగాక మరి</FONT></p>
<hr class="puTa_virupu">
<table><tr><td><a class=puTa_lanke href=puTa2518.html>p2518</a></td><td>p2519</td><td><a class=puTa_lanke href=puTa2520.html>p2520</a></td></tr></table>
</div></body></html>
