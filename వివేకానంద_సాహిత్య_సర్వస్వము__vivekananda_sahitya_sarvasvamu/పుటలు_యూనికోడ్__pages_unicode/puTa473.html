<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa472.html>p472</a></td><td>p473</td><td><a class=puTa_lanke href=puTa474.html>p474</a></td></tr></table>

<p><FONT FACE="TimesNewRoman, Times, serif" SIZE="2">5 8</FONT></p>
<p><FONT FACE="SHREE900, SHREE, sans-serif" SIZE="3">మరెవ్వరిమీదగాని ప్రపంచం ఆధారపడలేదని గ్రహించేటట్లు నీ మనస్సును నీ&nbsp;<BR>నరాలను తర్బీదు చేసుకొంటే అప్పుడు నువ్వు నిర్వర్తించే కర్మవలన వ్యధారూ-&nbsp;<BR>పమైన ఎలాంటి ప్రతిక్రియా కలుగదు. నువ్వు ఒకవ్యక్తికి ఏదైనా ఇచ్చి ప్రతిఫలం&nbsp;<BR>ఆశించని పక్షంలో - ఆతడు నీ పట్ల కృతజ్ఞుడుగా వుండాలని భావించని పక్షంలో&nbsp;<BR>- ఆతడి కృతఘ్నతవల్ల నీకు బాధ కలుగదు. కారణం, నువ్వు దేనిని ఆశించలేదు.&nbsp;<BR>బదులుగా ఏదైనా పొందడానికి నీకొక హక్కు వున్నట్లు నువ్వు భావించలేదు;&nbsp;<BR>అతడికి ప్రాప్తమైన దానిని అతడికి ఇచ్చావు; ఆతడి కర్మే దానిని అతడికి సంపా-&nbsp;<BR>దించింది; నీ కర్మచేత నువ్వు దానిని అందజేసిన వాడివయ్యావు. ఏదో దానం&nbsp;<BR>చేశానని నువ్వు ఎందుకు అహంకారపడాలి? ఇవ్వబడ్డ ధనమో, మరే యితర&nbsp;<BR>దానమో ప్రాప్త కందచేసిన కూలివాడవు నువ్వు; తాను చేసిన కర్మచే లోకం దానిని&nbsp;<BR>పొందడానికి అర్హత పొందింది. నీ అహంకారానికి ఇందులో హేతు వేముంది?&nbsp;<BR>లోకానికి నువ్వు ఇవ్వడంలో ఘనత ఏమీలేదు, నిస్సంగత్వాన్ని నువ్వు అలవర-&nbsp;<BR>చుకొన్నప్పుడు నీ కింక పుణ్యమూ లేదు, పాపమూ లేదు. ‘మంచి’ ‘చెడు’ అనే&nbsp;<BR>తారతమ్యాన్ని కలిగించేది స్వార్థపరత్వమే. ఈ విశ్వంలో దేనికైనాసరే నీవై నువ్వు&nbsp;<BR>లోబరుచుకుంటేనే తప్ప దానికి నీ మీద ఎలాంటి ప్రభావమూ లేదు. మానవుడి&nbsp;<BR>ఆత్మ వివేకవర్జితమై స్వాతంత్య్రాన్ని కోల్పోతేనే తప్ప ఆత్మపై దేనికీ ప్రభావంలేదు.&nbsp;<BR>ఈ విషయం దుర్గ్రాహమైనా కాలక్రమంలో నువ్వు తెలుసు&nbsp;<BR>కుంటావు. కాబట్టి దేని ప్రభావాన్ని నీ మీదకి రానివ్వక నువ్వు నిస్సంగత్వంచే&nbsp;<BR>జయిస్తున్నావు; నే ననుమతిస్తేగాని నా మీద ప్రభావం చూపే అధికారం దేనికీ&nbsp;<BR>లేదని చెప్పటం సులభమే. బైటిప్రపంచం తన మీద చూపే ప్రభావంచే సుఖదుః-&nbsp;<BR>ఖాలు పొందని వ్యక్తి - దేనిని గాని నిజంగా తన మీద ప్రభావం చూపనివ్వని&nbsp;<BR>వ్యక్తి యథార్థలక్షణ మేమిటి? సంపద ఆపదలచే మనస్సు మారకుండటమే&nbsp;<BR>అతడి లక్షణం. అన్ని పరిస్థితులలోను అతడు ఒకేవిధంగా వుంటాడు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో వ్యాసుడనే మహర్షి ఒకరుండేవారు. ఆయన బ్రహ్మసూత్ర&nbsp;<BR>కర్తగా సుప్రసిద్ధుడు, శుచి. అఖండసిద్ధి పొందడానికి ఆయన తండ్రి ప్రయత్నించి&nbsp;<BR>విఫలుడైనాడు. ఆయన తాతకూడా ఇలానే ప్రయత్నించి విజయం పొందలేదు.&nbsp;<BR>ముత్తాతా విజయోపేతుడు కాలేదు. వ్యాసుడూ పూర్తిగా కృతార్థత నందలేదు.&nbsp;<BR>కాని ఆయన పుత్రుడైన శుకుడు ఆజన్మసిద్ధుడై వఱలాడు. వ్యాసుడు శుకుడికి&nbsp;<BR>జ్ఞానోపదేశం చేసి పరమార్థాన్ని గరపిన తరువాత జనకమహారాజు సభకు&nbsp;<BR>పంపాడు. ఆయనొక గొప్పరాజు, జనకవిదేహుడని ఆయనకు పేరు. విదేహు-&nbsp;<BR>డంటే దేహరహితుడని అర్థం. రాజైనప్పటికి ఆయనకు తన దేహస్మృతి బొత్తిగా&nbsp;<BR>లేదు. తానొక ఆత్మననే అనుభూతే ఆయనకు ఎప్పుడూ వుండేది. ఇలాంటి</FONT></p>
<hr class="puTa_virupu">
<table><tr><td><a class=puTa_lanke href=puTa472.html>p472</a></td><td>p473</td><td><a class=puTa_lanke href=puTa474.html>p474</a></td></tr></table>
</div></body></html>
