<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa883.html>p883</a></td><td>p884</td><td><a class=puTa_lanke href=puTa885.html>p885</a></td></tr></table>
<p><FONT FACE="SHREE900, SHREE, sans-serif" SIZE="3">60 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">సంబంధించినవై ఉంటాయి. ఒకే వ్యక్తిలో ఈ మూడురకాల మానసిక&nbsp;<BR>స్థితులుండవు. అయితే ఒక మానసికావస్థ వికసించి ఉన్నత అవస్థల్లోకి పరిణ&nbsp;<BR>మిస్తుంది. సహజజ్ఞానం తార్కికజ్ఞానంగా మారుతుంది. తార్కికజ్ఞానం&nbsp;<BR>అతీంద్రియజ్ఞానంగా వికసిస్తుంది. ఈ అవస్థలు ఒకదానికొకటి వ్యతిరేకమైనవి&nbsp;<BR>కావు. యథార్థదివ్యజ్ఞానం యుక్తివిరుద్ధంగా ఉండదు; పైగా యుక్తిని సిద్ధింప&nbsp;<BR>చేస్తుంది. ‘‘ప్రతిష్ఠించటమే నా ఆశయం, వినష్టం చేయటం కాదు.’’ అని&nbsp;<BR>గొప్పప్రవక్తలు చెబుతున్నట్లు, దివ్యజ్ఞానం హేతుజ్ఞానాని కెప్పుడూ దోహదం&nbsp;<BR>చేస్తూ, హేతుజ్ఞానాన్ని సిద్ధింపచేస్తూ ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">శాస్త్రవిధిప్రకారం అతీంద్రియ జ్ఞానావస్థ సమాధి మనకు కలగటమే&nbsp;<BR>యోగాంగాలవల్ల కలిగే ప్రయోజనం. ప్రాచీన మహర్షులకు దివ్యజ్ఞానం&nbsp;<BR>సహజసిద్ధంగా ఉంటే, ప్రతిమనిషికీ అది సహజసిద్ధమే కావాలి. వారెవ్వరూ&nbsp;<BR>అద్వితీయులు కారు, వారు కూడా మనలాంటి మనుషులే. అయితే వారు&nbsp;<BR>గొప్పయోగులుగా మారారు. మనమూ కావచ్చు. అతీంద్రియజ్ఞానం వారికి సిద్ధిస్తే,&nbsp;<BR>మనకూ సిద్ధిస్తుంది. వారేమీ విచిత్రవ్యక్తులు కారు. ఒకవ్యక్తి ఆ స్థితి పొందాడంటేనే,&nbsp;<BR>ప్రతివ్యక్తీదాన్ని పొందవచ్చని తేలుతుంది. పొందవచ్చని కాదు, ప్రతిమనిషీ ఆ స్థితిని&nbsp;<BR>పొందితీరాలి.</FONT></p>
<p><FONT FACE="SHREE900, SHREE, sans-serif" SIZE="3">అతీంద్రియజ్ఞానాన్ని సాధించటమే మతం. స్వానుభూతియే మన గురువు.&nbsp;<BR>జీవితమంతా వాదవివాదాలు చేయండి; స్వానుభూతి కలిగేదాకా, సత్యాన్ని&nbsp;<BR>ఏమాత్రం గ్రహించలేము. ఒకవ్యక్తి వైద్యగ్రంథాలు ప్రోగుచేసుకుంటే, అతను&nbsp;<BR>వైద్యుడైపోతాడా? ఒకదేశాన్ని నేను చూడాలనుకుంటాను; ఆ దేశపటాన్ని చూస్తే&nbsp;<BR>సరిపోతుందా? నేను ప్రత్యక్షంగా ఆ దేశానికి వెళ్లి చూడాలి. ‘ప్రత్యక్షంగా చూడాలి’&nbsp;<BR>అన్న కుతూహలాన్ని మాత్రమే ఆ పటం కలిగిస్తుంది. అంతేకాదు, కేవలం&nbsp;<BR>పుస్తకాలతో కుస్తీపట్టటం వల్ల, మన బుద్ధిశక్తి క్షీణిస్తుంది. ఒక పుస్తకంలో&nbsp;<BR>బ్రహ్మజ్ఞానమంతా ఉందనటం, ఈశ్వరుడిని నిందించటమే! భగవంతుడు&nbsp;<BR>అప్రమేయుడు, అనంతుడు అంటూనే, అతన్ని ఒక చిన్నపుస్తకం మధ్యలో&nbsp;<BR>ఇరికించటం ఎంత అవివేకం! పుస్తకాల్లోని విషయాలను నమ్మకపోవటంవల్ల,&nbsp;<BR>పుస్తకపుటల్లో బ్రహ్మజ్ఞానమంతా కనిపించకపోవటం వల్ల - ప్రశ్నించిన&nbsp;<BR>కోట్లాదిమందిని చంపివేశారు కదా! అయితే ఈ మధ్యకాలంలో ఈ హత్యలూ,&nbsp;<BR>చిత్రవధలూ తగ్గాయి. కాని, పుస్తకాన్ని ఈ లోకం ఇంకా ఘోరంగా నమ్ముతూనే&nbsp;<BR>ఉంది!</FONT></p>
<p><FONT FACE="SHREE900, SHREE, sans-serif" SIZE="3">సమాధిని పొందాలంటే శాస్త్రీయంగా సాధనచేయాలి. రాజయోగంలోని&nbsp;<BR>ప్రతీ అంగాన్నీ సక్రమంగా అభ్యాసం చేయాలి.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa883.html>p883</a></td><td>p884</td><td><a class=puTa_lanke href=puTa885.html>p885</a></td></tr></table>
</div></body></html>
