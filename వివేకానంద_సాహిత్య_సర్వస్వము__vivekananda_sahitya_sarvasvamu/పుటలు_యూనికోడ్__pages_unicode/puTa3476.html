<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3475.html>p3475</a></td><td>p3476</td><td><a class=puTa_lanke href=puTa3477.html>p3477</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>^ </FONT></p>
<p><FONT FACE="SHREE900, SHREE, sans-serif" SIZE="3">నేను మీ క్షేమానికై ప్రార్థిస్తున్నాను. మీరుకూడ నా క్షేమాన్నికోరి ప్రార్థించండి.&nbsp;<BR>మన యిద్దరం కలిసి మతాచార్యులచేతా, రాక్షస కృత్యాలచేతా, దుర్భర దారిద్య్రం-&nbsp;<BR>చేతా చిక్కుబడి అణగారిపోతూన్న కోట్లమంది అనాథల క్షేమానికై, అహోరా-&nbsp;<BR>త్రాలు ప్రార్థిద్దాంగాక. అగ్రవర్ణులకు, ధనికులకు మారుగా నేను యీ పతితులకు&nbsp;<BR>అధికంగా మతబోధ చేయగోరుతున్నాను. నేను తాత్వికుణ్ణిగాను, వేదాంతినిగాను,&nbsp;<BR>ఋషిని అంతకంటెగాను; నేను నిరుపేదను, పేదలను ప్రేమిస్తున్నాను. ఈ&nbsp;<BR>దేశంలో బీదవారని పిలువబడేవారిని నేను చూస్తున్నాను. అయ్యో! వారికై బాధ-&nbsp;<BR>పడేవా రెందరున్నారు? ఈ దేశానికి, భారతదేశానికి ఎంత వ్యత్యాసముంది! దారి-&nbsp;<BR>ద్య్రంలోను, అజ్ఞానంలోను సదా కూరుకుపోయిన ఈ ఇరవైకోట్లమంది ప్రజలకై&nbsp;<BR>పరితపించేవా రెవరు? దీన్నుండి బైటపడే మార్గం ఎక్కడుంది? వారి గతి&nbsp;<BR>ఏమిటి? వారికి దారిలేదు. విద్యలేదు. ఇంటింటికి పోయి వారికి దారిచూపి విద్య-&nbsp;<BR>నేర్పేవా రెవరు? ఈ దీనులే మీ దైవమని భావించండి. వారినిగూర్చే అహర్నిశలూ&nbsp;<BR>తపించండి. వారికోసమే పనిచేయండి. అనవరతం వారినిగూర్చే ప్రార్థించండి.&nbsp;<BR>భగవంతుడు మీకు దారి చూపిస్తాడు. పేదలకై పరితపించి ఎవడి హృదయం ద్రవి-&nbsp;<BR>స్తుందో అతడే మహాత్ము డంటాను. అలా కానివాణ్ణి దుర్మార్గుడంటాను. మన&nbsp;<BR>సంకల్పాలన్నింటిని ఏకంచేసి వారి సంక్షేమానికై సదా ప్రార్థిద్దాం. మనం లోకానికి&nbsp;<BR>తెలియకపోవచ్చు, మనను చూసి జాలిపడేవారు లేకపోవచ్చు. మనం ఏమీ సాధిం-&nbsp;<BR>చకనే మరణించవచ్చు. కాని ఏ ఒక్క సత్సంకల్పం వృథాగాపోదు. ఇప్పుడుగాని,&nbsp;<BR>ఎప్పుడోగాని ఫలితం వచ్చేతీరుతుంది. నిండిపోయిన&nbsp;<BR>నా హృదయపరితాపాన్ని వ్యక్తంచేయలేను. మీకు ఆ సంగతి తెలుసు. నువ్వు&nbsp;<BR>ఊహించగలవు. కోట్లమంది అన్నార్తులై, అజ్ఞులై వుండేంతవరకు వారికి శ్రమ&nbsp;<BR>ఫలితంగా తాము విద్యావంతులై, వారిని నిర్లక్ష్యంచేస్తూ క్రీగంటితోనైనా చూడని&nbsp;<BR>వారిని దేశద్రోహులకింద జమకడుతున్నాను. పేదల నెత్తురును పీల్చి తమ&nbsp;<BR>సిరిసంపదలను పెంపొందించుకొని మేలిదుస్తులను ధరించి, సింగారించుకొని&nbsp;<BR>కులుకుతూ - మృగప్రాయుల స్థితికి దింపబడ్డ ఇరవైకోట్ల ప్రజల బాగోగులను&nbsp;<BR>ఏమాత్రం లక్ష్యపెట్టక - తిరిగేవారిని నేను దౌర్భాగ్యులంటాను. సోదరులారా,&nbsp;<BR>మనం పేదలం, అనామకులం, నిజమే. కాని ఇలాంటివారే భగవంతుడి చేతిలోని&nbsp;<BR>పనిముట్లు అవుతున్నారు. మీ అందరినీ భగవంతుడు అనుగ్రహించుగాక!</FONT></p>
<p><FONT FACE="SHREE900, SHREE, sans-serif" SIZE="3">ప్రేమతో,</FONT></p>
<p><FONT FACE="SHREE900, SHREE, sans-serif" SIZE="3">మీ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3475.html>p3475</a></td><td>p3476</td><td><a class=puTa_lanke href=puTa3477.html>p3477</a></td></tr></table>
</div></body></html>
