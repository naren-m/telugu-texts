<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2345.html>p2345</a></td><td>p2346</td><td><a class=puTa_lanke href=puTa2347.html>p2347</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - వేదాంతం</FONT></p>
<p><FONT FACE="TimesNewRoman, Times, serif" SIZE="2">2 9 7</FONT></p>
<p><FONT FACE="SHREE900, SHREE, sans-serif" SIZE="3">ఒప్పుకొంటున్నాం. ఒక యంత్రంలో క్రియను, ఏదో ఒక రూపంలో అంతకు-&nbsp;<BR>ముందు మనం ప్రవేశపెట్టి వుండకపోతే ఆ యంత్రం ఏ ‘క్రియ’నూ చేయ&nbsp;<BR>జాలదు. శక్తి ఎన్ని రూపాలతో, వ్యక్తమైనా దాని పరిణామమొక్కటే. దానికి&nbsp;<BR>మార్పురాదు. ఒక రూపంలో కొంతశక్తిని మనం పొందకోరితే, అంతశక్తిని&nbsp;<BR>వేరొకరూపంలో వ్యయించి తీరాలి. కాబట్టి ఉన్నశక్తి పరిమాణం ఒక్కటే. ఒక&nbsp;<BR>సూక్ష్మజీవి పరిణామం పొంది బుద్ధుడయినట్లనుకోండి. ఆ సూక్ష్మజీవికూడ&nbsp;<BR>నిజానికి బుద్ధుడే. సూక్ష్మజీవే బుద్ధునిగా పరిణమిస్తే, ఆ సూక్ష్మజీవి సంకోచం&nbsp;<BR>పొందిన బుద్ధుడే అయివుండాలి. ఈ విశ్వం అనంతశక్తిరాశి వికాసమే అయితే,&nbsp;<BR>ఈ జగత్తు, ప్రళయదశలో వున్నప్పుడు, సంకోచం పొందిన ఆ అనంతశక్తిరాశియే&nbsp;<BR>అయివుండాలి. వేరువిధంగా కావడానికి వీల్లేదు. అందువల్ల ప్రతిజీవాత్మ&nbsp;<BR>అంఖండమని తేలుతోంది. మన కాలిక్రింద మిలమిలలాడే చిన్నపురుగు మొదలు,&nbsp;<BR>మహోన్నతులైన మహాఋషులవరకు, అందరిలోను, ఈ అఖండశక్తి, అఖండ-&nbsp;<BR>నైర్మల్యం, అఖండసర్వం ఉన్నాయి. భేదమంతా వికాసంలోని తార&nbsp;<BR>తమ్యమే! చిన్నపురుగు ఆ శక్తియొక్క అతి స్వల్పాంశాన్ని మాత్రమే ప్రకటి-&nbsp;<BR>స్తోంది. నువ్వు దాన్నే ఎక్కువగా ప్రకటిస్తున్నావు. ఒక మహాఋషి, దాన్ని ఇంకా&nbsp;<BR>ఎక్కువగా ప్రకటిస్తున్నాడు. ఇంతే భేదం. కానీ, ఆ అఖండశక్తి ఏకరీతిగానే&nbsp;<BR>నిలిచివుంది.</FONT></p>
<p><FONT FACE="SHREE900, SHREE, sans-serif" SIZE="3">‘‘తతఃక్షేత్రకవత్‌ - కర్షకుడు తన పొలానికి నీరు పెట్టడం వంటిది’’ అని&nbsp;<BR>పతంజలి చెప్పాడు. కర్షకుడు ఎక్కడోవున్న చెరువునుండి, ఒక మూల చిన్న&nbsp;<BR>గండి ద్వారా, తన పొలానికి నీరు పారించుకొంటాడు. ఆ నీరు ఒక్కసారిగా తన&nbsp;<BR>పొలంలోనికి వేగంగా వచ్చిపడకుండా ఆపేనిమిత్తం, దానికొక తలుపునుకూడ&nbsp;<BR>అమర్చివుండవచ్చు. అతనికి నీరు కావలసివచ్చినపుడు, ఆ తలుపును తెరిస్తే&nbsp;<BR>చాలు. ఆ నీరు తన స్వశక్తివల్లే వచ్చిపడుతుంది. ఆ శక్తికి ఇతడేమీ కొత్తగా చేర్చ-&nbsp;<BR>వలసిన పనిలేదు. అది, ఆ చెరువులో ఇదివరకే వుంది. ఈ విధంగా మనలోని&nbsp;<BR>ప్రతివానికీ, ప్రతిజీవికీకూడ, మూలాధారంగా అనంతశక్తి, అనంతపావనత్వం,&nbsp;<BR>అనంతానందం, అనంతసత్త్వం, కలిగిన ప్రబలమైన ఒక చెరువు వున్న&nbsp;<BR>దన్నమాటే; కానీ వెల్లువ నరికట్టే తలుపులలాంటి శరీరాలు, ఆ స్వస్వరూపాన్ని&nbsp;<BR>సంపూర్ణంగా ప్రకటించకుండా ఆపుతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">తమోగుణం, రజోగుణంగా, రజోగుణం సత్వగుణంగా మారుతూండే-&nbsp;<BR>కొద్దీ, ఈ శరీరాలు అధికాధికంగా సూక్ష్మనిర్మాణం కలవి అవుతూంటాయి. ఈ&nbsp;<BR>శక్తి, ఈ నిర్మలత్వం, అధికాధికంగా, ప్రకాశానికి వస్తూంటాయి. ఈ కారణం&nbsp;<BR>చేతనే ఆహారపానీయాల విషయంలోను, భోజనాదిక విషయంలోను, మన</FONT></p>
<hr class="puTa_virupu">
<table><tr><td><a class=puTa_lanke href=puTa2345.html>p2345</a></td><td>p2346</td><td><a class=puTa_lanke href=puTa2347.html>p2347</a></td></tr></table>
</div></body></html>
