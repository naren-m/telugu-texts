<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1422.html>p1422</a></td><td>p1423</td><td><a class=puTa_lanke href=puTa1424.html>p1424</a></td></tr></table>
<p><FONT FACE="SHREE900, SHREE, sans-serif" SIZE="3">194 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE902, SHREE, sans-serif" SIZE="4">మానవుని స్య స్వరూపం, దృశ్యే స్వరూపం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">న్యూయార్క్‌లో ఉపన్యసించబడింది</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">మనమిక్కడ నిలబడ్డాం. కాని మన దృష్టి ఎంతో దూరం - మైళ్ళ దూరం-&nbsp;<BR>కూడా - ముందుకు పరుగెత్తుతూ వుంటుంది. మానవుడు బుద్ధి తెలిసింది&nbsp;<BR>మొదలు ఇలా చేస్తున్నాడు. అతడెప్పుడూ ముందుకు చూస్తూంటాడు.&nbsp;<BR>భవిష్యత్తు లోనికి చొరబడుతూ వుంటాడు. శరీర పతనానంతరం, తానెక్కడికి&nbsp;<BR>వెళ్లేదికూడ తెలిసికోగోరుతాడు. ఈ జిజ్ఞాస తీర్చడానికై ఎన్నోఊహలు చేయ-&nbsp;<BR>బడ్డాయి. ఎన్నో మతాలు ప్రతిపాదించబడినాయి. అందులో కొన్ని నిరాకరించ-&nbsp;<BR>బడగా, కొన్ని అంగీకారం పొందాయి. భూలోకంలో మానవుడుండేంత వరకు,&nbsp;<BR>మానవుని ఆలోచనాశక్తి వుండేంత వరకు, ఇలాగే జరుగుతూ వుంటుంది. ప్రతి&nbsp;<BR>మతంలోను, కొంత సత్యముంది. సత్యంకాని దెంతో వుంది. హిందూదేశంలో&nbsp;<BR>ఈ విషయాన్నిగూర్చి జరిగిన విచారంయొక్క పర్యవసానాన్ని మీ కిప్పుడు&nbsp;<BR>చెప్పడానికి ప్రయత్నిస్తాను. హైందవతత్త్వజ్ఞు లీ విషయంలో అప్పుడప్పుడూ&nbsp;<BR>ప్రకటిస్తూ వచ్చిన వివిధ భావాలను సమరస పరచడానికి యత్నిస్తాను. మానసిక&nbsp;<BR>శాస్త్రజ్ఞుల భావాలకు, ఆధ్యాత్మిక శాస్త్రజ్ఞుల భావాలకు పొందిక కల్గించే&nbsp;<BR>ప్రయత్నం చేస్తాను. సాధ్యమైతే ఈ రెంటిని ఆధునిక భౌతిక శాస్త్రజ్ఞుల&nbsp;<BR>భావాలతో పొందుపరుస్తాను.</FONT></p>
<p><FONT FACE="SHREE900, SHREE, sans-serif" SIZE="3">వేదాంత శాస్త్రపు పరిశ్రమ అంతా, ఏకత్వాన్ని అన్వేషించడమే. హిందువుల&nbsp;<BR>బుద్ధి వ్యష్టి సంఘటనల్లో, వ్యష్టి విశేషాల్లో ఆసక్తంకాదు. దానికి కావలసింది&nbsp;<BR>సామాన్యధర్మాలు కాదు; సార్వలౌకిక ధర్మాలు. ‘‘ఏది తెలిస్తే మిగతాదంతా&nbsp;<BR>తెలుస్తుందో’’ దానికోసమే అన్వేషణంతా; ‘‘ఒక్క మట్టి ముద్దను గ్రహిస్తే, మట్టి&nbsp;<BR>సంబంధమైనదంతా ఎలా గ్రాహ్యమౌతుందో, అలా దేన్ని తెలుసుకుంటే, ఈ&nbsp;<BR>అఖిల ప్రపంచమూ తెలుస్తుందో’’ ఆ పదార్థం కోసమే అన్వేషణమంతా; ఈ&nbsp;<BR>ప్రపంచాన్ని పరిశోధిస్తే అదంతా, ఒకే భౌతిక పదార్థంగా తేలుతుందని హిందూ-&nbsp;<BR>తత్త్వజ్ఞుల మతం. దాన్ని వాళ్లు ‘‘ఆకాశం’’ అని అంటారు. శబ్ద, స్పర్శ, రూప,&nbsp;<BR>రస, గంధ, భావాలతో మనకు కనిపించేదంతా ఆకాశం ధరించే ఒక్కొక్క రూప-&nbsp;<BR>భేదమే. అది అంతటా వుంటుంది, (సర్వగతం) సూక్ష్మం; ఘన, ద్రవ, వాయు-&nbsp;<BR>పదార్థములనీ ఆకృతులు, మూర్తులు, శరీరాలు అనీ; భూమి, సూర్యుడు,&nbsp;<BR>చంద్రుడు, నక్షత్రాలు అనీ మనం వ్యవహరించేదంతా ఈ ఆకాశపదార్థ కల్పితమే.</FONT></p>
<hr class="puTa_virupu">
<table><tr><td><a class=puTa_lanke href=puTa1422.html>p1422</a></td><td>p1423</td><td><a class=puTa_lanke href=puTa1424.html>p1424</a></td></tr></table>
</div></body></html>
