<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2952.html>p2952</a></td><td>p2953</td><td><a class=puTa_lanke href=puTa2954.html>p2954</a></td></tr></table>

<p><FONT FACE="SHREE900, SHREE, sans-serif" SIZE="3">నవి, నిజమైన ఉనికి లేనివని మీరు యిప్పుడే చెప్పారు. కాని అది ఎలా&nbsp;<BR>సంభవం? తనకు యిదివరకే అనుభవంలో లేనివాటిని గూర్చి అతనికి భ్రాంతి&nbsp;<BR>కలుగదు. అసలు పామునే ఎప్పుడూ చూడని వాడికి తాడును చూచి పాము&nbsp;<BR>అనుకోవటమే సంభవించదు. అదే విధంగా సృష్టిని గూర్చిన అనుభవం&nbsp;<BR>లేనివాడు బ్రహ్మాన్నిచూచి సృష్టి సృష్టి అని ఎలా పొరబడతాడు? కాబట్టి సృష్టి&nbsp;<BR>అనేది వుండి తీరాలి లేదా వుంది. కాబట్టి సృష్టి అనేది భ్రాంతికి ఆస్కారమైం-&nbsp;<BR>దయితే దీనివల్ల ద్వైత భావన ఏర్పడుతున్నది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: సాక్షాత్కారం పొందినవాడు సృష్టి మొదలైన విషయాలు తన&nbsp;<BR>దృష్టికి కనుపించవని చెబుతూ నీ ఆక్షేపణను మొదట్లోనే ఖండిస్తాడు. అతడు&nbsp;<BR>బ్రహ్మాన్నే, బ్రహ్మాన్ని మాత్రమే చూస్తాడు. అతడు తాడును చూస్తాడుగాని&nbsp;<BR>సర్పాన్ని చూడడు. నీ మట్టుకు నీవు సృష్టిని లేదా సర్పాన్ని చూస్తున్నావంటే&nbsp;<BR>నీ దృష్టిలోపాన్ని సరిదిద్దటానికి తాడుయొక్క నిజస్వరూపాన్ని నీకు తెలిసేట్లు&nbsp;<BR>చేయటానికి ప్రయత్నిస్తాడు. అతని బోధవల్ల హేతుబద్ధమైన నీ విచారణవల్ల,&nbsp;<BR>నీకు తాడుయొక్క (లేక బ్రహ్మంయొక్క) యథార్థతత్వం తెలిసినప్పుడు సర్పం&nbsp;<BR>(సృష్టి) అనే భ్రాంతి అదృశ్యమౌతుంది. అప్పుడు ఈ సృష్టి, స్థితి, లయం, అనే&nbsp;<BR>భ్రమ బ్రహ్మంమీద ఆరోపితమైందనటం తప్ప మరేమంటారు? ఈ సృష్టి మొద-&nbsp;<BR>లైన అధ్యాస, అనాదిగా సాగిపోతున్నది అంటే సాగిపోనీ, ఈ సమస్యను పరిష్క-&nbsp;<BR>రించినందువల్ల కలిగే ప్రయోజనమేమీ ఉండదు. అరచేతిలో ఉన్న పండులాగా&nbsp;<BR>బ్రహ్మాన్ని సాక్షాత్కరించుకొంటేగాని, ఈ సమస్య పూర్తిగా పరిష్కారం కాదు.&nbsp;<BR>అప్పు డీ సమస్య ఉత్పన్నం కానేకాదు. ఒకవేళ వచ్చినా దాన్ని పరిష్కరించవలసిన&nbsp;<BR>అగత్యం ఉండదు. బ్రహ్మానుభూతి పొందినవారి స్థితి ఎలా వుంటుందంటే,&nbsp;<BR>మధుర పదార్థాన్ని తిన్న మూగవాడు దాని రుచిని మాటలలో చెప్పలేనట్లు&nbsp;<BR>ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే, దాన్ని గూర్చి అంత తర్కవిచారం చేసినందువల్ల&nbsp;<BR>ప్రయోజనమేముంది?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: విషయాన్ని బుద్ధిచేత గ్రహించటానికి తర్కవిచారణ అవసరం.&nbsp;<BR>కాని యథార్థమైన సత్యం తర్కానికి అతీతమైంది. ‘‘నైషా తర్కేణ మతిరాప-&nbsp;<BR>నేయా’’ సత్యాన్ని తర్కంచేత స్థాపించలేము.</FONT></p>
<p><FONT FACE="SHREE900, SHREE, sans-serif" SIZE="3">ఈ విధంగా మాట్లాడుతూ స్వామీజీ, శిష్యునితోకూడా మఠం చేరారు.&nbsp;<BR>స్వామీజీ అప్పుడు మఠంలో ఉన్న సన్యాసులకు బ్రహ్మచారులకు బ్రహ్మాన్ని&nbsp;<BR>గూర్చిన పైచర్చయొక్క సారాంశాన్ని తెలియజేశారు. మేడపైకి పోతూ&nbsp;<BR>శిష్యునితో అన్నారు. ‘‘నాయమాత్మా బలహీనేన లభ్యః’’ ఈ ఆత్మ బలహీను-</FONT></p>
<hr class="puTa_virupu">
<table><tr><td><a class=puTa_lanke href=puTa2952.html>p2952</a></td><td>p2953</td><td><a class=puTa_lanke href=puTa2954.html>p2954</a></td></tr></table>
</div></body></html>
