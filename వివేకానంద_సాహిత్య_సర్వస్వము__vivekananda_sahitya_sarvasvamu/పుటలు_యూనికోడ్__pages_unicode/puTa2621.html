<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2620.html>p2620</a></td><td>p2621</td><td><a class=puTa_lanke href=puTa2622.html>p2622</a></td></tr></table>
<p><FONT FACE="SHREE900, SHREE, sans-serif" SIZE="3">ప్రపంచానికి భారతదేశ సందేశం</FONT></p>
<p><FONT FACE="Bookman-Light, Bookman, serif" SIZE="2">185</FONT></p>
<p><FONT FACE="SHREE900, SHREE, sans-serif" SIZE="3">22. మహత్కార్యాలను చేసినవారు తమ గొప్పతనాన్ని చాటుకోరు.&nbsp;<BR>సోమరులు, పనికిరానివారు మాత్రమే గొప్పలు చాటుకుంటారు.</FONT></p>
<p><FONT FACE="SHREE900, SHREE, sans-serif" SIZE="3">23. బ్రాహ్మణుల, క్షత్రియుల పతనం - కలియుగంలో బ్రాహ్మణేతరులే&nbsp;<BR>వుంటారని పురాణాలు చెబుతున్నాయి. ఆ మాట నిజమే, నానాటికీ మరింత&nbsp;<BR>నిజమౌతోంది. ఐనా బ్రాహ్మణులు కొందరింకా వున్నారు; అదీ భారతదేశంలో&nbsp;<BR>మాత్రమే.</FONT></p>
<p><FONT FACE="SHREE900, SHREE, sans-serif" SIZE="3">24. క్షత్రియత్వపు మెట్టుమీదనే బ్రాహ్మణత్వపు మెట్టునూ ఎక్కాలి.&nbsp;<BR>క్షత్రియ దశగుండా పురోగతి పూర్వం సాగివుండొచ్చును. దాని రుజువు&nbsp;<BR>యిప్పుడు కనబడాలి.</FONT></p>
<p><FONT FACE="SHREE900, SHREE, sans-serif" SIZE="3">25. కాని యీ పూర్తి ప్రణాళిక అంతా మతధర్మంలో కనబడాలి.</FONT></p>
<p><FONT FACE="SHREE900, SHREE, sans-serif" SIZE="3">26. బాబిలోనియన్లు బాల్స్‌ను, హీబ్రూలు మోలాక్స్‌ను పూజించినట్లు&nbsp;<BR>ఒక్క జాతిలోని విభిన్న శాఖలవారు జాతినామం వున్న సదృశదేవతలనే&nbsp;<BR>పూజిస్తారు.</FONT></p>
<p><FONT FACE="SHREE900, SHREE, sans-serif" SIZE="3">27. బాబిలోనియాలో బాల్స్‌ దేవతలందరినీ బాల్‌ - మెరొడాక్‌ అనే&nbsp;<BR>ఒక్క పేరుతో కలిపివేసుకోవాలనే ప్రయత్నం - ఇజ్రాలేయీలు మోలాక్స్‌ పేర్ల-&nbsp;<BR>లోని దేవతలందరినీ మోలాక్‌యావా (లేక యాహు) అనే ఒక్క పేరుకింద&nbsp;<BR>కలుపుకోవాలని చేసిన కృషి-</FONT></p>
<p><FONT FACE="SHREE900, SHREE, sans-serif" SIZE="3">28. బాబిలోనియన్లు పర్షియన్లచే పతనం గావించబడ్డారు. బాబిలోనియన్‌&nbsp;<BR>పురాణాలను స్వీకరించి తమ అక్కరల కనుగుణంగా మలచుకొన్న హీబ్రూలు&nbsp;<BR>ఏకేశ్వరోపాసన ప్రధానంగాగల మతాన్ని రూపొందించారు.</FONT></p>
<p><FONT FACE="SHREE900, SHREE, sans-serif" SIZE="3">29. నిరంకుశుడైన రాజు పాలనలో మాదిరి ఏకేశ్వరతత్త్వంలో శక్తి ఏక-&nbsp;<BR>కేంద్రగతమై వుంటుంది; కార్యనిర్వహణం త్వరగా నిర్వర్తించబడుతుంది. కాని&nbsp;<BR>అంతకంటె దానికి పురోగతిలేదు. క్రౌర్యం, హింస అనేవి అందులోని చెడు&nbsp;<BR>లక్షణాలు. దానికి లోనైన దేశాలు తాటాకు మంటవలె కొద్దికాలం ప్రజ్వరిల్లి నామ-&nbsp;<BR>రూపాలులేక నశిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">30. భారతదేశంలో అలాటి సమస్య తలఎత్తింది. దానికి పరిష్కారం&nbsp;<BR>‘ఏకం సత్‌ విప్రా బహుధా వదన్తి’ ఉన్నదొక్కటే, పండితులు దాన్ని అనేక రీతుల్లో&nbsp;<BR>పేర్కొంటారు.</FONT></p>
<p><FONT FACE="SHREE900, SHREE, sans-serif" SIZE="3">సఫలీకృతమైన ప్రతిదాని రహస్యం యీ సమన్వయ సూత్రమే. ఇదే ఆ&nbsp;<BR>కమానులోని నడిరాయి.</FONT></p>
<hr class="puTa_virupu">
<table><tr><td><a class=puTa_lanke href=puTa2620.html>p2620</a></td><td>p2621</td><td><a class=puTa_lanke href=puTa2622.html>p2622</a></td></tr></table>
</div></body></html>
