<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1897.html>p1897</a></td><td>p1898</td><td><a class=puTa_lanke href=puTa1899.html>p1899</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">293</FONT></p>
<p><FONT FACE="SHREE900, SHREE, sans-serif" SIZE="3">వైష్ణవులందరికీ విపరీతమైన గౌరవం. ఇప్పటికీ యితర ప్రాంతాల్లోకంటె దక్షిణ-&nbsp;<BR>దేశంలోనే ద్వైతాద్వైత విశిష్టాద్వైతాలు అధికంగా అధ్యయనం చెయ్యబడుతు-&nbsp;<BR>న్నాయి. మిగిలిన ప్రాంతాలకంటె యిక్కడే నేటికీ మత విషయాల పట్ల&nbsp;<BR>శ్రద్ధ అధికం.</FONT></p>
<p><FONT FACE="SHREE900, SHREE, sans-serif" SIZE="3">జూన్‌ 24 వ తేదీ రాత్రి మా ఓడ మద్రాసు చేరింది. ఉదయం నిద్రలేవగానే&nbsp;<BR>మద్రాసు రేవులో వున్నట్లు నేను గుర్తించాను. రేవులో నీరు నిశ్చలంగా వుంది.&nbsp;<BR>కాని బైట ఉత్తుంగతరంగాలు గర్జిస్తున్నాయి. అప్పుడప్పుడు ఆ తరంగాలు రేవు&nbsp;<BR>గోడను ఢీకొంటున్నాయి. అవి పదిహేను యిరవై అడుగుల ఎత్తుకు లేచి,&nbsp;<BR>నురుగులు కక్కుతున్నాయి. మద్రాసు రేవుకు ముందు ప్రసిద్ధమైన స్ట్రాండ్‌ వీథి&nbsp;<BR>వుంది. ఇద్దరు ఆంగ్లేయ పోలీసు ఇనస్పెక్టర్లు, ఒక మద్రాసీ జమేదారు, ఒక డజను&nbsp;<BR>మంది పోలీసువాళ్లు ఓడమీదకు వచ్చి తెల్లవారికే ఓడ దిగటానికి అనుమతి యిచ్చా-&nbsp;<BR>రని, నాటువాళ్లకు అనుమతి లేదని ఎంతో మర్యాదగా చెప్పారు. నాటువాడు ఎంత&nbsp;<BR>గొప్పవాడైనప్పటికీ అతడికి కొన్ని మురికి అలవాట్లు వుంటాయి. అందుచేత&nbsp;<BR>అతడు ప్లేగు క్రిములను వ్యాపింపచెయ్యవచ్చుననే సందేహం వుంది. కాని మద్రాసు&nbsp;<BR>ప్రజలు నాకు ప్రత్యేకంగా అనుమతి కోరారు. వారికి అనుమతి రావచ్చును.&nbsp;<BR>నెమ్మది నెమ్మదిగా కొంతమంది మద్రాసు స్నేహితులు పడవలమీద చిన్నచిన్న&nbsp;<BR>గుంపులుగా మా ఓడవద్దకు రాసాగారు. కాని, వారు మమ్మల్ని&nbsp;<BR>కలుసుకోరాదనే నిషేధం వుంది. అందుచేత కాస్త దూరంనుండి - ఓడలోనుండే&nbsp;<BR>మేం వారితో మాట్లాడాలి. అలసింగ, బిలిగిరి, నరసింహాచారి, నంజుండరావు,&nbsp;<BR>కిడ్డి మొదలైన నా స్నేహితులంతా పడవలమీద వచ్చారు. బుట్టలతో మామిడిపళ్లు,&nbsp;<BR>అరటిపళ్లు, కొబ్బరికాయలు, అన్నం, పెరుగు, మిఠాయి, పిండివంటకాలు మొద-&nbsp;<BR>లైనవన్నీ వచ్చిపడుతున్నాయి. క్రమంగా గుంపు పెరిగింది. స్త్రీలు, పురుషులు,&nbsp;<BR>బాలురు పడవలనిండా ఎక్కి వచ్చారు. మద్రాసులో బారిస్టర్‌గా పనిచేస్తున్న ఛామి-&nbsp;<BR>యర్‌ అనే నా ఆంగ్లేయ స్నేహితుడుకూడా వచ్చాడు. రామకృష్ణానందుడు, నిర్భ-&nbsp;<BR>యానందుడు కొన్నిసార్లు ఓడకు దగ్గరగా వచ్చారు. అంత ఎండలో రోజంతా&nbsp;<BR>యిలాగే పడవలమీద నుండే మాట్లాడతామని పట్టుపట్టారు. నేను ఎంతో వ్యతి-&nbsp;<BR>రేకించిన తరువాత వారు చివరకు ఆ ప్రయత్నం మాను&nbsp;<BR>కొన్నారు. కిందకు దిగటానికి నన్ను అనుమతించలేదనే వార్త నగరంలో వ్యాపించ&nbsp;<BR>గానే పడవల సంఖ్య పెరగసాగింది. ఓడమీద పిట్టగోడను ఆనుకొని నిలబడే&nbsp;<BR>వుండటంచేత నేను బాగా అలసిపోయాను. అందువల్ల నా మద్రాసు స్నేహితు-&nbsp;<BR>లందరివద్ద సెలవు తీసుకొని నా గదిలోకి వెళ్ళిపోయాను. ‘బ్రహ్మవాదిన్‌’&nbsp;<BR>పత్రికను గురించి మద్రాసులో చెయ్యవలసిన పనులను గురించి అలసింగకు</FONT></p>
<hr class="puTa_virupu">
<table><tr><td><a class=puTa_lanke href=puTa1897.html>p1897</a></td><td>p1898</td><td><a class=puTa_lanke href=puTa1899.html>p1899</a></td></tr></table>
</div></body></html>
