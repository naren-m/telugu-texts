<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3549.html>p3549</a></td><td>p3550</td><td><a class=puTa_lanke href=puTa3551.html>p3551</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup>ˇ</FONT></p>
<p><FONT FACE="SHREE900, SHREE, sans-serif" SIZE="3">‘రగ్గుల’ మీది సుంకాన్ని గురించి నువ్వు రాయలేదే. ఖేత్రీనుండి మరో పెద్దబంగీ&nbsp;<BR>వస్తుంది. దాన్లో కొన్ని శాలువలు, జలతారు వస్త్రాలు, చిన్నచిన్న ఆభరణాలు&nbsp;<BR>వుంటాయి. బొంబాయిలోని అమెరికా ప్రతినిధిద్వారా సుంకాన్ని అక్కడే&nbsp;<BR>చెల్లించడానికి వీలైతే చెల్లించమని రాశాను. లేకపోతే యిక్కడ చెల్లిస్తాను. ఇంకా&nbsp;<BR>కొన్ని నెలలకుగాని అవి చేరవనుకొంటున్నాను. పుస్తకాల విషయమే ఆదుర్దాగా&nbsp;<BR>వుంది. రాగానే వాటిని పంపించు.</FONT></p>
<p><FONT FACE="SHREE900, SHREE, sans-serif" SIZE="3">అమ్మచర్చ్‌కి, నాన్న పోప్‌కు, సోదరీమణులందరికీ నా ప్రేమ. ఈ ప్రదే-&nbsp;<BR>శంలో నేను ఎంతో సుఖాన్ని పొందుతున్నాను. మితమైన భోజనం, అధికమైన&nbsp;<BR>ధ్యానం, సంభాషణ, అధ్యయనాలు చేస్తూన్నా నా ఆత్మను అద్భుతమైన ప్రశాంతి&nbsp;<BR>ఆవరిస్తోంది. ప్రతినిత్యం నాకు కర్తవ్యం ఏమీలేదని తోస్తోంది; నే నిప్పుడు నిర-&nbsp;<BR>వధిక విశ్రాంతిలోను, ప్రశాంతిలోను వున్నాను. కర్త భగవంతుడు; మనం కేవలం&nbsp;<BR>ఉపకరణాలం; ఆయన నామం ధన్యమౌగాక! కామ, కాంచన, కీర్తి అనే బంధ-&nbsp;<BR>త్రయం నానుండి ప్రస్తుతం తొలగిపోయినట్లు అనిపిస్తుంది. భారతదేశంలో&nbsp;<BR>కొన్నిసార్లు నేను భావించినట్లు యిక్కడా మరొకసారి భావించాను. ‘నా నుండి&nbsp;<BR>సర్వబంధాలు వీడిపోయాయి; సకల సుకృతాలు, లేక దుష్కృతాలు, సర్వ&nbsp;<BR>భ్రాంతులు, అజ్ఞానం అదృశ్యమైనాయి. గుణాతీతపథంలో సంచరిస్తున్నాను.’ ఏ&nbsp;<BR>విధిని నేను పాటిస్తాను? దేన్ని ఉల్లంఘిస్తాను? ఆ మహోన్నతస్థితినుండి చూస్తే&nbsp;<BR>ఈ లోకం ఒక మురికిగుంటగా కనిపిస్తుంది. ‘హరి ఓం తత్సత్‌’ ఉన్న దతడే!&nbsp;<BR>అన్యమేదీ లేదు; నేను నీలో వున్నాను; నువ్వు నాలో వున్నావు. ఓ దేవా! నువ్వే&nbsp;<BR>నా శాశ్వత శరణ్యం. ఓం శాంతి శ్శాంతి శ్శాంతిః.</FONT></p>
<p><FONT FACE="SHREE900, SHREE, sans-serif" SIZE="3">సదా ప్రేమతో, ఆశీస్సులతో,</FONT></p>
<p><FONT FACE="SHREE900, SHREE, sans-serif" SIZE="3">మీ సోదరుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>   </sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(రామకృష్ణానందస్వామికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">1895.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన శశీ,&nbsp;<BR>శారదుడు చేస్తూన్న పని నాకు సమ్మతంగా వుంది. కాని శ్రీరామకృష్ణ&nbsp;<BR>పరమహంస అవతారపురుషుడని, మరేమోనని ప్రచారం చెయ్యనవసరంలేదు.&nbsp;<BR>లోకకల్యాణానికే ఆయన అవతరించాడు. అంతేకాని తనపేరు మోగించుకో&nbsp;<BR>టానికి కాదు. ఈ విషయాన్ని మీరు సదా జ్ఞాపకం వుంచుకోవాలి. శిష్యులు</FONT></p>
<hr class="puTa_virupu">
<table><tr><td><a class=puTa_lanke href=puTa3549.html>p3549</a></td><td>p3550</td><td><a class=puTa_lanke href=puTa3551.html>p3551</a></td></tr></table>
</div></body></html>
