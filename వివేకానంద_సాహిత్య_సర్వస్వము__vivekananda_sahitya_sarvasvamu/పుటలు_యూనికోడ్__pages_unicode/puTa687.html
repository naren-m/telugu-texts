<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa686.html>p686</a></td><td>p687</td><td><a class=puTa_lanke href=puTa688.html>p688</a></td></tr></table>

<p><FONT FACE="TimesNewRoman, Times, serif" SIZE="2">2 7 2</FONT></p>
<p><FONT FACE="SHREE900, SHREE, sans-serif" SIZE="3">సుస్పష్టం. అలాటివారు అక్కడ కోకొల్లలు. మనం యీ భయంకర ప్రదేశంలో&nbsp;<BR>బాధలుపడుతున్న దురదృష్టజీవులం. వారు మనకు సహాయపడగలరు; కాని&nbsp;<BR>సహాయపడరు. వారికి దుఃఖంలేదు. అక్కడ దుఃఖం, దైన్యం లేవు; కాబట్టి వారు&nbsp;<BR>యితరుల దుఃఖాన్ని పట్టించుకోరు. వారు సురాపానం చేస్తారు, నృత్యం చేస్తారు;&nbsp;<BR>వారి కందమైన భార్యలున్నారు. ఇంకా ఏవేవో వున్నాయి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు కాగోరేవాడు వీటన్నింటిని అతిక్రమించి, ‘‘ఈ జీవితంలో&nbsp;<BR>నేను దేన్నీ లెక్కచెయ్యను. స్వర్గా లెన్నివున్నాయో అన్నింటిని తృణీకరిస్తాను.&nbsp;<BR>వాటిలో దేన్లోను నేను నివసించ యిష్టపడను. ఏ రూపంలోను నే నీ ఇంద్రియ&nbsp;<BR>జీవితాన్ని అపేక్షించను - దేహాత్మభావాన్ని నేను మన్నించను. ఈ దేహమే - యీ&nbsp;<BR>మాంసపుముద్దే - నే నని నా ప్రస్తుతభావం. నే నీ భావాన్ని విశ్వసించను’’ అని&nbsp;<BR>సంకల్పించుకోవాలి.</FONT></p>
<p><FONT FACE="SHREE900, SHREE, sans-serif" SIZE="3">ఈ ప్రపంచం, సకల స్వర్గాలు ఇంద్రయబద్ధమైనవే. మనకు ఇంద్రియాలు&nbsp;<BR>లేకపోతే యీ ప్రపంచాన్ని లక్ష్యపెట్టం. స్వర్గంకూడ ప్రపంచమే. భూమి, స్వర్గం&nbsp;<BR>యీ రెండిటికి మధ్యవున్న సీమ - యిదంతా భూమే.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి శిష్యుడు గతాన్ని, ప్రస్తుతాన్ని, అనాగతాన్ని అర్థం చేసుకొని,&nbsp;<BR>ఐశ్వర్యమంటే ఏమిటో, సౌఖ్యమంటే ఏమిటో తెలుసుకొని అన్నింటిని విస-&nbsp;<BR>ర్జించి, సత్యాన్ని - సత్యాన్నే కాంక్షించాలి. ఇది ప్రథమ నియమం.</FONT></p>
<p><FONT FACE="SHREE900, SHREE, sans-serif" SIZE="3">తరువాత శిష్యుడు అంతరింద్రియ బహిరింద్రియ నిగ్రహాన్ని అలవరచు-&nbsp;<BR>కోవాలి. ఇంకా అనేక ఆధ్యాత్మిక గుణగణాలలో సుప్రతిష్ఠుడు కావాలి. ఇది రెండో&nbsp;<BR>నియమం.</FONT></p>
<p><FONT FACE="SHREE900, SHREE, sans-serif" SIZE="3">బహిరింద్రియాలు దేహం వివిధ స్థానాలలో వున్నాయి. అవి మనకు కన-&nbsp;<BR>బడుతుంటాయి. అంతరింద్రియాలు మనకు కనబడేవికావు. కళ్లు, చెవులు,&nbsp;<BR>ముక్కు మొదలైన బహిరింద్రియాలు మనకున్నాయి; వీటికి సంబంధించిన&nbsp;<BR>అంతరింద్రియాలున్నాయి. మనం సదా యీ ఉభయవర్గాల ఇంద్రియాల&nbsp;<BR>పిలుపులను వినిపించుకొంటూ, అవి ఆడించేటట్లల్లా ఆడుతుంటాం. ఈ&nbsp;<BR>ఇంద్రియాలకు సంబంధించిన వస్తువులు బాహ్యప్రపంచంలో అంతటా&nbsp;<BR>వున్నాయి. సమీపంలో ఏవైనా వస్తువులుంటే వాటిని చూడమని ఇంద్రియాలు&nbsp;<BR>మనలను నిర్బంధిస్తాయి; చూడటం, చూడకపోవటం మనకు సుసాధ్యాలైన&nbsp;<BR>పనులు కావు; మనకు స్వతంత్రంలేదు. ఇక్కడో పెద్ద ముక్కువుంది. ఎక్క-&nbsp;<BR>ణ్ణుండో కాస్త మంచివాసన వస్తోంది. నేను దాన్ని ఆఘ్రాణించవలసిందే. దుర్వా-&nbsp;<BR>సన వస్తే, ‘వాసన చూడొద్దు’ అని నాకు నేను చెప్పుకొంటాను. కాని ప్రకృతి&nbsp;<BR>‘చూడు, వాసన చూడు’ అని గద్దిస్తుంది. వెంటనే నేను వాసన చూడవలసిందే.</FONT></p>
<hr class="puTa_virupu">
<table><tr><td><a class=puTa_lanke href=puTa686.html>p686</a></td><td>p687</td><td><a class=puTa_lanke href=puTa688.html>p688</a></td></tr></table>
</div></body></html>
