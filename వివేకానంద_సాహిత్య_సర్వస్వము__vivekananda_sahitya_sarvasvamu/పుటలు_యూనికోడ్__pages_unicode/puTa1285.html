<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1284.html>p1284</a></td><td>p1285</td><td><a class=puTa_lanke href=puTa1286.html>p1286</a></td></tr></table>
<p><FONT FACE="SHREE900, SHREE, sans-serif" SIZE="3">56 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE902, SHREE, sans-serif" SIZE="4">మాయ - ముక్తి</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">22-10-1896 నాడు లండన్‌లో ఉపన్యసింΔంది</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">‘‘చనుదెంతు మిటకు వెనువెన్కన రేగెడు, కీర్తి తెరల కైవడి-’’&nbsp;<BR>‘‘ట్రెయిలింగ్‌ - క్లౌడ్స్‌ - ఆఫ్‌ - గ్లోరి - డు - వి - కమ్‌-’’ వర్‌డ్స్‌వర్త్‌ అని&nbsp;<BR>ఒక ఆంగ్ల మహాకవి అన్నాడు. కాని మనమందరం ‘‘కీర్తితెరలకైవడి’’ వస్తు-&nbsp;<BR>న్నామా? ఎందరమో, ‘‘నల్ల పొగలలాగా’’ కదా రావడం? కానీ ఎలా వచ్చినా&nbsp;<BR>మన కీ ప్రపంచం యుద్ధభూమి. యుద్ధం చేయడానికే మనమిక్కడకు వచ్చాం.&nbsp;<BR>ఏడుస్తూ ఇక్కడికి వచ్చి, శక్తికొద్దీ పోరాడి, జీవిత మహాసముద్రంలో ఒక త్రోవ&nbsp;<BR>కల్పించుకొని, ముందువెనకల ఎన్నో యుగాలు వ్యాపించే అనంతకాలంలో&nbsp;<BR>సాగిపోతూ వుంటాం. ఇలా వుండగా మరణం వచ్చి, మనల్ని ఇక్కడినుండి తీసి-&nbsp;<BR>కొనిపోతుంది. పోరాటంలో గెలిచిందీ, ఓడిందీ మనకు తెలీదు. ఇది మాయ.</FONT></p>
<p><FONT FACE="SHREE900, SHREE, sans-serif" SIZE="3">పసితనంలో ‘‘ఔనని పనియెంచు, ఔనన భువిమించు’’ అనుకోవడం&nbsp;<BR>చాలా ఎక్కువ. కళ్లు తెరిచిన పసిపాపనికి ఈ ప్రపంచమంతా స్వర్ణమయం. అతని&nbsp;<BR>ఇచ్ఛకు అడ్డులేదు. కానీ అతడు ఎదిగేకొద్దీ, ప్రకృతి వజ్రకఠినమైన గోడగా అడు-&nbsp;<BR>గడుగునా అడ్డుతగిలి స్వేచ్ఛాప్రవర్తనను నిరోధిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">భేదించే ఉద్దేశంతో దాన్ని ఎన్నిసార్లు ఎదుర్కొన్నా నిష్ప్రయోజనం.&nbsp;<BR>వయసు ముదిరేకొద్దీ, ఆదర్శంకూడ దూరమవుతుంది. ఇంతలో మరణం&nbsp;<BR>సంభవిస్తుంది. విడుదలకూడా లభిస్తుందేమో? ఇది మాయ. ఒక భౌతిక&nbsp;<BR>శాస్త్రజ్ఞుడున్నాడు. అతని జ్ఞానతృష్ట అపారం. దాన్ని తీర్చుకోవడానికి, అతడెంత&nbsp;<BR>త్యాగాన్నైనా చేస్తాడు. ఎట్టి పాట్లయినా పడతాడు. ప్రకృతి గర్భంలోని, అగాధ&nbsp;<BR>భాగాలనుకూడ పరిశోధించి, తద్రహస్యాలను ఎన్నిటినో కన్గొంటాడు. కానీ ఈ&nbsp;<BR>శ్రమంతా ఎందుకు పడినట్టు? అందుకతణ్ణి పొగడ్డమెందుకు? ఆ పొగడ్తకు అత-&nbsp;<BR>డెట్లు తగినవాడు? మానవశక్తికి అతీతములైన కార్యాలనెన్నిటినో మూఢం,&nbsp;<BR>అచేతనం అయిన ప్రకృతి చేయడంలేదా? మహాబలిష్ఠమయిన పిడుగును అది&nbsp;<BR>ఎంత దూరమైనా విసరగలదు. మానవుడొకడు ఆ పనిలో వేయవవంతు చేసినా,&nbsp;<BR>మనమతణ్ణి అపారంగా పొగడుతాం. ఎందుకు? ప్రకృతిని - మృతం, మూఢం,&nbsp;<BR>జడం - అయినదాన్ని అనుగమించినందుకా ఆ పొగడ్త?</FONT></p>
<p><FONT FACE="SHREE900, SHREE, sans-serif" SIZE="3">భూమికిగల ఆకర్షణశక్తి ఎంతటి ఘనపదార్థరాశినైనా, తునాతునకలుగా&nbsp;<BR>భేదించి వేయగలదు. కానీ అది జడం. జడపదార్థాన్ని అనుకరించడం అంత</FONT></p>
<hr class="puTa_virupu">
<table><tr><td><a class=puTa_lanke href=puTa1284.html>p1284</a></td><td>p1285</td><td><a class=puTa_lanke href=puTa1286.html>p1286</a></td></tr></table>
</div></body></html>
