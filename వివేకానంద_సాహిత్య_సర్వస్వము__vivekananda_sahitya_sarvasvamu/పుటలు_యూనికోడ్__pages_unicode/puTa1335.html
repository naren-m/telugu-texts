<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1334.html>p1334</a></td><td>p1335</td><td><a class=puTa_lanke href=puTa1336.html>p1336</a></td></tr></table>
<p><FONT FACE="SHREE900, SHREE, sans-serif" SIZE="3">106 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">‘‘నీవు పొరబడుతున్నావు. ఆ వస్తువులు నీకు సుఖప్రదం కావచ్చు కానీ, నాకవి&nbsp;<BR>ఏమాత్రమూ గిట్టవు. ధనం సంపాదించడమే గమ్యంగా జీవింపవలసి వస్తే,&nbsp;<BR>జీవితం నిస్సారమవుతుంది. అంతకంటే చావడం మేలు.’’ - ఆస్తిక ధర్మపరుడిచ్చే&nbsp;<BR>సమాధానమిది; అసలు సత్యమేమంటే ఈ క్షుద్ర విషయాలతో సంబంధం వద-&nbsp;<BR>లుకొన్న వాళ్లకే, ఆస్తిక ధర్మ జీవనం సాధ్యం. ప్రతివాడూ వానిని మొదట అను-&nbsp;<BR>భవించాలి. భోగానుభవమయిన తర్వాతగాని, ఆధ్యాత్మిక ప్రపంచం&nbsp;<BR>కనిపించదు.</FONT></p>
<p><FONT FACE="SHREE900, SHREE, sans-serif" SIZE="3">ఇంద్రియభోగాలను గూర్చి కొందరికి మరొక భావంకూడ ఉంది. ఆశలు&nbsp;<BR>కల్పించి, తప్పు త్రోవకు లాగే అపాయకరమైన భావమిది. ప్రాచీనకాలంనుండి&nbsp;<BR>ప్రతి మతమునందు ఈ భావం కనిపిస్తుంది. కాలక్రమాన ఈ జగత్తులోగల&nbsp;<BR>దుఃఖాలన్నీ నశించి, సుఖాలు, భోగాలు మాత్రమే మిగిలి, ఈ భూలోకం స్వర్గ-&nbsp;<BR>లోకంగా మారిపోవునట! నేనిది నమ్మను. భూలోక మెప్పటికీ ఇట్లే ఉంటుంది.&nbsp;<BR>ఇట్లనుట మిక్కిలి భయంకరమే కానీ నాకు గత్యంతరం లేదు. ఈ లోకంలోని&nbsp;<BR>దుఃఖరాశి, జీర్ణించిన కీళ్లవాతం వంటిది. శరీరంలో ఒక భాగంనుండి తరిమితే,&nbsp;<BR>అది మరొక భాగానికి పోతుంది. అక్కడనుండి తరిమితే, ఇంకోచోట బాధింప&nbsp;<BR>నారంభిస్తుంది. ఏమి ప్రతిక్రియలు చేసినా, అది నిలిచే వుంటుంది. ఆదిమకాల&nbsp;<BR>మానవులు అడవులలో నివసిస్తూ ఒకరినొకరు తినేవారు. ఈ కాలంలో ఒకరి-&nbsp;<BR>నొకరు తినరు. ఒకరినొకరు మోసం చేస్తారు. ఎన్నో దేశాలు, ఎన్నో పట్టణాలు,&nbsp;<BR>ఈ మోసాలతో అధోగతిపాలవుతున్నాయి. ఇది అభివృద్ధి అనిపించుకుంటుందా?&nbsp;<BR>లోకాభివృద్ధి అనేది, వాంఛాభివృద్ధే అని నా అభిప్రాయం. వాంఛలే, ఈ యాచక&nbsp;<BR>బుద్ధే - కష్టాలన్నిటికీ కారణమని నా దృఢవిశ్వాసం. యాచకునికి చూచినదానిపై&nbsp;<BR>అంతా వాంఛ. అతడెప్పుడూ ఏదో ఒకదానికై యాచిస్తూ వుంటాడు. అతని&nbsp;<BR>కోరికలకు అంతం లేదు. కోరికలు తీరే అవకాశం పదింతలు పెరిగితే, కోరికల&nbsp;<BR>బలం నూరింతలు పెరుగుతుంది. లోకంలోగల సుఖరాశి, దుఃఖరాశి ఏ కాలంలో&nbsp;<BR>చూచినా, ఇంచుమించు సమంగానే ఉంటుంది.&nbsp;<BR>సముద్రంలో లేచే ప్రతి అలా, ఒక పల్లమును ఎక్కడో కల్పించే వుంటుంది. ఒక&nbsp;<BR>మనిషికి సుఖం కలిగితే, మరొక మనుష్యునికి - లేక ఒక జంతువుకు - దుఃఖం&nbsp;<BR>కలిగే వుండాలి. మనుష్యుల సంఖ్య పెరిగిపోతోంది. జంతువులలో కొన్ని జాతుల&nbsp;<BR>సంఖ్య తరిగిపోతోంది. మనం వానిని చంపి, వాని విహార భూమిని&nbsp;<BR>ఆక్రమించి, వాని జీవనాధారాలను నిర్మూలిస్తున్నాం. ఇదేనా సుఖాభివృద్ధి? బలిష్ఠ&nbsp;<BR>జాతులు, బలహీన జాతులను బలిగొంటున్నారు. కానీ బలిష్ఠ జాతికి సుఖం&nbsp;<BR>చేకూరిందా? లేదు. వారొకరినొకరు చంపుకోవడం ప్రారంభిస్తారు. ఈ</FONT></p>
<hr class="puTa_virupu">
<table><tr><td><a class=puTa_lanke href=puTa1334.html>p1334</a></td><td>p1335</td><td><a class=puTa_lanke href=puTa1336.html>p1336</a></td></tr></table>
</div></body></html>
