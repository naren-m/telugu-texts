<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1481.html>p1481</a></td><td>p1482</td><td><a class=puTa_lanke href=puTa1483.html>p1483</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం</FONT></p>
<p><FONT FACE="SHREE900, SHREE, sans-serif" SIZE="3">253</FONT></p>
<p><FONT FACE="SHREE900, SHREE, sans-serif" SIZE="3">ప్రకృతిలోని పరిణామాలు ఎవనిని సమీపించజాలవో, ఏది సర్వ&nbsp;<BR>భావనలకు అతీతమైన జ్ఞానమో, ఏది నిర్వికారమో, చలనం లేనిదో, సకల&nbsp;<BR>గ్రంథాలు ఎవనినిగూర్చి ఉద్ఘోషిస్తున్నాయో, యోగులు ఎవనిగూర్చి ఉపాసిస్తారో,&nbsp;<BR>ఎవడు పరమ మంగళస్వరూపుడో అతనినే కోరండి. మరి దేన్నీ కోరకండి.</FONT></p>
<p><FONT FACE="SHREE900, SHREE, sans-serif" SIZE="3">సాటిలేనిదది! అది అనంతమైన ఏకత్వం! దానిని మరి దేనితోను&nbsp;<BR>పోల్చడానికి వీలుకాదు. పైన జలం, క్రింద జలం, దక్షిణపార్శంలో జలం;&nbsp;<BR>వామపార్శ్వంలో జలం. ఆ జలంపై కెరటం లేదు, కదలిక లేదు; అంతా నిశ్శబ్దం;&nbsp;<BR>అంతా శాశ్వతానందం. అదే హృదయానికి లభ్యమవుతుంది. మరి దేనినీ&nbsp;<BR>కోరకండి.</FONT></p>
<p><FONT FACE="SHREE900, SHREE, sans-serif" SIZE="3">‘‘సహోదరా, విలపిస్తా వెందుకు? నీకు మృత్యువు లేదు, వ్యాధి లేదు.&nbsp;<BR>సహోదరా, ఏల దుఃఖిస్తావు? నీకు దుఃస్థితి లేదు, దురదృష్టం లేదు. సహోదరా,&nbsp;<BR>ఏల విలపిస్తావు? నీకు మార్పుగాని, మరణంగాని లేదు; నీవు నిరవధికమైన&nbsp;<BR>శుద్ధ సత్‌.’’</FONT></p>
<p><FONT FACE="SHREE900, SHREE, sans-serif" SIZE="3">‘‘దేవుడెలాంటివాడో నాకు తెలుసు. అతని గూర్చి నేను నీకు చెప్ప&nbsp;<BR>జాలను. దేవుని గూర్చి నాకు తెలీదు - అతన్ని గూర్చి నీకేమి చెప్పగలను? కాని&nbsp;<BR>సహోదరా! నీ వతడే అని తెలిసికొనజాలవా? నీ వతడే. దేవుని దర్శనానికై&nbsp;<BR>యిక్కడకు అక్కడకు పోవడమెందుకు? అన్వేషించకు. అదే దేవుడు. నీ&nbsp;<BR>ఆత్మలోనే సుస్థిరుడివి కా! -’‘</FONT></p>
<p><FONT FACE="SHREE900, SHREE, sans-serif" SIZE="3">నీవే మా జనకుడివి. మా జననివి. మా ఆప్తమిత్రుడివి. ఈ ప్రపంచ-&nbsp;<BR>భారాన్ని నీవే వహిస్తున్నావు. మా జీవితభారాలను మోయడంలో మాకు&nbsp;<BR>సహాయపడు. నీవు మా మిత్రుడివి. మా ప్రియుడివి. మా నాథుడవు. మా&nbsp;<BR>ఆత్మలో స్వరూపుడవు నీవే కదా?</FONT></p>
<p><FONT FACE="SHREE900, SHREE, sans-serif" SIZE="3">తొలి దశలో ఉపాసన వ్యతిరేకరూపంలో వుండాలి. ఆలోచనల నన్నిటిని&nbsp;<BR>విసర్జించు. మనస్సులో ప్రవేశించే ప్రతి ఆలోచనను కేవలం సంకల్పబలంతో&nbsp;<BR>వివేకంతో పరిశీలించు.</FONT></p>
<p><FONT FACE="SHREE900, SHREE, sans-serif" SIZE="3">తర్వాత మన యథార్థ స్వరూపమైన - సత్‌, చిత్‌, ఆనందాన్ని, ఆస్తిత్వం,&nbsp;<BR>జ్ఞానం, ప్రేమను దృఢంగా చింతించు.</FONT></p>
<p><FONT FACE="SHREE900, SHREE, sans-serif" SIZE="3">జ్ఞానాన్ని, జ్ఞేయాన్ని, ఐక్యంచేసే విధానమే ఉపాసన. ఈ క్రింది విధంగా&nbsp;<BR>ఉపాసన చేయి.</FONT></p>
<p><FONT FACE="SHREE900, SHREE, sans-serif" SIZE="3">పైన నేనే నిండి వున్నాను; క్రింద నేనే నిండి వున్నాను; మధ్యను నేనే&nbsp;<BR>నిండి వున్నాను. నేను సకల జీవులలోను ఉన్నాను. జీవులన్నీ నాలో వున్నాయి.</FONT></p>
<hr class="puTa_virupu">
<table><tr><td><a class=puTa_lanke href=puTa1481.html>p1481</a></td><td>p1482</td><td><a class=puTa_lanke href=puTa1483.html>p1483</a></td></tr></table>
</div></body></html>
