<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1596.html>p1596</a></td><td>p1597</td><td><a class=puTa_lanke href=puTa1598.html>p1598</a></td></tr></table>
<p><FONT FACE="SHREE900, SHREE, sans-serif" SIZE="3">368 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">చిన్న పురుగుల్లోకూడ వున్నాయి. మనిషిని పట్టుకొని, గోళ్లతో చీల్చి వేడి&nbsp;<BR>నెత్తురును త్రాగే - ఆడపులి తన బిడ్డలను రక్షించడానికై తన ప్రాణాలను&nbsp;<BR>అర్పిస్తుంది. జంకుగొంకులులేక సోదర మానవులను వధించే నీచాతినీచుడు-&nbsp;<BR>కూడ, ఆకలి బాధతో దుఃఖించే తన భార్యా బిడ్డలను రక్షించడంకోసం&nbsp;<BR>ప్రాణాల్ని అర్పించవచ్చు. ఇలా ఈ రెండు శక్తులూ జగత్తులో అంతటా కలిసి&nbsp;<BR>చరిస్తున్నాయి. ఒకటి కనిపించే చోట, రెండవదీ కనిపిస్తుంది. ఒకటి స్వార్థపరత,&nbsp;<BR>రెండవది స్వార్థత్యాగం. ఒకటి సంపాదనం. రెండవది వ్యయం. ఒకటి స్వీకరణం,&nbsp;<BR>రెండవది దానం. బ్రహ్మాది పిపీలిక (చీమ) పర్యంతం ఈ జగత్తు సర్వం, ఈ&nbsp;<BR>రెండు శక్తులకూ నాట్యరంగమై ఒప్పుతున్నది. దీనికి రుజువే అవసరం లేదు.&nbsp;<BR>స్పష్టంగా అందరికీ కన్పిస్తూనే ఉంది.</FONT></p>
<p><FONT FACE="SHREE900, SHREE, sans-serif" SIZE="3">జగద్వ్యాపారమంతా, అంటే విశ్వపరిణామమంతా ఈ రెండు శక్తులలో ఒక-&nbsp;<BR>టైన స్పర్ధ (వైరం) మీదనే ఆధారపడి వుందని చెప్పడానికి జనుల్లో ఏ పక్షం&nbsp;<BR>వారికీ అర్హతలేదు. జగద్వ్యాపారమంతటినీ క్రోధం, శత్రుత్వం, స్పర్ధ, పోటీ, పోరా-&nbsp;<BR>టంపైన ఆధారపడేలా చేయడానికి వాళ్లకేం అధికారముంది? ఇవి&nbsp;<BR>వున్నాయనడం నిజమే. కాని రెండవ శక్తి పనిచేయడం లేదనడానికి ఎవరికీ&nbsp;<BR>హక్కు లేదు. ఎవరైనా ఈ ప్రేమ, ఈ ‘నాహం’ (నేను కాదనడం), ఈ త్యాగం&nbsp;<BR>తప్ప మరొక అనుకూలశక్తి, ఏదైనా లోకంలో కన్పిస్తూందని చెప్పగలడా?&nbsp;<BR>మొదటిదీ, ప్రేమశక్తియొక్క వక్రరూపమే అనవచ్చు. ప్రేమశక్తే స్పర్ధకు దారి&nbsp;<BR>తీస్తుంది. నిజంగా స్పర్ధకు జన్మస్థానం ప్రేమే; దుర్మార్గానికి నిజమైన మూలం&nbsp;<BR>స్వార్థరాహిత్యమే. పాపానికి కారణభూతమైనది మంచియే. దాని ఉద్దేశంకూడ&nbsp;<BR>మంచిదే! సత్కార్యశక్తి అనుసరించే వక్రమార్గమే దుష్కర్మ! నరహత్య చేసినవాడు&nbsp;<BR>తన బిడ్డపై వున్న ప్రేమచేతనే దాన్ని చేసి వుండొచ్చు. అతని ప్రేమ&nbsp;<BR>జగత్తులో వున్న కోట్లకొలది ప్రజలను కాదని సంకుచితమై, తన చిన్నబిడ్డలో&nbsp;<BR>పరిమితమైపోయి ఉంటుంది. కానీ పరిమితమైనా, అపరిమితమైనా అది&nbsp;<BR>ప్రేమే సుమండీ!</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ఈ జగత్తుకు మూలబలమై నడుపుతున్నది, యే మార్గంలో&nbsp;<BR>కనిపించినా ఆ ఒక్క శక్తే! ఈ అద్భుతశక్తే స్వార్థరాహిత్యం, త్యాగం, ప్రేమ&nbsp;<BR>అనబడుతుంది. జగత్తులో వున్న సత్యమైన చైతన్యశక్తి అది ఒక్కటే! కాబట్టే&nbsp;<BR>వేదాంతి ఏకత్వానికంత ప్రాముఖ్యమిస్తాడు. జగత్తుకు మూలములై రెండు&nbsp;<BR>శక్తులుంటాయని సమ్మతించజాలం, కాబట్టే ఈ వివరణకింత ప్రాముఖ్య&nbsp;<BR>మిస్తున్నాం. అద్భుతమై, మనోహరమై ఒప్పే, ఆ ప్రేమే పరిమితం కావడంచేత&nbsp;<BR>పాపంగా, నీచత్వంగా కన్పిస్త్నుదని ఒప్పుకొంటిమా, ఆ ఒక్క ప్రేమశక్తి</FONT></p>
<hr class="puTa_virupu">
<table><tr><td><a class=puTa_lanke href=puTa1596.html>p1596</a></td><td>p1597</td><td><a class=puTa_lanke href=puTa1598.html>p1598</a></td></tr></table>
</div></body></html>
