<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa483.html>p483</a></td><td>p484</td><td><a class=puTa_lanke href=puTa485.html>p485</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - మోక్షం</FONT></p>
<p><FONT FACE="TimesNewRoman, Times, serif" SIZE="2">6 9</FONT></p>
<p><FONT FACE="SHREE900, SHREE, sans-serif" SIZE="3">పూని వాళ్లు తమ మనోబలంతో, వివేకబలంతో కృషిచేయాలి. భగవంతునిలో&nbsp;<BR>విశ్వాసం గలవాళ్ల మార్గ మింతకంటె ఎంతో సులభం. వాళ్లు తమ కర్మఫలాలను&nbsp;<BR>భగవంతుడికి సమర్పించి, సంగరహితులై కర్మను చేస్తారు. దేన్ని చూసినా, దేన్ని&nbsp;<BR>అనుభవించినా, దేన్ని విన్నా, దేన్ని చేసినా - సర్వం వాళ్లు భగవదర్పిత మనస్సు-&nbsp;<BR>తోనే చేస్తారు. మనం ఏ కర్మను చేసినా దానివలన స్వలాభాన్నిగాని, పరులచే&nbsp;<BR>పొగడ్తనుగాని ఆశించరాదు. సర్వం భగవంతుడిదే, కర్మఫలాన్ని భగవంతుడికే&nbsp;<BR>సమర్పించు. మనం జగన్నాథుని సేవకులమనీ, ఆతడి ఆజ్ఞలను నిర్వర్తిస్తున్నా-&nbsp;<BR>మనీ, కర్మను చేసే ప్రతిక్షణమూ ఆతడే మనలను ప్రేరేపిస్తున్నాడనీ భావించి&nbsp;<BR>కర్మఫలాలపట్ల నిర్లిప్తులమై వుందాం. నువ్వు ఆరాధించేదంతా, చూసేదంతా,&nbsp;<BR>చేసేదంతా, భగవంతునికి సమర్పించి శాంతచిత్తుడవు గావటమే. పరిపూర్ణ&nbsp;<BR>ప్రసన్నచిత్తులమై మన మనశ్శరీరాలను సర్వాన్ని భగవంతుడికి శాశ్వత సమర్ప-&nbsp;<BR>ణంగా - యజ్ఞంగా - అర్పించటమే. అగ్నిలో హవిస్సులను వ్రేల్చడానికి బదులు&nbsp;<BR>అహోరాత్రాలు యజ్ఞనారాయణుడికి అహంకార సమర్పణమనే యీ మహా&nbsp;<BR>యజ్ఞాన్ని, యీ ఏకైక యజ్ఞాన్ని ఒనర్చు. ‘‘ఈ ప్రపంచంలో నిధినిక్షేపాలను&nbsp;<BR>అన్వేషిస్తూ నువ్వే నా పెన్నిధివని కనుగొన్నాను; నన్ను నీకు సమర్పించుకొంటు-&nbsp;<BR>న్నాను. ఈ సంసారంలో ప్రియుణ్ణి అన్వేషిస్తూ నువ్వే నా ప్రాణప్రియుడివని కను-&nbsp;<BR>గొన్నాను; నన్ను నీకు సమర్పించుకొంటున్నాను.’’ భగవంతుడికి రేయింబవళ్లు&nbsp;<BR>ఇలా ఆత్మనివేదన చేసుకొంటూ ఇలా వక్కాణిద్దాం: ‘‘ఏదీ నా కోసం కాదు,&nbsp;<BR>మంచిదిగాని చెడ్డదిగాని ఆ రెండూ కానిదిగాని, నేను దాన్ని లక్ష్యపెట్టను; నా&nbsp;<BR>సర్వస్వం నీకే సమర్పిస్తాను.’’ మన ఆభాస వ్యక్తిత్వాన్ని రాత్రింబవళ్లు త్యజి-&nbsp;<BR>స్తూందాం. దానినలా వదులుకోవడం మనకొక అలవాటు అయ్యేవరకు,&nbsp;<BR>అది మన రక్తంలోనికి, నరాలలోనికి, మెదడులోనికి చొచ్చుకొనేవరకు, అహం-&nbsp;<BR>కారత్యాగ సంకల్పానికి మన శరీరం యావత్తు ప్రతిక్షణమూ విధేయమయ్యే&nbsp;<BR>వరకు - రేయింబవళ్లు భగవంతుడికి మనలను మనం సమర్పించుకొందాం.&nbsp;<BR>రణభేరీ నినాదాలతో, ఫిరంగుల మోతలతో, అఖండ కోలాహలంతో నిండిన&nbsp;<BR>రణరంగ మధ్యానికి వెళ్లినా నువ్వప్పుడు ప్రశాంతచిత్తుడవై నిర్లిప్తుడవై వుంటావు.</FONT></p>
<p><FONT FACE="SHREE900, SHREE, sans-serif" SIZE="3">‘కర్తవ్య’ మనే సామాన్యాశయం కింది మెట్టుదని కర్మయోగం మనకు&nbsp;<BR>బోధిస్తుంది; ఐనా మనమంతా మన కర్తవ్యాన్ని ఆచరించాల్సినవారమే. కాని&nbsp;<BR>వింతైన యీ కర్తవ్యబుద్ధి తరచు మహాదుఃఖ కారణమవటం మీరు గుర్తించ&nbsp;<BR>వచ్చును. కర్తవ్యం మనలో ఒక రుగ్మతగా పరిణమించి వుంది; ఇదే మనలను కర్మ-&nbsp;<BR>రంగానికి లాగుతోంది. ఇది మనల నావహించి మన జీవితాన్ని దుఃఖమయం&nbsp;<BR>చేస్తూంది. ఇదే మానవ జీవితవృక్షానికి వేరుపురుగు. ఈ కర్తవ్యం - యీ</FONT></p>
<hr class="puTa_virupu">
<table><tr><td><a class=puTa_lanke href=puTa483.html>p483</a></td><td>p484</td><td><a class=puTa_lanke href=puTa485.html>p485</a></td></tr></table>
</div></body></html>
