<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3861.html>p3861</a></td><td>p3862</td><td><a class=puTa_lanke href=puTa3863.html>p3863</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">2 3 5</FONT></p>
<p><FONT FACE="TimesNewRoman, Times, serif" SIZE="3">4 6 9</FONT></p>
<BR>
<p><FONT FACE="SHREE902, SHREE, sans-serif" SIZE="3">(ఖేత్రీ మహారాజుకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">బేలూర్‌ మఠం,&nbsp;<BR>డిసెంబర్‌ 15, 1898.</FONT></p>
<p><FONT FACE="SHREE900, SHREE, sans-serif" SIZE="3">ప్రభు మహాశయా,</FONT></p>
<p><FONT FACE="SHREE900, SHREE, sans-serif" SIZE="3">దయాపూరితమైన మీ ఉత్తరం ‘దులిచందు’మీద మీరు పంపిన&nbsp;<BR>రూ. 500/- ఆర్డరు (చెక్కు) అందినవి. ఇప్పుడు నాకు కొంచెం కులాసాగా&nbsp;<BR>ఉంది. ఈ స్వస్థత యిలాగే నిలిచి ఉంటుందో లేదో తెలియదు.</FONT></p>
<p><FONT FACE="SHREE900, SHREE, sans-serif" SIZE="3">నేను విన్నట్లుగా ఈ శీతాకాలంలో మీరు కలకత్తాలో ఉంటారా? కొత్త&nbsp;<BR>‘వైస్రాయ్‌’కి తమ గౌరవాభినందనలు తెలుపటానికి అనేకమంది రాజాలు వస్తు-&nbsp;<BR>న్నారు. ‘సికార్‌’ మహారాజా యిప్పుడే యిక్కడ ఉన్నాడని పత్రికల ద్వారా&nbsp;<BR>తెలుసుకున్నాను.</FONT></p>
<p><FONT FACE="SHREE900, SHREE, sans-serif" SIZE="3">మీ కోసం మీ వారి కోసం సదా ప్రార్థించే</FONT></p>
<p><FONT FACE="SHREE900, SHREE, sans-serif" SIZE="3">పరమేశ్వరునిలో, మీ వివేకానంద.</FONT></p>
<p><FONT FACE="TimesNewRoman, Times, serif" SIZE="3">4 7 0</FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీమతి ఓల్‌బుల్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">వైద్యనాథం, దేవఘర్‌,&nbsp;<BR>డిసెంబర్‌ 29, 1898.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన ధీరమాతా,</FONT></p>
<p><FONT FACE="SHREE900, SHREE, sans-serif" SIZE="3">నిన్ను అనుసరించటానికి నా అశక్తతను గురించి నీ కిదివరకే తెలుసు. నీతో&nbsp;<BR>రావటానికి తగిన శక్తిని పుంజుకోలేకపోతున్నాను. ఊపిరితిత్తుల్లో శ్లేష్మం యింకా&nbsp;<BR>ఉంది. అదే నన్ను ప్రయాణానికి అశక్తుణ్ణి చేసింది. మొత్తంమీద యిక్కడ నా&nbsp;<BR>ఆరోగ్యం బాగుపడుతుందని ఆశిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">నా బంధువు </FONT><FONT FACE="TimesNewRoman, Times, serif" SIZE="2">(cousin)</FONT><FONT FACE="SHREE900, SHREE, sans-serif" SIZE="3"> తదేకదీక్షతో మనస్సును స్వాధీనపరచుకొంటోంది.&nbsp;<BR>బెంగాలీ వాఙ్మయం యివ్వగలిగినదంతా, అందులోనూ ముఖ్యంగా తత్వశాస్త్రం&nbsp;<BR>ఆమెకు తెలుసు. తన పేరు ఇంగ్లీషులోను, రోమన్‌ అక్షరాల్లోను సంతకం&nbsp;<BR>చేయటం ఆమె యిదివరకే నేర్చుకుంది. ఆమెకు బోధించటం బుద్ధికి నిజమైన&nbsp;<BR>పరిశ్రమ. అందువల్ల ఆ పనినుండి వెనుదిరిగాను. నా కాలాన్ని నిర్వ్యాపారంగా&nbsp;<BR>గడపటానికి ప్రయత్నిస్తూ, బలవంతంగా విశ్రాంతి తీసుకోటానికి యత్ని&nbsp;<BR>స్తున్నాను.</FONT></p>
<hr class="puTa_virupu">
<table><tr><td><a class=puTa_lanke href=puTa3861.html>p3861</a></td><td>p3862</td><td><a class=puTa_lanke href=puTa3863.html>p3863</a></td></tr></table>
</div></body></html>
