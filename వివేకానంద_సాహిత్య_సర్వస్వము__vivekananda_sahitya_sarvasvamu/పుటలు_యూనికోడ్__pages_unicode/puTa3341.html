<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3340.html>p3340</a></td><td>p3341</td><td><a class=puTa_lanke href=puTa3342.html>p3342</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>^</FONT></p>
<p><FONT FACE="SHREE900, SHREE, sans-serif" SIZE="3">‘డెట్రాయిట్‌’లో ప్రచురించినవి తప్ప, నా దగ్గర యితర ప్రచురితాలు లేవు. నా&nbsp;<BR>దగ్గర ఉన్నవాటిని ఆయనకు పంపుతాను. నీకేమైనా కొన్ని వేరే దొరికితే,&nbsp;<BR>నీకు వీలుగాను, అనుకూలంగాను ఉంటే వాటిని ఆయనకు పంపు. ఆయన&nbsp;<BR>చిరునామా నీకు తెలుసనుకుంటాను. ఖేత్రీ మహారాజుగారు, రాజపుటానా&nbsp;<BR>ఇండియా. ఈ ఉత్తరం పవిత్రమైన మీ కుటుంబంవారు మాత్రమే చదువ&nbsp;<BR>దగింది.</FONT></p>
<p><FONT FACE="SHREE900, SHREE, sans-serif" SIZE="3">‘బ్రీడు’ సతి కోపంతో మండిపోతూ నా కొక ఉత్తరం వ్రాసింది. కాని,&nbsp;<BR>ఈరోజు నా కొక టెలిగ్రాం పంపుతూ, నన్ను వచ్చి ఒక వారం తన అతిథిగా&nbsp;<BR>ఉండమని కోరింది. దీనికి ముందు న్యూయార్క్‌నుండి ‘స్మిత్‌’ సతి, నన్ను&nbsp;<BR>అక్కడకు రమ్మని ఆహ్వానించింది. ఈ ఉత్తరం కుమారి ‘హెలెన్‌గౌడ్‌’, మరొక&nbsp;<BR>డా...తరఫున వ్రాసింది. ‘లిన్‌’ క్లబ్‌వారు నన్ను వచ్చే నెల 17 వ తేదీన రమ్మని&nbsp;<BR>ఆహ్వానించటంచేత, మొదట న్యూయార్క్‌ వెళ్లి, తర్వాత ‘లిన్‌’లో ప్రసంగ&nbsp;<BR>సమయానికి అక్కడికి వెళ్తాను.</FONT></p>
<p><FONT FACE="SHREE900, SHREE, sans-serif" SIZE="3">వచ్చే సంవత్సరం నేను వెళ్ళిపోని పక్షంలో నేను ‘అనిస్‌క్వాం’ వెళ్దామను-&nbsp;<BR>కొంటున్నాను. అక్కడ ‘బాగ్లేసతి’ ఒక చక్కని బంగళా ఏర్పాటు చేసింది. బాగ్లే-&nbsp;<BR>సతి నన్ను యిక్కడనుండి వెళ్ళవద్దని నిర్బంధిస్తోంది. ఆమె మంచి ఆధ్యాత్మిక&nbsp;<BR>పరాయణురాలు. ‘పామర్‌’గారు తాగుతాడుగాని, చాల మంచివాడు. ఇంతకంటె&nbsp;<BR>ఎక్కువ ఏం వ్రాయగలను? నేను శారీరకంగాను, మానసికంగాను మంచి ఆరో-&nbsp;<BR>గ్యంలో ఉన్నాను. నా ప్రియతమ సోదరీమణులారా! మీ రందరు భగవదనుగ్రహ&nbsp;<BR>పాత్రు లగుదురుగాక! మరొక మాట! ‘షెర్మన్‌’ సతి నాకు అనేక వస్తువులను&nbsp;<BR>బహూకరించింది. వాటిలో ముఖ్యం గోళ్ళు కత్తిరించుకొనే సెట్‌, ఉత్తరాల పెట్టె,&nbsp;<BR>ఒక పుస్తకాల సంచి ఉన్నాయి. నేను వాటిలో ముఖ్యంగా ముత్యాలతో పొదిగిన&nbsp;<BR>పిడిగల గోళ్ళు కత్తిరించే సెట్‌ వద్దన్నా నేను దాన్ని తీసుకోవాలని పట్టు&nbsp;<BR>పట్టింది. దాన్ని ఏం చేయాలో నాకు అర్థమవటంలేదు. భగవంతుడు వారందరిని&nbsp;<BR>ఆశీర్వదించుగాక! ముఖ్యంగా నాకు ఆమె ఒక సలహా యిచ్చింది - ఈ ఆఫ్రికా&nbsp;<BR>దుస్తులను ధరించి సంఘంలోకి ఎప్పుడూ పోకూడదని. ఇప్పుడు నేను&nbsp;<BR>సంఘానికి చెందినవాడనయ్యాను. భగవంతుడా ముందేమి జరుగనుందో?&nbsp;<BR>ఎక్కువ రోజులు బ్రతికితే వింత అనుభవాలు కలుగుతాయి! మీ కందరికి, నా&nbsp;<BR>పవిత్రకుటుంబం వారి కందరికి నా అనిర్వచనీయమైన ప్రేమ.</FONT></p>
<p><FONT FACE="SHREE900, SHREE, sans-serif" SIZE="3">మీ సోదరుడు</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3340.html>p3340</a></td><td>p3341</td><td><a class=puTa_lanke href=puTa3342.html>p3342</a></td></tr></table>
</div></body></html>
