<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2984.html>p2984</a></td><td>p2985</td><td><a class=puTa_lanke href=puTa2986.html>p2986</a></td></tr></table>

<p><FONT FACE="SHREE900, SHREE, sans-serif" SIZE="3">స్వామీజీ: అయితే, నీవుచెప్పే దేమిటి? నీవు శాస్త్రాధ్యయనం చేశావు. నా&nbsp;<BR>ఆశ, విశ్వాసం మీవంటివారి మీదనే ఉంది. యథార్థ దృష్టితో నా మాటలను&nbsp;<BR>అర్థంచేసుకో. సరిగా అర్థం చేసుకొని ఆ ప్రకారంగా మీరు కార్యారంభులుకండి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కాని, మహాశయా! మా మాటలు ఎవరు వింటారు? మన దేశ-&nbsp;<BR>స్థులు మా మాటలను ఎందుకంగీకరిస్తారు?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నిజంగా నువ్వు వారికి నచ్చచెప్పగల్గితే, నీవు బోధించిన దాన్ని,&nbsp;<BR>నీవు ఆచరించ గలిగితే, వారు తప్పకుండా అంగీకరించి తీరుతారు. అలా&nbsp;<BR>చేయకుండా పిరికిపందలాగా శ్లోకాలను చిలక పలుకుల్లాగా వల్లించావంటే నీవు&nbsp;<BR>శాస్త్రాలు ఏకరువుపెట్టేవాడివే అవుతావుగాని, ఆచరణలో కనపరిచే వాడివి కావు.&nbsp;<BR>అప్పుడు నిన్నెవరు లక్ష్యపెడతారు? నీమాట లెవరు వింటారు?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: సంఘ సంస్కరణనుగూర్చి క్లుప్తంగా కొంత సలహా చెప్పండి.&nbsp;<BR>స్వామీజీ: ఎందుకు? నీకు కావలసినంత సలహా యిచ్చాను. కొంచెమైనా&nbsp;<BR>యిప్పుడు ఆచరణలో పెట్టు. నీవు శాస్త్రాధ్యయనం చేయటం, నా మాటలు&nbsp;<BR>వినటం జయప్రదమైందని లోకానికి తెలియనీ. మనుధర్మశాస్త్రాలు, అనేక&nbsp;<BR>యితర గ్రంథాలు కుప్పలుతెప్పలుగా చదివావు కదా - వాటి అసలు ప్రయోజన&nbsp;<BR>మేమిటి? ఆ ప్రయోజనాన్ని చెక్కుచెదరకుండ ఉంచి, వాటిలోని సారభూత-&nbsp;<BR>మైన సత్యాలను నేటికాలానికి తగినట్లుగా, ప్రాచీన ఋషులు చేసినట్లు సూత్ర-&nbsp;<BR>నిబద్ధం చేయి. ఈ సూత్రాలను భారతదేశమంతటా అన్నిజాతులవారు, అన్ని&nbsp;<BR>సంప్రదాయాలవారు అనుసరించి బాగుపడేట్లు శ్రద్ధ వహించు. అటువంటి&nbsp;<BR>ఒక స్మృతిని రచించు. నేను దాన్ని సవరిస్తాను.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! అదంత సులభమైన పని కాదు, అలాంటి స్మృతిని&nbsp;<BR>రచించినా దాన్ని అంగీకరిస్తారా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఎందుకు అంగీకరించరు? దాన్ని నీవు రచించు. ‘‘కాలో-&nbsp;<BR>హ్యయం నిరవధి ర్విపులాచ పృథ్వీ’’ ‘‘కాలం అనంతమైంది. భూమి విశాల-&nbsp;<BR>మైంది.’’ కాబట్టి నీవు సక్రమ విధానంలో వ్రాశావంటే, దాన్ని అంగీకరించే&nbsp;<BR>రోజు వచ్చి తీరుతుంది. మీరందరు ఒకానొక కాలంలో వేదఋషులు. ఇప్పుడు&nbsp;<BR>వేరే రూపాల్లో వచ్చారు. అంతే! మీలో అప్రతిహతమైన శక్తి ఉందని నాకు పగటి&nbsp;<BR>వెలుగులాగా విస్పష్టంగా ద్యోతకమౌతున్నది. ఆ శక్తిని మేల్కొల్పండి. లేవండి!&nbsp;<BR>లేవండి! కార్యధురీణులు కండి! నడుములు బిగించండి! అశాశ్వతమైన సిరి&nbsp;<BR>సంపదలతోను పేరుప్రతిష్ఠలతోను ఏం చేస్తారు? నేనేమి తలుస్తున్నానో నీకు&nbsp;<BR>తెలుసా? నేను ముక్తిని, గిక్తిని లెక్కచేయను. మీ అందరిలో అటువంటి</FONT></p>
<hr class="puTa_virupu">
<table><tr><td><a class=puTa_lanke href=puTa2984.html>p2984</a></td><td>p2985</td><td><a class=puTa_lanke href=puTa2986.html>p2986</a></td></tr></table>
</div></body></html>
