<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1489.html>p1489</a></td><td>p1490</td><td><a class=puTa_lanke href=puTa1491.html>p1491</a></td></tr></table>
<p><FONT FACE="SHREE900, SHREE, sans-serif" SIZE="3">ముక్తికి సోపానాలు</FONT></p>
<p><FONT FACE="SHREE900, SHREE, sans-serif" SIZE="3">261</FONT></p>
<p><FONT FACE="SHREE900, SHREE, sans-serif" SIZE="3">పాతపడిపోయాయి. కాబట్టి వారికి క్రొత్తరకమైన సుఖాలు కావాలి. క్షణకాలపు&nbsp;<BR>నరముల తృప్తికై ప్రతిరోజు వారెన్నెన్ని పిచ్చి వస్తువులను కనుగొంటున్నారో? ఆ&nbsp;<BR>తృప్తి కలిగిన వెంటనే దానికి విపరీత ఫలంకూడ ఎలా కలుగుతోందో మీరు&nbsp;<BR>చూడటం లేదూ? ప్రజలలో అధిక సంఖ్యాకులు గొర్రెలమంద వంటివారు.&nbsp;<BR>ముందుపోతున్న గొర్రె గోతిలో పడితే, వెనుక వస్తున్న గొర్రెలుకూడ ఆ గోతి-&nbsp;<BR>లోనికే దూకుతాయి. వాని మెడలు విరుగుతాయి. అదేవిధంగా సంఘంలోని ఒక&nbsp;<BR>పెద్ద, ఏ పని చేస్తాడో ఆ పనినే తక్కిన వారంతా గుడ్డిగా చేస్తారు. తామేమి&nbsp;<BR>చేస్తున్నది వా రాలోచించరు. ప్రాపంచిక విషయాలు అసారాలని గుర్తించటానికి&nbsp;<BR>ప్రారంభించగానే, తాను మాయ చేతి ఆటబొమ్మగాగాని, మాయాకర్షణలకు&nbsp;<BR>గురిగాగాని వుండకూడదన్న భావం మనిషికి కలుగుతుంది. అది కేవలం బానిస&nbsp;<BR>తనమే కదా? దయతో నాలుగు మాటలు చెప్పగానే, మానవుడు నవ్వడానికి&nbsp;<BR>ప్రారంభిస్తాడు. కటువులైన మాటలు నాలుగు చెవిని పడగానే ఏడవ నారంభి-&nbsp;<BR>స్తాడు. పట్టెడన్నానికి అతడు బానిస. ఒక్కసారి పీల్చుకొనుపాటి గాలికి బానిస.&nbsp;<BR>పేరుకు, ప్రతిష్ఠకు బానిస. ఇలా అతడు బానిసత్వానికి మధ్యన పడివున్నాడు.&nbsp;<BR>యథార్థ మానవుడు, ఈ బానిసతనానికి లోపల పూడుకొనిపోయి వున్నాడు.&nbsp;<BR>మానవుడని మీరు పేర్కొనేది బానిసనే. ఈ బానిసతనాన్ని గుర్తించినప్పుడు&nbsp;<BR>స్వాతంత్య్రం కావాలన్న కోర్కె కలుగుతుంది. తీవ్రమైన కోర్కె కలుగుతుంది.&nbsp;<BR>నిప్పుకణికను నెత్తిమీద పెట్టినప్పుడు దానిని త్రోసివేయడానికై మానవుడెంత&nbsp;<BR>అల్లాడిపోతాడో చూడండి. మాయకు తాను బానిసగా వున్నానని నిజం తెలిసి&nbsp;<BR>కొన్నవాడుకూడ బంధ విముక్తికై అంతగా ఆత్రుతపడతాడు.</FONT></p>
<p><FONT FACE="SHREE900, SHREE, sans-serif" SIZE="3">మముక్షుత్వం (మోక్షం పొందాలన్న కోరిక) అంటే ఏమో మనమిప్పుడు&nbsp;<BR>గుర్తించాం. దీని తరువాతి సాధనకూడ చాలా కఠినమే. అది నిత్యానిత్య&nbsp;<BR>వివేకం. ఏది సత్యమో, ఏది అసత్యమో, ఏది నిత్యమో, ఏది తాత్కాలికమో&nbsp;<BR>వివేకించడం. దేవుడొక్కడే నిత్యుడు. తక్కినదంతా క్షణభంగురమే. అంతా నశిం-&nbsp;<BR>చిపోతుంది. దేవతలు చనిపోతారు; మానవులు మరణిస్తారు. పశువులు,&nbsp;<BR>భూములు అంతరిస్తాయి. సూర్యచంద్రులు, నక్షత్రాలు నశిస్తాయి. ప్రతివస్తువు&nbsp;<BR>అనుక్షణం మారిపోతూ వుంటుంది. నేడు పర్వతాలుగా వున్నవి నిన్న&nbsp;<BR>సముద్రాలుగా వున్నవి. మళ్లీ అవి రేపు సముద్రాలవుతాయి. సర్వం పరిణామంగా&nbsp;<BR>వుంది. సమస్త విశ్వం మార్పులకుప్ప. కాని ఏనాటికీ మార్పు చెందని వాడొక-&nbsp;<BR>డున్నాడు. అతడే భగవంతుడు. మనమతని నెంతగా సమీపిస్తే, మనకు&nbsp;<BR>పరిణామమంత తక్కువవుతుంది; మన మీది మాయ ప్రభావమంత తగ్గి</FONT></p>
<hr class="puTa_virupu">
<table><tr><td><a class=puTa_lanke href=puTa1489.html>p1489</a></td><td>p1490</td><td><a class=puTa_lanke href=puTa1491.html>p1491</a></td></tr></table>
</div></body></html>
