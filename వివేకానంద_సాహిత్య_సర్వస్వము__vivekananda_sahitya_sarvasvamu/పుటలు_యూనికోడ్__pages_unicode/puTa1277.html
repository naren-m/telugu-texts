<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1276.html>p1276</a></td><td>p1277</td><td><a class=puTa_lanke href=puTa1278.html>p1278</a></td></tr></table>
<p><FONT FACE="SHREE900, SHREE, sans-serif" SIZE="3">48 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">నిగ్రహింపకపోతే, ఇద్దరు ఒకటిగా కలిసి ఎలా జీవించగలరు? నిగ్రహించుకోవాలి&nbsp;<BR>అన్న తలపున కిదే మూలం. సాంఘికజీవనమంతా ఈ నిగ్రహం మీదనే ఆధార&nbsp;<BR>పడివుంది. ఈ సహననిగ్రహాలు నేర్వనివారి జీవితాలు, దుర్భర క్లేశమయంగా&nbsp;<BR>వుంటాయని మనకు తెలుసు.</FONT></p>
<p><FONT FACE="SHREE900, SHREE, sans-serif" SIZE="3">ఈ పారమార్థిక భావాలు ఉదయించడంతోనే మానవబుద్ధికి ఇంకా&nbsp;<BR>ఉన్నతం, ఇంకా నైతికం అయిన మరేదో ఒకటి స్ఫురించింది. హద్దు పద్దులు&nbsp;<BR>లేక, పోరాటాలకలవడి, మద్య మాంసాలకు దాసులై, గాఢ మద్యమందలి, వేపుడు&nbsp;<BR>మాంసమందలి వాసనలచేగాని సంతృప్తినొందకుండిన దేవతలు ఇప్పుడు&nbsp;<BR>వెగటుగా తోచారు. ఇంద్రుడు ఒక్కొక్కసారి తప్పతాగి, నేలపైబడి అపస్మార&nbsp;<BR>ప్రలాపాలాడుతూ వుంటాడు. ఇట్టి దేవతల పట్ల అసహ్యం మొదలైంది. ఇటు-&nbsp;<BR>వంటి పనులకు మూలమైన ఉద్దేశాలేమో విచారించడం ప్రారంభమైంది. ఈ&nbsp;<BR>విచారణకు దేవతలుకూడ గురయ్యారు. వారి చర్యలకు తగు సమాధానమేమీ&nbsp;<BR>లభించలేదు. అందువల్ల ఆ గుణాలు గల దేవతలు పరిత్యజింపబడ్డారు. అంటే&nbsp;<BR>దేవతలను గూర్చిన ఆశయాలు ఉన్నతాలయ్యాయి. తొల్లిటి దేవతల సర్వ&nbsp;<BR>గుణాలను, సర్వచర్యలను పరిశీలించి తమకు అసంగతంగా తోచినవానిని&nbsp;<BR>పరిత్యజించి, నిరాక్షేపంగా తోచినవానిని ఉంచి, వాని నన్నిటిని చేర్చి, దేవదేవుడు&nbsp;<BR>అనే, ఒక్క దేవుని కల్పించుకొన్నారు. ఈ దేవుడు కేవల శక్తిమంతుడు మాత్రమే&nbsp;<BR>కాడు. అంతకన్న ఆధిక్యమవసరమయ్యెను. అతడు నీతిప్రధానుడు. మానవు-&nbsp;<BR>లన్న అతనికి ప్రేమ. వారి కతడు ఉపకారి. కాని దేవుని దేవత్వం మాత్రం అలాగే&nbsp;<BR>నిలిచివుండింది. కానీ నైతికంగా అతనిని ఇప్పుడు ఉన్నతుణ్ణి చేశారు. అతని&nbsp;<BR>శక్తినికూడ అధికం చేశారు. లోకంలో అంతకన్న నీతిపరిపూర్ణుడు లేడు. అతడు&nbsp;<BR>సర్వ శక్తివంతుడు.</FONT></p>
<p><FONT FACE="SHREE900, SHREE, sans-serif" SIZE="3">కాని, ఈ అతుకుల పనివల్ల కార్యసిద్ధి కాలేదు. విస్తరణ మధికమైనకొద్దీ&nbsp;<BR>పరిష్కరింప వలసిన సమస్యకూడ గాఢంకాజొచ్చింది. దేవుని గుణాధిక్యత&nbsp;<BR>పదింతలైతే, వానిని గూర్చిన సంశయాలు వేయింతలయ్యాయి. ఈ సర్వేశ్వరుని&nbsp;<BR>బాధ్యతతో పోల్చిచూస్తే, జిహోవా బాధ్యత కొద్దిపాటిది. ఈ చిక్కు, ఇప్పటికీ&nbsp;<BR>వుంది. ప్రేమ పరిపూర్ణుడు, శక్తి పరిపూర్ణుడు అయిన సర్వేశ్వరుని పరిపాల-&nbsp;<BR>నంలో ప్రపంచంలో ఘోర సంఘటనలు ఎందుకు నిలిచివున్నాయి? సుఖం&nbsp;<BR>కంటే, దుఃఖాలు ఇంత అధికంగా వుండటానికి కారణమేమి? మేలుకన్నా, కీడు&nbsp;<BR>ఇంత ఎక్కువగా ఎందుకుంది? ఈ ప్రశ్నలన్నీ మరచిపోయినా, ప్రపంచం ఘోర-&nbsp;<BR>హింసామయం అనే సత్యాన్ని మరచిపోవడం ఎలా? ‘‘ఇదిగో పసుపు, ఇదిగో&nbsp;<BR>ముసుగు’’ అని ఆశలు కల్పించి, నేలపాలుచేసే ఘోర నరకమిది. మన హృదయ</FONT></p>
<hr class="puTa_virupu">
<table><tr><td><a class=puTa_lanke href=puTa1276.html>p1276</a></td><td>p1277</td><td><a class=puTa_lanke href=puTa1278.html>p1278</a></td></tr></table>
</div></body></html>
