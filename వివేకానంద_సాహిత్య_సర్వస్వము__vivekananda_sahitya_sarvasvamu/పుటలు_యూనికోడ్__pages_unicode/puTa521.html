<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa520.html>p520</a></td><td>p521</td><td><a class=puTa_lanke href=puTa522.html>p522</a></td></tr></table>

<p><FONT FACE="TimesNewRoman, Times, serif" SIZE="2">1 0 6</FONT></p>
<p><FONT FACE="SHREE900, SHREE, sans-serif" SIZE="3">వంతుడు. వృద్ధాప్యంలో అడుగుపెడుతున్నవారే అదృష్టాన్ని గూర్చి మాట్లాడ&nbsp;<BR>తారు. యువకులు సాధారణంగా జ్యోతిష్యం వద్దకు వెళ్లరు. మనం గ్రహాల&nbsp;<BR>ప్రభావం కింద వుండవచ్చును. కాని దాన్ని మనమంతగా లెక్కపెట్టకూడదు.&nbsp;<BR>‘‘నక్షత్రాలను గుణించడమనే విద్యచేత, అలాంటి ఇతర ఉపాయాలచేత పొట్ట-&nbsp;<BR>పోసుకునే వారిని దూరంగా వుంచాలి’’ అని బుద్ధుడన్నాడు. హిందువులై జన్మిం-&nbsp;<BR>చిన వారిలో అతడు మహోన్నతుడు. కాబట్టి అతడు చెప్పింది నిజమై వుండాలి.&nbsp;<BR>నక్షత్రాలు రావచ్చు. దాని వలన ఏమి హాని? ఒక నక్షత్రం నా జీవితాన్ని కలత&nbsp;<BR>పరచ గలిగితే అది ఒక గుడ్డిగవ్వకు లెక్కకాదు. జ్యోతిష్యం వంటి రహస్య విష-&nbsp;<BR>యాలు సాధారణంగా దుర్బల మనస్సుకు చిహ్నమని మీరు తెలుసుకోండి.&nbsp;<BR>కాబట్టి మన మనస్సులలో అది అధికమైతే ఒక వైద్యుణ్ణి సంప్రదించి, పథ్యంచేసి&nbsp;<BR>విశ్రాంతి తీసుకోండి.</FONT></p>
<p><FONT FACE="SHREE900, SHREE, sans-serif" SIZE="3">మన కళ్లకు కనబడే విషయాల అంతరార్థం దాని స్వభావం వలననే&nbsp;<BR>మనం తెలుసుకోగలిగినప్పుడు, దానికోసం బైట వెదకటం తెలివితక్కువ.&nbsp;<BR>ప్రపంచం తన అర్థాన్ని తానే తెలిపేటప్పుడు దాని కోసం బైటకుపోవటం అవి-&nbsp;<BR>వేకం. మానవుడి శక్తిచేతనే తెలుసుకోలేని మానవజీవితంలో ఏ విషయమైనా&nbsp;<BR>మీరు చూశారా? కాబట్టి నక్షత్రాల వద్దకు, ఇతర విషయాల జోలికి వెళ్లటం&nbsp;<BR>వలన లాభం ఏమిటి? నా ప్రస్థుత పరిస్థితికి నా కర్మే సరైన కారణం. క్రీస్తును&nbsp;<BR>గురించీ అంతే. అతడి తండ్రి కేవలం ఒక వడ్రంగి అని మనకు తెలుసు. అతడి&nbsp;<BR>శక్తిని గురించి తెలుసుకోవడానికి ఇతరుల వద్దకు మనం పోనవసరం లేదు. అతడు&nbsp;<BR>తన పూర్వజన్మ కర్మఫలంగా అలా జన్మించాడు. తాను పూర్వం ఎన్నో జంతు&nbsp;<BR>దేహాలను పొంది, చివరకు బుద్ధత్వం పొందానని బుద్ధుడు చెప్పేవున్నాడు. కాబట్టి&nbsp;<BR>జీవితాన్ని అర్థం చేసుకోడానికి నక్షత్రాల జోలికి పోవడంలో ఉపయోగమేమిటి?&nbsp;<BR>వాటికి కొంత ప్రభావం వుండొచ్చును. కాని వాటివలన భయపడటం కంటే&nbsp;<BR>వాటిని లెక్కపెట్టకపోవటమే మన విధ్యుక్త ధర్మం. నేను ప్రబోధించే వాటిలో&nbsp;<BR>ఒక్కదాన్ని వక్కాణించి చెబుతాను. ఆధ్యాత్మిక, మానసిక, శారీరక దౌర్బల్యం&nbsp;<BR>కలిగించే దేనినికూడా నీ కాలి బొటనవ్రేలితోనైనా తాకవద్దు. మానవుడిలో&nbsp;<BR>సహజంగానే అంతర్గతమైన శక్తి ప్రకటనే మతం. అనంతశక్తి వున్న ఒక స్ప్రింగ్‌&nbsp;<BR>యీ చిన్న శరీరంలో వుంది. ఆ శక్తి ప్రకటితమయ్యే కొద్దీ యీ దేహాలన్నీ చాల-&nbsp;<BR>కున్నాయి. కనుక అది వాటిని పారేసి ఉన్నత దేహాలను ధరిస్తూంది.&nbsp;<BR>ఇదే మానవుడి లేక మతం యొక్క, నాగరికత యొక్క, అభ్యుదయం యొక్క&nbsp;<BR>చరిత్ర. బద్ధుడైన ప్రొమీధియస్‌ స్వయంగా బంధముక్తుడౌతున్నాడు. అది&nbsp;<BR>నిరంతర బల ప్రదర్శనమే. జ్యోతిషంలాంటి భావనలలో కొంత సత్యం&nbsp;<BR>వుండటం నిజమైనా వాటిని విడిచివెయ్యాలి.</FONT></p>
<hr class="puTa_virupu">
<table><tr><td><a class=puTa_lanke href=puTa520.html>p520</a></td><td>p521</td><td><a class=puTa_lanke href=puTa522.html>p522</a></td></tr></table>
</div></body></html>
