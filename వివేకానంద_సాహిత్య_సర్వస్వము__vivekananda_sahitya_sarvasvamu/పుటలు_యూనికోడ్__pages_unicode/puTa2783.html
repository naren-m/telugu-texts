<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2782.html>p2782</a></td><td>p2783</td><td><a class=puTa_lanke href=puTa2784.html>p2784</a></td></tr></table>
<p><FONT FACE="SHREE900, SHREE, sans-serif" SIZE="3">పవహారిబాబా జీవిత సంగ్రహం</FONT></p>
<p><FONT FACE="TimesNewRoman, Times, serif" SIZE="2">3 4 7</FONT></p>
<p><FONT FACE="SHREE900, SHREE, sans-serif" SIZE="3">ఈయన జీవితంలో భారతదేశంలోని అనేక యోగిపుంగవుల జీవితాలలో&nbsp;<BR>మాదిరే, బాహ్యాడంబరం ఏమీ లేదు. ధర్మం ఆచరించి చూపించదగిందిగాని&nbsp;<BR>వట్టిమాటలతో చెప్పడంవల్ల ప్రయోజనంలేదు. చిరకాల అభ్యాసంవల్ల మనస్సు&nbsp;<BR>పరిపక్వమైనవారికి మాత్రమే బ్రహ్మానుభూతి కలుగుతుందని భారతీయుల&nbsp;<BR>సిద్ధాంతం. దీనికి పవహారీబాబా జీవితం మరొక ఉదాహరణ. ఇలాటి మహాను-&nbsp;<BR>భావులు తమకు తెలిసింది నోటితో చెప్పడానికి ఏమాత్రం యిష్టపడరు. వట్టి&nbsp;<BR>మాటలవల్ల ప్రయోజనంలేదనీ, ఆంతరంగిక సాధనవల్లనే ఆధ్యాత్మికానుభూతి&nbsp;<BR>కలుగుతుందనీ వారి గట్టినమ్మకం. మతోద్దేశం, సాంఘిక ప్రవర్తన తీర్చిదిద్దటం&nbsp;<BR>కాదు. మతమంటే యీ జీవితంలోనే సత్పదార్థాన్ని స్వస్వరూపంలో ప్రత్యక్షీక&nbsp;<BR>రించుకోటానికి చేసే తీవ్రసాధన. వారు యీ క్షణంకంటె ఉత్తరక్షణం బలీయ-&nbsp;<BR>మని అంగీకరించరు. ఈ మహాకాలంలో ప్రతిక్షణమూ ఒకదాని కొకటి తుల్య-&nbsp;<BR>మైనదే. అందుచేత ఎప్పుడో మరణించాక ముక్తిపొందదగిన దన్నమాటను వారు&nbsp;<BR>ఒప్పుకోరు. ఇప్పుడే, యిక్కడే మనం ఆధ్యాత్మికానుభవం పొంది తీరాలని&nbsp;<BR>అంటారు.</FONT></p>
<p><FONT FACE="SHREE900, SHREE, sans-serif" SIZE="3">నే నొకసారి ‘‘ఈ లోకానికి సేవ చెయ్యటానికై మీరు యీ గుహను దాటి&nbsp;<BR>బైటికి రాకూడదా?’’ అని అడిగాను. ఆయన తన స్వాభావిక వినయంతో&nbsp;<BR>సున్నితమైన హాస్యాన్ని మేళవించి యిలా బదులిచ్చారు:</FONT></p>
<p><FONT FACE="SHREE900, SHREE, sans-serif" SIZE="3">‘‘ఒక దుర్మార్గుడొక పెద్దనేరం చేసి పట్టుబడ్డాడు. అందుకు శిక్షగా వాడి&nbsp;<BR>ముక్కును కోసి విడిచిపెట్టారు. ముక్కు లేకపోవటంతో వాడు సిగ్గుపడి బైట-&nbsp;<BR>ప్రపంచంలో వుండలేక ఒక అడవిలోకి పారిపోయి అక్కడ ఒక పులిచర్మం పరచి&nbsp;<BR>దానిమీద కూర్చుని, ఎవరైనా అటుకేసి వస్తున్నప్పుడల్లా ధ్యానంలో నిమగ్నుడై-&nbsp;<BR>నట్లు నటించేవాడు. దీనితో ప్రజలు దూరంగా వుండటానికి బదులు గుంపులు&nbsp;<BR>గుంపులుగా అతడి వద్దకు వచ్చి సన్మానించేవారు. ఈ విధంగా అడవిలో&nbsp;<BR>వుండటం అతడికి మళ్లీ ఎంతోసుఖంగా వుంది. ఇలా సంవత్సరాలు గడిచాయి.&nbsp;<BR>చిట్టచివరికి అతనిచుట్టూ చేరిన ప్రజలు యీ మౌనయోగిని ఏదైనా చెప్పవల-&nbsp;<BR>సిందని అభ్యర్థించారు. వారిలో ఎక్కువగా ఒక యువకుడు ఉపదేశం చెయ్యమని&nbsp;<BR>యీ యోగిని తొందర పెట్టసాగాడు. ఇంకేమైనా ఆలస్యంచేస్తే ఈ వున్నగౌరవం&nbsp;<BR>దెబ్బతినే పరిస్థితి ఏర్పడుతుంది. ఆ యువకుడు అంతగా తొందరపెట్టాడు.&nbsp;<BR>అందువల్ల ఒకరోజు స్వామి మౌనాన్ని త్యజించి ఆ యువకుడితో ‘‘బాబూ రేపు&nbsp;<BR>పొద్దున్న పదునైన కత్తి నొకదాన్ని తీసుకురా’’ అన్నాడు. ఆ యువకుడు తన&nbsp;<BR>జీవితాశయం సిద్ధిస్తుందని ఆనందంతో మరునాడు కత్తి తీసుకొచ్చాడు. ఈ&nbsp;<BR>ముక్కిడి యోగి వాణ్ణి అడవిలో ఒక నిర్జనప్రాంతానికి తీసుకెళ్లి ఆ కత్తితో</FONT></p>
<hr class="puTa_virupu">
<table><tr><td><a class=puTa_lanke href=puTa2782.html>p2782</a></td><td>p2783</td><td><a class=puTa_lanke href=puTa2784.html>p2784</a></td></tr></table>
</div></body></html>
