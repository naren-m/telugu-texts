<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3077.html>p3077</a></td><td>p3078</td><td><a class=puTa_lanke href=puTa3079.html>p3079</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">249</FONT></p>
<p><FONT FACE="SHREE900, SHREE, sans-serif" SIZE="3">సృష్టించుకున్నావు. ఇదే వివేకం. ఇదే వేదాంతం. సాక్షాత్కారం పొందటానికి&nbsp;<BR>ముందు యిది అర్థంకాదు. కాబట్టి సాధకుడు ద్వైతదృష్టితో - అనగా&nbsp;<BR>సత్కర్మలు భగవంతుడు చేయిస్తున్నాడని, దుష్కర్మలు తాను చేస్తున్నాననే దృక్ప-&nbsp;<BR>థంతో ప్రారంభించాలి. చిత్తశుద్ధికి యిది సులభమార్గం కాబట్టి వైష్ణవులలో ఈ&nbsp;<BR>ద్వైతం అంత దృఢంగా ఉన్నట్లు నీకు కన్పిస్తుంది. ప్రారంభంలోనే అద్వైతభావం&nbsp;<BR>పాటించడం చాలాకష్టం. కాని ద్వైత దృక్పథం క్రమంగా అద్వైత సాక్షాత్కారానికి&nbsp;<BR>తీసుకుపోతుంది.</FONT></p>
<p><FONT FACE="SHREE900, SHREE, sans-serif" SIZE="3">కపటం ఎప్పుడూ ప్రమాదకరమైందే. కావాలని ఆత్మవంచన చేసుకో-&nbsp;<BR>కుంటే - అంటే మిక్కిలి చెడ్డపనులుకూడా భగవంతుని ప్రేరణవల్లనే కలిగిందని&nbsp;<BR>హృదయపూర్వకంగా విశ్వసిస్తే - చెడ్డ పనులను అతడిక ఎక్కువకాలం చేయ-&nbsp;<BR>వలసి ఉండదని గట్టిగానమ్ము. అతని మనోమాలిన్యాలన్నీ త్వరలోనే&nbsp;<BR>నశిస్తాయి. దీన్ని మన ప్రాచీన శాస్త్రకారులు బాగా అర్థం చేసుకున్నారు. బౌద్ధ-&nbsp;<BR>మతం క్షీణించటానికి ప్రారంభకాలంలో తాంత్రిక విధానమైన పూజ ప్రారంభ-&nbsp;<BR>మైందని నా ఉద్దేశ్యం. బౌద్ధులు పెట్టే హింసలవల్ల ప్రజలు వైదిక కర్మలను&nbsp;<BR>రహస్యంగా ఆచరించసాగారు. ఒకేసారి రెండు నెలలుపాటు వైదిక కర్మలు చేయ&nbsp;<BR>టానికి అవకాశం లేకపోయినందున వాళ్లు మట్టి ప్రతిమలను చేసి వాటిని&nbsp;<BR>పూజించి వాటిని నీళ్లలో కలిపివేసే వాళ్లు - దాన్ని పూర్తిగా ఒక్కరాత్రిలోనే&nbsp;<BR>ముగించి దాని జాడకూడా కన్పించకుండా చేసేవాళ్లు. మానవుడికి ఒక స్థూల-&nbsp;<BR>ప్రతీక కావాలి. లేకపోతే అతని హృదయం తృప్తిపడదు. కాబట్టి ప్రతి యింట్లో&nbsp;<BR>ఆ ఒక్కరాత్రి యజ్ఞాలు చేయటం ప్రారంభమైంది. కాని మనిషి బుద్ధి&nbsp;<BR>ఇంద్రియభోగపరాయణమైంది. శ్రీరామకృష్ణులు చెప్పినట్లు, ‘‘కొంతమంది పాకీ-&nbsp;<BR>వాడు ప్రవేశించే ద్వారంగుండా యింట్లోకి వస్తారు.’’ కాబట్టి దుష్ట&nbsp;<BR>సంస్కారం కలవాళ్లు ఏ పారమార్థిక కర్మకలాపాన్ని చేయజాలరని తెలుసుకున్న&nbsp;<BR>ఆ కాలపు ఆధ్యాత్మిక గురువులు, అటువంటి దుష్టసంస్కారం కలవాళ్లుకూడా&nbsp;<BR>క్రమంగా మంచిమార్గంలోకి రావటానికి మార్గమేదైనా కావాలని గుర్తించారు.&nbsp;<BR>అటువంటి వాళ్లకోసం విపరీతమైన తాంత్రిక కర్మకలాపాలు ఏర్పడ్డాయి.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: వాళ్లు చెడ్డపనుల్ని మంచిపను లనుకొని ఆచరించసాగారన్నమాట!&nbsp;<BR>అయితే వాళ్లు దుష్టసంస్కారాలను ఎలా తొలగించుకో గలుగుతారు?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఎందుకు తొలగించుకోలేరు? వారి పనులకు వేరే దారి&nbsp;<BR>కల్పించారు. అయితే భగవంతుని సాక్షాత్కరించుకోవాలనే ఉద్దేశ్యంతో వారలా&nbsp;<BR>చేశారు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: ఈ ప్రకారం చేయటం సాధ్యమేనా?</FONT></p>
<hr class="puTa_virupu">
<table><tr><td><a class=puTa_lanke href=puTa3077.html>p3077</a></td><td>p3078</td><td><a class=puTa_lanke href=puTa3079.html>p3079</a></td></tr></table>
</div></body></html>
