<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa862.html>p862</a></td><td>p863</td><td><a class=puTa_lanke href=puTa864.html>p864</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - యౌగిక ప్రాణం</FONT></p>
<BR>
<p><FONT FACE="SHREE900, SHREE, sans-serif" SIZE="3">39</FONT></p>
<BR>
<p><FONT FACE="SHREE900, SHREE, sans-serif" SIZE="3">కుండలిని. కుండలిని అంటే చుట్టుకొనియున్నది - అని అర్థం. ఏకాగ్రంగా&nbsp;<BR>అధ్యయనం చేస్తున్నప్పుడు, ఒక విషయాన్ని తీవ్రంగా ఆలోచిస్తున్నప్పుడు&nbsp;<BR>మూలాధార ప్రాంతంలో వేడి పుడుతుంది. కాబట్టి శేషించిన చలనశక్తి అంతా&nbsp;<BR>దేహంలో ఈ మూలాధార కేంద్రంలోనే కూడియుందని సహేతుకంగా&nbsp;<BR>తెలుస్తోంది. కుండలినీ శక్తిని మేల్కొల్పి, ప్రాణవంతం చేసి, సుషుమ్నలో పైకి&nbsp;<BR>వెళ్లేలా చేస్తే, అప్పుడు ఈ శక్తి ఒక చక్రం తర్వాత మరొక చక్రంపై తన ప్రభావం&nbsp;<BR>చూపుతుంది. ఆ స్థితిలో అత్యద్భుత ప్రతిక్రియ కలుగుతుంది. కుండలినీ శక్తిలో&nbsp;<BR>ఒక సూక్ష్మాంశం నాడీతంతువు నుండి వెళితే, ఆయా కేంద్రస్థానాలు ప్రతిక్రియ&nbsp;<BR>చేస్తాయి. అప్పుడే మనకు స్వప్నం లేదా మానసిక కల్పనలు కలుగుతాయి. అయితే&nbsp;<BR>చాలాకాలం ధ్యానం చేస్తే ఎంతో బలం లభిస్తుంది; ఆ బలంతో కుండలినీ శక్తిని&nbsp;<BR>మొత్తం సుషుమ్నద్వారా పైకి పంపించవచ్చు; అప్పు డా శక్తి అలా పైకి వెళుతూ,&nbsp;<BR>ఆయాకేంద్రాలను తాకుతుంది. అప్పుడు స్వప్నాదుల కన్నా గొప్ప ప్రతిక్రియ&nbsp;<BR>ఏర్పడుతుంది. అదే అతీంద్రియ జ్ఞానం. మెదడు ఇంద్రియానుభవాలకు&nbsp;<BR>కేంద్రస్థానం. కుండలినీశక్తి దీన్ని చేరగానే, మెదడంతా ప్రతిస్పందిస్తుంది. దానితో&nbsp;<BR>పూర్ణచైతన్యప్రకాశ ఆత్మసాక్షాత్కారం లభిస్తుంది. కుండలినీశక్తి పైకి వెళుతూ&nbsp;<BR>ఒక్కొక్క చక్రాన్నే దాటుతూ ఉంటుంది. అలా దాటుతున్నప్పుడు మనసులోని&nbsp;<BR>పొరలు ఒకటొకటిగా తొలగిపోతుంటాయి. అప్పుడు యోగులు విశ్వసూ&nbsp;<BR>క్ష్మరూపాన్ని లేదా కారణరూపాన్ని దర్శిస్తారు. శబ్దాది విషయాల్లో, ఇంద్రి&nbsp;<BR>యానుభవాల్లో వ్యక్తమయ్యే జగత్కారణాలను ప్రత్యక్షంగా చూస్తారు. జగత్కార&nbsp;<BR>ణాలు తెలిస్తే చాలు - కార్యజ్ఞానం తప్పక కలుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి అతీంద్రియ జ్ఞానం - దివ్యజ్ఞానం - ఆత్మ సాక్షాత్కారం పొందాలంటే&nbsp;<BR>కుండలినీశక్తిని జాగృతం చేయటం తప్ప మరోమార్గం లేదు. తాత్త్విక విశ్లేషణతో -&nbsp;<BR>నిత్యానిత్యవస్తు వివేకంతో - ఈశ్వరప్రేమతో - సిద్ధపురుషుల అనుగ్రహంతో - ఇంకా&nbsp;<BR>అనేక మార్గాల్లో కుండలినీశక్తిని జాగృతం చేయవచ్చు. ప్రకృతి కతీతంగా - అలౌకిక&nbsp;<BR>జ్ఞానశక్తులు అక్కడక్కడా వ్యక్తమవుతుంటాయి. అలా వ్యక్తమయ్యే చోట తప్పక&nbsp;<BR>సుషుమ్నలో కొద్దిగానైనా కుండలినీశక్తి ప్రవేశించిందని చెప్పాలి. ఇలాంటి&nbsp;<BR>సందర్భాల్లో కుండలినీశక్తిలోని అల్పాంశాన్ని జాగృతం చేసే సాధనను ఏదో&nbsp;<BR>ఒకదాన్ని జనులు తమకు తెలియకుండగానే ఆచరిస్తుంటారు. తెలిసి చేసినా,&nbsp;<BR>తెలియక చేసినా, ఉపాసన ఫలం తప్పక ఉంటుంది. ఎవరివల్లో తన ప్రార్థనలు&nbsp;<BR>ఫలిస్తున్నా యనుకునేవారికి, ఆ సిద్ధి తనలోనుండే కలుగుతున్నదని తెలియదు.&nbsp;<BR>తనలో నిద్రాణమై ఉన్న అనంతశక్తిలో, ప్రార్థనపూర్వక మనశ్శక్తితో ఆవగింజంత&nbsp;<BR>జాగృతం చేశానన్న సంగతి అతనికి తెలియదు.</FONT></p>
<hr class="puTa_virupu">
<table><tr><td><a class=puTa_lanke href=puTa862.html>p862</a></td><td>p863</td><td><a class=puTa_lanke href=puTa864.html>p864</a></td></tr></table>
</div></body></html>
