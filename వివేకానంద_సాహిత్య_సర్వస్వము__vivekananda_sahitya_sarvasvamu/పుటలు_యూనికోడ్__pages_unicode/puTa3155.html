<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3154.html>p3154</a></td><td>p3155</td><td><a class=puTa_lanke href=puTa3156.html>p3156</a></td></tr></table>

<p><FONT FACE="SHREE900, SHREE, sans-serif" SIZE="3">మనం దేవతలమౌతాము. మన సర్వప్రయత్నాలు ఈ దైవత్వాన్ని ప్రకటించాలి.&nbsp;<BR>నాగరికత అంటే ఆ దైవత్వ ప్రకటనమే.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: బౌద్ధుల్లో వర్ణ భేదాలున్నాయా?</FONT></p>
<p><FONT FACE="SHREE900, SHREE, sans-serif" SIZE="3">సమా: వారికెక్కువ లేవు. హిందూదేశంలో బౌద్ధులెక్కువ మందిలేరు.</FONT></p>
<p><FONT FACE="SHREE900, SHREE, sans-serif" SIZE="3">బుద్ధుడొక సంఘసంస్కర్త. కాని, బౌద్ధమత ప్రాబల్యం వలన దేశంలో వర్ణ&nbsp;<BR>భేదము లేర్పాటు చేయడానికి ప్రయత్నాలు జరిగాయి. కాని విఫలమయ్యాయి.&nbsp;<BR>బౌద్ధులలో వర్ణభేదము లేదు. కాని మానసికంగా తాము బౌద్ధులమనే గర్వం&nbsp;<BR>వారిలో ఉంది. బుద్ధుడు వేదాంత సన్యాసుల్లో ఒకడు. అతడొక కొత్తశాఖను&nbsp;<BR>స్థాపించాడు. ఇప్పుడుకూడ అలాంటివి జరుగుతూనే ఉన్నాయి. ఇప్పుడు బౌద్ధ-&nbsp;<BR>మత మనుకొనబడే భావాలు అతనివి కానేకావు. అవి అతనికి పూర్వమే&nbsp;<BR>ఉన్నాయి. ఆ భావాల వలన అతడు మహాపురుషుడయ్యాడు - అతని వలననే&nbsp;<BR>ఆ భావాలు శక్తిమంతాలైనాయి. బౌద్ధమతంలో ఉన్న ప్రధానవిషయం సంఘ&nbsp;<BR>నిర్మాణం. బ్రాహ్మణులును, క్షత్రియులును ఎప్పుడూ హిందూమతానికి గురు-&nbsp;<BR>వులు. ఉపనిషత్తుల్లో అనేకం క్షత్రియులచే వ్రాయబడ్డాయి. యజ్ఞాదికర్మ&nbsp;<BR>విషయాలు బ్రాహ్మణులు వ్రాశారు. భారతదేశంలో మహానుభావులైన గురు-&nbsp;<BR>వులు క్షత్రియులే. వారి బోధనల్లో ఒక సార్వజనీనత్వముంది. బ్రాహ్మణులైన&nbsp;<BR>ప్రవక్తల్లో యిద్దరిని మినహాయిస్తే ప్రత్యేక వైశిష్ట్యం గలవారు వారే. బుద్ధుడు,&nbsp;<BR>రాముడు, కృష్ణుడు భగవంతులుగా ఆరాధింపబడుతున్నా ఈ ముగ్గురూ&nbsp;<BR>క్షత్రియులే.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: ఈ శాఖలు, ఈ కర్తలు, ఈ వేదాలు మొదలైనవి ఆత్మజ్ఞానానికి&nbsp;<BR>సహాయకారులగునా?</FONT></p>
<p><FONT FACE="SHREE900, SHREE, sans-serif" SIZE="3">సమా: భగవత్సాక్షాత్కారమైన తర్వాత మానవుడు వీటినన్నింటినీ త్యజి-&nbsp;<BR>స్తాడు. పూజ పురస్కారములు దానికి తోడ్పడేటంతవరకు అవి సరియైనవే.&nbsp;<BR>వాటికాశక్తిపోతే మనం వాటిని మార్చాలి. ‘‘పండితుడు పామరుని ద్వేషింపనక్క-&nbsp;<BR>రలేదు. పామరుడు తానొక మార్గంలో పోతుంటాడు. విద్వాంసు డామార్గాన్ని&nbsp;<BR>నశింపజేయనక్కరలేదు. అతడికి మంచిమార్గం ఉపదేశించాలి. అతడు బాగుప-&nbsp;<BR>డేట్లు చూడాలి’’ (గీత).</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: వేదాంతం - వ్యక్తిత్వాన్ని, సాంఘిక నీతిని గూర్చి ఏమను&nbsp;<BR>కుంటుంది?</FONT></p>
<p><FONT FACE="SHREE900, SHREE, sans-serif" SIZE="3">సమా: నిజమైన వ్యక్తి ఆ పరమాత్ముడే. మాయాప్రభావం వలననే మనం&nbsp;<BR>జీవులమని తలుస్తాము. బాహ్యానికలా గోచరించినా యథార్థమైనది&nbsp;<BR>చైతన్యమొక్కటే, వస్తు వొక్కటే. అయినప్పటికి మాయచేత అది అనేకంగా</FONT></p>
<hr class="puTa_virupu">
<table><tr><td><a class=puTa_lanke href=puTa3154.html>p3154</a></td><td>p3155</td><td><a class=puTa_lanke href=puTa3156.html>p3156</a></td></tr></table>
</div></body></html>
