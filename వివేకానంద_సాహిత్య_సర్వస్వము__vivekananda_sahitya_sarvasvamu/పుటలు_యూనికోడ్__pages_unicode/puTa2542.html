<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2541.html>p2541</a></td><td>p2542</td><td><a class=puTa_lanke href=puTa2543.html>p2543</a></td></tr></table>

<p><FONT FACE="SHREE900, SHREE, sans-serif" SIZE="3">యివ్వటానికి ఏమైనా యివ్వమని సోదరుడైన వనగోపాలుణ్ణి అడగమని&nbsp;<BR>కుమారుడితో చెప్పింది.</FONT></p>
<p><FONT FACE="SHREE900, SHREE, sans-serif" SIZE="3">మరునాడు గోపాలుడు వనగోపాలుణ్ణి కలుసుకొన్నాడు. కొంతసేపు&nbsp;<BR>యిద్దరూ కలిసి ఆడుకొన్నారు. తరువాత గోపాలుడు తన సహోదరుడితో తన&nbsp;<BR>హృదయావేదనను చెప్పుకొని ‘‘గురువుకు యివ్వటానికి ఏదైనా యివ్వు’’&nbsp;<BR>అన్నాడు.</FONT></p>
<p><FONT FACE="SHREE900, SHREE, sans-serif" SIZE="3">అందుకు అతడిలా అన్నాడు: ‘‘తమ్ముడూ, గోపాలా! నువ్వెరుగుదువు-&nbsp;<BR>కదా, నే నొక గొల్లవాణ్ణి. నా వద్ద పైకం లేదు. ఈ వెన్నకుండను తీసుకో. పేద&nbsp;<BR>గొల్లవాడివద్ద లభించేది యిదే. దీన్ని నీ గురువుకు కానుకగా సమర్పించు.’’</FONT></p>
<p><FONT FACE="SHREE900, SHREE, sans-serif" SIZE="3">గురువుగారికి యివ్వటానికి ఏదో ఒకటి లభించినందుకు, అదీ తన వన&nbsp;<BR>సహోదరుడు బహూకరించినది కాబట్టి గోపాలుడు సంతోషాతిశయంతో&nbsp;<BR>గురువు వద్దకు పరిగెత్తాడు. అక్కడ యితర బాలురు గురువుకు తమ కానుకలు&nbsp;<BR>సమర్పిస్తూ గుంపులుగా వున్నారు. గోపాలుడు ఆతురతతో వారి వెనుక నిల&nbsp;<BR>బడ్డాడు. ఇతర బాలురు యిచ్చిన కానుకలు నానారకాలుగా వున్నాయి. కాని యీ&nbsp;<BR>పేదబాలుడు తెచ్చిన కానుకను ఎవరూ కన్నెత్తికూడా చూడలేదు.</FONT></p>
<p><FONT FACE="SHREE900, SHREE, sans-serif" SIZE="3">ఆ నిరాదరం ఎంతో నిరుత్సాహకరంగా వుంది. గోపాలుడి కళ్లలో నీరు&nbsp;<BR>కమ్ముతోంది. అప్పుడు హఠాత్తుగా అదృష్టవశాత్తు గురువుదృష్టి అతడివైపు&nbsp;<BR>మరలింది. అతడు గోపాలుడి చేతినుండి ఆ చిన్న వెన్నకుండను తీసుకొని అందు-&nbsp;<BR>లోనుండి వెన్నను ఒక పెద్ద కుండలోకి వంపాడు. కాని చూస్తే చిన్నకుండ మళ్లీ&nbsp;<BR>వెన్నతో నిండేవుంది. ఆత డాశ్చర్యపడ్డాడు. మళ్లీ ఆ వెన్నను పెద్దపాత్రలోకి&nbsp;<BR>వంపాడు. చిన్నకుండ తిరిగి పూర్వంలా నిండివుంది. అతడు ఖాళీ చేస్తున్న&nbsp;<BR>దానికంటె శీఘ్రంగా నిండిపోతోంది. అది అలా జరుగుతూనే వుంది.</FONT></p>
<p><FONT FACE="SHREE900, SHREE, sans-serif" SIZE="3">అంతా అమితాశ్చర్యానికి లోనైనారు. గురువు ఆ పేదబాలుణ్ణి ఎత్తుకుని ఆ&nbsp;<BR>వెన్నకుండను గురించి అడిగాడు.</FONT></p>
<p><FONT FACE="SHREE900, SHREE, sans-serif" SIZE="3">అడవిలోని తన గొల్లసోదరుణ్ణి గురించి, త నాతణ్ణి పిలువటం, అతడు&nbsp;<BR>తనతో ఆడుకోవటం, చివరి కతడు తనకు యీ వెన్నకుండను యివ్వటం -&nbsp;<BR>యీ వృత్తాంతమంతా గోపాలుడు గురువుకు తెలిపాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘నన్ను నీతో అడవికి పిలుచుకెళ్లు. వనసహోదరుణ్ణి నాకు చూపించు’’&nbsp;<BR>అని గురువు గోపాలుణ్ణి అడిగాడు. ఎంతో సంతోషంతో గోపాలుడు గురువును&nbsp;<BR>అడవికి పిలుచుకొని వెళ్లాడు.</FONT></p>
<p><FONT FACE="SHREE900, SHREE, sans-serif" SIZE="3">గోపాలుడు తన సహోదరుణ్ణి వచ్చి కనపడమని పిలిచాడు. కాని ఆనాడు&nbsp;<BR>బదులుకూడా రాలేదు. మళ్లీ మళ్లీ పిలిచాడు. బదులు లేదు. అప్పు డా బాలుడు</FONT></p>
<hr class="puTa_virupu">
<table><tr><td><a class=puTa_lanke href=puTa2541.html>p2541</a></td><td>p2542</td><td><a class=puTa_lanke href=puTa2543.html>p2543</a></td></tr></table>
</div></body></html>
