<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2485.html>p2485</a></td><td>p2486</td><td><a class=puTa_lanke href=puTa2487.html>p2487</a></td></tr></table>

<p><FONT FACE="SHREE900, SHREE, sans-serif" SIZE="3">వచ్చారని వినగానే వారిని లోపలికి తీసుకొని రమ్మని పట్టుపట్టి, వారి సంశ&nbsp;<BR>యాలను తీర్చి పంపేవాడు. మేం మందలిస్తే ‘‘ఈ శరీరం ఏమైనా నేను పట్టించు&nbsp;<BR>కోను. ఒక్క వ్యక్తికైనా సహాయం చెయ్యటానికి యిరవై వేల శరీరాలైనా త్యజిస్తాను.&nbsp;<BR>ఒక్క వ్యక్తికైనా సహాయం చెయ్యటం ఘనతే’’ అనేవాడు. అతనికి విశ్రాంతి&nbsp;<BR>లేకుంది. ఒకరు ఆయనతో యిలా అన్నారు: ‘‘అయ్యా! మీరు యోగిపుంగ-&nbsp;<BR>వులు. తమ మనస్సును రవ్వంత శరీరం మీద నిల్పి వ్యాధినివారణ చేసుకో&nbsp;<BR>కూడదా?’’ ముందు అతడేమీ జవాబివ్వలేదు. పదేపదే ప్రశ్నించగా, ‘‘మిత్రుడా!&nbsp;<BR>నువ్వేదో గొప్పవాడని భావించాను. కాని నువ్వూ లౌకిక వ్యక్తుల్లాగే మాట్లాడు-&nbsp;<BR>తున్నావు. ఏ మనస్సును ఒక్కసారి భగవత్పాదార్పితం చేసుకున్నానో ఆ&nbsp;<BR>మనస్సును తిరిగి శరీరం వైపుకు మరల్చుకోమంటున్నావా? ఈ శరీరం ఆత్మకు&nbsp;<BR>కేవలం తొడుగే కదా!’’ అని మృదువుగా జవాబిచ్చాడు.</FONT></p>
<p><FONT FACE="SHREE900, SHREE, sans-serif" SIZE="3">అత డీ విధంగా ప్రబోధ ప్రసంగాలు చేస్తూనే వున్నాడు. అతని శరీరం&nbsp;<BR>యిక నిలువదనే వార్త నలుదిక్కులా వ్యాపించింది. జనం తండోపతండాలుగా&nbsp;<BR>రాసాగారు. భారతదేశంలో జనం ఏ రీతిగా సాధుపుంగవులను దర్శించుకోవ&nbsp;<BR>టానికి అరుదెంచేదీ వారిని ప్రత్యక్షదైవాలుగా కొలిచేదీ మీ రూహించలేరు. వారి&nbsp;<BR>పాదాలను తాకటానికై వేలమంది జనం కాచుకొని వుంటారు. ఇలా యితరుల&nbsp;<BR>ఆధ్యాత్మిక మహిమను పూజిస్తేనే మనలో కూడా ఆధ్యాత్మిక వికాసం కలుగు-&nbsp;<BR>తుంది. మనుషులు తాము కోరి గౌరవించే విషయాలనే తాము పొందుతారు;&nbsp;<BR>జాతుల పట్లకూడా యీ విషయం నిజమౌతుంది. మీరు భారతదేశానికెళ్లి&nbsp;<BR>రాజకీయోపన్యాసాల నివ్వండి; అవి ఎంత గొప్పగావున్నా వినేవారు అరుదుగా&nbsp;<BR>వుంటారు. కాని ధర్మప్రచారం చెయ్యండి, సాధుజీవితాన్ని గడపండి. కేవలం&nbsp;<BR>ప్రసంగాలతో కాక మీ బోధనలను ఆచరించి చూపండి. మిమ్మల్ని చూడ్డానికి,&nbsp;<BR>మీ పాదాలను తాకడానికి జనం విరగబడతారు. ప్రజలు అతడు యిక తమను&nbsp;<BR>విడిచి త్వరలోనే వెళ్లనున్నాడని తెలుసుకొని, పూర్వంకంటె ఎక్కువగా&nbsp;<BR>రాసాగారు. నా గురుదేవుడు శరీరాన్ని నిర్లక్ష్యపరుస్తూ ప్రబోధ ప్రసంగాలు&nbsp;<BR>చేస్తూనే వున్నాడు; మే మాతణ్ణి ఆపలేకపోయాం. జనం సుదూరాలనుండికూడా&nbsp;<BR>రాసాగారు. వారి సంశయాలు తీరేదాకా అతడు వూరుకుండేవాడు కాడు. ‘‘నా&nbsp;<BR>నోటిగుండా మాట వెలువడేదాకా ప్రసంగిస్తూనే వుంటాను’’ అని అతడన్నాడు.&nbsp;<BR>ఈ మాటకిక తిరుగలేదు. ఒకరోజు ఆయన మాతో శరీరాన్ని విడిచి&nbsp;<BR>పెడతానని, పవిత్రాలైన వేదమంత్రాలను ఉచ్చరిస్తూ మహాసమాధిలో నిమగ్నుడ-&nbsp;<BR>య్యాడు. తరువాత అస్తమించాడు.</FONT></p>
<hr class="puTa_virupu">
<table><tr><td><a class=puTa_lanke href=puTa2485.html>p2485</a></td><td>p2486</td><td><a class=puTa_lanke href=puTa2487.html>p2487</a></td></tr></table>
</div></body></html>
