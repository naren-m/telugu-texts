<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1063.html>p1063</a></td><td>p1064</td><td><a class=puTa_lanke href=puTa1065.html>p1065</a></td></tr></table>
<p><FONT FACE="SHREE900, SHREE, sans-serif" SIZE="3">240 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ స్థితికి వచ్చిన తర్వాత ప్రాణాయామంలో కొంచెం మార్పు చేయాలి.&nbsp;<BR>సాధనకు ఓంకారం కన్నా ఇష్టమైన నామం ఉంటే పూరక రేచకాల్లో ఓంకారానికి&nbsp;<BR>బదులు దాన్ని ఉపయోగించాలి. కుంభకంలో మాత్రం - హూం - అని ధ్యానించాలి.</FONT></p>
<BR>
<p><FONT FACE="SHREE900, SHREE, sans-serif" SIZE="3">కుంభించిన వాయువును ప్రతి ఉచ్చారణతో కూడా కుండలినీ తలమీద&nbsp;<BR>అదమాలి. అలా అదుముతూ కుండలినీ మేలుకొంటున్నట్లు భావించాలి.&nbsp;<BR>పరమాత్మతో లేదా ఈశ్వరునితో నువ్వు అభిన్నుడవని భావించాలి. ఇలా&nbsp;<BR>కొంతకాలం అభ్యాసం చేసిన తర్వాత సాధారణ పరిస్థితిలో ఎవరో మనిషి వచ్చినట్లు&nbsp;<BR>మనమెంత చక్కగా గమనిస్తామో, ఏవో ఆలోచనలు రానున్నట్లు అవి ఎలా&nbsp;<BR>మొదలౌతాయో, ఏ స్వరూపంలో ఉంటాయో మనకు చక్కగా తెలుస్తుంది. మనం&nbsp;<BR>మన మనసులకన్నా వేరని, మనకన్నా ఈ వృత్తులు వేరని, మనం వేరని వివేకించటం&nbsp;<BR>మనకు బాగా చేతనైనప్పుడు, ఈ స్థితి సంభవిస్తుంది. ఈ వృత్తుల చేతిలో నువ్వు&nbsp;<BR>చిక్కరాదు. నువ్వు వాటికన్నా వేరుగా నిల్చోవాలి. వాటంతట అవే ఆగిపోతాయి.</FONT></p>
<p><FONT FACE="SHREE900, SHREE, sans-serif" SIZE="3">ఈ పవిత్రవృత్తుల్ని అనుసరించు. వాటితో కొంతదూరం వెళ్లు. అవి&nbsp;<BR>ఆణగిపోయిన తర్వాత, నువ్వు ఆశ్రయం పొందినది సర్వశక్తి అయిన ఈశ్వరుని&nbsp;<BR>యందని గ్రహిస్తావు. ఇదే అతీంద్రియ స్థితి. వృత్తి అణగినప్పుడు ఆ వృత్తి&nbsp;<BR>ననుసరించి నువ్వుకూడా దాంతోపాటు లయించిపో.</FONT></p>
<BR>
<p><FONT FACE="SHREE900, SHREE, sans-serif" SIZE="3">కాంతి పరివేషాలు అంతర్జ్యోతి చిహ్నాలు. అవి యోగులకు కనిపిస్తాయి.&nbsp;<BR>ఒక్కొక్కప్పుడు మనకు ఒక ముఖంలా, దానిచుట్టూ జ్వాలలు వ్యాపించి&nbsp;<BR>వున్నట్లు కనిపించవచ్చు. ఆ జ్వాలల్లో కనిపించిన ముఖానికి సంబంధించిన మనిషి&nbsp;<BR>శీలాన్ని మనం ఎలాంటి పొరపాటు లేకుండా నిశ్చయింపవచ్చు. ఒక్కో&nbsp;<BR>మారు మన ఇష్టదైవం కనిపించవచ్చు. ఈ ఇష్టదైవం మీద మన మనసును లగ్నం&nbsp;<BR>చేయవచ్చు. మనం మిగతా ఇంద్రియాలతో విషయ పరిజ్ఞానం పొందుతున్నా,&nbsp;<BR>కన్నులతోనే ఎక్కువగా పొందుతుంటాం. ఈ విషయ జ్ఞానం పూర్తిగా భౌతికం&nbsp;<BR>కాదు; సగం మాత్రమే భౌతికం. మనం కల్పన లేకుండా భావింపలేం. కాని జంతు&nbsp;<BR>వులు భాషాసహాయం లేకుండానే విషయ జ్ఞానాన్ని పొందుతున్నట్లు కన్పించటం&nbsp;<BR>వల్ల, వృత్తికి - విషయాలకు విడదీయరాని సంబంధముందని మనం చెప్పజాలం.</FONT></p>
<p><FONT FACE="SHREE900, SHREE, sans-serif" SIZE="3">యోగంలో భావనను పరిశుద్ధంగా - పవిత్రంగా ఉంచుకోవాలి. మనకున్న&nbsp;<BR>భావనాశక్తి, మనిషిని బట్టి భేదిస్తుంది. ఎవరికి ఏది స్వాభావికమో, వా రా పద్ధతిని&nbsp;<BR>జన్మాంతర కర్మ పరిపాకంవల్ల అనుసరిస్తారు. ఈ జన్మలో మనం యిలా ఉన్నాం.&nbsp;<BR>బౌద్ధులు ఇలా అంటారు: ఒక దీపాన్నుండి మరొకటి వెలుగుతుందని. దీపం వేరైనా&nbsp;<BR>వెలుగు మాత్రం ఒక్కటే.</FONT></p>
<hr class="puTa_virupu">
<table><tr><td><a class=puTa_lanke href=puTa1063.html>p1063</a></td><td>p1064</td><td><a class=puTa_lanke href=puTa1065.html>p1065</a></td></tr></table>
</div></body></html>
