<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2561.html>p2561</a></td><td>p2562</td><td><a class=puTa_lanke href=puTa2563.html>p2563</a></td></tr></table>

<p><FONT FACE="SHREE900, SHREE, sans-serif" SIZE="3">పురుషులలో గొప్పవాడు, పండితులలో గొప్పవాడు, కవులలో గొప్పవాడు,&nbsp;<BR>సర్వతోముఖ సమగ్రత, అద్భుతావగాహన ఐన యీ క్రియావ్యగ్రతా, యీ&nbsp;<BR>ఔదార్య ప్రజ్ఞామేళనమూ భగవద్గీతాది గ్రంథాల్లో కానవస్తుంది. ఔదార్యం&nbsp;<BR>మహాద్భుతం. వాణి అత్యంత మనోహరం. దానికి సాటి ఎక్కడా లేదు. అతడి&nbsp;<BR>యీ అత్యంత కియావ్యగ్రతయొక్క ముద్ర నేటికీ అందులోవుంది. ఐదువేల&nbsp;<BR>సంవత్సరాలు గడిచిపోయాయి. కోట్లమంది మానవుల మీద ఆయన ప్రభావం&nbsp;<BR>ప్రసరించింది. మీకు తెలిసి వుండొచ్చు, తెలియకనూపోవచ్చు. సమస్త విశ్వం&nbsp;<BR>మీద అతడి ప్రభావం ఎంతగా వుందో ఊహించి చూడండి. నిష్కళంకమతి&nbsp;<BR>ఐన అతడిపట్ల అందుకే నా కాదరం. ఆ బుర్రలో సాలెగూళ్లు లేవు, మూఢన-&nbsp;<BR>మ్మకాలు లేవు. ప్రతిదాని ఉపయోగమూ అతడెరుగు. దేనికి తగిన స్థానం దానికి&nbsp;<BR>నిర్ణయించేది అతడే. ప్రతిచోటికి వెళ్లి వేద రహస్యాలను ఆక్షేపించే వాక్శూరులకు&nbsp;<BR>పరమార్థజ్ఞానం లేదు. లోకవంచకులకంటె వారు మిన్నకారు. మూఢనమ్మ&nbsp;<BR>కాలకు, అజ్ఞానానికికూడ వేదాల్లో స్థానం వుంది. ఐతే దేనికేది తగిన స్థానమో&nbsp;<BR>కనుక్కోవటంలోనే కిటుకంతా వుంది.</FONT></p>
<p><FONT FACE="SHREE900, SHREE, sans-serif" SIZE="3">ఇక అతని ఔదార్యమో! ప్రతి వర్ణంవారికీ మతంలో ప్రవేశం కలిగేట్లు&nbsp;<BR>వాకిలి తెరవటంలో అతడే ప్రథముడు. ఆ విషయంలో బుద్ధుడికి సైతం అతడు&nbsp;<BR>మార్గదర్శి. ఎలాంటి అద్భుతప్రజ్ఞ అతడిది! ఎలాటి క్రియావ్యగ్రమైన జీవితం&nbsp;<BR>అది! బుద్ధుడు పనిచేసింది ఒక్క రంగంలోనే, బోధనారంగంలో. అతడు భార్యా-&nbsp;<BR>పుత్రులను తనతోకూడ వుంచుకొని, ధర్మోపదేష్ట కాలేకపోయాడు. కాని&nbsp;<BR>కృష్ణుడు రణరంగంలో ధర్మోపదేశం చేశాడు. ‘‘ఎవడు కర్మలో అకర్మను&nbsp;<BR>చూస్తాడో, అకర్మలో కర్మను చూస్తాడో అతడే మానవుల్లో బుద్ధిమంతుడు</FONT><FONT FACE="TimesNewRoman, Times, serif" SIZE="2"><sup>*&nbsp;<BR></sup></FONT><FONT FACE="SHREE900, SHREE, sans-serif" SIZE="3">అతడే యోగి, సర్వకర్మ కర్త.’’ తనచుట్టూ బాణాలు పర్వుచున్నా అది అతడికి&nbsp;<BR>లెక్కలేదు. నిశ్చల ప్రశాంతచిత్తంతో అతడు ‘జీవన’ ‘మరణ’ సమస్యలను&nbsp;<BR>గురించి చర్చిస్తూపోతాడు. ప్రవక్తల్లో ఒక్కొక్కని ఉపదేశానికి అతిప్రశస్త&nbsp;<BR>వ్యాఖ్యానం, అతడి జీవితమే. బైబిల్‌ కొత్తనిబంధనలోని సిద్ధాంతాన్ని గురించి&nbsp;<BR>తెలుసుకోవాలంటే మీరు ఫలానా ఫలానా వారివద్దకు వెళతారు. నాలుగు&nbsp;<BR>సువార్తలను మళ్లీమళ్లీ చదువుతారు. అక్కడ ప్రతిపాదించబడ్డ క్రీస్తు అద్భుత&nbsp;<BR>జీవితాన్ని ముందుంచుకొని ఆ సువార్తలను అర్థంచేసుకో ప్రయత్నిస్తారు.&nbsp;<BR>మహాపురుషులు యోచిస్తారు. మీరూ నేనూకూడ యోచిస్తాం. కాని వారి&nbsp;<BR>ఆలోచనకు మన ఆలోచనకు వ్యత్యాసం వుంది. మన ఆలోచనలను మన</FONT></p>
<p><FONT FACE="TimesNewRoman, Times, serif" SIZE="3">* </FONT><FONT FACE="SHREE900, SHREE, sans-serif" SIZE="3">భగవద్గీత</FONT><FONT FACE="SHREE900, SHREE, sans-serif" SIZE="3"> </FONT><FONT FACE="TimesNewRoman, Times, serif" SIZE="2">IV - </FONT><FONT FACE="SHREE900, SHREE, sans-serif" SIZE="3">18.</FONT></p>
<hr class="puTa_virupu">
<table><tr><td><a class=puTa_lanke href=puTa2561.html>p2561</a></td><td>p2562</td><td><a class=puTa_lanke href=puTa2563.html>p2563</a></td></tr></table>
</div></body></html>
