<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa356.html>p356</a></td><td>p357</td><td><a class=puTa_lanke href=puTa358.html>p358</a></td></tr></table>


<p><FONT FACE="SHREE900, SHREE, sans-serif" SIZE="3">తక్కినదంతా మనలోనే వుంది. దేన్ని గురించి ఐనా మనకున్న ప్రమాణం&nbsp;<BR>అస్తిత్వం ఒక్కటే. తాడులో మనం పామును చూసేట్లు భేదదర్శనమంతా&nbsp;<BR>నిజానికి అప్రధాన సత్యం. అపార్థం చేసుకోబడ్డా ఏదో ఒకటి దర్శింపబడిన&nbsp;<BR>విధంగా (తాడులో) పాములో కొంత సత్యం లేకపోలేదు. సర్పజ్ఞానం తొలగి-&nbsp;<BR>నప్పుడు రజ్జుజ్ఞానం భాసిస్తుంది. రజ్జుజ్ఞానం లేనప్పుడు సర్పజ్ఞానం భాసిస్తుంది.&nbsp;<BR>కాని నీకు ఒక్కటి మాత్రమే అగపడినదనటంతో రెండవది లేదని సిద్ధించదు.&nbsp;<BR>జగద్భావం బ్రహ్మభావంలో ఒక తెరగావుంది, దాన్ని మనం తొలగించుకోవాలి,&nbsp;<BR>కాని దానికి అస్తిత్వమేమో వుండనేవుంది.</FONT></p>
<p><FONT FACE="SHREE900, SHREE, sans-serif" SIZE="3">శంకరుడు మళ్లా ఎరుకే అస్తిత్వానికి చరమ ప్రమాణమని అంటాడు. ఇది&nbsp;<BR>స్వయంప్రకాశమానం, స్వస్వచేతన. ఎందుకంటె ఇంద్రియాతీతుల మవటానికి&nbsp;<BR>మనకు ఎరుక ఆవశ్యకమే. జ్ఞానం నిరుపాధికం, ఇంద్రియాలమీదగాని మరే సాధ-&nbsp;<BR>నాలమీదగాని ఆధారపడేది కాదు. చైతన్యం లేనిదే ఎరుకేలేదు. జ్ఞానం స్వయం-&nbsp;<BR>ప్రకాశం, మందావస్థలో యిదే చైతన్యమనబడుతోంది. చైతన్యం లేనిదే దేన్నీ&nbsp;<BR>చూడటం సాధ్యంకాదు. నిజానికి చైతన్యమే ఎరుకకు ప్రకృతి. అస్తిత్వమూ&nbsp;<BR>జ్ఞానమూ ఒక్కటే కాని కలుపబడిన రెండు వస్తువులు కావు. దేనికి కారణం&nbsp;<BR>అనావశ్యకమో అది అనంతం. జ్ఞానం తనకు తానే చరమ ప్రమాణం కాబట్టి&nbsp;<BR>నిత్యం. అది ఎప్పుడూ కర్తృతంత్రం, స్వస్వచేతన. ఎరుక మనలోనిది కాదు; అది&nbsp;<BR>మనస్సును తెస్తుంది. జ్ఞానం స్వతంత్రం, ఏకైక జ్ఞాత, కాబట్టి నిజంగా జ్ఞానమే&nbsp;<BR>ఆత్మ. జ్ఞానమే గ్రహిస్తోంది, కాని ఆత్మ జ్ఞాత కాజాలదు, ఎందుకంటె జ్ఞాన-&nbsp;<BR>వ్యాపారంవల్లే ఒకడు జ్ఞాత అవుతాడు; కాని శంకరుడు ‘‘ఈ ఆత్మ ‘నేను’ అనేది&nbsp;<BR>కాదు’’ అంటాడు; ఎందుకంటె అహంస్ఫురణ ఆత్మలోలేదు. మనం కేవలం&nbsp;<BR>ఆత్మప్రతిబింబాలం; ఆత్మా బ్రహ్మమూ ఒక్కటే.</FONT></p>
<p><FONT FACE="SHREE900, SHREE, sans-serif" SIZE="3">బ్రహ్మాన్ని గురించి మాట్లాడినా చింతించినా సాపేక్షమైన శబ్దజాలాన్ని&nbsp;<BR>ఉపయోగించవలసిందే; కాబట్టి యీ తార్కిక యుక్తులన్నీ అన్వయిస్తాయి.&nbsp;<BR>యోగంలో జ్ఞానమూ అనుభూతీ ఒక్కటే. రామానుజుడు బోధించిన విశిష్టా-&nbsp;<BR>ద్వైతం కొంతవరకు ఐక్యదర్శనం కాబట్టి అద్వైతానికి సోపానప్రాయం. విశిష్ట-&nbsp;<BR>మంటె అంగవిభాగం. ప్రపంచ స్వభావమే ప్రకృతి; దాన్లో పరిణామం కలుగు-&nbsp;<BR>తోంది. పరిణామ శీలాలైన పదాల మూలంగా వ్యక్తీకరించబడే పరిణామశీలా&nbsp;<BR>లైన భావాలు ఎన్నటికీ బ్రహ్మాన్ని నిరూపించలేవు. తన్మూలంగా సిద్ధించేది&nbsp;<BR>కొన్ని గుణాలు వినాయించబడిన ఒకానొక వస్తువుగాని బ్రహ్మంకాదు - అది&nbsp;<BR>కేవలం వాగ్రూపమైన ఏకీకరణం, మహోన్నత పృథక్కరణం; అంతేగాని ద్వంద్వ</FONT></p>
<hr class="puTa_virupu">
<table><tr><td><a class=puTa_lanke href=puTa356.html>p356</a></td><td>p357</td><td><a class=puTa_lanke href=puTa358.html>p358</a></td></tr></table>
</div></body></html>
