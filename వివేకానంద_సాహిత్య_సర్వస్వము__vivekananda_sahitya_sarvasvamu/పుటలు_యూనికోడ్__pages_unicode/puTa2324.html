<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2323.html>p2323</a></td><td>p2324</td><td><a class=puTa_lanke href=puTa2325.html>p2325</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - హిందూమతంలోని సామాన్యసూత్రాలు </FONT><FONT FACE="TimesNewRoman, Times, serif" SIZE="2">2 7 5</FONT></p>
<p><FONT FACE="SHREE900, SHREE, sans-serif" SIZE="3">అతడు ఎంతో దుర్మార్గం, మూఢం అయిన ధర్మాలను అవలంబించినా, అవి&nbsp;<BR>అలా తటస్థించటం, నిజంగా అతని స్వభావాన్నిబట్టి కాదనీ, శ్రేష్ఠతరాదర్శాలు&nbsp;<BR>కొరవడి వుండటాన్నిబట్టే అనీ నమ్ము. ఎవడైనా, అసత్యమార్గంలోపోతే దానికి&nbsp;<BR>కారణం అతడు సత్యాన్ని తెలిసికో లేకపోవడమే! కాబట్టి చెడు అయినదాన్ని&nbsp;<BR>సవరించే మార్గం సత్యమైనదాన్ని వానికి తెలపడమే! అలా చేసి వానిని విచక్షణ&nbsp;<BR>చేసికోనీ; నీవు వానికి సత్యం తెలుపు; దానితో నీ పని తీరినట్లే. అతడు దీన్ని&nbsp;<BR>అదివరకు తనలో వున్నదానితో తన మనసులోనే సరిపోల్చి చూచుకోనీ. నా&nbsp;<BR>మాట నమ్ము. నీవు వానికి యథార్థంగా సత్యాన్నే అందిస్తే, అసత్యం పారిపోయి&nbsp;<BR>తీరుతుంది. వెలుగు, చీకటిని తరిమివేసినట్లు సత్యం, అసత్యాన్ని పారద్రోలి,&nbsp;<BR>ధర్మాన్ని వెలికి తీసికొని వస్తుంది. దేశాన్ని, ఆధ్యాత్మికంగా నీవు సంస్కరించ&nbsp;<BR>తలచితే ఇదే మార్గం. పోట్లాట కాదు. ప్రజలతో, వారు చేసేది తప్పని చెప్ప-&nbsp;<BR>డమూ కాదు. ఇది ఒకటే మార్గం. వారి ఎదుట ధర్మముంచు. ఎంత ఆతృతతో&nbsp;<BR>వారు దాన్ని స్వీకరిస్తారో చూడండి. ఎన్నడూ నాశం చెందక మనిషిలో, సదా&nbsp;<BR>వసిస్తున్న దివ్యాత్మ మేల్కొని, పైకి వచ్చి, ధర్మమైన అన్నిటినీ, తేజోవంతమైన&nbsp;<BR>సమస్తాన్నీ స్వీకరించడానికి ఎలా చేతులు చాస్తుందో మీరు స్పష్టంగా కనుగొన గల్గు-&nbsp;<BR>తారు.</FONT></p>
<p><FONT FACE="SHREE900, SHREE, sans-serif" SIZE="3">సృష్టికర్త, రక్షకుడు, మన జాతి పోషకుడు, మన పూర్వుల దైవం&nbsp;<BR>అయినవాడు, విష్ణువో, శివుడో, శక్తో, లేక, గణపతో,- అతన్ని ఏ పేరుతో&nbsp;<BR>పిలిచినా, అతనిని సగుణరూపంలో పూజించినా, లేక నిర్గుణరూపంగా ఉపా&nbsp;<BR>సించినా, సాకారునిగా అర్చించినా, లేక, నిరాకారునిగా భావించినా, మన&nbsp;<BR>పూర్వులు ఎవనిని ప్రత్యక్షం చేసికొని, ‘‘ఏకం సద్విప్రా బహుధావదంతి’’ (ఉన్న&nbsp;<BR>సత్యం ఒక్కడే. విప్రులు దాన్ని పెక్కుపేరులుపెట్టి పిలిచారు) అంటూ అభివ-&nbsp;<BR>ర్ణించారో, ఆ భగవంతుడు తన దివ్యప్రేమతో మనల్ని ఆవహించుగాక! ఆయన&nbsp;<BR>తన ఆశీర్వాదాలను మనపైని వర్ణించుగాక! మనం పరస్పరం ఒకరి భావాన్ని ఒకరు&nbsp;<BR>గ్రహించేలా చేయునుగాక! మనం ఒకరి యెడల ఒకరు నిజమైన ప్రేమతో, గాఢ-&nbsp;<BR>తరాభిమానంతో పనిచేసేలా, చేయును గాక! స్వఖ్యాతికోసంగాని, స్వప్రతిష్ఠ&nbsp;<BR>కోసంగానీ, స్వలాభం కోసంగానీ, అత్యల్పపు కోరికైనా, భారతదేశంయొక్క&nbsp;<BR>ఆధ్యాత్మిక పునరుద్ధరణ మహోద్యమంలో చొరబడకుండుగాక!</FONT></p>

<hr class="puTa_virupu">
<table><tr><td><a class=puTa_lanke href=puTa2323.html>p2323</a></td><td>p2324</td><td><a class=puTa_lanke href=puTa2325.html>p2325</a></td></tr></table>
</div></body></html>
