<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa953.html>p953</a></td><td>p954</td><td><a class=puTa_lanke href=puTa955.html>p955</a></td></tr></table>
<p><FONT FACE="SHREE900, SHREE, sans-serif" SIZE="3">130 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆసనసిద్ధి కలిగిన వెంటనే, ప్రాణచలనాన్ని నిరోధించాలి. శరీరంలోని&nbsp;<BR>ప్రాణశక్తుల్ని వశం చేసుకోవటం అనే ప్రాణాయామాన్ని గూర్చి మనం విచారణ&nbsp;<BR>చేయాల్సి ఉంది. సాధారణంగా, ప్రాణం శ్వాస అని ఆంగ్లంలో అనువదిస్తుంటారు.&nbsp;<BR>అయితే ప్రాణమంటే శ్వాసకాదు. సమస్తవిశ్వంలోని సాముదాయిక శక్తే ప్రాణం. ఇదే&nbsp;<BR>ప్రతిశరీరంలోని శక్తియై ఊపిరితిత్తుల చలనంలో మనకు స్పష్టంగా గోచరిస్తుంది.&nbsp;<BR>ప్రాణం, శ్వాసను లోనికి లాగుకోవటం వల్ల చలనం ఏర్పడుతుంది. ప్రాణా&nbsp;<BR>యామంలో మనం నిరోధించేది ఈ ప్రాణమే. ప్రాణాన్ని అతిసులభంగా వశం&nbsp;<BR>చేసుకోవటానికి ముందుగా మనం శ్వాసను వశం చేసుకునే ప్రయత్నం చేయాలి.</FONT></p>
<p><FONT FACE="SHREE902, SHREE, sans-serif" SIZE="3">50. బాహ్యాభ్యంచిత స్తంభవృత్తిః దేశకాల సంఖ్యాభిః పరిదృష్టోిత్ఘసూక్ష్మః.</FONT></p>
<p><FONT FACE="SHREE900, SHREE, sans-serif" SIZE="3">ప్రాణాయామ క్రియ, బాహ్యంగా - ఆంతరంగా - చలనరహితంగా&nbsp;<BR>ఏవిధంగానైనా, దేశం - కాలం - సంఖ్యవల్ల నియమితమౌతూ, దీర్ఘంగా గానీ,&nbsp;<BR>సూక్ష్మంగా గానీ ఏర్పడియుంటుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రాణాయామంలో ప్రాణాన్ని లోపలికి పీల్చుకోవటం, బయటికి వదలటం,&nbsp;<BR>ఊపిరితిత్తుల్లో నిలపటం - లేదా శ్వాసను ఊపిరితిత్తుల్లో చొరనీయ&nbsp;<BR>కుండటం, అనే మూడు రకాల వ్యాపారాలున్నాయి. ఇవి దేశకాలాలనుబట్టి మళ్లీ&nbsp;<BR>మారుతూ ఉంటాయి. దేశమంటే, శరీరంలో ప్రత్యేకస్థలంలో ప్రాణాన్ని&nbsp;<BR>నిలపటం. కాలమంటే, ఆ స్థలంలో ప్రాణాన్ని ఎంతకాలం నిలపాలో ఆ సమయం.&nbsp;<BR>అంటే ఒక ఆవృత్తిలో ఎన్ని క్షణాలు శ్వాసను నిలపాలీ, మరొక ఆవృత్తిలో మరెన్ని&nbsp;<BR>క్షణాలు నిలపాలీ - అన్నది సూచితమవుతున్నది. ప్రాణాయామానికి ఫలితం&nbsp;<BR>కుండలినీశక్తిని మేలుకొలపటం.</FONT></p>
<p><FONT FACE="SHREE902, SHREE, sans-serif" SIZE="3">51. బాహ్యాభ్యంచిత విేయాక్షేపీ చచిుత్థః.&nbsp;<BR></FONT><FONT FACE="SHREE900, SHREE, sans-serif" SIZE="3">బాహ్యవిషయాల్లో గానీ, ఆంతర విషయాల్లో గానీ, ప్రాణాన్ని వర్తింపచేసి,&nbsp;<BR>దాన్ని నిరోధించటం నాల్గవ ప్రాణాయామం.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇది నాల్గవ రకమైన ప్రాణాయామం. ప్రాణాన్ని బాహ్యంలో గానీ,&nbsp;<BR>ఆంతరంలో గానీ నడపవచ్చు.</FONT></p>
<BR>
<p><FONT FACE="SHREE902, SHREE, sans-serif" SIZE="3">52. చిచిః క్షీయచ్గి ప్రకాశావతణమ్‌.</FONT></p>
<p><FONT FACE="SHREE900, SHREE, sans-serif" SIZE="3">దానివల్ల (ప్రాణాయామం వల్ల) చిత్తప్రకాశ ఆవరణం క్షీణిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">చిత్తం సహజంగా సమస్తజ్ఞానాన్ని తనలోనే కలిగియుంది. చిత్తం సాత్త్విక&nbsp;<BR>పరమాణువులతో నిర్మితమైయున్నా, రజోరేణువులు - తమోరేణువులు దాన్ని కప్పి&nbsp;<BR>ఉంటాయి. ప్రాణాయామం వల్ల ఈ ఆవరణ తొలగిపోతుంది.</FONT></p>
<p><FONT FACE="SHREE902, SHREE, sans-serif" SIZE="3">53. ధాతణాసు చ యోగ్యచిా మనసః.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa953.html>p953</a></td><td>p954</td><td><a class=puTa_lanke href=puTa955.html>p955</a></td></tr></table>
</div></body></html>
