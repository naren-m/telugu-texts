<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2529.html>p2529</a></td><td>p2530</td><td><a class=puTa_lanke href=puTa2531.html>p2531</a></td></tr></table>

<p><FONT FACE="SHREE900, SHREE, sans-serif" SIZE="3">జాగ్రత్తగా ఆ హరిణపిల్లను ఉపచరించి, బతికించాడు. దయార్ద్రుడైన ఆ రాజర్షి&nbsp;<BR>ఆ జింకపిల్లను తన రక్షణలోకి తీసుకొన్నాడు. లేతగడ్డిని, పండ్లను తినిపిస్తూ&nbsp;<BR>పెంచసాగాడు. తండ్రిలా ఆ వానప్రస్థాశ్రమంలోని మహారాజు యిలా పోషిస్తూంటే&nbsp;<BR>ఆ జింకపిల్ల బాగా ఎదిగి మనోహరమైన హరిణంగా పెరిగింది. బతికి&nbsp;<BR>నన్నాళ్లు అనుభవించిన పదవిని, అధికారాన్ని, కుటుంబాన్ని త్యజించటానికి&nbsp;<BR>కావలసిన దృఢచిత్తం కలిగిన ఆ రాజు నదినుండి తాను కాపాడిన ఆ జింకపట్ల&nbsp;<BR>అనుబంధం గలవాడయ్యాడు. జింక మీద అతడికి అనుబంధం పెరిగేకొద్దీ దైవ-&nbsp;<BR>ధ్యానంలో చిత్తైకాగ్రత తగ్గసాగింది. మేతకు పోయిన జింక అడవినుండి రావ&nbsp;<BR>టానికి ఆలస్యమైతే ఆ రాజర్షి మనస్సు ఎంతో ఆందోళన, బాధ చెందేది. ‘ఏదైనా&nbsp;<BR>పులి నా కూన మీద పడిందేమో! మరేదన్నా ఆపద వాటిల్లిందేమో! లేకపోతే&nbsp;<BR>ఎందుకు ఆలస్యమౌతుంది?’ అని ఆయన పరిపరివిధాల యోచించేవాడు.</FONT></p>
<p><FONT FACE="SHREE900, SHREE, sans-serif" SIZE="3">ఇలా కొన్నేళ్లు గడిచాయి. ఒకనాడు మృత్యువాసన్నమైంది. మరణించ&nbsp;<BR>టానికి సిద్ధంగా రాజర్షి మేను వాల్చాడు. కాని అతడి మనస్సు పరమాత్మలో లగ్న-&nbsp;<BR>మవటానికి బదులు హరిణాన్ని గురించి తలపోస్తోంది. జాలిగొలిపే చూపులు&nbsp;<BR>చూస్తున్న తన ప్రియ జింక మీద దృష్టి నిలిపి అతడున్నప్పుడు అతని ప్రాణం&nbsp;<BR>పోయింది. ఇందుకు ఫలితంగా అతడు మరుజన్మలో జింకగా జన్మించాడు. కాని&nbsp;<BR>ఏ కర్మా వ్యర్థం కాదు. రాజుగాను, ఋషిగాను ఆయన చేసిన గొప్ప సత్కర్మలు&nbsp;<BR>ఫలించాయి. ఈ జింక జాతిస్మరణంతో పుట్టింది. మాట్లాడేశక్తి లేకున్నా మృగ-&nbsp;<BR>శరీరి ఐనా, పూర్వజన్మ జ్ఞానం దానికుంది. తోడి జింకలను విడిచి యీ జింక&nbsp;<BR>మేతకై, వేదపారాయణాలు హోమాలు సాగే తపోవన ప్రాంతాలకే సదా ఆకర్షిం-&nbsp;<BR>పబడి పోతూండేది.</FONT></p>
<p><FONT FACE="SHREE900, SHREE, sans-serif" SIZE="3">సహజంగా జింకలు జీవించునన్ని ఏళ్లు జీవించి ఆ జింక మరణించింది.&nbsp;<BR>మరుజన్మలో అదొక సంపన్న బ్రాహ్మణుడి కనిష్ఠ పుత్రుడుగా జన్మించింది. ఈ&nbsp;<BR>జన్మలోకూడా అతడికి పూర్వజన్మల స్మృతి వుండినది. సంసార సుఖదుఃఖాల్లో&nbsp;<BR>తగుల్కోకూడదనే నిశ్చయం అతడికి చిన్నతనంలోనే కలిగింది. ఆ శిశువు&nbsp;<BR>పెరిగాడు. ఆరోగ్యవంతుడై, బలిష్ఠుడై ఎదిగాడు. కాని అతడు నోటితో ఒక్క-&nbsp;<BR>మాటకూడా పలుకడు. జడుని మాదిరి, వెర్రివాని మాదిరి అతడున్నాడు.&nbsp;<BR>ఐహికాల్లో తగులుకొంటానేమో అనే భయమే అతడలా వుండటానికి కారణం.&nbsp;<BR>అనంతత్త్వాన్నే అతడు సదా స్మరిస్తూన్నాడు. తన ప్రారబ్ధకర్మను అనుభవించి&nbsp;<BR>తీర్చుకోవటానికే అతడు జీవించి వున్నాడు. కాలక్రమంలో తండ్రి మరణించాడు.&nbsp;<BR>కుమారులు ఆస్తిని పంచుకొన్నారు. చిట్టచివరివాడనీ మూగ అనీ, వ్యర్థుడనీ&nbsp;<BR>ఎంచి అతడి భాగాన్ని సోదరులు అపహరించారు. ప్రాణాలు నిలుపుకోవటానికి</FONT></p>
<hr class="puTa_virupu">
<table><tr><td><a class=puTa_lanke href=puTa2529.html>p2529</a></td><td>p2530</td><td><a class=puTa_lanke href=puTa2531.html>p2531</a></td></tr></table>
</div></body></html>
