<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa625.html>p625</a></td><td>p626</td><td><a class=puTa_lanke href=puTa627.html>p627</a></td></tr></table>
<p><FONT FACE="SHREE900, SHREE, sans-serif" SIZE="3">మతంలోని ప్రధాన సూత్రాలు </FONT><FONT FACE="TimesNewRoman, Times, serif" SIZE="2">2 1 1</FONT></p>
<p><FONT FACE="SHREE900, SHREE, sans-serif" SIZE="3">వల్ల జగద్దృశ్యం బాహ్యంగా కనబడ్డా, న్యాయానికి మానసిక జగత్తు ప్రతిబింబమే&nbsp;<BR>గాని అది వాస్తవికం కాదు. దృశ్యమానమైన బాహ్యజగత్తు మనోపరికల్పనమని లేక&nbsp;<BR>మనోప్రతిబింబమని ఏర్పడింది. ప్రతిబింబం ఎప్పుడూ బింబానికి కారణ&nbsp;<BR>మనటం కుదరదు. మనస్సుతో గ్రహించబడ్డ దృశ్యం మనస్సుకు కారణం కాలేదు.&nbsp;<BR>ఆ దృశ్యంయొక్క సత్త  కేవలం మనస్సుతోనే గ్రహించబడినది, వాస్తవికం కాదు.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి మనస్సును పదార్థంనుండి విడదీయటం అసంభవం. అది ఎంతో&nbsp;<BR>అనుచితంకూడా. ఎందుకంటే, పదార్థమని మనం అసలు దేన్ని పిలుస్తున్నాం?&nbsp;<BR>చైతన్యంలేని, బాహ్యసత్తాకమైనదాన్ని పదార్థమంటున్నాం. మనస్సని దేనినం&nbsp;<BR>టున్నాం? బాహ్యసత్తా లేనిదాన్ని, చైతన్యవంతమైన దాన్ని మనస్సని&nbsp;<BR>అంటున్నాం. మరి మనస్సుకి వేరుగా పదార్థాన్ని, దీనికి వేరుగా మనస్సును&nbsp;<BR>నిరూపించడానికి మనం ఏంచేయాల్సి వచ్చిందో చూడండి. ఆయా పదార్థాలను&nbsp;<BR>నిరూపించడానికి ఆయా గుణాలను ఆపాదించి, తిరిగి ఆ ఆపాదించిన గుణాల&nbsp;<BR>తోనే నిరూపించవలసి వచ్చింది. అంటే, చైతన్యం, బాహ్యసత్త రెంటిని తీసివేస్తే&nbsp;<BR>తప్ప లక్షణం చెప్పటం కుదరలేదు. లక్షణాన్ని చెప్పడానికి తిరిగి ఆ రెండు గుణా-&nbsp;<BR>లనే తీసుకొనిరావలసి వచ్చింది. జరిగిన దేమంటే, మనోపదార్థాలను విడివిడిగా&nbsp;<BR>నిరూపించడానికి మనం దానిలోనుండి ఒక గుణాన్ని, దీనిలోనుండి ఒక&nbsp;<BR>గుణాన్ని తీసివేసి మళ్లీ ఆ తీసివేసిన గుణాలనే తిరిగి వాటిలో వున్నట్లు భావించి&nbsp;<BR>పరస్పర భేదం సాధించవలసి వచ్చింది. అందువల్ల పదార్థానికి మనస్సే కార-&nbsp;<BR>ణమా? మనస్సుకు పదార్థమే కారణమా? అనే వాదం వట్టి మాటలగారడీ తప్ప&nbsp;<BR>మరేం కాదు. ఈ విధమైన వివరణలలో మనస్సు, పదార్థం అనే శబ్దాలకు భిన్నా-&nbsp;<BR>ర్థాలను సాధించటం ఆభాసమే అవుతుందిగాని, కుదిరేది కాదు. మనస్సనే శబ్దం&nbsp;<BR>కొన్నిసమయాల్లో జడానికి వ్యతిరేకమైన, బాహ్యసత్తాకమైన పదార్థాన్ని ఉద్దే-&nbsp;<BR>శించి, మరికొన్ని సమయాల్లో మనోజడ పదార్థాల రెండిటికీ, అంటే ఆంతర-&nbsp;<BR>బాహ్యసమ్మేళన రూపమైన దృశ్యాన్ని ఉద్దేశించి ప్రయుక్తమవుతుంది. అలాగే జడ-&nbsp;<BR>పదార్థమనే మాట ఒక్కోసమయంలో ఇంద్రియ విషయభూతమన్న పదార్థ&nbsp;<BR>మనే పరిమితార్థంలో, మరొకప్పుడు బహిరంతర్దృశ్య జగత్తులకు కారణమైన&nbsp;<BR>వాస్తవిక పదార్థమనే అర్థంలో ప్రయోగించబడుతూ వచ్చింది. జడవాది&nbsp;<BR>మనస్సు భౌతికపదార్థమే అని ఒకవైపు వాదిస్తూ, మరోవైపు యీ ఆంతరబహిర&nbsp;<BR>జగత్తులకు కారణమైన ఫలానా పదార్థం తాను చెప్పే మూలభూతాలైన ద్రవ్యాల&nbsp;<BR>కంటే, అణువులకంటే వ్యత్యాసమైన దాన్ని జడపదార్థమనే సంకేతంతో&nbsp;<BR>చెబుతాడు. ఇక భావవాది జడవాది చెప్పే యీ మూలద్రవ్యం, అణువులు&nbsp;<BR>మనస్సునుండి పుట్టాయని ఒక వంక చెబుతూ, మరోవంక మనోజడపదార్థాలకు</FONT></p>
<hr class="puTa_virupu">
<table><tr><td><a class=puTa_lanke href=puTa625.html>p625</a></td><td>p626</td><td><a class=puTa_lanke href=puTa627.html>p627</a></td></tr></table>
</div></body></html>
