<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2966.html>p2966</a></td><td>p2967</td><td><a class=puTa_lanke href=puTa2968.html>p2968</a></td></tr></table>

<p><FONT FACE="SHREE900, SHREE, sans-serif" SIZE="3">సమయం వచ్చితీరుతుంది. కొందరికి ఒక జన్మలోనే రావచ్చు. మరి&nbsp;<BR>కొందరికి వేలజన్మల తర్వాత కలుగవచ్చు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఇదంతా, గురువు ఆశీర్వాదం మీద, భగవంతుని అనుగ్రహం&nbsp;<BR>మీద ఆధారపడి వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: భగవదనుగ్రహం అనే గాలి ఎప్పుడూ వీస్తూనే ఉంది. నీవు&nbsp;<BR>తెరచాప విప్పినావా? నీ వెప్పుడూ ఏ పని చేసినా పరిపూర్ణంగా నీ హృదయాన్ని&nbsp;<BR>ఆ పనిలో లగ్నం చేయి. రాత్రింబవళ్ళు ‘‘నేను ఆ సచ్చిదానంద పరబ్రహ్మను.&nbsp;<BR>నాకు భయం, ఆందోళన ఏముంది? ఈ శరీరం, మనస్సు, బుద్ధి, సర్వం&nbsp;<BR>అనిత్యం. నేను వీటికి అతీతుణ్ణి’’ అని భావించు!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఇలాంటి భావాలు అప్పుడప్పుడు నా మనస్సులో కలుగుతాయి.&nbsp;<BR>కాని కొంతసేపుండి త్వరలో అదృశ్యమైపోతాయి. మళ్లీ తుచ్ఛమైన&nbsp;<BR>విషయాలనే ఆలోచిస్తుంటాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ప్రారంభదశలో అలా జరుగుతూనే ఉంటుంది. కాని కాల&nbsp;<BR>క్రమంగా బుద్ధి స్వాధీనంలోకి వస్తుంది. అయితే ప్రారంభంనుండి మనస్సులో&nbsp;<BR>తీవ్రమైన వాంఛ వుండటం అవసరం. ఎప్పుడూ యిలా అనుకో: ‘‘నేను శుద్ధ,&nbsp;<BR>బుద్ధ, ముక్తుణ్ణి! నేను చెడును ఎలా చేస్తాను? సామాన్య మానవుల్లాగా నేను&nbsp;<BR>ఈ తుచ్ఛమైన కామినీకాంచన వ్యామోహంలో చిక్కుకుంటానా?’’ ఇలాంటి&nbsp;<BR>భావాలతో మనస్సును దృఢపరచుకో. అలా చేస్తే యథార్థమైన శ్రేయస్సు కలిగి&nbsp;<BR>తీరుతుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఒక్కొక్కసారి మనస్సు దృఢంగా ఉంటుంది. కానీ, మళ్లీ&nbsp;<BR>‘‘నేను డిప్యూటీ మెజిస్ట్రేటు పరీక్షకు పోతాను. డబ్బు, పేరు, ప్రతిష్ఠలు&nbsp;<BR>కలుగుతాయి. నేను సుఖంగా జీవిస్తాను’’ అనే ఆలోచనలు వస్తాయి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అలాంటి ఆలోచనలు కలిగినప్పుడు నీలో నిత్యానిత్య వివేచన&nbsp;<BR>చేసుకో. వేదాంతాన్ని చదువలేదా? నిద్రపోయేటప్పుడుకూడా వివేకఖడ్గాన్ని నీ&nbsp;<BR>తలక్రింద పెట్టుకో! నిద్రలోకూడా ఆ వ్యామోహం నీ దగ్గరకు రాదు. అలా&nbsp;<BR>సాధన చేస్తే క్రమంగా త్యాగం వస్తుంది. నీకై స్వర్గద్వారాలు తెరుచుకున్నట్లు&nbsp;<BR>కన్పిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కాని స్వామీజీ, అధికమైన వైరాగ్యం మార్దవ భావాలను చంపి-&nbsp;<BR>వేస్తుందని భక్తిశాస్త్రాలు ఎందుకు చెబుతున్నాయి?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అటువంటి విషయాలను బోధించే గ్రంథాలను పారవేయి!&nbsp;<BR>త్యాగం లేకుండా, యింద్రియ విషయాలయందు ప్రబలమైన వైరాగ్యం కలగ-&nbsp;<BR>కుండా, కామినీకాంచనాలను అశుద్ధంగా చూచి వాటినుండి వైదొలగకుండా,</FONT></p>
<hr class="puTa_virupu">
<table><tr><td><a class=puTa_lanke href=puTa2966.html>p2966</a></td><td>p2967</td><td><a class=puTa_lanke href=puTa2968.html>p2968</a></td></tr></table>
</div></body></html>
