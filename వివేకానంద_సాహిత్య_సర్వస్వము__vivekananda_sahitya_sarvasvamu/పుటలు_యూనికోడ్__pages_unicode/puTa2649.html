<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2648.html>p2648</a></td><td>p2649</td><td><a class=puTa_lanke href=puTa2650.html>p2650</a></td></tr></table>
<p><FONT FACE="SHREE900, SHREE, sans-serif" SIZE="3">ఆధునిక భారతదేశం</FONT></p>
<p><FONT FACE="Bookman-Light, Bookman, serif" SIZE="2">213</FONT></p>
<p><FONT FACE="SHREE900, SHREE, sans-serif" SIZE="3">ఘాతాలకు ఎరయై అనేక రాజమకుటాలు దుమ్ములో పొర్లాడాయి. అనేక రాజ-&nbsp;<BR>దండాలు శాశ్వతంగా తుత్తునియలైనాయి. నాగరికదేశాల్లో యింకా కొన్నిట్లో&nbsp;<BR>కొంత అధికారం చెలాయించటానికి అంగీకరింపబడుతూ, రాజవైభవాడంబ-&nbsp;<BR>రాన్ని చూపిస్తున్న కొద్దిమంది సింహాసనారూఢులూ కేవలం వైశ్యసంఘాల -&nbsp;<BR>ఉప్పు , చింతపండు, చక్కెర, సారాయి మొదలైన వాటితో వాణిజ్యం చేసే వణి-&nbsp;<BR>జుల - ఎనలేని సిరిసంపదల మూలంగానే పరిరక్షింపబడుతూ - గంభీరంగా&nbsp;<BR>ముందు నిలబడి, వెనుకవున్న అమీర్ల - వైశ్యుల - మహిమాతిశయాన్ని చాట-&nbsp;<BR>డానికి కేవల సాధనభూతులై వున్నారు.</FONT></p>
<p><FONT FACE="SHREE900, SHREE, sans-serif" SIZE="3">దేని ఆజ్ఞచే విద్యుచ్ఛక్తి క్షణంలో ఒక ధృవంనుండి సుదూరంలోని మరో&nbsp;<BR>ధృవానికి సమాచారాన్ని మోసికొనిపోతుందో, ఉత్తుంగ తరంగాలతో కూడిన&nbsp;<BR>మహాసముద్రం దేని రాజమోర్గమా, భూగోళంలో ఒక దేశంనుండి మరో&nbsp;<BR>దేశానికి దేని నిర్దేశం కారణంగా పణ్యవస్తు సముదాయం అవలీలగా కొనిపో&nbsp;<BR>బడుతున్నాయో, దేని ఆదేశాన్ని చూసి మహాసమ్రాట్టులు సైతం గజగజలాడు-&nbsp;<BR>తుంటారో - ఆ మహాతరంగ శిఖరాగ్రంలో, తెల్లని నురుగుల రాశీమధ్యంలో,&nbsp;<BR>సర్వవిజయశీలమైన వైశ్యశక్తిలో - ఇంగ్లండు సింహాసనం అఖండవైభవంతో&nbsp;<BR>సుప్రతిష్ఠితమైవుంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ఆంగ్లేయుల భారతదేశ విజయం మనలను తరచు నమ్మమనే క్రీస్తు&nbsp;<BR>లేక బైబిల్‌ల విజయంకాదు. అంతేగాక అది మొగలాయిలు, పఠానులు భారత-&nbsp;<BR>దేశాన్ని జయించినటువంటిది కాదు. కాని ఏసుక్రీస్తు పేరుకు వెనుక - బైబిలు,&nbsp;<BR>మహారాజ భవనాలు, భూమిని కంపింపచేసే చతురంగబలాల పాదఘట్టనాలు,&nbsp;<BR>తూర్యభేరీనినాదాలు, రాజసింహాసన వైభవ ప్రదర్శనలు - వీటన్నిటికీ వెనుక&nbsp;<BR>వుండేదేమిటి? ఇంగ్లండు. కర్మాగారపు పొగగొట్టమే దేని యుద్ధపతాకమై, వర్తకులే&nbsp;<BR>దేని సైన్యమై, ప్రపంచంలోని వివిధ వర్తక స్థావరాలే దేని యుద్ధరంగాలై, సాక్షాత్తు&nbsp;<BR>అదృష్టదేవతే దేని రాణియై వున్నాయో అలాటి ఇంగ్లండు: ఆంగ్లేయుల భారతదేశ&nbsp;<BR>విజయం అపూర్వ సంఘటనమని - విచిత్రవిషయమని నే నింతకు&nbsp;<BR>ముందు చెప్పినందుకు యిదే కారణం. బ్రహ్మాండమైన యీ వినూత్నశక్తితో&nbsp;<BR>కలిగిన సంఘర్షణవల్ల ఏ కొత్తవిప్లవం బైలుదేరుతుందో, దానిచే భావి భారతదే-&nbsp;<BR>శంలో ఏ కొత్త పరివర్తనం కలుగనున్నదో... ఎవరి కెరుక? గత భారతదేశ&nbsp;<BR>చరిత్రను చూసి మనం యీ విషయాన్ని నిర్ణయించలేం.</FONT></p>
<p><FONT FACE="SHREE900, SHREE, sans-serif" SIZE="3">బ్రాహ్మణ క్షత్రియ వైశ్య శూద్రులనే యీ నాలుగు జాతులూ క్రమంగా&nbsp;<BR>ప్రపంచాన్ని పరిపాలిస్తుంటాయని నే నింతకుముందు తెలిపివున్నాను. వీటిలో</FONT></p>
<hr class="puTa_virupu">
<table><tr><td><a class=puTa_lanke href=puTa2648.html>p2648</a></td><td>p2649</td><td><a class=puTa_lanke href=puTa2650.html>p2650</a></td></tr></table>
</div></body></html>
