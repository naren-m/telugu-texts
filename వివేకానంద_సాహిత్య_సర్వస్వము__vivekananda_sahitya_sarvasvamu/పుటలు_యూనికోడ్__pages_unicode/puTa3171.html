<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3170.html>p3170</a></td><td>p3171</td><td><a class=puTa_lanke href=puTa3172.html>p3172</a></td></tr></table>

<p><FONT FACE="SHREE900, SHREE, sans-serif" SIZE="3">విషాదభరితం. ఇక యిక్కడో పైన దుఃఖం, వ్యాకులత. కాని, అంతర్గతంగా&nbsp;<BR>నిశ్చింత, శాంతి, ఆనందం.</FONT></p>
<p><FONT FACE="SHREE900, SHREE, sans-serif" SIZE="3">‘‘విశ్వం వినోదం కొరకు ఏర్పడిన భగవంతుని ప్రకటనమని, ‘‘కేవలం&nbsp;<BR>వినోదార్థం’’ అవతారాలు వెలువడి యిక్కడ మార్గదర్శకాలైనాయని మాకొక&nbsp;<BR>సిద్ధాంతం ఉంది. లీల - అదంతా లీల. క్రీస్తు ఎందుకు శిలువపై కొఱత వేయ-&nbsp;<BR>బడ్డాడు? అది లీలామాత్రం. జీవిత విషయంకూడా యిలాంటిదే. భగవంతు-&nbsp;<BR>నికి అది కేవలం క్రీడ. ‘‘అదంతా క్రీడ’’ అని పలుకు. నీవేమైనా చేయగలవా?’’</FONT></p>
<p><FONT FACE="SHREE900, SHREE, sans-serif" SIZE="3">8. ‘‘ఒక్క జీవితంలో ఎవ్వడూ నాయకుడు కాజాలడని నా అభి-&nbsp;<BR>ప్రాయం. అతడందుకోసం జన్మించాలి. నాయకత్వపు కష్టమనేది వ్యవస్థల&nbsp;<BR>నేర్పరచడంలోను, యుక్తుల్ని ఉపాయాలను పన్నడంలోను లేదు. విభిన్నమనస్త-&nbsp;<BR>త్వాలు గల జనుల్ని వారి సమాన సహానుభూతి సూత్రాలనుబట్టి ఒకటి&nbsp;<BR>చేయడంలోనే నాయకశోధన - నిజమైన నాయకుని పరీక్షలు ఏర్పడి వున్నాయి.&nbsp;<BR>మరి, ఈ కార్యమెన్నటికీ ప్రయత్నపూర్వకంగా గాక, అజ్ఞాతంగా మాత్రమే జరు-&nbsp;<BR>గగలదు.’’</FONT></p>
<p><FONT FACE="SHREE900, SHREE, sans-serif" SIZE="3">9. ప్లేటో మహాశయుని ‘భావసిద్ధాంతం’ గూర్చి వివరిస్తూ స్వామీజీ&nbsp;<BR>యిలా చెప్పారు. ‘‘ఏవేవి మాత్రమే యథార్థంగా పరిపూర్ణంగా ఉంటున్నాయో&nbsp;<BR>అలాంటి మహాభావాలయొక్క దుర్బల ప్రకటనమే మనకు కనబడేదంతానని&nbsp;<BR>మీకు విశదమౌతున్నది కదా! ఎక్కడనో ఆదర్శరూపమైన ‘‘నీవు’’ అనేది&nbsp;<BR>ఉండగా యిక్కడ దాన్ని వ్యక్తీకరించే ప్రయత్నం జరుగుతున్నది. ఆ ప్రయత్నం&nbsp;<BR>యింకా అనేకవిధాలుగా ఆదర్శానికి వెనుకబడివుంది. అయినా దాన్ని కొన&nbsp;<BR>సాగించు. ఆదర్శాన్ని నీవు ఒకానొక నాటికి వ్యక్తపరచగలవు.’’</FONT></p>
<p><FONT FACE="SHREE900, SHREE, sans-serif" SIZE="3">10. స్వీయముక్తికై తీవ్రకాంక్షతో ప్రయత్నించడానికి బదులుగా, పదేపదే&nbsp;<BR>పునర్జన్మ పొందుచు, తన అభీష్టకార్యాలకు తోడ్పడడం మేలుకదా! అని తలచిన&nbsp;<BR>ఒక శిష్యురాలి సందేహానికి సమాధానమిస్తూ స్వామి వెంటనే యిలా మంద&nbsp;<BR>లించారు. ‘‘అది నీవు పురోగమన భావాన్ని అతిక్రమింపలేకపోవడంచే సంభ-&nbsp;<BR>విస్తూ వుంది. కాని స్థితిగతులు పురోగతి నొందవు. అవి ఎప్పటిలాగానే&nbsp;<BR>ఉంటాయి. ఇక పరిస్థితుల్లో మనం కల్గించే మార్పువల్ల మనమే - పురోగమన&nbsp;<BR>వికాసాన్ని పొందుతాము.’’</FONT></p>
<p><FONT FACE="SHREE900, SHREE, sans-serif" SIZE="3">11. వయసు చెల్లినతడొకడు వచ్చి, సరసమైన దౌర్బల్యం ముఖంలో కన-&nbsp;<BR>బడుతుండగా, కర్మవిషయాన్ని గూర్చి, అల్మోరాలో స్వామీజీని ఒక ప్రశ్న&nbsp;<BR>వేశాడు. బలవంతులు బలహీనుల నణగద్రొక్కడం చూడవలసి యున్నప్పుడు&nbsp;<BR>వారి కర్తవ్యమేమిటని అతని ప్రశ్న! ఆశ్చర్య సమ్మిళితమైన కోపంతో స్వామి</FONT></p>
<hr class="puTa_virupu">
<table><tr><td><a class=puTa_lanke href=puTa3170.html>p3170</a></td><td>p3171</td><td><a class=puTa_lanke href=puTa3172.html>p3172</a></td></tr></table>
</div></body></html>
