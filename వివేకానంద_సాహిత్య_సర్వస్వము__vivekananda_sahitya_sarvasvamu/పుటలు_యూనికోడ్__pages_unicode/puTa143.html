<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa142.html>p142</a></td><td>p143</td><td><a class=puTa_lanke href=puTa144.html>p144</a></td></tr></table>


<p><FONT FACE="SHREE902, SHREE, sans-serif" SIZE="3">సాధనక్రమం</FONT></p>
<BR>
<p><FONT FACE="SHREE900, SHREE, sans-serif" SIZE="3">భక్తిసాధన క్రమాన్ని గురించి బ్రహ్మసూత్ర రామానుజభాష్యంలో యిలా&nbsp;<BR>కానవస్తుంది: ‘‘తల్లబ్ధి ర్వివేక విమోకాభ్యాస క్రియా కల్యాణానవసా దానుద్ధర్షేభ్యః&nbsp;<BR>సంభవాన్నిర్వచనాచ్చ - అది వివేకం, ఇంద్రియనిగ్రహం, అభ్యాసం (యజ్ఞరూ-&nbsp;<BR>పక) కర్మాచరణం, నిష్కాపట్యం, బలం, అమితసంతోషం పొందకుండటం అనే-&nbsp;<BR>వాటి మూలంగా లభిస్తుంది.’’ అంతేగాక ‘‘జాత్యాశ్రయనిమిత్తా ద్దుష్టాదన్నాత్‌,&nbsp;<BR>కాయశుద్ధి ర్వివేకః - స్వయంగా జాతిచేతా, ఆశ్రయంచేతా, నిమిత్తంచేతా ఏర్పడే&nbsp;<BR>అపరిశుద్ధాహారాన్ని శుద్ధాహారంనుంచి వేరుగా గ్రహించటమే వివేకం’’ అని శ్రీరా-&nbsp;<BR>మానుజాచార్యుల అభిప్రాయం. శ్రీరామానుజుల ప్రకారం 1. స్వయంగా వెల్లుల్లి&nbsp;<BR>మొదలైన పదార్థాలలోని జాతిదోషం చేతా 2. అవినీతిపరులనుంచి పొందబ-&nbsp;<BR>డటం చేతా 3. ధూళి, వెండ్రుకలు మొదలైన వాటిచే కలిగే భౌతిక&nbsp;<BR>మాలిన్యంచేతా మూడు విధాలుగా ఆహారం అపరిశుద్ధమవుతోంది.</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> ‘‘ఆహార-&nbsp;<BR>శుద్ధౌ సత్త్వశుద్ధిః సత్త్వశుద్ధౌ ధ్రువాస్మృతిః - ఆహారం శుద్ధం అయితే సత్త్వం&nbsp;<BR>శుద్ధం అవుతుంది, సత్త్వశుద్ధిచేత స్మృతి సుస్థిరమవుతుంది’’ అని శ్రుతులు చెబు-&nbsp;<BR>తున్నవి. ఛాందోగ్యోపనిషత్తునుంచి శ్రీరామానుజాచార్యుడు పైవాక్యాన్ని ఉదహ-&nbsp;<BR>రిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">ఆహార విషయాన్ని భక్తులు ఎప్పుడూ ప్రధాన విషయంగా పరిగణించారు.&nbsp;<BR>కొన్ని భక్తిసంప్రదాయాలు యీ విషయంగా అవలంబించే ఛాందసం - పిచ్చి-&nbsp;<BR>ధోరణి - అలావుండగా ఆహారసమస్యలో గొప్పసత్యం యిమిడివుంది. సాంఖ్య-&nbsp;<BR>తత్త్వం అనుసరించి, ఏకమైన సామ్యావస్థలో </FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3"> ప్రకృతిని భిన్నమైన ప్రచలితా&nbsp;<BR>వస్థలో ప్రపంచాన్ని నిర్మించేటట్టి సత్త్వరజస్థమస్సులు అనేవి ప్రకృతి గుణాలు&nbsp;<BR>అనీ, ప్రకృతి మూలపదార్థాలు అనీ మనం జ్ఞప్తిలో వుంచుకోవాలి.</FONT><FONT FACE="SHREE900, SHREE, sans-serif" SIZE="2"><sup>3</sup></FONT><FONT FACE="SHREE900, SHREE, sans-serif" SIZE="3"> కాబట్టి ప్రతి-&nbsp;<BR>వ్యక్తీ ప్రతి రూపమూ యీ మూలపదార్థాలనుంచే నిర్మాణాలవుతున్నవి; అంతే-&nbsp;<BR>గాక సత్త్వాధిక్యం ఆత్మవికాసానికి అత్యావశ్యకమైవుంది. ఆహారమూలాన శరీర-&nbsp;<BR>కోశాలలోకి మనం గ్రహించే పదార్థాలే మన మనోస్థితిని చాలవరకు నిర్మిస్తూండ-&nbsp;<BR>టంతో ఆహారవిషయంలో మనం ఎంతో జాగ్రత్తపడాలి. ఐనా యితర విష-</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">ఇది రామానుజభాష్యంలోనిదని వాక్యకారులచే చెప్పబడింది. ఈ వాక్యకారులెవరో&nbsp;<BR>యింతవరకు నిర్ధారణ కాలేదు.</FONT></p>
<p><FONT FACE="SHREE900, SHREE, sans-serif" SIZE="2">2. </FONT><FONT FACE="SHREE900, SHREE, sans-serif" SIZE="3">సామ్యావస్థ పొందిన ప్రకృతే ప్రధానం అని సాంఖ్యులు అంటారు.</FONT></p>
<p><FONT FACE="SHREE900, SHREE, sans-serif" SIZE="2">3. </FONT><FONT FACE="SHREE900, SHREE, sans-serif" SIZE="3">సత్త్వరజస్తమోగుణాల యొక్క సామ్యావస్థే ప్రకృతి. సత్త్వాదులను నిర్దేశించే&nbsp;<BR>‘గుణం’ అనేది పారిభాషికపదం.</FONT></p>
<hr class="puTa_virupu">
<table><tr><td><a class=puTa_lanke href=puTa142.html>p142</a></td><td>p143</td><td><a class=puTa_lanke href=puTa144.html>p144</a></td></tr></table>
</div></body></html>
