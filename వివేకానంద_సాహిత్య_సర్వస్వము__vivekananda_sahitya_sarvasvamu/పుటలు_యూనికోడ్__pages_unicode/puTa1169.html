<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1168.html>p1168</a></td><td>p1169</td><td><a class=puTa_lanke href=puTa1170.html>p1170</a></td></tr></table>
<p><FONT FACE="SHREE900, SHREE, sans-serif" SIZE="3">345</FONT></p>
<BR>
<p><FONT FACE="SHREE900, SHREE, sans-serif" SIZE="3">భారత దేశం - ఆంగ్ల దేశం</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇంగ్లీషువారికి నేనందించ వచ్చిన సందేశం ఉద్భవించింది. ఆంగ్లేయులు మా దేశాన్ని&nbsp;<BR>జయించారు; పరిపాలించారు. తమ భౌతిక శాస్త్ర విజ్ఞానాన్ని తమ లాభానికి - మా&nbsp;<BR>లాభానికి కూడా వినియోగించారు. భారతదేశం ప్రపంచానికి చేసిన సేవను&nbsp;<BR>సంక్షేపంగా చెప్పాలంటే, నాకు సంస్కృతంలో, ఆంగ్లంలో రెండు పలుకుబడులు&nbsp;<BR>జ్ఞాపకం వస్తున్నాయి. ఒకరు చనిపోయాడని చెప్పటానికి, మీరు ‘‘అతను ఆత్మను&nbsp;<BR>వదిలి పెట్టాడు’’ అంటారు. మేము ‘‘అతను దేహాన్ని వదిలాడు’’ అంటాం. అలాగే&nbsp;<BR>శరీరం ఆత్మను ధరిస్తున్నదని మీరు చెప్పటంలో మనిషిలో శరీరం ప్రధానాంగమని&nbsp;<BR>మీ గాఢాభిప్రాయంగా కనిపిస్తున్నది. మేము, మనిషి నిజంగా ఆత్మ అని, అతనికి ఒక&nbsp;<BR>దేహం ఉందని చెబుతాం. ఇవన్నీ నీటి మీది చిన్న అలల లాంటివి. అయితే, వీటివల్ల&nbsp;<BR>మీ దేశీయుల దృక్పథం తెలుస్తున్నది. చీకటియుగం ముగిసిం తర్వాత గ్రీకు,&nbsp;<BR>లాటిన్‌ వైజ్ఞానిక పున&nbsp;<BR>రుద్ధరణతో యూరప్‌ఖండంలో ఎలాంటి సంచలనం కలిగిందో, అలాంటిదే, మన&nbsp;<BR>భారతీయ వేదాంతం చక్కగా ప్రచారం అయిన కొద్దీ కలుగుతుందని స్కోపెన్హార్‌&nbsp;<BR>పండితుడు భవిష్యత్తు గూర్చి చెప్పిన విషయాన్ని మీరు జ్ఞాపకం చేసుకోండి.&nbsp;<BR>యూరప్‌లో ప్రాచ్యదేశీయుల విజ్ఞాన పరిశీలన విశేషంగా జరుగుతున్నది.&nbsp;<BR>సత్యాన్వేషికి ఒక నూతన భావ ప్రపంచం ప్రత్యక్ష మవుతున్నది.’’</FONT></p>
<p><FONT FACE="SHREE900, SHREE, sans-serif" SIZE="3">‘‘చివరికి భారతదేశం తన విజేతలనే జయిస్తుందా?’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఔను. భావ ప్రపంచంలో, పూర్వం మహమ్మదీయుల చేతుల్లో&nbsp;<BR>ఉన్నట్లుగా, కత్తీ - భౌతిక ప్రపంచం యిప్పుడు ఆంగ్లేయుల చేతుల్లో ఉన్నాయి. కాని&nbsp;<BR>అక్బరు మహాశయుడు తన నడతలో హిందువే అయ్యాడు. మహమ్మ&nbsp;<BR>దీయుల్లో విద్యావంతులు సూఫీలు. వారికీ - హిందువులకూ భేదం లేదు. వారు&nbsp;<BR>గోమాంసం తినరు. ఇతర ఆచారాల్లో కూడా మమ్మే సరిపోలుతారు. మా భావాలు,&nbsp;<BR>వారి భావాల్లో దూరిపోయాయి.’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఇప్పుడు విర్రవీగే దొరలకు (సాహెబ్‌లకు) అలాంటి గతే పడు&nbsp;<BR>తుందంటారా? ఈ క్షణం వరకైతే వారు అలాంటి గతికి చాలా దూరంగా&nbsp;<BR>ఉన్నట్లున్నారు.’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘లేదు. మీరనుకునేంత దూరంగా లేరు. ఆధ్యాత్మిక ప్రపంచంలో&nbsp;<BR>భారతీయులకు - ఆంగ్లేయులకు పోలికలెన్నో ఉన్నాయి. అలాంటి సర్వసామాన్య&nbsp;<BR>భావాలు అన్ని మతాల్లో కూడా ఉన్నాయనటానికి ఋజువుంది. ఒక ఆంగ్ల&nbsp;<BR>పాలకునికో లేదా ఒక రాజకీయ ఉద్యోగికో భారతీయ వాఙ్మయంతో - దాన్లో కూడా&nbsp;<BR>భారతీయ వేదాంతంతో ప్రధానంగా పరిచయం ఏర్పడితే, అప్పు డా రంగం&nbsp;<BR>ఆంగ్లేయులకూ - భారతీయులకూ కూడా సమానంగా ప్రియమౌతుంది. రంగం</FONT></p>
<hr class="puTa_virupu">
<table><tr><td><a class=puTa_lanke href=puTa1168.html>p1168</a></td><td>p1169</td><td><a class=puTa_lanke href=puTa1170.html>p1170</a></td></tr></table>
</div></body></html>
