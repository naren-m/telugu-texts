<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3188.html>p3188</a></td><td>p3189</td><td><a class=puTa_lanke href=puTa3190.html>p3190</a></td></tr></table>

<p><FONT FACE="SHREE900, SHREE, sans-serif" SIZE="3">గ్రహింపజేయగలనని చెబుతాను. మహోన్నతాధ్యాత్మిక తత్త్వాన్ని బోధింప నారం-&nbsp;<BR>భించడానికి లేతవయస్సు అనేది ఒక అడ్డంకి కానేకాదు.’’</FONT></p>
<p><FONT FACE="SHREE900, SHREE, sans-serif" SIZE="3">57. ‘‘మీ రెంత తక్కువగా చదివితే అంత మంచిది. గీతను, వేదాంత&nbsp;<BR>సంబంధమైన సద్గ్రంథాలను మాత్రం చదివితే చాలు. మీకు కావలసింది అంత-&nbsp;<BR>మాత్రమే. నేటి విద్యావిధానమంతా తప్పుదారిలో నడుస్తున్నది. ఆలోచించడం&nbsp;<BR>ఎలాగో తెలిసికోవడానికి ముందుగానే ఎన్నో విషయాలతో మనసు కుక్కివేయ-&nbsp;<BR>బడుతున్నది. మొదట మనోనిగ్రహం- మనస్సంయమం - బోధింపబడాలి.&nbsp;<BR>నేను మరల విద్యాభ్యాసం చేయవలసివస్తే, యింకా అందులో నాకేమైనా అభి-&nbsp;<BR>ప్రాయ ప్రకటనాధికారం ఉంటే, మొదట నా మనస్సును స్వాధీనంచేసికోవడం&nbsp;<BR>నేర్చుకొన్న తర్వాత నాకు యిష్టం వచ్చినయెడల, సంగతుల్ని - విషయాల్ని -&nbsp;<BR>సేకరిస్తాను. జనులు స్వేచ్ఛగా తమ మనస్సును ఏకాగ్ర మొనర్ప జాలకుండుటచే&nbsp;<BR>విషయాలను నేర్చుకోవడంలో వారికి చాలకాలం పడుతున్నది.’’</FONT></p>
<p><FONT FACE="SHREE900, SHREE, sans-serif" SIZE="3">58. ‘‘దుష్కాలం - దురదృష్టం - సంభవిస్తుందనుకోండి. అయితేనేమి?&nbsp;<BR>లోలకం తిరిగి అవతలివైపునకు ఊగవలసివున్నది కదా! కాని అది అంతకంటె&nbsp;<BR>మేలుకాదు. దానిని ఆపివేయడమే కర్తవ్యం!</FONT></p>
<p><FONT FACE="SHREE900, SHREE, sans-serif" SIZE="3">59. మనుష్యుడు జన్మించినది ప్రకృతిని జయించడానికే కాని దానిని&nbsp;<BR>అనుసరించడానికి కాదు.</FONT></p>
<p><FONT FACE="SHREE900, SHREE, sans-serif" SIZE="3">60. ‘‘ఈ దేహమే నేను’’ అని అనుకొన్నప్పుడు జగత్తునుండి నీవు భిన్ను-&nbsp;<BR>డవుతున్నావు. ‘‘నేను జీవాత్మను’’ అని భావించినప్పుడు ఆ నిత్య&nbsp;<BR>మహాగ్నిలో నీవొక నిప్పుకణికవు. ‘‘నేనే పరమాత్మను’’ అని భావించినప్పుడు&nbsp;<BR>సర్వం నీవే అవుతావు.</FONT></p>
<p><FONT FACE="SHREE900, SHREE, sans-serif" SIZE="3">61. సంకల్పం స్వతంత్రమైంది కాదు; అది కార్యాచరణ నియతికి లోబడి&nbsp;<BR>నదే కాని ఈ సంకల్పానికి వెనుక ‘‘సర్వస్వతంత్రమైంది’’ ఒకటున్నది.</FONT></p>
<p><FONT FACE="SHREE900, SHREE, sans-serif" SIZE="3">62. సౌజన్యంలో పవిత్రతలో నిజమైన బలముంది.</FONT></p>
<p><FONT FACE="SHREE900, SHREE, sans-serif" SIZE="3">63. ప్రపంచమనగా విషయిగా మారిన భగవంతుడే.</FONT></p>
<p><FONT FACE="SHREE900, SHREE, sans-serif" SIZE="3">64. నీకు ఆత్మవిశ్వాసం లేకపోతే దేవునికూడ నమ్మజాలవు.</FONT></p>
<p><FONT FACE="SHREE900, SHREE, sans-serif" SIZE="3">65. మనం శరీరులం అనే భ్రాంతియే అనర్థానికి మూలం. అసలు పాప-&nbsp;<BR>మనేది ఒకటి ఉంటే ఆ భ్రాంతియే పాపం.</FONT></p>
<p><FONT FACE="SHREE900, SHREE, sans-serif" SIZE="3">66. ‘‘స్థూలద్రవ్యం నుండి మనస్సు పుట్టింది’’ అని ఒక పక్షంవారు&nbsp;<BR>చెబుతారు. ‘‘జగత్తు మనః ప్రభవ’’మని మరొక పక్షంవారు చెబుతారు. ఈ&nbsp;<BR>రెండు ప్రతిపాదనలూ తప్పే. మనస్సూ, స్థూలద్రవ్యమూ ఒకే జాతికి చెందినవి.&nbsp;<BR>మూడవది ఒకటున్నది. అందుండి పుట్టినవే స్థూలద్రవ్యమూ, మనస్సునూ.</FONT></p>
<hr class="puTa_virupu">
<table><tr><td><a class=puTa_lanke href=puTa3188.html>p3188</a></td><td>p3189</td><td><a class=puTa_lanke href=puTa3190.html>p3190</a></td></tr></table>
</div></body></html>
