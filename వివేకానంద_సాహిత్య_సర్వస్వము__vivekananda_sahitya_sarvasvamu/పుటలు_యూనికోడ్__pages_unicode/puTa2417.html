<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2416.html>p2416</a></td><td>p2417</td><td><a class=puTa_lanke href=puTa2418.html>p2418</a></td></tr></table>
<p><FONT FACE="SHREE902, SHREE, sans-serif" SIZE="5">కలకత్తా పౌరుల అభినందనకు</FONT></p>
<BR>
<p><FONT FACE="SHREE902, SHREE, sans-serif" SIZE="5">సమాధానం</FONT><FONT FACE="TimesNewRoman, Times, serif" SIZE="3"><sup>*</sup></FONT></p>
<BR>
<p><FONT FACE="SHREE900, SHREE, sans-serif" SIZE="3">ఇటీవల కలకత్తా పురమందిరంలో జరిగిన సభలో ఆమోదించబడిన&nbsp;<BR>తీర్మానాలు, తోడిపౌరులు నాపట్ల అభిమానంతో చెప్పిన మాటలు నా కందాయి.</FONT></p>
<p><FONT FACE="SHREE900, SHREE, sans-serif" SIZE="3">నా అల్పసేవను గురించి మీకున్న ప్రశంసాభావానికి నా హృదయపూర్వక&nbsp;<BR>కృతజ్ఞత అందుకోండి.</FONT></p>
<p><FONT FACE="SHREE900, SHREE, sans-serif" SIZE="3">పరులతో సంబంధంలేక, వేరుపడి ఏకాకిగా వుండగోరే వ్యక్తికిగానీ, జాతికి&nbsp;<BR>గానీ బతుకు దుస్తరమని నాకు రూఢిగా స్పష్టమైంది. ఆధిక్యం, పవిత్రత, లౌకిక&nbsp;<BR>తంత్రం అనే దుర్భ్రమలవల్ల అలాటి ప్రయత్నం ఎప్పుడు జరిగినా వారికి దారుణ&nbsp;<BR>మైన అనర్థమే వాటిల్లింది.</FONT></p>
<p><FONT FACE="SHREE900, SHREE, sans-serif" SIZE="3">మనకు ప్రత్యేకమైన ఆచారమనేది ఏర్పాటు చేయబడింది. ఇది మనజాతికి&nbsp;<BR>చుట్టుగోడలా పరిణమించింది. ఈ గోడకు పునాది పరులపట్ల ద్వేషభావమే.&nbsp;<BR>ఇదే, భారతదేశ పతనానికి ప్రబలకారణమని నా మనస్సుకు తోస్తోంది. దీన్ని&nbsp;<BR>పూర్వకాలంలో ఏర్పాటు చేయడంలోని నిజమైన ఉద్దేశం హిందువులకు, వారి&nbsp;<BR>చుట్టూగల బౌద్ధజాతితో ఏ విధమైన సంబంధం కలుగకుండా నివారించడం&nbsp;<BR>కోసమే!</FONT></p>
<p><FONT FACE="SHREE900, SHREE, sans-serif" SIZE="3">ఈ పద్ధతిని పూర్వంకానీ, ప్రస్తుతంకానీ ఎటువంటి కుతర్కంతో సమ-&nbsp;<BR>ర్థించడానికి ప్రయత్నించినా, దాని అనివార్యఫలితం మాత్రమిది; ప్రాచీన జాతు-&nbsp;<BR>లలో అగ్రగణ్యమైన జాతి ఇప్పుడు నామమాత్రావశిష్టమైంది. ఇతర జాతులకు&nbsp;<BR>ఏవగింపు వస్తువైంది. తాను పతనం చెందక పరులను ద్వేషించటం సాధ్యంకాదని,&nbsp;<BR>ఈ నైతిక నియతి నిరూపితమైంది. ఈ శాసనాన్ని తొలుత కనిపెట్టినవారు మన&nbsp;<BR>పూర్వులు. ఈ శాసనాన్ని ఉల్లంఘించడంవల్ల కలుగగల ఫలితాలేవో మననుండే&nbsp;<BR>ఇతరులు గ్రహించడానికి అవకాశ మిచ్చినవారమయ్యాం.</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">పాశ్చాత్య ప్రపంచంలో వివేకానందస్వామి చేస్తూండిన కృషిని ప్రశంసించడానికి&nbsp;<BR>1894 సం।। సెప్టెంబరు 5 వ తేదీని కలకత్తా పురమందిరంలో రాజా పియారిమోహన్‌ ముఖర్జీ&nbsp;<BR>అధ్యక్షతన బహిరంగసభ జరిగింది. ఆ అభినందనకు సమాధానంగా వివేకానందస్వామి&nbsp;<BR>న్యూయార్క్‌నుండి 1894 సం।। సెప్టెంబరు 18 వ తేదీని సభాధ్యక్షునికి రాసిన లేఖ ఇది.</FONT></p>
<p><FONT FACE="TimesNewRoman, Times, serif" SIZE="2">3 6 8</FONT></p>
<hr class="puTa_virupu">
<table><tr><td><a class=puTa_lanke href=puTa2416.html>p2416</a></td><td>p2417</td><td><a class=puTa_lanke href=puTa2418.html>p2418</a></td></tr></table>
</div></body></html>
