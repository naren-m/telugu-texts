<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1243.html>p1243</a></td><td>p1244</td><td><a class=puTa_lanke href=puTa1245.html>p1245</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మానవుని యథార్థరూపం</FONT></p>
<p><FONT FACE="SHREE900, SHREE, sans-serif" SIZE="3">15</FONT></p>
<p><FONT FACE="SHREE900, SHREE, sans-serif" SIZE="3">చేస్తూనే వున్నాడు. అప్పటినుండీ, సత్యజ్ఞానం అతని బుద్ధికి ఎన్నోసార్లు, మెరుపు&nbsp;<BR>మెరిసినట్లు తళుక్కుమని స్ఫురిస్తూనే ఉంది. అప్పుడుకూడ కొందరు, ఈ శరీ-&nbsp;<BR>రాన్ని అతిక్రమించి, ఒక అడుగు వేసినవాళ్లున్నారు. వాళ్లకు మరో శరీరం కని-&nbsp;<BR>పించింది. అది చాలవరకు, స్థూలశరీరం వంటిదేకాని, దీనికన్నా సమగ్రమూ,&nbsp;<BR>శ్రేష్ఠమూను. ఈ శరీరం నాశనమైన తర్వాతకూడ నిలిచి వుండేది. మృతకళేబరం&nbsp;<BR>దగ్ధంచేస్తున్న, అగ్నిదేవుణ్ణి ఉద్దేశించి పలికే ఈ ఋక్కు వేదంలో వుంది. ‘‘ఇతణ్ణి&nbsp;<BR>నీ చేతులతో ఎంతో జాగ్రత్తగా, ఏమాత్రమూ కసుగంద(కుండా)నట్లు, ఎత్తు-&nbsp;<BR>కొనిపోయి శుభలక్షణాలతో నిండిన దివ్యదేహాన్నిచ్చి, వ్యధా, మరణాలెరుగని&nbsp;<BR>పితృలోకంలో చేర్చు.’’ ఈ ఆశయం అన్ని మతాల్లో కనిపిస్తుంది. దీనితోకూడ&nbsp;<BR>మరొక్క ఆశయంకూడ వుంది. అది, మానవుడు తన పూర్వస్థితినుండి పతనం&nbsp;<BR>పొందాడనడం. ఈ మతమనక, ఆ మతమనక అన్ని మతాల్లోనూ ఈ ఆశయం&nbsp;<BR>వుంది. కొన్నింట్లో పురాణ కథారూపంలో, కొన్నింట్లో స్పష్టమైన తాత్త్విక&nbsp;<BR>సిద్ధాంత రూపంలో, మరికొన్నింట్లో మనోహర కవితారూపంలోనూ ఇది&nbsp;<BR>కనిపిస్తుంది. కాని, మానవుని పూర్వస్థితి, యిప్పటిదానికన్నా ఉన్నతం అనే ఈ&nbsp;<BR>ఆశయం సర్వదేశ శాస్త్రాల్లోను, సర్వదేశ పురాణాల్లోనూ కనబడుతోంది.&nbsp;<BR>యూదుల వేదంలో పేర్కొనబడిన, ‘ఆదాము’ పతన కథలోవున్న మూలభావం&nbsp;<BR>యిదే. హిందువుల ‘కృతయుగం’ సత్యయుగం. అప్పుడు, కోరిన వారికి తప్ప&nbsp;<BR>మరణం లేదు. ఇష్టమొచ్చినన్నాళ్లు శరీరం నిలిచి వుంటుంది. బుద్ధి ప్రసన్నమై&nbsp;<BR>పటుత్వంతో ఉంటుంది. పాపాలు లేవు, దుఃఖము లేదు. అది మారి ఈ&nbsp;<BR>కలియుగం వచ్చింది. ఇక, జలప్రళయ కథకూడ అన్ని మతాల్లో వుంది. కాలం&nbsp;<BR>అధోగతిని పట్టిందనే భావం, అన్ని మతాల్లోనూ వుందని చెప్పడానికి ఈ కథ&nbsp;<BR>ఒక్కటే చాలు. ఈ అధోగమనం సాగి సాగి, భూలోకమంతా పాపపంకిల&nbsp;<BR>మైనప్పుడు జలప్రళయం వచ్చి, మానవజాతిని చాలవరకు రూపుమాపింది. ఆ&nbsp;<BR>తర్వాత ఆరోహణక్రమం మళ్లీ ప్రారంభమై, ఇప్పుడు మెల్లమెల్లగా సాగుతోంది.&nbsp;<BR>చివరకు మళ్లీ పూర్వపు పవిత్రదశ రాగలదు. బైబిల్‌ పాతనిబంధనలో (ఓల్డ్‌ టెస్ట-&nbsp;<BR>మెంట్‌) జలప్రళయకథ మీ అందరికీ తెలుసు. ఆ కథే పూర్వకాలపు బాబిలో-&nbsp;<BR>నియా, ఈజిప్ట్‌, చైనా, హిందూదేశాల్లోకూడా వ్యాప్తిలో వుండింది. మనువు అనే&nbsp;<BR>ఒక ప్రాచీన మహాపురుషుడు, గంగాతీరంలో ప్రార్థన చేసుకుంటూ ఉండగా, చిరు-&nbsp;<BR>చేప ఒకటి వచ్చి అతని ఆశ్రయం కోరింది. అతడు, దాన్ని ఒక నీటి కుండలో&nbsp;<BR>ఉంచి, దాని రాకకు కారణ మడిగాడు. పెద్ద చేప ఒకటి తరుము&nbsp;<BR>తున్నందున, సంరక్షణార్థం వచ్చానని అది చెప్పగా, దాన్ని ఇంటికి తీసుకు&nbsp;<BR>వెళ్లాడు. ఉదయానికి ఆ చిరుచేప, కుండనిండుగా పెరిగి, ‘‘ఈ కుండ నాకిక</FONT></p>
<hr class="puTa_virupu">
<table><tr><td><a class=puTa_lanke href=puTa1243.html>p1243</a></td><td>p1244</td><td><a class=puTa_lanke href=puTa1245.html>p1245</a></td></tr></table>
</div></body></html>
