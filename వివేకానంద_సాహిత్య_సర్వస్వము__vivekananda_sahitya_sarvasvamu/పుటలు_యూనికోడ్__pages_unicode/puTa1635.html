<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1634.html>p1634</a></td><td>p1635</td><td><a class=puTa_lanke href=puTa1636.html>p1636</a></td></tr></table>
<p><FONT FACE="SHREE900, SHREE, sans-serif" SIZE="3">30 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">వస్తుంది. అంటె వివిధ వర్గాలవారి వేల్పులలో ఒకడు ప్రధానుడని, సృష్టి, పాల-&nbsp;<BR>కుడు - సర్వజీవ హృదయజ్ఞుడు అతడేనని, అభివృద్ధి బహుదేవతారాధననుండి&nbsp;<BR>ఏకేశ్వరారాధనకు చేరుకుందని అర్థం. దేవుడు మానవుడి వంటివాడనే ఆశయం&nbsp;<BR>హిందువులకు సంతృప్తి కలిగించలేదు. ఆ ఆశయం, దివ్యతత్వాన్వేషకులైనవారికి&nbsp;<BR>కేవలం మానవత్వంగా అనిపించింది. తుదకు వారు దేవుడికోసం ఇంద్రియ&nbsp;<BR>గోచరమైన బాహ్యస్థూలజగత్తులో అన్వేషించటం విరమించి దృష్టిని అంతర్ముఖ&nbsp;<BR>మొనర్చుకొన్నారు. అంతరప్రపంచం ఒకటుందా ? అదేది ? అదే ఆత్మ. అదే&nbsp;<BR>‘తాను’. ప్రతివ్యక్తి నిశ్చయంగా నమ్ముకోదగ్గ వస్తువు అదొక్కటే. తనను తాను&nbsp;<BR>తెలుసుకొన్నప్పుడే ప్రపంచాన్ని తెలుసుకోగలడు. కాని వేరేరీతిలో కాదు. ప్రాచీన&nbsp;<BR>కాలంలో ఋగ్వేదంలో సైతం యిదే ప్రశ్న మరోవిధంగా వెయ్యబడింది: ‘‘అనా-&nbsp;<BR>దిగా వున్నదేది ? ఎవరు? ’’ ఈ ప్రశ్నను వేదాంతశాస్త్రం క్రమక్రమంగా పరిష్క&nbsp;<BR>రించింది. అనాదిగా వున్నది ఆత్మ. అంటె ఆదినుండి సమస్తవస్తువులను వ్యక్తం-&nbsp;<BR>చేసినట్టి, వ్యక్తంచేస్తూన్నట్టి, వ్యక్తంచేయబోయేటట్టి శక్తి ఆత్మే. దాన్నే నిర్గుణ-&nbsp;<BR>మని, విశ్వాత్మ అని అంటాం.</FONT></p>
<p><FONT FACE="SHREE900, SHREE, sans-serif" SIZE="3">వేదాంతవేత్తలు ఆ ప్రశ్నను పరిష్కరించేటప్పుడే ధర్మమూలాన్ని కను&nbsp;<BR>గొన్నారు. ‘‘చంపవద్దు, హానిచెయ్యవద్దు; నిన్ను నువ్వు ప్రేమిస్తూన్నట్లే, నీ&nbsp;<BR>పొరుగువారిని ప్రేమించు.’’ మొదలైన నీతులను సమస్తమతాలు బోధించాయి.&nbsp;<BR>కాని, దీని కేమతమూ కారణం చెప్పలేదు. నా పొరుగువాడికి నేనెందుకు కీడు&nbsp;<BR>కలిగించకూడదు? ఈ ప్రశ్నకు సంతృప్తికరమైన, ఖచ్చితమైన జవాబు రాలేదు.&nbsp;<BR>వట్టి నీతులతో తృప్తిపడేవారు కారు హిందువులు. చివరకు వారి పారమార్థిక&nbsp;<BR>పర్యాలోచనలనుండే ప్రశ్నకు సమాధానం రూపొందింది. వారిలా అన్నారు: ఈ&nbsp;<BR>ఆత్మ అనిర్వచనీయం, విశ్వవ్యాప్తం; కాబట్టి అనంతం. అనంతమైన వస్తువులు&nbsp;<BR>రెండుండలేవు; ఉంటే ఒకదాని నొకటి పరిమితపరచి, రెండూ సాంతాలే&nbsp;<BR>అవుతాయి. ప్రతిజీవాత్మా అనంతమైన విశ్వాత్మలో అంశమే. కాబట్టి, పొరుగు-&nbsp;<BR>వ్యక్తికి చేసిన కీడు, నిజానికి తనకే చేసుకొన్న కీడు అవుతుంది. సకల నీతి&nbsp;<BR>శాస్త్రాలకు అంతర్గతంగావున్న తాత్విక సత్య మిదే. పరిపూర్ణత్వం పొందటానికి&nbsp;<BR>పురోగమిస్తున్న సాధకుడు అసత్యంనుండి సత్యానికి పయనిస్తాడని తరచు నమ్ము-&nbsp;<BR>తుంటాం; ఒక తలపునుండి మరొక తలపునకు పోతున్నప్పుడు అనివార్యంగా&nbsp;<BR>వెనుకటి తలపును పరిత్యజించటం తప్పదనీ భావిస్తారు. కాని ఏ అసత్యమూ&nbsp;<BR>సత్యానికి చేర్చలేదు. వివిధ దశలలో పయనించే ఆత్మ సత్యంనుండే సత్యానికి&nbsp;<BR>పయనిస్తుంది. ప్రతిదశా సత్యమే; అది నిమ్నసత్యంనుండి ఉన్నతసత్యానికి&nbsp;<BR>పోతుంది. ఈ అంశం యీ కింది నిదర్శనంచేత వివరించవచ్చును: సూర్యుని</FONT></p>
<hr class="puTa_virupu">
<table><tr><td><a class=puTa_lanke href=puTa1634.html>p1634</a></td><td>p1635</td><td><a class=puTa_lanke href=puTa1636.html>p1636</a></td></tr></table>
</div></body></html>
