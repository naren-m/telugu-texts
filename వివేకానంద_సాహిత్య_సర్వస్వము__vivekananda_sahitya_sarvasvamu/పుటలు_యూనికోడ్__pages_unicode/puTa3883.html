<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3882.html>p3882</a></td><td>p3883</td><td><a class=puTa_lanke href=puTa3884.html>p3884</a></td></tr></table>

<p><FONT FACE="TimesNewRoman, Times, serif" SIZE="2">2 5 6</FONT></p>
<p><FONT FACE="TimesNewRoman, Times, serif" SIZE="3">4 8 6</FONT></p>
<BR>
<p><FONT FACE="SHREE902, SHREE, sans-serif" SIZE="3">(బ్రహ్మానందస్వామికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">లండన్‌, ఆగస్టు 10, 1899.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన రాఖాల్‌,</FONT></p>
<p><FONT FACE="SHREE900, SHREE, sans-serif" SIZE="3">నీ ఉత్తరం వల్ల ఎన్నో విషయాలు తెలిశాయి. ఓడలో ఉన్నప్పుడు నా&nbsp;<BR>ఆరోగ్యం ఎంతో బాగుంది. కాని ఓడ దిగగానే, కడుపులో వాయువు చేరటంతో,&nbsp;<BR>యిప్పుడు అంత బాగాలేదు ... ఇక్కడ పెద్దచిక్కు ఏర్పడింది. నా మిత్రు&nbsp;<BR>లందరు వేసవిలో నగరాన్ని వదలి వెళ్ళారు. దానికితోడు నా ఆరోగ్యం బాగాలేదు.&nbsp;<BR>పై పెచ్చు ఆహార విషయంలో చాల యిబ్బందిగా ఉంది. కాబట్టి కొద్దిరోజుల్లో&nbsp;<BR>నేను అమెరికా పోతాను. స్థలం కొనటానికి ఎంత ఖర్చయింది, కట్టడాల&nbsp;<BR>కెంత ఐంది, నిర్వహణకు ఐన ఖర్చేమిటి మొదలైన పద్దులను శ్రీమతి ‘బుల్‌’కు&nbsp;<BR>పంపించు.</FONT></p>
<p><FONT FACE="SHREE900, SHREE, sans-serif" SIZE="3">శారదుడు పత్రిక సరిగా నడవటం లేదని రాశాడు. యాత్రా వివరాలను&nbsp;<BR>గురించి రాయమను. దానికి ముందుగా ఆ విషయం ప్రచురించబడాలి. అలా&nbsp;<BR>చేస్తే చందాదారులు పరుగెత్తుకొని వస్తారు. భక్తి విషయంతోనే పత్రిక మూడు&nbsp;<BR>భాగాలు నిండిపోతే, ప్రజలకు ఆసక్తి ఉంటుందా? ఏమైనా పత్రిక విషయంలో&nbsp;<BR>ప్రత్యేకశ్రద్ధ వహించు. ‘నేను లేనని’ మానసికంగా ప్రవర్తించు. ‘ధనానికి, విద్యకు,&nbsp;<BR>సర్వానికి మా అన్నపై ఆధారపడి వున్నాం’ అనే భావన పతనానికి దారి తీస్తుంది.&nbsp;<BR>పత్రికకు వలసే ధన మంతా నేను వసూలుచేసి, వ్యాసాలన్నీ నేను రాస్తే మీ రందరు&nbsp;<BR>ఏం చేస్తారు? మన బాబులందరు అప్పుడు ఏం చేస్తారు? నా వంతుపని నేను&nbsp;<BR>ముగించాను. మిగతా చేయవలసిన దాన్ని మీరు నిర్వర్తించండి. ఒక్క పైసా ఐనా&nbsp;<BR>వసూలు చేసే వా రెవరూ లేరు. ఏమాత్రమైనా బోధచేసే వారెవరూ లేరు. తన&nbsp;<BR>విషయాలను జాగ్రత్తగా చూసుకోటానికి వలసే బుద్ధిగలవారు లేరు. ఒక్క అక్ష-&nbsp;<BR>రమైనా రాయటానికి సమర్థతకలవారు లేరు. కాని ఎందుకు కొరగాని వీరందరు&nbsp;<BR>సాధుసత్తములు! మీస్థితి ఈ విధంగా ఉంటే, ఆరు మాసాలు పత్రికను, ధనాన్ని,&nbsp;<BR>ప్రచార కార్యక్రమంగా, తదితరాన్ని బాలుర చేతిలో వుంచు. వారూ ఏమీ చేయ-&nbsp;<BR>లేక (అసమర్థులై) పోతే, అన్నింటిని అమ్మేసి, ఆ వచ్చిన ధనాన్ని దాతలకు యిచ్చి&nbsp;<BR>సన్యాసులుగా తిరుగుతూండండి. మఠంనుండి నా కే&nbsp;<BR>సమాచారం రాలేదు. శరత్‌ ఏం చేస్తున్నాడు? పనిచేస్తే చూడాలని ఉంది. నేను&nbsp;<BR>మరణించే లోపు, నా యావజ్జీవ కష్టసాధ్యమైన దాన్ని నిరంతరాయంగా&nbsp;<BR>కొనసాగే స్థితిలో ఉన్నట్లు చూడగోరుతున్నాను. ఆర్థిక విషయాల్లో ప్రతి చిన్న</FONT></p>
<hr class="puTa_virupu">
<table><tr><td><a class=puTa_lanke href=puTa3882.html>p3882</a></td><td>p3883</td><td><a class=puTa_lanke href=puTa3884.html>p3884</a></td></tr></table>
</div></body></html>
