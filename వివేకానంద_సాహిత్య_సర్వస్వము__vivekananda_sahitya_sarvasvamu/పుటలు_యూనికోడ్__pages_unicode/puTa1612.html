<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1611.html>p1611</a></td><td>p1612</td><td><a class=puTa_lanke href=puTa1613.html>p1613</a></td></tr></table>
<p><FONT FACE="SHREE900, SHREE, sans-serif" SIZE="3">వైదిక మతాశయాలు</FONT></p>
<p><FONT FACE="SHREE900, SHREE, sans-serif" SIZE="3">7</FONT></p>
<p><FONT FACE="SHREE900, SHREE, sans-serif" SIZE="3">అదంతగా ప్రయోజనకారి కాలేదు. దానివల్ల దృశ్యమాన ప్రపంచానికి అర్థం అవ-&nbsp;<BR>గాహనకాలేదు: దేవుడు జగత్పరిపాలకుడనే భావంవల్ల జగత్కారణం, జగత్తత్త్వం&nbsp;<BR>బోధపడవు - నిశ్చయంగా బోధపడవు. విశ్వాన్ని దేవుడు పరిపాలిస్తున్నాడనే&nbsp;<BR>భావంవల్ల సృష్టిరహస్యం తెలియదు. ఆ పరిపాలకుడు విశ్వానికి వేరుగా,&nbsp;<BR>దూరంగా వున్నవాడైతే అసలే తెలియదు. అతడు మనకు నైతికంగా మార్గ&nbsp;<BR>దర్శకుడే కావచ్చును; సృష్టిలోని మహత్తరశక్తి సంపన్నుడే కావచ్చును. అది సృష్టి&nbsp;<BR>మర్మాన్ని భేదించటం కాదు: ఇప్పుడు తలఎత్తే, అతిప్రాముఖ్యం వహించే ప్రశ్న&nbsp;<BR>విశ్వాన్ని గురించి, ‘‘ఎక్కణ్ణుండి యిది వచ్చింది?’’ ‘‘ఏ విధంగా వచ్చింది?’’&nbsp;<BR>ఈ ప్రశ్నను గురించి, విశ్వం ఆకృతి ధరించడానికి పడ్డ ప్రయాసను గురించి&nbsp;<BR>అనేక స్తవాలున్నాయి. ఈ సంగతి యీ కింది స్తవంలో వర్ణించబడినంత మనో-&nbsp;<BR>హరంగా, ఆలంకారికంగా ఎందులోను, ఎవ్వరూ వివరించలేదు:</FONT></p>
<p><FONT FACE="SHREE900, SHREE, sans-serif" SIZE="3">‘‘అది సత్‌ కాదు. అసత్‌ సైతం కాదు. అక్కడ వాయువు లేదు, ఆకాశం&nbsp;<BR>లేదు. మరేదీ లేదు. సమస్తాన్నీ కప్పిన దేది? సర్వం ఎందులో విశ్రాంతి తీసు-&nbsp;<BR>కొంటూంది? అప్పుడు మృత్యువు లేదు. అమృతత్వమూ లేదు. దివారాత్రాలు&nbsp;<BR>లేవు.’’ - అనే - వాదంలో కవిత్వ లావణ్యం లోపిస్తూంది. - ‘‘అప్పుడు&nbsp;<BR>మృత్యువు లేదు. అమృతత్వమూ లేదు. దివారాత్రాలు లేదు.’’ ఈ భావానికి&nbsp;<BR>సంస్కృత మూలంలోని శబ్దాల్లో సంగీత మాధుర్యముంది. ‘‘అది పరాత్పరుని&nbsp;<BR>అస్తిత్వాన్ని ఆవరిస్తోందా అనేట్లుగా వుంది; కాని, అది చలించ ప్రారంభించ-&nbsp;<BR>లేదు.’’ అది చలనం లేనిదనే విషయం జ్ఞాపకం వుంచుకోవటం మంచిది. ఈ&nbsp;<BR>భావం సృష్టి వికాసశాస్త్రంలో ప్రాధాన్యం వహిస్తుంది. హిందూ తత్త్వశాస్త్రం&nbsp;<BR>ప్రకారం సమస్తవిశ్వం తరంగ సముదాయ సంచలనమే; సంచలన రూపమే. ఈ&nbsp;<BR>సంచలనం మొత్తం స్తంభించి సూక్ష్మాతిసూక్ష్మ రూపందాల్చే సమయా&nbsp;<BR>లున్నాయి; ఆ స్థితి కొంతకాలం వుంటుంది. ఆ స్థితే యింతకుముందు చెప్పిన&nbsp;<BR>స్తవంలో వర్ణించబడింది. అది నిశ్చలంగా వుంటుంది. దానిలో స్పందన లేదు.&nbsp;<BR>ఒక సమయంలో అది చలించ నారంభిస్తుంది. అప్పుడు సృష్టి ప్రారంభ&nbsp;<BR>మౌతుంది. తన కతీతమైన స్వయంభరితమైన ఆ ప్రశాంతతనుండి ఒక్క&nbsp;<BR>శ్వాసతో నిఖిలవిశ్వం బహిర్గతమైంది.</FONT></p>
<p><FONT FACE="SHREE900, SHREE, sans-serif" SIZE="3">‘‘మొదట అంధకారం వుండేది.’’ భారతదేశంలోగాని, మరే ఉష్ణదేశంలో-&nbsp;<BR>గాని మీలో ఎవరైనా ఋతుపవనాలు ప్రారంభమయ్యే తీరు గమనిస్తే యీ మాట-&nbsp;<BR>ల్లోని భావగాంభీర్యాన్ని గ్రహించగలరు. దీన్ని చిత్రించటానికి ముగ్గురు కవులు&nbsp;<BR>ప్రయత్నించిన సంగతి నాకు తెలుసు. ‘‘వెలుగు లేదు, పైగా చీకటే గోచ&nbsp;<BR>రిస్తూంది’’ అని మిల్టన్‌ అన్నాడు. కాళిదాసు ‘‘సూది మాత్రమే చొచ్చుకుపోగల</FONT></p>
<hr class="puTa_virupu">
<table><tr><td><a class=puTa_lanke href=puTa1611.html>p1611</a></td><td>p1612</td><td><a class=puTa_lanke href=puTa1613.html>p1613</a></td></tr></table>
</div></body></html>
