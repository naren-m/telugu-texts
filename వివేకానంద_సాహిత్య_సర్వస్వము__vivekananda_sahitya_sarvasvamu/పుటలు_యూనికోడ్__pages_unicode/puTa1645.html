<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1644.html>p1644</a></td><td>p1645</td><td><a class=puTa_lanke href=puTa1646.html>p1646</a></td></tr></table>
<p><FONT FACE="SHREE900, SHREE, sans-serif" SIZE="3">40 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">వుండేభాగం సూక్ష్మదేహం. శీఘ్రంగా నశించే భాగం స్థూలదేహం. ఎన్నిసా&nbsp;<BR>ర్లయినా యీ గోళ్లను తీసివేస్తాను. అలాగే ఎన్ని లక్షల పర్యాయాలైనా స్థూల-&nbsp;<BR>దేహాన్ని పరిత్యజించగలను. సూక్ష్మదేహం మాత్రం నిలిచే వుంటుంది. జీవుడు&nbsp;<BR>(పురుషుడు) అత్యంత సూక్ష్మ స్వరూపుడని ద్వైతవాదుల మతం.</FONT></p>
<p><FONT FACE="SHREE900, SHREE, sans-serif" SIZE="3">మానవుడికి త్వరలో నశించే స్థూలశరీరం, యుగాలపర్యంతం వుండగల&nbsp;<BR>సూక్ష్మశరీరం, జీవాత్మ వున్నాయని మన కిప్పటికి స్పష్టమైంది. దేవుడు నిత్యు-&nbsp;<BR>డైనట్లు జీవుడూ నిత్యుడని వేదాంతశాస్త్రం అంటుంది. ప్రకృతికూడా నిత్య&nbsp;<BR>మైనదే. కాని అది పరిణామశీలం కలిగి నిత్యమైనది. ప్రకృతి పదార్థాలైన ప్రాణం,&nbsp;<BR>ఆకాశంకూడా నిత్యాలైనవే. కాని, అవి వివిధ రూపాలలోకి మారుతుండటమూ&nbsp;<BR>దానికి నిత్యమే. జీవాత్మ ఆకాశంనుండి గాని, ప్రాణంనుండి గాని తయారు&nbsp;<BR>చెయ్యబడింది కాదు; భౌతిక వస్తుజన్యమైంది కాదు. కాబట్టి అది శాశ్వతంగా&nbsp;<BR>వుంటుంది. అది ప్రాణాకాశాల సంయోగ సంభవమైంది కాదు. వివిధ వస్తువుల&nbsp;<BR>కలయికవల్ల ఏర్పడనిదేదీ నశించదు. నాశన మంటే తిరిగి మూలరూపంలోకి&nbsp;<BR>మారిపోవటమే. ప్రాణం, ఆకాశంతోకూడి యీ స్థూలదేహంగా ఐనాయి.&nbsp;<BR>కాబట్టి వాటికి ఎడబాటు తప్పదు. సూక్ష్మదేహంకూడా చాలకాలానికి&nbsp;<BR>నశిస్తుంది. జీవాత్మ అవిభాజ్యం కాబట్టి ఎన్నటికి నశించదు. ఏ కారణంగా నాశం&nbsp;<BR>లేదో ఆ కారణం చేతనే జీవాత్మకు పుట్టుక లేదు. కొన్నింటి కలయికవల్ల ఏర్పడని&nbsp;<BR>దేదో, దానికి పుట్టుక అసంభవం. అదే వాదం దీనికీ అన్వయిస్తుంది. కలయికవల్ల&nbsp;<BR>రూపొందే వాటికి మాత్రమే పుట్టుక వుంది. కోటానుకోట్ల ఆత్మలున్న సమస్త&nbsp;<BR>ప్రకృతీ ఈశ్వర సంకల్పానికి అధీనమై వుంది. భగవంతుడు సర్వవ్యాపకుడు,&nbsp;<BR>సర్వజ్ఞుడు, నిరాకారుడు. అతడు ప్రకృతిద్వారా రేయింబవళ్లు పనిచేస్తున్నాడు.&nbsp;<BR>అది సమస్తం అతడి అధీనంలో వుంది. అతడే నిత్యపరిపాలకుడు. ఇలాగని ద్వైత-&nbsp;<BR>వాదు లంటారు. ఈ సందర్భంలో ఒక ప్రశ్న: దేవుడు జగత్పరిపాలకుడైతే, అత-&nbsp;<BR>డెందుకు యింత చెడుప్రపంచాన్ని సృష్టించాడు? మనం యింతగా ఎందుకు బాధ-&nbsp;<BR>పడాలి? అది దేవుడి దోషం కాదని వారంటారు. మనం బాధపడటం మన&nbsp;<BR>దోషమే. మనం ఏ విత్తనం నాటితే ఆ చెట్టు ఫలాన్నే అనుభవిస్తాం. మనను&nbsp;<BR>శిక్షించడానికి అతడేమీ చెయ్యలేదు. మనిషి పేదవాడుగానో, గుడ్డివాడుగానో,&nbsp;<BR>మరోవిధంగానో జన్మిస్తాడు. దీనికి కారణ మేమిటి? అతడలా పుట్టటానికి&nbsp;<BR>పూర్వం ఏదో చేసివుంటాడు. జీవు డెన్నడూ సృష్టించబడ్డవాడు కాదు; అత డనా-&nbsp;<BR>దిగా వున్నవాడే. ఇంతకాలం అతడు అన్ని విధాలైన పనులు చేస్తూనే వున్నాడు.&nbsp;<BR>మనం ఏం చేసినా దాని ఫలితం మనపైన కలుగుతుంది. మనం మంచి చేస్తే మనకు&nbsp;<BR>సుఖం కలుగుతుంది. చెడు చేస్తే దుఃఖం సంప్రాప్తిస్తుంది. కాబట్టి జీవుడు అనేక&nbsp;<BR>రకాలైన పనులు చేస్తూ సుఖదుఃఖాలను అనుభవిస్తుంటాడు.</FONT></p>
<hr class="puTa_virupu">
<table><tr><td><a class=puTa_lanke href=puTa1644.html>p1644</a></td><td>p1645</td><td><a class=puTa_lanke href=puTa1646.html>p1646</a></td></tr></table>
</div></body></html>
