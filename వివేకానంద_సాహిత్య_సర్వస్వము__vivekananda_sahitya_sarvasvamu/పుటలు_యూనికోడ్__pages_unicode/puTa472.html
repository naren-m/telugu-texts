<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa471.html>p471</a></td><td>p472</td><td><a class=puTa_lanke href=puTa473.html>p473</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - అహంకారలయమే నివృత్తి ధర్మసారం</FONT></p>
<p><FONT FACE="TimesNewRoman, Times, serif" SIZE="2">5 7</FONT></p>
<p><FONT FACE="SHREE900, SHREE, sans-serif" SIZE="3">కొనసాగించు. నా గురుదేవు డిలా అనేవారు: ‘‘మీ బిడ్డలపట్ల దాది చూపే&nbsp;<BR>భావాన్ని వహించండి.’’ దాది నీ బిడ్డను ఎత్తుకొని ముద్దాడి, ఆటలాడిస్తూ అది&nbsp;<BR>తన స్వంతబిడ్డే అన్నంత సుతారంగా దానితో వర్తిస్తుంది; కాని ఇక ఇంటికి&nbsp;<BR>పోవచ్చు అని నువ్వు ఆమెకు చెప్పగానే తన మూటముల్లె సర్దుకుని వెంటనే&nbsp;<BR>బయలుదేరడానికి సిద్ధపడుతుంది. అంతకు ముందుండిన రాగమంతా అపుడు&nbsp;<BR>విస్మరింపబడుతోంది; నీ బిడ్డను విడిచిపెట్టినప్పుడు ఇతరుల బిడ్డలను గైకొన్న-&nbsp;<BR>ప్పుడూ సాధారణమైన దాది కెలాంటి వ్యాకులత వుండదు. ‘నాది’ అని నువ్వు&nbsp;<BR>భావించే సమస్త విషయాలలోను నువ్వు ఇలాగే ప్రవర్తించాలి. నువ్వు దాదివి,&nbsp;<BR>భగవంతుణ్ణి నువ్వు నమ్మితే ‘నాది’ అని నువ్వు భావించే సమస్తమూ నిజంగా&nbsp;<BR>ఆ భగవంతుడిదే అని నమ్ము. మహాదౌర్బల్యం తరచు మహాబలంగాను సౌజన్యం-&nbsp;<BR>గాను తనను చూపుకొంటుంది. నా మీద ఒకవ్యక్తి ఆధారపడి వున్నాడని నేనో&nbsp;<BR>వ్యక్తికి సాయం చెయ్యగలనని భావించటం కేవలం మనోదౌర్బల్యం. మన కోర్కె-&nbsp;<BR>లన్నిటికీ ఇదే పుట్టిల్లు, కోర్కె వల్లనే బాధలన్నీ కలుగుతున్నాయి. లోకంలో&nbsp;<BR>ఎవ్వరూ మన మీద ఆధారపడలేదని, ఏ బిచ్చగాడూ మన దానధర్మాల మీద&nbsp;<BR>ఆధారపడడని, ఏ జీవీ మన దయాదాక్షిణ్యాలపై ఆధారపడడని, ఏ ప్రాణీ మన&nbsp;<BR>సహాయానికై దేవులాడడని, మన మనస్సులకు మనం చెప్పుకోవాలి. సమస్త&nbsp;<BR>జీవులకు ప్రకృతే తోడ్పడుతోంది. కోట్లమంది మనం ఇక్కడ లేకున్నా ప్రకృతే&nbsp;<BR>వాటికి తోడ్పడుతుంది. నీ వంటి నాలాంటి వ్యక్తులకోసం ప్రకృతి ప్రవాహం&nbsp;<BR>ఆగిపోదు; ఇంతకుమునుపే చెప్పినట్లు పరులకు సాయం అందించటం ద్వారా&nbsp;<BR>మనలను తర్బీదు చేసుకొనే అవకాశం మీకైనా నాకైనా కలగటం వరప్రసాదం. జీవి-&nbsp;<BR>తంలో మనం నేర్చుకోవలసిన గొప్పపాఠం ఇది; దీనిని ఆసాంతం నేర్వగానే ఇక&nbsp;<BR>ఎన్నడూ అసౌఖ్యం కలుగదు; సంఘంతో యథేచ్ఛగా మన మపుడు కలిసి మెలగ&nbsp;<BR>వచ్చును. మీకు భార్య లుండవచ్చు, భర్త లుండవచ్చు, దాసుల పటాలాలు వుండ-&nbsp;<BR>వచ్చు, ఏలడానికి రాజ్యా లుండవచ్చు. ప్రపంచం మీ కోసం వున్నది కాదని, ప్రపం-&nbsp;<BR>చానికి మీ ఆవశ్యకత లేదని గుర్తించి మీరు వర్తిస్తే వాటివలన లేశమైన హాని మీకు&nbsp;<BR>వాటిల్లదు. ఈ సంవత్సరంలోనే మీ మిత్రులలో కొంతమంది చనిపోయి వుండ-&nbsp;<BR>వచ్చును. వాళ్లు లేకపోవడంతో ప్రపంచం పురోగమించక వాళ్లు తిరిగి రావాలని&nbsp;<BR>నిరీక్షించుకొని వుందా? దాని ప్రవాహం ఆగిందా? లేదు, ప్రపంచం కొనసాగు-&nbsp;<BR>తూనే వుంది. కాబట్టి ప్రపంచానికి నీవల్ల నెరవేరవలసిన దేదో వున్నదనే భావాన్ని&nbsp;<BR>నీ మనసునుండి తొలగించుకో. ప్రపంచం నీ సాయాన్ని అపేక్షించదు. ప్రపం-&nbsp;<BR>చానికి తాను ఉపకారం చెయ్యడానికి జన్మించానని ఎవ్వరైనా అనుకోవటం అవి-&nbsp;<BR>వేకం, అహంభావం; అది సుగుణరూపంలో నటించే స్వార్థపరత్వం. నీ మీదగాని</FONT></p>
<hr class="puTa_virupu">
<table><tr><td><a class=puTa_lanke href=puTa471.html>p471</a></td><td>p472</td><td><a class=puTa_lanke href=puTa473.html>p473</a></td></tr></table>
</div></body></html>
