<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1192.html>p1192</a></td><td>p1193</td><td><a class=puTa_lanke href=puTa1194.html>p1194</a></td></tr></table>
<p><FONT FACE="SHREE900, SHREE, sans-serif" SIZE="3">భారతదేశ పునరుజ్జీవనానికి అతని ప్రణాళిక</FONT></p>
<BR>
<p><FONT FACE="SHREE900, SHREE, sans-serif" SIZE="3">369</FONT></p>
<BR>
<p><FONT FACE="SHREE900, SHREE, sans-serif" SIZE="3">వెళ్లవలసి వచ్చిందీ?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘నేను అనుభవాన్ని సంపాదించుకోవాలనుకున్నాను. మన జాతీయ&nbsp;<BR>పతనానికి ముఖ్యకారణం మనం ఇతర దేశాల వారితో కలసిమెలసి ఉండకపోవటమే</FONT></p>
<BR>
<p><FONT FACE="SHREE900, SHREE, sans-serif" SIZE="3">- అని నా అభిప్రాయం. అదొక్కటే ఏకైక కారణం. ఇతరులతో మనలను పోల్చి&nbsp;<BR>చూచుకోవటానికి మనకు ఎన్నడూ అవకాశం దొరకలేదు. మనం కూపస్థ&nbsp;<BR>మండూకాల్లా ఉండేవాళ్లం.’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘పాశ్చాత్య దేశాల్లో చాలాదూరం సంచరించారా స్వామి?’’</FONT></p>
<p><FONT FACE="SHREE900, SHREE, sans-serif" SIZE="3">‘‘యూరప్‌, జర్మనీ, ఫ్రాంసుల్లో చాలాదూరం సంచరించాను. కాని,&nbsp;<BR>ఇంగ్లాండ్‌, అమెరికాలు నా ప్రచారాలకు ప్రధాన కేంద్రాలుగా ఉండేవి. భారతదేశం&nbsp;<BR>నుండి అక్కడికి వెళ్లిన (క్రైస్తవమత ప్రచారకులు) వారు ఈ దేశ ప్రజల మీద ద్వేషం&nbsp;<BR>పెట్టుకొని ఉండేవారు. దానితో మొదట్లో నాకు చాలా చిక్కులు ఏర్పడ్డాయి.&nbsp;<BR>ప్రపంచంలోని అన్ని దేశాల్లోనూ, భారతదేశం ఎంతో నీతికి కట్టుబడివున్న,&nbsp;<BR>పారమార్థికపరత గల దేశమని నా నమ్మకం. హిందువులను ఇతరులతో పోల్చటం,&nbsp;<BR>వారిని అవమానించటమే. మొదట చాలామంది నన్ను ద్వేషించారు. నేనొక&nbsp;<BR>వంచకుడినని, నాకొక రాణివాసముందని, సగం పటాలానికి చాలినంతమంది పిల్లలు&nbsp;<BR>నాకున్నారని, నా మీద కొండంత అబద్ధాలు కల్పించారు. ఈ మత ప్రచారకులు&nbsp;<BR>మతం పేర ఎంతెంత పనులు చేయగలరో, వీరితోటి అనుభవంవల్ల నేను&nbsp;<BR>కనుగొన్నాను. ఇంగ్లాండ్‌లో ఈ మత ప్రచారకుల జాడయే కనిపించలేదు. నాతో&nbsp;<BR>పోట్లాడటానికి ఎవరూ రాలేదు. లండ్‌ అనే అతను నన్ను చాటుగా దూషించటానికి&nbsp;<BR>అమెరికా వెళ్లాడు; అయితే అతని మాటలను ప్రజలెవరూ వినిపించుకోలేదు. వారికి&nbsp;<BR>నేనంటే ఎంతో ప్రీతి. ఇంగ్లాండ్‌కు నేను తిరిగి వచ్చినప్పుడు, ఈ క్రైస్తవప్రచారకుడు&nbsp;<BR>నాపైకి వస్తాడేమో ననుకున్నాను, కానీ ‘సత్యం’ (అనే పత్రిక) అతని నోరు&nbsp;<BR>మూయించింది. ఇంగ్లాండ్‌లో సాంఘిక మర్యాద మన వర్ణవ్యవస్థకన్నా&nbsp;<BR>కట్టుదిట్టమైంది. అక్కడి చర్చీజనులు అంతా గొప్పకులాల్లో పుట్టినవారు. ఈ&nbsp;<BR>మిషనరీల్లో చాలమంది అలాంటివారు కారు. వారు నా యందు ఎంతో సానుభూతి&nbsp;<BR>చూపించారు. దాదాపు ముప్ఫయిమంది ఆంగ్ల క్రైస్తవ మతాచార్యులు నాతో&nbsp;<BR>మతవిషయాల్లో పూర్తిగా ఏకీభవించారని అనుకుంటున్నాను. ఈ ఇంగ్లీషు మత&nbsp;<BR>గురువులు నాతో అభిప్రాయ భేదాలున్నా, నన్ను చాటుగా నిందించుట గాని,&nbsp;<BR>దొంగపోటు పొడచుట గాని చేయకపోవటం నాకు విస్మయానందాలను కలుగ&nbsp;<BR>చేశాయి. అది వర్ణవ్యవస్థకు, పారంపర్య సంస్కృతికి ఫలం.’’</FONT></p>
<p><FONT FACE="SHREE900, SHREE, sans-serif" SIZE="3">‘‘పశ్చిమ దేశాల్లో మీకెంతమాత్రం కార్యసిద్ధి లభించిందీ?’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఇంగ్లాండ్‌లో కన్నా అమెరికాలో చాలామంది నా యెడల సానుభూతి</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1192.html>p1192</a></td><td>p1193</td><td><a class=puTa_lanke href=puTa1194.html>p1194</a></td></tr></table>
</div></body></html>
