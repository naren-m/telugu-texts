<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3656.html>p3656</a></td><td>p3657</td><td><a class=puTa_lanke href=puTa3658.html>p3658</a></td></tr></table>

<p><FONT FACE="TimesNewRoman, Times, serif" SIZE="2">3 0</FONT></p>
<p><FONT FACE="SHREE900, SHREE, sans-serif" SIZE="3">నియమాన్ని ఎవరైనా ఉల్లంఘిస్తే, అతగాణ్ణి మఠంనుండి బహిష్కరించాలి.&nbsp;<BR>‘‘దుష్టుల మంద వుండటంకంటె మఠం ఖాళీగా వున్నా మంచిదే.’’</FONT></p>
<p><FONT FACE="SHREE900, SHREE, sans-serif" SIZE="3">3. చెడునడత గలవారిని దూరంగా వుంచాలి. ఏ కారణం చేతైనా అలాంటి&nbsp;<BR>వాడి నీడకూడ నా గది గుమ్మంమీద పడకూడదు. మీలో ఎవరైనా, దుష్టులైతే,&nbsp;<BR>అతడెవరైనా సరే, తక్షణమే బైటికి పంపెయ్యండి. దుర్మార్గులు మనకు అవసరం&nbsp;<BR>లేదు. మంచివారి ననేకులను మన ప్రభువు తీసుకొస్తాడు.</FONT></p>
<p><FONT FACE="SHREE900, SHREE, sans-serif" SIZE="3">4. ప్రవచనాల హాలులోకి ఏ స్త్రీ ఐనా, ప్రసంగ నిర్ణీత సమయంలో&nbsp;<BR>రావచ్చును. ఆ సమయం కాగానే ఆమె అక్కణ్ణుండి తిన్నగా వెళ్లిపోవాలి.</FONT></p>
<p><FONT FACE="SHREE900, SHREE, sans-serif" SIZE="3">5. కోపం ప్రదర్శించటంగాని, ఈర్ష్య కలిగివుండటంగాని లేక పరోక్షంలో&nbsp;<BR>యితరులను నిందించటంగాని కూడదు. తమ దోషాలను దిద్దుకోకుండా యిత-&nbsp;<BR>రుల తప్పులను లెక్కించటం క్రూరత్వానికి, కఠిన చిత్తానికి పరాకాష్ఠ.</FONT></p>
<p><FONT FACE="SHREE900, SHREE, sans-serif" SIZE="3">6. భోజనానికి నిర్ణీతమైన గంట వుండాలి. ప్రతివారికి ఒక ఆసనం&nbsp;<BR>ఎదురుగా ఒక ఎత్తు తక్కువ బల్ల వుండాలి. అతడు ఆసనంమీద కూర్చుని బల్ల-&nbsp;<BR>మీద తన కంచాన్ని పెట్టుకొంటాడు. ఇది రాజపుత్రస్థానంలోని ఆచారం.</FONT></p>
<p><FONT FACE="SHREE902, SHREE, sans-serif" SIZE="3">కార్యనిర్వాహకులు</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రతి కార్యనిర్వాహకుణ్ణి ఓట్ల పద్ధతిలో ఎన్నుకోవా లనేది బుద్ధుడి శాసనం.&nbsp;<BR>అంటే యీ సంవత్సరం ఫలానావారు అధ్యక్షులుగా వుంటారని ఒకరు ప్రతిపా-&nbsp;<BR>దించాలి. అందరూ చిన్ని చిన్ని కాగితాలమీద ‘అవును’ లేక ‘కాదు’ అని రాసి&nbsp;<BR>అక్కడుంచిన ఒక పాత్రలో వెయ్యాలి. ‘అవును’ అని ఎవరికి ఎక్కువ ఓట్లు&nbsp;<BR>వచ్చాయో అతడు అధ్యక్షుడుగా ఎన్నుకోబడతాడు. మిగిలిన కార్యనిర్వాహక&nbsp;<BR>స్థానాలుకూడ అదేవిధంగా భర్తీచెయ్యబడాలి. కార్యనిర్వాహకులను యీ విధంగా&nbsp;<BR>ఎన్నుకోవలసివున్నా, ఈ సంవత్సరానికి బ్రహ్మానందస్వామి అధ్యక్షుడుగాను, నిర్మ-&nbsp;<BR>లానందస్వామి కార్యదర్శి - కోశాధికారిగాను, సదానందస్వామి గ్రంథాలయాధి-&nbsp;<BR>కారిగాను, రామకృష్ణానంద, అభేదానంద, తురీయానంద, త్రిగుణాతీతానందస్వా-&nbsp;<BR>ములు బోధన, ప్రచార కార్యక్రమాలను వంతులవారీగా స్వీకరించాలని సూచి-&nbsp;<BR>స్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">త్రిగుణాతీతానంద పత్రిక ప్రారంభించ దలచటం నిజానికి మంచి ఉద్దే-&nbsp;<BR>శమే. కాని మీరంతా కలసికట్టుగా పనిచెయ్య గలిగితేనే నేను దానికి అంగీకరిస్తాను.</FONT></p>
<p><FONT FACE="SHREE900, SHREE, sans-serif" SIZE="3">సిద్ధాంతాలు మొదలైన వాటినిగూర్చి నేను చెప్పవలసింది ఏమంటే, ఎవరైనా&nbsp;<BR>పరమహంస దేవుణ్ణి అవతారంగా అంగీకరిస్తే మంచిదే. అంగీకరించకపోతే, అదీ&nbsp;<BR>మంచిదే. శీలం విషయంలో పరమహంస దేవుడు పూర్వపు అవతారమూర్తు</FONT></p>
<hr class="puTa_virupu">
<table><tr><td><a class=puTa_lanke href=puTa3656.html>p3656</a></td><td>p3657</td><td><a class=puTa_lanke href=puTa3658.html>p3658</a></td></tr></table>
</div></body></html>
