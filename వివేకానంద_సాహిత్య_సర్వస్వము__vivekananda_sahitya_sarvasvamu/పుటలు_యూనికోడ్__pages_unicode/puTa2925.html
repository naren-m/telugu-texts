<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2924.html>p2924</a></td><td>p2925</td><td><a class=puTa_lanke href=puTa2926.html>p2926</a></td></tr></table>

<p><FONT FACE="SHREE900, SHREE, sans-serif" SIZE="3">పొందుతారు. అప్పుడు ఈ లోకమనే మిథ్యాభావన అంతరిస్తుంది. అందుకే&nbsp;<BR>నేను ‘‘అభీః అభీః’’ (భీః = భయం; అభీః = అభయం) అని చెబుతున్నాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ, ఈ మాటలు చెబుతున్నప్పుడు శిష్యుని కళ్లకు ఆయన రూపు-&nbsp;<BR>దాల్చిన ‘నిర్భయత్వం’గా కన్పించారు. అతడనుకున్నాడు. ‘‘వీరి సన్నిధిలో&nbsp;<BR>మృత్యుభయంకూడా తొలగిపోయి శూన్యంలో కలిసిపోతున్నది!’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ చెప్పసాగినారు. ఈ సంసారంలో అంటే ప్రపంచంలో ఉండే-&nbsp;<BR>టంత వరకు నీవు మాటిమాటికి సుఖదుఃఖాలు, సంపద, దుస్థితి అనే అలల&nbsp;<BR>మీద కొట్టుకుపోతుంటావు. కాని, అవన్నీ క్షణభంగురాలని తెలుసుకో! వాటిని&nbsp;<BR>పట్టించుకోవద్దు. ‘‘నేను చావు, పుట్టుక లేని ఆత్మను, చిన్మయుడను’’ అనే&nbsp;<BR>భావంలో నీవు పూర్తిగా మునిగిపో. ఒక్కసారి ఈ భావంతో ఏకీభావాన్ని&nbsp;<BR>చెందాలి. దుఃఖం, విపత్తు సంభవించినప్పుడు, ఈ భావం నీ మనస్సులో&nbsp;<BR>తనంతట తానే పైకి వస్తుంది. దాన్ని పైకి తీసుకురావటానికి నీవేమీ కష్టపడ&nbsp;<BR>నక్కరలేదు. మొన్న వైద్యనాథంలో ప్రియనాథ ముఖర్జీబాబుకు అతిథిగా&nbsp;<BR>ఉన్నాను. అప్పుడు నాకు ఉబ్బసం తెర వచ్చి, మరణయాతనగా అనిపించింది.&nbsp;<BR>కాని ప్రతి శ్వాసలోను ‘‘సోఽహం, సోఽహం’’ (నేను భగవంతుణ్ణి, నేను భగ-&nbsp;<BR>వంతుణ్ణి) అనే శబ్దం ఖంగుమని పైకి వచ్చింది. దిండు మీద వాలిపోయి, ప్రాణ-&nbsp;<BR>వాయువు ఎప్పుడు పోతుందా అని వేచి చూచాను. లోపలి నుండి ‘సోఽహం,&nbsp;<BR>సోఽహం’ అనే శబ్దం రావటం గమనిస్తూ ‘ఏకమేవా ద్వితీయం బ్రహ్మ, నేహ&nbsp;<BR>ననాస్తికించన’ (ఉన్నదంతా బ్రహ్మం ఒక్కటే. రెండవది లేదు. నానాత్వం లేదు)&nbsp;<BR>అనే శబ్దాన్ని వినగలుగుతూనే ఉన్నాను.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు ఆశ్చర్యచకితుడై అన్నాడు. ‘‘మహాశయా! మీతో మాట్లా-&nbsp;<BR>డుతూ, మీ మాటలు వింటుంటే, శాస్త్రాధ్యయనం చేయవలసిన అవసరం&nbsp;<BR>లేదనిపిస్తోంది.’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: కాదు, శాస్త్రాలనుకూడా అధ్యయనం చేయవలసిందే. జ్ఞానాన్ని&nbsp;<BR>పొందటానికి శాస్త్రాన్ని అధ్యయనం చేయటం అవసరం. త్వరలోనే మఠంలో&nbsp;<BR>శాస్త్రాధ్యయన తరగతులు ప్రారంభిస్తాను. ఆ తరగతులలో వేదాలు, ఉపని&nbsp;<BR>షత్తులు, గీత, భాగవతం అధ్యయనం చేయబడాలి. నేను ‘పాణిని అష్టా-&nbsp;<BR>ధ్యాయి’ని బోధిస్తాను.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: పాణిని అష్టాధ్యాయిని మీరు అధ్యయనం చేశారా?&nbsp;<BR>స్వామీజీ: నేను జయపూరులో ఉన్నప్పుడు ఒక గొప్ప వైయాకరణిని కలు-&nbsp;<BR>సుకున్నాను. అప్పుడు సంస్కృత వ్యాకరణం నేర్చుకోవాలనే జిజ్ఞాస&nbsp;<BR>కలిగింది. ఆ శాస్త్రంలో ఆయన ఉద్దండ పండితుడైనా, ఆయనకు బోధనా</FONT></p>
<hr class="puTa_virupu">
<table><tr><td><a class=puTa_lanke href=puTa2924.html>p2924</a></td><td>p2925</td><td><a class=puTa_lanke href=puTa2926.html>p2926</a></td></tr></table>
</div></body></html>
