<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2886.html>p2886</a></td><td>p2887</td><td><a class=puTa_lanke href=puTa2888.html>p2888</a></td></tr></table>

<p><FONT FACE="SHREE900, SHREE, sans-serif" SIZE="3">తన పూర్వాశ్రమంలోకి పోకూడదు. జీవిత శేషాన్ని బ్రహ్మజ్ఞాన సముపార్జనలోనే&nbsp;<BR>గడపాలి. శివానందస్వామి మీ పినతండ్రికి యిటువంటి సన్యాసం యిచ్చాడు.&nbsp;<BR>పాపం, అతడు చనిపోయాడు. కాని, ఆ దీక్షవల్ల అతనికి ఉత్తమమైన పునర్జన్మ&nbsp;<BR>ప్రాప్తిస్తుంది. ఇంతకూ, సన్యాసం ద్వారా తప్ప ఆత్మజ్ఞానానికి మరోమార్గం&nbsp;<BR>లేదు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే స్వామీ! గృహస్థుల గతి ఏమౌతుంది?&nbsp;<BR>స్వామీజీ: సత్కర్మవల్ల ఏదో ఒక ఉత్తరజన్మలో వారికికూడా ఈ త్యాగం</FONT></p>
<p><FONT FACE="SHREE900, SHREE, sans-serif" SIZE="3">వస్తుంది. ఈ త్యాగబుద్ధి కల్గిందా, కష్టాలన్నీ గట్టెక్కుతాయి. ఆలస్యం&nbsp;<BR>ఏమాత్రం లేకుండా అతడు, ఈ జనన మరణజాలంనుండి తరిస్తాడు. కాని,&nbsp;<BR>అన్ని నియమాలు అందరికి వర్తించవు. యథార్థమైన గృహస్థ ధర్మనిర్వహణ&nbsp;<BR>ద్వారా కొద్దిమంది, ఒకరో యిద్దరో ఉత్తమమైన ముక్తిని పొందుతారు. ఉదా&nbsp;<BR>హరణకు నాగమహాశయులు మన మధ్యలో లేరా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! ఉపనిషత్తులు మొదలైనవికూడా త్యాగాన్ని,&nbsp;<BR>సన్యాసాన్ని స్పష్టంగా బోధించటం లేదు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: పిచ్చివాడిలాగా మాట్లాడుతున్నావే! ఉపనిషత్తులకు త్యాగమే&nbsp;<BR>ప్రాణం. వివేకం ద్వారా కలిగిన జ్ఞానమే, ఉపనిషత్తుల జ్ఞానంయొక్క పరమ-&nbsp;<BR>లక్ష్యం. బుద్ధుని కాలం తర్వాతనే సన్యాసదీక్ష హిందూదేశమంతా ఎక్కువ&nbsp;<BR>ప్రచారంలోకి వచ్చిందని నా నమ్మకం. త్యాగం, భోగ పరిత్యాగం, ఆధ్యాత్మిక జీవి-&nbsp;<BR>తంయొక్క పరమావధిగా గుర్తించబడింది. బౌద్ధమతంయొక్క యీ త్యాగభా-&nbsp;<BR>వాన్ని హిందూమతం తనలో కలిపి వేసుకొంది. బుద్ధుని వంటి మహాత్యాగి ఈ&nbsp;<BR>లోకంలో మరొకడు జన్మించలేదు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: బుద్ధుడు అవతరించటానికి ముందు ఈ దేశంలో త్యాగబుద్ధి&nbsp;<BR>లేదని, సన్యాసులే లేరని మీ అభిప్రాయమా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఆ మాట ఎవరన్నారు? సన్యాసాశ్రమం లేకపోలేదు కాని జనులు&nbsp;<BR>సాధారణంగా దానిని జీవిత పరమాశయంగా గుర్తించలేదు. దానియందు తీవ్ర-&nbsp;<BR>వాంఛ లేదు. ఆధ్యాత్మిక వివేకం అంత స్థిరత్వాన్ని పొందలేదు. కాబట్టి బుద్ధుడు&nbsp;<BR>అనేకులైన యోగుల్ని, సాధువుల్ని ఆశ్రయించినా, ఎక్కడా ఆయనకు తాను&nbsp;<BR>ఆశించిన శాంతి లభించలేదు. పరమార్థాన్ని సాధించటానికి స్వకీయ ప్రయ-&nbsp;<BR>త్నాలు చేశాడు. చిట్టచివరి కొక చెట్టుక్రింద ఆసీనుడై ‘‘ఇహాసనే శుష్యతి మే&nbsp;<BR>శరీరం’’ అనే ప్రతిజ్ఞావాక్యాలతో బుద్ధుడైన తర్వాతనే ఆ ఆసనంనుండి పైకిలే-&nbsp;<BR>చాడు. హిందూదేశంలో నీ విప్పుడు చూస్తున్న సన్యాస మఠాలు ఒకప్పుడు&nbsp;<BR>బౌద్ధమతస్థుల అధీనంలో ఉండేవి. హిందువులు వాటిని తమకు అనుగుణ్యంగా</FONT></p>
<hr class="puTa_virupu">
<table><tr><td><a class=puTa_lanke href=puTa2886.html>p2886</a></td><td>p2887</td><td><a class=puTa_lanke href=puTa2888.html>p2888</a></td></tr></table>
</div></body></html>
