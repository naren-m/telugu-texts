<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2305.html>p2305</a></td><td>p2306</td><td><a class=puTa_lanke href=puTa2307.html>p2307</a></td></tr></table>
<p><FONT FACE="SHREE902, SHREE, sans-serif" SIZE="5">హిందూమతంలోని సామాన్యసూత్రాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">శ్రీ స్వాములవారు లాహోర్‌కు వచ్చినప్పుడు ఆర్య సమాజ, సనాతన ధర్మ-&nbsp;<BR>సభల నాయకులు వారికి ఘనస్వాగతం ఇచ్చారు. స్వాములవారు లాహోర్‌లోవున్న&nbsp;<BR>కొద్దికాలంలోనే మూడు ఉపన్యాసా లిచ్చారు. మొదటిది ‘‘హిందూమతంలోని&nbsp;<BR>సామాన్యసూత్రా’’ల గూర్చి; రెండోది - ‘‘భక్తి’’ని గూర్చి; మూడోది&nbsp;<BR>‘‘వేదాంతం’’ గురించిన శ్రీవారి ప్రసిద్ధోపన్యాసం. మొదటిసారి, వారిలా ప్రసం-&nbsp;<BR>గించారు.</FONT></p>
<p><FONT FACE="SHREE900, SHREE, sans-serif" SIZE="3">పావన ఆర్యావర్తంలో సైతం, పరమపవిత్రంగా భావించే ప్రదేశమిదే. ఈ&nbsp;<BR>దివ్యభూమిలోనే మొదట ఆత్మాన్వేషణం ప్రారంభమైంది. చరిత్ర నిరూపిస్తు-&nbsp;<BR>న్నట్లు ఇక్కడనుండే ఈ ఆత్మసాధన వెల్లువలైపొర్లి, ప్రపంచాన్నంతా ముంచెత్త-&nbsp;<BR>వలసి వుంది. తనలో ప్రవహించే మహాస్రవంతులను పోలి, ఎక్కడ ఆధ్యాత్మిక&nbsp;<BR>సాధనలు వెల్లివిరిసి, ప్రపంచమంతటా, ఉత్తరంనుండి దక్షిణానికి, తూర్పు-&nbsp;<BR>నుండి, పడమరకు సంచారంచేసి, మేఘగంభీర ధ్వనితో స్వయంప్రకటన చేసి-&nbsp;<BR>కొందో, ఆ భూమి ఇదే! భారతదేశంపై వచ్చిపడిన అన్ని దండయాత్రల, దోపి-&nbsp;<BR>డుల, మొదటి దెబ్బతిని ఓర్చుకోవలసివచ్చింది ఈ ప్రదేశమే! వెలుపలినుండి&nbsp;<BR>ఆర్యావర్తంలోనికి చొరబారివచ్చిన అనాగరిక జాతులవారి తాకిడికి ప్రథమంగా&nbsp;<BR>రొమ్ము చూపవలసివచ్చిన వీరభూమి ఇదే! ఇన్ని పీడలకు లోనయినా, తన&nbsp;<BR>ఔన్నత్యాన్ని, తన బలాన్ని పూర్తిగా పోనాడుకోక, ధీరతతో నిల్చినది ఈ&nbsp;<BR>వసుంధరయే! ఆధునిక యుగాన నానక్‌ సాధువు తన అబ్బురపు విశ్వప్రేమ సిద్ధాం-&nbsp;<BR>తాన్ని బోధించి, హిందువులను మాత్రమేకాక, మహమ్మదీయులను సైతం,&nbsp;<BR>ఇంకా ప్రపంచాన్నంతటినీ తన కౌగిట చేర్చుకోవడానికై బాహువులను దీర్ఘంగా&nbsp;<BR>చాచినదీ, తన విశాలహృదయాన్ని తెరిచిందీ ఇక్కడే! మన జాతీయ మహా&nbsp;<BR>వీరుల్లోకంతా, అత్యంత ప్రఖ్యాతి పొందిన ఉత్తమోత్తమ వీరశ్రేణికి చెందిన గురు-&nbsp;<BR>గోవిందసింగ్‌ జన్మించిందిక్కడే! తన రక్తాన్ని, తన సన్నిహిత ప్రియబంధువర్గం&nbsp;<BR>రక్తాన్ని ధర్మసంరక్షణార్థం బలి ఇచ్చి, ఆ తర్వాత, ఎవరికోసం తాను రక్తబలి-&nbsp;<BR>దానం చేశాడో, వారే తన్ను ఏకాకిని చేయగా, దక్షిణ దేశానికి విశ్రాంతికై వెళ్లి,&nbsp;<BR>తన దేశాన్నిగూర్చి పల్లెత్తి ఒక్క దూషణవాక్కునైనా పలుకక ఒక్క నిందోక్తినైనా&nbsp;<BR>వెలువరించక, గుండెపోటు తినిన సింగంలాగా ప్రాణాలు వదలిన ఆ మహావీరుడు&nbsp;<BR>ఉద్భవించిందిక్కడే!</FONT></p>
<p><FONT FACE="TimesNewRoman, Times, serif" SIZE="2">2 5 7</FONT></p>
<hr class="puTa_virupu">
<table><tr><td><a class=puTa_lanke href=puTa2305.html>p2305</a></td><td>p2306</td><td><a class=puTa_lanke href=puTa2307.html>p2307</a></td></tr></table>
</div></body></html>
