<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2132.html>p2132</a></td><td>p2133</td><td><a class=puTa_lanke href=puTa2134.html>p2134</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">8 4</FONT></p>
<p><FONT FACE="SHREE900, SHREE, sans-serif" SIZE="3">పరిపూర్ణత ఒక్కొక్కపుడు ‘సంకోచం’ పొందుతూ ఇంకొకప్పుడు తిరిగి&nbsp;<BR>‘వికాసం’ పొందుతూ వుంటుంది; కానీ అది ఎప్పుడూ వుండనే వుంటుంది.&nbsp;<BR>అద్వైత మతానుసారం అది సంకోచాన్నిగాని, వికాసాన్నిగాని పొందడమే లేదు.&nbsp;<BR>కాని మళ్లీ మళ్లీ వ్యక్తమవుతూ అవ్యక్తమవుతూ వుంటుంది. ఎలా అన్నా పర్యవ&nbsp;<BR>సానం ఒక్కటే. ఒక విధంగా చెప్పడం మరొక విధంగా చెప్పడంకంటె తక్కువ&nbsp;<BR>సమ్మతంగా వుండవచ్చు. కానీ పర్యవసానంలో రెండు సిద్ధాంతాలూ దాదాపుగా&nbsp;<BR>ఒకటే అవుతాయి. ఈ ఒక్క కేంద్రభావమే ప్రపంచానికి, ఆవశ్యకంగా వుంది.&nbsp;<BR>ఇతర దేశాలన్నిటికంటె, మన మాతృభూమిలో దీని ఆవశ్యకత ఎక్కువగా కన-&nbsp;<BR>బడుతోంది.</FONT></p>
<p><FONT FACE="SHREE900, SHREE, sans-serif" SIZE="3">మిత్రులారా! ఇపుడు మీకు అప్రియంగా తోచే కొన్ని యథార్థ విషయాలు&nbsp;<BR>చెప్పవలసి వుంది. మన దరిద్ర సోదరులలో ఎవడైనా ఒక ఆంగ్లేయునిచే అవమా-&nbsp;<BR>నించ బడినప్పుడుగాని, హత్య చేయబడినప్పుడుగాని దేశమంతా ఎలా గగ్గోలు&nbsp;<BR>పెడుతుందో వార్తాపత్రికల్లో నేను చదువుతుంటాను. దుఃఖిస్తాను. మరుక్షణమే&nbsp;<BR>దీనికంతకూ బాధ్యులెవరు? అనే ప్రశ్న నా మనసుకు తడుతుంది. వేదాంతిని&nbsp;<BR>కావడంవల్ల ఆ ప్రశ్నను నాకు నేను వేసికోక తప్పదు. హిందువు అంతర్దృష్టి&nbsp;<BR>కలవాడు. అతడు అన్ని విషయాలను తనలోనే, తన ద్వారానే సాక్షిదృష్టితో&nbsp;<BR>చూడగోరుతాడు. కాబట్టి బాధ్యులెవరు అని నన్ను నేను ప్రశ్నించుకొంటాను.&nbsp;<BR>‘ఆంగ్లేయులు కారు’ అనే సమాధానమే ప్రతిసారి అంతర్వాణి చెబుతూంటుంది!&nbsp;<BR>నిజం! వారు బాధ్యులుకారు! మన దౌర్భాగ్యానికంతకు, మన పతనానికంతకు&nbsp;<BR>బాధ్యత మనదే. అన్నిటికీ మనమే బాధ్యులం. మన పూర్వులలో ఉత్తమ కులీ-&nbsp;<BR>నులు ఇతర సామాన్య జనులను కాలద్రొక్కి నేలరాచేరు; వారిని దిక్కులేని&nbsp;<BR>వారినిగా చేశారు. ఈ హింసలవల్ల ఆ నిర్భాగ్యులు తాము మనుష్యులమనే మాటే&nbsp;<BR>దాదాపుగా మరచారు. ఇలా అనేక శతాబ్దాలకాలం గతిలేక వారు కట్టెలుకొట్టి,&nbsp;<BR>నీళ్ళుమోసి, చెప్పులుకుట్టి, కులీనాలీ చేసుకొనీ ఎలాగో బ్రతుకులు కొనసాగిం-&nbsp;<BR>చారు. తాము సేవకులుగా, బానిసలుగా జన్మించామని భావించి వారలాగే దుర్భర&nbsp;<BR>దారిద్య్రాన్ని, అవమానాన్ని భరిస్తూ కాలంవెళ్లబుచ్చారు. ఈ కాలపు విద్యాధి&nbsp;<BR>కతను మనమేదో గొప్పగా చెప్పుకొంటున్నాం. కానీ ఈ దౌర్భాగ్య జీవులపై&nbsp;<BR>దాక్షిణ్యంవహించి ఎవ్వడైనా వారి నుద్ధరించాలని ప్రయత్నించేటప్పుడైనా ఈ&nbsp;<BR>విద్యాధికులు ముందుకు వచ్చి అట్టివారితో సంహకరించరు. ఇంతేకాదు. ఈ దీన-&nbsp;<BR>జనులను ఇంకా ఎక్కువగా హింసించి పీడించడానికై పాశ్చ్యాత్యులు ‘‘వంశపారం-&nbsp;<BR>పర్య సిద్ధాంతాన్ని’’, అట్టివే మరికొన్ని అసంబద్ధ సూత్రాలను ప్రోవుచేసి నానావిధ&nbsp;<BR>పశువాదాలను, రాక్షసతర్కాలను చేస్తూండటం నేను తెలుసుకున్నాను. అమెరి-</FONT></p>
<hr class="puTa_virupu">
<table><tr><td><a class=puTa_lanke href=puTa2132.html>p2132</a></td><td>p2133</td><td><a class=puTa_lanke href=puTa2134.html>p2134</a></td></tr></table>
</div></body></html>
