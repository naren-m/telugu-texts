<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa333.html>p333</a></td><td>p334</td><td><a class=puTa_lanke href=puTa335.html>p335</a></td></tr></table>

<p><FONT FACE="SHREE900, SHREE, sans-serif" SIZE="3">పదాలచే, వర్ణనలచే, ధ్వనులచే వ్యక్తమయ్యే అనుభవమే కవిత్వం, చిత్ర&nbsp;<BR>లేఖనం, సంగీతం.</FONT></p>

<p><FONT FACE="SHREE900, SHREE, sans-serif" SIZE="3">త్వరితంగా తమ పాపఫలాన్ని అనుభవించేవారు ధన్యులు. తన్మూలంగా&nbsp;<BR>మరింత శీఘ్రంగా వారి ‘వ్యవహారం తేలుతోంది!’ ఎవరి శిక్ష నిలిపి వుంచబడు&nbsp;<BR>తుందో వారే మందభాగ్యులు, వారి దుఃఖానుభవం మరింత పెరుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఎవరు సమత్వాన్ని గడించారో వారు ‘భగవద్గత జీవనులు’గా పేర్కోబడు-&nbsp;<BR>తున్నారు. ద్వేషమే ఆత్మహత్య; కాబట్టి ప్రేమే జీవనధర్మం. ఈ స్థితిని పొందట&nbsp;<BR>మంటె పరిపూర్ణతను పొందట మన్నమాట. మనం పూర్ణులమైనకొద్దీ కర్మాచ-&nbsp;<BR>రణం సన్నగిల్లుతుంది. సాత్త్వికులు సర్వం శిశుక్రీడగా భావించి, గ్రహించి దేన్ని-&nbsp;<BR>గూర్చీ బాధపడరు.</FONT></p>
<p><FONT FACE="SHREE900, SHREE, sans-serif" SIZE="3">దెబ్బ కొట్టటం సులభమే, కాని చేతిని ఆపుకొని ప్రశాంతంగా నిలిచి, ‘‘ఓ&nbsp;<BR>పరమేశ్వరా, నిన్ను శరణు కోరుతున్నాను’’ అని పలికి పరమేశ్వరుడు తన&nbsp;<BR>కార్యాన్ని నెరపే వరకు వేచి వుండటం ఎంతో కష్టం.</FONT></p>
<p><FONT FACE="SHREE902-Italic, SHREE, sans-serif" SIZE="3">శుక్రవారం, జూలై 5</FONT></p>
<BR>
<p><FONT FACE="SHREE900, SHREE, sans-serif" SIZE="3">ఏ నిమిషంలోనైనా సరే నువ్వు మార్పుకు లోనవటానికి సంసిద్ధుడవుగా&nbsp;<BR>వుండాలి. ఉంటేనే కాని సత్యాన్ని గాంచలేవు; కాని సత్యాన్వేషణలో నిలుకడా&nbsp;<BR>పట్టుదలా వుండాలి.</FONT></p>

<p><FONT FACE="SHREE900, SHREE, sans-serif" SIZE="3">భారతదేశంలో అతిప్రాచీన శాఖీయులైన చార్వాకులు పరమ నాస్తికులు.&nbsp;<BR>వారిప్పుడు అంతరించారు; వారి గ్రంథాలలో అనేకాలు నశించాయి. వారి మతం:&nbsp;<BR>‘‘శరీరం నుంచీ శరీరశక్తుల నుంచీ ఆత్మ ఉద్పాదమైంది. శరీరం నశించినప్పుడు&nbsp;<BR>దానితో ఆత్మా నశిస్తుంది - శరీర పతనానంతరం ఆత్మ వుంటుందనటానికి&nbsp;<BR>ప్రమాణం లేదు.’’ చార్వాకులు సంశయ ప్రమాణాన్ని నిరాకరించారు, ప్రత్యక్ష&nbsp;<BR>ప్రమాణాన్ని మాత్రమే అంగీకరించారు.</FONT></p>

<p><FONT FACE="SHREE900, SHREE, sans-serif" SIZE="3">జీవాత్మ పరమాత్మల ఐక్యావస్థే సమాధి లేదా ‘సమత్వాన్ని సాధించటమే’&nbsp;<BR>సమాధి.</FONT></p>

<p><FONT FACE="SHREE900, SHREE, sans-serif" SIZE="3">అనాత్మవాదం (మెటీరియలిసం) ‘‘ముక్తి పొందుతామనటం భ్రమ’’&nbsp;<BR>అంటుంది. ఆదర్శవాదం (ఐడియలిసం) ‘‘బంధంలో వున్నా మనటం</FONT></p>
<hr class="puTa_virupu">
<table><tr><td><a class=puTa_lanke href=puTa333.html>p333</a></td><td>p334</td><td><a class=puTa_lanke href=puTa335.html>p335</a></td></tr></table>
</div></body></html>
