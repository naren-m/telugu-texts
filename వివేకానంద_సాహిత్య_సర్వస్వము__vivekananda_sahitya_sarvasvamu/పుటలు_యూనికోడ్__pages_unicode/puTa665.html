<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa664.html>p664</a></td><td>p665</td><td><a class=puTa_lanke href=puTa666.html>p666</a></td></tr></table>

<p><FONT FACE="TimesNewRoman, Times, serif" SIZE="2">2 5 0</FONT></p>
<p><FONT FACE="SHREE900, SHREE, sans-serif" SIZE="3">ప్రేరణ, తనను కాపాడుకోవాలనే ప్రేరణ యిక వినబడవు. తను ఏ పనికిమాలిన&nbsp;<BR>ఆహారాన్నైనా తింటుంది. కాని, ఆమె బిడ్డలకు శ్రేష్ఠమైన ఆహారమే పెడుతుంది.&nbsp;<BR>కాబట్టి ప్రేమించే వారందరికోసం మనం చనిపోవడానికి సంసిద్ధులమైవున్నాం.</FONT></p>
<p><FONT FACE="SHREE900, SHREE, sans-serif" SIZE="3">ఒకవైపు మన వ్యక్తిత్వాన్ని నిలుపుకోవడానికి చాలా పాటుపడుతున్నాం;&nbsp;<BR>మరోవైపు దాన్ని నిర్మూలించడానికి ప్రయత్నిస్తున్నాం. ఫలిత మేమవుతోంది?&nbsp;<BR>టాంబ్రౌన్‌ శాయశక్తుల ప్రయత్నించవచ్చును. అతడు తన వ్యక్తిత్వంకోసం&nbsp;<BR>పోరాడుతున్నాడు. అతడు మరణిస్తాడు. కాని భూమ్మీద ఎలాటి సంచలనం&nbsp;<BR>ఎక్కడా కన్పించటంలేదు. కాని పంధొమ్మిది వందల సంవత్సరాలకు పూర్వం&nbsp;<BR>ఒక యూదు జన్మించాడు. అతడు తన వ్యక్తిత్వాన్ని కాపాడుకోవడానికి పిసరం-&nbsp;<BR>తైనా ప్రయత్నించి ఎరుగడు... ఆ విషయాన్ని ఆలోచించండి! ఆ యూదు తన&nbsp;<BR>వ్యక్తిత్వాన్ని కాపాడుకోవడానికి ఏనాడూ పాటుపడలేదు. కాబట్టే అతడు సర్వ&nbsp;<BR>లోకోత్తరుడైనాడు. లోకం అర్థం చేసుకోలేని విషయం యిదే.</FONT></p>
<p><FONT FACE="SHREE900, SHREE, sans-serif" SIZE="3">సకాలంలో మనం వ్యక్తిత్వాన్ని పొందే తీరాలి. ఏ అర్థంలో? మానవుడి&nbsp;<BR>వ్యక్తిత్వం ఏది? ‘టాంబ్రౌన్‌’ కాదు. జీవుడిలోని దేవుడు. అదే నిజమైన&nbsp;<BR>వ్యక్తిత్వం. దాన్ని మానవు డెంతగా సమీపిస్తాడో అతడు తన అసత్య వ్యక్తిత్వాన్ని&nbsp;<BR>అంతగా విసర్జించిన వాడౌతాడు. అత డెంత ఎక్కువగా ప్రతిదాన్ని సేకరించి&nbsp;<BR>తనదిగా చేసుకొంటాడో అతడి వ్యక్తిత్వం అంత తగ్గిపోతుంది. అతడు తనను&nbsp;<BR>గురించి ఎంత తక్కువగా తలపోస్తాడో, జీవితంలో తన వ్యక్తిత్వాన్ని ఎంత&nbsp;<BR>ఎక్కువగా త్యజిస్తాడో... అత డంత ఉత్తమవ్యక్తి అవుతాడు. లోకం అర్థం&nbsp;<BR>చేసుకోని రహస్యం యిదొకటి...</FONT></p>
<p><FONT FACE="SHREE900, SHREE, sans-serif" SIZE="3">వ్యక్తిత్వ మంటే ఏమిటో మనం మొదట అర్థం చేసుకోవాలి. లక్ష్యాన్ని&nbsp;<BR>సాధించటమే వ్యక్తిత్వం. మీ రిప్పుడు పురుషులు లేదా స్త్రీలు. మీరు మార్పు&nbsp;<BR>చెందుతూనే వుంటారు. మార్పును అరికట్టగలరా? మీ మనస్సులు యిప్పు డెలా&nbsp;<BR>వున్నాయో అలాగే వాటిని నిలుపుకోవాలని మీ అభిమతమా? - కోపాలు,&nbsp;<BR>ద్వేషాలు, అసూయలు, కలహాలు, మనస్సులోని యీ వెయ్యి విషయాలు&nbsp;<BR>యిలాగే వుండాలా? వాటిని నిలుపుకోమంటారా?... సంపూర్ణ విజయం&nbsp;<BR>సాధించేదాకా, మీరు పరిశుద్ధులు, పరిపూర్ణులు అయేవరకు మీ రెక్కడా&nbsp;<BR>ఆగిపోలేరు.</FONT></p>
<p><FONT FACE="SHREE900, SHREE, sans-serif" SIZE="3">మీరు ప్రేమస్వరూపులుగా, ఆనందస్వరూపులుగా, అనంత సత్స్వరూ&nbsp;<BR>పులుగా ఐన తరువాత మీ కిక కోపం వుండదు... మీ దేహాలలో దేన్ని నిలుపు&nbsp;<BR>కొంటారు? అంతమేలేని జీవితాన్ని, అనంత జీవితాన్ని పొందేవరకు మీ రెక్కడా&nbsp;<BR>ఆగిపోలేరు. మీ రాగేది అక్కడ! మీ కిప్పుడు కొంచెం జ్ఞానం వుంది. మరింత</FONT></p>
<hr class="puTa_virupu">
<table><tr><td><a class=puTa_lanke href=puTa664.html>p664</a></td><td>p665</td><td><a class=puTa_lanke href=puTa666.html>p666</a></td></tr></table>
</div></body></html>
