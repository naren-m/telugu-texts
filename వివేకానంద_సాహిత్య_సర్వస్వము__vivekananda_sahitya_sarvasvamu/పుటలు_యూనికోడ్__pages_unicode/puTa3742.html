<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3741.html>p3741</a></td><td>p3742</td><td><a class=puTa_lanke href=puTa3743.html>p3743</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 1 5</FONT></p>
<p><FONT FACE="SHREE900, SHREE, sans-serif" SIZE="3">కలుగచెయ్యటం లేదా? నిస్సందేహంగా అది కలుగచేస్తుంది. మోక్షం, విరాగం,&nbsp;<BR>త్యాగం - అనేవన్నీ మహోత్తమ ఆదర్శాలు. కాని ‘‘స్వల్పమప్యస్య ధర్మస్య&nbsp;<BR>త్రాయతే మహతోభయాత్‌’’ ధర్మం అల్పమైనా జనన మరణాల భయంనుండి&nbsp;<BR>రక్షించగలదు. ద్వైతి, విశిష్టాద్వైతి, అద్వైతి, శైవ, వైష్ణవ, శాక్త తుదకు బౌద్ధ,&nbsp;<BR>జైనులు మొదలైనవారంతా - భారతదేశంలో తల ఎత్తిన ఏ సంప్రదాయమైనా -&nbsp;<BR>యీ విషయంలో ఒకే అభిప్రాయం కలిగివున్నారు. అదేమంటే జీవాత్మలో అఖం-&nbsp;<BR>డశక్తివుంది. వ్యక్తీకరణంలోని భేదం మాత్రమేగాని, పిపీలికాది బ్రహ్మ&nbsp;<BR>పర్యంతం అందర్లోను ఒకే ఆత్మ వెలస్తోంది. (నీరు పారటానికి) ‘వ్యవసాయ-&nbsp;<BR>దారుడు ఆటంకాలను తొలగిస్తాడు’ (పాతంజల యోగసూత్రం కైవల్యపాదం -</FONT></p>
<p><FONT FACE="SHREE900, SHREE, sans-serif" SIZE="3">3). అవకాశం చిక్కగానే ఆ శక్తి సరైన కాలంలో, సరైన సమయంలో వ్యక్త&nbsp;<BR>మౌతుంది. అభివ్యక్తంకానీ, కాకపోనీ బ్రహ్మాదిస్తంభపర్యంతం ఒకేశక్తి అన్నిం-&nbsp;<BR>ట్లోను నెలకొనివుంది. మనం ప్రతి గుమ్మంవద్దకు వెళ్లి ఆ శక్తిని జాగృతం&nbsp;<BR>చెయ్యాల్సివుంది.</FONT></p>
<p><FONT FACE="SHREE900, SHREE, sans-serif" SIZE="3">రెండవది: దీనితోపాటు విద్యను నేర్పాలి. చెప్పటానికి యిది సులభమే.&nbsp;<BR>కాని ఆచరణరూపంలోకి తేవటం ఎలా? సర్వసంగపరిత్యాగులు, నిస్స్వార్థ&nbsp;<BR>పరులు, దయార్ద్రహృదయులు ఐన మహనీయులు వేలమంది మన దేశంలో&nbsp;<BR>వున్నారు. ఏ లాభాన్నీ పొందక ఆధ్యాత్మికబోధ గావించేవారు ఏ విధంగా పర్య-&nbsp;<BR>టిస్తున్నారో, అదే విధంగా మనకు కావలసినట్లు, వారిలో సగం మందినైనా ఏ&nbsp;<BR>ఖర్చూలేక మనం ఉపాధ్యాయులుగాను, విద్యావ్యాప్తి చేసేవారుగాను సుశిక్షితులను&nbsp;<BR>చేయవచ్చు. దాని నిమిత్తం ప్రతి రాష్ట్ర ముఖ్యపట్టణంలోను మన కొక కేంద్రం&nbsp;<BR>కావాలి. అక్కణ్ణుండి నెమ్మదిగా భారతదేశమంతా వ్యాపించవచ్చు. ఇటీవలె మద్రా-&nbsp;<BR>సులోను, కలకత్తాలోను రెండు కేంద్రాలు ప్రారంభమైనాయి. త్వరలోనే మరికొన్ని&nbsp;<BR>కేంద్రాలు నెలకొల్పటానికి అవకాశం వుంది. పాఠశాలలను ప్రారంభించే సమయం&nbsp;<BR>యింకా రాలేదు. అందువల్ల పేదవారికి అధికభాగం విద్యను మౌఖికంగానే&nbsp;<BR>(నోటితో) చెప్పాలి. ముఖ్యకేంద్రాల్లో క్రమంగా వ్యవసాయం, పరిశ్రమలు మొద-&nbsp;<BR>లైన వాటిని గురించి బోధించవచ్చును. కళలను ప్రోత్సహించటానికి కర్మాగారాలు&nbsp;<BR>స్థాపించబడాలి. ఇక్కడ ఉత్పత్తి ఐన వస్తువులను యూరప్‌లో, అమెరి&nbsp;<BR>కాలో విక్రయించటానికి ప్రస్తుతం వున్నటువంటి సంఘాలను స్థాపించాలి. పురు-&nbsp;<BR>షులకు ఏర్పాటైనటువంటి సంస్థలు స్త్రీలకుకూడ ఏర్పాటుచెయ్యటం అవ-&nbsp;<BR>సరం. కాని యీ దేశంలో అలాంటి పనిచెయ్యటం ఎంత కష్టమో మీకు తెలుసు.&nbsp;<BR>‘కరిచిన పామే తన విషాన్ని తిరిగి పీల్చుకోవాలి.’ ఈ విధంగా జరుగుతుందని&nbsp;<BR>నా గట్టినమ్మకం. ఈ పనులకు కావలసిన ధనం పాశ్చాత్యదేశాలనుండి రావాలి.</FONT></p>
<hr class="puTa_virupu">
<table><tr><td><a class=puTa_lanke href=puTa3741.html>p3741</a></td><td>p3742</td><td><a class=puTa_lanke href=puTa3743.html>p3743</a></td></tr></table>
</div></body></html>
