<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2738.html>p2738</a></td><td>p2739</td><td><a class=puTa_lanke href=puTa2740.html>p2740</a></td></tr></table>
<p><FONT FACE="SHREE900, SHREE, sans-serif" SIZE="3">విశ్వనిర్మాణ శాస్త్రం</FONT></p>
<p><FONT FACE="TimesNewRoman, Times, serif" SIZE="2">3 0 3</FONT></p>
<p><FONT FACE="SHREE900, SHREE, sans-serif" SIZE="3">ఆకాశాలు కలసి కలసి, తమనుండి భూతాలను రూపొందిస్తాయి. కల్పాంతంలో&nbsp;<BR>సర్వం సమసి ఆకాశంలోను, ప్రాణంలోను లీనమౌతుంది. ఇంతవరకు వున్న&nbsp;<BR>మానవ రచనలలో ప్రాచీనతమమైన ఋగ్వేదంలో సృష్టిని గురించిన చక్కని&nbsp;<BR>వర్ణన, ఉత్తమ కవిత్వం వుంది. - ‘‘అప్పుడు సత్తూ లేదు, అసత్తూ లేదు.&nbsp;<BR>తమస్సు తమోవృతమైనప్పుడు వున్నదేది?’’ దానికి సమాధానం యిలా యివ్వ-&nbsp;<BR>బడింది: ‘‘అప్పు డది చలనంలేక వుండినది.’’ అప్పు డీ ప్రాణం వుండినది.&nbsp;<BR>అందు చలనం లేదు. ‘ఆనిదవాతం’ అంటే చలనం లేనిదని అర్థం. చలనం ఆగి-&nbsp;<BR>పోయింది; తరువాత కల్పం ప్రారంభమైనప్పుడు - బహుదీర్ఘకాల విరామానం-&nbsp;<BR>తరం - ఆనిదవాతం (చలనంలేని సూక్ష్మాణువు) చలింప నారంభిస్తుంది.&nbsp;<BR>ప్రాణం ఆకాశాన్ని మాటిమాటికి తాడనం చేస్తుంది. అణువులు ఘనీభవిస్తాయి.&nbsp;<BR>అవి చిక్కబడేకొద్దీ వివిధ భూతా లేర్పడతాయి. ఈ విషయాలు వింతవింతగా&nbsp;<BR>అనువదింపబడటాన్ని మనం సామాన్యంగా చూస్తుంటాం. మళ్లీ తత్త్వవేత్తల&nbsp;<BR>దగ్గరకో, వ్యాఖ్యాత వద్దకో వెళ్లి అర్థం చెప్పించుకోరు. సొంతంగా అర్థం చేసు-&nbsp;<BR>కోటానికి వారికి బుర్రలేదు. సంస్కృతం మూడక్షరాలైనా నేర్చాడో లేదో, ఆ&nbsp;<BR>వెంగలి, పూర్తి గ్రంథాన్నే అనువదిస్తాడు. భూతాలను గాలి, నిప్పు మొదలైనవిగా&nbsp;<BR>అనువాదం చేస్తారు. భాష్యకారుల వద్దకు వెళ్లి అడుగుతే ఆ మాటల కర్థం&nbsp;<BR>వాయువు మొదలైన వేదీ కాదని కనుక్కొంటారు.</FONT></p>
<p><FONT FACE="SHREE900, SHREE, sans-serif" SIZE="3">ఆకాశాన్ని ప్రాణం మాటిమాటికి తాడనం చెయ్యగా చలనం, అంటే&nbsp;<BR>వాయువు కలుగుతుంది. వాయువు చలిస్తుంది. ఈ ప్రసారవేగం అంతకంత&nbsp;<BR>అధికంకాగా, ఒరపిడి కలుగుతుంది. అందులోనుండి తేజస్సు జనిస్తుంది. ఈ&nbsp;<BR>తేజస్సు ద్రవరూపం దాల్చి నీరు (ఆఫ) అవుతుంది. తర్వాత యీ ద్రవం&nbsp;<BR>ఘనీభవిస్తుంది. ఆకాశం - వాయువు - తేజస్సు - ఆఫ - ఘనపదార్థం (పృథివి)&nbsp;<BR>ఈ వరుసన రూపుదాల్చటం చూశాం. రూపు మాసిపోవునప్పుడు యిందుకు&nbsp;<BR>వ్యతిరిక్తమైన వరుసలో మార్పు సాగుతుంది. ఘనపదార్థం నీరవుతుంది. నీరు&nbsp;<BR>తేజస్సవుతుంది. తేజస్సు నెమ్మదిగా వాయువవుతుంది. వాయు చలనం ఆగిపో-&nbsp;<BR>తుంది. ఈ కల్పం ఉపసంహృత మవుతుంది. మళ్లీ సృష్టి మొదటి క్రమంగా&nbsp;<BR>రూపుదాలుస్తుంది. రెండవక్రమంలో ఆకాశంలో లీనమవుతుంది. ఆకాశ&nbsp;<BR>సాహాయ్యంలేక ప్రాణమొక్కటే పనిచెయ్యలేదు. చలనం, స్పందనం, సంకల్పం&nbsp;<BR>అనే రూపాల్లో మనకు తెలిసింది ఏది వుందో అదంతా ప్రాణానికి రూపాంతరమే.&nbsp;<BR>రూపంగానో, ప్రతిఘటనగానో, పదార్థంగానో మనకు తెలిసినదంతా ఆకాశానికి&nbsp;<BR>రూపాంతరమే. ప్రాణం తానొక్కటే వుండలేదు; మరో వస్తువు ద్వారా అది పని-</FONT></p>
<hr class="puTa_virupu">
<table><tr><td><a class=puTa_lanke href=puTa2738.html>p2738</a></td><td>p2739</td><td><a class=puTa_lanke href=puTa2740.html>p2740</a></td></tr></table>
</div></body></html>
