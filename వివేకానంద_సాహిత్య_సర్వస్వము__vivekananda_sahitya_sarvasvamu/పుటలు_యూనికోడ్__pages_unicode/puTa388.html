<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa387.html>p387</a></td><td>p388</td><td><a class=puTa_lanke href=puTa389.html>p389</a></td></tr></table>

<p><FONT FACE="SHREE900, SHREE, sans-serif" SIZE="3">కాబట్టే ఆతణ్ణి నువ్వు సేవిస్తున్నావు. పరిమళం వెదజల్లటం గులాబి స్వభావం.&nbsp;<BR>పరిమళం యిస్తూన్నాననే తలపు దానికి వుండదు, అలాగే నువ్వూ నీ దానాన్ని&nbsp;<BR>యివ్వు, యిస్తూన్నాననే తలంపులేకుండా.</FONT></p>
<p><FONT FACE="SHREE900, SHREE, sans-serif" SIZE="3">హైందవ సంస్కర్తలలో గొప్పవాడైన రాజారామమోహనరాయ్‌ యీ&nbsp;<BR>రకమైన స్వార్థరహితకర్మకు గొప్ప నిదర్శనం. భారతదేశానికి తోడ్పడటానికై&nbsp;<BR>ఆతడు తన యావజ్జీవితాన్ని అర్పించాడు. సహగమనాన్ని మాన్పినది ఆతడే.&nbsp;<BR>ఈ సంస్కరణ కేవలం ఆంగ్లేయులవల్ల జరిగిందని సామాన్యంగా లోకులు నమ్మ-&nbsp;<BR>తూంటారు. కాని యీ ఆచారాన్ని ప్రతిఘటిస్తూ ఆందోళన ప్రారంభించిన వ్యక్తి&nbsp;<BR>రాజారామమోహనరాయలే; దాన్ని రూపుమాపటంలో ప్రభుత్వం తోడ్పాటును&nbsp;<BR>ఆతడు పొందగలిగాడు. ఆతడు యీ ఉద్యమాన్ని ఆరంభించే వరకు ఆంగ్లే-&nbsp;<BR>యులు ఏమీచేసిన పాపాన పోలేదు. మతసంస్థలలో ప్రధానగణ్యమైన బ్రహ్మసమా-&nbsp;<BR>జాన్ని సైతం ఆతడే స్థాపించాడు; అంతేగాక ఒక విశ్వవిద్యాలయాన్ని స్థాపించ-&nbsp;<BR>టానికి ఆతడు లక్ష డాలర్లు (అంటె దాదాపు రెండున్నర లక్షల రూపాయలు)&nbsp;<BR>వసూలుచేసి యిచ్చాడు. అంతటితో అతడు దానితో తన సంబంధాన్ని చాలించు&nbsp;<BR>కొని, ‘‘మీరే స్వయంగా ముందంజవేయండి’’ అని విశ్వవిద్యాలయంవారికి తెలి-&nbsp;<BR>పాడు. పేరుప్రతిష్ఠలనుగాని, స్వలాభాన్నిగాని ఆతడు కించిత్తూ లక్షించలేదు.</FONT></p>
<p><FONT FACE="SHREE902-Italic, SHREE, sans-serif" SIZE="3">గురువారం, మధ్యాహ్నం</FONT></p>
<BR>
<p><FONT FACE="SHREE900, SHREE, sans-serif" SIZE="3">దేహాల పరంపరలకు అంతే లేదు. అవి రంగులరాట్నాలను పోలినవి.&nbsp;<BR>జీవులు వాటి నధిష్ఠించి తిరుగుతారు. ఆ పరంపర నిత్యం. అధిరోహించిన&nbsp;<BR>జీవులు దిగిపోతూంటారుగాని సంభవాల ఆవృత్తి నిత్యంగా సాగుతూంటుంది.&nbsp;<BR>మానవుడి భూతభవిష్యత్తులను తెలుసుకొనే వీలు యిలాగే ఏర్పడుతోంది.&nbsp;<BR>ఎందుకంటె సర్వమూ నిజానికి వర్తమానమే. ఒక వరుసలోపడ్డ జీవుడు ఆ వరు-&nbsp;<BR>సకు చెందిన అనుభూతుల నన్నిటిని పొందాలి. ఒక వరుసనుంచి జీవులు వేరు-&nbsp;<BR>వరుసలకు పోతూవుంటారు. కొన్ని పరంపరల్లోని జీవులు తాము బ్రహ్మమే అని&nbsp;<BR>సాక్షాత్కరించుకోటంతో శాశ్వతముక్తి పొందుతారు. ఒక పరంపరలోని ప్రధాన&nbsp;<BR>సంభవాన్నొకదాన్ని అందుకొని, దాన్ని పుచ్చుకొని ఆ పరంపరను పూర్తిగా మన&nbsp;<BR>చేరువకు లాగవచ్చు, ఆ పరంపరను తెలుసుకోవచ్చు. ఈ శక్తిని సులువుగా పొంద-&nbsp;<BR>వచ్చును; కాని దానివల్ల పొందదగ్గ నిజమైన ప్రయోజనం ఏమీలేదు, ఈ శక్తిని&nbsp;<BR>సాధించటానికి మనం ఎంతో ఆధ్యాత్మిక బలాన్ని వ్యయించవలసివస్తుంది. వీటికై&nbsp;<BR>పాకులాడక భగవంతుణ్ణి ఉపాసించు.</FONT></p>
<p><FONT FACE="Times-Roman, Times, serif" SIZE="1">S24</FONT><FONT FACE="Times-Roman, Times, serif" SIZE="1"><sup>*</sup></FONT></p>
<hr class="puTa_virupu">
<table><tr><td><a class=puTa_lanke href=puTa387.html>p387</a></td><td>p388</td><td><a class=puTa_lanke href=puTa389.html>p389</a></td></tr></table>
</div></body></html>
