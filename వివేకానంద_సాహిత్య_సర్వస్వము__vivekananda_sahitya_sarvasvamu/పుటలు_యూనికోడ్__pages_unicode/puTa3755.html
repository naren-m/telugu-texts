<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3754.html>p3754</a></td><td>p3755</td><td><a class=puTa_lanke href=puTa3756.html>p3756</a></td></tr></table>

<p><FONT FACE="TimesNewRoman, Times, serif" SIZE="2">1 2 8</FONT></p>
<p><FONT FACE="SHREE900, SHREE, sans-serif" SIZE="3">ఇద్దరిని కలిపి ఒక్క క్షణంలో కింద పడగొట్టగలను. డార్జిలింగ్‌లో ఉన్నప్పుడు&nbsp;<BR>ఈ విధంగా అనుపించలేదు. ఇక్కడ నాకు ఏ వ్యాధీ లేదనిపిస్తూన్నది. కాని&nbsp;<BR>ఒక ప్రస్ఫుటమైన మార్పుంది. నా జీవితంలో పక్కపై పడుకోగానే నిద్ర&nbsp;<BR>పట్టి ఎరుగను. అధమపక్షం రెండు గంటలైనా అటూ, యిటూ పొర్లవలసిందే.&nbsp;<BR>మద్రాసునుండి, డార్జిలింగ్‌ వరకు (మొదటి నెలలో) నా తల దిండుపై ఆనగానే&nbsp;<BR>నేను నిద్రపోయేవాణ్ణి. వెంటనే వస్తూన్న ఆ సుఖనిద్ర, యిప్పుడు పూర్తిగా&nbsp;<BR>పోయింది. సాయంత్ర భోజనం కాగానే వేడిగా ఉండటం, పక్కపై పొర్లాడటం&nbsp;<BR>అనే నా పాత అలవాటు మళ్ళీ ప్రారంభమైంది. ఇక్కడ ఒక చక్కని పండ్లతోట&nbsp;<BR>ఉన్నందున రాగానే, మామూలుకంటే ఎక్కువగా పండ్లు తీసుకొంటున్నాను. ఐతే&nbsp;<BR>యిక్కడ లభ్యమయ్యే ఏకైక ఫలం ఆప్రికాట్‌ (</FONT><FONT FACE="TimesNewRoman, Times, serif" SIZE="2">Apricot</FONT><FONT FACE="SHREE900, SHREE, sans-serif" SIZE="3"> - లోన టెంకె&nbsp;<BR>ఉన్న నారింజపండు రంగు) మాత్రమే. నైనితాల్‌నుండి అనేక రకాల పండ్లను&nbsp;<BR>తెప్పించుకోటానికి ప్రయత్నిస్తున్నాను. రోజులు విపరీతమైన వేడిగా ఉన్నా దప్పిక&nbsp;<BR>కలుగటంలేదు ... మొత్తంమీద నాకు ఎక్కువ బలం, ఉత్సాహం చేకూరాయి,&nbsp;<BR>ఉల్లాసంతోకూడిన ఆరోగ్యంతో ఉన్నానని అనిపిస్తోంది. పాలు ఎక్కువగా తీసు-&nbsp;<BR>కోటంవల్ల కొవ్వు పెరుగుతూన్నదేమోనని భయపడుతున్నాను. యోగిన్‌ రాసిన&nbsp;<BR>రాతలను చూచి భయపడవద్దు. అతడు ఎప్పుడు తన ఆరోగ్య విషయాన్నిగూర్చే&nbsp;<BR>చింతిస్తూండేవాడు. ప్రతివారిని ఆ విధంగా చేయాలనే ఆతని తలపు. నేను&nbsp;<BR>లక్నోలో బర్ఫీలోని ఒక చిన్నముక్కను తిన్నాను. దానివల్ల ఆల్మోరాలో నాకు&nbsp;<BR>జబ్బు చేసిందని యోగిన్‌ అభిప్రాయం! యోగిన్‌ కొద్దిరోజుల్లో యిక్కడకు&nbsp;<BR>వస్తాడు. అతణ్ణి అరికట్టబోతున్నాను. మరొక మాట. నాది మలేరియా ప్రభా-&nbsp;<BR>వానికి గురయ్యే తత్వం. నేను టెరెయి </FONT><FONT FACE="TimesNewRoman, Times, serif" SIZE="2">(Terai)</FONT><FONT FACE="SHREE900, SHREE, sans-serif" SIZE="3"> గుండా ప్రయాణం చేయటంవల్ల&nbsp;<BR>కొంతవరకు ఆల్మోరాలో మొదటి వారంలో నాకు వ్యాధి వచ్చివుండవచ్చును.&nbsp;<BR>ఏమైనా యిప్పుడు నేను చాల బలంగాను, హాయిగాను ఉన్నాను. మంచు కప్పిన&nbsp;<BR>కొండశిఖరాలకు ఎదురుగా ధ్యానంలో కూర్చుండి ఉపనిషత్తుల నుండి ‘‘నతస్య-&nbsp;<BR>రోగో న జరా, న మృత్యుః ప్రాప్తస్య యోగాగ్ని మయం శరీరమ్‌’’ (అతనికి రోగం&nbsp;<BR>లేదు, వృద్ధాప్యం లేదు, మృత్యువు లేదు. ఎందువల్లనంటే అతను&nbsp;<BR>యోగాగ్నితో నిండిన శరీరం పొందివున్నాడు) అనే మంత్రాలను చదువు&nbsp;<BR>తూండగా, డాక్టర్‌గారూ, మీరు నన్ను చూసి ఉండవలసింది.</FONT></p>
<p><FONT FACE="SHREE900, SHREE, sans-serif" SIZE="3">కలకత్తాలో జరిగిన రామకృష్ణ మిషన్‌ సమావేశాలు జయప్రదంగా జరిగి-&nbsp;<BR>పోయాయని తెలిసి సంతసిస్తున్నాను. ఆ మహత్కార్యానికి దోహదం చేసిన&nbsp;<BR>వారందరికీ సకల శుభాలు చేకూరుగాక! మీ అందరకూ ప్రేమ.</FONT></p>
<p><FONT FACE="SHREE900, SHREE, sans-serif" SIZE="3">పరమేశ్వరునిలో,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3754.html>p3754</a></td><td>p3755</td><td><a class=puTa_lanke href=puTa3756.html>p3756</a></td></tr></table>
</div></body></html>
