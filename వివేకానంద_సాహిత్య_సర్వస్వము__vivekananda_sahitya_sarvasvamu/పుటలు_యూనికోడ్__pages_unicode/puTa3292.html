<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3291.html>p3291</a></td><td>p3292</td><td><a class=puTa_lanke href=puTa3293.html>p3293</a></td></tr></table>

<p><FONT FACE="TimesNewRoman, Times, serif" SIZE="2">˙ ˙</FONT></p>
<p><FONT FACE="SHREE908, SHREE, sans-serif" SIZE="3">‘ఓం తత్సత్‌ ఓం’&nbsp;<BR></FONT><FONT FACE="TimesNewRoman, Times, serif" SIZE="3">ˇ ˝</FONT></p>
<p><FONT FACE="SHREE900, SHREE, sans-serif" SIZE="3">షికాగో,</FONT></p>
<p><FONT FACE="SHREE900, SHREE, sans-serif" SIZE="3">అక్టోబరు 2, 1893.</FONT></p>
<p><FONT FACE="SHREE900, SHREE, sans-serif" SIZE="3">ప్రియ అధ్యాపక్‌జీ,</FONT></p>
<p><FONT FACE="SHREE900, SHREE, sans-serif" SIZE="3">నే నింతకాలం మౌనంగా ఉన్నందుకు మీ రేవిధంగా భావిస్తున్నారో నాకు&nbsp;<BR>తెలియదు. ఆఖరు క్షణంలో నేను కాంగ్రెసులో ఊడిపడ్డాను. అసంసిద్ధుడుగానే&nbsp;<BR>వెళ్ళాను. దానివల్ల కొంతకాలం ఏమాత్రం తీరిక లేకపోయింది. ఇక రెండవ&nbsp;<BR>కారణం, నేను ప్రతిరోజు కాంగ్రెసులో తప్పకుండా ప్రసంగించాను. ఉత్తరం&nbsp;<BR>వ్రాయటానికి తీరిక చిక్కలేదు. దయామయులైన నా మిత్రమా! అన్నింటికంటె&nbsp;<BR>ముఖ్యమైంది చివరిది అయిన మరొక కారణమున్నది. ఏదో తొందరలో&nbsp;<BR>అహేతుకమై మైత్రిగలవారూ, నే నెంతో ఋణపడివున్నవారూ ఐన మీకు వ్యావ-&nbsp;<BR>హారిక ధోరణిలో ఒక ఉత్తరం వ్రాయటం అపరాధంగా భావించాను. కాంగ్రెసు&nbsp;<BR>ఇప్పుడు ముగిసింది.</FONT></p>
<p><FONT FACE="SHREE900, SHREE, sans-serif" SIZE="3">ప్రియ సోదరా, ప్రపంచం నలుమూలలనుండి వచ్చి ప్రసంగించిన చక్కని&nbsp;<BR>వక్తలు, ఆలోచనాపరులు కూడిన ఆ మహాసభ ముందు నిలబడుటకు నాకు చెప్ప-&nbsp;<BR>లేని భయంవేసింది. కాని నాకు భగవంతుడు ధైర్యస్థైర్యాలను ప్రసాదించాడు. ఒక&nbsp;<BR>వీరుని వలె (?) నేను ప్రతిరోజూ ఆ వేదికపై నిలిచి సభాసదులను&nbsp;<BR>ఎదుర్కొన్నాను. నేను కృతకృత్యుడనైతే, అది భగవంతుడు ప్రసాదించిన బలమే.&nbsp;<BR>ఒకవేళ నేను శోచనీయస్థితిలో పరాజితుడనైతే  నేను పరమ అజ్ఞానినని నాకు&nbsp;<BR>ముందుగానే తెలుసు.</FONT></p>
<p><FONT FACE="SHREE900, SHREE, sans-serif" SIZE="3">మా మిత్రులైన ‘ప్రొఫెసర్‌ బ్రాడీ’ గారు, నాపట్ల ఎంతో దయ చూపి ఎల్ల-&nbsp;<BR>ప్పుడు నన్ను ప్రోత్సహించారు. చూడండి! ఎందుకు కొరగాని నాయందు&nbsp;<BR>యిక్కడి వారందరు చూపిన దయ వర్ణనాతీతం. ఎవని దృష్టిలో, అజ్ఞానియైన&nbsp;<BR>ఈ బీద సన్యాసీ, మహత్తరమైన ఈ దేశంలోని విజ్ఞానవంతులైన దివ్యులూ, ఒక-&nbsp;<BR>టిగా కన్పించారో ఆ దేవదేవునకు జయమగుగాక! సోదరా! నా జీవితంలో ప్రతి-&nbsp;<BR>నిత్యం ఆ ప్రభువు నా కెలా సాయపడుతున్నాడో చూస్తే - చింకిపాతలు ధరించి,&nbsp;<BR>భిక్షాన్నాన్ని తింటూ, యుగయుగాలు ఆయనను సేవించే జీవితం కావలెనని&nbsp;<BR>అప్పుడప్పుడు కోరుకొంటాను.</FONT></p>
<p><FONT FACE="SHREE900, SHREE, sans-serif" SIZE="3">మీరు ఇక్కడ ఉండి భారతదేశంనుండి వచ్చిన కొందరు మధురమూర్తు-&nbsp;<BR>లైన వారిని చూడాలని నే నెంతగా ఆశించానో! వారిలో కోమల హృదయుడైన&nbsp;<BR>బౌద్ధ ధర్మపాల ఒకరు. రెండవవారు మహావక్త ఐన మజుందారు. ఈ మహత్తర</FONT></p>
<hr class="puTa_virupu">
<table><tr><td><a class=puTa_lanke href=puTa3291.html>p3291</a></td><td>p3292</td><td><a class=puTa_lanke href=puTa3293.html>p3293</a></td></tr></table>
</div></body></html>
