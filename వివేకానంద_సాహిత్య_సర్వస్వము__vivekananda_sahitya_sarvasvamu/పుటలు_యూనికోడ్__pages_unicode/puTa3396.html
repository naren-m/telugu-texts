<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3395.html>p3395</a></td><td>p3396</td><td><a class=puTa_lanke href=puTa3397.html>p3397</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>˝ </FONT></p>
<p><FONT FACE="SHREE900, SHREE, sans-serif" SIZE="3">వస్థలో ‘ఓ నా దేవా! ఓ నా ప్రియా!’ అనండి. మరణయాతనలో సైతం ‘ఓ&nbsp;<BR>నా దేవా! ఓ నా ప్రియా!’ అనండి. కష్టపరంపరలను ఎన్నింటిని అనుభవిస్తున్నా&nbsp;<BR>‘‘ఓ నా దేవా! ఓ నా ప్రియా!’’ అనండి. ‘‘నువ్వు యిక్కడే ఉన్నావు. నిన్ను&nbsp;<BR>నేను చూస్తున్నాను; నువ్వు నా వెంట ఉన్నావు; నిన్ను నేను స్పృశిస్తున్నాను; నేను&nbsp;<BR>నీవాణ్ణి, నన్ను గ్రహించు. నేను ప్రపంచానికి చెందినవాణ్ణిగాను; నేను నీవాణ్ణి.&nbsp;<BR>కాబట్టి నన్ను విడనాడవద్దు.’’ వజ్రాల గనులను వదలిపెట్టి, గాజుపూసల వెంట-&nbsp;<BR>పడవద్దు. దుర్లభమైంది యీ మానవజన్మ. ఏం, ప్రాపంచిక సుఖాలకై ప్రాకులా-&nbsp;<BR>డుతున్నారా? ఆయన ఆనంద నిధానం. ఉత్కృష్టమైనదానినే అన్వేషించండి;&nbsp;<BR>ఉత్కృష్టమైనదానినే ఆశించండి. ఉత్కృష్టమైన స్థితిని మీరు పొందుతారు.</FONT></p>
<p><FONT FACE="SHREE900, SHREE, sans-serif" SIZE="3">ఆశీర్వాదాలతో,</FONT></p>
<p><FONT FACE="SHREE900, SHREE, sans-serif" SIZE="3">మీ</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>   </sup>ˇ</FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీమతి జి. డబ్ల్యు. హేల్‌కి)</FONT></p>
<BR>
<p><FONT FACE="SHREE900, SHREE, sans-serif" SIZE="3">గ్రీనేకర్‌ ఇన్‌&nbsp;<BR>ఇలియట్‌, మెయిని&nbsp;<BR>ఆగస్టు 5, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియ జననీ,</FONT></p>
<p><FONT FACE="SHREE900, SHREE, sans-serif" SIZE="3">నీ ఉత్తరం అందింది. నా చెడ్డ జ్ఞాపకశక్తికి ఎంతో సిగ్గుపడుతున్నాను.&nbsp;<BR>చెక్కు విషయాన్ని పూర్తిగా మరచిపోయాను. ఈపాటికి, ‘గ్రీనేకర్‌’లో ఉన్నానని&nbsp;<BR>మీకు తెలిసి ఉండవచ్చును. ఇక్కడ కాలం హాయిగా గడుస్తోంది. ఎంతో ఆనం-&nbsp;<BR>దిస్తున్నాను. శిశిర ఋతువులో ‘బ్రూక్‌లిన్‌’లోను, న్యూయార్క్‌లోను ఉపన్య-&nbsp;<BR>సించబోతున్నాను. అక్కడ ప్రకటనలన్నీ చేశారని నిన్ననే నాకు వార్త వచ్చింది.&nbsp;<BR>మెయినీ రాష్ట్రానికి ఉత్తరాన ఉన్న కొన్ని పర్వతాలకు తనతో కూడా రమ్మని,&nbsp;<BR>ఒక న్యూయార్క్‌ మిత్రునినుండి ఈ రోజు ఆహ్వానం వచ్చింది. వెళతానో&nbsp;<BR>లేదో తెలియదు. నేను చాలాబాగా ఉన్నాను. ఉపన్యసించటం, బోధించటం,&nbsp;<BR>విహారాలకు వెళ్ళటం మొదలైన వాటితో కాలం త్వరగా ఎగిరిపోతోంది. ఈ&nbsp;<BR>‘గ్రీనేకర్‌’ ఒక సుందర ప్రదేశం. బోస్టన్‌నుండి మంచి సాంగత్యం లభించింది.&nbsp;<BR>మీకు తెలిసిన, బోస్టన్‌కు చెందిన డా।। ‘ఎవరెట్‌’</FONT><FONT FACE="TimesNewRoman, Times, serif" SIZE="2"><sup> </sup></FONT><FONT FACE="SHREE900, SHREE, sans-serif" SIZE="3"> మరియు కేంబ్రిడ్జికి చెందిన</FONT></p>
<p><FONT FACE="TimesNewRoman, Times, serif" SIZE="3"><sup>  </sup></FONT><FONT FACE="SHREE900, SHREE, sans-serif" SIZE="3">ఎడ్వర్డ్‌ ఎవరెట్‌ హేల్‌ (1822-1909) ఒక ప్రఖ్యాత మతగురువు, గ్రంథకర్త.</FONT></p>
<hr class="puTa_virupu">
<table><tr><td><a class=puTa_lanke href=puTa3395.html>p3395</a></td><td>p3396</td><td><a class=puTa_lanke href=puTa3397.html>p3397</a></td></tr></table>
</div></body></html>
