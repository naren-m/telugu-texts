<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa647.html>p647</a></td><td>p648</td><td><a class=puTa_lanke href=puTa649.html>p649</a></td></tr></table>
<p><FONT FACE="SHREE900, SHREE, sans-serif" SIZE="3">ఉపాసకుడు - ఉపాస్యుడు </FONT><FONT FACE="TimesNewRoman, Times, serif" SIZE="2">2 3 3</FONT></p>
<p><FONT FACE="SHREE900, SHREE, sans-serif" SIZE="3">జన్మించాం. విషయ గ్రహణానికి సుదీర్ఘకాలం పడుతుంది. అరవై డెభై ఏళ్లు&nbsp;<BR>వచ్చాక కళ్లు తెరచి చూస్తాం. అప్పుడు ‘‘పో, పో’’ అనే ఆదేశం వస్తుంది. అది&nbsp;<BR>మన స్థితి.</FONT></p>
<p><FONT FACE="SHREE900, SHREE, sans-serif" SIZE="3">మంచి చెడులు సాపేక్షపదాలని మనం తెలుసుకొన్నాం. నాకు మంచిదైనది&nbsp;<BR>మీకు చెడ్డది. నేను తినే భోజనం మీరు చేస్తే విలపిస్తారు. నేను నవ్వుతాను....</FONT></p>
<p>&nbsp;<BR><FONT FACE="SHREE900, SHREE, sans-serif" SIZE="3">మన మిద్దరం నృత్యం చెయ్యవచ్చును. నేను ఆనందంతోను, మీరు బాధతోను&nbsp;<BR>అడుగులు వేస్తారు. ఒకే విషయం మన జీవితాల్లో ఒక వంక మేలు, మరో వంక&nbsp;<BR>కీడును కలిగిస్తుంది. మంచి చెడ్డలనేవి వేర్వేరు విషయాలని మీ రెలా చెప్ప&nbsp;<BR>గలరు? ఇదంతా మేలు, అదంతా కీడు అనటం ఎలా?</FONT></p>
<p><FONT FACE="SHREE900, SHREE, sans-serif" SIZE="3">దేవుడు సర్వదా మంగళ స్వరూపుడే ఐతే యీ మంచిచెడు లన్నింటికి&nbsp;<BR>ఎవరు బాధ్యులు? సైతాననే పెద్దమని షొకడు వున్నాడని క్రైస్తవులు, మహమ్మ-&nbsp;<BR>దీయులు అంటారు. ఇద్దరు పెద్దమనుషులు పనిచేస్తున్నారని మీ రెలా చెప్ప&nbsp;<BR>గలరు? ఉన్న దొక్కరే ఐవుండాలి... బాలుని వేళ్లను కాల్చివేసే అగ్ని ఆహారాన్ని&nbsp;<BR>పచనం చేస్తుంది. నిప్పు మంచిదనిగాని చెడుదనిగాని ఎలా చెప్పగలరు? నిప్పును&nbsp;<BR>సృష్టించిన వారిద్దరు వేర్వేరని ఎలా చెప్పగలరు? అశుభమనే దాన్నంతా సృష్టించిన&nbsp;<BR>వారెవరు? దేవుడే. ఇంతకు మించి సమాధానం లేదు. అతడు మృత్యువును,&nbsp;<BR>జీవాన్ని, ప్లేగును, అంటుజాడ్యాలను సమస్తాన్ని పంపుతాడు. దేవు డలాటివాడే&nbsp;<BR>ఐతే అతడు మంగళకరుడు, అమంగకరుడు; అతడు సౌందర్యస్వరూపుడు,&nbsp;<BR>వికారుడు; అతడు జీవం మృత్యువుకూడా.</FONT></p>
<p><FONT FACE="SHREE900, SHREE, sans-serif" SIZE="3">ఇలాటి దేవుణ్ణి ఉపాసించటం ఎలా? భీషణస్వరూపుడి ఆత్మ నిజంగా&nbsp;<BR>ఎలా ఉపాసించ నేర్చుకోగలదో మనం తెలుసుకొందాం; అప్పు డా ఆత్మకు శాంతి&nbsp;<BR>కలుగుతుంది... మీకు శాంతి వుందా? ఆందోళన నుండి మీరు ముక్తులా? ఇలా&nbsp;<BR>తిరిగి ముందు భయంకరునివైపు చూడండి, ముసుగును తొలగించండి. అదే&nbsp;<BR>దేవుణ్ణి యిప్పుడు చూడండి. అతడు సగుణుడు. శుభం, అశుభం అంతా అతడే.&nbsp;<BR>మరొక రెవ్వరూ లేరు. ఇద్దరు దేవుళ్లుంటే ప్రకృతి ఒక్క నిమిషమైనా తాళలేదు.&nbsp;<BR>దేవుడుతప్ప మరొకరు లేరు. ఇదంతా సామరస్యంగానే వుంది. ఒక పక్క దేవుడు,&nbsp;<BR>మరో పక్క దయ్యం క్రీడిస్తూంటే ప్రకృతంతా సంక్షోభానికి&nbsp;<BR>గురౌతుంది. శాసనాన్ని ఎవరు ఉల్లంఘించగలరు? నే నీ గాజుపాత్రను పగుల&nbsp;<BR>గొడితే, అది పగిలిపోతుంది. ఎవరైనా ఒక్క అణువును దాని స్థానంనుండి తోసి-&nbsp;<BR>వెయ్యగలిగితే, ప్రతి అణువు దాని సమరసస్థితి నుండి భ్రష్టమవుతుంది... శాస-&nbsp;<BR>నాన్ని ఉల్లంఘించటం ఎన్నటికీ సాధ్యంకాదు. ప్రతి అణువు దాని నియమిత&nbsp;<BR>స్థానంలో వుంది. ప్రతి అణువు తూచబడింది, కొలవబడింది. అది తన</FONT></p>
<hr class="puTa_virupu">
<table><tr><td><a class=puTa_lanke href=puTa647.html>p647</a></td><td>p648</td><td><a class=puTa_lanke href=puTa649.html>p649</a></td></tr></table>
</div></body></html>
