<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1124.html>p1124</a></td><td>p1125</td><td><a class=puTa_lanke href=puTa1126.html>p1126</a></td></tr></table>
<p><FONT FACE="SHREE900, SHREE, sans-serif" SIZE="3">301</FONT></p>
<BR>
<p><FONT FACE="SHREE900, SHREE, sans-serif" SIZE="3">దివ్యజ్ఞాన సమాజంమీద విమర్శ</FONT></p>
<BR>
<p><FONT FACE="SHREE900, SHREE, sans-serif" SIZE="3">లక్నోలోని ‘ఎడ్వకేట్‌’ - అనే పత్రికలో ప్రకటితమైన వ్యాసంలో అది చాలా&nbsp;<BR>అతిశయోక్తులతో కూడుకుని ఉన్నదని చెప్పక తప్పదు. ఒక విషయాన్ని గూర్చి&nbsp;<BR>తక్కువ చేసి మాట్లాడటం చాలా దుర్మార్గమని చెప్పక తప్పదు. అలాగే ఒకపనిని&nbsp;<BR>గూర్చి అనవసరంగా ఆకాశానికి ఎత్తటం జుగుస్సాకరమైనదే.</FONT></p>
<p><FONT FACE="SHREE900, SHREE, sans-serif" SIZE="3">ఈ దివ్యజ్ఞానం ఒక అంటుమొక్క. అమెరికా ఆధ్యాత్మ వాదమనే ఈ&nbsp;<BR>అంటుమొక్కను భారతీయ ఆధ్యాత్మిక మొక్కకు అంటించరాదు. దీనిలో కొన్ని&nbsp;<BR>సంస్కృత పదాలను, ఆధ్యాత్మిక పరిభాషగా మార్చారు. దయ్యాల దెబ్బలు -&nbsp;<BR>కొట్టటాలను మహాత్ముల అస్త్రాలుగా మార్చారు. భూతావేశాలను మహాత్ముల&nbsp;<BR>దివ్యావేశాలుగా మార్చారు.</FONT></p>
<p><FONT FACE="SHREE900, SHREE, sans-serif" SIZE="3">ఈ విషయమంతా ‘‘ఎడ్వకేట్‌’’ లో వ్యాసంగా రాసిన రచయితకు తెలుసని&nbsp;<BR>మేము చెప్పటం లేదు. కాని ఆ రచయిత తాను, తన దివ్యజ్ఞాన సామాజికులతో కలసి&nbsp;<BR>ఇంత పెద్ద హిందూదేశం మొత్తం తామే అనుకునే తప్పు చేయవద్దు. స్వామి&nbsp;<BR>దయానంద సరస్వతి మొదట బ్లావట్క్సీ మతాన్ని ఆదరించినా, తర్వాత దానిలోని&nbsp;<BR>సంగతి సందర్భాలను గ్రహించి, దాన్ని దూరం చేసుకున్నాడు. హిందువుల్లో&nbsp;<BR>చాలాభాగం మొదటినుండీ ఈ దివ్యజ్ఞాన సామాజికుల క్రియా&nbsp;<BR>కలాపాల నన్నింటినీ చక్కగా కనిపెట్టి, దాన్నుండి చాలా దూరంగానే మెలుగు&nbsp;<BR>తున్నారు.</FONT></p>
<p><FONT FACE="SHREE900, SHREE, sans-serif" SIZE="3">ఈ రచయిత ప్రత్యేక దృష్టిని అలా ఉంచండి. ఈ కలియుగంలో కూడా&nbsp;<BR>హిందువుల్లో మతబోధకు, బోధకులకు కొదువలేదు. ఆ పనికి వారికి రష్యన్‌&nbsp;<BR>పిశాచాలు, అమెరికన్‌ దయ్యాలు అక్కరలేదు.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ వ్యాసాలు హిందువులపై - వారి మతంపై అవమానకర ప్రచారాలు. ఆ&nbsp;<BR>రచయిత ఈ సంగతిని గ్రహించాలి. ఎందుకంటే, మా హిందువు లెవరికీ&nbsp;<BR>పాశ్చాత్యదేశాల నుండి మతాన్ని దిగుమతి చేసుకోవలసిన అవసరం లేదు. దాదాపు&nbsp;<BR>తక్కిన వస్తువులన్నీ దిగుమతి చేసుకోవటం వల్ల కలిగిన అవమానం చాలు. మతాన్ని&nbsp;<BR>దిగుమతి చేసుకోవలసిన అవసరం పాశ్చాత్యులకే ఉంది. అసలు మేము చేస్తున్న పని&nbsp;<BR>అదే. ఈ దివ్యజ్ఞాన సామాజికులు పాశ్చాత్యదేశాల్లో మన మతానికి చేసిన సహాయం&nbsp;<BR>అక్కడి క్షేత్రాన్ని సిద్ధంచేసిపెట్టటం కాదు; పైగా అక్కడి వారివల్ల నెలకొన్న&nbsp;<BR>వింతపద్ధతులను ఎదుర్కొని మత సముద్ధరణానికై విశేషకృషి చేయవలసి రావటం!&nbsp;<BR>ఈ దివ్యజ్ఞాన సామాజికులు మాక్స్‌ముల్లర్‌ మొదలైన పండితుల, ఎడ్విన్‌ ఆర్నాల్డ్‌&nbsp;<BR>మొదలైన కవుల సహకారంతో పాశ్చాత్య హృదయాలను వశపరచు&nbsp;<BR>కోవటానికి వాంఛిస్తూ, ఆ పండితులనే, ఆ కవులనే నిందిస్తూ సర్వోత్తమ వివేకం&nbsp;<BR>తమకే ఉందని నటించటానికి వెనుదీయరని ఈ వ్యాస రచయితకు తెలియటం</FONT></p>
<hr class="puTa_virupu">
<table><tr><td><a class=puTa_lanke href=puTa1124.html>p1124</a></td><td>p1125</td><td><a class=puTa_lanke href=puTa1126.html>p1126</a></td></tr></table>
</div></body></html>
