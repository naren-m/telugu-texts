<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2903.html>p2903</a></td><td>p2904</td><td><a class=puTa_lanke href=puTa2905.html>p2905</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">75</FONT></p>
<p><FONT FACE="SHREE900, SHREE, sans-serif" SIZE="3">మగ్నులైనారు.</FONT></p>
<p><FONT FACE="SHREE900, SHREE, sans-serif" SIZE="3">పూజ, ధ్యానం ముగిసిన తర్వాత, కొత్తమఠం ఆవరణకు పోవడానికి&nbsp;<BR>ఏర్పాటు జరిగాయి. రాగిపాత్రలో భద్రపరచిన శ్రీరామకృష్ణుని చితాభస్మాన్ని&nbsp;<BR>స్వామీజీ తన కుడిభుజం మీద పెట్టుకొని ముందుకు నడిచారు. ఇతర&nbsp;<BR>సన్యాసులతోకూడా శిష్యుడు వారి వెనుక నడవసాగాడు. ఘటానాదాలు, శంఖా-&nbsp;<BR>రావాలు చెలరేగాయి. దారిలో స్వామీజీ శిష్యునితో యిలా అన్నారు: ‘‘శ్రీరామ-&nbsp;<BR>కృష్ణులు నాతో అన్నారు - నీవు నా భుజాల మీద నన్నెక్కడికి తీసుకుపోతావో&nbsp;<BR>- అది చెట్టు క్రిందయినా, గుడిసెలోనైనా - అక్కడికి నేను వచ్చి ఉంటాను అని.&nbsp;<BR>అందువల్లనే నేను స్వయంగా ఆయనను నా భుజాల మీద కొత్తమఠానికి మోసు-&nbsp;<BR>కొని పోతున్నాను. శ్రీరామకృష్ణుడు లోకకళ్యాణానికై ఎంతోకాలం ఈ ప్రదేశాన్ని&nbsp;<BR>తన స్థిరనివాసం చేసుకుని ఉంటాడని విశ్వసించు.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఇదెప్పుడు ఆయన మీకు చెప్పారు?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: (మఠ స్వాములవంక చూస్తూ) వీళ్ల వద్ద నీ వీ విషయం</FONT></p>
<p><FONT FACE="SHREE900, SHREE, sans-serif" SIZE="3">వినలేదా? ఇది జరిగింది కాశీపూర్‌ ఉద్యానవనంలో.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అలాగా! ఈ సందర్భంలోనే శ్రీరామకృష్ణుని సన్యాసి శిష్యుల&nbsp;<BR>మధ్య, గృహస్థ శిష్యుల మధ్య ఆయనను సేవించే భాగ్యాన్నిగూర్చి స్పర్ధ&nbsp;<BR>ఏర్పడిందనుకుంటాను!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును, కాని అది విభేదం కాదు. కేవలం అభిప్రాయభేదం&nbsp;<BR>మాత్రమే. అంతే! శ్రీరామకృష్ణుని భక్తుల మధ్య ఆయన అనుగ్రహాన్ని నిజంగా&nbsp;<BR>పొందినవారి మధ్య, వారు గృహస్థులుగాని, సన్యాసులుగాని - ఒక వర్గంకాని,&nbsp;<BR>తేడాగాని ఉండటానికి వీల్లేదు. స్వల్పమైన ఈ అభిప్రాయ భేదంకూడా ఎందుకు&nbsp;<BR>వచ్చిందో తెలుసా? ప్రతి శిష్యుడు శ్రీరామకృష్ణుని తన అంతస్తునుండి అర్థం&nbsp;<BR>చేసుకుని తన అభిప్రాయాన్ని ఏర్పరుచుకుంటాడు. ఆయన మహత్తరమైన&nbsp;<BR>సూర్యభగవానుని వంటివాడు. మాలో ప్రతివారు వారివారి ప్రత్యేకమైన రంగు-&nbsp;<BR>టద్దాలలోనుండి ఆయనను దర్శించి, ఆ సూర్యభగవానుణ్ణి ఆ రంగులో ఉన్న-&nbsp;<BR>వానినిగా భావిస్తున్నాం. ఇది నిజంగా, కాలక్రమంగా తేడాలకు, అభిప్రాయ&nbsp;<BR>భేదాలకు దారితీస్తుంది. అవతారపురుషునితో ప్రత్యక్ష సంబంధమున్న&nbsp;<BR>ధన్యాత్ముల జీవితంలో అలాంటి తేడాలు కలుగనే కలుగవు. సదా ఆత్మానందాన్నే&nbsp;<BR>అనుభవించే ఆ మహనీయుని జాజ్వల్యమానమైన ప్రకాశం ముందు, వాళ్ల&nbsp;<BR>కన్నులు మిరుమిట్లు గొలిపి, గర్వాన్ని, అహంకారాన్ని, సంకుచితత్వాన్ని&nbsp;<BR>పారద్రోలుతుంది. దానికి ఫలితంగా వర్గాలు ఏర్పరచడానికిగాని, పార్టీలు లేవ&nbsp;<BR>దీయటానికిగాని వారికి అవకాశం ఉండదు. ఎవరి పద్ధతిలో వారు, హృదయ-</FONT></p>
<hr class="puTa_virupu">
<table><tr><td><a class=puTa_lanke href=puTa2903.html>p2903</a></td><td>p2904</td><td><a class=puTa_lanke href=puTa2905.html>p2905</a></td></tr></table>
</div></body></html>
