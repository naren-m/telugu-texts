<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2237.html>p2237</a></td><td>p2238</td><td><a class=puTa_lanke href=puTa2239.html>p2239</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - భారతదేశ భావిభాగ్యోదయం </FONT><FONT FACE="TimesNewRoman, Times, serif" SIZE="2">1 8 9</FONT></p>
<BR>
<p><FONT FACE="SHREE900, SHREE, sans-serif" SIZE="3">తగ్గుగా, మనమంతా ఋషులంకానున్నాం! ‘ఋషి’ అంటే ఏమి? ‘పవిత్రుడు’&nbsp;<BR>అన్నమాట! ముందు మీరు పవిత్రులుకండి! అధికారం అప్పుడే వస్తుంది.&nbsp;<BR>ఊర్కే ‘నేను ఋషిని, నేను ఋషిని’ అని చెప్పుకోవడంవల్ల ప్రయోజనం లేదు.&nbsp;<BR>నీవు నిజంగా ఒక ఋషివయినప్పుడు ఇతరులు సహజంగానే వచ్చి నీవు&nbsp;<BR>చెప్పినట్లు నడుచుకొంటారు. ఏదో ఒక విచిత్రశక్తి నీలోనుండి బయలుదేరి,&nbsp;<BR>వాళ్లు, నీ వెంటపడేలా చేస్తుంది. వాళ్లు నీ మాట వినేలా చేస్తుంది. తమకు ఇష్టం-&nbsp;<BR>లేకపోయినా తమకు తెలియకుండానే వాళ్లు, నీ సంకల్పాలను నెరవేరు&nbsp;<BR>స్తూంటారు. ‘‘ఋషిత్వం’’ అంటే అలాంటిది!</FONT></p>
<p><FONT FACE="SHREE900, SHREE, sans-serif" SIZE="3">సరే, వివరాలను విశదం చేయడానికి కొన్నితరాలు గడపవలసి ఉంటుంది.&nbsp;<BR>అయినా, ఈ వివాదాలు ఎలా తీరుతాయో మీకు సూచనగా చెప్పాను. ముఖ్యంగా&nbsp;<BR>ఈ రోజుల్లో ఆయా కులాలమధ్య వివాదాలు జరగడం నాకు విచారంగా ఉంది.&nbsp;<BR>ఇలాటివి అంతరించాలి! ఉభయపక్షాలకూ ఇందువల్ల కలిగే లాభంలేదు.&nbsp;<BR>ముఖ్యంగా ఉన్నతకులజులైన బ్రాహ్మణుల కేమాత్రం లాభంలేదు. ప్రత్యేకార్హత-&nbsp;<BR>లకు, ప్రత్యేకాధికారులకు, రోజులు గడిచిపోయాయి. అభిజాతవర్గాలలోనివారు,&nbsp;<BR>ప్రతివారూ విధిగా తమ సమాధిని తామే తవ్వుకోవలసి వుంది. ఎంత త్వరగా,&nbsp;<BR>వారు అలా తవ్వుకొంటే, అంతమంచిది. వాళ్లు ఆలస్యం చేసినకొద్దీ, రోగం పెరిగి&nbsp;<BR>దేహం కుళ్లిపోతుంది. దుర్భరమైన మరణంపాలు కావలసి వస్తుంది. కాబట్టి&nbsp;<BR>తక్కిన మానవకోటి మోక్షంకోసమై పాటుపడటం భారతదేశ బ్రాహ్మణుని&nbsp;<BR>విధి. దాన్ని నిర్వహించేంతకాలం అతడు బ్రాహ్మణుడే! కాని, ధనార్జనకై తిరిగితే&nbsp;<BR>అతడు బ్రాహ్మణుడు కాడు. తర్వాత దాన విషయంలో అర్హుడైన నిజమైన&nbsp;<BR>బ్రాహ్మణునికే మీరు దానాలివ్వాలి! అది స్వర్గానికి దారి. కాని, అనర్హుడైన వాని-&nbsp;<BR>కిచ్చే దానం ఒక్కొక్కప్పుడు నరకానికే త్రోవచూపుతుందని మన శాస్త్రాలు చెబు-&nbsp;<BR>తున్నాయి. దాన్నిగూర్చి మీరు జాగరూకతతో వుండాలి! ఎవనికి లౌకిక వ్యాపా-&nbsp;<BR>రముండదో, అతడు మాత్రమే బ్రాహ్మణుడు. లౌకిక వ్యాపారం బ్రాహ్మణుని&nbsp;<BR>కోసం ఏర్పడిందికాదు. అది ఇతర కులాలవాళ్ల పని. తాము తెలిసికొన్న దాన్ని&nbsp;<BR>ఇతరులకు బోధిస్తూ, అనేక శతాబ్దాలనుండి, తాము కూర్చిపెట్టుకొన్న సభ్య-&nbsp;<BR>తను పంచియిస్తూ, భారత ప్రజను ఉద్ధరించడానికి పూర్తిగా శ్రమపడి పనిచేయం-&nbsp;<BR>డని నేను బ్రాహ్మణులను ప్రార్థిస్తున్నాను. నిజమైన బ్రాహ్మణత్వమేదో, జ్ఞాపకం&nbsp;<BR>పెట్టుకోవడం భారతదేశ బ్రాహ్మణుని ధర్మం. మనువు చెప్పినట్లు ధర్మకోశా-&nbsp;<BR>గారం తన స్వాధీనమందుండటంవల్లే బ్రాహ్మణునికి ఈ అర్హతలు, ఈ గౌర-&nbsp;<BR>వాలూ అన్నీ ఇవ్వబడుతున్నాయి. అతడు కోశాగారాన్ని తెరచి అందులోని ధన-&nbsp;<BR>రాసుల్ని ప్రపంచానికి పంచి ఇవ్వాలి. భారతీయ జాతులకు బోధలు చేసిన</FONT></p>
<hr class="puTa_virupu">
<table><tr><td><a class=puTa_lanke href=puTa2237.html>p2237</a></td><td>p2238</td><td><a class=puTa_lanke href=puTa2239.html>p2239</a></td></tr></table>
</div></body></html>
