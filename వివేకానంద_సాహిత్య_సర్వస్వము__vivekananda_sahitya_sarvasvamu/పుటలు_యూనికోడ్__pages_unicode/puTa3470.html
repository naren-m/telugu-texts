<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3469.html>p3469</a></td><td>p3470</td><td><a class=puTa_lanke href=puTa3471.html>p3471</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>ˇ ˇ</FONT></p>
<p><FONT FACE="SHREE900, SHREE, sans-serif" SIZE="3">రాజపుత్రస్థానంనుండి సమాచారాలు అందుతున్నాయి... పధ్నాలుగువేల మైళ్లదూ-&nbsp;<BR>రంవరకు చూడగల కళ్లున్నాయి. ఇది పరమసత్యం. ఇప్పుడేమీ మాటలాడొద్దు.&nbsp;<BR>కాలక్రమాన భగవదిచ్ఛానుసారం అంతా వ్యక్తమౌతుంది. భగవంతుని ఏ వచ-&nbsp;<BR>నమూ అబద్ధంకాదు. నా సోదరా! ఆ కుక్కల, పిల్లుల తగాదానుచూసి ఎవరైనా&nbsp;<BR>విచారిస్తారా? కాబట్టి సామాన్యుల ఈర్ష్యాసూయ ముందుకు రావాలనే తాప-&nbsp;<BR>త్రయం నీ మనసుపై ఏ ముద్రను వేయకుండుగాక! గత ఆరునెలలనుండి ‘తెర-&nbsp;<BR>లేస్తున్నది, సూర్యభాను డుదయిస్తున్నాడు’ అని నేను చెబుతూనే వున్నాను.&nbsp;<BR>అవును, నిదానంగాను, క్రమంగాను, నిశ్చయంగాను తెర పైకి లేస్తోంది. కాల&nbsp;<BR>క్రమాన అది మీకు అర్థమౌతుంది. అది భగవద్విలాసం. మనస్సులోని విషయా-&nbsp;<BR>లన్నింటిని వెల్లడించలేను. ఇవి వ్రాయవలసిన విషయాలు కావు... చుక్కానిపట్టు&nbsp;<BR>విడువొద్దు. గట్టిగా పట్టుకో. ప్రయాణం సక్రమంగానే సాగుతుంది, సందేహం-&nbsp;<BR>లేదు; కాని ఆవలితీరం చేరటానికి కొంతకాలం పడుతుంది. అంతే! సోదరా&nbsp;<BR>నాయకుడనేవాడు తయారుచేయబడగలడా? అది పుట్టుకతోనే వస్తుంది. అర్థ-&nbsp;<BR>మైందా? నాయకుని పాత్ర వహించటం ఎంతో కష్టసాధ్యం. ‘దాసస్య దాసః’ నాయ-&nbsp;<BR>కుడు దాసానదాసుడై, అనేకమంది భావాలకు ఎడమివ్వాలి. ఈర్ష్య, స్వార్థపరత్వం&nbsp;<BR>నామమాత్రమైనా లేకుంటే, నువ్వు నాయకుడ వౌతావు. మొట్టమొదట పుట్టు-&nbsp;<BR>కతోవచ్చిన యోగ్యత, తర్వాత స్వార్థరాహిత్యం ఇవి వున్నవాడే నాయకుడు.&nbsp;<BR>సమస్తం చక్కగానే నడుస్తున్నది. అంతా చక్కబడే తీరుతుంది. గురుదేవుడు&nbsp;<BR>సరిగ్గానే వల విసిరాడు. అదే విధంగా లాగేస్తున్నాడు. ‘‘వయమనుస - రామః,&nbsp;<BR>వయమనుస రామః, ప్రీతిః పరమ సాధనం’’ ఆయనను అనుసరించి పోవటమే&nbsp;<BR>మన కర్తవ్యం. ప్రేమే దానికి ఉత్తమమైన సాధనం. కాలక్రమాన జయించేది ప్రేమే.&nbsp;<BR>త్వరపడి ప్రయోజనంలేదు. నిదానించండి! వేచివుండండి! - ఓర్పు జయాన్ని&nbsp;<BR>చేకూర్చి తీరుతుంది...</FONT></p>
<p><FONT FACE="SHREE900, SHREE, sans-serif" SIZE="3">సోదరా! నీకు చెబుతున్నాను. అన్నింటిని యథాప్రకారంగా సాగిపోనివ్వు.&nbsp;<BR>ఏ బాహ్య ఆచారం ప్రాముఖ్యత వహింపకుండేట్లు జాగ్రత్తపడు. అనేకత్వంలో&nbsp;<BR>ఏకత్వాన్ని, సర్వమత సమభావాన్ని, ఏమాత్రం కుంటువడకుండా చూడు.&nbsp;<BR>(సర్వమత సమదర్శనం) సర్వమతాలను సమానంగా చూడటం అనేదానికి, అవ-&nbsp;<BR>సరం అనిపిస్తే దేన్నైనా త్యాగం చెయ్యాలి. నేను జీవించినా లేక మరణించినా,&nbsp;<BR>నేను భారతదేశానికి తిరిగివచ్చినా, రాకున్నా, ముఖ్యంగా ఈ సర్వమత సమ&nbsp;<BR>దర్శనమనే దాన్ని మరువొద్దు. సర్వమత సహనం మాత్రమేకాదు. మతాలన్నీ&nbsp;<BR>మోక్షమార్గాలే అని మనస్ఫూర్తిగా అంగీకరించటం - దీన్నే మనం అనుసరిం&nbsp;<BR>చాలి; బోధించాలి. యితరుల హక్కులను అణచివేయకుండా మీరు జాగ్రత్త&nbsp;<BR>పడాలి. మహత్తరమైన అనేక ఓడలు ఈ సుడిగుండంలో చిక్కుకుపోయాయి.</FONT></p>
<hr class="puTa_virupu">
<table><tr><td><a class=puTa_lanke href=puTa3469.html>p3469</a></td><td>p3470</td><td><a class=puTa_lanke href=puTa3471.html>p3471</a></td></tr></table>
</div></body></html>
