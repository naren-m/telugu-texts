<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1030.html>p1030</a></td><td>p1031</td><td><a class=puTa_lanke href=puTa1032.html>p1032</a></td></tr></table>
<p><FONT FACE="SHREE900, SHREE, sans-serif" SIZE="3">మనశ్శక్తులు</FONT></p>
<BR>
<p><FONT FACE="SHREE900, SHREE, sans-serif" SIZE="3">207</FONT></p>
<BR>
<p><FONT FACE="SHREE900, SHREE, sans-serif" SIZE="3">కావు. అన్నీ సశాస్త్రీయాలే. ‘‘అన్నీ భౌతికశాస్త్రవిషయాల మాదిరి&nbsp;<BR>సశాస్త్రీయాలే’’ అని వారు నిర్ణయించారు. ఈ నిర్ణయమెంత బలవత్తర&nbsp;<BR>మైనదంటే, తక్కిన భౌతిక శాస్త్రాలన్నీ దాదాపు ఉపేక్షితాలై వినష్టమయ్యాయి. ఈ&nbsp;<BR>యోగశాస్త్రమొక్కటే, వారి దృష్టినంతా ఆకట్టుకొంది. భిన్నశాఖలకు చెందిన&nbsp;<BR>యోగులు వివిధ సాధనలు చేయటానికి ప్రారంభించారు. కొంతమంది వెలుగుతో&nbsp;<BR>సాధనచేసి, శరీరంలో వేరు - వేరు రంగుల కాంతులు తెచ్చేమార్పుల్ని కనిపె&nbsp;<BR>ట్టేందుకు ప్రయత్నించారు. వారు ఒకేరంగు గుడ్డలు కట్టుకుని, అదే రంగు&nbsp;<BR>యిండ్లలో నివసిస్తూ, అదే రంగు పదార్థాలను తింటూ సాధన చేశారు. రకరకాల&nbsp;<BR>సాధనలు ఇలాగే కొనసాగాయి. కొంతమంది ధ్వనితో సాధన చేశారు. చెవులు&nbsp;<BR>మూసుకుని విప్పార్చి సాధనలు చేశారు. మరి కొంతమంది వాసన విషయమై&nbsp;<BR>సాధనలు చేశారు.</FONT></p>
<p><FONT FACE="SHREE900, SHREE, sans-serif" SIZE="3">వారి లక్ష్యమంతా మూలభూతసూక్ష్మతమ స్థితిని అందుకోవటమే. ఈ&nbsp;<BR>సాధకుల్లో కొంతమంది ఆశ్చర్యకర సిద్ధులను పొందారు. వారిలో చాలామంది&nbsp;<BR>ఆకాశగమనాన్ని సాధించారు. పాశ్చాత్యదేశంలో ఒక గొప్పపండితుడు నా కీ కథ&nbsp;<BR>చెప్పాడు. అతనికి సిలోన్‌ గవర్నర్‌ - తాను ప్రత్యక్షంగా చూసి చెప్పాడట ఆ కథను. ఆ&nbsp;<BR>కథ యిది: కొన్ని కర్రలను అయిమూలగా నిల్పి తయారుచేసిన ఒక పీటమీద ఒక&nbsp;<BR>చిన్నపిల్లను తీసుకుని వచ్చి, ఆ పిల్ల కాలుమీద కాలువేసుకుని, కూర్చునేలా చేశారు.&nbsp;<BR>కొంతసేపటికి, ఒకవ్యక్తి నెమ్మది నెమ్మదిగా అయిమూల కర్రలను ఒక్కొక్కటే&nbsp;<BR>తీసివేశాడు. అన్నీ తీసిన తర్వాతకూడా ఆ పిల్ల గాలిలో తేలుతూ అలాగే&nbsp;<BR>కూర్చున్నది. ఆ గవర్నరు అందులో ఏదో జిత్తున్నదనుకొని, తన చేతిలోని కత్తిని ఆ&nbsp;<BR>పిల్ల కాళ్లక్రిందుగా విసిరి చూశాడట. అక్కడ ఏమీలేదు! ఇది నిజంగా జరిగింది.&nbsp;<BR>మరి ఈ సంఘటన స్వరూప మేమిటీ? ఇది గారడిగానీ, ఇంద్రజాలంగానీ కాదు.&nbsp;<BR>ఇదొక విశేషం. ఇలాంటివి అసంభవాలని హిందూదేశంలో ఎవరూ అనరు. ఇది&nbsp;<BR>వారికి ఎంతో సహజ విషయం. హిందువులు తమ శత్రువులతో పోట్లాడవలసి&nbsp;<BR>వచ్చినప్పుడు ఏమంటారో తెలుసా? ‘‘ఎవరో ఒక మహాయోగి వచ్చి, వీరినంతా&nbsp;<BR>తరిమి వేస్తాడు’’ అంటారు. ఇది హిందూజాతికున్న గొప్ప నమ్మకం. కత్తిలో - ఆ&nbsp;<BR>కత్తిని పట్టిన చేతిలోని బలమెంత? ఉన్న బలమంతా ఆత్మలోనిదే.</FONT></p>
<p><FONT FACE="SHREE900, SHREE, sans-serif" SIZE="3">ఇలాంటి శక్తి ఆత్మనిహితమై ఉండటం యథార్థమైతే, ఆ శక్తుల్లో చాలా&nbsp;<BR>గొప్పశక్తిని సంపాదించటానికి మనసు ఉవ్విళ్లూరుతుంది. అయితే ఇతర శాస్త్రాల్లో&nbsp;<BR>మాదిరే, యోగంలోకూడా మహాసిద్ధిని సాధించటం కష్టమైన పనే. మరికొంచం&nbsp;<BR>ఎక్కువ కష్టమన్నా కూడా అతిశయోక్తి ఉండదు. అయినా ఇలాంటి సిద్ధులను చాలా&nbsp;<BR>సులభంగా సాధించవచ్చని చాలామంది అనుకుంటారు. కొంత డబ్బు</FONT></p>
<hr class="puTa_virupu">
<table><tr><td><a class=puTa_lanke href=puTa1030.html>p1030</a></td><td>p1031</td><td><a class=puTa_lanke href=puTa1032.html>p1032</a></td></tr></table>
</div></body></html>
