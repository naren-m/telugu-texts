<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2961.html>p2961</a></td><td>p2962</td><td><a class=puTa_lanke href=puTa2963.html>p2963</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">133</FONT></p>
<p><FONT FACE="SHREE900, SHREE, sans-serif" SIZE="3">లెక్కలో పేర్కొనవచ్చును. ఈ దేశంలో శ్రీరామచంద్రుని ఆరాధనను, మహావీ-&nbsp;<BR>రుని పూజను ప్రతిష్ఠింపగలవా? ఈనాటి దేశకాల పరిస్థితుల దృష్ట్యా మనం&nbsp;<BR>బృందావన కృష్ణుని అవతలకుపెట్టి, గీతాసింహగర్జన చేస్తున్న శ్రీకృష్ణుని ఆరాధ-&nbsp;<BR>నను భారతదేశమంతటా వ్యాపింపజేయాలి. సర్వశక్తికి మూలకారణమైన దివ్య-&nbsp;<BR>జనని కాళీపూజను, నిత్యకృత్యాలలోనికి తీసుకురావాలి!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే, బృందావన గోపికలతో దివ్యలీల సల్పుతున్న కృష్ణలీల&nbsp;<BR>మంచిది కాదంటారా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ప్రస్తుత పరిస్థితుల్లో మన యువతరానికి ఆ ఆరాధన అంత&nbsp;<BR>మంచిది కాదు. మురళీగానం మొదలైనవి దేశాన్ని పునరుజ్జీవింపలేవు. మన&nbsp;<BR>కిప్పుడు కావలసింది వీరారాధన. ఆపాదమస్తకం రక్తనాళాలలో స్పందిస్తున్న&nbsp;<BR>మహావీరుని సత్యదర్శనానికై మరణించటానికైనా తెగించిన మహావీరుని,&nbsp;<BR>త్యాగాన్ని, కవచంగా ధరించి జ్ఞానఖడ్గాన్నిదాల్చిన వీరుని, అలాంటి వీరుని&nbsp;<BR>ఆదర్శపురుషునిగా మనం యిప్పుడు ఆరాధించాలి. జీవిత సంగ్రామంలో మన-&nbsp;<BR>కిప్పుడు కావలసింది ధైర్యసాహసాలతో పోరాడగల వీరుని శక్తిగాని జీవితాన్ని&nbsp;<BR>నందనోద్యానంగా భావించి యువతులతో ప్రేమకలాపాలు సాగించే ప్రేమికుడు&nbsp;<BR>కాదు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే, గోపసతులను ఆదర్శంగా చూపించిన భక్తిమార్గం అస-&nbsp;<BR>త్యమంటారా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఎవరన్నారు? నేనలా చెప్పనే చెప్పను. నిజానికది పరమోత్కృష్ట&nbsp;<BR>మైన ఉపాసన, సాధన. మిక్కిలి కామినీ కాంచనాలయందు ఆసక్తిగల ఈ&nbsp;<BR>యుగంలో ఆ ఉన్నత ఆశయాలను అవగాహన చేసుకోగలవారు చాలాతక్కువ.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే మధురభావాన్ని - భగవంతుని భర్తగా తలిచే భావాన్ని&nbsp;<BR>- అనుసరించి భగవంతుణ్ణి ఆరాధించేవారు సరైన మార్గంలో పోవటంలేదా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అలా చెప్పటానికి నేను సాహసించను. అటువంటి వాళ్లలో ఏ&nbsp;<BR>కొద్దిమంది మహాత్ములో ఉండవచ్చు. కాని, వాళ్లలో ఎక్కువమంది దట్టమైన&nbsp;<BR>తామసికభావం కలిగివున్నారని తెలుసుకో. వారు అసాధారణమైన మానసిక&nbsp;<BR>దౌర్బల్యంతో పీడింపబడేవారే. దేశాన్ని ఉద్ధరించాలి. మహావీరుని ఆరాధన&nbsp;<BR>ప్రవేశపెట్టాలి. శక్తిపూజ మన నిత్యకృత్యం కావాలి. ప్రతి యింటిలోను&nbsp;<BR>శ్రీరామచంద్రుడు ఆరాధింపబడాలి. మన సౌభాగ్యం, మనదేశ ఉన్నతి దానిలోనే&nbsp;<BR>వున్నవి - మరో మార్గం లేదు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కాని, భగవాన్‌ శ్రీరామకృష్ణులు భగవన్నామోచ్చారణ ఎక్కువగా&nbsp;<BR>చేసేవారని విన్నాను.</FONT></p>
<hr class="puTa_virupu">
<table><tr><td><a class=puTa_lanke href=puTa2961.html>p2961</a></td><td>p2962</td><td><a class=puTa_lanke href=puTa2963.html>p2963</a></td></tr></table>
</div></body></html>
