<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa165.html>p165</a></td><td>p166</td><td><a class=puTa_lanke href=puTa167.html>p167</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగం</FONT></p>

<p><FONT FACE="SHREE900, SHREE, sans-serif" SIZE="3">అన్నాడు: ‘‘స్వామి, నా వద్దనుంచి ఏదైనా స్వీకరించి నన్ను అనుగ్రహించండి!&nbsp;<BR>నగరానికి ఏతెంచి నా అంతఃపురానికి దయచేయండి.’’ రాజు యిలా చాలసేపు&nbsp;<BR>బతిమాలగా చివరకు మహర్షి అంగీకరించి రాజాంతఃపురానికి వెళ్లాడు. తాను&nbsp;<BR>సమర్పించ ఎంచినది మహర్షికి అర్పించటానికి ముందు రాజు యిలా భగవంతుణ్ణి&nbsp;<BR>ప్రార్థించసాగాడు: ‘‘లోకరక్షకా! నాకు అధిక సంతానం యివ్వు; ప్రభూ, నాకు&nbsp;<BR>అధిక సంపదలనివ్వు, అధిక రాజ్యం యివ్వు; పరమేశ్వరా, నాకు అధిక&nbsp;<BR>ఆరోగ్యాన్ని ప్రసాదించు.’’ రాజు తన ప్రార్థనను పూర్తిచేయక మునుపే అంతః-&nbsp;<BR>పురంనుంచి మహర్షి లేచి చల్లగా వెళ్లిపోయాడు. అది చూసి రాజు ఆందోళనతో&nbsp;<BR>మహర్షిని వెంబడిస్తూ యిలా మొరపెట్టసాగాడు: ‘‘స్వామీ, వెళ్లిపోతున్నారా! నా&nbsp;<BR>కానుకలను స్వీకరించకుండా వెళ్లిపోతున్నారా!’’ అందుకు మహర్షి యిలా జవా-&nbsp;<BR>బిచ్చాడు: ‘‘అయ్యా, నేను యాచకులను యాచించేవాణ్ణి కాను! స్వయంగా బిచ్చ-&nbsp;<BR>గాడివైన నువ్వు నాకు ఏం యివ్వగలవు? నీలాంటి భిక్షుకునుంచి పరిగ్రహించ-&nbsp;<BR>టానికి నేను మూర్ఖుణ్ణి కాను. వెళ్లు! నన్ను వెంబడించకు!’’ భగవంతుణ్ణి యిదీ&nbsp;<BR>అదీ కావాలని దేవిరించే వట్టి భిక్షుకులకూ నిజమైన భగవద్భక్తులకూ&nbsp;<BR>గల తారతమ్యం దీన్లో చక్కగా నిరూపించబడింది. ఫలాపేక్షతో పాకులాడటం&nbsp;<BR>ప్రేమలక్షణం కాదు. సాక్షాత్తు ముక్తికొరకే ఐనా, మరే యితరాసక్తిచేతనైనా&nbsp;<BR>భగవంతుణ్ణి ఉపాసించటంకూడ నింద్యమే. ఫలాపేక్ష వుంటే అది ప్రేమకాదు.&nbsp;<BR>అవ్యాజమైన ప్రేమే ప్రేమ. ప్రేమించక వుండటం తన స్వభావవిరుద్ధం కాబట్టి&nbsp;<BR>భక్తుడు ప్రేమిస్తాడు. రమ్యమైన ప్రకృతి దృశ్యాన్ని చూసి నువ్వు ముగ్ధుడవైతే ఆ&nbsp;<BR>దృశ్యం నిన్నేమైనా కటాక్షించాలని ఆశించవుకదా! అలాగే ఆ దృశ్యమూ నీవల్ల&nbsp;<BR>ఏ ప్రతిఫలాన్ని ఆశించటంలేదు. కాని ఆ ప్రకృతి దృశ్యం నిన్ను పరమానంద-&nbsp;<BR>భరితుణ్ణి చేస్తోంది; నీ చిత్త విక్షేపాలను అణచి నీ కది ప్రశాంతిదాయక&nbsp;<BR>మవుతోంది. తాత్కాలికంగానైనా నిన్నది మానవస్వభావాతీతుణ్ణి చేసి నీకు ఆత్మ-&nbsp;<BR>సుఖానుభూతిని ఒసగుతోంది. సహజంగా ప్రేమించటమే ప్రేమకు ప్రధాన&nbsp;<BR>లక్షణం. నీ ప్రేమకు ప్రతిఫలం ఎన్నడూ ఆశించక సదా ప్రేమదాతవై వర్తించు.</FONT></p>
<p><FONT FACE="SHREE900, SHREE, sans-serif" SIZE="3">మృదుస్పర్శా శయ్యా సులలితలతా పల్లవమయీ&nbsp;<BR>సహన్తే సన్తాపం తదపి ధనినాం ద్వారి కృపణాః.’’</FONT></p>
<p><FONT FACE="SHREE900, SHREE, sans-serif" SIZE="3">చ. ‘‘కలవు పచేళిమంబులయి కానలలోపలఁ బండ్లు మ్రాకులన్‌</FONT></p>
<p><FONT FACE="SHREE900, SHREE, sans-serif" SIZE="3">గలవు పవిత్రవాహినులఁ గమ్మని శీతలవారిపూరముల్‌</FONT></p>
<p><FONT FACE="SHREE900, SHREE, sans-serif" SIZE="3">గలవు చివుళ్ల పాన్పులవి గైకొననేరక దీనులై ధనా</FONT></p>
<p><FONT FACE="SHREE900, SHREE, sans-serif" SIZE="3">ఢ్యులగవనిన్‌ వసించి నరు లోలిసహింతురు తీవ్రతాపమున్‌.’’</FONT></p>
<p><FONT FACE="SHREE900-Italic, SHREE, sans-serif" SIZE="3">-భర్తృహరి వైరాగ్యశతకం, యాచ్ఞాదైన్యదూషణం (27)</FONT></p>
<hr class="puTa_virupu">
<table><tr><td><a class=puTa_lanke href=puTa165.html>p165</a></td><td>p166</td><td><a class=puTa_lanke href=puTa167.html>p167</a></td></tr></table>
</div></body></html>
