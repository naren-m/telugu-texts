<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa783.html>p783</a></td><td>p784</td><td><a class=puTa_lanke href=puTa785.html>p785</a></td></tr></table>
<p><FONT FACE="SHREE900, SHREE, sans-serif" SIZE="3">మాతృపూజ</FONT></p>
<p><FONT FACE="TimesNewRoman, Times, serif" SIZE="2">3 6 9</FONT></p>
<p><FONT FACE="SHREE900, SHREE, sans-serif" SIZE="3">రక్షకుడిగా విజృంభించినా విజృంభించవచ్చును. ఇది నూతన భావం. మానవ&nbsp;<BR>దైవతానికి సంబంధించిన భావం ప్రాచీనమైనది. సర్వజనీనశక్తియొక్క ప్రథమావి&nbsp;<BR>ర్భావం యిది!</FONT></p>
<p><FONT FACE="SHREE900, SHREE, sans-serif" SIZE="3">‘‘రుద్రుడు దౌష్ట్య విధ్వంసానికి పూనుకో ఉద్దేశించినప్పుడు శివుడి విల్లును&nbsp;<BR>సారించేది నేనే.’’</FONT></p>
<p><FONT FACE="SHREE900, SHREE, sans-serif" SIZE="3">గీతలో మన కీ భావం ద్యోతకమౌతోంది. ‘‘ఓ అర్జునా! నేను సత్తును;&nbsp;<BR>నేను అసత్తును, నేను మంచిని, నేను చెడును. సత్పురుషుల్లోని శక్తిని నేను.&nbsp;<BR>దుష్టుల శక్తిని నేనే!’’ సత్క్రియా విజృంభణంలోని శక్తిని నేను.</FONT></p>
<p><FONT FACE="SHREE900, SHREE, sans-serif" SIZE="3">పర్ష్యాదేశంలోని మతంలో ‘‘సైతాన్ను’’ గురించిన భావం వుంది; ఇలాటి&nbsp;<BR>భావం భారతదేశంలో లేదు; ఈ నూతన భావాన్ని తదనంతర గ్రంథాలు అంగీక&nbsp;<BR>రింపసాగాయి. ‘చెడు’ వుంది; అది లేదనటం సరికాదు. సమస్తవిశ్వం ఒక సంఘ-&nbsp;<BR>టన. కాబట్టి అది మంచి చెడుల ఒక పెద్దకలయిక. కాబట్టి ఎవరు యీ విశ్వాన్ని&nbsp;<BR>పాలిస్తారో అతడు మంచి చెడులనుకూడ పరిపాలించాలి. ఏ శక్తి మనకు ప్రాణాన్ని&nbsp;<BR>ప్రసాదించగలుగుతుందో, అదే ప్రాణాన్నికూడ పోగొట్టగలుగుతుంది. నవ్వులూ&nbsp;<BR>కన్నీళ్లు చుట్టాలే! భూమ్మీద నవ్వులకంటె కన్నీళ్లే అధికం. పువ్వులను సృష్టించిన&nbsp;<BR>దెవరు? - చాల మంచిదేవుడు. నా పాపాలకు కర్త ఎవరు? నాలోని దోషాలకు&nbsp;<BR>కర్త ఎవరు? - చెడుకర్మ సైతాను. పర్యవసానం కుంటికాలు విశ్వం, ఒంటికాలు&nbsp;<BR>విశ్వం గోచరిస్తుంది. ఈ విధంగా ఆలోచించిన విశ్వకర్త ఐన దేవుడు ఒకే కాలున్న&nbsp;<BR>కుంటిదేవుడని తేలుతుంది (ఇది తప్పు భావన).</FONT></p>
<p><FONT FACE="SHREE900, SHREE, sans-serif" SIZE="3">మంచి చెడులు వేర్వేరై వుంటాయనే భావం మనలను కర్కశహృదయులను&nbsp;<BR>చేస్తుంది. పతివ్రత వేశ్యనుంచి దూరంగా తొలగిపోతుంది. ఎందుకు? ఈ వేశ్యలో&nbsp;<BR>నీకన్న కొన్ని సద్గుణాలు వుండవచ్చుగదా! మంచి చెడులు వేర్వేరనే ఊహవల్ల జగ-&nbsp;<BR>త్తులో చెప్పనలవికాని ఈర్ష్యాద్వేషాలు అనంతకాలం చెలరేగుతాయి; మనిషికి మని-&nbsp;<BR>షికి మధ్య అనంతకాలం పెద్ద భిత్తిక నిలుస్తుంది; ఎక్కువ మంచివ్యక్తికీ, తక్కువ&nbsp;<BR>మంచివ్యక్తికీ, మంచివ్యక్తికీ, చెడువ్యక్తికీ నడుమ పెద్ద అడ్డునిలుస్తుంది. ఈ ఊహ&nbsp;<BR>ఎంతో అసభ్యమైన ఊహ, సమగ్రమైన చెరుపు తెస్తుంది. ఇది చెడు అనే భావ-&nbsp;<BR>నకంటె మరింత చెరుపైనది. మంచి చెడులు విభిన్నాలు కావు. మంచిదాని పరి-&nbsp;<BR>ణతే, క్రమ వికాసమే గమనార్హమైనది; తక్కువ మంచిదైన దాన్నే మనం చెరుపై-&nbsp;<BR>నదని అంటాం.</FONT></p>
<p><FONT FACE="SHREE900, SHREE, sans-serif" SIZE="3">కొందరు సాధువులు; మరికొందరు పాపులు. మంచివారి మీద చెడ్డ&nbsp;<BR>వారిమీద సూర్యుడు సమానంగానే ప్రకాశిస్తాడు. అత డేమన్నా వ్యత్యాసాన్ని&nbsp;<BR>చూపుతాడా?</FONT></p>
<hr class="puTa_virupu">
<table><tr><td><a class=puTa_lanke href=puTa783.html>p783</a></td><td>p784</td><td><a class=puTa_lanke href=puTa785.html>p785</a></td></tr></table>
</div></body></html>
