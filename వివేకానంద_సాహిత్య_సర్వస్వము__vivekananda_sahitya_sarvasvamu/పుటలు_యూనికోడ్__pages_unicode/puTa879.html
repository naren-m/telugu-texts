<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa878.html>p878</a></td><td>p879</td><td><a class=puTa_lanke href=puTa880.html>p880</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ధ్యానం : సమాధి</FONT></p>
<BR>
<p><FONT FACE="SHREE900, SHREE, sans-serif" SIZE="3">55</FONT></p>
<BR>
<p><FONT FACE="SHREE900, SHREE, sans-serif" SIZE="3">చేస్తున్నామని తెలుస్తోంది కదా! అలా చేస్తున్నామన్న విషయం మనకు తెలియదు.&nbsp;<BR>అంతే. దీన్నిబట్టి ఒక విషయం మనకు స్పష్టమవుతున్నది; మనసు రెండు క్షేత్రాల్లో&nbsp;<BR>పనిచేస్తూ ఉంటుందని. ఒకటి చేతనావస్థ; ఈ అవస్థలో జరిగే పను&nbsp;<BR>లన్నింటిలో ‘‘అహం భావన’’ ఉంటుంది; అంటే ‘నేను చేస్తున్నాను’ అన్న ఎరుక&nbsp;<BR>ఉంటుంది. రెండవది అచేతనావస్థ; ఈ అవస్థలో జరిగేపనులన్నీ ‘‘అహంభావన’’&nbsp;<BR>లేకుండానే జరిగిపోతుంటాయి; అంటే ‘నేను చేస్తున్నాను’ అన్న ఎరుక వీటి&nbsp;<BR>యందు మనకుండదు. కాబట్టి మనసు రెండురకాలుగా పనిచేస్తూ ఉంటుంది. నేను&nbsp;<BR>అన్న భావనతో కూడిన పని; నేను అన్న భావన లేని పని. మొదటిది సచేతనక్రియ;&nbsp;<BR>రెండవది అచేతనక్రియ. నిమ్నజాతి జంతువుల్లో ఈ అచేతనక్రియను సహజ&nbsp;<BR>జ్ఞానం (ఇంస్టింక్ట్‌) అంటాం. ఉత్తమజాతి జంతువుల్లో, ఉత్తమోత్తమ జంతువైన&nbsp;<BR>మనిషిలో ‘సచేతనక్రియ’ అనేది ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ రెండే కాదు, మనసుకు మరో అవస్థ కూడా ఉంది. అహంయుక్త&nbsp;<BR>సచేతనక్రియ కన్నా మించిన మరోవ్యాపారం కూడా మనసుకుంది. ‘నేను’ అన్న&nbsp;<BR>భావనతో కూడిన ఎరుకను కూడా అది దాటిపోతుంది. అహంయుక్త మనో&nbsp;<BR>వ్యాపారం, అహంరహితమనోవ్యాపారం కన్నా ఉన్నతం కదా! అలాగే అహంయుక్త&nbsp;<BR>మనోవ్యాపారాన్ని మించిన ఉన్నతస్థితి కూడా ఉంది. ఇది ఎరుకకు అతీతంగా ఉండే&nbsp;<BR>అవస్థ; ఇందులో ‘‘నేను’’ అన్న వృత్తి ఏర్పడదు. ఈ మూడు మానసిక స్థితుల్లో,&nbsp;<BR>మధ్యలో ఉండే బోధావస్థ (ఎరుక కలిగిన స్థితి) లో మాత్రమే ‘‘నేను’’ అనే వృత్తి&nbsp;<BR>ఏర్పడుతోంది. పైన ఉండే బోధాతీత అవస్థలో, క్రింద ఉండే బోధరహిత అవస్థలో&nbsp;<BR>‘నేను’ అనే వృత్తి అసలుండనే ఉండదు. అయినా మనసు పనిచేస్తూనే ఉంటుంది.&nbsp;<BR>మనసు బోధావస్థను దాటితే, దాన్ని అతీంద్రియజ్ఞానం, లేదా సమాధి అంటారు.&nbsp;<BR>సమాధి పొందిన వ్యక్తి బోధావస్థను దాటకుండా క్రిందికి దిగజారి&nbsp;<BR>తక్కువస్థాయిలోకి వెళ్లలేదని మనకెలా తెలుస్తుందీ? - అని మీరనవచ్చు. నిజమే.&nbsp;<BR>క్రింది అవస్థలో - పై అవస్థలో రెంటిలోకూడా ‘‘నేను’’ వృత్తి ఉండదు. అయితే&nbsp;<BR>ఫలితాన్నిబట్టి ఏది ఉచ్ఛస్థితో, ఏది నీచస్థితో మనం నిర్ణయించవచ్చు. ఒకవ్యక్తి&nbsp;<BR>గాఢంగా నిద్రించాడనుకోండి. అప్పుడతను బోధావస్థకు క్రింది స్థితిని అనుభవి&nbsp;<BR>స్తుంటాడు. ఊపిరి పీలుస్తుంటాడు. నిద్రలో శరీరాన్ని కదిలిస్తుంటాడు. ఇదంతా&nbsp;<BR>అతనికి తెలియనే తెలియదు. నిద్రలో ఇలా శరీర వ్యాపారాలు చేస్తున్నా, అతనికి ఆ&nbsp;<BR>ఎరుకే ఉండదు. నిద్రించేముందు అతను ఏ స్థితిలో ఉంటాడో, నిద్రించి&nbsp;<BR>మేల్కొన్నతర్వాత కూడా అదే స్థితిలో ఉంటాడు. నిద్రించేంతవరకు అతని కెంత&nbsp;<BR>జ్ఞానముంటుందో, నిద్రతర్వాత కూడా అతని కంతే జ్ఞానముంటుంది. అతని&nbsp;<BR>జ్ఞానం ఏమాత్రం వికసించదు. అతనికెట్టి తత్త్వదర్శనం కలగదు. కాని సమాధిని</FONT></p>
<hr class="puTa_virupu">
<table><tr><td><a class=puTa_lanke href=puTa878.html>p878</a></td><td>p879</td><td><a class=puTa_lanke href=puTa880.html>p880</a></td></tr></table>
</div></body></html>
