<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2830.html>p2830</a></td><td>p2831</td><td><a class=puTa_lanke href=puTa2832.html>p2832</a></td></tr></table>

<p><FONT FACE="SHREE900, SHREE, sans-serif" SIZE="3">శిష్యుడు నమస్కారం చేసి కూర్చోగానే, స్వామీజీ అతనితో నాగమహా&nbsp;<BR>శయుని గూర్చి, ఆయన ఆరోగ్యాన్ని గూర్చి సంస్కృతంలో అడిగారు.&nbsp;<BR>సామాన్య మానవులకు సాధ్యంకాని నాగమహాశయుని వైరాగ్యాన్నీ, దేవునిపై&nbsp;<BR>ఆయనకుండే అపారమైన భక్తినీ, ఆయన వినయవిధేయతలను గూర్చి ప్రస్తా-&nbsp;<BR>విస్తూ యిలా చెప్పారు.</FONT></p>
<p><FONT FACE="SHREE900, SHREE, sans-serif" SIZE="3">‘‘వయం తత్త్వాన్వేషాత్‌ హతాః మధుకరత్వం ఖలుకృత్‌’’</FONT><FONT FACE="TimesNewRoman, Times, serif" SIZE="2"><sup>*</sup></FONT></p>
<p><FONT FACE="SHREE900, SHREE, sans-serif" SIZE="3">(తత్త్వాన్ని అన్వేషిస్తూ మేము చెడిపోయాం. ఓ తేనెటీగా! నీవు కదా&nbsp;<BR>చరితార్థురాలివి!)</FONT></p>
<p><FONT FACE="SHREE900, SHREE, sans-serif" SIZE="3">తర్వాత, పై వాక్యాన్ని నాగమహాశయునికి వ్రాసి పంపమని ఆయన&nbsp;<BR>శిష్యునితో చెప్పారు. అక్కడ చేరివున్న జనసమూహంతో మాట్లాడటం కష్టంగా&nbsp;<BR>ఉండటంచేత, స్వామీజీ ఆ శిష్యుణ్ణి, తురీయానందుణ్ణి పడమటి దిశగా ఉన్న&nbsp;<BR>ఒక చిన్న గదిలోనికి పిలిచి, వివేకచూడామణిలోని 43 వ శ్లోకాన్ని చదువ&nbsp;<BR>నారంభించారు.</FONT></p>
<p><FONT FACE="SHREE902, SHREE, sans-serif" SIZE="3">మా భైష్ట విద్వం స్తవ నాస్త్యపాయః</FONT></p>
<p><FONT FACE="SHREE902, SHREE, sans-serif" SIZE="3">సంసార సింథో స్తరణషఽస్త్యుపాయః।&nbsp;<BR>sషునైవ యాలా యలమోఽస్యపారం&nbsp;<BR>లవషువ మార్గం లవ నిర్దిశామి।।</FONT></p>
<p><FONT FACE="SHREE900, SHREE, sans-serif" SIZE="3">(ఓ విద్వాంసుడా! భయపడవద్దు. నీకు ఎటువంటి అపాయము లేదు.</FONT></p>
<p><FONT FACE="SHREE900, SHREE, sans-serif" SIZE="3">ఈ సంసార సాగరాన్ని దాటే ఉపాయముంది. ఇంద్రియాలను జయించిన&nbsp;<BR>సాధువులు దీన్ని ఏ విధంగా దాటారో ఆ మార్గాన్ని నీకు చూపిస్తాను.)</FONT></p>
<p><FONT FACE="SHREE900, SHREE, sans-serif" SIZE="3">తరువాత స్వామీజీ ఆ శిష్యుని శ్రీ శంకరాచార్యులు రచించిన వివేక&nbsp;<BR>చూడామణి చదవమని చెప్పారు. ఈ మాటలు విని శిష్యుడు తనలో తాను&nbsp;<BR>యిలా ఆలోచించాడు, ‘ఈ విధంగా స్వామీజీ తనను ఉపదేశం తీసుకోమని&nbsp;<BR>సూచిస్తున్నారా?’ అని. ఆ శిష్యుడు అప్పటి వరకు ఛాందసమైన పాతకాలపు&nbsp;<BR>ఆచారాలను పాటించేవాడు. వేదాంతి. అతని మనస్సింకా గురువును స్వీకరించ-&nbsp;<BR>డానికి అనుకూలంగా లేదు. కులనియమాల మీదా, జాతి, మతాలమీదా&nbsp;<BR>అతనికింకా కావలసినంత పట్టింపు ఉన్నది.</FONT></p>
<p><FONT FACE="SHREE900, SHREE, sans-serif" SIZE="3">అనేక అంశాలపై సంభాషణ సాగుతుండగా, ఒక వ్యక్తి లోపలికి&nbsp;<BR>వచ్చి, ‘మిర్రర్‌’ పత్రికా సంపాదకుడైన నరేంద్రనాథ్‌ సేన్‌గారు స్వామీజీతో</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">శకుంతల పెదవులపై వాలుతూ ఆమెను వేధిస్తున్న తుమ్మెదను ఉద్దేశించి దుష్యంత&nbsp;<BR>మహారాజు పలికిన మాటలు. (అభిజ్ఞాన శాకుంతలం - కాళిదాసు)</FONT></p>
<hr class="puTa_virupu">
<table><tr><td><a class=puTa_lanke href=puTa2830.html>p2830</a></td><td>p2831</td><td><a class=puTa_lanke href=puTa2832.html>p2832</a></td></tr></table>
</div></body></html>
