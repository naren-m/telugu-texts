<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2834.html>p2834</a></td><td>p2835</td><td><a class=puTa_lanke href=puTa2836.html>p2836</a></td></tr></table>

<p><FONT FACE="SHREE900, SHREE, sans-serif" SIZE="3">స్వామి ‘‘తోటి మానవులపట్ల సానుభూతిలేని యిటువంటి సంఘాలు,&nbsp;<BR>పక్షులకు, జంతువులకు అన్నరాసులు పెట్టిపోషిస్తూ, తమ సోదరులు ఆకలిమం-&nbsp;<BR>టలతో అలమటించి చస్తుండగా, కళ్లారా చూస్తూకూడా, వారి ప్రాణాలు కాపా-&nbsp;<BR>డటానికి పట్టెడు అన్నం పెట్టని, జీవకారుణ్య సంఘాలలో నాకు ఏమాత్రం&nbsp;<BR>నమ్మకం లేదు. సానుభూతి అంతకంటే లేదు. కేవలం గోవులను మాత్రమే సంర-&nbsp;<BR>క్షించడం వల్ల సంఘానికి శ్రేయస్సు కల్గుతుందనడం పిచ్చివాడి ప్రేలాపన. మను-&nbsp;<BR>ష్యులు వారుచేసుకొన్న కర్మవల్ల వారు చస్తున్నారని భావిస్తున్నారా మీరు? అటు-&nbsp;<BR>వంటప్పుడు ఈ లోకంలో పెనుగులాటంతా దేనికోసం? అదంతా నిరుపయో-&nbsp;<BR>గమని నిర్ధారణ అవుతోంది కదా! మీ పశుసంరక్షణ&nbsp;<BR>కార్యక్రమమూ అంతే! మీ సిద్ధాంతం ప్రకారమే చూద్దాం - గోమాతలు అవి&nbsp;<BR>చేసుకొన్న కర్మాన్నిబట్టి కసాయివాళ్ల చేతుల్లో చిక్కి మరణిస్తున్నాయని&nbsp;<BR>చెప్పవచ్చు గదా! కాబట్టి, ఆ విషయంలోకూడా మనమేమీ చేయనక్కర్లేదు.</FONT></p>
<p><FONT FACE="SHREE900, SHREE, sans-serif" SIZE="3">ప్రచారకుడు కొంచెం సిగ్గుపడి యిలా అన్నాడు: ‘‘మీరు చెప్పింది&nbsp;<BR>సత్యమే. కాని శాస్త్రాలు ఆవు మన కన్నతల్లి అంటున్నాయి కదా!’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ నవ్వుతూ ‘‘ఆవు మన కన్నతల్లి అని నాకు తెలుసు; ఇంత&nbsp;<BR>తెలివిగల సంతానాన్ని మరేతల్లి కనగలదు?’’ అన్నారు.</FONT></p>
<p><FONT FACE="SHREE900, SHREE, sans-serif" SIZE="3">ఆ పల్లెటూరి ప్రచారకుడు ఆ తర్వాత యింకేమీ మాట్లాడలేదు.&nbsp;<BR>స్వామీజీ చేసిన ఎగతాళిని అతడు అర్థం చేసుకోనట్లుంది. తన సంఘ ఆశయాల&nbsp;<BR>చొప్పున తాను కొంత యాచించడానికి వచ్చానని మాత్రం అతడు స్వామితో&nbsp;<BR>విన్నవించుకొన్నాడు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నేను సన్యాసిని, ఒక ఫకీరును. మీకు సహాయం చేయటానికి&nbsp;<BR>నా దగ్గర డబ్బెక్కడవుంది? కాని, నా చేతిలోకి డబ్బు వస్తే మొదట దాన్ని&nbsp;<BR>మానవసేవకే వినియోగిస్తాను. మొట్టమొదటగా సంరక్షింప బడవలసినవాడు&nbsp;<BR>మానవుడు. అతడికి అన్నంపెట్టాలి; విద్య నేర్పాలి; ఆధ్యాత్మికతను ప్రసాదిం-&nbsp;<BR>చాలి. ఈ పనులన్నీ చేసిన తర్వాత డబ్బేమైనా మిగిలితే అప్పుడు మీ సంఘానికి&nbsp;<BR>కొంత యివ్వబడుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ మాటలు విని ప్రచారకుడు స్వామీజీకి నమస్కారం చేసి వెళ్లి&nbsp;<BR>పోయాడు. తర్వాత స్వామీజీ మాతో మాట్లాడటం ప్రారంభించారు. ‘‘విన్నారా&nbsp;<BR>అతని మాటలు! ఎంత విచిత్రంగా వున్నాయి! వారి వారి కర్మనుబట్టి&nbsp;<BR>మనుషులు చస్తున్నారని, వారికి మంచి చేసి ప్రయోజనమేమిటి? అంటున్నాడు.&nbsp;<BR>దేశం వినాశమై, శిథిలావస్థకు వచ్చిందనటానికి యింతకంటే నిదర్శనమేమి&nbsp;<BR>కావాలి? మన కర్మసిద్ధాంతం మనల్ని ఎంతగా అర్థంకాని, దయనీయమైన దుస్థి-</FONT></p>
<hr class="puTa_virupu">
<table><tr><td><a class=puTa_lanke href=puTa2834.html>p2834</a></td><td>p2835</td><td><a class=puTa_lanke href=puTa2836.html>p2836</a></td></tr></table>
</div></body></html>
