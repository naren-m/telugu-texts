<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2458.html>p2458</a></td><td>p2459</td><td><a class=puTa_lanke href=puTa2460.html>p2460</a></td></tr></table>
<p><FONT FACE="SHREE900, SHREE, sans-serif" SIZE="3">నా గురుదేవుడు</FONT></p>
<p><FONT FACE="TimesNewRoman, Times, serif" SIZE="2"><sup>23</sup></FONT></p>
<p><FONT FACE="SHREE900, SHREE, sans-serif" SIZE="3">మైన ఏ జడపదార్థానైన్నా, పాశ్చాత్యులు అసందిగ్ధ సత్యమని నమ్మేవిధంగా వీరు&nbsp;<BR>మానవుని దివ్యప్రకృతిని సత్యమని విశ్వసిస్తారు.</FONT></p>
<p><FONT FACE="SHREE900, SHREE, sans-serif" SIZE="3">మీరు సింహనాదంచేస్తూ, ఆగ్నేయాస్త్రాల మ్రోల దూకుతూ ఎలాటి&nbsp;<BR>ధైర్యసాహసాలను ప్రదర్శిస్తారో, దేశభక్తాగ్రగణ్యులై స్వదేశమాతకు ప్రాణాలను&nbsp;<BR>అర్పించటంలో ఎలాటి వీరత్వాన్ని ప్రదర్శిస్తారో, అలాటి ధైర్యవీర్యాదులను&nbsp;<BR>భారతీయులు భగవదన్వేషణలో చూపగలరు. ఈ ప్రపంచం కల్పనాసమష్టి&nbsp;<BR>అనీ, స్వప్నమయమనీ ఘోషించి, తమ వాక్యాల యథార్థతను నిరూపించటానికై&nbsp;<BR>వారు చేసే సర్వసంగపరిత్యాగంలో యీ ధీరత్వమే ప్రకటితమౌతోంది. భారతీ-&nbsp;<BR>యుడు, ఆత్మయొక్క అమృతస్వరూపాన్ని సాక్షాత్కరించుకొని, నదీతీర&nbsp;<BR>స్థితుడై మీరు తృణకణాలను పరిత్యజించేట్లు పాంచభౌతికదేహాన్ని తుచ్ఛంగా&nbsp;<BR>ఎంచి, పరిత్యజించటంలో యీ సాహసమే ప్రత్యక్షమౌతోంది. వారు మృత్యు-&nbsp;<BR>వును సోదరుని వలె ఆలింగనం చేసుకోవటానికి తయారై తమ శౌర్యాన్ని చూపు&nbsp;<BR>తున్నారు; ఆత్మకు మృత్యువు లేదనే దృఢవిశ్వాసమే వారికి అలాటి సామర్థ్యాన్ని&nbsp;<BR>కలిగించింది. అనేక సంవత్సరాలు విదేశస్థులు దాడిచేస్తూ, అణగదొక్కుతూ,&nbsp;<BR>ఉపద్రవం కలిగిస్తున్నా భారతీయులు అప్రతిహతులై, అపరాజితులై వుండ&nbsp;<BR>గలిగింది ఈ ఆత్మశక్తి వల్లే. భారతదేశం నేడూ ప్రతిభాసందీప్తమై విరాజిల్లు-&nbsp;<BR>తోంది. అత్యంత దుర్దశ ఆసన్నమైన విషమ పరిస్థితుల్లోకూడా ఆ దేశంలో సిద్ధ-&nbsp;<BR>పురుషులు ఉదయిస్తూనే వున్నారు. పాశ్చాత్యదేశాలు రాజ్యాంగకోవిదులకు, విజ్ఞా-&nbsp;<BR>నశాస్త్రవేత్తలకు నిలయమైనట్లు, ఆసియాఖండం మంత్రదష్టలైన ఋషి&nbsp;<BR>పుంగవులకు జన్మస్థలమైంది.</FONT></p>
<p><FONT FACE="SHREE900, SHREE, sans-serif" SIZE="3">ప్రస్తుత శతాబ్దారంభంలో పాశ్చాత్య - సాంస్కృతిక - ప్రభావం భారత-&nbsp;<BR>దేశంలో ప్రవహించ నారంభించినప్పుడు, పాశ్చాత్య విజేతలు ఖడ్గధారులై&nbsp;<BR>ఋషీంద్రవంశ సంజాతులైన భారతీయులను అనాగరికులని, కలలుకనే జాతివా-&nbsp;<BR>రని నిరూపించాలనుకొన్నప్పుడు, వారి మతం పుక్కిటిపురాణమనీ, వారి ఆధ్యా-&nbsp;<BR>త్మికాన్వేషణమంతా అర్థంలేని వాక్యాడంబరం మాత్రమే అనీ, వారు కృతయు-&nbsp;<BR>గంనుండి నేటిదాకా ఆచరిస్తూండిన తపోత్యాగాలు వ్యర్థాలనీ నిరూపించా&nbsp;<BR>లనుకొన్నప్పుడు ఆధునిక విశ్వవిద్యాలయాల్లో సరస్వతీదేవి నుపాసించే&nbsp;<BR>యువకుల మనస్సు సందేహడోలల్లో వూగిసలాడసాగింది. వారు, ఆనుపూర్విక&nbsp;<BR>మైన జాతీయజీవనం భ్రష్టమైపోవటంవల్ల, తిరిగి పాశ్చాత్య విధానాన్ననుసరించి&nbsp;<BR>తమ జీవనాన్ని సమగ్రంగా సంస్కరించుకోవాలేమో అని సందేహింపసాగారు.&nbsp;<BR>ప్రాచీన శాస్త్రగ్రంథాలను త్రోసిరాజని, దర్శన సిద్ధాంతాలకు స్వస్తివాచకం పలికి,&nbsp;<BR>మతాచార్యులకు మంగళహారతిచ్చి, దేవాలయాలను మట్టిదిబ్బలుగా మార్చవలసి</FONT></p>
<hr class="puTa_virupu">
<table><tr><td><a class=puTa_lanke href=puTa2458.html>p2458</a></td><td>p2459</td><td><a class=puTa_lanke href=puTa2460.html>p2460</a></td></tr></table>
</div></body></html>
