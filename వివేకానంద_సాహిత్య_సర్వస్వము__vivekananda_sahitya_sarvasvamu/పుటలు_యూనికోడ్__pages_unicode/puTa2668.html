<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2667.html>p2667</a></td><td>p2668</td><td><a class=puTa_lanke href=puTa2669.html>p2669</a></td></tr></table>

<p><FONT FACE="SHREE900, SHREE, sans-serif" SIZE="3">దాయాలు -, దేవతలకు సైతం అలభ్యమగు అపూర్వవీర్యాన్ని, అఖండాధ్యాత్మిక&nbsp;<BR>శీలాన్ని ప్రకటించే దివ్యసంప్రదాయాలు, ఒకవైపున భౌతికవాదం, ధనధాన్య&nbsp;<BR>సమృద్ధి, అఖండశక్తి సంచయం, తీవ్రవిషయసుఖాలు - యివన్నీ విదేశీయ వాఙ్మ-&nbsp;<BR>యమూలంగా కోలాహలాన్ని ఉదయింపచేశాయి; మరోవైపు హీనస్వరంలోనైనా&nbsp;<BR>విస్పష్టమయేట్లు, యీ కోలాహలాన్ని ఎలాగో భేదించుకొని - హృదయ&nbsp;<BR>విదారణమై ప్రాచీనదేవతల ఆర్తనాదాలు వినవస్తున్నవి. కట్టెదుట పాశ్చాత్యదేశాల&nbsp;<BR>నుండి ప్రవేశించిన వివిధ విచిత్రభోగాలు, - విచిత్రయానాలు, విచిత్రపానాలు,&nbsp;<BR>సుసజ్జిత భోజనాలు, విద్యావతి ఐన నారి లజ్జాహీనయై సంచరించే విచిత్ర వేష-&nbsp;<BR>భూషాదులు, కొత్తభావాలు, కొత్తమర్యాదలు, కొత్తరీతులు - యివన్నీ అపూర్వ&nbsp;<BR>వాంఛలను రేకెత్తిస్తున్నాయి; తిరిగి యీ దృశ్యం మారి ఆ చోట, నిశ్చల గంభీర&nbsp;<BR>స్వరూపంలో, సీతాదేవి, సావిత్రీదేవి వ్రతాలు, ఉపవాసాలు, తపోవనాలు, జటా-&nbsp;<BR>వల్కలాలు, కాషాయవస్త్రాలు, కౌపీనధారులు ఐన మునులు, ఆత్మానుసంధానం,&nbsp;<BR>సమాధిస్థితి - యివన్నీ దీపిస్తున్నాయి. ఒకవైపు స్వార్థాన్ని ఆధారంగా చేసుకొన్న&nbsp;<BR>పాశ్చాత్య సమాజాల స్వాతంత్య్రం; మరోవైపు ఆర్యుల అఖండ స్వార్థత్యాగం.&nbsp;<BR>ఇలాటి విషయ సంఘర్షణంలో భారతీయ సమాజం డోలాందోళితమైన&nbsp;<BR>అబ్బురం కాబోదు. పాశ్చాత్యుల గమ్యం వ్యక్తిగత స్వాతంత్య్రం, భాష - ధనసం-&nbsp;<BR>పాదిత విద్య, సాధనం - రాజకీయం; భారతీయుల గమ్యం ముక్తి. భాష - వేదం,&nbsp;<BR>సాధనం - త్యాగం. ఆధునిక భారతదేశం తాత్కాలికంగా యిలా భావిస్తోందని&nbsp;<BR>చెప్పవచ్చును: ‘‘ఎన్నడో కలుగబోయేదనే ఆముష్మికశ్రేయ మనే హోమానికి-&nbsp;<BR>లోనై, నా ఐహిక జీవితాన్నంతా నట్టేట ముంచేసుకుంటున్నాను.’’ కాని మంత్ర-&nbsp;<BR>ముగ్ధలా మరల యిలా వింటోంది:</FONT></p>
<p><FONT FACE="SHREE902, SHREE, sans-serif" SIZE="3">‘‘ఇతి సంసారే స్ఫుటతర దోషః,</FONT></p>
<p><FONT FACE="SHREE902, SHREE, sans-serif" SIZE="3">కథమివ మానవ తవ సన్తోషః?</FONT></p>
<p><FONT FACE="SHREE900, SHREE, sans-serif" SIZE="3">- ఓ మానవుడా, దోషభూయిష్ఠమైన యీ సంసారంలో నీ సంతోషానికి&nbsp;<BR>అవకాశం ఎక్కడిదోయి?’’</FONT></p>
<p><FONT FACE="SHREE900, SHREE, sans-serif" SIZE="3">ఒకవైపు నవభారతం యిలా అంటోంది: ‘‘వధూవరులు ఒకరినొకరు&nbsp;<BR>వరించటంలో మాకు పూర్తి స్వాతంత్య్రం కావాలి. ఎందుకంటె మా భావిజీవిత&nbsp;<BR>సుఖదుఃఖాలన్నీ ఎందులో నెలకొనివుంటాయో అట్టి వివాహాన్ని స్వేచ్ఛగా నిర్ణ-&nbsp;<BR>యించుకోటానికి మాకు హక్కు వుండాలి.’’ మరోవైపు ప్రాచీన భారతావని&nbsp;<BR>యిలా ఆదేశిస్తోంది: ‘‘సంతానార్థమేగాని, వివాహం ఇంద్రియసుఖార్థం కాదు.&nbsp;<BR>సంతానాన్ని కనటంచే సాంఘిక భవిష్యత్‌ శుభాశుభాల్లో నువ్వు భాగస్వామి</FONT></p>
<hr class="puTa_virupu">
<table><tr><td><a class=puTa_lanke href=puTa2667.html>p2667</a></td><td>p2668</td><td><a class=puTa_lanke href=puTa2669.html>p2669</a></td></tr></table>
</div></body></html>
