<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1292.html>p1292</a></td><td>p1293</td><td><a class=puTa_lanke href=puTa1294.html>p1294</a></td></tr></table>
<p><FONT FACE="SHREE900, SHREE, sans-serif" SIZE="3">64 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">కనిపిస్తుంది. ప్రకృతిని ఇక దూషించవద్దు. అది ఘోరమైందనీ, నిరర్థకమైందనీ&nbsp;<BR>పలకకు. ఇక ఏడువనవసరం లేదు. మొత్తుకొనే అవసరం లేదు. ఆ వాక్కును&nbsp;<BR>గ్రహించడంతోనే, ఈ అల్లకల్లోలానికి కారణం తెలిసిపోతుంది. ఈ పోరాటం,&nbsp;<BR>ఈ పోటీలు, ఈ ఆరాటం, ఈ క్రూరత, ఈ క్షుద్రభోగాలు, ఈ క్షుద్ర&nbsp;<BR>సుఖాలు, ఇవన్నీ ఈ ప్రపంచ ధర్మంలో సహజమే అని, అది అలా వుండడం&nbsp;<BR>సహజమే అనీ గ్రహిస్తాం. ఈ ఉపద్రవం లేకపోతే ఆ వాక్కును ఎవరు వింటారు?</FONT></p>
<p><FONT FACE="SHREE900, SHREE, sans-serif" SIZE="3">మనకు తెలిసినా, తెలియకపోయినా అదేకదా మన జీవిత లక్ష్యం? మానవ&nbsp;<BR>జాతి అంతా, ప్రకృతంతా, స్వాతంత్య్రం కోసమే పోరాడుతోంది. సూర్యబింబం&nbsp;<BR>ఆ గమ్యం వైపుకే సాగుతోంది. దాని చుట్టూ ప్రదక్షిణం చేస్తున్న భూమికి, భూమి&nbsp;<BR>చుట్టూ తిరిగే చంద్రమండలానికి అదే గమ్యం. గ్రహసంతతి అక్కడికే సాగుతు-&nbsp;<BR>న్నది. గాలి అక్కడికే వీస్తోంది. సర్వమూ ఆ లక్ష్యం చేరడానికే పోరాడు&nbsp;<BR>తోంది. సిద్ధపురుషుడు, ఆ వాక్కునకభిముఖుడై పోతున్నాడు. అతనికి&nbsp;<BR>గత్యంతరం లేదు. కాబట్టి అతడు స్తోత్రార్హుడు కాదు. పాపి విషయమూ అంతే.&nbsp;<BR>దయాపరుడు సూటిగా అక్కడికి వెళ్తున్నాడు. అతన్ని ఆపడం అసాధ్యం. లోభి-&nbsp;<BR>కూడ అక్కడికే పోతున్నాడు. లోకోపకార దీక్షాపరుని హృదయంలోకూడ ఆ&nbsp;<BR>వాక్కే ధ్వనిస్తోంది. దాన్ని అతడు నిరోధింపజాలడు. దానివైపు కతడు వెళ్లే&nbsp;<BR>తీరాలి. కేవలం సోమరిపోతైన వాని విషయంకూడ అదే. ఈ పయనంలో&nbsp;<BR>ఒక్కొక్కని తొట్రుపాటు ఎక్కువగాను, ఒక్కొక్కనిది తక్కువగాను&nbsp;<BR>ఉంటుంది. తక్కువైతే సజ్జనుడనీ, ఎక్కువైతే దుర్జనుడనీ అంటాం. మంచీ&nbsp;<BR>చెడులు ప్రత్యేక వస్తువులు కానే కావు. రెండూ ఒక్క వస్తువే. ఆ వస్తువు&nbsp;<BR>కనిపించడంలో గల ఎక్కువ తక్కువలకే ఆ పేర్లు.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ఈ ప్రపంచాన్నంతా పరిపాలించేది వ్యక్తమైన మోక్షశక్తే కదా?&nbsp;<BR>మనకు ప్రస్తుతం, విచారణీయాంశమైన ఆస్తిక ధర్మ విషయంలో, ఈ సత్యం&nbsp;<BR>అనాదినుండే ప్రకటించబడుతోంది. కేవల ప్రాథమిక దశలో ఉండే మతాన్ని&nbsp;<BR>తీసికొందాం. అందులో చనిపోయిన పితరులనో, బలిష్ఠులు, క్రూరులు అయిన&nbsp;<BR>దేవతలనో ఆరాధించే వారు. ఆ పితరులలో, దేవతలలో వున్న ముఖ్య విశేష-&nbsp;<BR>మేమి? వాళ్లు ప్రకృతికన్నా అధికులనే, దాని ఆజ్ఞకు బద్ధులుకారనే కదా?&nbsp;<BR>ప్రకృతిని గూర్చి, వారి జ్ఞానం అతిస్వల్పం. నిజమేకాని, తాము గోడలగుండా&nbsp;<BR>దూకి పోజాలరు. ఆకసాని కెగురజాలరు. వా రాపనుల్ని చేయగలరు.&nbsp;<BR>తాత్త్వికంగా దీనికి ఏమర్థం? వాళ్లకి స్వాతంత్య్రం ఉంది. తమకు తెలిసిన&nbsp;<BR>ప్రకృతికన్నా వాళ్లు శక్తిమంతులనే కదా? ఇంకా ఉన్నతులైన వారిని ఆరాధించే</FONT></p>
<hr class="puTa_virupu">
<table><tr><td><a class=puTa_lanke href=puTa1292.html>p1292</a></td><td>p1293</td><td><a class=puTa_lanke href=puTa1294.html>p1294</a></td></tr></table>
</div></body></html>
