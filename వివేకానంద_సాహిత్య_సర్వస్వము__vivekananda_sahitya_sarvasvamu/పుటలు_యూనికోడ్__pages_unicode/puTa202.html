<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa201.html>p201</a></td><td>p202</td><td><a class=puTa_lanke href=puTa203.html>p203</a></td></tr></table>


<p><FONT FACE="SHREE900, SHREE, sans-serif" SIZE="3">పురోభివృద్ధి ఐతీరుతుందని తలచరాదు. దురదృష్టవశాత్తు దాని విరుద్ధమే&nbsp;<BR>తరచూ చూస్తూంటాం. ఆత్మవిభూతిని లోపింపచేసి మేధాశక్తి విశేషాభివృద్ధిని&nbsp;<BR>కలిగివుండటం యించుమించు ప్రతిరోజూ దర్శిస్తూంటాం - ఇలాంటి దృష్టాం-&nbsp;<BR>తాలు అనేకాలు.</FONT></p>
<p><FONT FACE="SHREE900, SHREE, sans-serif" SIZE="3">మేధావృద్ధికి పుస్తకాల సహాయం మనకు విశేషంగా లభిస్తుంది. కాని ఆధ్యా-&nbsp;<BR>త్మిక పురోభివృద్ధికి వీటివల్ల కలిగే ప్రయోజనం యించుమించు లేదనే చెప్పాలి.&nbsp;<BR>గ్రంథపఠనంవల్ల యీ విధమైన ప్రయోజనం మన కెంతైనా కలుగుతోందని ఒక్కో-&nbsp;<BR>సారి మనం అపోహపడుతూంటాం. కాని మనం మన అంతరంగాల్ని పరిశీ&nbsp;<BR>లించుకొన్నప్పుడు మన మేధాశక్తి వికసించినా ఆత్మశక్తిమాత్రం అలా కాలేదని&nbsp;<BR>మనకు తెలుస్తుంది. కాబట్టే యించుమించు మనలో ప్రతివ్యక్తీ ఆధ్యాత్మిక విష-&nbsp;<BR>యాల గురించి ఎంతో అద్భుతంగా ఉపన్యాసాలివ్వవచ్చు. కాని ఆచరించవలసిన&nbsp;<BR>సమయం ఆసన్నమైనప్పుడు మన క్రియాశక్తి చాల శోచనీయమై వుందని&nbsp;<BR>గుర్తిస్తాం. బాహ్యంనుంచి రావలసిన అనివార్యప్రేరణశక్తి పుస్తకాలనుంచి రాక&nbsp;<BR>పోవడమే దీనికి కారణం. సముచిత ఆధ్యాత్మిక హృదయజాగృతి ఒక మహత్తర&nbsp;<BR>ఆత్మనుంచే కలుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ ఆంతరంగిక జాగృతి కలిగించేవాడు మహాత్ముడు. ఇతడు గురువు.&nbsp;<BR>ఆధ్యాత్మిక ప్రేరణను పొందేవాడు శిష్యుడు. ఈ ప్రేరణశక్తిని ప్రసాదించే శక్తి&nbsp;<BR>గురువుకి ఎంత అవసరమో, దాన్ని గ్రహించేవాడి గ్రహణశక్తికూడ అంతే అవ-&nbsp;<BR>సరం. విత్తనం సజీవమై వుండాలి; పొలం దున్నడానికి తయారైవుండాలి. ఈ&nbsp;<BR>రెండు నియమాలు ఎప్పుడు కలుస్తాయో అప్పుడు మతం అద్భుతాభివృద్ధి చెందు-&nbsp;<BR>తుంది. ‘‘మతబోధకుడు ఆశ్చర్యాన్ని కలిగించేవాడై వుండాలి; శిష్యుడు కుశలుడై&nbsp;<BR>వుండాలి.’’ గురుశిష్యు లిద్దరూ అసాధారణ ప్రజ్ఞావంతులైనప్పుడే ప్రశంసనీయ-&nbsp;<BR>మైన ఆధ్యాత్మిక పురోభివృద్ధి సుసాధ్యమౌతుంది. వారు అలాటివారు కాకుంటే,&nbsp;<BR>ఈ ఆశయం సిద్ధించదు. అటువంటివారే యథార్థ గురు&nbsp;<BR>శిష్యులు. బద్ధకంకణులుకాక ఆధ్యాత్మికంగా కొంత కాలక్షేపం చేసేవారు కొంద-&nbsp;<BR>రున్నారు. వీరికి కొంత మానసిక సంచలం వుంది. ఒకింత కౌతుకంకోసం ఈ&nbsp;<BR>విషయాల్లో వీరికి కొంత ప్రసక్తి వుంటుంది. ధార్మిక దిగ్వలయపు అంచుపైనే&nbsp;<BR>వారు నిలుస్తారు. ఐనా దాన్లోనూ కొంత విలువవుంది. మతాన్ని గురించి కొంత&nbsp;<BR>దాహం వీటివల్ల కలుగవచ్చు. కాలక్రమాన కొంత మేలు చేకూరుతుంది. క్షేత్రం&nbsp;<BR>సిద్ధమైనప్పుడు అందులో బీజం పడితీరాలి. శిష్యుడు జిజ్ఞాసువై, జ్ఞానపిపాసువై&nbsp;<BR>ఉపదేశానికై తహతహలాడేటప్పుడు ప్రజ్ఞానవంతుడైన ధర్మబోధకుడు సాక్షాత్క-&nbsp;<BR>రించి తీరాలి - ఇది మర్మమైన ప్రకృతి సూత్రం. ‘‘అన్వేషి ఐన పాపి అన్వేషి</FONT></p>
<hr class="puTa_virupu">
<table><tr><td><a class=puTa_lanke href=puTa201.html>p201</a></td><td>p202</td><td><a class=puTa_lanke href=puTa203.html>p203</a></td></tr></table>
</div></body></html>
