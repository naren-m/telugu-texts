<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa276.html>p276</a></td><td>p277</td><td><a class=puTa_lanke href=puTa278.html>p278</a></td></tr></table>

<p><FONT FACE="SHREE900, SHREE, sans-serif" SIZE="3">4. మాతృప్రేమ: భగవంతుణ్ణి పసిబిడ్డగా భావించటం అది. ఇంతకు&nbsp;<BR>ముందు పేర్కొన్నవాటికంటె యిదే ఉత్కృష్టమయినదని భారతీయులు పరిగణి-&nbsp;<BR>స్తారు; ఎందుకంటె దీన్లో భయప్రవృత్తి లేదు.</FONT></p>
<p><FONT FACE="SHREE900, SHREE, sans-serif" SIZE="3">5. భార్యాభర్తల ప్రేమ, మధురభావం. - ప్రేమకు ప్రయోజనం ప్రేమే&nbsp;<BR>- భగవంతుడు పరిపూర్ణుడు, ప్రియుడు.</FONT></p>
<p><FONT FACE="SHREE900, SHREE, sans-serif" SIZE="3">ఈ భావం ఎంత చక్కగా వ్యక్తీకరించబడిందో: ‘‘నాలుగు నేత్రాలు&nbsp;<BR>కలిసికొంటవి. అప్పుడు రెండాత్మలలో మార్పు కలుగ నారంభిస్తుంది; ఈ&nbsp;<BR>రెండాత్మల మధ్య ప్రేమవచ్చి నిలుస్తుంది. అది యీ రెంటిని ఏకం చేస్తుంది.’’</FONT></p>
<p><FONT FACE="SHREE900, SHREE, sans-serif" SIZE="3">ఈ చిట్టచివరి నిర్దుష్టప్రేమ కలిగాక కోరికలన్నీ మాయమై&nbsp;<BR>పోతాయి; రూపకల్పనలు, సిద్ధాంతాలు, సంస్థలు రాలిపోతాయి. మోక్షం పొందా-&nbsp;<BR>లనే కాంక్షకూడ (సకల మతాల లక్ష్యం - జనన మరణాలనుంచి, తదితర&nbsp;<BR>బంధాలనుంచి ముక్తిపొందటం) విసర్జించబడుతుంది. పరిపక్వం పొందిన&nbsp;<BR>ప్రేమలో లింగభేద జ్ఞానంలేదు. పరాకాష్ఠ చెందిన ప్రేమలో సంపూర్ణమైన ఐక్య-&nbsp;<BR>భావమే వ్యక్తీకరించబడుతుంది. లింగభేదమే దేహాలలో భేదం కలిగించేది. ఆత్మ-&nbsp;<BR>లోనే సంపూర్ణమైన ఐక్యం సాధ్యం. శారీరకభావం ఎంత తక్కువగా వుంటె&nbsp;<BR>మన ప్రేమ అంత నిర్దుష్టంగా వుంటుంది; చిట్టచివరికి శారీరకభావం పూర్తిగా&nbsp;<BR>విస్మరించబడుతుంది. రెండు ఆత్మలు ఒకటి అవుతవి. నిరంతరం&nbsp;<BR>మనం ప్రేమిస్తాం. ప్రేమ రూపాలలోకి చొచ్చి, వాటికి ఆవలవున్న దాన్ని గుర్తి-&nbsp;<BR>స్తుంది. ప్రియుడు ‘‘ఎథియోప్‌ కన్బొమలో హెలెన్‌ అందాన్ని చూస్తా’’ డని&nbsp;<BR>సామెత. ఎథియోపియా అనేది సూచన మాత్రమే. ఆ సూచనపై అతడు తన&nbsp;<BR>ప్రేమను ప్రసరిస్తాడు. గుల్లచేప తన గుల్లలో తనకు చీకాకు కలిగించే పదార్థాలను&nbsp;<BR>బహిర్గతం చేస్తుంది. అప్పుడు దాన్లోని వస్తువు ఆ పదార్థాలను చక్కటి&nbsp;<BR>ముత్యాలుగా మార్చివేస్తుంది. అలాగే మానవుడు తన ప్రేమను బహిర్గతం&nbsp;<BR>చేస్తాడు. మానవుడు సదా తన పరమాదర్శాన్నే ప్రేమిస్తాడు. పరమాదర్శం&nbsp;<BR>స్వార్థరహితమైనది. కాబట్టి మానవుడు ప్రేమనే ప్రేమిస్తాడు. భగవంతుడు&nbsp;<BR>ప్రేమస్వరూపుడు. మనం భగవంతుణ్ణి ప్రేమిస్తాం. అంటె మానవుడు ప్రేమనే&nbsp;<BR>ప్రేమిస్తాడు. మనం ప్రేమను చూస్తాం. ప్రేమ యిలాటిదని వివరించి చెప్పటం&nbsp;<BR>సాధ్యంకాదు. మూగవాడు వెన్న తినగలడేకాని అది యిలా వుంటుందని చెప్ప-&nbsp;<BR>లేడు. వెన్న వెన్నమాదిరి వుంటుంది. దాని రుచి తెలియనివారికి దాని లక్షణాలు&nbsp;<BR>యివి అని చెప్పటం సాధ్యంకాదు. వేరే ప్రయోజనం ఆశించక ప్రేమానుభవం&nbsp;<BR>కోరే ప్రేమించటం అంటె ఏమిటో ప్రేమానుభవం లేనివారికి చెప్పటం&nbsp;<BR>సాధ్యంకాని పని.</FONT></p>
<hr class="puTa_virupu">
<table><tr><td><a class=puTa_lanke href=puTa276.html>p276</a></td><td>p277</td><td><a class=puTa_lanke href=puTa278.html>p278</a></td></tr></table>
</div></body></html>
