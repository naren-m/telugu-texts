<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1188.html>p1188</a></td><td>p1189</td><td><a class=puTa_lanke href=puTa1190.html>p1190</a></td></tr></table>
<p><FONT FACE="SHREE900, SHREE, sans-serif" SIZE="3">365</FONT></p>
<BR>
<p><FONT FACE="SHREE900, SHREE, sans-serif" SIZE="3">విదేశాలు, స్వదేశ విషయాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">ఉన్న భారతదేశంలో కార్యరూపం ధరించటానికి సమయం పడుతుంది.’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘హిందూ సంఘానికి అనుగుణంగా ఆంగ్ల సాంఘిక శాసనాలను అవలం&nbsp;<BR>బించటం సాధ్యమవుతుందని మీ రనుకుంటున్నారా?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘పూర్తిగా మాత్రం కాదు. నా అభిప్రాయం ఏమంటే, యూరప్‌ దేశస్థుల్లో&nbsp;<BR>బాహ్యశక్తిగా వ్యక్తమయ్యే గ్రీకుల మనసుకు, హిందువుల ఆధ్యాత్మికపరతను చేరిస్తే,&nbsp;<BR>అప్పుడు భారతదేశానికి, ఆదర్శసంఘ మేర్పడుతుందని. ఉదాహరణకు - తరచూ&nbsp;<BR>వ్యర్థ ఆదర్శ ప్రసంగాల్లో మీ శక్తిని చెదరగొట్టుకోక ఆంగ్లేయులనుండి మీరు&nbsp;<BR>నేర్చుకోవలసినవి ఏమిటంటే: మీ నాయకులకు మీరు పరమ విధేయులై ఉండటం,&nbsp;<BR>మాత్సర్యాన్ని త్యాగం చేయటం, దేనికీ చలించని పట్టుదల, సుదృఢ ఆత్మవిశ్వాసం&nbsp;<BR>అనేవి. ఆంగ్లేయుడు ఒక ఉద్యమంలో తన కొక నాయకుడిని ఎన్నుకుంటే, సదా&nbsp;<BR>అతణ్ణే ఆశ్రయించి, అతనికే విధేయుడై ఉంటాడు. మరి మన భారతదేశంలో -&nbsp;<BR>ప్రతివాడూ తా నొక నాయకుడు కావాలనే ఆశిస్తుంటాడు. ఆజ్ఞలను పాలించేవాడు&nbsp;<BR>లేడు, మరొకరిని ఆజ్ఞాపించటానికి ముందుగా, తాను ఆజ్ఞావిధేయుడై ఉండటం&nbsp;<BR>ప్రతివాడూ నేర్చుకోవాలి. మన మాత్సర్యాలకు అంతం లేదు. హిందువు అయిన&nbsp;<BR>వానికి తన ప్రాముఖ్యం ఎక్కువవుతున్నకొద్దీ, అతనికి అసూయకూడా&nbsp;<BR>ఎక్కువవుతూ ఉంటుంది. ఈ అసూయ నశించి, హిందువు తన నాయకులకు&nbsp;<BR>విధేయుడు కావటం నేర్చుకుంటేతప్ప మనకు వ్యవస్థలను ఏర్పాటు చేసుకునే శక్తి&nbsp;<BR>ఏర్పడదు. మనం యిప్పుడున్నట్లే, కోరుకోవటమేగాని కొనసాగింపలేని&nbsp;<BR>అయోమయపు గుంపుగా ఉండిపోవలసి వస్తుంది. భారతదేశం యూరప్‌నుండి&nbsp;<BR>బాహ్యప్రకృతిని జయించటం నేర్చుకోవాలి; యూరప్‌ భారతదేశంనుండి&nbsp;<BR>ఆంతరప్రకృతిని జయించటం నేర్చుకోవాలి. అప్పుడు హిందువులు గానీ,&nbsp;<BR>యూరోపియన్లు గానీ ఉండరు. ఆదర్శమానవులు - బాహ్యాంతర ప్రకృతులను&nbsp;<BR>జయించిన వా రుంటారు. మానవ స్వభావంలో, ఒక పక్షాన్ని మనం&nbsp;<BR>వృద్ధిచేసుకున్నాం. వారు మరొక పక్షాన్ని అభివృద్ధి పరచుకున్నారు. ఈ రెంటి&nbsp;<BR>సమ్మేళనమే మన క్కావాలి. మన మత సాంకేతిక పదం ‘స్వాతంత్య్రం’ అనేదానికి&nbsp;<BR>నిజమైన అర్థం - భౌతిక, మానసిక, పారమార్థిక స్వాతంత్య్రమే.’’</FONT></p>
<p><FONT FACE="SHREE900, SHREE, sans-serif" SIZE="3">‘‘స్వామీ! కర్మకలాపానికి - మతానికి గల సంబంధం ఎలాంటిదీ?’’</FONT></p>
<p><FONT FACE="SHREE900, SHREE, sans-serif" SIZE="3">‘‘కర్మకలాపం మతానికి కిండర్‌ గార్డెన్‌ (ఆరంభ దశ) లాంటిది. ప్రపంచం</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇప్పుడున్న పరిస్థితిలో ఇది తప్పక అవసరమే. అయితే ప్రజలకు మనం యిచ్చే&nbsp;<BR>కర్మకలాపాలు క్రొత్తవిగా - సరిక్రొత్తవిగా కల్పితమైనవిగా ఉండాలి. మేధావులు&nbsp;<BR>కొంతమంది దీనికి పూనుకోవాలి. పాత కర్మకలాపాలను తొలగించి క్రొత్తవి&nbsp;<BR>ఏర్పాటు చేయాలి.’’</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1188.html>p1188</a></td><td>p1189</td><td><a class=puTa_lanke href=puTa1190.html>p1190</a></td></tr></table>
</div></body></html>
