<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1821.html>p1821</a></td><td>p1822</td><td><a class=puTa_lanke href=puTa1823.html>p1823</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">217</FONT></p>
<p><FONT FACE="SHREE900, SHREE, sans-serif" SIZE="3">ఏళ్లల్లో చౌబేజీ జీర్ణశక్తి తగ్గిపోయి, అతడు చూర్ణాలనే పేరుగల ఆకలి మందులను&nbsp;<BR>పుచ్చుకోవాల్సి వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">బీదలు తినటానికి ఏమీ లేక పస్తులుండి చస్తారు; ధనవంతులు పస్తులుండే&nbsp;<BR>చస్తారు - వారి భోజనం ఆహారార్హం కాదుకాబట్టి. తినే వస్తువులన్నీ - అవి ఏవైనా&nbsp;<BR>- ఆహారం కాబోదు. తిన్న తరువాత బాగా జీర్ణమై, యిమిడేదే నిజమైన ఆహారం.&nbsp;<BR>ప్రతి వస్తువుతోను - అదేదైనా - కడుపు నింపుకోవటంకంటె ఉపవాసం&nbsp;<BR>వుండటం మేలు. భక్ష్యాలమ్మే దుకాణాల్లో ఎంతో నాజూకైనవిగా ఎన్నబడే&nbsp;<BR>పదార్థాల్లో పుష్టికరమైన దొక్కటీ లేదనే చెప్పాలి. వాటిలో వుండేది విషం!&nbsp;<BR>పూర్వం ఆ హానికర పదార్థాలను ఎప్పుడో ఒక్కొక్కసారే తినేవారు. కాని&nbsp;<BR>యిప్పుడు నగరవాసులు - అందులో ముఖ్యంగా గ్రామాలనుండి వచ్చి కాపురం&nbsp;<BR>చేసేవారు - యీ విషయంలో ముఖ్యదోషులు. వీటిని వారు రోజూ తింటారు.&nbsp;<BR>వారు అజీర్ణవ్యాధి కెరయై అకాలమృత్యువు వాతబడటం చిత్రమా! నీకు ఆకలి&nbsp;<BR>ఐతే మధురభక్ష్యాలను, నేతివేపుడు పదార్థాలను రొచ్చుకాలువలో పారేసి, ఒక కాని&nbsp;<BR>బొరుగులు కొని తిను - అవి చౌకే గాక, పుష్టికరంకూడా. అన్నం, పప్పు, పొట్టు&nbsp;<BR>తియ్యని గోధుమపిండి చెపాతీలు, చేపలు, కూరగాయలు, పాలు: యీ ఆహారం&nbsp;<BR>చాలు. కాని పప్పు దక్షిణ హిందూ దేశస్థుల మాదిరి - అంటె పప్పుకట్టు (రసం)&nbsp;<BR>మాత్రం గైకొని, తక్కిన భాగం పశువులకు వెయ్యండి. కలవారు మాంసం తిన-&nbsp;<BR>వచ్చును. కాని అందులో వాయవ్యప్రాంతం వారి మాదిరి వేడిచేసే వాసనద్రవ్యాలు&nbsp;<BR>కలిపి దాన్ని జీర్ణం కాకుండా చేసుకోకూడదు. ఈ తిరుగబోత పదార్థాలు ఆహా-&nbsp;<BR>రార్హాలే కావు; వాటిని అపరిమితంగా వాడటం దురభ్యాస మూలంగానే. పప్పు&nbsp;<BR>మంచి పౌష్టికాహారమేగాని, దాన్ని జీర్ణించుకోవటం కష్టం. లేత బటానీలకట్టు&nbsp;<BR>తేలిగ్గా అరుగుతుంది, రుచిగానూ వుంటుంది. ‘ప-రీ’లో బటానీకట్టును అతి-&nbsp;<BR>ప్రియంగా చూస్తారు. ముందు బటానీలను బాగా ఉడికించి, అంబలి మాదిరి&nbsp;<BR>చేసి నీటితో కలపండి. ఈ కట్టు నిప్పుడు తీగవడబోత పాత్రగుండా - పాలు&nbsp;<BR>వడబోసే పాత్ర లాంటిది - వడబోయండి. బటానీ పొట్టంతా అప్పుడు&nbsp;<BR>పోతుంది. దీన్లో యిప్పుడు వాసనద్రవ్యాలు - పసుపు, మిరియాలు మొదలైనవి&nbsp;<BR>- చేర్చి ఒక బానలిలో కొంచెం నేతిలో వుడికించండి. రుచి, ఆరోగ్య&nbsp;<BR>కరమైన పప్పుకట్టు తయారౌతుంది. మేక తలతోనో, చేపలతోనో దీన్ని ఉడికిస్తే&nbsp;<BR>మాంసాహారుల కిది కమ్మగా వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">హిందూదేశంలో మధుమేహవ్యాధితో యిందరు పీడింపబడటానికి ముఖ్య-&nbsp;<BR>కారణం అజీర్ణమే. అక్కడక్కడ ఎవరో ఒక్కొక్కరికి మెదడుతో&nbsp;<BR>ఎక్కువగా పరిశ్రమించటంవల్ల కూడా యిది కలగటం నిజమేకాని, సామాన్యంగా</FONT></p>
<hr class="puTa_virupu">
<table><tr><td><a class=puTa_lanke href=puTa1821.html>p1821</a></td><td>p1822</td><td><a class=puTa_lanke href=puTa1823.html>p1823</a></td></tr></table>
</div></body></html>
