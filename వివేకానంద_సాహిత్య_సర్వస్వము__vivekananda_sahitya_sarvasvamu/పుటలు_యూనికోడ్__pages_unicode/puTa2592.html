<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2591.html>p2591</a></td><td>p2592</td><td><a class=puTa_lanke href=puTa2593.html>p2593</a></td></tr></table>

<p><FONT FACE="SHREE902, SHREE, sans-serif" SIZE="4">ప్రాచ్యమహిళలు</FONT></p>
<BR>

<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">సెప్టెంబర్‌ 23, 1893 నాటి ‘చికాగో డైలీ ఇంటర్‌ ఓషన్‌’లో</FONT></p>
<p><FONT FACE="SHREE902, SHREE, sans-serif" SIZE="3">ప్రచురితమైన స్వామీజీ చేసిన ఒక ప్రసంగ నివేదిక</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">స్వామి వివేకానంద ఒక ప్రత్యేక సమావేశంలో ప్రాచ్యమహిళల వర్తమాన&nbsp;<BR>భవిష్యత్తులను గురించి చర్చించాడు. ‘‘స్త్రీలపట్ల చూపబడే ప్రవర్తనే ఒక జాతి&nbsp;<BR>అభ్యుదయాన్ని సూచించే శ్రేష్ఠమైన ఉష్ణమాపకం’’ అన్నాడు. ప్రాచీన గ్రీసులో&nbsp;<BR>స్త్రీ పురుషుల స్థితిలో ఏమాత్రం భేదం వుండేదికాదు. సంపూర్ణమైన సమానత్వ&nbsp;<BR>భావం వుండేది. హైందవు డెవడూ వివాహితుడయ్యేవరకు పురోహితుడు&nbsp;<BR>కాలేడు. అవివాహితుడు కేవలం అర్ధపురుషుడే - అసంపూర్ణుడని దీని భావం.&nbsp;<BR>పరిపూర్ణ స్త్రీ అంటే పరిపూర్ణ స్వాతంత్య్రమని భావం. నేటి హైందవస్త్రీ జీవిత&nbsp;<BR>ప్రధానాదర్శం పాతివ్రత్యం. భార్య ఒక వర్తులంయొక్క కేంద్రం. దాని స్థిరత్వం&nbsp;<BR>ఆమె పాతివ్రత్యం మీద ఆధారపడి వుంటుంది. ఈ భావం పరాకాష్ఠే హిందూ&nbsp;<BR>వితంతువుల సహగమనానికి కారణమైంది. హైందవస్త్రీలు ఎంతో ఆధ్యాత్మిక&nbsp;<BR>మానసలు, మతానురక్తలు. మనం యీ సద్గుణాలను పదిలపరచి, స్త్రీల బుద్ధి-&nbsp;<BR>బలాన్ని పెంపొందించ గలిగితే భావి హైందవస్త్రీ ప్రపంచానికి ఆదర్శస్త్రీ కాగలదు.</FONT></p>
<p><FONT FACE="AdobeWoodType, Adobe, sans-serif" SIZE="4">o</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రపంచ మతమహాసభల వివరాల నివేదికలో మొదటి సంపుటం 156 వ పుట.&nbsp;<BR>‘ప్రాచ్యదేశం - స్త్రీల స్థితి’ అనే వివేకానందస్వామి ప్రసంగాన్ని గురించిన ఉల్లేఖన వుంది.&nbsp;<BR>ప్రసంగం ప్రపంచ మతమహాసభ నిర్వాహకురాండ్ర సంఘానికి అధ్యక్షురాలైన శ్రీమతి పోటర్‌&nbsp;<BR>పామర్‌చే, చికాగోలో జాక్సన్‌ వీథిలోని స్త్రీల భవనంలో ఏర్పాటు చెయ్యబడింది.</FONT></p>
<p><FONT FACE="SHREE900, SHREE, sans-serif" SIZE="3">చికాగో మతమహాసభలోనివని ప్రకటితమైన వివేకానందస్వామి ప్రసంగాలు సంపూ-&nbsp;<BR>ర్ణాలు కావనీ, ప్రత్యేకంగా సభయొక్క శాస్త్రీయ విభాగంలో చేసిన అనేక ప్రసంగాలు ప్రకటింప&nbsp;<BR>బడలేదనీ పాఠకులు తెలుసుకోగలరు. కొలంబస్‌ హాలులో బహిరంగసభ జరిగిన సమయం-&nbsp;<BR>లోనే శాస్త్రీయ విభాగాలుకూడ సమావేశమైనాయి. వాటిలో వివేకానందస్వామి యీ కింది&nbsp;<BR>విషయాల మీద ప్రసంగించాడు.</FONT></p>
<p><FONT FACE="SHREE900, SHREE, sans-serif" SIZE="3">1. సనాతన హిందూమతం, వేదాంతం - శుక్రవారం సెప్టెంబర్‌  22, 1893&nbsp;<BR>ఉదయం 10 గంటలకు.</FONT></p>
<p><FONT FACE="AdobeWoodType, Adobe, sans-serif" SIZE="3">e</FONT></p>
<BR>
<p><FONT FACE="TimesNewRoman, Times, serif" SIZE="2">1 5 6</FONT></p>
<hr class="puTa_virupu">
<table><tr><td><a class=puTa_lanke href=puTa2591.html>p2591</a></td><td>p2592</td><td><a class=puTa_lanke href=puTa2593.html>p2593</a></td></tr></table>
</div></body></html>
