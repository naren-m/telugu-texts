<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa383.html>p383</a></td><td>p384</td><td><a class=puTa_lanke href=puTa385.html>p385</a></td></tr></table>

<p><FONT FACE="SHREE900, SHREE, sans-serif" SIZE="3">వుంది? ఆశాబంధాలను విచ్ఛేదన మొనర్చి స్వస్థుడవవు; నువ్వు ఏం చేస్తున్నా&nbsp;<BR>సరే - సర్వం భగవంతుడికి అర్పించు; కాని అందులో కపటత వుండనివ్వకు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో ‘స్వస్థ’ అనే శబ్దం క్షేమాన్ని గురించి విచారించే సంద-&nbsp;<BR>ర్భంలో (నువ్వు స్వస్థుడవా, అంటె క్షేమంగా వున్నావా, సుఖంగా వున్నావా? అనే&nbsp;<BR>సందర్భంలో) వాడబడుతోంది. ‘‘నే నొక వస్తువును చూశాను’’ అని తెలిపే-&nbsp;<BR>టప్పుడు, హైందవుడు </FONT><FONT FACE="SHREE900-Italic, SHREE, sans-serif" SIZE="3">నే నొక పదార్థాన్ని</FONT><FONT FACE="SHREE900, SHREE, sans-serif" SIZE="3"> చూశానంటాడు. ఈ విశ్వం సైతం&nbsp;<BR>ఒక </FONT><FONT FACE="SHREE900-Italic, SHREE, sans-serif" SIZE="3">పదార్థమే.</FONT></p>

<p><FONT FACE="SHREE900, SHREE, sans-serif" SIZE="3">పరిణతుడైన వ్యక్తి శరీరం యంత్రం మాదిరి సత్కర్మ మొనరుస్తుంది;&nbsp;<BR>సత్కర్మను మాత్రమే ఒనర్పగలడు, ఎందుకంటె అది పరిశుద్ధం గావించబడి-&nbsp;<BR>వుంది. శరీర చక్రాన్ని దొర్లించే పూర్వకర్మ ఉరవడి అంతా మంచిదే. దుష్ట&nbsp;<BR>సంస్కారాలన్నీ భస్మం గావించబడ్డాయి.</FONT></p>

<p><FONT FACE="SHREE900, SHREE, sans-serif" SIZE="3">‘‘మేఘచ్ఛన్నంతు దుర్దినమ్‌’’ - (మేఘావృతమైన దినం దుర్దినం)</FONT></p>
<p><FONT FACE="SHREE900, SHREE, sans-serif" SIZE="3">అంటారు కాని మనం భగవంతుణ్ణి గురించి ప్రసంగించని దినమే దుర్దినం.</FONT></p>
<p><FONT FACE="SHREE900, SHREE, sans-serif" SIZE="3">పరమేశ్వరుడిపట్ల ప్రేమ మాత్రమే భక్తి. ఇతరు లెంత గొప్పవారైనా వారి-&nbsp;<BR>పట్ల ప్రేమ, భక్తి అనిపించుకోదు. పాశ్చాత్యదేశాల్లో మీరు సాకారదైవం (పెర్సనల్‌&nbsp;<BR>గాడ్‌) అనే భావనను ‘పరమేశ్వరుడు’ అనే భావన మించుతుంది. ఎవరిలోనుంచి&nbsp;<BR>యీ జగత్తు జన్మిస్తోందో, ఎవరిలో సంస్థితమైవుందో, మరల ఎవరిలో లయ-&nbsp;<BR>మందుతోందో ఆతడే ఈశ్వరుడు. ఆతడు నిత్యుడు, శుద్ధుడు, ముక్తుడు, సర్వ-&nbsp;<BR>శక్తిమంతుడు, సర్వజ్ఞుడు, దయామయుడు, గురువులకు గురువు అనిర్వచనీయ&nbsp;<BR>ప్రేమస్వరూపుడు.</FONT></p>
<p><FONT FACE="SHREE900, SHREE, sans-serif" SIZE="3">మనిషి భగవంతుణ్ణి తన బుద్ధినుంచి కల్పించుకోటం లేదు; కాని తన&nbsp;<BR>బుద్ధికి అందినంతమట్టుకే అతడు దేవుణ్ణి కాంచగలుగుతున్నాడు; తా నెరిగిన&nbsp;<BR>ఉత్తమోత్తమ కల్యాణగుణాల నన్నిటిని భగవంతుడికి ఆపాదిస్తున్నాడు. ప్రతి లక్ష-&nbsp;<BR>ణమూ పూర్ణమైన భగవత్స్వరూపమే; ఒక గుణంతో సర్వాన్ని సూచించటమే&nbsp;<BR>సగుణబ్రహ్మ భావనకు తాత్త్విక వివరణ. ఈశ్వరుడు రూపమేలేకుండా అన్ని-&nbsp;<BR>రూపాలను కలిగివున్నాడు. గుణమే లేకుండా అన్ని గుణాలు కలిగివున్నాడు.&nbsp;<BR>మానవులమైన మనం దేవుడు జీవుడు ప్రకృతి అనే తత్త్వత్రయాన్ని గ్రహించాలి,&nbsp;<BR>వేరొకరీతిలో చేయలేం.</FONT></p>
<p><FONT FACE="SHREE900, SHREE, sans-serif" SIZE="3">కాని భక్తుడికి యీ భేదాలన్నీ అర్థంలేని ప్రలాపాలు. తర్కాన్ని యిసు-</FONT></p>
<hr class="puTa_virupu">
<table><tr><td><a class=puTa_lanke href=puTa383.html>p383</a></td><td>p384</td><td><a class=puTa_lanke href=puTa385.html>p385</a></td></tr></table>
</div></body></html>
