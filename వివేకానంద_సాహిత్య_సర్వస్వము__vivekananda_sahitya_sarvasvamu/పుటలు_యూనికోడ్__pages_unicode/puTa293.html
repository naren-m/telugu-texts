<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa292.html>p292</a></td><td>p293</td><td><a class=puTa_lanke href=puTa294.html>p294</a></td></tr></table>
<p><FONT FACE="SHREE902, SHREE, sans-serif" SIZE="4">బాహ్యారాధనం</FONT></p>
<BR>
<p><FONT FACE="SHREE902, SHREE, sans-serif" SIZE="3">(శాన్‌ఫ్రాన్సిస్కోలో 1900వ సం।। ఏప్రెల్‌ 10వ తేదీన స్వామీజీ చేసిన&nbsp;<BR>ప్రసంగం)</FONT></p>
<p><FONT FACE="SHREE900, SHREE, sans-serif" SIZE="3">యూదుల చరిత్రా, భావోద్యమమూ, పురోహితులు ప్రవక్తలు అనే&nbsp;<BR>రెండు రీతుల ఉపాధ్యాయుల ప్రబోధంవల్ల ఉత్పన్నమయినవని మీలో బైబిల్‌ చది-&nbsp;<BR>విన వారంతా ఎరుగుదురు. పురోహితులు ప్రాచీన ఆచార సంప్రదాయాలను పరి-&nbsp;<BR>రక్షించాలని పట్టుపట్టినవారు; ప్రవక్తలు పురోభివృద్ధిపై దృష్టి నిలిపినవారు.&nbsp;<BR>మొదటి తెగవారి ప్రబోధంవల్ల ప్రాచీన కర్మకాండా, సంస్కార పరంపరా స్థిరమై&nbsp;<BR>వుంటుంది. బాహ్యాచరణమే తన పాణింధమాన్ని మోగిస్తూంటుంది.&nbsp;<BR>ఈ దృశ్యం ప్రతిదేశంలోను, ప్రతిమతంలోను పరిఢవిల్లుతూనే వుంటుంది. తరు-&nbsp;<BR>వాత భవిష్యత్‌ ద్రష్టలైన మహనీయులు నూతన దార్శనిక శక్తితో వెలసేవారు గోచ-&nbsp;<BR>రిస్తారు. వారు నూతన దృక్పథం కలిగి నూతనాశయాలను బోధిస్తారు; నూతన&nbsp;<BR>భావాలను వ్యక్తీకరిస్తారు. సమాజానికి వారు నూతనోత్తేజాన్ని కలిగిస్తారు. కొన్ని&nbsp;<BR>వంశపరంపరలు గడిచేటప్పటికి అనుయాయులు తమ ఆచార్యుల అడుగు&nbsp;<BR>జాడలే తమ శరణ్యమని విశ్వసించి, గురు ప్రబోధితాలైన భావన&nbsp;<BR>లను తప్ప మరే భావాలను తమ అంతరంగాలలో చొరనివ్వరు. ఈ తరంలో&nbsp;<BR>విశాలదృక్పథం కలిగి విశాలహృదయంతో అగ్రేసరులయిన బోధకులు కొద్ది సంవ-&nbsp;<BR>త్సరాలలో చలనం అపేక్షించక, సంకుచిత దృష్టితో మెలగే పురోహితు&nbsp;<BR>లవుతారు. నిన్న పురోభివృద్ధికై చెవికోసుకొన్న విద్వాంసులు నేడు అగ్రేసరు&nbsp;<BR>డయిన వ్యక్తి ముందంజను నిరోధించటానికై ప్రయత్నిస్తారు. తాము చేరుకొన్న&nbsp;<BR>గమ్యాన్ని దాటి ఎవ్వరిని వారు ముందుకు పోనివ్వరు. స్థితిగతులు వున్న&nbsp;<BR>చోటే వుండనివ్వుగాక అని వారు నొక్కిచెబుతారు. నిలుకడలోనే వారికి సంతృప్తి&nbsp;<BR>కలుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రతి దేశ హృదయాన తలసూపే ఆధ్యాత్మికాశయాల ప్రభావం వివిధమత&nbsp;<BR>విధానాలలోను వ్యక్తమవుతుంది.... నియమాలు, గ్రంథాలు, అంగన్యాసాలు -&nbsp;<BR>నిలవటం, కూర్చోటం - ఇవన్నీ ఒకేరీతి పూజావిధానంలోని ఆచరణాలు.&nbsp;<BR>ఆధ్యాత్మిక ఆరాధనం స్థూలరూపంలో వ్యక్తమయ్యేటప్పుడు బహుసంఖ్యాకు-&nbsp;<BR>లలో వ్యాప్తమవుతుంది. పరమాత్మ భావన ఎరిగి, అవాఙ్మానసగోచరుడైన బ్రహ్మ-&nbsp;<BR>తత్త్వాన్ని గురించి ప్రార్థన చేసేవారు మానవులోకంలో అరుదు. అనేకులకు యీ&nbsp;<BR>రీతి ఆరాధనం అసాధ్యమైనది. ఇకముందు ఎన్నడైనా యిది సాధ్యమో కాదో&nbsp;<BR>తెలుపలేను. ఈ నగరంలో భగవంతుణ్ణి యీ విధంగా ఆరాధించేవారు ఎన్నివేల</FONT></p>
<p><FONT FACE="ITCBookmanSWA,Bold, ITCBookman, sans-serif" SIZE="2"><B>285</B></FONT></p>
<hr class="puTa_virupu">
<table><tr><td><a class=puTa_lanke href=puTa292.html>p292</a></td><td>p293</td><td><a class=puTa_lanke href=puTa294.html>p294</a></td></tr></table>
</div></body></html>
