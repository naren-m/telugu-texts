<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1332.html>p1332</a></td><td>p1333</td><td><a class=puTa_lanke href=puTa1334.html>p1334</a></td></tr></table>
<p><FONT FACE="SHREE900, SHREE, sans-serif" SIZE="3">104 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">వేదమూలంగా కలిగింది. జ్ఞానమనబడేదంతా వేదాల్లో ఉంది. అందలి ప్రతి&nbsp;<BR>వాక్కు పవిత్రం, నిత్యం; ఆత్మలాగా నిత్యం, ఆద్యంతరహితం. సృష్టికర్త భావ-&nbsp;<BR>మంతా, ఈ గ్రంథంలో ఉందనవచ్చు.’’ వేదం ఈ దృష్టితో ఆదరింపబడు-&nbsp;<BR>తుంది. ఒక కార్యం నీతిరహితమని అనడం ఎందుకు? వేదాలు అలా చెప్పాయి&nbsp;<BR>కాబట్టి; ఇట్లుండీ ఈ ఋషులు వేదాధ్యయనం ఎంత చేసినా, పరమసత్యం&nbsp;<BR>తెలియరాదన్నారు. ఎంత సాహసం! ‘‘ఈ పరమాత్ముడెవని యెడల సంప్రీతు-&nbsp;<BR>డవుతాడో ఆ మానవుని కతడు సాక్షాత్కరించుకొంటాడు.’’ అయితే అతనికి&nbsp;<BR>పక్షపాతముంటుందా? అనే ఆక్షేపణ రావచ్చునని యముడిలా విశదీక&nbsp;<BR>రిస్తున్నాడు. ‘‘దుశ్చరితులకు, అశాంత మానసులకు సత్యజ్యోతి ఎన్నటికీ గోచ-&nbsp;<BR>రింపదు. ఇంద్రియనిగ్రహాన్ని త్రికరణశుద్ధినీ, సత్యసందీప్త హృదయం కలవానికి&nbsp;<BR>నిర్దుష్ట కర్తవ్య నిర్వహణంలో సిద్ధహస్తుడైన వానికి, సాధన చేసేవానికి మాత్రమే&nbsp;<BR>ఈ ఆత్మ సాక్షాత్కరిస్తుంది.’’</FONT></p>
<p><FONT FACE="SHREE900, SHREE, sans-serif" SIZE="3">ఈ చక్కని ఉపమానాన్ని చూడండి. ఆత్మను రథి (రథముపై ఎక్కి వెళ్ళే-&nbsp;<BR>వాడు) గాను, శరీరాన్ని రథముగాను, బుద్ధిని సారథిగాను, మనస్సును పగ్గములు&nbsp;<BR>గాను, ఇంద్రియాలను గుర్రాలుగాను భావించుకోండి. ఎవని గుర్రాలు బాగా&nbsp;<BR>వశమై ఉంటాయో, ఎవని పగ్గాలు దృఢములై సారథి (బుద్ధి) చేతికి బాగా&nbsp;<BR>స్వాధీనమై ఉంటాయో, వాడు గమ్యమైన విశ్వాత్మ పదం చేరుతాడు. కానీ ఎవని&nbsp;<BR>గుర్రాలు (ఇంద్రియాలు) వశంకావో, ఎవని పగ్గాలు (మనస్సు) చక్కగా నడుప&nbsp;<BR>బడుట లేదో వాడు నశిస్తాడు. సర్వభూతములలో నిగూఢమై ఉండే ఆత్మ,&nbsp;<BR>ఇంద్రియదృష్టికి ప్రకాశింపదు. నిర్మలం, తీక్షణం అయిన బుద్ధికలిగిన సూక్ష్మ-&nbsp;<BR>దర్శులకు మాత్రమే అది గోచరిస్తుంది. శబ్ద, స్పర్శ, రూప, రస, గంధాల&nbsp;<BR>కతీతమై, అవ్యయమై, నిత్యమై, అనాద్యనంతమై ప్రకృతికికూడ అతీతమై ఉండే&nbsp;<BR>ధ్రువ పదార్థాన్ని ఎవడు సాక్షాత్కరించుకొంటాడో వాడు, మృత్యుముఖంనుండి&nbsp;<BR>విమోచనం పొందుతాడు. కాని ఇది మిక్కిలి కష్టభూయిష్టమైన మార్గం. అది&nbsp;<BR>కత్తి అంచుపై నడుచుట వంటిది. మిక్కిలి దూరం, అపాయకరం. కాని నడుం-&nbsp;<BR>కట్టి ముందంజ వేయండి. ఉస్సురుస్సురనకండి. నిరుత్సాహం చెందకండి.&nbsp;<BR>లెండి, నిదురనుండి మేల్కొనండి. గమ్యం లభించే వరకు ఆగకండి.</FONT></p>
<p><FONT FACE="SHREE900, SHREE, sans-serif" SIZE="3">అపరోక్షానుభూతే ఉపనిషత్తులన్నిటిలోగల కేంద్ర భావం. ఎన్నో&nbsp;<BR>సమస్యలు మనలను - ముఖ్యంగా ఆధునికకాలం వారిని, - ఎదుర్కొంటూ&nbsp;<BR>వుంటాయి. ‘‘ఇది ఎలా ఉపయోగకరం?’’ అనే ప్రశ్న, ఇప్పుడు ప్రతి&nbsp;<BR>విషయాన్ని గూర్చి, బయలుదేరుతూంటుంది. ఇతర ప్రశ్నలుకూడ&nbsp;<BR>ఎన్నో ఉంటాయి. ఈ ప్రశ్నలను పరిష్కరించడంలో, మన జీవితాన ఇప్పటికి</FONT></p>
<hr class="puTa_virupu">
<table><tr><td><a class=puTa_lanke href=puTa1332.html>p1332</a></td><td>p1333</td><td><a class=puTa_lanke href=puTa1334.html>p1334</a></td></tr></table>
</div></body></html>
