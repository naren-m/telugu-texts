<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa24.html>p24</a></td><td>p25</td><td><a class=puTa_lanke href=puTa26.html>p26</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానందస్వామి జీవిత సంగ్రహం</FONT></p>

<p><FONT FACE="SHREE900, SHREE, sans-serif" SIZE="3">టమూ, ఐహికాముష్మిక శ్రేయానికై ఈ ధర్మాల నాచరింప పరులకు తోడ్పడ-&nbsp;<BR>టమూ ఈ సంఘోద్దేశం.</FONT></p>
<p><FONT FACE="SHREE900, SHREE, sans-serif" SIZE="3">సర్వమత సామరస్య మొనగూర్చటానికై శ్రీరామకృష్ణులు నెలకొల్పిన&nbsp;<BR>మహోద్యమాన్ని సక్రమమార్గంలో నిర్వహించటం ఈ సంఘ కర్తవ్యం.</FONT></p>
<p><FONT FACE="SHREE900, SHREE, sans-serif" SIZE="3">జనులకు ఐహికాముష్మిక శ్రేయోదాయాలైన విద్యలు నేర్పుటకు తగిన శిక్ష-&nbsp;<BR>కులను సిద్ధంచేయటం, కళలను, పరిశ్రమలను వృద్ధిచేయటం, శ్రీరామకృష్ణుల&nbsp;<BR>జీవితంలో స్పష్టీకరించబడిన రీతిని వేదాంతాది మతాభిప్రాయాలను జన&nbsp;<BR>సామాన్యానికి అందజేయటం - ఇవి సంఘ కార్యనిర్వహణ మార్గాలు.</FONT></p>
<p><FONT FACE="SHREE900, SHREE, sans-serif" SIZE="3">సన్యాసులకూ, సంఘకార్యాలలో పాల్గొనే తదితరులకూ వలసిన శిక్షణ&nbsp;<BR>గరపుటకై దేశం వివిధ రాష్ట్రాలలో మఠములూ, ఆశ్రమాలూ స్థాపింపబడాలి.</FONT></p>
<p><FONT FACE="SHREE900, SHREE, sans-serif" SIZE="3">విదేశాలకూ, భారతదేశానికీ సన్నిహిత సంబంధ మేర్పరచి, సమరస&nbsp;<BR>భావాన్ని పెంపొందించటానికై కృషిచేయాలి.</FONT></p>
<p><FONT FACE="SHREE900, SHREE, sans-serif" SIZE="3">సంఘాశయాలతో ఏకీభవించే వార లెవ్వరైనా సభ్యులుగా ఉండవచ్చును.</FONT></p>
<p><FONT FACE="SHREE902, SHREE, sans-serif" SIZE="3">ఉత్తరదేశ పర్యటన</FONT></p>
<BR>
<p><FONT FACE="SHREE900, SHREE, sans-serif" SIZE="3">పాశ్చాత్యంనుంచి తిరిగి వచ్చాక దేశజాగృతికై అమానుషిక పరిశ్రమ చేయ-&nbsp;<BR>వలసి వచ్చినది స్వాములకు. పాశ్చాత్యజనులకు వారు వేదాంతమూర్తులుగా&nbsp;<BR>కన్పించారు. కాని భారతదేశం తిరిగివచ్చిన తర్వాత వీరే మూర్తీభవించిన దేశ-&nbsp;<BR>భక్తిగా కన్పించారు. వారిని చూచిన వారిలో, వారితో మాట్లాడిన వారిలో, వారి&nbsp;<BR>సందేశామృతాన్ని గ్రోలిన వారిలో దైవభక్తితో తుల్యమైన దేశభక్తి పెల్లుబుక&nbsp;<BR>సాగింది. కలకత్తా చేరేవరకు తన సంకల్పశక్తితో పనిచేశారు. కాని వారి ఆరోగ్యం&nbsp;<BR>చాలా దెబ్బతింది. కనుక వైద్యుల, భక్తుల సలహా ననుసరించి కొంచెం విశ్రాంతి,&nbsp;<BR>స్వస్థతకోసం వారు శీతలప్రదేశమైన ఆల్మోరాకు ప్రయాణమయ్యారు. కొన్ని-&nbsp;<BR>రోజు లిక్కడుండేసరికి విశ్రాంతి చిక్కి వారి స్వాస్థ్యం ఒకింత మేలైంది. ఇంతలో&nbsp;<BR>ఉత్తరభారతపు ఎన్నో నగరాలనుంచి వారికి ఆహ్వానాలు రాసాగాయి. స్వాములు-&nbsp;<BR>కూడా వీటి నంగీకరించ దల్చారు.</FONT></p>
<p><FONT FACE="SHREE900, SHREE, sans-serif" SIZE="3">ఆల్మోరానుంచి బారిల్లి, అమృతసరం, కాశ్మీరం, లాహోర్‌, ఆళ్వార్‌&nbsp;<BR>నగరాలను దర్శించి తమ అమృతసందేశంతో దేశవాసులను మహోత్సాహితులను&nbsp;<BR>చేశారు. లాహోర్‌లో స్వాములచే ఉత్సాహితుడై తీర్థారాం అనే కళాశాలోపాధ్యా-&nbsp;<BR>యుడు సన్న్యసించి ‘రామతీర్థ’ నామంతో వేదాంతప్రచారం చేశాడు. తర్వాత తన&nbsp;<BR>ప్రియశిష్యుని ఆహ్వానంపై ఖేత్రీని చేరి, కొన్ని రోజులక్కడుండి మళ్లీ&nbsp;<BR>మఠానికి తిరిగి వచ్చారు స్వాములు.</FONT></p>
<hr class="puTa_virupu">
<table><tr><td><a class=puTa_lanke href=puTa24.html>p24</a></td><td>p25</td><td><a class=puTa_lanke href=puTa26.html>p26</a></td></tr></table>
</div></body></html>
