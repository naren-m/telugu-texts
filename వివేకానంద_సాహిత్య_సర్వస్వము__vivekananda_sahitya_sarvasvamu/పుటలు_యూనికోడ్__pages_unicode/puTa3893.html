<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3892.html>p3892</a></td><td>p3893</td><td><a class=puTa_lanke href=puTa3894.html>p3894</a></td></tr></table>

<p><FONT FACE="TimesNewRoman, Times, serif" SIZE="2">2 6 6</FONT></p>
<p><FONT FACE="SHREE900, SHREE, sans-serif" SIZE="3">తయారుచేయబడ్డ కొన్ని వందలమంది మనుషులు మాత్రమే - అంతకంటే&nbsp;<BR>వేరేమీ కాదు. 12 వ శతాబ్దపు ‘ఫెరిష్ట’ అనే మహమ్మదీయ చరిత్రకారుని ప్రకారం&nbsp;<BR>అప్పుడు భారతదేశంలోని హిందువుల జనాభా 60 కోట్లు. కాని యిప్పుడుంది&nbsp;<BR>ఇరవైకోట్లకంటె తక్కువ.</FONT></p>
<p><FONT FACE="SHREE900, SHREE, sans-serif" SIZE="3">ఇంగ్లీష్‌వారు ఈ దేశాన్ని జయించటానికి పోరాటాలు సాగించిననాటి&nbsp;<BR>అరాచకంవల్లా, 1857, 1858 సంవత్సరాల్లో ఆంగ్లేయులు కొనసాగించిన&nbsp;<BR>దారుణహత్యలవల్లా, ఆంగ్లేయ పరిపాలనా ఫలితంగా సంభవించిన దుర్భర&nbsp;<BR>క్షామాలవల్లా కోట్ల జననష్టాలు సంభవించినా - (స్వదేశీ రాజుల పరిపాలనల్లో&nbsp;<BR>క్షామ మెన్నడూ సంభవించలేదు) (ఈ దేశంలో) జనుల సంఖ్య బాగానే వృద్ధి&nbsp;<BR>చెందింది. కాని, ఆ అభివృద్ధి, మహమ్మదీయ పరిపాలనకు ముందు భారతదేశం&nbsp;<BR>స్వతంత్రంగా ఉన్నప్పుడు కలిగినంత వృద్ధి చెందలేదు. భారతదేశ ప్రజల కాయ-&nbsp;<BR>కష్టాలను, వారు గావించిన ఉత్పత్తి, వారివద్దనుండి హరించివేయబడకుంటే -&nbsp;<BR>అవి ఇప్పుడు ఇండియాలో ఉన్నవారికి ఐదురెట్ల జనాభానైనా మరింత సుఖ&nbsp;<BR>సంపదలతో పోషించగలదు.</FONT></p>
<p><FONT FACE="SHREE900, SHREE, sans-serif" SIZE="3">ప్రస్తుత పరిస్థితి ఇది - విద్యకూడ వ్యాప్తి చెందటానికి అనుమతింప&nbsp;<BR>బడదు. పత్రికల స్వాతంత్య్రం ఇదివరకే హరింపబడింది. (మేం అంతకు&nbsp;<BR>పూర్వమే నిరాయుధులుగా చేయబడినాంలే) కొన్ని సంవత్సరాలు వారికి ఇవ్వ-&nbsp;<BR>బడిన, అణుమాత్రమైన, స్వపరిపాలనకూడ శీఘ్రకాలంలోనే లాగివేయబడింది.&nbsp;<BR>ముందేమి జరుగుతుందా అని కాచుకొని ఉన్నాం. అమాయకమైన కొన్ని&nbsp;<BR>విమర్శనావాక్యాలు రాసినందుకే కొందరికి ఆమరణాంత ద్వీపాంతరవాస శిక్ష&nbsp;<BR>విధింపబడింది. విచారణ చేయబడకుండానే మరికొందరు కారాగారంలో ఉంచ-&nbsp;<BR>బడ్డారు. ఎప్పుడు ఎవరి తల తీయబడుతుందో ఎవ్వరికీ తెలియదు.</FONT></p>
<p><FONT FACE="SHREE900, SHREE, sans-serif" SIZE="3">కొన్ని సంవత్సరాలుగా భారతదేశంలో భయమే రాజ్యం చేస్తూన్నది.&nbsp;<BR>ఆంగ్లేయ భటులు మా పురుషులను చంపేస్తున్నారు; స్త్రీలపై అత్యాచారాలు&nbsp;<BR>జరుపుతున్నారు. ఆ విధంగా చేసినందుకు ఆ యోధులను వారి యిళ్లకు, మా&nbsp;<BR>ఖర్చులతో ఫించన్లు యిచ్చి, ప్రయాణ ఖర్చులిచ్చి పంపుతున్నారు. మేం భయం-&nbsp;<BR>కరమైన అంధకారంలో పడివున్నాం. భగవంతు డెక్కడున్నాడో? మేరీ నువ్వు&nbsp;<BR>ఆశావాదివిగా ఉండవచ్చును. కాని నే నుండగలనా? ఒక వేళ నువ్వు ఈ ఉత్తరాన్ని&nbsp;<BR>ప్రచురించావనుకో, అప్పుడు భారతదేశంలో చేసిన శాసనం నన్ను యిక్కడి-&nbsp;<BR>నుండి భారతదేశానికి ఈడ్చుకొనివెళ్లి, విచారణ ఏమీ లేకుండానే నన్ను చంపేయ&nbsp;<BR>టానికి ఆంగ్లేయ ప్రభుత్వానికి అనుమతి ఇస్తూంది. మేం క్రైస్తవులం కాదు&nbsp;<BR>కాబట్టి, మీ క్రైస్తవ ప్రభుత్వాలన్నీ సంతోషిస్తాయని నాకు తెలుసు. ఆశావాది</FONT></p>
<hr class="puTa_virupu">
<table><tr><td><a class=puTa_lanke href=puTa3892.html>p3892</a></td><td>p3893</td><td><a class=puTa_lanke href=puTa3894.html>p3894</a></td></tr></table>
</div></body></html>
