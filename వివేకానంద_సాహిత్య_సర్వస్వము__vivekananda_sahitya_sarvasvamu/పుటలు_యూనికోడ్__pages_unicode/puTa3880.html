<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3879.html>p3879</a></td><td>p3880</td><td><a class=puTa_lanke href=puTa3881.html>p3881</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">2 5 3</FONT></p>
<p><FONT FACE="SHREE900, SHREE, sans-serif" SIZE="3">నిశ్చయం.</FONT></p>
<p><FONT FACE="SHREE900, SHREE, sans-serif" SIZE="3">‘ఆల్బర్టా’ ఎలా ఉంది? ఆ వృద్ధులు, మిగతావారో? ప్రియమైన శ్రీమతి&nbsp;<BR>‘చెర్‌ రాబిట్‌’ వద్దనుండి చక్కని ఉత్తరం వచ్చింది. ఆమె లండన్‌లో మమ్మల్ని&nbsp;<BR>కలుసుకోలేకపోయింది. మేం అక్కడికి చేరేలోపలే ఆమె ప్రయాణమైపోయింది.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ హాయిగా, వెచ్చగా ఉంది; ఎక్కువగానే వున్నదంటున్నారు. నేను&nbsp;<BR>ప్రస్తుతం శూన్యవాదినైనాను. ఏమీలేదని అంటూ శూన్యమని నమ్ముతున్నాను.&nbsp;<BR>ప్రణాళికలు లేవు. ముందాలోచనలు లేవు, ప్రయత్నాలు లేవు. పరిపూర్ణమైన&nbsp;<BR>స్వేచ్ఛ మంచిది. జో నిన్ను గురించిగాని, ఆ ‘గో దేవతను’ గురించిగాని ఓడలో&nbsp;<BR>విమర్శిస్తే ‘మార్గో’ ఎప్పుడూ నీ తరఫునే వాదించింది. పాపం. ఒట్టి అమాయకు&nbsp;<BR>రాలు. ఆమెకేమీ తెలియదు? పర్యవసాన మేమంటే, జో! నువ్వు లేవుకాబట్టి&nbsp;<BR>లండన్‌లో పని యేమీ ఉండదు. నువ్వు నా అదృష్టం అనిపిస్తున్నావు. ఓ వృద్ధ&nbsp;<BR>మహిళా! నడుం బిగించు. ఈ కర్మ నెవ్వరూ తప్పించుకోలేరు. ఈ సముద్ర-&nbsp;<BR>యానంవల్ల నేను ఎన్నో సంవత్సరాలు చిన్నవాణ్ణైనాను. నా గుండె అదిరినప్పుడు&nbsp;<BR>మాత్రమే నా వయస్సు కన్పిస్తూంది. ఈ ఎముకల చికిత్స అంటే ఏమిటి? నన్ను&nbsp;<BR>నయం చేయటానికి నా పక్క ఎముకలు ఒకటో, రెండో కోసేస్తారా? నా కిష్టం&nbsp;<BR>లేదు ... నా పక్క ఎముకలనుండి ఏమీ తయారుచేయకూడదు. నిశ్చయం.&nbsp;<BR>ఏమైనా నా పక్క ఎముకలను గుర్తుపట్టటం అతి సులభం కాదు. నా ఎముకలు&nbsp;<BR>గంగానదిలో పగడాలుగా తయారవటానికి విభజింపబడి ఉన్నాయి. నువ్వు ప్రతి-&nbsp;<BR>రోజు ఒక పాఠం చెబితే నేను ‘ఫ్రెంచ్‌’ చదువుతాను. కాని వ్యాకరణం మాత్రం-&nbsp;<BR>కూడదు. కేవలం నేను చదువుతూపోతే నువ్వు దాన్ని ఇంగ్లీషులో వివరిస్తావు.&nbsp;<BR>అభేదానందునికి నా ప్రేమ నందించి, తురీయానందునికై సిద్ధపడి ఉండమని&nbsp;<BR>చెప్పు. నేను అతనితోకూడ వెళతాను. త్వరగా జాబు రాయి. ప్రేమతో,</FONT></p>
<p><FONT FACE="SHREE900, SHREE, sans-serif" SIZE="3">మీ వివేకానంద.</FONT></p>
<p><FONT FACE="TimesNewRoman, Times, serif" SIZE="3">4 8 5</FONT></p>
<BR>
<p><FONT FACE="SHREE902, SHREE, sans-serif" SIZE="3">(కుమారి మేరీ హాల్‌బాయిష్టర్‌)</FONT></p>
<BR>
<p><FONT FACE="TimesNewRoman, Times, serif" SIZE="2">C/</FONT><FONT FACE="TimesNewRoman, Times, serif" SIZE="3">o </FONT><FONT FACE="SHREE900, SHREE, sans-serif" SIZE="3">కుమారి నోబెల్‌,</FONT></p>
<p><FONT FACE="SHREE900, SHREE, sans-serif" SIZE="3">21-ఎ, హైస్ట్రీట్‌, వింబుల్డన్‌,</FONT></p>
<p><FONT FACE="SHREE900, SHREE, sans-serif" SIZE="3">ఆగస్ట్‌, 1899.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన మేరీ,</FONT></p>
<p><FONT FACE="SHREE900, SHREE, sans-serif" SIZE="3">నేను మరొకసారి లండన్‌ చేరాను. ఈసారి తొందరలేదు. అటుయిటు&nbsp;<BR>తిరుగు ప్రయాణాలు లేవు. ఒక మూల ప్రశాంతంగా కూర్చొని ఉన్నాను.&nbsp;<BR>మొదటి అవకాశం చిక్కిన తక్షణమే అమెరికా సంయుక్త రాష్ట్రాలకు బైలుదేరాలని</FONT></p>
<hr class="puTa_virupu">
<table><tr><td><a class=puTa_lanke href=puTa3879.html>p3879</a></td><td>p3880</td><td><a class=puTa_lanke href=puTa3881.html>p3881</a></td></tr></table>
</div></body></html>
