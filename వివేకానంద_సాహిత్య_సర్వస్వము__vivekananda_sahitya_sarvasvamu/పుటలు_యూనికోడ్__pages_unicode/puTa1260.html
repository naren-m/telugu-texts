<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1259.html>p1259</a></td><td>p1260</td><td><a class=puTa_lanke href=puTa1261.html>p1261</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మాయ, భ్రాంతి</FONT></p>
<p><FONT FACE="SHREE900, SHREE, sans-serif" SIZE="3">31</FONT></p>
<p><FONT FACE="SHREE900, SHREE, sans-serif" SIZE="3">విశాలభావమయములు, వస్తు సాధారణ ధర్మ ప్రతిపాదకాలు, అయిన&nbsp;<BR>మూల తత్త్వాలను నిబంధించడంలో, ఈ వేదకాలపు తత్త్వ విచారపరులు చూపిన&nbsp;<BR>ధైర్యసాహసాలు అపారమైనవి. బాహ్య ప్రపంచ విచారమూలంగా, వారు చేసిన&nbsp;<BR>విశ్వరహస్య విభేదనం, సాధ్యమైనంత వరకు సంతృప్తికరమే. కాని, మూలతత్త్వమే&nbsp;<BR>అసమర్థమై ఉన్నప్పుడు, ఆధునిక భౌతిక శాస్త్రజ్ఞులు చేసే, దాని స్వల్పాంశ పరి-&nbsp;<BR>శీలనం, సమస్యాపరిష్కారానికి ఎలా ఉపకరిస్తాయి? ఆకాశ పదార్థ&nbsp;<BR>వాదాన్ని మూలాధారంగా చేసికొని పురాతన కాలపు తత్త్వ విచారపరులు విశ్వర-&nbsp;<BR>హస్యాన్ని భేదింపజాలకపోయారు. ఇప్పుడు అదే మూలతత్త్వాన్ని, సూక్ష్మాంశ&nbsp;<BR>విస్తరణం చేసి పరిశీలించడంవల్ల ఆ రహస్యాన్ని భేదింపవచ్చుననడం వెర్రికదా?&nbsp;<BR>సర్వవ్యాప్తమగు జీవశక్తిని గూర్చిన విచారణంకూడ ఇలాంటిదే. మూలభావమే&nbsp;<BR>సమస్యా పరిష్కారానికి అసమర్థమై ఉన్నప్పుడు, తత్సూక్ష్మాంశ విచారణం,&nbsp;<BR>ఎలా సమర్థమవుతుంది? ఇంతకు నేను చెప్పవచ్చిందేమంటే, మూలతత్త్వ&nbsp;<BR>విచారణంలో హిందువులు అత్యంత ధీరత చూపారు. ఆధునికుల ధీరతకది&nbsp;<BR>తీసిపోదుకదా? కొన్ని సందర్భాల్లో ఎంతో ఎక్కువ (గొప్పది) కూడా! వారు ఏర్ప-&nbsp;<BR>రచిన సర్వసాధారణీకరణ సిద్ధాంతాలు కొన్ని అత్యద్భుతాలు. అత్యంత&nbsp;<BR>విపులాన్వయాలు. (మానవుని బుద్ధికి అంతకన్న ఉన్నతమైన ఊహలు అందవు)&nbsp;<BR>ఊహౌన్నత్యంలో మానవుని బుద్ధి అంతకన్న పైకెగయలేదు. వారి భావాలు&nbsp;<BR>కొన్ని, ఇంకా సిద్ధాంత రూపాన్ని పొందలేదు. కాని అవి ఆధునిక భౌతిక&nbsp;<BR>శాస్త్రజ్ఞులకు ఇంకా చర్చనీయాంశాలుగానైనా స్ఫురింపలేదు. ఉదాహరణం -&nbsp;<BR>ఆకాశపదార్థాన్ని ప్రతిపాదించిన తర్వాత వారింకా అగాధ పరిశీలనచేసి, మనస్సు-&nbsp;<BR>కూడా సూక్ష్మతరమైన ఆకాశపదార్థమే అని నిర్ణయించారు. అటు తర్వాత, ఇంకా&nbsp;<BR>లోతుకు దిగి, మనస్సుకన్నా సూక్ష్మతరమైన ఆకాశపదార్థంకూడ ఒకటి ఉందని&nbsp;<BR>కనిపెట్టిరి. కాని సమస్య ఇంకా పరిష్కృతం కాలేదు. బాహ్య ప్రపంచ పరిజ్ఞానం&nbsp;<BR>ఎంత అభివృద్ధి చెందినా, మూలసమస్య అట్లే నిలిచి వుంది. భౌతిక&nbsp;<BR>శాస్త్రజ్ఞుడు ఇందువల్ల నిరుత్సాహపడక ఇలా అంటాడు: ‘‘ఇప్పుడిప్పుడే కదా,&nbsp;<BR>మనకు కొంచెం కొంచెంగా విషయం తెలిసివస్తోంది? కొన్ని వేల సంవత్సరాలు&nbsp;<BR>ఆగండి. పరిష్కారమార్గం లభిస్తుంది.’’ వేదాంతి ఇందుకేమాత్రమూ&nbsp;<BR>ఒప్పుకోడు. మనస్సు పరిమిత వస్తువనీ, దేశకాల నిమిత్తములను దాటి దానికి&nbsp;<BR>ప్రచారం లేదనీ, అతనికి నిస్సంశయంగా తెలుసు. మనిషి తనలోనుండి బయటికి&nbsp;<BR>దుముకజాలనట్లే, కాలనిమిత్తములు గీచిన పరిధిని దాటి అతడు పోజాలడు.&nbsp;<BR>ఇక దేశకాల నిమిత్తములు ఎలా ఉత్పన్నాలైనాయన్న విషయాన్ని అతడెలా&nbsp;<BR>పరిశీలింప గలుగుతాడు? ఆ పరిశీలన ప్రయత్నాలన్నీకూడ వాటి విధుల</FONT></p>
<hr class="puTa_virupu">
<table><tr><td><a class=puTa_lanke href=puTa1259.html>p1259</a></td><td>p1260</td><td><a class=puTa_lanke href=puTa1261.html>p1261</a></td></tr></table>
</div></body></html>
