<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3477.html>p3477</a></td><td>p3478</td><td><a class=puTa_lanke href=puTa3479.html>p3479</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>^ </FONT></p>
<p><FONT FACE="SHREE900, SHREE, sans-serif" SIZE="3">వర్తనుడుగానే వుంటాడు. అతనిలోని ప్రేమ అతణ్ణి ఆవిధంగా వుండేట్లు&nbsp;<BR>చేస్తుంది. మతం ఎవరికి వ్యాపారంగా వుంటుందో అలాంటివారు మతంలో&nbsp;<BR>కూడ - పోటీని, స్పర్థను, లౌకికమైన స్వార్థపర విధానాలను - చొప్పించి&nbsp;<BR>సంకుచిత వర్తనులుగాను, కలహప్రియులుగాను తయారౌతారు.</FONT></p>
<p><FONT FACE="SHREE900, SHREE, sans-serif" SIZE="3">సదా భ్రాతృప్రేమలో,</FONT></p>
<p><FONT FACE="SHREE900, SHREE, sans-serif" SIZE="3">మీ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>  </sup>^ </FONT></p>
<BR>
<p><FONT FACE="SHREE902, SHREE, sans-serif" SIZE="3">(అలసింగ పెరుమాళ్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">అమెరికా, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన అలసింగా,</FONT></p>
<p><FONT FACE="SHREE900, SHREE, sans-serif" SIZE="3">పాతకథను చెబుతాను విను. ఒకసోమరిపోతు రోడ్డువెంట తిరుగుతూ ఒక&nbsp;<BR>యింటి అరుగుమీద కూర్చున్న ఒక వృద్ధుణ్ణి చూసి ఫలానా గ్రామం ఎక్కడుందో&nbsp;<BR>తెలుసుకోటానికి నిలబడ్డాడు. ఆ వృద్ధుణ్ణి ‘‘అయ్యా ఫలానా గ్రామం ఎంతదూ-&nbsp;<BR>రంలో వుంది?’’ అని అడిగాడు. ఆ వృద్ధుడు బదులుచెప్పలేదు. అతడు అదే&nbsp;<BR>ప్రశ్నను పదే పదే అడిగాడు. అప్పటికి అతడికి జవాబు రాలేదు. దీనితో విసుగెత్తి&nbsp;<BR>అతడు వెళ్లిపోటానికి వెనక్కుతిరిగాడు. అప్పుడు ఆ వృద్ధుడు లేచి నిలబడి ‘‘ఆ&nbsp;<BR>గ్రామమా? అది ఇక్కడికి మైలుదూరంలో వుంది’’ అన్నాడు. అప్పుడు ఆ&nbsp;<BR>సోమరి ‘‘ఏమయ్యా ఇంతకుముందు నిన్ను ఎన్నోసార్లు అడిగి&nbsp;<BR>నప్పుడు నా కా మాట ఎందుకు చెప్పలేదు?’’ అని అడిగాడు. వృద్ధుడు యిలా&nbsp;<BR>అన్నాడు: ‘‘ఎందుకా, నువ్వు ఆగిపోయి ముందుకు పోవటానికి శ్రద్ధ చూపలేదు.&nbsp;<BR>కాని యిప్పుడు వెంటనే బైలుదేరటానికి సిద్ధమయ్యావు. అందుచే నీకు జవాబు&nbsp;<BR>పొందటానికి హుక్కుంది.’’</FONT></p>
<p><FONT FACE="SHREE900, SHREE, sans-serif" SIZE="3">నాయనా నువ్వీ కథను జ్ఞాపకంలో వుంచుకొంటావా? కార్యానికి ఉపక్ర-&nbsp;<BR>మించు. మిగిలింది నిన్ను వెంటాడుతుంది.</FONT></p>
<p><FONT FACE="SHREE902, SHREE, sans-serif" SIZE="3">అనన్యాశ్చింత యన్తోమాం యేజనాః పర్యుపాసతే</FONT></p>
<p><FONT FACE="SHREE902, SHREE, sans-serif" SIZE="3">తేషాం నిత్యాభి యుక్తానాం యోగక్షేమం వహామ్యహమ్‌।।</FONT></p>
<p><FONT FACE="SHREE900, SHREE, sans-serif" SIZE="3">(గీత 9-22)</FONT></p>
<p><FONT FACE="SHREE900, SHREE, sans-serif" SIZE="3">ఎవరు యితర చింతల నన్నింటినీ విడిచి సదా నన్నే ఉపాసిస్తూంటారో,&nbsp;<BR>వారి యోగక్షేమాలను నేను వహిస్తాను. ఈ గీతావాక్యం యథార్థంకాని, అసత్యం-&nbsp;<BR>కాదు.</FONT></p>
<hr class="puTa_virupu">
<table><tr><td><a class=puTa_lanke href=puTa3477.html>p3477</a></td><td>p3478</td><td><a class=puTa_lanke href=puTa3479.html>p3479</a></td></tr></table>
</div></body></html>
