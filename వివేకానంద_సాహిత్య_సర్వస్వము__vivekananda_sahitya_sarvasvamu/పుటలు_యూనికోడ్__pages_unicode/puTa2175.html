<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2174.html>p2174</a></td><td>p2175</td><td><a class=puTa_lanke href=puTa2176.html>p2176</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 2 6</FONT></p>
<p><FONT FACE="SHREE900, SHREE, sans-serif" SIZE="3">అంతులేని బాహ్యప్రకృతి కూడ వారి హృదయాలనుండి వ్యక్తమై వెలువడ&nbsp;<BR>టానికి, తహతహలాడుతున్న భావరాజములను తగురీతిని ప్రకటించజాలవని&nbsp;<BR>వారు తెలుసుకున్నారు. కాబట్టి, ఇతర విధాలైన సమాధానాలకోసం వారు తమ&nbsp;<BR>దృష్టిని మరల్చారు. ఉపనిషత్తులలో వారి భాష మార్పు చెందింది. ఆ భాష&nbsp;<BR>నిషేధరూపం తాల్చింది. ఒక్కొక్కప్పుడది మిమ్మల్ని ఇంద్రియాలకు అతీతంగా&nbsp;<BR>తీసికొనిపోయి, పోయి సగంలో వదలి, అక్కడినుండి మీరు గ్రహించనలవికాని&nbsp;<BR>స్పష్టాస్పష్టమైన ఏదో ఒక తత్త్వాన్ని చూపుతుంది. ఏదో ఒకటి ఉన్నట్లు మాత్రం&nbsp;<BR>మీకు తెలుసు. కానీ అది ఏదో స్పష్టంగా తెలీదు. ‘‘న తత్ర సూర్యోభాతి, న&nbsp;<BR>చంద్రతారకం నేమా విద్యుతోభాన్తికుతోఽ యమగ్నిః’’ - అనే వాక్యంతో సరి-&nbsp;<BR>పోవు వాక్యం ప్రపంచంలో ఇంకోటివుందా? ‘‘అక్కడ సూర్యుడు ప్రకాశించడు,&nbsp;<BR>చంద్రుడు ప్రకాశించడు, నక్షత్రాలు ప్రకాశించవు; మెరుపులు కూడ అక్కడ&nbsp;<BR>ప్రకాశించవు; ఇక అగ్నిమాట చెప్పవలసిందేముంటుంది?’’ అని దీని అర్థం.</FONT></p>
<p><FONT FACE="SHREE902, SHREE, sans-serif" SIZE="3">‘‘ద్వా సుపర్ణా సయుజా సఖాయా</FONT></p>
<p><FONT FACE="SHREE902, SHREE, sans-serif" SIZE="3">సమానం వృక్షం పరిషస్వజాతే।</FONT></p>
<p><FONT FACE="SHREE902, SHREE, sans-serif" SIZE="3">తయోరన్యః పిప్పలం స్వాద్వత్త్య</FONT></p>
<p><FONT FACE="SHREE902, SHREE, sans-serif" SIZE="3">నశ్న న్నన్యో అభిచాకశీతి।।</FONT></p>
<p><FONT FACE="SHREE902, SHREE, sans-serif" SIZE="3">సమాన వృక్ష పురుషోనిమగ్నోఽ</FONT></p>
<p><FONT FACE="SHREE902, SHREE, sans-serif" SIZE="3">నీ శయాశోచతి ముహ్యమానః।</FONT></p>
<p><FONT FACE="SHREE902, SHREE, sans-serif" SIZE="3">జుష్టం యదా పశ్యత్యన్య మీశమస్య</FONT></p>
<p><FONT FACE="SHREE902, SHREE, sans-serif" SIZE="3">మహిమానమితి వీతశోకః’’-</FONT></p>
<p><FONT FACE="SHREE900, SHREE, sans-serif" SIZE="3">ఈ శ్లోకంలోని దానికంటె, చాలా మనోహరమైన భాషలోగానీ, ప్రపం&nbsp;<BR>చంలో వున్న పారమార్థిక జ్ఞానరాశిని, హిందువుల వేదాంతతత్త్వసారాన్ని, మానవ&nbsp;<BR>జాతియొక్క అఖండమోక్షాదర్శాన్ని, రమ్యతరమైన అలంకారరూపంలో విశదం&nbsp;<BR>చేయజాలిన వాక్యాలు మీకెక్కడ లభిస్తాయి? ఒకే చెట్టు మీద రెండు అందమైన&nbsp;<BR>పక్షులున్నాయట! అవి రెండూ స్నేహితులు. ఒకటి పళ్లు తింటూ వుండగా,&nbsp;<BR>రెండవది ఏమీ తినక, శాంతంగా నిశ్చలంగా కూర్చున్నది. క్రింద కొమ్మమీద&nbsp;<BR>ఉన్న పక్షి, తియ్యని పళ్లను, చేదు పళ్లను తింటూ, సుఖాన్నీ, కష్టాన్నీ పొందు-&nbsp;<BR>తుండగా, రెండవ పక్షి శాంతంగా, గంభీరంగా చెట్టుకొనలో కూర్చున్నదట!!&nbsp;<BR>అది తియ్యని పళ్లనుగానీ, చేదుపళ్లనుగానీ తినదు. సుఖాన్నిగానీ, దుఃఖాన్నిగానీ&nbsp;<BR>అనుభవించదు. తన స్వస్వరూపమహిమలో లీనమై ఉంటుంది. ఇది మానవుని&nbsp;<BR>ఆత్మరూప పటం! మనిషి, ఐహిక జీవిత మధురఫలాలను, విషఫలాలను తింటు-&nbsp;<BR>న్నాడు; ద్రవ్యంకోసం పరుగులు పెట్టుతున్నాడు. ఇంద్రియాల వెంటపడి</FONT></p>
<hr class="puTa_virupu">
<table><tr><td><a class=puTa_lanke href=puTa2174.html>p2174</a></td><td>p2175</td><td><a class=puTa_lanke href=puTa2176.html>p2176</a></td></tr></table>
</div></body></html>
