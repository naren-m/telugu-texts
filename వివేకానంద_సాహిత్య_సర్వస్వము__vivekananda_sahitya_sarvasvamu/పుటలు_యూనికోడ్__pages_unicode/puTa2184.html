<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2183.html>p2183</a></td><td>p2184</td><td><a class=puTa_lanke href=puTa2185.html>p2185</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - హైందవ జీవితం : వేదాంతం</FONT></p>
<p><FONT FACE="TimesNewRoman, Times, serif" SIZE="2">1 3 5</FONT></p>
<p><FONT FACE="SHREE900, SHREE, sans-serif" SIZE="3">తానేమైనా చేయగలననీ అతని విశ్వాసం. తాను అనుకొంటే చంద్రుని దగ్గరికిగానీ,&nbsp;<BR>సూర్యుని దగ్గరికిగానీ పోగలడనే అతని నమ్మకం! అదే వానిని అంత గొప్పవానిగా&nbsp;<BR>చేస్తోంది. తాను దీనుడైన మహాపాపి అనీ, శాశ్వతనరకంలో వేదనపాలుకావలసిన&nbsp;<BR>వాడనీ బోధించే మతగురువులనే నమ్మితే, అతడేనాడు ఇంతటివాడు కాకనేపోను.&nbsp;<BR>ఈ విధంగా ప్రతి జాతిలో మతాచార్యులు, మూఢవిశ్వాసాలు అడుగడుగునా&nbsp;<BR>అడ్డుపడుతున్నా, ఆంతరమైన దైవాంశ సజీవమై నిలిచి స్వయంగా వ్యక్తంకావడం&nbsp;<BR>నాకు గోచరిస్తోంది. మనం ‘శ్రద్ధ’ను పూర్తిగా కోలుపోయాం. ఆంగ్లేయులకున్న&nbsp;<BR>శ్రద్ధలో సహస్రాంశంకూడ మనకు లేదు. నేను ఉన్నది ఉన్నట్లు నిష్కపటంగా&nbsp;<BR>చెబుతున్నాను. చెప్పక తప్పని పరిస్థితి ఏర్పడటంచేత చెబుతున్నాను. ఆంగ్లేయు-&nbsp;<BR>లకు మన ఆదర్శాలు నచ్చి, వానిలో గాఢవిశ్వాసం కుదిరితే, ఇక ఉన్మత్తులలాగా&nbsp;<BR>తదేక దీక్షతో తమ దేశీయులు అపహాస్యం చేస్తూ గేలిచేసినా, లక్ష్యపెట్టక తాము&nbsp;<BR>ప్రభుజాతికి చెందిన వారమనిన విషయాన్నే మరచి, భారతదేశానికి వచ్చి, మన&nbsp;<BR>మతాదర్శాలను మనకే ఎలా బోధిస్తున్నారో మీరు చూడటంలేదా? మీలో ఎంత-&nbsp;<BR>మంది ఆ విధంగా చేయగలరో చెప్పండి? ఆ విధంగా మీరెందుకు చేయలేరు?&nbsp;<BR>ఆ విషయాలు మీకు తెలీవా? వాళ్లకంటే ఎక్కువగా మీకే తెలుసుకదా? మీకు&nbsp;<BR>తెలివి మితిమీరి ‘అతితెలివి’గా మారింది. వచ్చిన చిక్కంతా అక్కడే ఉంది.&nbsp;<BR>మీ రక్తం నీరైపోయింది. మీ మెదడుకు చవుడు పట్టింది; మీ శరీరంలో సత్తువ&nbsp;<BR>సున్న! మీరిక శరీరాలు మార్చుకోవాలి! అన్నిటికీ శారీరక దుర్బలతే కారణం.&nbsp;<BR>మరేమీకాదు. నూరు సంవత్సరాలనుండి సంస్కరణలు, ఆదర్శాలు మొదలైన&nbsp;<BR>విషయాల నెన్నిటిని గురించో మీరు ప్రసంగాలు చేస్తూనే ఉన్నారు. ఆచరణకు&nbsp;<BR>దిగవలసి వచ్చినప్పుడుమాత్రం మీరెక్కడా కనిపించరు! ప్రపంచమంతా ఈ&nbsp;<BR>కబుర్లతో విసుగు చెందిపోయింది. సంస్కరణమనే పేరే అపహాస్యంపాలైంది.&nbsp;<BR>దీనికి కారణమేమి? మీకు తెలీదా? అబ్బో! మీకు బాగానే తెలుసు! కారణమంతా&nbsp;<BR>మీ దౌర్బల్యమే! ముమ్మాటికీ మీ దౌర్బల్యమే! మీ శరీరం దుర్బలమైనది; మీ&nbsp;<BR>బుద్ధి దుర్బలమైనది! మీలో మాకు విశ్వాసంలేదు. శతాబ్దాలకు శతాబ్దాలుగా పీల్చి-&nbsp;<BR>పిప్పిచేసే కులద్వేషాల పీడ, రాజుల హింస, విదేశీయుల నిర్బంధాలు, మీ స్వజ-&nbsp;<BR>నులను మీరు పెట్టే ఇక్కట్లు, నా సోదరులారా! మీ బలాన్నంతా బలి&nbsp;<BR>గొన్నాయి. మీ వెన్నెముక విరిగిపోయింది; మీరు కాలిక్రింద నలిగే పురుగులై&nbsp;<BR>పోయారు! మీకు బలాన్ని ప్రసాదించేది ఎవరు? మనకు కావలసింది బలం -&nbsp;<BR>బలమే అని మీకు నేను స్పష్టంగా చెబుతున్నాను. అలాటి బలాన్ని సంపాదించు&nbsp;<BR>కోవడానికి మొట్టమొదటి సాధనం ఉపనిషత్తులను సత్యమని గౌరవించి ‘నేను&nbsp;<BR>ఆత్మను’ అని విశ్వసించడమే! ‘‘నన్ను కత్తులు ఛేదించజాలవు. తుపాకి గుళ్లు</FONT></p>
<hr class="puTa_virupu">
<table><tr><td><a class=puTa_lanke href=puTa2183.html>p2183</a></td><td>p2184</td><td><a class=puTa_lanke href=puTa2185.html>p2185</a></td></tr></table>
</div></body></html>
