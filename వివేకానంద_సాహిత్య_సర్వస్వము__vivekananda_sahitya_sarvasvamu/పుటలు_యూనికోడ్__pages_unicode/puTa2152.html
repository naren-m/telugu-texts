<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2151.html>p2151</a></td><td>p2152</td><td><a class=puTa_lanke href=puTa2153.html>p2153</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - మద్రాసు : నా ఉద్యమ ప్రణాళిక</FONT></p>
<p><FONT FACE="TimesNewRoman, Times, serif" SIZE="2">1 0 3</FONT></p>
<p><FONT FACE="SHREE900, SHREE, sans-serif" SIZE="3">మారింది. కపటమార్గాన నా కపకారం చేయడానికై, సర్వవిధాలా ఈయన&nbsp;<BR>ప్రయత్నించాడు. ‘క్రీస్తు ఇండియాకు వచ్చే మార్గమిదేనా?’ క్రీస్తు పాదాలచెంత&nbsp;<BR>ఇరవై సంవత్సరాలపాటు కూర్చుని, ఈయన నేర్చిన గుణపాఠం ఇదా? క్రైస్తవ-&nbsp;<BR>మతం, క్రైస్తవశక్తి, భారతదేశ ప్రజలను ఉద్ధరిస్తుందని మన సంస్కరణ మహా-&nbsp;<BR>శయులు ప్రకటిస్తూంటారే! అది జరగడం ఇలాగేనా? నేను సూచించిన మహ-&nbsp;<BR>నీయుడే ఇందుకు దృష్టాంతమైతే, అదంత ఆశాజనకంగా లేదు.</FONT></p>
<p><FONT FACE="SHREE900, SHREE, sans-serif" SIZE="3">ఇంకొకమాట! ఒక సంఘసంస్కరణ పత్రికలో నన్ను శూద్రుడనడం&nbsp;<BR>చదివాను. సన్న్యాసి కావడానికి శూద్రుని కేమధికారం వుందని వారు అధిక్షేపిం-&nbsp;<BR>చారు. ‘యమాయ ధర్మరాజాయ చిత్రగుప్తాయ వై నమః’ అనే వాక్యాన్ని ఉచ్చ-&nbsp;<BR>రిస్తూ ప్రతిదినము ఎవరి పాదాలచెంత ప్రతి బ్రాహ్మణుడు పూవులనర్పిస్తాడో,&nbsp;<BR>ఎవరి సంతతివారు పవిత్ర క్షత్రియులో, అట్టి మహాపురుషుడు నా వంశకర్త అని&nbsp;<BR>ప్రకటించడమే వారికి నా ప్రత్యుత్తరం! తమ పురాణ గ్రంథాలలోను, ప్రాచీన&nbsp;<BR>గాథలలోను, ఈ సంఘసంస్కర్తలకు విశ్వాసముంటే - నా కులస్థులు, ప్రాచీన&nbsp;<BR>కాలంలో చేసిన ఇతర విధాల ఉపకారాలనటుంచినా, వారనేక శతాబ్దాలకాలం,&nbsp;<BR>భారతదేశంలో సగంభాగాన్ని పరిపాలించారని ఈ మహనీయులు తెలిసికోవాలి!&nbsp;<BR>నా కులస్థుల ప్రసక్తే లేకపోతే భారతీయ నాగరికతలో మిగిలే దేముంటుంది? నా&nbsp;<BR>రక్తబంధువులనుండే బెంగాల్‌ తమ మహాతత్త్వవేత్తను, కవిశిఖామణిని, ఉత్తమ చరి-&nbsp;<BR>త్రకారుని, ప్రాచీనవస్తుపరిశోధకాగ్రగణ్యుని, ఎందరో మాన్యతమ మత బోధకు-&nbsp;<BR>లను పొందగలిగింది. నా రక్తమే ఆధునిక శాస్త్రవేత్తలలో ఉత్తమోత్తముని&nbsp;<BR>భారతదేశానికి ప్రసాదించింది. ఈ నిందాపరులు, మనదేశ చరిత్రను కొంచెం&nbsp;<BR>తెలిసికోవలసి వుంది. మనలోని పై మూడు కులాలను గురించి నేడు కొంత&nbsp;<BR>చదివితే బాగుంటుంది. సన్న్యాసులు కావడానికి బ్రాహ్మణుడు, క్షత్రియుడు,&nbsp;<BR>వైశ్యుడు సమానాధికారం కలవారనీ, వేదపఠనానికి మూడువర్గాలవారు సమా&nbsp;<BR>నార్హులని పాపం, వీరికి తెలీదు. సరే పోనివ్వండి. ఇది ఏదో మాటవరసకు&nbsp;<BR>చెప్పాను. ఊరకే ప్రస్తావించాను. వారు నన్ను శూద్రుడు అన్నారని నాకేమాత్రం&nbsp;<BR>బాధలేదు. నా పూర్వులు పేదజనులను హింసించిన పాపానికి అది కొంత పరి-&nbsp;<BR>హారం కాగలదు! నేనొక మాలవాడినైతే ఇంకా సంతసించే వాడిని. ఏలంటారా?&nbsp;<BR>బ్రాహ్మణులలో బ్రాహ్మణుడై, మాలవాని ఇంటిని అలికి శుద్ధిచేయ సమకట్టిన,&nbsp;<BR>ఒక మహాపురుషుని శిష్యుణ్ణి నేను! ఆ మాలడు ఆయన్ని అలా చేయనీకపోవడం&nbsp;<BR>చిత్రమా? బ్రాహ్మణ సన్న్యాసివచ్చి తన ఇల్లు శ్రుభపరచడానికి అతడెలా అంగీక&nbsp;<BR>రిస్తాడు? ఈ మహనీయుడో? అర్ధరాత్రి లేచి, అతిరహస్యంగా, ఆ మాలని&nbsp;<BR>ఇంట ప్రవేశించి, వాని మరుగుదొడ్డిని శుద్ధిచేశాడు! తన పొడుగాటి తల</FONT></p>
<hr class="puTa_virupu">
<table><tr><td><a class=puTa_lanke href=puTa2151.html>p2151</a></td><td>p2152</td><td><a class=puTa_lanke href=puTa2153.html>p2153</a></td></tr></table>
</div></body></html>
