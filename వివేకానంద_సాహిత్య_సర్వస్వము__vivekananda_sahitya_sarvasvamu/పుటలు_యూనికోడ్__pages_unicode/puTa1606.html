<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1605.html>p1605</a></td><td>p1606</td><td><a class=puTa_lanke href=puTa1607.html>p1607</a></td></tr></table>
<p><FONT FACE="SHREE900, SHREE, sans-serif" SIZE="3">వైదిక మతాశయాలు</FONT></p>
<p><FONT FACE="SHREE900, SHREE, sans-serif" SIZE="3">1</FONT></p>
<p><FONT FACE="SHREE902, SHREE, sans-serif" SIZE="4">వైదిక మతాశయాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">మనకు అతిముఖ్యమైనది మతవిషయం. ఆత్మ, దేవుడు, మతానికి సంబం-&nbsp;<BR>ధించిన యితర విషయాలను, సంహితలను గురించి పరికిద్దాం. అవి దేవుణ్ణి&nbsp;<BR>గురించిన స్తవాల సంపుటి. అవి ప్రాచీనమతమైన ఆర్యసాహిత్యం. ప్రపంచ&nbsp;<BR>సాహిత్యంలోనే అవి అతిప్రాచీనతమమైన వనికూడా అనవచ్చును. వీటికంటె-&nbsp;<BR>కూడా ప్రాచీనమైన రచన లేవైనా చెదురుగా వుంటే వుండొచ్చును గాని, గ్రంథాలని&nbsp;<BR>చెప్పతగ్గ సాహిత్య స్వరూపంమాత్రం లేదు. క్రోడీకరింపబడ్డ గ్రంథంగా సంహి-&nbsp;<BR>తలు ప్రపంచసాహిత్యంలోనే అతిప్రాచీనమైనవి. వీటిలో ప్రాచీన ఆర్యుల తొలి-&nbsp;<BR>మనోభావాలు, ఆశయాలు, విధానాలు, పద్ధతులు మొదలైనవి వివరించబడ్డాయి.</FONT></p>
<p><FONT FACE="SHREE900, SHREE, sans-serif" SIZE="3">ప్రారంభంలోనే మన కొక విచిత్రమైన సంగతి స్ఫురిస్తుంది. ఈ స్తవాలు&nbsp;<BR>వివిధ దేవతలను గురించి గానం చెయ్యబడ్డాయి. కాంతితో ప్రవేశించేవారు కాబట్టి&nbsp;<BR>వారికి దేవతలనే పేరు కలిగింది. ఇలాటివారు అనేకమంది వున్నారు. ఒకరు&nbsp;<BR>ఇంద్రుడు, మరొకరు వరుణుడు, వేరొకరు మిత్రుడు, ఇంకొకరు వాయువు.&nbsp;<BR>ఇంకా యిలాంటివారు అనేకులున్నారు. పురాణదేవతలు, ఆలంకారికంగా రూప-&nbsp;<BR>కల్పనలు చేయబడ్డ దేవత లిలా ఒకరి వెంట ఒకరుగా వస్తుంటారు. ఈ ఉదా-&nbsp;<BR>హరణను చూడండి: మానవాళికి వర్షాలు పడకుండా అడ్డగించిన సర్పాన్ని పిడు-&nbsp;<BR>గుల అధిదేవతైన ఇంద్రుడు సంహరించిన కథ వుంది. ఇంద్రుడు వజ్రాయుధాన్ని&nbsp;<BR>దానిమీద ప్రయోగిస్తాడు. అది ఎగురుతూ వెళ్లి సర్పాన్ని చంపుతుంది. అప్పుడు&nbsp;<BR>వర్షం కురుస్తుంది. జనులు సంతోషపరవశులై బలులిచ్చి, నైవేద్యాలతో ఇంద్రుడికి&nbsp;<BR>పూజలు చేస్తారు. యజ్ఞకుండం చేసి, జంతువులను కొన్నింటిని చంపి, వాటి&nbsp;<BR>మాంసాన్ని వ్రేల్చి, దాన్ని ఇంద్రుడికి నైవేద్యం పెడతారు. ప్రశస్తమైన సోమలత&nbsp;<BR>అనేది వుంది. అదేమిటో యిప్పు డెవరికీ తెలియదు; అదిప్పుడు ఎక్కడా లేదు.&nbsp;<BR>దాన్ని పిండితే పాలవంటి తెల్లనిరసం వస్తుందని, అది పులియబెట్టబడుతుందని&nbsp;<BR>గ్రంథాలవల్ల మనకు తెలుస్తోంది; పులియబెట్టిన సోమరసం మత్తు కలిగిస్తుందని&nbsp;<BR>తెలుస్తోంది. ఈ రసాన్నికూడా ఇంద్రుడికి, ఇతర దేవతలకు నివేదించేవారు. తరు-&nbsp;<BR>వాత వారూ ఒక్కోసమయంలో పుచ్చుకొనేవారు. వారితోపాటు దేవతలు కాస్త&nbsp;<BR>ఎక్కువ మోతాదులో పుచ్చుకొనేవారు. ఒకసారి ఇంద్రుడు తప్పతాగి పిచ్చిపిచ్చిగా&nbsp;<BR>అర్థంలేని ప్రలాపాలాడినట్లు కొన్ని గ్రంథాలు తెలుపుతున్నాయి.&nbsp;<BR>వరుణుడుకూడా అంతటివాడే. అతడు మరో దేవుడు; ఎంతో బలవంతుడు.</FONT></p>
<hr class="puTa_virupu">
<table><tr><td><a class=puTa_lanke href=puTa1605.html>p1605</a></td><td>p1606</td><td><a class=puTa_lanke href=puTa1607.html>p1607</a></td></tr></table>
</div></body></html>
