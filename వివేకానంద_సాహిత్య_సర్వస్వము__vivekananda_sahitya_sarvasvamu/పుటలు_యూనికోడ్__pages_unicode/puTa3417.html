<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3416.html>p3416</a></td><td>p3417</td><td><a class=puTa_lanke href=puTa3418.html>p3418</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">హోటల్‌ బెల్‌వ్యూ,&nbsp;<BR>బేకన్‌ స్ట్రీట్‌, బోస్టన్‌,&nbsp;<BR>సెప్టెంబర్‌ 13, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియసోదరీ,</FONT></p>
<p><FONT FACE="SHREE900, SHREE, sans-serif" SIZE="3">దయతో నువ్వు వ్రాసిన ఉత్తరం ఈ ఉదయమే అందింది. ఈ హోటల్లో&nbsp;<BR>నే నొక వారంగా వుంటున్నాను. ఇంకా కొంతకాలం బోస్టన్‌లో వుంటాను. నాకు&nbsp;<BR>యిప్పటికే చాలగౌన్లు వున్నాయి. నేను మోయగలిగినవాటికంటె ఎక్కువగానే&nbsp;<BR>వున్నాయి. నువ్వు ఎంతో మెచ్చుకొన్న ఆ నల్లకోటు, నేను ‘అనిస్క్వామ్‌’లో ధరిం-&nbsp;<BR>చినప్పుడు తడిసిపోయింది. అది ఏవిధంగాను దెబ్బతినదని అనుకొంటున్నాను.&nbsp;<BR>గాఢమైన పరబ్రహ్మానుసంధానం యీ కోటులోకి చొచ్చుకొనిపోయింది. వేసవి-&nbsp;<BR>కాలం నువ్వు ఆనందంగా గడిపావని తెలిసి సంతోషపడ్డాను. ఇక నా విషయమా!&nbsp;<BR>నేను దేశదిమ్మరిగా తిరుగుతున్నాను. దేశదిమ్మరులైన (పరివ్రాజకులైన) టిబెట్‌&nbsp;<BR>లామాలను గూర్చి ‘అబెహ్యూ’ చేసిన వర్ణన చదివి ఎంతో వినోదించాను. వారు&nbsp;<BR>వింతమనుషులని అతడు వర్ణించాడు. వారికి యిష్టమొచ్చినప్పుడు వస్తారు. నచ్చి-&nbsp;<BR>నచోట వుంటారు. ఇష్టప్రకారంగా వెళ్లిపోతారు. వారు అధిరోహించని&nbsp;<BR>పర్వతముండదు; దాటని నది లేదు, తెలియని దేశం లేదు; వారు మాట్లాడని&nbsp;<BR>భాషలేదు. ఆకాశంలోని గ్రహాలు నిరంతరం పరిభ్రమిస్తున్నట్లు, వారిలోకూడ&nbsp;<BR>అటువంటిశక్తి భగవంతుడు ప్రసాదించాడని ఆయన భావిస్తున్నాడు. ఇప్పుడు&nbsp;<BR>యీ దేశదిమ్మరి లామాను ఏదో వ్రాస్తూ తిరగాలనే కోర్కె ఆవహించింది.&nbsp;<BR>అందుచే నేను వెంటనే ఒక దుకాణానికి వెళ్లి వ్రాయటానికి కావలసిన పరికరా-&nbsp;<BR>లను, కాగితాలు అమర్చుకోటానికి అందమైన ఫైల్‌, ఒకచిన్న సిరాబుడ్డిని&nbsp;<BR>కొన్నాను. ఇంతదాకా ఆశాజనకంగానే వుంది. ఈ పని కొనసాగుతుందనే&nbsp;<BR>ఆశిస్తున్నాను. గతనెలలో భారతదేశంనుండి నాకు కావలసినన్ని ఉత్తరాలు&nbsp;<BR>వచ్చాయి. నా దేశస్థులు నా పనినిగూర్చి చేసిన ప్రశంసకు నే నెంతో ఆనంద&nbsp;<BR>పడ్డాను. వారికి శుభం చేకూరుగాక! ఇంతకంటె ఎక్కువగా వ్రాయవలసిన విశేషా&nbsp;<BR>లేవి లేవు. ప్రొఫెసర్‌ ‘రైట్‌’ గారు, ఆయన సతీమణి, పిల్లలు అందరూ నన్ను&nbsp;<BR>ఎప్పటిమాదిరే సద్భావంతో చూస్తున్నారు. వారిపట్ల నాకున్న కృతజ్ఞతను చాట-&nbsp;<BR>టానికి మాటలు చాలవు.</FONT></p>
<p><FONT FACE="SHREE900, SHREE, sans-serif" SIZE="3">ఇప్పటిదాకా నాకు ఏదీ ప్రతికూలంగా లేదు. కాని తీవ్రమైన జలుబు నన్ను&nbsp;<BR>పట్టుకుంది. ఇప్పుడు నన్నది వదిలేసిందని భావిస్తాను. నిద్రపట్టకపోవటం అనే&nbsp;<BR>రోగచికిత్సకై క్రైస్తవ విజ్ఞానాన్ని వాడిచూశాను. అది బాగానే పనిచేసింది. మీకు&nbsp;<BR>సర్వసౌఖ్యాలు కలగాలని ఆకాంక్షించే నీ ప్రియసోదరుడు,</FONT></p>
<hr class="puTa_virupu">
<table><tr><td><a class=puTa_lanke href=puTa3416.html>p3416</a></td><td>p3417</td><td><a class=puTa_lanke href=puTa3418.html>p3418</a></td></tr></table>
</div></body></html>
