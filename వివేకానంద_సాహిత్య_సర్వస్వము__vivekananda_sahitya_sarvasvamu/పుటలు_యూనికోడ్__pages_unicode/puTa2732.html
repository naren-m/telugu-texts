<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2731.html>p2731</a></td><td>p2732</td><td><a class=puTa_lanke href=puTa2733.html>p2733</a></td></tr></table>

<p><FONT FACE="SHREE902, SHREE, sans-serif" SIZE="4">భారతీయ మత భావన</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">అమెరికాలో బ్రూక్‌లిన్‌ వద్ద క్లింటన్‌ ఎవిన్యూలో పౌచ్‌ మాన్షన్‌ ఆర్ట్‌ గ్యాలరీలో&nbsp;<BR>‘బూక్ర్‌లిన్‌ ఎథికల్‌ సొసైటీ’ ఆధ్వర్యంలో గావించిన ప్రసంగం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">భారతదేశం విస్తీర్ణంలో యునైటెడ్‌ స్టేట్స్‌లో సగమేవున్నా దాని జనాభా&nbsp;<BR>మాత్రం ఇరవై తొమ్మిది కోట్లకు పైగావుంది. అక్కడి ప్రజల మీద ప్రాబల్యం&nbsp;<BR>వహించే ప్రధాన మతాలు మూడు - మహమ్మదీయమతం, బౌద్ధమతం</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3">,&nbsp;<BR>హిందూమతం. వీటిలో మహమ్మదీయ మతావలంబులు ఆరు కోట్లమంది.&nbsp;<BR>బౌద్ధమతస్థులు దాదాపు తొంభై లక్షలమంది. మిగిలిన ఇరవై కోట్ల అరవై లక్షల&nbsp;<BR>మంది హిందువులు. హిందూమత ప్రధాన సూత్రాలు ధ్యానంవల్లా, జిజ్ఞాసవల్లా&nbsp;<BR>దర్శించబడ్డ తాత్త్విక సత్యాలమీదా, వేదచోదితమైన నైతిక ధర్మసూత్రాలమీదా&nbsp;<BR>ప్రతిష్ఠితమై వున్నాయి. విశ్వం ‘శాశ్వతం, అనంతం’ అని వేదాలు వక్కాణిం-&nbsp;<BR>చాయి. దీనికి ఆది అనేది లేదు, తుది అనేదీ లేదు. భౌతికరంగంలో వ్యక్తమైన&nbsp;<BR>ఆత్మశక్తి లీలలు, పరిమిత పరిధిలో ప్రకాశించిన అనంతశక్తి విలాసాలు అసంఖ్యా-&nbsp;<BR>కాలుగా వున్నాయి. కాని ఆ అనంత వస్తువుమాత్రం స్వప్రకాశం, నిత్యం, నిర్వి-&nbsp;<BR>కారం. శాశ్వతత్వంమీద కాలగతుల ముద్రలు పడవు. మానవబుద్ధికి&nbsp;<BR>అగ్రాహ్యమైన అతీంద్రియ స్థితిలో భూత భవిష్యత్తులు లేవు. మానవాత్మ&nbsp;<BR>అనశ్వరమని వేదాలు ఉద్ఘోషించాయి. దేహం శాసనబద్ధం; దానికి పెరుగుదల,&nbsp;<BR>వినాశం వున్నాయి. పెరిగేదంతా విధిగా నశించవలసిందే. కాని, లోనున్న&nbsp;<BR>ఆత్మకుమాత్రం అనంతమైన అమృతమైన జీవనంతోనే సంబంధం; దాని కేనాడూ&nbsp;<BR>ఆది లేదు; దాని కేనాటికీ తుదీ వుండబోదు. హిందూమతానికి, క్రైస్తవ&nbsp;<BR>మతానికి వున్న ప్రధాన వ్యత్యాసాలలో ఒకటి యిది: ప్రతి మానవాత్మ యీ&nbsp;<BR>లోకంలో పుట్టటంతో ప్రారంభమౌతుందని క్రైస్తవమతం బోధిస్తుంది. మాన-&nbsp;<BR>వాత్మ నిత్యపురుషుని ప్రసరణమని, ప్రారంభమనేది భగవంతుడికి ఏమాత్రం&nbsp;<BR>వుందో దీనికీ అంతేవుందని హిందూమతం ఉద్ఘాటిస్తుంది. అది పరిపూర్ణత్వం&nbsp;<BR>పొందేవరకు మహత్తరమైన ఆధ్యాత్మిక క్రమపరిణామ శాసనబద్ధమై, ఒక&nbsp;<BR>వ్యక్తిత్వంనుండి మరో వ్యక్తిత్వానికి పయనించటంలో అసంఖ్యాక లీలలు ప్రద-&nbsp;<BR>ర్శిస్తుంది. అది యికముందూ అసంఖ్యాకాలైన లీలలను ప్రదర్శిస్తుంది. పరిపూ-&nbsp;<BR>ర్ణత్వం పొందాక యిక పరిణామానికి లోనుకాదు.</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">జైనమతంతో కలిపి.</FONT></p>
<p><FONT FACE="TimesNewRoman, Times, serif" SIZE="2">2 9 6</FONT></p>
<hr class="puTa_virupu">
<table><tr><td><a class=puTa_lanke href=puTa2731.html>p2731</a></td><td>p2732</td><td><a class=puTa_lanke href=puTa2733.html>p2733</a></td></tr></table>
</div></body></html>
