<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2895.html>p2895</a></td><td>p2896</td><td><a class=puTa_lanke href=puTa2897.html>p2897</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">67</FONT></p>
<p><FONT FACE="SHREE900, SHREE, sans-serif" SIZE="3">సరియైన విలువను తెలిసికొన్నాము. ఆ కారణం వల్లనే శ్రీరామకృష్ణుని బిడ్డలు&nbsp;<BR>వాటిని గూర్చి లక్ష్యపెట్టరని నీవు గ్రహించే వుంటావనుకుంటాను!’’</FONT></p>
<p><FONT FACE="SHREE900, SHREE, sans-serif" SIZE="3">ఆ సమయంలో స్వామి యోగానంద అన్నారు. ‘‘అది సరే కాని,&nbsp;<BR>దయ్యాలను వశం చేసుకున్న ఒక ప్రఖ్యాతుని నీవు మద్రాసులో కలిసిన&nbsp;<BR>సంఘటనను గూర్చి మన ‘బాంగాల్‌’కు ఎందుకు చెప్పవు?’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడెంతో ప్రాధేయపడి అడిగిన తర్వాత స్వామీజీ తనయొక్క ఆ&nbsp;<BR>అనుభవాన్ని యిలా చెప్పారు:</FONT></p>
<p><FONT FACE="SHREE900, SHREE, sans-serif" SIZE="3">‘‘ఒకసారి నేను మన్మథనాథబాబు</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> యింట్లో అతిథిగా ఉన్నప్పుడు మా&nbsp;<BR>అమ్మ చనిపోయినట్లు ఒక రాత్రి కల వచ్చింది. నా మనస్సు చాలా కలత&nbsp;<BR>చెందింది. మా యింట్లో ఎవ్వరితోనూ ఉత్తర ప్రత్యుత్తరాలు జరపకపోవటమే&nbsp;<BR>గాక, ఆ రోజుల్లో మఠానికికూడా ఉత్తరాలు వ్రాసేవాణ్ణి కాదు. కల సంగతి&nbsp;<BR>మన్మథనాథుకు చెప్పేసరికి ఆయన, యీ విషయం ఎంతవరకు యథార్థమో కను-&nbsp;<BR>క్కోటానికి, కలకత్తాకు టెలిగ్రాం పంపాడు. ఒకవైపు ఈ కలవల్ల మనస్సు చికా-&nbsp;<BR>కుగా ఉన్నందున, మరోవైపు, ఏర్పాట్లన్నీ చేసి నన్ను అమెరికా పొమ్మని మద్రాసు&nbsp;<BR>స్నేహితులు తొందర చేస్తున్నందున మా అమ్మ సమాచారం తెలిసేవరకు పోవటా-&nbsp;<BR>నికి నాకు యిష్టం కలగలేదు. నా మానసిక స్థితిని కనిపెట్టి&nbsp;<BR>మన్మథనాథు నన్ను ఊరికి దూరంలో వున్న ఒకని దగ్గరకు పొమ్మని సలహా&nbsp;<BR>యిచ్చాడు. దయ్యాలపైన అతడు కొన్ని అద్భుతశక్తులను సాధించాడు. ఎవరికైన&nbsp;<BR>వారి భూత, భవిష్యత్తులు, వారి అదృష్ట ఫలాలు చెప్పగలడు. అందువల్ల,&nbsp;<BR>మన్మథనాథు చెప్పటంవల్ల, డోలాయమానంగా వున్న నా మానసిక స్థితిని చక్క-&nbsp;<BR>బరచుకోటానికి, అతని దగ్గరకు పోవటానికి అంగీకరించాను. కొంతదూరం&nbsp;<BR>రైలు మీద, కొంతదూరం కాలినడకన పోయి, మేం నలుగురం - మన్మథ,&nbsp;<BR>అలసింగ, నేను, మరొకరు - ఆ చోటు చేరుకున్నాం. శ్మశానానికి దగ్గరగా&nbsp;<BR>కూర్చునివున్న ఒక వికారస్వరూపుడు, చింపిరి జుట్టుతో, నల్లటి బొగ్గులా&nbsp;<BR>శరీరవర్ణం కలవాడు మా కంటబడ్డాడు. దయ్యాలను పూర్తిగా వశపరుచు&nbsp;<BR>కొన్నవాడు యితడేనని అతని అనుచరులు దక్షిణ దేశపు గ్రామ్య భాషలో&nbsp;<BR>చెప్పారు. మొదట్లో అతడు మమ్మల్ని పట్టించుకోనే లేదు. తర్వాత మేము&nbsp;<BR>అక్కడనుండి వెళ్లిపోవటానికి సిద్ధమైనప్పుడు, కొంచెంసేపు ఉండమని చెప్పాడు.&nbsp;<BR>అలసింగ మా యిద్దరి మధ్య భాషాంతరం చేసేవాడుగా నిలిచి, అతడు చెప్పిన&nbsp;<BR>దానిని మాకు తెలియజేశాడు. తర్వాత ఆ మాంత్రికుడు ఒక పెన్సిల్‌తో</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">మద్రాసులో అకౌంటెంట్‌ జనరలుగావున్న మన్మథనాథ భట్టాచార్య, ఎం.ఏ.</FONT></p>
<hr class="puTa_virupu">
<table><tr><td><a class=puTa_lanke href=puTa2895.html>p2895</a></td><td>p2896</td><td><a class=puTa_lanke href=puTa2897.html>p2897</a></td></tr></table>
</div></body></html>
