<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1673.html>p1673</a></td><td>p1674</td><td><a class=puTa_lanke href=puTa1675.html>p1675</a></td></tr></table>
<p><FONT FACE="SHREE900, SHREE, sans-serif" SIZE="3">విశేషాధికారం</FONT></p>
<p><FONT FACE="SHREE900, SHREE, sans-serif" SIZE="3">69</FONT></p>
<p><FONT FACE="SHREE900, SHREE, sans-serif" SIZE="3">ఈ పద్ధతిని కూలదోయటానికే పోరాటం జరుగుతుంది. ప్రత్యేకమైన యోగ్యత&nbsp;<BR>వల్ల యితరులకులేని ప్రత్యేక సౌఖ్యాన్ని అనుభవించటం యుగయుగాలుగా&nbsp;<BR>జరుగుతోంది. దీన్ని నిర్మూలించటమే నీతిసూత్రావళికి లక్ష్యం. అంటే&nbsp;<BR>నానాత్వాన్ని నశింప చెయ్యకుండా ఐక్యాన్ని, అభిన్నత్వాన్ని సాధించటం.</FONT></p>
<p><FONT FACE="SHREE900, SHREE, sans-serif" SIZE="3">ఈ నానాత్వాన్నంతా శాశ్వతంగా వుండనివ్వండి. జీవిత సారమే అది.&nbsp;<BR>శాశ్వతంగా మన మంతా యీ రీతిలో క్రీడిద్దాం. మీరు ధనవంతులుగా&nbsp;<BR>వుండండి. నేను పేదవాణ్ణిగానే వుంటాను; మీరు బలవంతులుగా వుండండి, నేను&nbsp;<BR>బలహీనుణ్ణిగా వుంటాను; మీరు విద్యాధికులుగా వుండండి, నేను విద్యావిహీ&nbsp;<BR>నుణ్ణిగా వుంటాను; పారమార్థికపరతలో మీరు ఎంతో పైమెట్టులో వుండండి.&nbsp;<BR>నేను మీకంటె తక్కువస్థాయిలో వుంటాను. అలా వుంటే ఏమిటి? అలాగే&nbsp;<BR>వుందాం. కాని శారీరకంగా, మానసికంగా మీరు బలాఢ్యులైవున్న కారణంచేత&nbsp;<BR>నాకంటె మీ కెక్కువ ప్రత్యేకత వుండకూడదు. మీకు ఎక్కువగా ధనమున్నంత&nbsp;<BR>మాత్రంచేత నా కంటె మీరు గొప్పవారనుకోవటానికి కారణం లేదు. పరిస్థితులు&nbsp;<BR>భిన్నాలుగా వున్నా ఆ ఐక్యమే యిక్కడా వుంది.</FONT></p>
<p><FONT FACE="SHREE900, SHREE, sans-serif" SIZE="3">నీతిశాస్త్రానికి యింతవరకువున్న, యికముందు వుండబోయే పనేమంటే&nbsp;<BR>- నానాత్వాన్ని అంతమొందించటం కాదు, బాహ్యప్రపంచంలో ఏకత్వాన్ని&nbsp;<BR>సాధించటం కాదు, అది అసాధ్యం. దానివల్ల నాశనం, మృత్యువు సంభవిస్తాయి.&nbsp;<BR>ఈ నానాత్వ మంతటికి మరుగునున్న ఐక్యాన్ని గుర్తించటం. మనకు ఏది ఎంతగా&nbsp;<BR>భయభ్రాంతుల్ని చేయచూస్తున్నా అంతరంగంలోని దేవుణ్ణి గుర్తించటం; పైకి&nbsp;<BR>దౌర్బల్య మెంతగా కన్పిస్తున్నా అనంతశక్తే ప్రతి ఒక్కనికి స్వత్వమని గుర్తించటం;&nbsp;<BR>ఉపరితలంలో అపవిత్రత ఎంత ఎక్కువగా కనిపిస్తున్నా ఆత్మ పవిత్రత నిత్యమని,&nbsp;<BR>అనంతమని, సారమని గ్రహించటం - ఇది మనం తెలుసుకొని తీరవలసిన&nbsp;<BR>విషయం. సత్యంలో సగభాగమే గ్రహించటం, ఒక పక్షమే అవలంబించటం -&nbsp;<BR>అపాయకరం; అది కలహకారణ మౌతుంది. సమగ్ర విషయాన్ని మనం&nbsp;<BR>వున్నదున్నట్లు గ్రహించాలి. దానిమీద సుస్థిరంగా నిలబడాలి. దానికి వ్యష్టి&nbsp;<BR>జీవితంలోనైతేనేం, సమష్టి జీవితంలోనైతేనేం ప్రతిభాగంలోను మనం విరివి&nbsp;<BR>నొందించాలి.</FONT></p>

<hr class="puTa_virupu">
<table><tr><td><a class=puTa_lanke href=puTa1673.html>p1673</a></td><td>p1674</td><td><a class=puTa_lanke href=puTa1675.html>p1675</a></td></tr></table>
</div></body></html>
