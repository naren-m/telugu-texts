<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3996.html>p3996</a></td><td>p3997</td><td><a class=puTa_lanke href=puTa3998.html>p3998</a></td></tr></table>

<p><FONT FACE="TimesNewRoman, Times, serif" SIZE="2">3 7 0</FONT></p>
<p><FONT FACE="SHREE900, SHREE, sans-serif" SIZE="3">అమెరికాలో, ఇండియాలో పంచటానికి దాని ప్రతులు ఒక వెయ్యిగాని, అంతకు&nbsp;<BR>పైనగాని అచ్చు వేయించబోతున్నాను. చివర్లో విరాళా లిమ్మని ప్రార్థిస్తూ ఒక పేరా-&nbsp;<BR>మాత్రం చేర్చబోతున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఖర్చు ఎంత అవుతుందని నువ్వు భావిస్తూన్నావు? నీకు, శ్రీమతి బుల్‌కు&nbsp;<BR>ప్రేమతో</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">5 8 9</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి నివేదితకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">6, ప్లేస్‌, డెస్‌ ఈటట్స్‌ యూనిస్‌, పారిస్‌,</FONT></p>
<p><FONT FACE="SHREE900, SHREE, sans-serif" SIZE="3">ఆగస్ట్‌ 25, 1900.</FONT></p>
<p><FONT FACE="SHREE900, SHREE, sans-serif" SIZE="3">ప్రియ నివేదితా,</FONT></p>
<p><FONT FACE="SHREE900, SHREE, sans-serif" SIZE="3">నీ ఉత్తరం ఇప్పుడే అందింది. దయాపూరితమైన నీ భావాలకు అనేక&nbsp;<BR>ధన్యవాదాలు.</FONT></p>
<p><FONT FACE="SHREE900, SHREE, sans-serif" SIZE="3">మఠంనుండి తన పైకాన్ని తీసుకోటానికి శ్రీమతి ‘బుల్‌’కు ఒక అవకాశ&nbsp;<BR>మిచ్చాను. ఆమె ఏమీ చెప్పలేదు. అందువల్ల ట్రస్ట్‌ డీడ్స్‌ రాయటానికి వేచి&nbsp;<BR>వున్నాయి. బ్రిటిష్‌ కన్సలేట్‌లో దాన్ని రాశాను. ఇప్పుడవి భారతదేశం పోయే-&nbsp;<BR>దారిలో ఉన్నాయి.</FONT></p>
<p><FONT FACE="SHREE900, SHREE, sans-serif" SIZE="3">నే నిప్పుడు స్వతంత్రుణ్ణి. ఉద్యమంలో నేను ఏ అధికారాన్ని గాని, పద-&nbsp;<BR>వినిగాని వుంచుకోలేదు. రామకృష్ణ మిషన్‌ అధ్యక్ష పదవిని వదలుకొన్నాను.</FONT></p>
<p><FONT FACE="SHREE900, SHREE, sans-serif" SIZE="3">మఠం మొదలైనవి యిప్పుడు నాకు కాక, మిగిలిన (రామకృష్ణ) శిష్యులకు&nbsp;<BR>చెందుతాయి. అధ్యక్ష పదవి యిప్పుడు బ్రహ్మానందది. తర్వాత ప్రేమానందకి&nbsp;<BR>తదితరులకు వరుసగా సంక్రమిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">భారమంతా నామీదనుండి తొలగిపోయినందుకు నాకు మహదానందం. నా&nbsp;<BR>కిపుడు హాయిగా ఉంది. నేను రామకృష్ణుని 20 సంవత్సరాలు సేవించాను.&nbsp;<BR>తప్పులు చేశాను; ఒప్పులు చేశాను. నే నిప్పుడు మంచికే విరమించుకొని నా శేష-&nbsp;<BR>జీవితాన్ని నా కోసమే వినియోగించుకొంటాను.</FONT></p>
<p><FONT FACE="SHREE900, SHREE, sans-serif" SIZE="3">నేనిక ఎవరి తరఫునా వ్యవహరించను, ఎవరికీ నేను బాధ్యుణ్ణి కాను. నా&nbsp;<BR>స్నేహితుల విషయంలో నాకు విధిపూర్వకమైన కృతజ్ఞతాభావముంది. నేను&nbsp;<BR>దీర్ఘంగా యోచించాను. నేను ఎవరికి ఏదీ ఋణపడి ఉండలేదు. ఏదైనా ఉంటే&nbsp;<BR>నా సర్వశక్తులను ధారపోశాను. మరణపర్యంతం పనిచేశాను. దానికి ప్రతిఫలంగా&nbsp;<BR>బెదరింపులు, దుర్మార్గం, బాధ, కోపం, శ్రమ అనుభవించాను. ఇండియాలోను&nbsp;<BR>యిక్కడా ప్రతివారితోను నేను అన్నీ ముగించుకొంటున్నాను.</FONT></p>
<hr class="puTa_virupu">
<table><tr><td><a class=puTa_lanke href=puTa3996.html>p3996</a></td><td>p3997</td><td><a class=puTa_lanke href=puTa3998.html>p3998</a></td></tr></table>
</div></body></html>
