<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa859.html>p859</a></td><td>p860</td><td><a class=puTa_lanke href=puTa861.html>p861</a></td></tr></table>
<p><FONT FACE="SHREE900, SHREE, sans-serif" SIZE="3">36 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">నాడుల్లో రెండు రకాల క్రియలు జరుగుతుంటాయి. వీటిలో ఒకటి అంతర్ముఖమై&nbsp;<BR>ఉంటే, రెండవది బహిర్ముఖమై ఉంటుంది. ఒకటి జ్ఞానకారకమైతే, రెండవది&nbsp;<BR>చలనకారకం. ఒకటి కేంద్రంవైపు తిరిగి ఉంటే, రెండవది కేంద్రానికి పెడముఖమై&nbsp;<BR>ఉంటుంది. బయటి వార్తలను ఒకటి మెదడుకు అందిస్తుంది; మెదడు నుండి&nbsp;<BR>సూచనలను రెండవది బయటికి తెస్తుంది. నాడీస్పందనాలన్నీ కూడా మెదడుతో&nbsp;<BR>సంబంధం కలిగియుంటాయి. ముందు ముందు మనం చెప్పుకునే విషయాలు&nbsp;<BR>మనకు చక్కగా అర్థం కావాలంటే, ఇంకా చాలా విషయాలను మనం తెలుసుకోవాలి.&nbsp;<BR>మజ్జలో ఒకరకమైన అండం మెదడుతో చేరదు; అది మెదడులోని ఒక&nbsp;<BR>ద్రవపదార్థంలో తేలుతూ ఉంటుంది. తలకు దెబ్బతగిలితే, ఆ ఒత్తిడి ఈ&nbsp;<BR>ద్రవపదార్థంలో చెదిరిపోతుంది. ఆ కారణంగా పై అండానికి ఎలాంటి ప్రమాదం&nbsp;<BR>కలగదు. వెన్నుపాము మెదడును చేరి, ఈ అండంలో అంతమౌతుంది. ఈ&nbsp;<BR>అంశాన్ని మనం బాగా జ్ఞాపకం పెట్టుకోవాలి. అలాగే చక్రాల్లో మూలాధారం -&nbsp;<BR>మెదడులోని సహస్రారం - నాభిలోని మణిపూరం - వీటిని ప్రధానంగా గమనించాలి.</FONT></p>
<p><FONT FACE="SHREE900, SHREE, sans-serif" SIZE="3">పదార్థవిజ్ఞానశాస్త్రం నుండి ఒకవిషయాన్ని తీసుకుందాం. విద్యుచ్ఛక్తి,&nbsp;<BR>ఇతరశక్తుల గూర్చి మనకు తెలుసు కదా! నిజంగా విద్యుచ్ఛక్తి ఎలాంటిదో ఎవరికీ&nbsp;<BR>సరిగా తెలియదు. తెలిసినంతవరకూ ఇది ఒక చలనం. ప్రపంచంలో ఇంకా ఎన్నో&nbsp;<BR>చలనాలున్నాయి. మరి విద్యుచ్ఛక్తికి - వీటికి భేదమేమిటీ? ఈ బల్ల కదలు&nbsp;<BR>తున్నదనుకుందాం. అంటే బల్లగా రూపొందిన పరమాణువులు అన్ని వైపులకూ&nbsp;<BR>కదలుతుంటాయి. విద్యుచ్ఛక్తితో ఈ పరమాణువుల నన్నింటినీ ఒకేవైపు&nbsp;<BR>కదల్చవచ్చు. అంతేకాదు, ఏ పదార్థంలోని పరమాణువులనైనా సరే విద్యుచ్ఛక్తితో&nbsp;<BR>ఒకేవైపు చలింప చేయవచ్చు. ఒక గదిలోని వాయుపరమాణువుల నన్నింటినీ&nbsp;<BR>ఒకేవైపు కదిలింపచేయండి; అప్పు డా గది బ్రహ్మాండమైన విద్యుద్యంత్ర మౌతుంది.&nbsp;<BR>శరీరశాస్త్రం నుండి మనం మరోవిషయాన్ని కూడా గమనించాలి. శ్వాసకోశాన్ని&nbsp;<BR>నడిపే కేంద్రానికి నాడీకోశం ఒకవిధంగా ఆధీనమై పనిచేస్తూ ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">సరే, శ్వాసనియంత్రణం ఎందుకు చేయాలో యిప్పుడు చెప్పుకుందాం.&nbsp;<BR>మొదటగా మన మో విషయం తెలుసుకోవాలి. క్రమగతిలో శ్వాసిస్తే, శరీరంలోని&nbsp;<BR>పరమాణువులన్నీ ఒకేవైపుకు కదిలేందుకు సిద్ధమై ఉంటాయి. మనసు సంకల్పంగా&nbsp;<BR>మారినప్పు డేం జరుగుతుందీ? విద్యుచ్ఛక్తిలాంటి చలనంలోకి నాడీవాహినులు&nbsp;<BR>మారతాయి. ఎందుకంటారా? నాడులపై విద్యుత్తును ప్రసరింప చేస్తే, నాడులు&nbsp;<BR>ధ్రువాభిముఖత్వాన్ని చూపుతాయని వైజ్ఞానికులు నిరూపించారు. సంకల్పం&nbsp;<BR>నాడీప్రవాహంగా రూపొందినప్పుడు, అది విద్యుత్తులాంటి ఒకశక్తిగా మారుతూ&nbsp;<BR>ఉంటుందని మనకు దీనివల్ల తెలుస్తోందికదా! శరీరంలోని చలనాలన్నీ పూర్తిగా</FONT></p>
<hr class="puTa_virupu">
<table><tr><td><a class=puTa_lanke href=puTa859.html>p859</a></td><td>p860</td><td><a class=puTa_lanke href=puTa861.html>p861</a></td></tr></table>
</div></body></html>
