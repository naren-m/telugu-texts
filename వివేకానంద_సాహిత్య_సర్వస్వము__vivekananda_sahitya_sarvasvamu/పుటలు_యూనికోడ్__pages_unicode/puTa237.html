<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa236.html>p236</a></td><td>p237</td><td><a class=puTa_lanke href=puTa238.html>p238</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">ప్రకృతి ననుసరించి అబ్బుతుంది, గట్టిదైన నేలను కాస్త సడలించండి; అలాచేస్తే&nbsp;<BR>దాన్లోని సత్తువ పనిచేస్తుంది. మడి చుట్టూ కంచవేయండి; మడిలోని మొక్కలను&nbsp;<BR>ఏ వ్యక్తిగాని, ఏ జంతువుగాని పాడుచేయకుండా కాపాడండి. అంతటితో మీ&nbsp;<BR>కర్తవ్యం ముగుస్తుంది. దాన్ని మించి మీరు చేయగలిగిన దేదీ లేదు. తరువాత&nbsp;<BR>స్వతస్సిద్ధమైనశక్తి తనంత తాను వ్యక్తమవుతుంది. పసివాడి విషయంలో గమనించ-&nbsp;<BR>వలసిన విధానం యిది. పసివాడు స్వయంశిక్షణ పొందుతాడు. మీరు&nbsp;<BR>నా ప్రసంగాన్ని వింటున్నారు. మీరు మీ ఇళ్లకు వెళ్లాక మీ నైసర్గిక పరిజ్ఞానంతో&nbsp;<BR>నా ప్రసంగాంశాన్ని పోల్చిచూసుకోండి. నేను తెలిపిన విషయాన్నే మీరూ&nbsp;<BR>యోచించారని గ్రహింపజాలుదును. మీ ఊహలనే నేను ప్రకటించాను. నేను&nbsp;<BR>మీ కేమీ బోధించలేను; మీ అంతట మీరే బోధ చేసుకోవాలి. మీ మనోగత&nbsp;<BR>భావం వ్యక్తంకావటానికి బహుశ నేను తోడ్పడగలను.</FONT></p>
<p><FONT FACE="SHREE900, SHREE, sans-serif" SIZE="3">మతాన్ని గురించి యీ బోధనావిధానాన్ని మరింత శ్రద్ధగా పరిశీలించండి.&nbsp;<BR>నా మతాన్ని నేనే బోధించుకోవాలి. పలువిధాలైన అపోహలను నా బుర్రలో&nbsp;<BR>ప్రవేశపెట్టటానికి నా తండ్రికి ఏం హక్కువుంది? నా మెదడులో తమ చిత్తం-&nbsp;<BR>వచ్చిన సరకులను దిగుమతిచేయటానికి నా ఆచార్యులకుగాని సమాజానికి&nbsp;<BR>గాని ఏం హక్కువుంది? వారి ఊహలుపెద్దవే కావచ్చు; కాని అవి నా ప్రకృతికి&nbsp;<BR>సరిపడేవి కాకపోవచ్చు. నా పురోభివృద్ధికి అది తోడ్పడక పోవచ్చు. నేడు ప్రపం-&nbsp;<BR>చంలో ఎలాటి భయంకరమైన హాల చెలరేగుతోందో ఊహించండి. అసంఖ్యాకు-&nbsp;<BR>లైన అమాయక పిల్లలు కూడని బోధనా పద్ధతుల వల్ల సత్యపథభ్రష్ఠులై&nbsp;<BR>పోతున్నారు. కుటుంబ మతమని, సంఘ మతమని, జాతీయ మతమని,&nbsp;<BR>యింకా ఎన్నెన్నో రీతుల మతాలని ఆటంకజనిత భావాలను మనస్సులో జొను-&nbsp;<BR>పుతూ ఎన్నెన్నో సుందరాశయాలను అద్భుత ఆధ్యాత్మిక సత్యాలుగా పెరుగ&nbsp;<BR>నివ్వక పుట్టకలోనే కొందరు విధ్వంసం చేయటం లేదా? మీ బాల్యకాలపు&nbsp;<BR>మతాన్ని గురించీ, మీ దేశ మతాన్ని గురించీ, ఎలాటి అంధవిశ్వాస పరంపర&nbsp;<BR>మెదడులలో యిప్పుడు నిండుకొని, ఎలాటి హాని చేస్తోందో, ఎలాటి కీడు&nbsp;<BR>చేయగలదో ఊహించండి. ప్రతి భావంలోను, ప్రతి క్రియలోను ఎలాటి&nbsp;<BR>మహత్తర శక్తివుందో మనిషి ఎరుగడు. ‘‘దేవతలు అడుగుపెట్టటానికి భయపడే&nbsp;<BR>స్థానాలలో మూర్ఖులు ముందుకు ఉరకుతారు’’ అనే ప్రాచీన నీతివచనం&nbsp;<BR>సత్యసంశోధితమైనది కదా. తొలినుంచీ యీ విషయాన్ని మనస్సులో వుంచు-&nbsp;<BR>కోవాలి. ఎలా? ఇష్టసిద్ధాంతం అనుసరించటంవల్ల ఎన్నో ఆశయాలు&nbsp;<BR>యీ ప్రపంచంలో వున్నవి. వాటిలో మీ ఆశయం ఏదై వుంటుందో తెలుప&nbsp;<BR>టానికిగాని, ఏ ఆశయాన్నైనా నిర్బంధంగా మీ మనస్సులపై మోపటానికిగాని</FONT></p>
<hr class="puTa_virupu">
<table><tr><td><a class=puTa_lanke href=puTa236.html>p236</a></td><td>p237</td><td><a class=puTa_lanke href=puTa238.html>p238</a></td></tr></table>
</div></body></html>
