<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1905.html>p1905</a></td><td>p1906</td><td><a class=puTa_lanke href=puTa1907.html>p1907</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">301</FONT></p>
<p><FONT FACE="SHREE900, SHREE, sans-serif" SIZE="3">భగవంతుడైన కార్తికేయుడికి సుబ్రహ్మణ్యుడు, కుమారస్వామి మొదలైన&nbsp;<BR>అనేక పేర్లున్నాయి: దక్షిణ దేశంలో కార్తికేయుడి ఆరాధన ఎక్కువ. కార్తికేయుడు&nbsp;<BR>ఓంకార అవతారమట.</FONT></p>
<p><FONT FACE="SHREE900, SHREE, sans-serif" SIZE="3">జూన్‌ 25 వ తేదీ ఉదయం ఓడ కొలంబోనుండి బైలుదేరింది. ఇప్పుడు&nbsp;<BR>వర్షర్తువు విజృంభించింది. ఈ పరిస్థితులను మేం ఎదుర్కోవాలి. మా ఓడ&nbsp;<BR>పోతున్నకొద్దీ తుఫాన్‌ పెరుగుతోంది; గాలి పెద్ద మోతపెడుతోంది; ఎడతెగని&nbsp;<BR>వాన కురుస్తోంది. నాలుగు వైపుల కటిక చీకటి వ్యాపించింది. ఓడ డెక్‌ మీదికి&nbsp;<BR>భయంకర శబ్దంతో సముద్ర తరంగాలు కొడుతున్నాయి. కాబట్టి డెక్‌ మీద&nbsp;<BR>నిలబడటానికి అవకాశం ఏమాత్రం లేదు. భోజనం చేసే బల్లను చిన్నచిన్న&nbsp;<BR>చదరాలుగా కొయ్య ముక్కలతో అక్కడివారు ఏర్పాటు చేశారు. ఆ కొయ్య&nbsp;<BR>చట్రాలలో తినుబండారాలు పైకి ఎగురుతున్నాయి. ఓడ పగులుతుందేమో&nbsp;<BR>అన్నట్లు చప్పుడు చేస్తోంది. కెప్టెన్‌ యిలా అన్నాడు: ‘‘ఈ సంవత్సరం వర్షర్తువు&nbsp;<BR>పూర్వం ఎన్నడూ లేనంత ఉధృతంగా వుంది.’’ కెప్టెన్‌ చాలసరదా మనిషి. చైనా&nbsp;<BR>సముద్రంలోను, హిందూమహాసముద్రంలోను అనేక సంవత్సరాలు గడిపాడు.&nbsp;<BR>కబుర్లతో చాలాసేపు శ్రోతలను ఆకట్టుకోగలడు. కాకమ్మ కథలు చెప్పటంలో&nbsp;<BR>నేర్పరి. ఓడదొంగలు, చైనా కూలివాళ్లు ఓడ అధికారులను చంపి, ఓడనంతా&nbsp;<BR>దోచుకొని తప్పించుకొని వెళ్లిన కథ - ఇలాంటి కథలు ఎన్నో అతడు చెప్పేవాడు.&nbsp;<BR>అప్పుడు చెయ్యటానికి వేరే పనేంలేదు. ఆ గాలి వూపులో చదవటం, వ్రాయటం&nbsp;<BR>ఏమాత్రం సాధ్యంకాదు. గదిలో కూర్చోవటం ఎంతో కష్టం. అలలు లోపలకు&nbsp;<BR>కొడతాయేమో అనే భయంతో కిటికీలు మూసేశాం. ఒక రోజున తురీయా-&nbsp;<BR>నందుడు కిటికీ రెక్క ఓరగా తెరిచాడు. ఒక తరంగలేశం లోపలకి కొట్టి గదిని&nbsp;<BR>పూర్తిగా జలమయం చేసింది. గది లోపలే యిలా వుందికదా! ఇక డెక్‌మీద వూపు&nbsp;<BR>ఎంతో వర్ణనాతీతం? ఇలాటి పరిస్థితుల్లో మా ఉద్బోధన పత్రిక పని కొంతదాకా&nbsp;<BR>సాగుతోందని మీరు గుర్తుంచుకోవాలి.</FONT></p>
<p><FONT FACE="SHREE900, SHREE, sans-serif" SIZE="3">మా ఓడలో యిద్దరు క్రైస్తవ ప్రయాణీకులున్నారు. వారిలో ఒకడు అమె-&nbsp;<BR>రికా దేశస్థుడు. కుటుంబంతోసహా వచ్చాడు. అతడు చాల మంచివాడు, పేరు&nbsp;<BR>బోగేష్‌. అతడికి వివాహమై ఏడేళ్లయింది. ఆరుగురు పిల్లలు పుట్టారు. ఓడ&nbsp;<BR>మీద పనివారు అది దైవానుగ్రహ మంటారు. కాని ఆ పిల్లలుమాత్రం అలా&nbsp;<BR>అనుకోవటం లేదు. అతని భార్య డెక్‌ మీద ఒక మురికి దుప్పటి పరిచి, వారిని&nbsp;<BR>దానిమీద పడుకోబెట్టి పోయేది. వాళ్లు ఒళ్లంతా దుమ్ముకొట్టుకొని ఏడుస్తూ,&nbsp;<BR>డెక్‌మీద దొర్లుతుండేవారు. డెక్‌మీద నడిచే ప్రయాణీకులు వీరెక్కడ కాళ్లకింద&nbsp;<BR>పడి నలుగుతారేమో అనే భయంతో యిష్టంవచ్చినట్లు తిరిగేవారు కారు. ఆ</FONT></p>
<hr class="puTa_virupu">
<table><tr><td><a class=puTa_lanke href=puTa1905.html>p1905</a></td><td>p1906</td><td><a class=puTa_lanke href=puTa1907.html>p1907</a></td></tr></table>
</div></body></html>
