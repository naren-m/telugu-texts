<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3418.html>p3418</a></td><td>p3419</td><td><a class=puTa_lanke href=puTa3420.html>p3420</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>Ȉ</FONT></p>
<p><FONT FACE="SHREE900, SHREE, sans-serif" SIZE="3">అమెరికా,</FONT></p>
<p><FONT FACE="SHREE900, SHREE, sans-serif" SIZE="3">సెప్టెంబర్‌ 21, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియ అలసింగా,</FONT></p>
<p><FONT FACE="SHREE900, SHREE, sans-serif" SIZE="3">...ప్రసంగాలిస్తూ, ప్రవచనాలు మొదలైనవి చేస్తూ, నిరంతరం ఒకచోటు-&nbsp;<BR>నుండి మరోచోటికి ప్రయాణంచేస్తూ, నిర్విరామంగా పనిచేస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">నేను వ్రాయదలచిన పుస్తకంలో ఒకపంక్తికూడ యింతవరకు ప్రారంభించ&nbsp;<BR>లేదు. కొన్నిరోజులైన తర్వాత ఆ పనికి పూనుకొంటాను. విశాలహృదయులైన&nbsp;<BR>కొందరితో, పూర్వాచారపరాయణులైన కొందరితో నాకు స్నేహం కలిగింది.&nbsp;<BR>త్వరలో భారతదేశం తిరిగి రావాలని అనుకొంటున్నాను. ఈ దేశంతో నాకు&nbsp;<BR>మొహంమొత్తింది. లెక్కలేనన్ని బహిరంగ ప్రసంగాలు చేయటంచేత, ఎడతెరపి-&nbsp;<BR>లేని తొందరవల్ల గుండెదడ కలిగింది. ఈ తొందర, నిరర్థకమైన డబ్బు సంపాద&nbsp;<BR>నాన్ని యిక లక్ష్యపెట్టను. కాబట్టి త్వరలోనే తిరిగివస్తాను. ఐతే అనేకులలో నా&nbsp;<BR>పలుకుబడి పెరిగిపోతోంది. వారు నన్ను యిక్కడే వుండమంటున్నారు. కానీ&nbsp;<BR>యీ పత్రికాప్రశంసలు, యీ డాంబికాలు యిక చాలనుకుంటున్నాను. ఈ&nbsp;<BR>బహిరంగ జీవితాన్ని యిక లక్ష్యంచేయను...</FONT></p>
<p><FONT FACE="SHREE900, SHREE, sans-serif" SIZE="3">మన ఉద్యమానికి యిక్కడ ధనం లభించే అవకాశం సన్నగిల్లింది. దాని-&nbsp;<BR>కోసం ఆశించటంకూడ వ్యర్థమే. సానుభూతివల్ల ఏ దేశంలోగాని ఎక్కువమంది&nbsp;<BR>ఉపకారం చేసేవా రుండరు. ఇక్కడ డబ్బు యిచ్చేవారుకూడ, నరకభయంవల్ల,&nbsp;<BR>మతాచార్యులకు వశవర్తులై ధనం యిస్తున్నారు. ఇది ‘ఆవును చంపి, దాని&nbsp;<BR>చర్మంతో కుట్టిన చెప్పులు బ్రాహ్మణుడికి దానం చేయి’ అనే పాత బెంగాలీ&nbsp;<BR>సామెతలా వుంది. ఇక్కడా అదేవిధం, అన్నిచోట్లా అదేవిధం. కానీ మనదేశంతో&nbsp;<BR>పోలిస్తే యీ పాశ్చాత్యదేశస్థులు పిసినారులు. ఆసియా దేశస్థులు ఎక్కువ దాన-&nbsp;<BR>పరాయణులనే నా విశ్వాసం. కాని వారు నిరుపేదలు.</FONT></p>
<p><FONT FACE="SHREE900, SHREE, sans-serif" SIZE="3">న్యూయార్క్‌లో కొన్నినెలలు వుందామని పోతున్నాను. ఈ నగరం ప్రతి-&nbsp;<BR>భకు, కార్యాచరణకు, ధనానికి నిధానం. బోస్టన్‌ను బ్రాహ్మణ నగరమంటారు...&nbsp;<BR>అమెరికాలో నాపట్ల సానుభూతిపరులు లక్షల్లో వున్నారు. న్యూయార్క్‌ ప్రజలు&nbsp;<BR>అరమరికలు లేనివారు; నాకు అక్కడ చాలమంది పలుకుబడిగల మిత్రులున్నారు.&nbsp;<BR>అందుచేత అక్కడ నేను ఏమైనా సాధించగలనేమో చూస్తాను. ఈ ప్రసంగ కార్య-&nbsp;<BR>క్రమాలతో విసుగుపుడుతోంది. ఉత్కృష్టమైన ఆధ్యాత్మికతత్త్వాన్ని అవగాహన&nbsp;<BR>చేసుకోటానికి యీ పాశ్చాత్యులకు చాలకాలం పడుతుంది. ఇక్కడివారికీ&nbsp;<BR>రూపాయి అణా పైసలే (పౌన్‌, షిల్లింగ్‌, పెన్నీలే) సర్వస్వం. మతం ధనాన్ని,</FONT></p>
<hr class="puTa_virupu">
<table><tr><td><a class=puTa_lanke href=puTa3418.html>p3418</a></td><td>p3419</td><td><a class=puTa_lanke href=puTa3420.html>p3420</a></td></tr></table>
</div></body></html>
