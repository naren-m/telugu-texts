<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3281.html>p3281</a></td><td>p3282</td><td><a class=puTa_lanke href=puTa3283.html>p3283</a></td></tr></table>

<p><FONT FACE="TimesNewRoman, Times, serif" SIZE="2">^ ˙</FONT></p>
<p><FONT FACE="SHREE900, SHREE, sans-serif" SIZE="3">తున్నారో ఏ విధంగా వారు సంస్కరింపబడి, మంచిపౌరులుగా సంఘంలోనికి&nbsp;<BR>తిరిగి పంపబడుతున్నారో, యిది ఎంత అద్భుతంగాను, సుందరంగాను, ఉందో&nbsp;<BR>మీరు కన్నులారా చూస్తేగాని నమ్మలేరు. ఆహా! భారతదేశంలోని బీదలను,&nbsp;<BR>అనాధలను గూర్చి తలచినప్పుడు బాధతో నా హృదయం ఎట్లా తపిస్తోందో!&nbsp;<BR>వారికి గతిలేదు, తప్పించుకొనే అవకాశం లేదు. పైకి రావటానికి దారిలేదు. భారత&nbsp;<BR>దేశంలోని పేదలకు, అనాధలకు, పాపులకు మిత్రులు లేరు, సహాయం లేదు.&nbsp;<BR>నువ్వు ఎంతైనా ప్రయత్నించి చూడు, వారు అభివృద్ధి చెందలేరు. క్రూరమైన&nbsp;<BR>సంఘం వర్షిస్తూన్న దెబ్బలు, నిత్యం వారికి తగులుతూనే ఉంటాయి. కాని, అవి&nbsp;<BR>ఎక్కడనుండి తగులుతున్నాయో వారికి తెలియదు. తాముకూడ మానవులమనే&nbsp;<BR>మాటను వారు మరచిపోయారు. బానిసత్వమే దీని పర్యవసానం. గడచిన కొన్ని-&nbsp;<BR>సంవత్సరాలనుండి, ఆలోచనావంతులైన వారు దీనిని గమనించారు. కాని దుర-&nbsp;<BR>దృష్టవశాత్తు, హిందూమతమే దీనికి కారణమని నిశ్చయించారు. దీనిని మార్చ-&nbsp;<BR>డానికి వారికి కనిపించిన మార్గమొక్కటే. అది ప్రపంచ మంతటిలో మహోదా-&nbsp;<BR>త్తమైన ఈ మతాన్ని అణగద్రొక్కటమే. మిత్రమా! నా మాట లాలకించు.&nbsp;<BR>దైవానుగ్రహంచే రహస్యాన్ని నేను కనుగొన్నాను. మతంలో తప్పు ఏమాత్రం లేదు.&nbsp;<BR>అంతేకాక మీ ఆత్మయే అనేక జీవులుగా విస్తరించి వుందని మీ మతం బోధి-&nbsp;<BR>స్తోంది. కాని లోప మెక్కడ ఉన్నదంటే - ఆ మతాన్ని అమలులోకి తేకపోవటం&nbsp;<BR>దయారాహిత్యం, నిర్దయత అనేది. అందువల్ల బుద్ధభగవానుడుగా ఈమారు&nbsp;<BR>అవతరించి మీ మధ్యకువచ్చి, బీదలపై, అనాధలయెడ, పాపులపై ఎలా సాను-&nbsp;<BR>భూతి చూపాలో, ఎలా పరితాపపడాలో బోధించాడు. కాని, మీ రాతని బోధ-&nbsp;<BR>నలను పెడచెవినపెట్టారు. రాక్షసులను మభ్యపెట్టడానికే భగవంతుడు బుద్ధుడుగా&nbsp;<BR>అవతరించాడని మీ మతాచార్యులు కథలను అల్లారు. అది నిజమే. మనమే ఆ&nbsp;<BR>రాక్షసులం; ఆ కథను నమ్మినవారు కాదు. యూదులు ఏ విధంగా ఏసుప్రభు-&nbsp;<BR>వును తిరస్కరించిన నాటినుండి ప్రతివారిచేతా అణచబడి, బికారులై లోకంలో&nbsp;<BR>ఏ విధంగా సంచరిస్తున్నారో, అదే విధంగా మీ నెత్తిపై అధికారం చలాయించాలని&nbsp;<BR>భావించిన ప్రతిజాతికి, మీరు బానిసలైపోయారు. ఓ క్రూరులారా! ‘కూరత్వ’&nbsp;<BR>మనేది నాణానికి బొమ్మ అని, ‘బానిసత్వం’, బొరుసు అని మీకు తెలియదు.&nbsp;<BR>‘హింసకుడు’, ‘బానిస’ అనే మాటలు సమానార్థకాలే.</FONT></p>
<p><FONT FACE="SHREE900, SHREE, sans-serif" SIZE="3">బాలాజీకి, జి.జి.కి పాండిచ్చేరిలో ఒక సాయంత్రం జరిగిన విషయం&nbsp;<BR>గుర్తుండవచ్చును. మేము అప్పుడు ఒక పండితునితో సముద్ర ప్రయాణాన్ని-&nbsp;<BR>గూర్చి చర్చిస్తున్నాం. అప్పు డా పండితుడు చేసిన పశుచేష్టలు, ‘కదాపిన’&nbsp;<BR>(ఎప్పుడూ కాదు) అన్న మాటలు నాకు యిప్పటికీ గుర్తున్నాయి. ఈ</FONT></p>
<hr class="puTa_virupu">
<table><tr><td><a class=puTa_lanke href=puTa3281.html>p3281</a></td><td>p3282</td><td><a class=puTa_lanke href=puTa3283.html>p3283</a></td></tr></table>
</div></body></html>
