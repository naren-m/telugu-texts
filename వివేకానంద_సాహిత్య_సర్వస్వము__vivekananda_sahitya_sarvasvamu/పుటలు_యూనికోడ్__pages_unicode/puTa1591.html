<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1590.html>p1590</a></td><td>p1591</td><td><a class=puTa_lanke href=puTa1592.html>p1592</a></td></tr></table>
<p><FONT FACE="SHREE900, SHREE, sans-serif" SIZE="3">362 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">చూడాలి. కాబట్టే ఈ అద్వైత మతాలేవీ నిరసించబడలేదు, బహిష్కరించబడ-&nbsp;<BR>లేదు. వేదాంతంలో అవి చెక్కుచెదరక నిలబడి వున్నాయి. పరిమితమైనప్పటికీ,&nbsp;<BR>తనంత తాను, పూర్ణమై వెలిగే ప్రత్యగాత్మ వుందనే ద్వైత సిద్ధాంతానికికూడ, ఈ&nbsp;<BR>వేదాంతంలో స్థానముంది.</FONT></p>
<p><FONT FACE="SHREE900, SHREE, sans-serif" SIZE="3">ద్వైత సిద్ధాంతం ప్రకారం, మానవుడు మరణించిన తర్వాత పరలోకాలకు&nbsp;<BR>వెళతాడు. ఈ భావాలను వేదాంతం చెక్కు చెదరకుండా నిలుపుకొంటోంది. పరి-&nbsp;<BR>ణామవాదాన్ని అంగీకరించడంతో, అద్వైత సిద్ధాంతం అవి, సత్యాన్ని పాక్షిక&nbsp;<BR>దృష్టితో మాత్రమే తెలుపుతున్నాయని భావించి, వానికి సముచితస్థానం ఇస్తోంది.</FONT></p>
<p><FONT FACE="SHREE900, SHREE, sans-serif" SIZE="3">ద్వైతవాదం ప్రకారం, ఈ జగత్తు జడపదార్థపు సృష్టి అనిగానీ, లేదా&nbsp;<BR>శక్తి సృష్టి అనిగానీ, లేదా జగత్తుకంటే భిన్నమైన ఏదో సంకల్పం లీల అనిగానీ,&nbsp;<BR>భావించవలసి వుంది. ఈ సిద్ధాంతాన్ని నమ్మే మనిషి, తాను శరీరం, ఆత్మ&nbsp;<BR>అనే రెండు భిన్న వస్తువుల సమ్మేళనమనీ, తన ఆత్మ పరిమితమైనదే అయినా,&nbsp;<BR>వ్యష్టిరూపంలో పరిపూర్ణమైందే అనీ భావించాలి! శాశ్వతత్వం, భావి జీవితం&nbsp;<BR>మొదలైన విషయాలను గూర్చి, అతని భావాలు ఆత్మను గూర్చిన తన భావనను&nbsp;<BR>అనుసరించే వుండాలి! ఈ దశాంతరాలన్నిటికి వేదాంతం వీలు కల్పించింది.&nbsp;<BR>కాబట్టి ద్వైతవాదంలోని సామాన్య భావాలను కొన్నిటిని తెలుపడం అవసరం.&nbsp;<BR>ఈ సిద్ధాంతం ప్రకారం మన శరీరానికి వెనుక, సూక్ష్మశరీరమనబడే దొకటి&nbsp;<BR>వుంటుంది. ఈ సూక్ష్మ శరీరంకూడ జడపదార్థమయమే. కానీ అది చాలా&nbsp;<BR>సూక్ష్మమైనది. ఈ సూక్ష్మశరీరంలో, మన కర్మమంతా, మన చేష్టలు,&nbsp;<BR>సంకల్పాలు నిలిచి వ్యక్తరూపం పొందడానికి సిద్ధంగా వుంటుంది. మనం తలచే&nbsp;<BR>ప్రతి తలపు, మనం చేసే ప్రతి చేత, కొంతకాలానికి సూక్ష్మమై, బీజరూపాన్ని&nbsp;<BR>పొంది, యీ సూక్ష్మశరీరంలో ప్రసుప్తావస్థలో నిలిచి వుంటుంది. అందులో&nbsp;<BR>ప్రతిదీ మళ్లీ వెలువడి, దాని దాని ఫలాన్నిస్తుంది. ఈ ఫలాలే మనిషి జీవిత&nbsp;<BR>వైఖరిని నిర్ణయిస్తాయి. ఇలా నరుడు తన జీవితాన్ని తానే నిర్మించుకొం&nbsp;<BR>టున్నాడు. మనిషి, తనకై తాను నిర్మించుకొన్నవానిని మించిన, మరి, యే&nbsp;<BR>యితర శాసనాలకు బద్ధుడై వుండడం లేదు. మన తలపులు, మన వాక్కులు,&nbsp;<BR>మన క్రియలు అనే దారాలతో మనమే అల్లుకొన్న వలను, మన చుట్టూ - మంచికి&nbsp;<BR>గానీ, చెడ్డకుగానీ - తగిలించుకొంటున్నాం. మనం సక్రియారూపంలో, ఒక&nbsp;<BR>శక్తిని పెడితే, దాని ఫలాన్ని పూర్తిగా అనుభవించి తీరాలి. ఇదే కర్మసిద్ధాంతం.&nbsp;<BR>ఈ సూక్ష్మ శరీరానికి వెనుక జీవుడుంటాడు. ఇదే నరుని ప్రత్యగాత్మ. ఈ జీవాత్మ&nbsp;<BR>స్వరూప, పరిమాణాలను గూర్చిన తర్కవాదాలు అనేకం వున్నాయి. కొందరి&nbsp;<BR>అభిప్రాయంలో ఇది చాలా చిన్నదై పరమాణువుగా వుంటుంది. అదంత చిన్నది</FONT></p>
<hr class="puTa_virupu">
<table><tr><td><a class=puTa_lanke href=puTa1590.html>p1590</a></td><td>p1591</td><td><a class=puTa_lanke href=puTa1592.html>p1592</a></td></tr></table>
</div></body></html>
