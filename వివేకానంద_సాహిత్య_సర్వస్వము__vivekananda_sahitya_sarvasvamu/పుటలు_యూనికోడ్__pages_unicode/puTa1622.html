<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1621.html>p1621</a></td><td>p1622</td><td><a class=puTa_lanke href=puTa1623.html>p1623</a></td></tr></table>
<p><FONT FACE="SHREE900, SHREE, sans-serif" SIZE="3">వేదాంత దర్శనం</FONT></p>
<p><FONT FACE="SHREE900, SHREE, sans-serif" SIZE="3">17</FONT></p>
<p><FONT FACE="SHREE900, SHREE, sans-serif" SIZE="3">మాకు పాపాన్ని గురించి సిద్ధాంత మేమీ లేదు. దాన్నే మేం అజ్ఞాన-&nbsp;<BR>మంటాం.</FONT></p>
<p><FONT FACE="SHREE900, SHREE, sans-serif" SIZE="3">సాటి మానవులతోడి వ్యవహారాలు, నైతిక ధర్మాలు, - వాటివల్ల ప్రయో-&nbsp;<BR>జనం కలిగేటంతవరకు అవి వ్యావహారిక జగత్తుకు సంబంధించినవే. సత్యాన్ని&nbsp;<BR>సమగ్రంగా నిర్వచింపదలచే నిమిత్తం మేం భగవంతుడికి అజ్ఞానాన్ని ఆరోపింప-&nbsp;<BR>తలపం. అతడు పరమసత్యం, పరమజ్ఞానం, పరమానందమని మాత్రం&nbsp;<BR>చెబుతాం. ఆ నిర్విశేషాన్ని గురించి ఆలోచించటానికి, మాట్లాడటానికి చేసే ప్రతి-&nbsp;<BR>ప్రయత్నం దాన్ని ఇంద్రియగోచరమైన వస్తువుగా చేసి, దాని స్వరూపాన్నే మార్చి-&nbsp;<BR>వేస్తుంది.</FONT></p>
<p><FONT FACE="SHREE900, SHREE, sans-serif" SIZE="3">మనం జ్ఞాపకం చేసుకోవాల్సిన విషయం ఒకటుంది: నేను దేవుణ్ణి - అనే-&nbsp;<BR>మాట ఇంద్రియజగత్తుకు అన్వయం కాదు. ఇంద్రియ ప్రపంచాన్ని ఉద్దేశించే&nbsp;<BR>నువ్వు దేవుడవని చెబితే దుష్కార్యం చెయ్యరాదని నిన్ను నివారించే దేది? కాబట్టి&nbsp;<BR>నీ దివ్యత్వాన్ని గురించి చెప్పేమాట అతీంద్రియ జగత్తులోనే సార్థకం. నేను&nbsp;<BR>దేవుడనైతే ఇంద్రియప్రేరణలకు అతీతుణ్ణి. కాబట్టి నేను చెడుపని చెయ్యలేను.&nbsp;<BR>ఋజువర్తనం మానవుడి చరమ లక్ష్యం కాదు; మోక్షసాధన కది ఉపాయమే.&nbsp;<BR>మానవులు తమ దివ్యత్వాన్ని అనుభవించటానికి యోగ మొక్కటే మార్గమని&nbsp;<BR>వేదాంతం వక్కాణిస్తుంది. అనంతరం దానిలోని ముక్తస్థితిని సాక్షాత్కరించుకో-&nbsp;<BR>వటంవల్లే అది సాధ్యమౌతుందని, అందుకు సర్వం లోబడుతుందని వేదాంతం&nbsp;<BR>ఘోషిస్తుంది. నీతి, ధర్మం యథోచితస్థానాల్లో వుంటాయి.</FONT></p>
<p><FONT FACE="SHREE900, SHREE, sans-serif" SIZE="3">ఇంద్రియభోగాలకు అనుకూలించటం లేదనే అద్వైతవాదాన్ని గురించి&nbsp;<BR>విమర్శ లన్నింటి సారాంశం: ఈ ఆక్షేపాన్ని మేం సంతోషపూర్వకంగా&nbsp;<BR>అంగీకరిస్తాం.</FONT></p>
<p><FONT FACE="SHREE900, SHREE, sans-serif" SIZE="3">వేదాంత దర్శనం తీవ్రమైన నిరాశతో ప్రారంభమై యథార్థమైన ఆశతో&nbsp;<BR>సమాప్తమవుతుంది. ఇంద్రియ పరితృప్తిని మేం నిరాకరిస్తాం. యథార్థమైన&nbsp;<BR>అతీంద్రియానుభూతికి ప్రాధాన్యమిస్తాం. నిజమైన ఆనందం ఇంద్రియాల్లో&nbsp;<BR>లేదు. అతీంద్రియస్థితిలోనే వుంది; అది ప్రతి మానవుడిలోనూ వుంది. లోకు-&nbsp;<BR>లలో మనం చూసే ఆశాభావం ఇంద్రియాలద్వారా పతనానికి దారితీస్తుంది.</FONT></p>
<p><FONT FACE="SHREE900, SHREE, sans-serif" SIZE="3">మా తత్వశాస్త్రంలో వైరాగ్యానికి ఎంతో ప్రాముఖ్యత యివ్వబడింది.&nbsp;<BR>వైరాగ్యంలోని ఆంతర్యం యథార్థమైన ఆత్మవస్తు నిరూపణే. ఇంద్రియజగత్తును&nbsp;<BR>కాదనేదాకా వేదాంతం నిరాశావాదమే. కాని, యథార్థ ప్రపంచాన్ని నిరూపించ-&nbsp;<BR>టంలో ఆశావాదమే అది.</FONT></p>
<hr class="puTa_virupu">
<table><tr><td><a class=puTa_lanke href=puTa1621.html>p1621</a></td><td>p1622</td><td><a class=puTa_lanke href=puTa1623.html>p1623</a></td></tr></table>
</div></body></html>
