<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa484.html>p484</a></td><td>p485</td><td><a class=puTa_lanke href=puTa486.html>p486</a></td></tr></table>

<p><FONT FACE="TimesNewRoman, Times, serif" SIZE="2">7 0</FONT></p>
<p><FONT FACE="SHREE900, SHREE, sans-serif" SIZE="3">కర్తవ్యచింత - మానవ మనఃకమలాన్ని దహించివేస్తూన్న గ్రీష్మసూర్యుడు.&nbsp;<BR>పాపం, కర్తవ్యదాసులను అలా చూడండి! కర్తవ్యాలచే వారికి స్నానంచేయడానికి&nbsp;<BR>తీరికలేదు, భగవంతుని ప్రార్థించడానికి తీరికలేదు. సదా ‘కర్తవ్యం’ వారిని ఆవ-&nbsp;<BR>హించి వుంది. ఇంటినుండి వెళ్లి వాళ్లు కార్యనిమగ్నులై వుంటారు. ‘కర్తవ్యం’ వారి&nbsp;<BR>నావహించివుంది! ఇంటికి వచ్చి తిరిగి మరునాటి కార్యాలను గురించి ఆలోచి-&nbsp;<BR>స్తారు. ‘కర్తవ్యం’ వారి నావహించివుంది! బండికి పూన్పబడిన గుర్రం మాదిరి&nbsp;<BR>చివరకు ఏ నడివీథిలోనో ప్రాణాలు విడువవలసివచ్చే ఇలాంటి జీవితం కేవలం&nbsp;<BR>బానిసజీవితం గాదా! కర్తవ్య మంటే అందరికీ వర్తించే అర్థం ఇదే. సంగరహి&nbsp;<BR>తులమై, స్వేచ్ఛామయులమై కర్మఫలాన్ని భగవంతుడికి సమర్పించి కర్మలను నిర్వ-&nbsp;<BR>ర్తించటం ఒక్కటే యథార్థ కర్తవ్యం. మన విధులన్నీ భగవంతునివి. ఆయన&nbsp;<BR>కార్యాలను ఒనర్చడానికి నిమిత్తమాత్రులమైనందుకు - మనం ధన్యులం. మన&nbsp;<BR>నియమితకాలం మనం సేవ చెయ్యాలి; అది బాగా చేస్తామో లేదో ఎవరికి&nbsp;<BR>తెలుసు? బాగా చేస్తే ఫలం మనది కాదు; బాగా చెయ్యకపోయినా బాధ్యత మనది&nbsp;<BR>కాదు. కాబట్టి శాంతచిత్తుడవై, బంధరహితుడవై కార్యాలను ఒనర్చు. ఇలాంటి&nbsp;<BR>స్వాతంత్య్రాన్ని పొందటం ఎంతోకష్టం. దాస్యాన్ని కర్తవ్యమనటం - ఈ రక్త-&nbsp;<BR>మాంస కల్పిత శరీరంలోని వ్యామోహానికి కర్తవ్యం అని పేరిడటం - చాలా&nbsp;<BR>సులభం. జనం లౌకికజీవితంలోకి దిగి, ధనంకోసమో, తమకు మోహమున్న&nbsp;<BR>మరి దేనికోసమో పెనగులాడుతుంటారు, కలహిస్తుంటారు. ‘‘ఎందు కీ గందర&nbsp;<BR>గోళం?’’ అని వారిని అడగండి. ‘‘ఇది మా కర్తవ్యం’’ అని జవాబిస్తారు. కాని&nbsp;<BR>నిజానికిది విపరీతమైన కాంచన వ్యామోహం, స్వలాభాపేక్ష. ఐనా వాళ్లు దీన్ని&nbsp;<BR>పువ్వులతో కప్పిపుచ్చుతారు.</FONT></p>
<p><FONT FACE="SHREE900, SHREE, sans-serif" SIZE="3">ఇంతకూ విహితకర్తవ్యమంటే ఏమిటి? శరీరాన్ని సంగాన్ని బలాత్కరించి&nbsp;<BR>మనచే దేనిని చేయిస్తుందో అదే కర్తవ్యం. మమకారం స్థిరపడగానే దానికి మనం&nbsp;<BR>కర్తవ్యమని నామకరణ చేస్తాం. ఉదాహరణకు, వివాహాచారంలేని దేశాలలో భార్య-&nbsp;<BR>భర్తల మధ్య కర్తవ్యాలు లేవు. వివాహమైనప్పుడు పరస్పర మోహానికి కట్టుబడి&nbsp;<BR>వాళ్లు కలిసి జీవిస్తారు. కొన్ని తరాలైన పిదప ఆ విధమైన జీవనం స్థిరపడుతుంది;&nbsp;<BR>స్థిరపడగానే అది విధి అవుతున్నది. ఇదొక విధమైన దీర్ఘరోగమని చెప్పవచ్చును.&nbsp;<BR>అది తీవ్రమైనప్పుడు దానిని రోగ మంటున్నాం; ఆ రోగమే జీర్ణించినప్పుడు&nbsp;<BR>దానిని స్వభావమంటున్నాం. అది రోగం. అది తీరనిదవగానే దానికే ధర్మమనే&nbsp;<BR>పెద్దపేరు పెడుతున్నాం. దానిపై పువ్వులు చల్లుతున్నాం; వాద్యాలు మోగిస్తున్నాం.&nbsp;<BR>మంత్రాలు పఠిస్తున్నాం; - ఇక యీ ధర్మం నిమిత్తం లోకమంతా నడుంబిగించి&nbsp;<BR>యుద్ధానికి దిగుతుంది; ఇక లోకులు ధర్మదీక్షాబద్ధులై ఒకరినొకరు దోచుకో</FONT></p>
<hr class="puTa_virupu">
<table><tr><td><a class=puTa_lanke href=puTa484.html>p484</a></td><td>p485</td><td><a class=puTa_lanke href=puTa486.html>p486</a></td></tr></table>
</div></body></html>
