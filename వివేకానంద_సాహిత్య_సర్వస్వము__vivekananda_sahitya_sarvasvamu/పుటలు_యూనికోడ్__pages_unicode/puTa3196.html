<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3195.html>p3195</a></td><td>p3196</td><td><a class=puTa_lanke href=puTa3197.html>p3197</a></td></tr></table>
<p><FONT FACE="SHREE900, SHREE, sans-serif" SIZE="3">సూక్తులు, సుభాషితాలు</FONT></p>
<p><FONT FACE="Bookman-Light, Bookman, serif" SIZE="2">367</FONT></p>
<p><FONT FACE="SHREE900, SHREE, sans-serif" SIZE="3">111. ఏ గ్రంథాలు చదువకనే శిష్యుడు గురుకృపచే పండితుడు కాగలుగు&nbsp;<BR>తాడు.</FONT></p>
<p><FONT FACE="SHREE900, SHREE, sans-serif" SIZE="3">112. లోకంలో పుణ్యము లేదు. పాపము లేదు. ఒక్క అవిద్య మాత్రమే&nbsp;<BR>ఉన్నది. అద్వైతానుభూతి కలుగగనే అవిద్య చెల్లాచెదరవుతుంది.</FONT></p>
<p><FONT FACE="SHREE900, SHREE, sans-serif" SIZE="3">113. మతోద్యమాలు గుంపులు గుంపులుగా వస్తాయి. అందులో ప్రతి&nbsp;<BR>ఒక్కటియు తక్కిన వాటికంటె పెంపొందటానికి ప్రయత్నిస్తాయి. కాని&nbsp;<BR>వాటిలో ఏదో ఒకటి మాత్రమే నిజంగా పెంపొందుతుంది. సుదీర్ఘకాలంలో అది&nbsp;<BR>తన సమకాలికోద్యమాల నన్నిటిని మ్రింగివేస్తుంది.</FONT></p>
<p><FONT FACE="SHREE900, SHREE, sans-serif" SIZE="3">114. స్వామీజీ రామనాథపురంలో ఉన్నప్పుడు ప్రసంగవశాత్తూ శ్రీ&nbsp;<BR>రాముడు పరమాత్మ అనీ, సీత జీవాత్మ అనీ, దేహము లంకానగరమనీ చెప్పారు.&nbsp;<BR>లంకాద్వీపంలో కట్టువడి, అంటే దేహమనే లంకాద్వీపంలో చెరబడియున్న&nbsp;<BR>జీవాత్మ పరమాత్మతో, శ్రీరామునితో సంబంధాన్ని సదాకోరుతూ వుంటుంది.&nbsp;<BR>కాని రాక్షసులు దాన్ని సాగనీయకుండా అడ్డుపడుతుంటారు. రాక్షసులంటే&nbsp;<BR>మానవుని శీలంలోని కొన్ని గుణాలు. సత్త్వగుణం విభీషణుడు, రజోగుణం&nbsp;<BR>రావణుడు, తమోగుణం కుంభకర్ణుడు. సత్త్వగుణమంటే సౌజన్యం, రజోగుణ-&nbsp;<BR>మంటే కామం, మోహం, తమోగుణమంటే చీకటి, జడత్వం, లోభం, ద్వేషం.&nbsp;<BR>ఈ గుణాలనే రాక్షసులు జీవాత్మయైన సీతను, పరమాత్మయైన శ్రీరామునితో&nbsp;<BR>కలిసికొననీయక దేహమనే లంకలో బంధించియున్నారు. ఇలా బంధితయై&nbsp;<BR>విభుని కలిసికొనగోరు సీత వద్దకు హనుమంతుడు గురువు (ఆచార్యుడు)గా&nbsp;<BR>వస్తాడు. నాథుని అంగుళీయకాన్ని ఆమెకు చూపుతాడు. బ్రహ్మ&nbsp;<BR>జ్ఞానమే, సకలభ్రాంతుల్ని రూపుమాపే పరమజ్ఞానమే ఈ అంగుళీయకం.&nbsp;<BR>సంసార దుఃఖసాగరంలో మునిగిపోతున్న జీవునికి అసలు తానెవరో తెలిపే అభిజ్ఞ&nbsp;<BR>- గుర్తు - ఆ అంగుళీయకం! ఈ విధంగా శ్రీరామునితో చేరడానికి సీతకు&nbsp;<BR>మార్గమేర్పడింది అంటే జీవాత్మ పరమాత్మతోడి తన ఐక్యాన్ని గుర్తించింది.</FONT></p>
<p><FONT FACE="SHREE900, SHREE, sans-serif" SIZE="3">115. నిజమైన క్రైస్తవుడు అసలైన హిందువే. అసలైన హిందువు నిజమైన&nbsp;<BR>క్రైస్తవుడే.</FONT></p>
<p><FONT FACE="SHREE900, SHREE, sans-serif" SIZE="3">116. సంఘసుస్థితికై కలిగే మార్పులన్నీ నిగూఢంగా పనిచేస్తున్న&nbsp;<BR>ఆధ్యాత్మిక శక్తుల ఆవిష్కృతులే. ఆ శక్తులు ప్రబలంగా ఉంటే, చక్కని ఒద్దిక&nbsp;<BR>కలిగివుంటే, దానికి అనుగుణంగా సంఘం తనను అమర్చుకొంటుంది.&nbsp;<BR>ప్రతి జీవుడూ తన మోక్షాన్ని తానే సాధించుకోవాలి. వేరే దారిలేదు. దేశాల&nbsp;<BR>విషయంలోకూడ యింతే. అదేవిధంగా ప్రతిదేశంలో ఉండే గొప్పసంస్థలు ఆ</FONT></p>
<p><FONT FACE="Bookman-Light, Bookman, serif" SIZE="2">8V24 </FONT><FONT FACE="TimesNewRoman, Times, serif" SIZE="2">*</FONT></p>
<hr class="puTa_virupu">
<table><tr><td><a class=puTa_lanke href=puTa3195.html>p3195</a></td><td>p3196</td><td><a class=puTa_lanke href=puTa3197.html>p3197</a></td></tr></table>
</div></body></html>
