<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa458.html>p458</a></td><td>p459</td><td><a class=puTa_lanke href=puTa460.html>p460</a></td></tr></table>

<p><FONT FACE="TimesNewRoman, Times, serif" SIZE="2">4 4</FONT></p>
<p><FONT FACE="SHREE900, SHREE, sans-serif" SIZE="3">సృష్టించాడు. శబ్దంనుండి సృష్టి వెలువడింది. మన ఐహిక జీవన వేగంలో&nbsp;<BR>ఒత్తిడిలో నాడీమండలం గ్రహణశక్తిని కోల్పోయి మొద్దుబారుతోంది. వయసు&nbsp;<BR>మీరినకొద్దీ, లోకంలో ఇంకాయింకా సంచరించినకొద్దీ మరింత మొండితేరు-&nbsp;<BR>తాము; మనచుట్టూ ముఖ్యంగా మాటిమాటికి జరిగే సంభవాలను సైతం లక్ష్య-&nbsp;<BR>పెట్టం. ఎలాగైనా మానవస్వభావం ఒకొక్కప్పుడు తనను చూపుకొంటుంది.&nbsp;<BR>అప్పు డీ సామాన్యజీవిత సంఘటనలను చూసి అబ్బురపడి వాటి తత్త్వాన్ని&nbsp;<BR>గ్రహించడానికి ప్రేరితులమౌతాం; ఇలా అబ్బురపడటమే జ్ఞానార్జనకు తొలి-&nbsp;<BR>మెట్టు. మతంలో వేదాంతంలో శబ్దానికి వున్న అధిక ప్రాముఖ్యాన్ని అలా&nbsp;<BR>వుంచి, మానవజీవిత నాటకరంగంలో శబ్దసంజ్ఞలు ప్రధానపాత్ర నిర్వహిస్తుండ-&nbsp;<BR>టాన్ని గుర్తించవచ్చు. ఇప్పుడు నేను మీతో మాట్లాడుతున్నాను. మిమ్మల్ని నేను&nbsp;<BR>తాకటంలేదు. నా మాటలవల్ల పుట్టే వాయుస్పందనాలు మీ చెవులలో ప్రవేశించి,&nbsp;<BR>నాడులను స్పృశించి మీ మనస్సులలో పరిణామాలుగా చేస్తున్నాయి. దీనిని మీరు&nbsp;<BR>నిరోధించలేరు. ఇంతకంటె ఆశ్చర్యకరమైన దేమిటంటే - ఒకవ్యక్తి మరొకణ్ణి&nbsp;<BR>‘మూర్ఖుడా’ అనగానే ఆతడు లేచినిలబడి పిడిలికిబిగించి తనను తిట్టినవాడి&nbsp;<BR>ముక్కుమీద గుద్దుతున్నాడు. శబ్దశక్తి ఎలాంటిదో చూడండి! అతిదీనురాలైన ఒక&nbsp;<BR>స్త్రీ విలపిస్తోంది; మరొకామె ఆమెను సమీపించి వూరటగా కొన్ని శాంతివచనాలు&nbsp;<BR>పలుకుతుంది. కుంగిపోయిన ఆ దీనురాలు ఊరడిల్లి దుఃఖవిరహితయై నవ్వు-&nbsp;<BR>తుంది. శబ్దప్రభావం ఎలాంటిదో చూడండి! వేదాంతంలో శబ్దం శక్తిమంతమే,&nbsp;<BR>సామాన్య జీవితంలోనూ అది శక్తిమంతమే. ఎలాంటి ఆలోచన, విమర్శన&nbsp;<BR>లేకుండానే రేయింబవళ్లు యీ శబ్దశక్తిని మనం వినియోగిస్తున్నాం. శబ్దశక్తి&nbsp;<BR>ప్రభావాన్ని గ్రహించటం దానిని వినియోగించటంకూడా కర్మయోగాంశమే.</FONT></p>
<p><FONT FACE="SHREE900, SHREE, sans-serif" SIZE="3">ఇతరులకు సహాయపడటం, పరహితమొనర్చటం లోకంపట్ల మన ధర్మం.&nbsp;<BR>మన మెందుకు లోకహితం జరపాలి? పైకి లోకానికి తోడ్పడుతున్నట్లు కనిపి-&nbsp;<BR>స్తుందిగాని నిజంగా అది మనకు మనం చేసుకునే సహాయమే అవుతుంది. పరో-&nbsp;<BR>పకారం చెయ్యడానికి ఎల్లప్పుడు మనం ప్రయత్నించాలి. అదే మన ముఖ్యోద్దే-&nbsp;<BR>శంగా వుండాలికాని మనం బాగా ఆలోచించి చూస్తే ఇతరులకుగాని లోకానికి&nbsp;<BR>గాని మనం సహాయం కోరదగినది కానేకాదని గ్రహిస్తాం. నీ చేత నా చేత&nbsp;<BR>ఉపకారం పొందడానికి యీ లోకం సృష్టింపబడలేదు. ఫలానా క్రైస్తవ ధర్మోప-&nbsp;<BR>దేశంలో యిలా చదివాను: ‘‘సుందరమైన యీ ప్రపంచమంతా చాలామంచిది,&nbsp;<BR>ఎందుకంటె పరోపకారం చెయ్యడానికి మన కిది సమయాన్ని సందర్భాన్ని కల్పి-&nbsp;<BR>స్తున్నది.’’ పైకి చూడడానికిది చక్కని ఆశయమేగాని లోకానికి మన సహాయం&nbsp;<BR>కావలసి వున్నదనటం దైవదూషణమే కాదా? ప్రపంచం దుఃఖభూయిష్ట మనటం</FONT></p>
<hr class="puTa_virupu">
<table><tr><td><a class=puTa_lanke href=puTa458.html>p458</a></td><td>p459</td><td><a class=puTa_lanke href=puTa460.html>p460</a></td></tr></table>
</div></body></html>
