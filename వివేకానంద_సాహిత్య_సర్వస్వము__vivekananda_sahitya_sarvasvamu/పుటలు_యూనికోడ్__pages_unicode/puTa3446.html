<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3445.html>p3445</a></td><td>p3446</td><td><a class=puTa_lanke href=puTa3447.html>p3447</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">యిచ్చిపుచ్చుకోవటాలు ఎంతో ఆవశ్యకాలు. వికాసమే జీవనం. సంకోచమే&nbsp;<BR>మరణం. ప్రేమే జీవనం. ద్వేషమే మరణం. మనం ఏనాడు యితర జాతులను&nbsp;<BR>ద్వేషించటానికి ప్రారంభించామో ఆనాడే మన క్షీణదశ, మరణదశ ఆరంభ-&nbsp;<BR>మైంది. మళ్లీ మనం ఉజ్జీవనమైన వికాసం వైపుకు దృష్టిని సారించకపోతే, మన&nbsp;<BR>వినాశాన్ని ఏదీ అడ్డుకోలేదు.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి లోకంలోని జాతులన్నిటితోనూ మనం కలసిమెలసి వుండాలి.&nbsp;<BR>కేవలం గుడ్డినమ్మకాల కుప్పమీద స్వార్థపరులై, తాము అనుభవింపక, యితరులను&nbsp;<BR>అనుభవింపనివ్వక కుక్కకున్న లక్ష్యమే, జీవితాదర్శమైన నూర్లకొలది&nbsp;<BR>మానవులకంటె - ఇతర దేశాలలో పర్యటించి వచ్చిన ప్రతి హైందవుడు తన&nbsp;<BR>దేశానికి ఎక్కువ మంచి చేకూర్చినవా డౌతున్నాడు. పాశ్చాత్య దేశస్థులు గావించిన&nbsp;<BR>అద్భుత జాతినిర్మాణానికి దృఢమైన స్తంభం వారి శీలమే. కాబట్టి అలాంటి శీల-&nbsp;<BR>వంతులు రూపొందేవరకు, మనం వీరిమీద వారిమీద మండిపడటం వ్యర్థం.</FONT></p>
<p><FONT FACE="SHREE900, SHREE, sans-serif" SIZE="3">ఇతరులకు స్వాతంత్య్రం యివ్వటానికి సిద్ధపడనివారు స్వాతంత్య్రాన్ని&nbsp;<BR>పొందటానికి అర్హులా? ఇతరులను చూసి ఊరకే - చిర్రుబుర్రుమంటూ - శక్తి-&nbsp;<BR>సామర్థ్యాలను వ్యర్థం చేసుకోటానికి బదులుగా నడుంబిగించి పౌరుషవంతులమై&nbsp;<BR>శాంతంగా పనిచేయటానికి పూనుకొందాంగాక! ఎవడు దేనికి అర్హుడో, అతడు&nbsp;<BR>దాన్ని పొందితీరతాడు. దీన్ని లోకంలో ఏదీ అడ్డుపెట్టలేదని నా దృఢవిశ్వాసం.&nbsp;<BR>ఇలాటి దృఢవిశ్వాసపరుల్లో నేనొకణ్ణి. మన ప్రాచీన భారతదేశం మహత్తరమైనది&nbsp;<BR>అనటంలో సందేహం ఏదీలేదు. కాని భావి భారతదేశం యింకా అధిక మహిమో&nbsp;<BR>పేతమై వెలస్తుందని నా నమ్మకం; సహనంలోను, నిర్మలత్వంలోను, కార్యదీక్ష-&nbsp;<BR>లోను మహేశ్వరుడు మనలను సుస్థిరులనుగా చేయుగాక!</FONT></p>
<p><FONT FACE="SHREE900, SHREE, sans-serif" SIZE="3">మీ స్నేహాస్పదుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>  </sup>Ȉ ^</FONT></p>
<BR>
<p><FONT FACE="SHREE902, SHREE, sans-serif" SIZE="3">(మద్రాసు శిష్యులకు, అలసింగ పెరుమాళ్‌ ద్వారా)</FONT></p>
<BR>
<p><FONT FACE="SHREE900, SHREE, sans-serif" SIZE="3">న్యూయార్క్‌,</FONT></p>
<p><FONT FACE="SHREE900, SHREE, sans-serif" SIZE="3">నవంబర్‌ 19, 1894.</FONT></p>
<p><FONT FACE="SHREE900, SHREE, sans-serif" SIZE="3">నా ధీరవత్సలారా,</FONT></p>
<p><FONT FACE="SHREE900, SHREE, sans-serif" SIZE="3">సంఘ కార్యక్రమాన్ని దీక్షతో సాగించండి. ఎంత కష్టమైనా మనం&nbsp;<BR>జయించితీరాలి. జయించితీరాలి సుమా! ప్రేమ, నిష్కాపట్యం, సహనం ఈ</FONT></p>
<hr class="puTa_virupu">
<table><tr><td><a class=puTa_lanke href=puTa3445.html>p3445</a></td><td>p3446</td><td><a class=puTa_lanke href=puTa3447.html>p3447</a></td></tr></table>
</div></body></html>
