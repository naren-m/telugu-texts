<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2775.html>p2775</a></td><td>p2776</td><td><a class=puTa_lanke href=puTa2777.html>p2777</a></td></tr></table>

<p><FONT FACE="SHREE900, SHREE, sans-serif" SIZE="3">జంతువు ఎంత అధమ తరగతికి చెందినదవుతుందో దాని ఇంద్రియాను-&nbsp;<BR>భవం అంత అధికంగా వుంటుంది. కాబట్టి నిజమైన నాగరికత ఇంద్రియ అను-&nbsp;<BR>భవ ప్రచురమైన దశనుండి - యీ పశుత్వంనుండి, మనిషిని ఉద్ధరించేదిగా&nbsp;<BR>వుండాలి. ఉత్తమాలైన, ఇంద్రియాతీతాలైన అనుభవాలను అతడి దృష్టిపథంలో&nbsp;<BR>ప్రదర్శించాలి. లౌకికమైన సుఖభోగాలను రుచిచూపించటం, ప్రదర్శించటం&nbsp;<BR>ఉత్తమ నాగరికత కాదు.</FONT></p>
<p><FONT FACE="SHREE900, SHREE, sans-serif" SIZE="3">ఈ విషయం మానవులకు చూచాయగా తెలుసు. ఈ విషయాన్ని&nbsp;<BR>గురించి అతడు ప్రగాఢంగా ఆలోచించి వుండకపోవచ్చు. దాని స్పష్టస్వరూపాన్ని&nbsp;<BR>నిర్ణయించుకొని వుండకపోవచ్చు. ఇంద్రియాతీతమైన అనుభవాలను గురించి&nbsp;<BR>అతనికి వివిధాలైన అభిప్రాయాలు ఏర్పడివుండొచ్చు. కాని అలాటి అనుభవాన్ని&nbsp;<BR>గురించిన జ్ఞానమొకటి అతడిలోనుండి పైకి తోసుకొని వస్తూంటుంది. నిస్స్వార్థ&nbsp;<BR>సేవకులకు, వైద్యులకు, ఐంద్రజాలికులకు, మతాచార్యులకు, శాస్త్రవేత్తలకు&nbsp;<BR>అతడు గౌరవాన్ని చూపటానికి యిదే కారణం. మనిషి యీ అలౌకిక వాతావ-&nbsp;<BR>రణంలో ఎంత ఎత్తుకు ఎగురగలడో సాంసారికమైన స్పర్శ లేకుండా ఎంత&nbsp;<BR>పరిశుద్ధంగా భావించగలడో, ఎంతకాలం లోకభావనకు దూరంగా వుండగలడో&nbsp;<BR>అన్నదాన్నిబట్టి అతడి ఆత్మాభివృద్ధిని మనం కొలువవచ్చు. ఏవో కొన్ని అవసర&nbsp;<BR>పరిస్థితుల్లో తప్ప, సంస్కారంవున్న మనిషి యీ ఇంద్రియభోగాలను అనుభవిం-&nbsp;<BR>చటంలో తన కాలాన్ని అంత తక్కువగా వినియోగిస్తూన్నాడు. అవసరమైన&nbsp;<BR>సందర్భాలనుబట్టి యీ దైనందిన కార్యాలనుకూడ నిరుత్సాహంగానే చేస్తూం-&nbsp;<BR>టాడు అనటం ఎంతో నిజమైన సంగతి.</FONT></p>
<p><FONT FACE="SHREE900, SHREE, sans-serif" SIZE="3">జీవితంలోని విలాసాలుకూడ భావాలనుబట్టి, ఆదర్శాలనుబట్టి అమరు-&nbsp;<BR>తుంటాయి. వీటిలో ఆ మానసికాభివృద్ధి సాధ్యమైనంతవరకు ప్రతిబింబిస్తూనే&nbsp;<BR>వుంది. ఇదే కళ.</FONT></p>
<p><FONT FACE="SHREE900, SHREE, sans-serif" SIZE="3">అగ్ని ఒక్కటే. కాని అది భిన్నంగా వ్యక్తమౌతుంది. ఈ అభివ్యక్తమైన&nbsp;<BR>దానికంటె దానిస్థితి అభివ్యక్తంకాని స్వరూపంలోనే అనంతంగా వుంది. అలాగే&nbsp;<BR>అనంతమైన భావనలో ఒక అంశం మాత్రం అభివ్యక్తదశకు వచ్చి మనకు లౌకిక&nbsp;<BR>సుఖాలను ఒనగూరుస్తుంది. తక్కిన భావనమాత్రం మన చిత్తానికి వచ్చినట్లు&nbsp;<BR>పరివర్తనం చెయ్యటానికి వీలుకాదు. పరమసూక్ష్మ విషయాలు మన దృష్టికి&nbsp;<BR>సరిగా ఆనవు. వాటిని భౌతికస్థితిలోకి మార్చటానికి మనం చేసే ప్రయత్నం&nbsp;<BR>అపహాస్యానికి పాలుగాక తప్పదు. మహమ్మదు కొండవద్దకు వెళ్లాలేగాని కొండ&nbsp;<BR>మహమ్మదు వద్దకు రాదు. మనిషి అలౌకికానందం పొందాలంటే, దాని దీప్తిలో&nbsp;<BR>మునిగిపోవాలంటే కారణ ప్రపంచంలో తాను ఐక్యం కావాలంటే ఆ ఎత్తుకు తాను</FONT></p>
<hr class="puTa_virupu">
<table><tr><td><a class=puTa_lanke href=puTa2775.html>p2775</a></td><td>p2776</td><td><a class=puTa_lanke href=puTa2777.html>p2777</a></td></tr></table>
</div></body></html>
