<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2578.html>p2578</a></td><td>p2579</td><td><a class=puTa_lanke href=puTa2580.html>p2580</a></td></tr></table>
<p><FONT FACE="SHREE900, SHREE, sans-serif" SIZE="3">భగవద్గీత - 3</FONT></p>
<p><FONT FACE="Bookman-Light, Bookman, serif" SIZE="2">143</FONT></p>
<p><FONT FACE="SHREE900, SHREE, sans-serif" SIZE="3">ఒకడు దొంగిలిస్తున్నాడు. అతడెందుకు దొంగతనం చెయ్యాలి? మీరతణ్ణి&nbsp;<BR>శిక్షిస్తారు. మీరతడికి అవకాశం ఎందుకు యివ్వలేరు? అతడి శక్తిని ఎందుకు&nbsp;<BR>సక్రమంగా ఉపయోగింపనివ్వరు?... ‘‘నువ్వు పాపివి’’ అంటారు మీరు. అతడు&nbsp;<BR>శాసనాన్ని ఉల్లంఘించాడని అనేకులంటారు. ఈ మానవకోటి అంతా ఏకక్ర-&nbsp;<BR>మాన్ని అనుసరింప నిర్బంధించబడుతోంది. అందుచేతే కష్టం, పాపం, దౌర్బల్యం&nbsp;<BR>సంభవిస్తున్నాయి... ప్రపంచం, మీ రనుకొన్నంత చెడ్డది కాదు. మూఢులమైన&nbsp;<BR>మనమే దాన్ని పాపపంకిలం చేశాం. మన దయ్యాలను, మన&nbsp;<BR>రాక్షసులను మనమే సృష్టించుకొంటాం. తరువాత... వాటిని మనం వదిలించు-&nbsp;<BR>కోలేకపోతాం. మన చేతులను కళ్లకు అడ్డంపెట్టుకొని ‘‘ఓహో! ఎవరైనా నాకు&nbsp;<BR>వెలుగు నివ్వండి’’ అని గోలపెడతాం. వట్టి మూఢులం! కళ్లనుండి చేతులను&nbsp;<BR>తీసివెయ్యండి! కావలసింది అంతే. మనలను రక్షించవలసిందని దేవతలకు మొర-&nbsp;<BR>పెట్టుకొంటామేగాని ఎవరూ తనను తాను నిందించుకోరు. అదే అందులో శోచ-&nbsp;<BR>నీయాంశం. సమాజంలో యింత చెరువు ఎందుకుంది? అందరూ ఏమం-&nbsp;<BR>టారు? ఇంద్రియాలు, సైతాను, స్త్రీ - యివి కారణాలుగా పేర్కొంటారు. వీటి&nbsp;<BR>నెందుకు కల్పించుకొంటారు? వీటిని కల్పించుకోవలసిందని మిమ్మల్ని ఎవరూ&nbsp;<BR>కోరలేదే? ‘‘అర్జునా, నా మార్గంనుండి ఎవరూ తప్పుకోలేరు.’’ (</FONT><FONT FACE="TimesNewRoman, Times, serif" SIZE="2">IV - </FONT><FONT FACE="SHREE900, SHREE, sans-serif" SIZE="3">11)&nbsp;<BR>మనం మూఢులం. మనవి మూఢపద్ధతులు. మనం యీ మాయ అంతటి-&nbsp;<BR>నుండి సాగిపోవలసిందే. భగవంతుడు స్వర్గాన్ని సృష్టిస్తే, మానవుడు తనకు తానే&nbsp;<BR>నరకాన్ని కల్పించుకొన్నాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘ఏ కర్మా నన్ను అంటదు. కర్మఫలంలో నాకు వాంఛలేదు. నన్ను ఆ&nbsp;<BR>విధంగా ఎరిగినవారు రహస్యాన్ని ఎరిగినవారు. వారు కర్మబద్ధులు కారు. ప్రాచీన&nbsp;<BR>ఋషులు యీ రహస్యాన్ని గ్రహించి నిరపాయంగా కర్మ చెయ్యగలిగారు. నువ్వూ&nbsp;<BR>అలాగే కర్మ చెయ్యి.’’ (</FONT><FONT FACE="TimesNewRoman, Times, serif" SIZE="2">IV - </FONT><FONT FACE="SHREE900, SHREE, sans-serif" SIZE="3">14-15).</FONT></p>
<p><FONT FACE="SHREE900, SHREE, sans-serif" SIZE="3">‘‘ఎవడు తీవ్ర కార్యనిమగ్నుడై వుండీ గాఢప్రశాంతత కలిగి వుంటాడో,&nbsp;<BR>గాఢప్రశాంతతలో వుండీ తీవ్ర కార్యనిమగ్నుడుగా వుంటాడో అతడే బుద్ధి&nbsp;<BR>మంతుడు.’’ (</FONT><FONT FACE="TimesNewRoman, Times, serif" SIZE="2">IV -</FONT><FONT FACE="SHREE900, SHREE, sans-serif" SIZE="3"> 18) ... విషయం యిది: ఇంద్రియాలు, ఉపకరణలు కార్య-&nbsp;<BR>నిమగ్నాలుగా వున్నా, దేనిచేతా చెడని గాఢశాంతి నీకుందా? బజారువీథిలో, నీ&nbsp;<BR>చుట్టూ ఎంతో సమ్మర్దం, తొక్కిడి వుండగా కారుకోసం నిరీక్షిస్తూ నువ్వు నిల-&nbsp;<BR>బడి వున్నప్పుడు, శాంతనిశ్చలధ్యాన నిమగ్నుడవై వుండగలవా? ఉంటే, నువ్వు&nbsp;<BR>యోగివి. లేకపోతే యోగివి కావు.</FONT></p>
<hr class="puTa_virupu">
<table><tr><td><a class=puTa_lanke href=puTa2578.html>p2578</a></td><td>p2579</td><td><a class=puTa_lanke href=puTa2580.html>p2580</a></td></tr></table>
</div></body></html>
