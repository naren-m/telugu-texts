<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa380.html>p380</a></td><td>p381</td><td><a class=puTa_lanke href=puTa382.html>p382</a></td></tr></table>


<p><FONT FACE="SHREE900, SHREE, sans-serif" SIZE="3">ఎరుగు. సత్యకాముడు అంతర్వాణి తనకిలా ఉద్బోధించటం విన్నాడు: ‘‘నువ్వు&nbsp;<BR>అనంతుడవు, విశ్వం నీలోనే వుంది. నిన్ను నిగ్రహించుకో. యథార్థమైన నీ ఆత్మ&nbsp;<BR>పలికే వాణిని ఆలకించు.’’</FONT></p>
<p><FONT FACE="SHREE900, SHREE, sans-serif" SIZE="3">ఉత్కృష్టభావాలను యోచిస్తూ నిశ్శబ్దంగా పవిత్రజీవనం గడుపుతూ, ఈ&nbsp;<BR>రీతిలో లోకోపకారం ఒనర్చే మహనీయుల పరిపూర్ణతకంటె; లోకంతో పోరాడే&nbsp;<BR>మహాప్రవక్తల పరిపూర్ణత తక్కువ. వీరు ఒకరి వెంబడి ఒకరు గతిస్తూ, చివరకు&nbsp;<BR>లోకోపదేష్ట ఐన శక్తిమంతుణ్ణి సృజిస్తారు.</FONT></p>

<p><FONT FACE="SHREE900, SHREE, sans-serif" SIZE="3">జ్ఞానం స్వతస్సిద్ధం, దాన్ని కనుగొనటం మాత్రమే మానవుడి పని. వేటి&nbsp;<BR>మూలంగా భగవానుడు లోకాన్ని సృజించాడో అలాటి శాశ్వతజ్ఞానస్వరూపమే&nbsp;<BR>వేదాలు. అవి ఉత్తమోత్తమ తత్త్వాన్ని ప్రవచిస్తూ యీ అద్భుత ప్రతిపాదనను&nbsp;<BR>చేస్తవి.</FONT></p>

<p><FONT FACE="SHREE900, SHREE, sans-serif" SIZE="3">ఒకరికి బాధ కలిగినా కలుగకున్నా ధీరంగా సత్యం పలుకు. దౌర్బల్యానికి&nbsp;<BR>ఎన్నడూ తోడ్పడకు. ‘ధీమంతులకు’ సత్యం దుర్భరమైతే, అది వారిని ఊడ్చి-&nbsp;<BR>పారవేస్తే, అలాగే పోనివ్వు. అలాటివారు ఎంత శీఘ్రంగా గతిస్తే అంతమంచిది.&nbsp;<BR>అవివేక భావాలు పసిపాపలకు పశుప్రాయులకు మాత్రమే; వీరందరూ బాల&nbsp;<BR>గృహంలోను అడవుల్లోను మాత్రమే లేరు. వీరిలో కొందరు వేదికల కెక్కారు.</FONT></p>
<p><FONT FACE="SHREE900, SHREE, sans-serif" SIZE="3">ఆధ్యాత్మిక వికాసం పొందాక నువ్వింకా నీ ప్రార్థనాలయం (చర్చ్‌) లోనే&nbsp;<BR>వుండటం మంచిదికాదు. ఈవలికి వచ్చి, బాహాటమైన స్వాతంత్య్ర వాతావర-&nbsp;<BR>ణంలో మరణించు.</FONT></p>
<p><FONT FACE="SHREE900, SHREE, sans-serif" SIZE="3">పురోగతి అంతా ద్వంద్వప్రపంచంలోనే. మానవరూపమే మహోన్నతం,&nbsp;<BR>మానవుడే సర్వశ్రేష్ఠజీవి; ఎందుకంటె ఇహంలోనే, యిప్పుడే మనం పూర్తిగా&nbsp;<BR>ద్వంద్వ ప్రపంచాతీతులం కాగలం, జీవన్ముక్తి పొందగలం; ఇదే మన పరమావధి.&nbsp;<BR>మనం పొందగలమనటమే కాదు, నిజానికి కొందరు పొందివున్నారు. కాబట్టి ఏ&nbsp;<BR>సూక్ష్మతరరూపులు వచ్చినా, వారుండగలిగింది ద్వంద్వప్రపంచంలోనే. మనం&nbsp;<BR>సాధించగలదానికంటె అధికంగా వారెన్నటికీ సాధించలేరు; ఎందుకంటె సాధించ-&nbsp;<BR>గలిగింది మోక్షప్రాప్తి మాత్రమే.</FONT></p>
<p><FONT FACE="SHREE900, SHREE, sans-serif" SIZE="3">దేవత లెన్నడూ దుష్టకృత్యాలు చేయరు. కాబట్టి వారు శిక్షను అనుభవిం-&nbsp;<BR>చరు, తరించనూ తరించరు. మనలను మేల్కొల్పేవి, సంసారస్వప్నానికి విచ్ఛేదం&nbsp;<BR>కూర్చేవి ఆపదలే. మనకు అవి యీ సంసారపు అపర్యాప్తతను ప్రకటించి మోక్షా-</FONT></p>
<hr class="puTa_virupu">
<table><tr><td><a class=puTa_lanke href=puTa380.html>p380</a></td><td>p381</td><td><a class=puTa_lanke href=puTa382.html>p382</a></td></tr></table>
</div></body></html>
