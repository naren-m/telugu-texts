<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2260.html>p2260</a></td><td>p2261</td><td><a class=puTa_lanke href=puTa2262.html>p2262</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 1 2</FONT></p>
<p><FONT FACE="SHREE900, SHREE, sans-serif" SIZE="3">దానం చేయడానికి బదులు, ఎందుకు పనికిరాని ఆవులను, గుర్రాలను ఎలా&nbsp;<BR>దానం చేయనారంభించాడో జ్ఞాపకం వుండే వుంటుంది. ఆ సమయంలో, అతని&nbsp;<BR>కుమారుడైన నచికేతుని హృదయంలోకి ‘శ్రద్ధ’ ప్రవేశించినట్లు ఆ గ్రంథంలో&nbsp;<BR>వుంది. ఈ ‘శ్రద్ధ’ అనే మాటకు బదులుగా, వేరొకమాటను ఉపయోగించడం&nbsp;<BR>నాకిష్టం లేదు! అది నిరర్థకం. ఇది ఒక అద్భుత శబ్దం. దీన్ని బాగా అర్థం చేసికొని,&nbsp;<BR>దీన్నే వాడుతూండాలి. దీని మహిమను కొంచెం చూద్దాం. నచికేతుడు వెంటనే&nbsp;<BR>తనలో తానిలా అనుకొన్నాడు. ‘‘నేను చాలామంది కంటె, గొప్పవాడిని; కొంద-&nbsp;<BR>రికంటె తక్కువవాడిని. కాని, ఎందునా నేను చివరివాడిని కానేకాను. నేనుకూడ&nbsp;<BR>ఏమైనా చేయగలను’’ - అతని ధైర్యం పెంపొందింది. అంతట ఆ అబ్బాయి&nbsp;<BR>తన మనస్సులోవున్న సమస్యను, అంటే మృత్యురహస్యాన్ని తేల్చాలని పూనుకొ-&nbsp;<BR>న్నాడు. ఆ పరిష్కారం మృత్యుదేవత అయిన యముని ఇంటికి పోతేతప్ప తేలేది&nbsp;<BR>కాదు. అక్కడికే అతడు వెళ్లాడు. అక్కడ ధీరుడైన నచికేతుడు యముని గృహం-&nbsp;<BR>వద్ద మూడు దినాలు వేచివున్నాడు. తర్వాత అతడు కోరుకొన్న దాన్ని ఎలా సాధిం-&nbsp;<BR>చగల్గాడో మీకు తెలుసుకదా? ఈ శ్రద్ధే మనకు కావాలి! దురదృష్టవశాత్తూ, శ్రద్ధ&nbsp;<BR>అనేది, భారతదేశంనుండి దాదాపుగా అదృశ్యమైపోయింది. ఆ కారణం చేతనే&nbsp;<BR>మన మీ ప్రస్తుత దుస్థితికి వచ్చాం. మనిషికి, మనిషికి మధ్యగల భేదం శ్రద్ధలోవున్న&nbsp;<BR>భేదమే తప్ప వేరుకాదు. ఒక పురుషుని ఘనునిగాను, వేరొకని దీనునిగాను, అధ-&nbsp;<BR>మునిగాను చేసేది ఈ శ్రద్ధే! హీనుడి ననుకొనేవాడు హీనుడై పోతాడని నా గురు-&nbsp;<BR>వర్యుడు చెబుతూండేవాడు. ఆ మాట నిజం. ఈ శ్రద్ధ మీలో ప్రవేశించాలి.&nbsp;<BR>పాశ్చాత్యజాతులలో ఎలాంటి జడశక్తి ప్రకటితమై మీకు కనిపిస్తోందో చూడండి.&nbsp;<BR>అదంతా శ్రద్ధ మహిమే. వాళ్లు తమ శరీరబలాన్ని నమ్ముకొంటారు. మీరు మీ&nbsp;<BR>ఆత్మబలాన్ని నమ్ముకొంటే, ఇంకా ఎంత అతిశయంగా అది పనిచేయగలదో?&nbsp;<BR>ఆ అఖండాత్మను, అఖండ శక్తిమయుని నమ్ముకోండి. మీ గ్రంథాలు, మీ ఋషి-&nbsp;<BR>శ్రేష్ఠులు, ఏకాభిప్రాయంతో బోధించింది దీన్నే. ఏదీ వినాశం చేయజాలని ఆ&nbsp;<BR>ఆత్మలో అనంతశక్తి వుంది. మీ ఆవాహనకోసం అది ఎదురుచూస్తోంది. భార-&nbsp;<BR>తీయ వేదాంతానికి, తక్కిన తత్త్వశాస్త్రాలన్నిటికి మధ్యవున్న గొప్పభేదం ఇక్కడే.&nbsp;<BR>ద్వైతులు, విశిష్టాద్వైతులు, అద్వైతులు అందరూ అన్నీ ఆత్మలోనే వున్నాయని&nbsp;<BR>దృఢంగా విశ్వసిస్తారు. అది వెలుపలికి వచ్చి సువ్యక్తం కావాలి. కాబట్టి, నేను కోరు-&nbsp;<BR>కొనేది ఈ శ్రద్ధే. మన అందరికీ కావలసిందీ ఈ శ్రద్ధే. ఈ విశ్వాసాన్ని మీ అను-&nbsp;<BR>భవానికి తెచ్చుకోవడమనే మహాకార్యాన్ని నిర్వహించండి. గాంభీర్యాన్ని గంగపా-&nbsp;<BR>లుచేసి ప్రతిదాన్నీ వేళాకోళంచేసే బుద్ధి ఈ జాతి రక్తంలోనికి చొచ్చుకొనిపో-&nbsp;<BR>తోంది. ఈ ఘోరవ్యాధిని తొలగించుకోండి. ఈ పెద్దరోగాన్ని తప్పించుకోండి.</FONT></p>
<hr class="puTa_virupu">
<table><tr><td><a class=puTa_lanke href=puTa2260.html>p2260</a></td><td>p2261</td><td><a class=puTa_lanke href=puTa2262.html>p2262</a></td></tr></table>
</div></body></html>
