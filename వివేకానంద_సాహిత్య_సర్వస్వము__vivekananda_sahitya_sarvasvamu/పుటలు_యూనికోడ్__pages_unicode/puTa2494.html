<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2493.html>p2493</a></td><td>p2494</td><td><a class=puTa_lanke href=puTa2495.html>p2495</a></td></tr></table>

<p><FONT FACE="SHREE900, SHREE, sans-serif" SIZE="3">రాణులుండేవారు. కాని పిల్లలులేరు. ఆదర్శ హిందువులందరి మాదిరి ఆ రాజూ,&nbsp;<BR>ఆ రాణులూ సంతానాన్ని ఆశించి తీర్థయాత్రలు చేశారు. ఉపవాసా&nbsp;<BR>లున్నారు. ప్రార్థనలు జరిపారు. కొన్నాళ్లకు నలుగురు కుమారులు పుట్టారు.&nbsp;<BR>వారిలో పెద్దవాడు రాముడు.</FONT></p>
<p><FONT FACE="SHREE900, SHREE, sans-serif" SIZE="3">యథావిధిగా నలుగురు సోదరులు సమస్త విద్యలు క్షుణ్ణంగా నేర్చారు.&nbsp;<BR>భవిష్యత్తులో కలహాలు జరుగకుండా ప్రాచీన భారతదేశంలో రాజులు తమ జీవిత&nbsp;<BR>కాలంలోనే జ్యేష్ఠపుత్రుణ్ణి యువరాజుగా, తన తదనంతరం రాజుగా నిర్దేశించే&nbsp;<BR>ఆచారం వుండేది.</FONT></p>
<p><FONT FACE="SHREE900, SHREE, sans-serif" SIZE="3">ఆ కాలంలో జనకు డనే మరో రాజుకూడా వుండేవాడు. ఆయన కుమార్తె&nbsp;<BR>సీత అతి చక్కనిది. ఆమె ఒక పొలంలో లభించింది. భూదేవి పుత్రిక. ఆమె&nbsp;<BR>తల్లిదండ్రులు లేకే జన్మించింది. సంస్కృతంలో సీత అనే పదానికి నాగటిచాలు&nbsp;<BR>అని అర్థం. భారతదేశ ప్రాచీన పౌరాణిక కథల్లో తల్లిదండ్రుల్లో ఒకరులేక&nbsp;<BR>పుట్టినవారు, తల్లిదండ్రులు యిద్దరూలేక పుట్టినవారు, యజ్ఞకుండంనుండి&nbsp;<BR>పుట్టినవారు, యజ్ఞ భూమినుండి పుట్టినవారు మేఘమండలంనుండి ఊడిపడ్డ-&nbsp;<BR>వారు - యీ రీతి అద్భుత జననాలు సాధారణమే.</FONT></p>
<p><FONT FACE="SHREE900, SHREE, sans-serif" SIZE="3">సీత భూదేవి పుత్రిక కాబట్టి పరమ పవిత్రురాలు. జనక మహారాజు&nbsp;<BR>ఆమెను పెంచుకొన్నాడు. ఆమె వివాహవయస్కురా లవగానే రాజు తగిన వరుడి&nbsp;<BR>కోసం అన్వేషించసాగాడు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో రాజకుమార్తెలు తమ వరుణ్ణి తామే ఎన్నుకొనే స్వయంవర&nbsp;<BR>మనే ప్రాచీనాచారం వుండేది. దేశంలో పలుప్రాంతాలనుండి అనేకమంది రాజ&nbsp;<BR>కుమారులు ఆహ్వానించబడతారు. రాజకుమార్తె సర్వాలంకారభూషితయై,&nbsp;<BR>స్వయంవర మాలను చేతబుచ్చుకొని ఆశీనులైన ప్రభువుల మధ్య వారిని చూసు-&nbsp;<BR>కొంటూ పోతుంది. ఒక సఖి ఆమెకూడా వుండి, హాజరైవున్న రాకుమారుల&nbsp;<BR>విశిష్ట యోగ్యతలను వివరిస్తుంటుంది. రాకుమారి తనకు నచ్చిన రాకుమారుడి&nbsp;<BR>మెడలో పుష్పమాలను వేసి తన వరనిర్ణయాన్ని సూచిస్తుంది. ఆ తరువాత&nbsp;<BR>వారి వివాహం వైభవోపేతంగా జరుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">సీతను పెళ్లాడగోరిన రాజకుమారులు అనేకులున్నారు. ఆమెను పెళ్లాడ-&nbsp;<BR>టానికి నిర్ణయించబడ్డ వీర్యశుల్కం హర ధనుస్సనే పెద్ద విల్లును విరవటం&nbsp;<BR>(వంచుట అని భావం). ఈ అద్భుతకార్యాన్ని చెయ్యటానికి రాజకుమారులు&nbsp;<BR>తమ యావచ్ఛక్తిని ప్రయోగించారు. కాని వారి వల్లకాలేదు. చివరకు రాముడు&nbsp;<BR>ఆ మహాధనుస్సును చేతులతో ఎత్తి సునాయాసంగా వంచాడు, అది రెండుగా&nbsp;<BR>విరిగిపోయింది. ఈ విధంగా సీత, దశరథ రాజనందనుడైన శ్రీరాముణ్ణి తన</FONT></p>
<hr class="puTa_virupu">
<table><tr><td><a class=puTa_lanke href=puTa2493.html>p2493</a></td><td>p2494</td><td><a class=puTa_lanke href=puTa2495.html>p2495</a></td></tr></table>
</div></body></html>
