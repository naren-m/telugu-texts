<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa60.html>p60</a></td><td>p61</td><td><a class=puTa_lanke href=puTa62.html>p62</a></td></tr></table>

<p><FONT FACE="SHREE900, SHREE, sans-serif" SIZE="3">వుండే మహనీయుడివరకు అందరికీ తావొసగి వారలను తన అనంత ప్రేమ&nbsp;<BR>హస్తాలతో ఆలింగనం చేసుకోగలిగినట్టిదై వుండాలి. అలాటి విశ్వమానవమతం&nbsp;<BR>హింసాద్వేషాలకు తన వ్యవస్థలో కించిత్తూ చోటివ్వక, సమస్త స్త్రీ పురుషులూ&nbsp;<BR>భగవత్స్వరూపులే అని గుర్తిస్తూ, తన యథార్థ దైవస్వభావాన్ని గ్రహించి మానవ&nbsp;<BR>కోటికి తోడ్పడటమే తన ప్రధాన ఆశయంగా గణిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఇలాటి మతాన్ని - ధర్మాన్ని - ప్రకటించండి, సమస్తజాతులు మిమ్మల్ని&nbsp;<BR>అనుగమిస్తాయి. అశోకుడి మతసభ బౌద్ధమతసభ. అక్బర్‌ ఏర్పరచిన మతసభ&nbsp;<BR>సర్వమత సమన్వయదృష్టితో వెలువడ్డా కేవలం ఆస్థానసభ. ప్రతిమతంలోను భగ-&nbsp;<BR>వంతుడు వున్నాడని ప్రపంచం యావత్తుకు చాటటం అమెరికా దేశానికి నియ-&nbsp;<BR>మితమైవున్న మహాకార్యం.</FONT></p>
<p><FONT FACE="SHREE900, SHREE, sans-serif" SIZE="3">హైందవుల బ్రహ్మం, జొరాష్ట్రీయుల (పారసీకుల) అహురమజ్‌దా (ఆర్‌-&nbsp;<BR>మజ్ద్‌), బౌద్ధుల బుద్ధుడు, యూదుల యెహోవా, కైస్త్రవుల పరమపిత (ఫాదర్‌&nbsp;<BR>ఇన్‌ హెవెన్‌)గా వెలుగొందే ఆ పరతత్త్వం - పరమేశ్వరుడు - మీ మహత్తర సంక-&nbsp;<BR>ల్పాన్ని కొనసాగించి మీకు శక్తిసామర్థ్యాలు ప్రసాదించుగాక! (విశ్వమతైక్య) తార&nbsp;<BR>ప్రాగ్దిశలో ఉదయించి, మంద ప్రకాశంతో ఒకప్పుడూ దివ్యతేజంతో మరొక-&nbsp;<BR>ప్పుడూ వెలుగొందుతూ, సరిగ్గా పశ్చిమదిశకేగి, చివరకు ప్రపంచాన్నంతా చుట్టి-&nbsp;<BR>వచ్చి, సహస్రగుణాధిక తేజస్వంతమై మళ్లా యిప్పుడు ప్రాగ్దిశావలయంలోనే&nbsp;<BR>శాన్పో నదీతీరంలో ఉదయిస్తోంది.</FONT></p>
<p><FONT FACE="SHREE900, SHREE, sans-serif" SIZE="3">స్వాతంత్య్ర మాతృభూమిఐన కొలంబియా, నీకు జయం! పొరుగువాళ్ల&nbsp;<BR>కుత్తుకల నెన్నడూ కత్తిరించని నువ్వు, పొరుగువారిని దోచుకోవటమే ఐశ్వర్యాన్ని&nbsp;<BR>పొందటానికి అత్యంత సన్నిహితమార్గమని ఎన్నడూ భావించని నువ్వు - సమ-&nbsp;<BR>న్వయకేతనాన్ని దాల్చి, నాగరికతా పురోగామివవటం నీ విధివిహిత మహాకార్యం.</FONT></p>
<p><FONT FACE="SHREE902, SHREE, sans-serif" SIZE="3">మతం : భారతదేశ సత్వర ఆవశ్యకత కాదు</FONT></p>
<BR>
<p><FONT FACE="SHREE902-Italic, SHREE, sans-serif" SIZE="3">1893వ సం।। సెప్టెంబర్‌ 20వ తేదీ</FONT></p>
<p><FONT FACE="SHREE900, SHREE, sans-serif" SIZE="3">క్రైస్తవులు ఎప్పుడూ సద్విమర్శకు సంసిద్ధులైవుండాలి; నేను కాస్త విమర్శ-&nbsp;<BR>చేయటంలో మీ కేమీ అభ్యంతరం వుండదనుకొంటాను. క్రైస్తవేతరులను&nbsp;<BR>‘తరింపచేయటానికి’ ప్రచారకులను పంపటంలో అంతగా ఆతురపడే మీ క్రైస్త-&nbsp;<BR>వులు - వారిని పస్తుపడకుండా ఎందుకు కాపాడటానికి ప్రయత్నించరు? కాట-&nbsp;<BR>కాలు విలయతాండవం చేస్తూంటే వేలమంది జనం ఆకటిచిచ్చుకు గురై భారత&nbsp;<BR>దేశంలో మరణించారు. కాని మీ క్రైస్తవులు వారికి ఏం సాయంచేసిన పాపానబో-&nbsp;<BR>లేదు. భారతదేశంలో అంతటా మీరు చర్చ్‌లను నిర్మిస్తూంటారు. కాని ప్రాచ్య-</FONT></p>
<hr class="puTa_virupu">
<table><tr><td><a class=puTa_lanke href=puTa60.html>p60</a></td><td>p61</td><td><a class=puTa_lanke href=puTa62.html>p62</a></td></tr></table>
</div></body></html>
