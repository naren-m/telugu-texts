<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2557.html>p2557</a></td><td>p2558</td><td><a class=puTa_lanke href=puTa2559.html>p2559</a></td></tr></table>

<p><FONT FACE="SHREE900, SHREE, sans-serif" SIZE="3">పిచ్చిమాట లివన్నీ? ప్రమాణ గ్రంథాలకు వ్యతిరేకంగా నీ మనస్సును&nbsp;<BR>పోనిస్తున్నావు. నీ మనస్సు ఒకవిధంగాను, వేదాలు మరో విధంగాను చెబితే, నీ&nbsp;<BR>మనస్సును అరికట్టు. వేదాలనే నమ్ము. ఒక మనిషిని చంపటం ఒప్పే అని వేదాలు&nbsp;<BR>చెబితే అది ఒప్పే. కాదు కాదు, నా అంతరాత్మ దానికి వ్యతిరేకంగా చెబుతోంది&nbsp;<BR>అంటావా, అది చెల్లదు. ఏ గ్రంథంలోనైనా ‘అది నిత్యవాణి. పవిత్రమైంది’ అనే&nbsp;<BR>నమ్మకం నీకు కలిగిన మరుక్షణమే దాన్ని ఆక్షేపించటానికి నీకు అధికారం లేదు.&nbsp;<BR>‘‘బైబిల్‌లోని మాటలు ఎంత అద్భుతంగా వున్నాయి? అవెంత సరిగా వున్నాయి!&nbsp;<BR>ఎంత బాగున్నాయి’’ అని మీ రనేప్పుడు ఆ గ్రంథంపట్ల మీకున్న విశ్వాసం ఎలాం-&nbsp;<BR>టిదో నాకు తెలియటం లేదు. ఎందుకంటె, బైబిల్‌ భగవద్వాణి అనే నమ్మకం&nbsp;<BR>నీకుంటే యిక గుణదోష పరామర్శకు నీకు అధికారం లేదు. గుణదోష పరామర్శ&nbsp;<BR>చేసే పక్షంలో, బైబిల్‌కంటె నువ్వే అధికుడవని అనుకొంటున్నావన్న మాట.&nbsp;<BR>అలా ఐతే బైబిల్‌ నీ కెందుకు? మా పురోహితులు యిలా అంటారు: ‘‘మీ బైబి-&nbsp;<BR>ల్‌తోగాని, మరి దేనితోగాని పోల్చటానికి మేం యిష్టపడం. పోల్చటంవల్ల ప్రయో-&nbsp;<BR>జనం లేదు. ఎందుకంటె - ప్రమాణం ఏదీ? అది అంతటితో సరి. ఏదిగాని&nbsp;<BR>సరికాదని నీకు తోస్తే వేదాలను చూసి దాన్ని సవరించుకో.’’</FONT></p>
<p><FONT FACE="SHREE900, SHREE, sans-serif" SIZE="3">ఉపనిషత్తులకు వేదాల్లో విశ్వాసం వుంది. కాని వాటి కంతకంటె పైదైన&nbsp;<BR>ప్రమాణంకూడ వుంది. ఒకవైపు వేదాలను త్రోసిరాజనటం వాటికి సమ్మతం&nbsp;<BR>కాదు. మరోవైపు యీ పశుయజ్ఞాల గుట్టూ, పురోహితవర్గం అందరి ధనాన్ని&nbsp;<BR>అపహరిస్తున్న సంగతీ వాటికి తెలిసినవే. కాని మనస్తత్త్వశాస్త్ర విషయంలో అవన్నీ&nbsp;<BR>ఒక్కతీరువే. ఉన్న అభిప్రాయభేదాలన్నీ ఆత్మతత్త్వాన్ని గురించే; అంటే, తత్త్వ-&nbsp;<BR>శాస్త్ర విషయంలోనే. ఆత్మకు దేహం మనస్సు వున్నవా? మనస్సంటే కండరాలకు&nbsp;<BR>ఉద్రేకం కలిగించే నరాల భావముద్రాప్రాపకాలైన నరాల కూడిక మాత్రమేనా?&nbsp;<BR>మనస్తత్త్వశాస్త్రం సమగ్రశాస్త్రమని అందరి నమ్మకం. దాన్లో అభిప్రాయభేదానికి&nbsp;<BR>అవకాశం లేనేలేదు. వివాదమంతా తత్త్వశాస్త్రాన్ని గురించే - ఆత్మతత్త్వం, దేవుడు&nbsp;<BR>మొదలైన వాటిని గురించే.</FONT></p>
<p><FONT FACE="SHREE900, SHREE, sans-serif" SIZE="3">ఉపనిషత్తులకు, మతాచార్యుల బోధలకు యింకా మరో ముఖ్య భేదం&nbsp;<BR>వుంది. సన్న్యసించండని ఉపనిషత్తులు బోధిస్తాయి. అన్నిటికీ అదే గీటురాయి.&nbsp;<BR>సర్వాన్ని త్యజించండి. సృజించే ప్రజ్ఞే మనలను యీ చిక్కుల్లో పడవేస్తూంది.&nbsp;<BR>శాంతస్థితే మనస్సు ప్రకృతి. మనస్సును శాంతపరచు కోగలిగిన తక్షణమే నువ్వు&nbsp;<BR>సత్యాన్ని తెలుసుకోగలవు. మనస్సును తిప్పుతున్న దేది? భావన, కల్పనలే. కల్పన&nbsp;<BR>నాపివెయ్యండి. నువ్వు సత్యాన్ని తెలుసుకొంటావు. సృజించే ప్రజ్ఞ పూర్తిగా ఆగి-&nbsp;<BR>పోవాలి. వెంటనే నువ్వు సత్యాన్ని తెలుసుకోగలవు.</FONT></p>
<hr class="puTa_virupu">
<table><tr><td><a class=puTa_lanke href=puTa2557.html>p2557</a></td><td>p2558</td><td><a class=puTa_lanke href=puTa2559.html>p2559</a></td></tr></table>
</div></body></html>
