<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa707.html>p707</a></td><td>p708</td><td><a class=puTa_lanke href=puTa709.html>p709</a></td></tr></table>
<p><FONT FACE="SHREE902, SHREE, sans-serif" SIZE="4">నిశ్శ్రేయస మార్గం</FONT></p>
<BR>
<p><FONT FACE="SHREE900, SHREE, sans-serif" SIZE="3">నేటిరాత్రి మీకు వేదాలనుండి ఒక కథ చెబుతాను. వేదాలు హిందువుల&nbsp;<BR>పవిత్ర మతగ్రంథాలు. వేదసారస్వతం అతివిస్తృతమైంది. వేదాలలోని తుదిభాగా-&nbsp;<BR>లకు వేదాంతమని పేరు. వేదాంతమనే మాటకు వేదాల తుది అని అర్థం. అది&nbsp;<BR>వేదాలలోని వాదాలను, ముఖ్యంగా మనకిప్పుడు ప్రకృతమైన తత్త్వవిషయాన్ని&nbsp;<BR>ప్రతిపాదిస్తుంది. ఈ వేదాంతం ప్రాచీన సంస్కృతంలో రచించబడింది. అది&nbsp;<BR>వేలకొద్దీ సంవత్సరాలకు పూర్వం రచించబడిందన్న విషయం మీరు మరచి&nbsp;<BR>పోకూడదు. ఒకానొకడు గొప్పయజ్ఞం చెయ్యాలని సంకల్పించాడు. హిందువుల&nbsp;<BR>మతంలో యజ్ఞానికి విశేష ప్రాముఖ్యంవుంది. యజ్ఞాలు అనేక రకాలు. బలి&nbsp;<BR>పీఠాలు నిర్మించటం, అగ్నిలో ఆహుతులను వ్రేల్చటం, వివిధ మంత్రాలు పఠిం-&nbsp;<BR>చటం మొదలైనవి యజ్ఞాంగాలు. యజ్ఞం ముగిసాక బ్రాహ్మణులకు, పేదలకు&nbsp;<BR>దానాలు యిస్తారు. ఒక్కొక్క యజ్ఞానికి దానికి ప్రత్యేకంగా చెయ్యవలసిన దానం&nbsp;<BR>వుంది. వీటిలో యజమాని తన సర్వస్వం యిచ్చివేయాల్సిన యజ్ఞం ఒకటి&nbsp;<BR>వుంది. ఈ యజ్ఞం తలపెట్టినవాడు ధనికుడైన పరమలుబ్ధుడు. ఐనా యీ&nbsp;<BR>దుష్కరయజ్ఞాన్ని చేసి గొప్పపేరును సంపాదించాలని అతడాశించాడు. యజ్ఞం&nbsp;<BR>పూర్తయ్యాక అతడు తన సర్వస్వం యిచ్చివేయటానికి బదులు తన ఆవులలో&nbsp;<BR>కుంటివాటిని గుడ్డివాటిని ముసలివాటిని వట్టిపోయినవాటిని మాత్రమే దానం&nbsp;<BR>చెయ్యసాగాడు. అతనికి నచికేతుడనే కుమారుడున్నాడు. నచికేతుడు వివేక ప్రతి-&nbsp;<BR>భాశాలియైన యువకుడు. తండ్రి చేస్తున్న తుచ్ఛదానాల నతడు గమనించాడు.&nbsp;<BR>తత్ఫలితంగా తండ్రికి తప్పక కలుగబోయే పాపాన్ని గురించి అతడు తలపోశాడు.&nbsp;<BR>అందుకు పరిహారంగా అతడు తననే దానంగా అర్పించుకో కృతనిశ్చయు&nbsp;<BR>డయ్యాడు.</FONT></p>
<p><FONT FACE="SHREE900, SHREE, sans-serif" SIZE="3">అప్పుడు అతడు తండ్రివద్ద కెళ్లి ‘‘నన్నెవరికి దానం చేస్తావు?’’ అని అడి-&nbsp;<BR>గాడు. తండ్రి జవాబు చెప్పలేదు. కాని కుమారుడు అదే ప్రశ్న రెండవసారి,&nbsp;<BR>మూడవసారికూడ అడిగాడు. తండ్రి విసుగుచెంది, ‘‘నిన్నా? నిన్ను యముడి&nbsp;<BR>కిస్తాను. నిన్ను మృత్యుదేవత కిస్తాను’’ అంటూ గద్దించాడు. నచికేతుడు తిన్నగా&nbsp;<BR>బైలుదేరి, యముని రాజ్యానికి వెళ్లాడు. అప్పుడు యముడు యింట్లో లేడు.&nbsp;<BR>నచికేతుడు యముడికోసం అక్కడే వేచివున్నాడు. మూడురోజుల తర్వాత</FONT></p>
<p><FONT FACE="SHREE900, SHREE, sans-serif" SIZE="3">ఈ ప్రసంగం దాదాపు కఠోపనిషత్తుకు అనువాదం. (సం.)</FONT></p>
<p><FONT FACE="TimesNewRoman, Times, serif" SIZE="2">2 9 3</FONT></p>
<hr class="puTa_virupu">
<table><tr><td><a class=puTa_lanke href=puTa707.html>p707</a></td><td>p708</td><td><a class=puTa_lanke href=puTa709.html>p709</a></td></tr></table>
</div></body></html>
