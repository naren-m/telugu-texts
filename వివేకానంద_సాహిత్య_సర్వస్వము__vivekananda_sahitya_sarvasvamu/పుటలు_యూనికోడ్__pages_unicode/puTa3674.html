<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3673.html>p3673</a></td><td>p3674</td><td><a class=puTa_lanke href=puTa3675.html>p3675</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">4 7</FONT></p>
<p><FONT FACE="TimesNewRoman, Times, serif" SIZE="3">3 1 6</FONT></p>
<BR>
<p><FONT FACE="SHREE902, SHREE, sans-serif" SIZE="3">(ఇ.టి. స్టర్డీకి)</FONT></p>
<BR>
<p><FONT FACE="SHREE900, SHREE, sans-serif" SIZE="3">గ్రాండ్‌ హోటల్‌,</FONT></p>
<p><FONT FACE="SHREE900, SHREE, sans-serif" SIZE="3">వాలెయిస్‌,&nbsp;<BR>స్విట్జర్లాండ్‌.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన ధన్యాత్మా,</FONT></p>
<p><FONT FACE="SHREE900, SHREE, sans-serif" SIZE="3">...నేను కొంత చదువుతున్నాను. ఎక్కువగా ఉపవసిస్తూన్నాను. మరింతగా&nbsp;<BR>సాధన చేస్తున్నాను. అరణ్యవిహారాలు మనోహరంగా వున్నాయి. మే మిప్పుడు&nbsp;<BR>మూడు హిమానీనదాల </FONT><FONT FACE="TimesNewRoman, Times, serif" SIZE="2">(Glaciers)</FONT><FONT FACE="SHREE900, SHREE, sans-serif" SIZE="3"> కింద వున్నాం. ఆ దృశ్యం ఎంతో సుంద-&nbsp;<BR>రంగా వుంది.</FONT></p>
<p><FONT FACE="SHREE900, SHREE, sans-serif" SIZE="3">మరోమాట: ఆర్యుల జన్మస్థానం ‘స్విస్‌ - సరోవరం’ అని నా మనస్సులో&nbsp;<BR>వున్న సందేహాలన్నీ యిప్పుడు సమసిపోయాయి. ‘స్విస్‌’ వాడు - ‘పందితోక’&nbsp;<BR>మినహాయించిన ‘టార్టార్‌.’</FONT></p>
<p><FONT FACE="SHREE900, SHREE, sans-serif" SIZE="3">సదా నీ ప్రేమయుతుడైన,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">3 1 7</FONT></p>
<BR>
<p><FONT FACE="SHREE902, SHREE, sans-serif" SIZE="3">(ఇ.టి. స్టర్డీకి)</FONT></p>
<BR>
<p><FONT FACE="SHREE900, SHREE, sans-serif" SIZE="3">స్విట్జర్లాండ్‌,&nbsp;<BR>ఆగస్టు 5, 1896.</FONT></p>
<p><FONT FACE="SHREE900, SHREE, sans-serif" SIZE="3">ప్రియతముడైన ధన్యాత్మా,</FONT></p>
<p><FONT FACE="SHREE900, SHREE, sans-serif" SIZE="3">ఈ ఉదయం ప్రొఫెసర్‌ మాక్స్‌ముల్లర్‌నుండి ఒక ఉత్తరం వచ్చింది.&nbsp;<BR>‘ట్వన్టియత్‌ సెంచరీ’ పత్రిక ఆగస్ట్‌ సంచికలో శ్రీరామకృష్ణ పరమహంసమీద&nbsp;<BR>వ్యాసం ప్రచురించబడిందని వ్రాశాడు. నువ్వు దాన్ని చదివావా? దానిపై ఆయన&nbsp;<BR>నా అభిప్రాయాన్ని కోరాడు. నేను దాన్ని చూడనందువల్ల ఆయన కేమీ వ్రాయ-&nbsp;<BR>లేను. ఆ పత్రిక నీ వద్దవుంటే నాకు పంపించు. ‘బ్రహ్మవాదిన్‌’ పత్రిక వస్తే దాన్నీ&nbsp;<BR>పంపగోరుతున్నాను. మాక్స్‌ముల్లర్‌ మన పథకాలను గురించీ... పత్రికను గురించీ&nbsp;<BR>తెలుసుకోగోరుతున్నాడు. ఆయన మనకు ఎంతో సాయం చేస్తానని వాగ్దానం&nbsp;<BR>చేశాడు. శ్రీరామకృష్ణ పరమహంసమీద ఒక పుస్తకాన్ని రచించటానికికూడ&nbsp;<BR>ఆయన తయారుగా వున్నాడు.</FONT></p>
<p><FONT FACE="SHREE900, SHREE, sans-serif" SIZE="3">పత్రికా విషయాన్ని గూర్చిగాని, యితర విషయాలను గూర్చిగాని నువ్వు&nbsp;<BR>ఆయనతో తిన్నగా ఉత్తర ప్రత్యుత్తరాలు జరిపితే మంచిదని నాకు తోస్తోంది.</FONT></p>
<hr class="puTa_virupu">
<table><tr><td><a class=puTa_lanke href=puTa3673.html>p3673</a></td><td>p3674</td><td><a class=puTa_lanke href=puTa3675.html>p3675</a></td></tr></table>
</div></body></html>
