<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1155.html>p1155</a></td><td>p1156</td><td><a class=puTa_lanke href=puTa1157.html>p1157</a></td></tr></table>
<p><FONT FACE="SHREE900, SHREE, sans-serif" SIZE="3">332 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘లఘిమ గురించి - నేలను వదలి, భూమ్యాకర్షణ శక్తికి అతీతులై స్వశక్తితో&nbsp;<BR>పైకిలేచి గాలిలో నిలిచిన వారిని నే నెవరినీ చూడలేదు. అలా చేయటానికి&nbsp;<BR>ప్రయత్నించేవారిని చూశాను. వారు, ఇలాంటి విషయాలపై ప్రకటించిన&nbsp;<BR>గ్రంథాలను చదివి అనేక సంవత్సరాలు ఆ విద్యలను సాధన చేస్తారు. కొంతమంది&nbsp;<BR>సాధనలో ఆహారాన్ని త్యజించి, శరీరాలను పూర్తిగా శోషింపచేస్తారు. వారి&nbsp;<BR>కడుపులను వ్రేళ్లతో తాకితే, వెన్నెముక చేతికి తగిలినట్లుంటుంది.</FONT></p>
<p><FONT FACE="SHREE900, SHREE, sans-serif" SIZE="3">‘‘ఈ హఠయోగుల్లో కొంతమంది సుదీర్ఘకాలం జీవిస్తారు.’’</FONT></p>
<p><FONT FACE="SHREE900, SHREE, sans-serif" SIZE="3">ప్రాణాలను బిగబట్టే విషయమై ప్రస్తావన వచ్చింది. ‘కమర్షియల్‌’ పత్రికా&nbsp;<BR>విలేఖరితో ఆ హిందూ సన్యాసి తాను కూడా ఒక సంఘటనను చూసినట్లు, ఒక వ్యక్తి&nbsp;<BR>పూర్తిగా మూసివున్న - గాలిలేని గుహలోకి ఒక చిన్న ద్వారంగుండా ప్రవేశించి,&nbsp;<BR>తలుపులు మూయించి, కొన్ని సంవత్సరాలు ఆహారం లేకుండా అందులో ఉన్నాడని&nbsp;<BR>చెప్పాడు. ఇలా నొక్కి చెప్పటం వల్ల అక్కడి శ్రోతల్లో కుతూహలంతో కూడిన&nbsp;<BR>కలకలం పుట్టింది. ఈ విషయంలోని సత్యాన్ని గూర్చి, వివే-కానంద ఏమీ&nbsp;<BR>సందేహించలేదు. ఇలా ఊపిరి బిగబట్టి, సమాధిలో ఉన్నప్పుడు దేహపు పెరుగుదల&nbsp;<BR>స్తంభిస్తుందట. ఇండియాలో జరిగిన ఒక సంఘటన. ఒక వ్యక్తిని సమాధిలో పెట్టి,&nbsp;<BR>ఆ సమాధిపైన బార్లీ పంట వేసి, తర్వాత సమాధిలో నుండి ఆ వ్యక్తిని బైటికి తీస్తే,&nbsp;<BR>అతను సజీవంగా ఉన్నాడనటానికి తగిన ఆధారాలున్నాయని అతను చెప్పాడు. కొన్ని&nbsp;<BR>జంతువులు శీతాకాలంలో ప్రాణస్తంభన స్థితిలో ఉండే పద్ధతుల ననుసరించి, ఈ&nbsp;<BR>సాధనలను జనులు నేర్చుకొంటారని అతను అభిప్రాయపడ్డాడు.</FONT></p>
<p><FONT FACE="SHREE900, SHREE, sans-serif" SIZE="3">మనిషి ఒక తాడును పైకి ఎగరేసి, అది ఆకాశంలో ఏ ఆధారం లేకుండా నిలిస్తే,&nbsp;<BR>దాన్ని పట్టుకుని ఎక్కి క్రమంగా చివరివరకూ వెళ్లి ఆ తర్వాత అదృశ్యమయ్యే&nbsp;<BR>వింతను గూర్చి కొంతమంది రచయితలు రాసారని, తానెప్పుడూ అలాంటి వింతను&nbsp;<BR>చూడలేదని వివే - కానంద చెప్పాడు.</FONT></p>
<p><FONT FACE="SHREE900, SHREE, sans-serif" SIZE="3">విలేఖరి ప్రశ్నలు వేసి, జవాబులు రాసుకొంటున్నప్పుడు, అక్కడ ఉన్న  ఒక&nbsp;<BR>మహిళ వివే - కానందుని, అతనికి అలాంటి విద్యలు వచ్చా - అని, అతను సన్యాసం&nbsp;<BR>గ్రహించి - శిష్యసముదాయంలో చేరినప్పుడు అతన్ని కూడా సజీవంగా సమాధి&nbsp;<BR>చేశారా సన్యాస యోగ్యతకోసం - అని అడిగింది. ఆ రెంటికి కూడా అతను అలాంటి&nbsp;<BR>దేదీ లేదని జవాబు చెప్పాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘వీటికీ, ఆస్తిక్యానికీ సంబంధమేమిటీ? వీటివల్ల మనిషికి ఎక్కువ పవిత్రత&nbsp;<BR>కలుగుతుందా? మీ బైబిల్‌లోని శని (సాతాన్‌) చాలా బలవంతుడు, శక్తిమంతుడు.&nbsp;<BR>కాని భగవంతుని అంత పవిత్రుడు కాడు. అదే భేదం’’ అని చెప్పాడు.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1155.html>p1155</a></td><td>p1156</td><td><a class=puTa_lanke href=puTa1157.html>p1157</a></td></tr></table>
</div></body></html>
