<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4079.html>p4079</a></td><td>p4080</td><td><a class=puTa_lanke href=puTa4081.html>p4081</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">4 5 3</FONT></p>
<p><FONT FACE="SHREE900, SHREE, sans-serif" SIZE="3">నేను యథాప్రకారంగా ఉన్నాను. ఇతరులందరు క్షేమంగా ఉన్నారు. నివేదిత&nbsp;<BR>కొండమీద ఉంది. ‘ఓకకూర’ నగరానికి తిరిగివచ్చి, శ్రీ సురేంద్రనాథ టాగూర్‌&nbsp;<BR>యింట్లో అతిథిగా ఉన్నాడు. ఒకరోజు మఠాన్ని దర్శించటానికి వచ్చాడు.&nbsp;<BR>అప్పుడు నేను బైటకుపోయాను. అతణ్ణి మళ్లా కలుసుకొని అతని ముందు ప్రణా-&nbsp;<BR>ళికలను గూర్చి తెలుసుకోవాలని ఆశిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఆ జపాన్‌వానికి యిక్కడ జ్వరం పట్టుకొంది. కొంచెం తెప్పరిల్లుకొన్న&nbsp;<BR>తర్వాత ‘ఓకకూరా’తో పోయాడు. అతనియందున్న ఆధ్యాత్మిక వైఖరిచేత&nbsp;<BR>అతనిపట్ల అందరికి అత్యంతమైన ప్రీతివుంది. బ్రహ్మచర్యాన్ని గూర్చిన అతని&nbsp;<BR>ఆశయం మహోన్నతమైంది. విశుద్ధమైన జీవితాశయాన్ని, ఆధారం చేసుకొని,&nbsp;<BR>జపాన్‌లో ఒక మఠాన్ని నెలకొల్పటం అతని అభీష్టం.</FONT></p>
<p><FONT FACE="SHREE900, SHREE, sans-serif" SIZE="3">ఏ జాతి ఐనా, పరిపూర్ణమైన బ్రహ్మచర్య ఆదర్శాన్ని ప్రాప్తిచేసుకోటానికి&nbsp;<BR>ముందుగా, పావనమైన వివాహ సంస్కారం ద్వారా, ఆ నియమం ఉల్లంఘనీయం&nbsp;<BR>కాదని గ్రహించి, మాతృత్వంలో, అత్యంతమైన గౌరవాన్ని అలవరచుకొనాలని నా&nbsp;<BR>అభిప్రాయం. రోమన్‌ క్యాథలిక్కులు, హిందువులు, వివాహాన్ని, పవిత్రమైన,&nbsp;<BR>అనుల్లంఘనీయమైన సంస్కారంగా గ్రహించిన కారణంచేత, అఖండ పవిత్రాత్ము-&nbsp;<BR>లైన స్త్రీలను, పురుషులను వెలువరించారు. అరబ్బులకు, వివాహం అనేది ఒక&nbsp;<BR>ఒప్పందం లేక బలాత్కారంగా పొందదగిన ‘హక్కు’. ఇష్టం వచ్చినప్పుడు దాన్ని&nbsp;<BR>రద్దుచేయవచ్చు. దాన్లో పవిత్రమైన ‘కన్యాత్వ’ భావనగాని, బ్రహ్మచర్యం అనే&nbsp;<BR>ఆశయంగాని వికాసం పొందినట్లు కన్పించదు. ఆధునిక బౌద్ధమతం వివాహ&nbsp;<BR>సంస్కారాలు పరిణామదశను పొందనట్టి జాతులకు వశమైపోయి సన్యాసాన్ని&nbsp;<BR>హాస్యాస్పదం గావించింది. అందువల్ల (పరస్పర ప్రేమ, ఆకర్షణ అనే విషయాన్ని&nbsp;<BR>పక్కన ఉంచి) వివాహ విషయంలో, ఒక పవిత్రమైన ఆదర్శం వృద్ధిపొందనిదే,&nbsp;<BR>గొప్ప సన్యాసులు, సన్యాసినులు, ఎలా వెలువడగలరో నాకు తెలియదు. బ్రహ్మ-&nbsp;<BR>చర్య జీవితంయొక్క వైభవాన్ని నువ్వు కళ్లారా చూసిన విధంగా జనబాహుళ్యా-&nbsp;<BR>నికి, అఖండ శక్తిమంతులైన కొద్దిమంది నైష్ఠిక బ్రహ్మచారులు, బ్రహ్మచారిణులు&nbsp;<BR>రూపొందాలని, ఏకపత్నీవ్రతం, ప్రాతివత్యం అత్యంత ఆవశ్యకమని నాకుకూడా&nbsp;<BR>ద్యోతకమవుతోంది...</FONT></p>
<p><FONT FACE="SHREE900, SHREE, sans-serif" SIZE="3">అనేక విషయాలు రాయదలచాను. కాని శరీరం దుర్బలంగా ఉంది.&nbsp;<BR>(యే యథామాం ప్రపద్యంతే తాం తథా భజామ్యహం) ఎవరు నన్ను&nbsp;<BR>దేన్నికోరి ఉపాసిస్తున్నారో, వారికి నేను దాన్ని ఒసగుతాను. (భగవద్గీత)...</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa4079.html>p4079</a></td><td>p4080</td><td><a class=puTa_lanke href=puTa4081.html>p4081</a></td></tr></table>
</div></body></html>
