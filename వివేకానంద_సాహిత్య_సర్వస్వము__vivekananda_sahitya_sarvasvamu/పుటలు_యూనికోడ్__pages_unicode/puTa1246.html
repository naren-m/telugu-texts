<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1245.html>p1245</a></td><td>p1246</td><td><a class=puTa_lanke href=puTa1247.html>p1247</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మానవుని యథార్థరూపం</FONT></p>
<p><FONT FACE="SHREE900, SHREE, sans-serif" SIZE="3">17</FONT></p>
<p><FONT FACE="SHREE900, SHREE, sans-serif" SIZE="3">అని అంటున్న కారణం చేతనే, మతాలు పరిహాసపాత్రములైతే, ఈ ఆధునికులు&nbsp;<BR>ఇంకెంత పరిహాసపాత్రులు కావాలో? మోసెస్‌నుకాని, క్రీస్తునుకాని, బుద్ధునికాని,&nbsp;<BR>ప్రమాణీకరించేవారు, ఈ కాలంలో నగుబాట్లపాలౌతారు. కాని హాక్‌స్లీ,&nbsp;<BR>టెండాల్‌, డార్విన్‌ మొ।। వారి పేరు చెబితేచాలు ఇక ఎవ్వరూ నోరెత్తరు. ‘‘హాక్‌స్లీ&nbsp;<BR>ఉవాచ’’ అంటే చాలు. ఎంతో మందికి, ఇక అది పరమసత్యమే. మన ‘‘మూఢ&nbsp;<BR>విశ్వాసం’’ అంతరించిపోయిందట! నిజమే. కాని ఇది జరిగింది మత&nbsp;<BR>విషయంలో మాత్రమే. ఆ విశ్వాసానికి బదులు, భౌతికశాస్త్రాలను గూర్చిన&nbsp;<BR>మూఢవిశ్వాసం చెలరేగింది. దానిమూలంగానే జీవామృతప్రాయమైన ఆధ్యాత్మిక&nbsp;<BR>భావాలు, వీనిమూలంగా కామ కాంచన వ్యామోహాలూ ఆవిర్భవిస్తాయి. అది&nbsp;<BR>దైవారాధన; ఇది హేయమైన ధనానికి, పేరుప్రతిష్ఠలకూ, ఆరాధన - ఇదే భేదం.</FONT></p>
<p><FONT FACE="SHREE900, SHREE, sans-serif" SIZE="3">పురాణ కథావిషయాల్లోకి మళ్లీ వద్దాం. ఆ కథల కన్నిటికీ మూలమై&nbsp;<BR>దీపించే ముఖ్యభావం మానవుడు, తన పూర్వస్థితినుండీ పతనం చెందాడనడమే.&nbsp;<BR>ఆధునిక పరిశోధకులు, ఈ భావాన్ని ఏమాత్రమూ అంగీకరించరు. పరిణామ&nbsp;<BR>వాదుల మతానికికూడ ఇది ప్రత్యక్ష విరుద్ధం. మానవుడు నత్తజాతికి చెందిన&nbsp;<BR>క్షుద్రజీవుల క్రమపరిణామ రూపమవడం వల్ల, పురాణ కథాభావం సత్యంకాదని&nbsp;<BR>వారి వాదం. కాని హైందవ పురాణవాఙ్మయం ప్రకారం, ఈ రెంటికీ సమరసత్వం&nbsp;<BR>కుదర్పవచ్చు. దానిలో ‘కల్పము’లనేవి (థియరీ ఆఫ్‌ సైకిల్స్‌) వున్నాయి. ‘‘కాలం&nbsp;<BR>నడకను అలల నడకతో పోల్చవచ్చును. ప్రతి అల తర్వాత దిగుడు, మరుక్షణంలో&nbsp;<BR>మరల ఎగుడు, ఆ వెంటనే దిగుడు, వెంటనే మరల ఎగుడు. ఈ చలనమంతా&nbsp;<BR>చక్రపరివర్తన రూపంలో సాగుతూంటుంది. మానవుడు కేవల&nbsp;<BR>పరిణామ ఫలం కానేరడని ఆధునిక పరిశోధనలవల్లకూడ స్పష్టపడుతోంది.’’&nbsp;<BR>‘‘ప్రతి వ్యాకోచ దశకు (ఇవొల్యూషన్‌) ముందు సంకోచదశ (ఇన్వొల్యూషన్‌)&nbsp;<BR>ఉండే తీరుతుంది. యంత్రంలో వున్న శక్తికన్నా అధికమైనశక్తి దానిలోనుండి&nbsp;<BR>వెలువడి రాజాలదని ఆధునిక భౌతిక శాస్త్రజ్ఞులంటారు. శూన్యంలోనుండి ఏదీ&nbsp;<BR>పుట్టదు. నత్తలోనుండి మానవుడు పరిణమించివుంటే, క్రీస్తు, బుద్ధుడు&nbsp;<BR>మొదలైన పరిపూర్ణ దశను పొందిన మానవులు, నత్తలో సంకుచితరూపంలో&nbsp;<BR>వుండితీరాలి. లేకపోతే ఆ మహాన్నత పురుషులు ఎక్కడినుండి వచ్చారు? శూన్యం-&nbsp;<BR>లోనుండి ఉనికి రాదు. అభావంలోనుండి భావం రాదు.’’ కాబట్టి మా శాస్త్ర&nbsp;<BR>సిద్ధాంతాన్ని, ఆధునిక పరిశోధకులు ప్రకటించిన సత్యంతో సామరస్యమొందిం-&nbsp;<BR>పవచ్చు. మెల్లమెల్లగా క్రమపరిణామమొంది, చివరకు మహాపురుష రూపంలో&nbsp;<BR>తేజరిల్లే శక్తి శూన్యంనుండి పుట్టజాలదు. ఎక్కడో అది వుండి&nbsp;<BR>తీరుతుంది. ఈ శక్తికి మూలరూపం నత్తో, దానికి మూలరూపమైన ఇంకేదో</FONT></p>
<hr class="puTa_virupu">
<table><tr><td><a class=puTa_lanke href=puTa1245.html>p1245</a></td><td>p1246</td><td><a class=puTa_lanke href=puTa1247.html>p1247</a></td></tr></table>
</div></body></html>
