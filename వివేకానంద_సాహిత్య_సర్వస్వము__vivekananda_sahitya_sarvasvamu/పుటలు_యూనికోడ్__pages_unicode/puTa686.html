<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa685.html>p685</a></td><td>p686</td><td><a class=puTa_lanke href=puTa687.html>p687</a></td></tr></table>
<p><FONT FACE="SHREE900, SHREE, sans-serif" SIZE="3">శిష్యత్వం</FONT></p>
<p><FONT FACE="TimesNewRoman, Times, serif" SIZE="2">2 7 1</FONT></p>
<p><FONT FACE="SHREE900, SHREE, sans-serif" SIZE="3">ఎవరూ చెదిరిపోవడానికి యిష్టపడరు. కాబట్టి వారికి గురువుల ఆవశ్యకత&nbsp;<BR>లేదు. ఇక నేర్చుకోవాలనుకొనే వారెవరు? ఎవడైనా సత్యాన్ని సాక్షాత్కరింప చేసు-&nbsp;<BR>కోవాలని, భ్రమను పోగొట్టుకోవాలని, గురుముఖత సత్యాన్ని గ్రహించాలని కోరు-&nbsp;<BR>కొంటే అతడు నిజమైన శిష్యుడు కావాలి.</FONT></p>
<p><FONT FACE="SHREE900, SHREE, sans-serif" SIZE="3">శిష్యు డవటం అంత సులభమైన పనికాదు; విశేషమైన సన్నాహం కావాలి,&nbsp;<BR>అనేక నియమాలను పాటించాలి. దానికి నాలుగు ముఖ్యమైన నియమాలను&nbsp;<BR>వేదాంతులు విధించారు.</FONT></p>
<p><FONT FACE="SHREE900, SHREE, sans-serif" SIZE="3">సత్యాన్ని దర్శించాలనే విద్యార్థి ఇహలోకంలోగాని, పరలోకంలోగాని సుఖ-&nbsp;<BR>భోగాలను పొందాలనే కోరికను విడిచిపెట్టాలి. ఇది మొదటి విషయం.</FONT></p>
<p><FONT FACE="SHREE900, SHREE, sans-serif" SIZE="3">మనం యిప్పుడు చూసేది సత్యం కాదు. ఏదైనా కోర్కె మనస్సులో&nbsp;<BR>వున్నంతదాకా మనం చూసేది సత్యంకాదు. భగవంతుడే సత్యం. జగత్తు సత్యం-&nbsp;<BR>కాదు. మన హృదయంలో ప్రాపంచిక వ్యామోహం వీసమంత వున్నంతదాకా&nbsp;<BR>సత్యం ద్యోతకం కాదు. ఈ లోకం నాశనమైపోయినా సరే. నేను దాన్ని లక్ష్యపె-&nbsp;<BR>ట్టకూడదు. పరలోకం విషయంలోకూడ యింతే. స్వర్గంమీద మన కే&nbsp;<BR>కోరికా తగదు. స్వర్గం అంటే ఏమిటి? ఈ పార్థివజీవనాన్ని పొడిగించటమే.&nbsp;<BR>స్వర్గంలేని పక్షంలో, హాస్యాస్పదమైన యీ నిరర్థక జీవితాన్ని పొడిగించని&nbsp;<BR>పక్షంలో మన కెంతో మేలు కలుగుతుంది; మనం యిప్పుడు కంటున్న పిచ్చిపిచ్చి&nbsp;<BR>కలలు త్వరగా తొలగిపోతాయి. స్వర్గానికి పోవటంవల్ల దుఃఖహేతువులైన మన&nbsp;<BR>భ్రమలను పొడిగించుకొంటున్నాం.</FONT></p>
<p><FONT FACE="SHREE900, SHREE, sans-serif" SIZE="3">స్వర్గంలో మీకు చేకూరేదేమిటి? మీరు దేవతలవుతారు, సురాపానం&nbsp;<BR>చేస్తారు, కీళ్లవ్యాధి తెచ్చిపెట్టుకొంటారు. భూమ్మీదకంటె అక్కడ దుఃఖం తక్కు-&nbsp;<BR>వనేమాట నిజమే; అలాగే సత్యంకూడ తక్కువే. నిజాన్ని పేదలు గ్రహించి&nbsp;<BR>నంతగా ధనికులు గ్రహించలేరు. ‘‘ఈశ్వరరాజ్యంలో ధనికుడు ప్రవేశించడాని-&nbsp;<BR>కంటె, సూది బెజ్జంలో ఒంటె దూరిపోవటం సులభం.’’ తన ఐశ్వర్యం, అధి-&nbsp;<BR>కారం, సుఖం, భోగం వీటిని మించి మరో విషయాన్ని ఆలోచించడానికి ధని-&nbsp;<BR>కుడికి తీరిక వుండదు. మత దృష్టివున్న ధనికులెక్కడోగాని లేరు. ఎందువల్ల?&nbsp;<BR>మతానుష్ఠానపరులైతే జీవితంలో విలాసం వుండదని వారి భయం. అదేవిధంగా&nbsp;<BR>స్వర్గంలో ఆత్మోన్నతి పొందడానికి అవకాశాలు తక్కువ; అక్కడ అలవిమీరిన&nbsp;<BR>సుఖం, భోగం వున్నాయి. స్వర్గవాసులు తమ విలాసాలను విడిచిపెట్టడానికి యిష్ట-&nbsp;<BR>పడరు. స్వర్గంలో దుఃఖమనేది వుండదని చెబుతారు; ఏనాడూ దుఃఖపడని&nbsp;<BR>వ్యక్తిలో నాకు నమ్మకంలేదు; అలాటి వ్యక్తికి హృదయస్థానంలో పెద్ద నల్లరాయి-&nbsp;<BR>బండ వుందని గ్రహించాలి. స్వర్గవాసులకు సానుభూతి తక్కువనే విషయం</FONT></p>
<hr class="puTa_virupu">
<table><tr><td><a class=puTa_lanke href=puTa685.html>p685</a></td><td>p686</td><td><a class=puTa_lanke href=puTa687.html>p687</a></td></tr></table>
</div></body></html>
