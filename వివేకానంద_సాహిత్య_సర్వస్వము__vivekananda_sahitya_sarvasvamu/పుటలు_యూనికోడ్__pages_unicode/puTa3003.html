<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3002.html>p3002</a></td><td>p3003</td><td><a class=puTa_lanke href=puTa3004.html>p3004</a></td></tr></table>

<p><FONT FACE="SHREE900, SHREE, sans-serif" SIZE="3">శరీరం కేవలం ఒక జడపదార్థమని ఎప్పుడూ తలస్తూ ఉండు. లోపలవుండే&nbsp;<BR>ఆత్మారాముడే నీ నిజతత్త్వం.</FONT></p>
<p><FONT FACE="SHREE900, SHREE, sans-serif" SIZE="3">మనస్సు అనే ఉపాధి ఆ ఆత్మారామునికి సూక్ష్మమైన తొడుగు. తర్వాత&nbsp;<BR>ఉన్నది ఈ శరీరం. ఇది అతని స్థూలమైన బైటితొడుగు. స్వయంజ్యోతి&nbsp;<BR>అయిన ఈ పురుషుడు ఈ మాయ తెరల వెనుక దాగివున్నాడు. కాబట్టి నీ&nbsp;<BR>యథార్థతత్త్వం నీకు తెలియకుండా వుంది. ఇంద్రియాల వెంట పరుగెత్తే నీ&nbsp;<BR>మనస్సుయొక్క మార్గాన్ని లోనికి మళ్లించాలి. మనస్సును హతమార్చాలి. ఈ&nbsp;<BR>శరీరం కేవలం స్థూలం. అది మరణించి పంచభూతాల్లో లీనమైపోతుంది. కాని,&nbsp;<BR>మానసిక సంస్కారాలు త్వరగా నశించవు. కొంతకాలం బీజరూపంలో వుండి&nbsp;<BR>తర్వాత మొలకెత్తి, పెరిగి వృక్ష రూపాన్ని దాలుస్తుంది. మరో స్థూల శరీరాన్ని&nbsp;<BR>ధరించి, ఆత్మజ్ఞానం ఉదయించేదాకా, జననమరణ పరంపరలో కొట్టుకుపో-&nbsp;<BR>తుంటుంది. కాబట్టి, ధ్యానధారణల ద్వారాను, తాత్త్విక వివేచన ద్వారాను, ఈ&nbsp;<BR>మనస్సును, అఖండ సచ్చిదానంద సాగరంలో ముంచివేయమని చెబుతున్నాను.&nbsp;<BR>మనోనాశనంతోపాటు, పరిమితం చేసే ఉపాధులన్నీ అదృశ్యమైపోతాయి.&nbsp;<BR>అప్పుడు నీవు బ్రహ్మంలో సుప్రతిష్ఠితుడవౌతావు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! నిగ్రహంకాని ఈ మనస్సును బ్రహ్మంవైపు&nbsp;<BR>మరలించటం చాలాకష్టం!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ధీరుడికి అసాధ్యమైంది ఏమైనా వుందా? దుర్బల హృదయులే&nbsp;<BR>అలా మాట్లాడుతారు. ‘‘వీరాణామేవ కరతలగతాముక్తిః నపునఃకా పురుషా-&nbsp;<BR>ణామ్‌’’ ‘‘వీరునికి మాత్రమే ముక్తి సులభసాధ్యం. పిరికిపందలకు కాదు.’’ గీత&nbsp;<BR>యిలా చెబుతున్నది: ‘‘అభ్యాసేనతు కౌంతేయ వైరాగ్యేణచ గృహ్యతే’’ ఓ&nbsp;<BR>అర్జునా! వైరాగ్యంచేతను, అభ్యాసంచేతను ఈ మనస్సును నిగ్రహ పరచ&nbsp;<BR>వచ్చును. (గీత </FONT><FONT FACE="TimesNewRoman, Times, serif" SIZE="2">VI - </FONT><FONT FACE="SHREE900, SHREE, sans-serif" SIZE="3">-35) చిత్తము ఒక స్వచ్ఛమైన సరస్సు. దానిలో లేచే అలలు&nbsp;<BR>- యింద్రియ సంస్కారాల తాకిడికి కలిగేవి - మనస్సు. కాబట్టి, మనస్సు అంటే&nbsp;<BR>పరంపరగా వచ్చే ఆలోచనాతరంగాలే. ఈ మానసిక తరంగాలనుండే యిచ్ఛ</FONT></p>
<p><FONT FACE="TimesNewRoman, Times, serif" SIZE="2">(desire)</FONT><FONT FACE="SHREE900, SHREE, sans-serif" SIZE="3"> ఉదయిస్తుంది. తర్వాత ఆ యిచ్ఛ, కోరిక రూపాన్ని </FONT><FONT FACE="TimesNewRoman, Times, serif" SIZE="2">(will)</FONT><FONT FACE="SHREE900, SHREE, sans-serif" SIZE="3"> ధరించి&nbsp;<BR>ఈ స్థూలశరీరం ద్వారా పనిచేస్తుంది. మళ్లీ కర్మకు అంతులేదు. కాబట్టి ఆ కర్మ&nbsp;<BR>ఫలాలకుకూడా అంతు ఉండదు. మనస్సు ఎల్లప్పుడూ అనంతమైన తరంగాల&nbsp;<BR>వల్ల అల్లకల్లోలంగా ఉంటుంది. ఈ మనస్సులోనుండి వృత్తులు లేకుండాచేసి&nbsp;<BR>మళ్లీ దాన్ని స్వచ్ఛమైన సరస్సులాగా మార్చాలి. దానిలో ఒక్క వృత్తికూడ ఉండ-&nbsp;<BR>కూడదు. అప్పుడు దానిలో బ్రహ్మం స్వయంగా సాక్షాత్క&nbsp;<BR>రిస్తుంది. ఆ స్థితిని యీ విధమైన వాక్యాలు సూచిస్తాయి. ‘‘భిద్యతే హృదయ</FONT></p>
<hr class="puTa_virupu">
<table><tr><td><a class=puTa_lanke href=puTa3002.html>p3002</a></td><td>p3003</td><td><a class=puTa_lanke href=puTa3004.html>p3004</a></td></tr></table>
</div></body></html>
