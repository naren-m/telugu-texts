<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa74.html>p74</a></td><td>p75</td><td><a class=puTa_lanke href=puTa76.html>p76</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వమత దర్పణం</FONT></p>

<p><FONT FACE="SHREE900, SHREE, sans-serif" SIZE="3">కలాపాలు, మంత్రతంత్రాలు వీటిని గురించి నే నడగటంలేదు. ప్రతి మతం అంత-&nbsp;<BR>రాత్మను గురించి యోచించండి. ప్రతి మతం బాహ్యస్వరూపానికి వెనుక నిగూ-&nbsp;<BR>ఢమై ఒక ఆత్మ వుంటుంది. ఈ ఆత్మస్వరూపం మరో మతం ఆత్మ దాల్చే&nbsp;<BR>స్వరూపానికి భిన్నంగా కనిపించవచ్చును. ఐనా అవి పరస్పరవిరుద్ధాలైనవా? లేక&nbsp;<BR>పరస్పరసహకారకులైనవా అని పరీక్షించండి. నా చిన్నతనంనుంచీ యీ ప్రశ్నను&nbsp;<BR>గురించి విచారణ చేస్తూ, నా యావత్తు జీవితాన్ని దీని పరిశీలనకే అర్పణగావించి&nbsp;<BR>వున్నాను. నేను తెలిపే పర్యవసానం మీకూ సహకరించవచ్చు. కాబట్టి దాన్ని మీకు&nbsp;<BR>నివేదించ పూనుకొన్నాను. వివిధ మతాలు పరస్పరం శత్రుత్వం గలవి కావు;&nbsp;<BR>అంతేగాక పరస్పరం సహకరించేవికూడ సుమా! ప్రతి మతమూ, ఆ అఖండైక&nbsp;<BR>సత్యం యొక్క ఒక్క అంశను చేకొని దాన్ని నిరూపించటానికీ దాన్ని ఆదర్శంగా&nbsp;<BR>ప్రకటించటానికీ, సర్వశక్తిని వినియోగించి పాటుపడుతుంటవి. సిద్ధాంతం తరు-&nbsp;<BR>వాత సిద్ధాంతంగా కొత్తవి వచ్చి చేరుతుంటాయేగాని, అవి పాతవాటిని తిరస్క-&nbsp;<BR>రించటం లేదని నా అభిప్రాయం. కొత్తకొత్త సిద్ధాంతాలు పుట్టి ఒక మహాభావాన్ని&nbsp;<BR>చేకొని దానికి స్వరూపసంకల్పం చేస్తున్నవి. ఈ కొత్త ఆదర్శాలు పూర్వపువాటికి&nbsp;<BR>తోడై వాటితో చేరుతూండాలి. ఇది మానవజాతి పురోగమనానికి నిదర్శనం.&nbsp;<BR>మనిషి ఎన్నడూ అసత్యంనుంచి బయలుదేరి సత్యాన్ని చేరుకోటంలేదు సుమా!&nbsp;<BR>సత్యంనుంచి సత్యంవద్దకే పయనం చేస్తున్నాడు - నిమ్నతర సత్యంనుంచి గురు-&nbsp;<BR>తర సత్యంకేసి కదులుతున్నాడు! అంతేగాని భ్రాంతినుంచి సత్యానికి పయనిం-&nbsp;<BR>చటంలేదు. కొడుకు తండ్రిని మించినవాడు కావచ్చు. అంతమాత్రంచేత తండ్రి&nbsp;<BR>బుద్ధిలేనివాడని వాదించ తగదు. తండ్రి శక్తికి మరికొంతచేరి తనయుడుగా&nbsp;<BR>రూపాంతరం పొందుతున్నాడు. నువ్వు పసివాడవుగా వున్నప్పటికంటె యిప్పుడు&nbsp;<BR>నీ విజ్ఞానం అధికమైతే వెనుకటి దశను యిప్పుడు తిరస్కారంతో చూస్తావా?&nbsp;<BR>ఆ పూర్వదశను శూన్యమంటావా? నిర్జీవమంటావా? నీ ప్రస్తుతదశ ఆ పసితనపు&nbsp;<BR>దశకు మరికొంత విజ్ఞానాన్ని చేర్చటంతోనే ఏర్పడింది సుమా!</FONT></p>
<p><FONT FACE="SHREE900, SHREE, sans-serif" SIZE="3">ఇంకా చూడండి. ఒకే విషయాన్ని మనం వేర్వేరు దృక్పథాలనుంచి పరి-&nbsp;<BR>కించవచ్చును. ఆ దృక్పథాలు పరస్పరం విరుద్ధాలుగా వుండవచ్చు. కాని అవన్నీ&nbsp;<BR>సూచించేది ఆ ఒకే వస్తువును. ఒక వ్యక్తి సూర్యుడి వైపుకు ప్రయాణం చేస్తు-&nbsp;<BR>న్నాడనుకోండి. ఆతడు అనేక మజిలీలనుంచి సూర్యుడి ఛాయాచిత్రాలను తీశా-&nbsp;<BR>డనుకొందాం. అతడి వద్ద సూర్యుడి ఛాయాచిత్రాలు చాల చేరుతాయి. వాట-&nbsp;<BR>న్నిటిని ముందుంచుకొని చూస్తే ఏ రెండూ పూర్తిగా ఒక తీరులోవుండవు. ఐనా&nbsp;<BR>అవన్నీ ఒక్క సూర్యుడి ఛాయాచిత్రాలే అని మనం ఎరుగుదుం. వేర్వేరు&nbsp;<BR>దూరాలనుంచి తీయబడటంచేత వ్యత్యాసంగా వున్నవి. ఈ చర్చ్‌కి వేర్వేరు కోణా-</FONT></p>
<hr class="puTa_virupu">
<table><tr><td><a class=puTa_lanke href=puTa74.html>p74</a></td><td>p75</td><td><a class=puTa_lanke href=puTa76.html>p76</a></td></tr></table>
</div></body></html>
