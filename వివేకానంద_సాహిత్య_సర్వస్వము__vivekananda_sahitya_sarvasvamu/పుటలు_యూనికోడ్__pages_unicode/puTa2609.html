<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2608.html>p2608</a></td><td>p2609</td><td><a class=puTa_lanke href=puTa2610.html>p2610</a></td></tr></table>
<p><FONT FACE="SHREE900, SHREE, sans-serif" SIZE="3">భారతీయ మహిళలు</FONT></p>
<p><FONT FACE="Bookman-Light, Bookman, serif" SIZE="2">173</FONT></p>
<p><FONT FACE="SHREE900, SHREE, sans-serif" SIZE="3">ఎందుకంటె మా పద్ధతులు అతిసామాన్యంగా వుంటాయి కాబట్టి. ప్రతి విద్యార్థీ&nbsp;<BR>ఒక చిన్నచాపను తెచ్చుకొంటాడు. అతడి వ్రాతసాధనం తాటాకులు, ఎందుకంటె&nbsp;<BR>కాగితాలను అతడు కొనలేడు గనుక. సిరాబుడ్డిని, పుస్తకాలను తెచ్చుకొని తన&nbsp;<BR>చిన్నచాపను పరచుకొని దానిమీద కూర్చుని విద్యార్థి వ్రాయసాగుతాడు. కొంత&nbsp;<BR>గణితం, యించుక సంస్కృత వ్యాకరణం, భాషాగ్రంథాలు కొన్ని, జమాఖర్చులు&nbsp;<BR>వ్రాసేపద్ధతి - యివి ప్రాథమిక పాఠశాలలో నేర్పబడుతాయి.</FONT></p>
<p><FONT FACE="SHREE900, SHREE, sans-serif" SIZE="3">ఒక చిన్న నీతిశాస్త్ర గ్రంథాన్ని ఒక ముసలాయన మాకు నేర్పాడు. మేం&nbsp;<BR>దాన్ని కంఠోపాఠం చేశాం. ఒక పాఠం నాకు యిప్పుడు జ్ఞాపకం వస్తోంది.</FONT></p>
<p><FONT FACE="SHREE900, SHREE, sans-serif" SIZE="3">‘‘ఒక మనిషి గ్రామ సంక్షేమానికై తన సంసారాన్ని త్యజించాలి;</FONT></p>
<p><FONT FACE="SHREE900, SHREE, sans-serif" SIZE="3">దేశ సంక్షేమానికై తన గ్రామాన్ని త్యజించాలి;</FONT></p>
<p><FONT FACE="SHREE900, SHREE, sans-serif" SIZE="3">మానవాభ్యుదయానికై తన దేశాన్ని త్యజించాలి;</FONT></p>
<p><FONT FACE="SHREE900, SHREE, sans-serif" SIZE="3">విశ్వశ్రేయానికై సమస్తాన్ని త్యజించాలి.’’</FONT></p>
<p><FONT FACE="SHREE900, SHREE, sans-serif" SIZE="3">గ్రంథాల్లో అలాంటి పంక్తులు వుంటాయి. వాటిని మేం కంఠోపాఠం</FONT></p>
<p><FONT FACE="SHREE900, SHREE, sans-serif" SIZE="3">చేస్తాం. గురువులు, శిష్యులు వాటి అర్థాన్ని వివరిస్తారు. మేం బాలురం,&nbsp;<BR>బాలికలం కలిసి నేర్చుకొనే విషయాలివి. తర్వాతి దశలో మా చదువులు&nbsp;<BR>వేరవుతాయి. ప్రాచీన సంస్కృత విశ్వవిద్యాలయాల్లో బాలురు మాత్రమే వుండే-&nbsp;<BR>వారు. బాలికలు ఆ విశ్వవిద్యాలయ దశను అందుకొనేవారు కారు. ఎవరో కొద్ది-&nbsp;<BR>మంది అందుకొని వుండవచ్చును.</FONT></p>
<p><FONT FACE="SHREE900, SHREE, sans-serif" SIZE="3">ఆధునిక యుగంలో పాశ్చాత్య విధానంలోని ఉన్నతవిద్యపట్ల ఆసక్తి&nbsp;<BR>ఎక్కువగా కానవస్తోంది. మహిళలకు యీ ఉన్నతవిద్య తప్పక లభించాలని&nbsp;<BR>అనేకుల అభిమతం. దీన్ని యిష్టపడని వారు భారతీయుల్లో కొందరు లేకపో-&nbsp;<BR>లేదు. కాని యిష్టపడ్డవారి మాటే నెగ్గింది. మరో వింత వాస్తవాన్ని చూడండి&nbsp;<BR>- ఆక్స్‌ఫర్డ్‌, కేంబ్రిడ్జ్‌ విశ్వవిద్యాలయాల్లోను, హార్వర్డ్‌, ఏల్‌ విశ్వవిద్యాలయా-&nbsp;<BR>ల్లోను మహిళలకు ప్రవేశార్హత లేదు. కాని యిరవై ఏళ్లనాడే కలకత్తా విశ్వవిద్యా-&nbsp;<BR>లయం మహిళల ప్రవేశానికి ద్వారాలు తెరిచింది. పట్టపరీక్షలో నేను ఉత్తీర్ణుడైన&nbsp;<BR>సంవత్సరంలోనే నాతోకూడ అనేకమంది మహిళలూ ఉత్తీర్ణులైనారు - బాలుర&nbsp;<BR>మాదిరే అదే స్థాయిలో, అదే విషయంలో. వారు గొప్పగాకూడ ఉత్తీర్ణులైనారు.&nbsp;<BR>స్త్రీ విద్యానిషేధం మా మతధర్మంలో లేనేలేదు. స్త్రీలకు విద్య గరిపే పద్ధతిని,&nbsp;<BR>శిక్షణనిచ్చే పద్ధతిని వివరించి ‘ప్రాచీన విద్యాపీఠాలకు బాలురతో సమానంగా&nbsp;<BR>బాలికలూ వచ్చేవా’రని గ్రంథాలు వెల్లడిస్తున్నాయి. కాని తర్వాతికాలంలో దేశ-&nbsp;<BR>విద్యావిధానంలో అశ్రద్ధ నెలకొంది. విదేశీయ పరిపాలనలో అలాగాక మరో</FONT></p>
<hr class="puTa_virupu">
<table><tr><td><a class=puTa_lanke href=puTa2608.html>p2608</a></td><td>p2609</td><td><a class=puTa_lanke href=puTa2610.html>p2610</a></td></tr></table>
</div></body></html>
