<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1736.html>p1736</a></td><td>p1737</td><td><a class=puTa_lanke href=puTa1738.html>p1738</a></td></tr></table>
<p><FONT FACE="SHREE900, SHREE, sans-serif" SIZE="3">132 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">యుగయుగాల అజ్ఞానంతో మనం చేసిన పనులు... దుష్కృతాలు సత్యమైనవి&nbsp;<BR>కాని పనుల కారణంగా ఆత్మను దుమ్ము, మురికి కప్పివేశాయి. ఆ మురికిని,&nbsp;<BR>దుమ్మును తొలగించటమే అవసరం. అప్పుడు ఆత్మ తన సహజ కాంతితో&nbsp;<BR>ప్రకాశిస్తుంది. ‘‘విశుద్ధ హృదయులు ధన్యులు, వారు ఈశ్వరుణ్ణి దర్శిస్తారు.’’&nbsp;<BR>‘‘స్వర్గరాజ్యం మీలో వుంది.’’ ‘‘స్వర్గరాజ్యం మీలోనే వుండగా దానికోసం మీ&nbsp;<BR>రెక్కడ వెదకాలని పోతున్నారు’’ అని నాజరత్‌ వీరుడు జీసస్‌ ప్రశ్నిస్తున్నాడు.&nbsp;<BR>హృదయాలను నిర్మలం చేసుకోండి. అది అక్కడే వుంది. అది యిప్పటికే మీలో&nbsp;<BR>వుంది. మీది కానిదాన్ని మీరెలా పొందగలరు? అది మీ జన్మహక్కు. మీరు అమృ-&nbsp;<BR>తతత్త్వానికి వారసులు, శాశ్వతుడైన జనకుడి పుత్రులు.</FONT></p>
<p><FONT FACE="SHREE900, SHREE, sans-serif" SIZE="3">ఇది మనకు దివ్యదూత చేసిన గొప్ప బోధ. సకల మతాలకు ప్రాతిపదిక&nbsp;<BR>ఐన వైరాగ్యాన్ని గురించీ అతడు బోధించాడు. ఆత్మను మీరెలా నిర్మల&nbsp;<BR>పరుస్తారు? వైరాగ్యంతోనే. ధవవంతుడైన యువకుడొకడు జీసస్‌ను ‘‘ప్రభూ!&nbsp;<BR>అమృతజీవనం పొందటానికి నేనేం చెయ్యాలి?’’ అని అడిగాడు. దానికి జీసస్‌&nbsp;<BR>యిలా అన్నాడు: ‘‘నీలో ఒక్క విషయం లోపిస్తోంది. నువ్వెళ్లి నీ యావదాస్తినీ&nbsp;<BR>అమ్మేసి పేదలకు పంచిపెట్టు. స్వర్గంలో నీకు ధనరాసులు లభిస్తాయి. తరువాత&nbsp;<BR>నువ్వు దీక్షాస్వీకారం చేసి, నా వెంటరా.’’ ఆ మాటలకు ఖిన్నుడై అతడెళ్లి&nbsp;<BR>పోయాడు; పాపం! అతనికి ‘ఆస్తిపాస్తులు’ విస్తారంగా వున్నాయి. మనమంతా కాస్త&nbsp;<BR>అటూయిటూగా ఆ స్థితిలోనే వున్నాం. ఆ వాణి అహోరాత్రాలు మన చెవుల్లో&nbsp;<BR>గింగురుమంటోంది. సుఖ సంతోషాల మధ్య, ప్రాపంచిక విషయాల మధ్య మనం&nbsp;<BR>సర్వం మరచిపోయినా మనుకొంటాం. ఎప్పుడో క్షణకాలం చిత్తం నిలిచిపోతుంది.&nbsp;<BR>‘‘నీ సర్వస్వాన్ని పరిత్యజించి నా వెంటరా’’ అనే మాటలు మన చెవుల్లో ధ్వని-&nbsp;<BR>స్తుంటాయి. ‘‘ఎవరు తమ ప్రాణరక్షణకు సర్వ ప్రయత్నాలు చేసుకొంటారో వారు&nbsp;<BR>ప్రాణాలను కోల్పోతారు. ఎవరు నాకోసం ప్రాణాల నర్పిస్తారో వారు జీవిస్తారు.’’&nbsp;<BR>ఎవరతని కోసం జీవితాన్ని అర్పిస్తారో వారు అమృతజీవనాన్ని పొందుతారు. మన&nbsp;<BR>దౌర్బల్యాలన్నింటి మధ్య ఒక్క క్షణకాలం విరామం కలిగితే, ఆ మాటలు మన&nbsp;<BR>చెవుల్లో ప్రతిధ్వనిస్తుంటాయి: ‘‘నీకున్నదంతా యిచ్చెయ్యి, పేదలకిచ్చేసి నా&nbsp;<BR>వెంటరా.’’ ఈ ఒక్క ఆశయాన్నతడు బోధించాడు. గొప్ప ప్రవక్తలంతా యీ&nbsp;<BR>ఆశయాన్నే బోధించారు. వైరాగ్యమే ఆ ఆశయం. వైరాగ్యమంటే ఏమిటి? నీతిలో&nbsp;<BR>వుండే ఆశయమొక్కటే - నిస్స్వార్థత్వం. నిస్వార్థడవవు. సంపూర్ణ నిస్స్వార్థమే&nbsp;<BR>ఆశయం. ఒక చెంపమీద కొడితే మరో చెంపను చూపిం&nbsp;<BR>చాలి. ధరించిన కోటు నెవరైనా తీసుకొంటే, చొక్కాకూడా యిచ్చెయ్యాలి.</FONT></p>
<hr class="puTa_virupu">
<table><tr><td><a class=puTa_lanke href=puTa1736.html>p1736</a></td><td>p1737</td><td><a class=puTa_lanke href=puTa1738.html>p1738</a></td></tr></table>
</div></body></html>
