<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1360.html>p1360</a></td><td>p1361</td><td><a class=puTa_lanke href=puTa1362.html>p1362</a></td></tr></table>
<p><FONT FACE="SHREE900, SHREE, sans-serif" SIZE="3">132 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">ప్రతి స్త్రీని, ప్రతి శిశువును ఒక ప్రశ్న అడుగుతాను. ఒకే ప్రశ్న; ‘‘నీకు&nbsp;<BR>బలముందా? బలం నీ బుద్ధికి గోచరిస్తోందా?’’ బలము నీయగలిగింది సత్య-&nbsp;<BR>మొక్కటే అని నాకు తెలుసు. కాబట్టే ఈ ప్రశ్న. సత్యమొక్కటే జీవాన్నీయగ-&nbsp;<BR>లదు. సత్యం దెస పయనిస్తూ వుండడంచే తప్ప మరే విధంగానూ బలం&nbsp;<BR>చేకూరదు. బలం చేకూరిన తర్వాత గాని, సత్యం అందుబాటు లోనికి రాదు.&nbsp;<BR>మనస్సును దుర్బలం చేసి మూఢవిశ్వాసపూరితంగా చేసి, నిరుత్సాహపరచి,&nbsp;<BR>దాన్ని అన్ని విధాల అసాధ్య విషయముల వైపు, మర్మపు కిటుకుల వైపు, వెర్రి&nbsp;<BR>భావాలవైపు తిప్పే మతాలన్నీ నాకు అసమ్మతాలు. అవి అపాయకరాలని నా&nbsp;<BR>నమ్మకం. ఆ మతాలు శుభప్రదాలు కావు. అవి మనోవ్యాధిని, మనోదౌర్బల్యాన్ని&nbsp;<BR>కలిగిస్తాయి. ఆ దౌర్బల్య కారణంగా, మనస్సు కాలక్రమాన సత్యాన్ని గ్రహించి,&nbsp;<BR>సత్యమార్గాన జీవించే శక్తిని చాలావరకు కోల్పోతుంది. కాబట్టి మనకు అతి&nbsp;<BR>ముఖ్యంగా కావలసింది బలమొక్కటే. భవ రోగానికి బలమే ఔషధం. ధనికులు&nbsp;<BR>పీడించేటప్పుడు బీదలకు కావలసిన ఔషధం బలం. విద్యావంతుడు పీడించే&nbsp;<BR>టప్పుడు పామరులకు కావలసిన ఔషధం బలం. ఇతర పాపులు పీడించేటప్పుడు&nbsp;<BR>పాపులకు కావలసిన ఔషధం బలం. ఈ అద్వైత భావంలాగా, మనకు బలమిచ్చేది&nbsp;<BR>ఇంకేదీ లేదు. బాధ్యతంతా, మన నెత్తి మీదనే పడిందనే భావం కలిగినప్పుడు&nbsp;<BR>గాని, మనం పరిపూర్ణ శక్తితోను, పరిపూర్ణ బుద్ధితోను, కార్యాన్ని నిర్వహించం.&nbsp;<BR>మిమ్మల్ని ఒక ప్రశ్న అడుగుతాను. ఒక పసిబిడ్డను మీ చేతులలో ఉంచితే మీరెలా&nbsp;<BR>ప్రవర్తిస్తారు? ‘‘తాత్కాలికంగా, మీ జీవితమంతా మారిపోతుంది’’ అని పందె-&nbsp;<BR>మొడ్డి చెప్పగలను. మీరెట్టివారైనా, ఆ సమయంలో స్వార్థరహితులౌతారు.&nbsp;<BR>భారమంతా మీపై పడిన వెంటనే మీ దుర్మార్గ స్వభావాన్ని వదిలిపెడతారు.&nbsp;<BR>తాత్కాలికంగా మీ స్వభావమే మారిపోతుంది. కాబట్టి భారమంతా మనపై&nbsp;<BR>పడినప్పుడు, మన అత్యున్నత శక్తీ, మన అత్యున్నత సౌశీల్యం ప్రదర్శిత&nbsp;<BR>మవుతాయి. దేవులాడుతూపోయి సమీపించడానికి ఎవ్వరూ లేనప్పడు, నిందలు&nbsp;<BR>మోపడానికి దయ్యం, భూతం ఏదీ లేనప్పుడు మన భారాలు మోసే సగుణదైవం&nbsp;<BR>ఎవ్వరూ లేనప్పుడు, బాధ్యతంతా మన మీదనే పడినప్పుడు మనలోవున్న&nbsp;<BR>ఔన్నత్యమంతా బయటికి వస్తుంది - ‘‘నా అదృష్టానికి నేనే కర్తను. నాకు కలిగే&nbsp;<BR>శుభం నేను తెచ్చుకున్నదే. నాకు కలిగే అశుభంకూడ నేను తెచ్చుకున్నదే.&nbsp;<BR>పరిశుద్ధుడిని నేనే. ఆనందాత్మను నేనే.’’ ఇందుకు విరుద్ధములైన భావాలన్నీ&nbsp;<BR>మనం త్యజించాలి. ‘‘నాకు మృత్యువు లేదు. భయం లేదు. నాకు జాతి భేదం&nbsp;<BR>లేదు. నాకు మాతా పితలు లేరు. సోదరులు లేరు. మిత్రులు లేరు. శత్రువులు</FONT></p>
<hr class="puTa_virupu">
<table><tr><td><a class=puTa_lanke href=puTa1360.html>p1360</a></td><td>p1361</td><td><a class=puTa_lanke href=puTa1362.html>p1362</a></td></tr></table>
</div></body></html>
