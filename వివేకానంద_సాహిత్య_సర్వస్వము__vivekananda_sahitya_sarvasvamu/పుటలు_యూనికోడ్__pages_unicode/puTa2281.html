<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2280.html>p2280</a></td><td>p2281</td><td><a class=puTa_lanke href=puTa2282.html>p2282</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 3 2</FONT></p>
<p><FONT FACE="SHREE900, SHREE, sans-serif" SIZE="3">ఘోరగ్రంథాలు, వాటి అనువాదాలతోసహా మీ బాలబాలికల చేతుల్లోకి వచ్చి వారి&nbsp;<BR>హృదయాలను విషపూరితంగా చేసేయగా, ఈ బిడ్డలు అవే హిందువుల శాస్త్రా-&nbsp;<BR>లనే విశ్వాసంతో పెరిగి పెద్దవారు కావడం మీకు సిగ్గుగా అనిపించడం లేదా? మీకు&nbsp;<BR>సిగ్గుంటే మీ బిడ్డల చేతులనుండి వాటిని పెరికి పారేసి, సత్యమైన శాస్త్ర గ్రంథా-&nbsp;<BR>లను, వేదాలను, గీతను, ఉపనిషత్తులను వారిచే చదివించండి.</FONT></p>
<p><FONT FACE="SHREE900, SHREE, sans-serif" SIZE="3">భారతదేశమందలి ద్వైత సాంప్రదాయకుల సిద్ధాంతాన్ననుసరించి వేర్వేరు&nbsp;<BR>జీవాత్మలు శాశ్వతంగా వేరుగానే వుంటాయి. భగవంతుడు నిమిత్త కారణ&nbsp;<BR>మాత్రుడై అదివరకే ఉన్న ద్రవ్యరాశినుండి జగత్తును సృష్టిచేస్తాడు. అద్వైతుల&nbsp;<BR>సిద్ధాంతం ప్రకారం భగవంతుడు జగత్తుకు నిమిత్త కారణం, ఉపాదాన కారణం-&nbsp;<BR>కూడ అవుతున్నాడు. అంటే ఆయన ఈ జగత్తుకు సృష్టికర్త కావడమే కాక,&nbsp;<BR>దీన్ని తనలోనుండి సృష్టి చేస్తున్నాడు. ఇది, అద్వైతుల సిద్ధాంతం. జగత్తును, భగ-&nbsp;<BR>వంతుడు తనలోనుండే సృష్టించీ, ఆ జగత్తునుండి, తాను సదా, భిన్నుడుగానే&nbsp;<BR>వుంటాడనీ, సర్వమూ, ఆ జగదీశ్వరునికి సదా లోబడి వుంటుందనీ, నమ్మే&nbsp;<BR>అసంస్కృత ద్వైతసంప్రదాయాలు కొన్ని ఉన్నాయి. భగవంతుడు, తనలోనుండే&nbsp;<BR>జగత్తును పరిణమింపచేసెననీ, జీవాత్మలు, చివరికి నిర్వాణాన్నిపొంది, ఖండ-&nbsp;<BR>త్వాన్ని బాసి, అఖండబ్రహ్మమే అవుతాయనీ, విశ్వసించే సంప్రదాయాలుకూడ&nbsp;<BR>ఉన్నాయి. కానీ, ఈ సంప్రదాయాలు అదృశ్యమై పోయాయి. ఈనాడు భారత&nbsp;<BR>దేశంలో కనిపించే అద్వైత సంప్రదాయమంతా, శంకరాచార్యులవారిని అనుసరించే&nbsp;<BR>వారిదే. శంకరమతానుసారం, భగవంతుడే జగత్తుకు నిమిత్త కారణం, ఉపాదాన&nbsp;<BR>కారణంకూడ. మాయవల్ల ఇలా గోచరిస్తుందే కానీ, యథార్థంగా అలా కావడం&nbsp;<BR>లేదు. నిజానికి ఈ జగత్తు లేనేలేదు; ఉన్నది బ్రహ్మం ఒక్కటే. అద్వైత&nbsp;<BR>వేదాంతంలో గ్రహించవలసిన అత్యంత మహనీయ విషయం ఈ మాయా&nbsp;<BR>వాదమే. మన తత్త్వశాస్త్రంలోని ఈ అత్యంత క్లిష్టవిషయాన్ని విమర్శించి చెప్ప-&nbsp;<BR>డానికి ఇప్పుడు, నాకు సమయం చాలదని నా భయం. మీలో పాశ్చాత్య తత్త్వ-&nbsp;<BR>శాస్త్రంతో పరిచయం కలవారికి ఇలాటి అంశ మొకటి క్యాంటు మహాశయుని&nbsp;<BR>సిద్ధాంతంలో గోచరించగలదు. కానీ, మీలో క్యాంటునుగూర్చి ప్రొఫెసరు మాక్స్‌-&nbsp;<BR>ముల్లర్‌గారి వ్రాతలను చదివినట్టి వారికి ముందుగా ఒక హెచ్చరిక చేస్తున్నాను.&nbsp;<BR>గొప్ప విపరీతార్థానికి దారితీసే భావమొకటి ఆ వ్రాతలలో వుంది. దేశకాల&nbsp;<BR>నిమిత్తం, మాయ, అభిన్నం అనే భావం మొట్టమొదట కనుగొన్నది శ్రీశంకరా-&nbsp;<BR>చార్యులవారే! శంకరభాష్యంలో ఇందుకు నిదర్శనాలైన వాక్యాలను ఒకటి రెండు&nbsp;<BR>కనుగొని, నా మిత్రుడైన ప్రొఫెసర్‌ మాక్స్‌ముల్లర్‌గారికి పంపగల అదృష్టం నాకు&nbsp;<BR>కలిగింది. కాబట్టి ఆ సిద్ధాంతంకూడ భారతదేశంలోనిదే. అద్వైత వేదాంతుల</FONT></p>
<hr class="puTa_virupu">
<table><tr><td><a class=puTa_lanke href=puTa2280.html>p2280</a></td><td>p2281</td><td><a class=puTa_lanke href=puTa2282.html>p2282</a></td></tr></table>
</div></body></html>
