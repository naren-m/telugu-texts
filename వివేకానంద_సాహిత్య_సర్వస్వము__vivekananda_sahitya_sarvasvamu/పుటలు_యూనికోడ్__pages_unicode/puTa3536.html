<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3535.html>p3535</a></td><td>p3536</td><td><a class=puTa_lanke href=puTa3537.html>p3537</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">శాంతంగా కూర్చుంటాను. వాటిని నా వద్దకే రానివ్వు. నే నొక లౌకికుడైన&nbsp;<BR>వంచకుణ్ణైతే ఒక సంఘ నిర్మాణంలో ఘనవిజయాన్ని సాధించివుండేవాణ్ణి.&nbsp;<BR>అయ్యో! ఇక్కడున్న పారమార్థిక సర్వస్వం యిది: ధనం, కీర్తి కలిసి మతా&nbsp;<BR>చార్యుడు; ధనం, కామం కలిసి సామాన్య గృహస్థుడు. ఇక్కడ ఒక నూతన&nbsp;<BR>మానవ సంస్థను ఏర్పరచాలి. వారు నిష్కపటంగా భగవద్విశ్వాసపరులై,&nbsp;<BR>లౌకికతను దేన్నీ లక్ష్యపెట్టకూడదు. ఇది నెమ్మదిగా, ఎంతో నెమ్మదిగా జర&nbsp;<BR>గాల్సిన పని. ఈ లోపు మీరు చేబూనిన కార్యనిర్వహణాన్ని గావించండి. నా&nbsp;<BR>పడవను నేను సూటిగా ముందుకు సాగిస్తాను. పత్రిక చౌకబారుదికాక స్థిరమైన,&nbsp;<BR>శాంతమైన, ఉదాత్తమైనదిగా వుండాలి... శాశ్వత విలువలున్న రచనలు చేయగల&nbsp;<BR>రచయితలను కొందర్ని సంపాదించు... స్వార్థాన్ని పూర్తిగా విడనాడి దీక్షతో పని-&nbsp;<BR>చేయండి. మనం ఘనకార్యాలు ఒనరిస్తాం. భయపడకండి... మరోవిషయం.&nbsp;<BR>అందరికీ విధేయుడవై మసలుకో. ఇతరులమీద ఏమాత్రం అధికారం చెలా&nbsp;<BR>యించటానికి ప్రయత్నించవద్దు. అది అసూయను రేకెత్తించి సర్వాన్ని నాశనం&nbsp;<BR>చేస్తుంది. ముందుకు సాగండి. అద్భుతంగానే పని చేశారు. మనం సహాయానికి&nbsp;<BR>వేచివుండం. దాన్ని మనం సాధిద్దాం; నాయనా, ఆత్మవిశ్వాసం కలిగివుండండి;&nbsp;<BR>శ్రద్ధను కలిగివుండండి. ఓరిమితో వుండండి; నా యితర మిత్రులతో విరోధం&nbsp;<BR>తెచ్చుకోవద్దు; అందరితో కలిసిమెలసి వుండండి. మీ అందరికీ నా శాశ్వతమైన&nbsp;<BR>ప్రేమ.</FONT></p>
<p><FONT FACE="SHREE900, SHREE, sans-serif" SIZE="3">సదా ఆశీర్వాదాలతో మీ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> నాయకుడుగా ముందుకు వస్తే మీకు సాయం చెయ్యటానికి&nbsp;<BR>ఎవ్వరూ రారు. జయాన్ని కోరతావా ‘అహాన్ని’ నిర్మూలించుకో.</FONT></p>
<p><FONT FACE="TimesNewRoman, Times, serif" SIZE="3"><sup>   </sup>ˇ</FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీమతి బుల్‌ సతికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">54, పడమర, 33, న్యూయార్క్‌,</FONT></p>
<p><FONT FACE="SHREE900, SHREE, sans-serif" SIZE="3">మే 7, 1895.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన శ్రీమతి బుల్‌,</FONT></p>
<p><FONT FACE="SHREE900, SHREE, sans-serif" SIZE="3">...భారతదేశంనుండి నా కొక పత్రిక వచ్చింది. దాన్లో భారతదేశ ప్రజలు,&nbsp;<BR>డాక్టర్‌ బారోస్‌కు తెలిపిన ధన్యవాదాలకు ఆయన పంపిన సంక్షిప్త ప్రత్యుత్తరం</FONT></p>
<hr class="puTa_virupu">
<table><tr><td><a class=puTa_lanke href=puTa3535.html>p3535</a></td><td>p3536</td><td><a class=puTa_lanke href=puTa3537.html>p3537</a></td></tr></table>
</div></body></html>
