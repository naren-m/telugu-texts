<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1512.html>p1512</a></td><td>p1513</td><td><a class=puTa_lanke href=puTa1514.html>p1514</a></td></tr></table>
<p><FONT FACE="SHREE900, SHREE, sans-serif" SIZE="3">284 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">స్వప్నం వెంబడి, మరో స్వప్నం వస్తూ వుంటుంది. జగత్తులో నియమంకానీ,&nbsp;<BR>లంకెకానీ లేదు. ఎంతో సంబంధమున్నట్టు మనమనుకొంటున్నాం. మీరంతా&nbsp;<BR>‘‘అద్భుత ప్రపంచంలో ఆలిస్‌’’ చదివే వుంటారు. బాలబాలికల కోసం, ఈ&nbsp;<BR>శతాబ్దంలో వ్రాయబడిన పుస్తకాలలో అది చాలా అద్భుతమైనది. దాన్ని నేను&nbsp;<BR>చదివినప్పుడు చాలా ఆనందించాను. బాలబాలికలకోసం అలాంటి పుస్తకం&nbsp;<BR>వ్రాయాలన్న ఆలోచన నాకు వుండేది. దేన్ని మీరు మిక్కిలి అసంబద్ధమని, ఒక-&nbsp;<BR>దానితో ఒకటి అతకదని భావిస్తారో అదే నా కెక్కువ ప్రీతిని కలిగించింది. ఒక&nbsp;<BR>భావం కలుగుతుంది, అది మరొక భావంలోకి దూకుతుంది. ఈ రెంటికి&nbsp;<BR>సంబంధమేమీ వుండదు. మీరు చిన్నతనంలో అదేమో పెద్ద సంబంధ&nbsp;<BR>మనుకొన్నారు. ఈ గ్రంథకర్త చిన్నప్పటి ఆలోచనలన్నీ మళ్లీ మనసుకు తెచ్చు-&nbsp;<BR>కొన్నాడు. శిశువుగా వున్నప్పుడు తన దృష్టిలో అవి పరస్పరం చక్కని సంబంధం&nbsp;<BR>కలవే. వానితో, ఇప్పు డీ గ్రంథాన్ని పిల్లలకై వ్రాశాడు. తమ భావాలను బాలబా-&nbsp;<BR>లికలచేత మింగించడానికి జనులు రచించే పుస్తకాలన్నీ పనికిమాలినవి. మనమూ&nbsp;<BR>పెద్ద వాళ్లమైన శిశువులమే. అంతే. జగత్తు ఎప్పటికీ అసంబద్ధమైనదే - ఆలిస్‌&nbsp;<BR>ఇన్‌ వండర్‌లాండ్‌ - దేనికీ మరి దేనితోనూ, ఎట్టి సంబంధమూ లేదు. సంఘ-&nbsp;<BR>టనలు ఒకానొక వరుసలోనే, అనేక పర్యాయాలు జరగడం మనం చూసిన-&nbsp;<BR>ప్పుడు, వానిని కార్యకారణా లంటాం. ఆ సంఘటన మళ్లీ జరుగుతుందనీ&nbsp;<BR>చెబుతాం. ఈ స్వప్నం పోగానే, దాని స్థానాన్ని ఆక్రమించే, మరొక స్వప్నంలో-&nbsp;<BR>కూడ, ఇంతగట్టి సంబంధమున్నట్టుగానే కనబడుతుంది. కల కంటున్నప్పుడు&nbsp;<BR>మనకు కనిపించే విషయాలన్నీ పరస్పర సంబంధం కలవిగానే అనిపిస్తుంది.&nbsp;<BR>స్వప్నావస్థలో అవి సంబంధంలేనివని మనం అనుకోం. జాగ్రదావస్థకు వచ్చిన&nbsp;<BR>తర్వాత చూస్తే, వాని అసంబద్ధత కనిపిస్తుంది. జగత్తు అనే ఈ స్వప్నంనుండి&nbsp;<BR>మేలుకొని, దీనిని పరమార్థంతో పోల్చినప్పుడు అదంతా సంబంధం లేనిదిగా,&nbsp;<BR>అర్థం లేనిదిగా, ఒకదానికి, మరొక దానికి సంబంధం లేనిదేదో మనముందు&nbsp;<BR>సాగిపోతున్నట్లుగా కనిపిస్తుంది. అది ఎక్కడినుండి ఎక్కడికి పోతున్నదీ మనకు&nbsp;<BR>తెలీదు. కానీ దానికి ముగింపు వుందని మనకు తెలుసు. దీనికే మాయ అని&nbsp;<BR>పేరు. ఇది దూదిపింజలను పోలిన, నిలకడలేని మబ్బుల వంటిది. అది&nbsp;<BR>పరిణామశీలమైన ఈ జగత్తును సూచిస్తుంది. మార్పు చెందని సూర్యుడివి&nbsp;<BR>నీవు. నిర్వికారమైన ఆ సత్తును వెలుపలనుండి చూచినప్పుడు దాన్నే నీవు&nbsp;<BR>దేవుడంటావు. లోపలినుండి చూచినప్పుడు, దాన్నే నీ ఆత్మ అంటావు. అది&nbsp;<BR>ఒక్కటే. నీ కంటె భిన్నుడైన, నిజమైన, దేవుడు లేడు. నీకు పైబడిన దేవుడూ&nbsp;<BR>లేడు. నీ ముందు వేల్పులందరూ క్షుద్రులే. దేవుని గూర్చి, స్వర్గలోకంలో</FONT></p>
<hr class="puTa_virupu">
<table><tr><td><a class=puTa_lanke href=puTa1512.html>p1512</a></td><td>p1513</td><td><a class=puTa_lanke href=puTa1514.html>p1514</a></td></tr></table>
</div></body></html>
