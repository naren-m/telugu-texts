<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa599.html>p599</a></td><td>p600</td><td><a class=puTa_lanke href=puTa601.html>p601</a></td></tr></table>
<p><FONT FACE="SHREE900, SHREE, sans-serif" SIZE="3">మతానుష్ఠానం</FONT></p>
<p><FONT FACE="TimesNewRoman, Times, serif" SIZE="2">1 8 5</FONT></p>
<p><FONT FACE="SHREE900, SHREE, sans-serif" SIZE="3">వచ్చును. కొన్నిజన్మలు పట్టినా పట్టవచ్చు. ఐతేనేం? సందేహించవద్దు. సాధన&nbsp;<BR>సాగిపోవలసిందే, ఎరుకతో, ఐచ్ఛికంగా ప్రయత్నం జరిగి తీరాలి. కొంచెం&nbsp;<BR>కొంచెంగా మనం పురోగమిస్తాం. నిజమైన సంపదేదో అది మన వశమౌతూన్నట్లు&nbsp;<BR>మనం గుర్తిస్తాం. - మన వద్దనుండి యితరులెవ్వరు అపహరించలేని ఆస్తి&nbsp;<BR>అది; ఎవ్వరూ నాశనం చెయ్యలేని దది; ఎంతటి దుఃస్థితీ మనను కష్టపెట్ట&nbsp;<BR>జాలని ఆనందం అది...&nbsp;<BR>ఇంతకాలం మనం యితరుల మీద ఆధారపడ్డాం. నాకు కొంత సుఖం</FONT></p>
<p><FONT FACE="SHREE900, SHREE, sans-serif" SIZE="3">కలుగుతే, ఆ వ్యక్తి వెళ్లిపోవటంతో ఆ సుఖంకూడా పోతుంది... మానవుడి&nbsp;<BR>అవివేకాన్ని గమనించండి; అతడు తన సుఖానికై యితరులమీద ఆధారపడతాడు!&nbsp;<BR>వియోగాలన్నీ దుఃఖ కారకాలే. అది సహజమే. సుఖంకోసం ధనంపై&nbsp;<BR>ఆధారపడటమా? ధనానికి రాకపోక లున్నాయి. ఆరోగ్యంమీదగాని, ఒక్క&nbsp;<BR>నిర్వికారం, శాశ్వతం ఐన ఆత్మవస్తువు తప్ప మరి దేనిమీదగాని ఆధారపడితే&nbsp;<BR>యివాళ గాకున్నా రేపైనా దుఃఖం తప్పదు.</FONT></p>
<p><FONT FACE="SHREE900, SHREE, sans-serif" SIZE="3">అనంతమైన ఆత్మవస్తువు తప్ప ప్రతివస్తువూ మార్పు చెందుతోంది. సుడి-&nbsp;<BR>గాలి వేగంతో అంతా మారిపోతూంది. నిత్యమైనది నీలో తప్ప మరెందులోను&nbsp;<BR>లేదు. అవ్యయానందం, అనంతం నీలో వుంది. ధ్యానం ద్వారా దాన్ని పొందాలి.&nbsp;<BR>ప్రార్థనలు, మతకర్మ కలాపాలు, యితర పూజావిధులు - యివన్నీ ధ్యానానికి&nbsp;<BR>తోడ్పడే శిశుపాఠాలు. మీరు ప్రార్థన చేస్తారు. ఏదో నివేదిస్తారు. ఇవన్నీ మన ఆధ్యా-&nbsp;<BR>త్మిక శక్తికి తోడ్పడుతాయనే సిద్ధాంతం ఒకటి వుంది. కొన్ని శబ్దాలు&nbsp;<BR>ఉచ్చారణ, పువ్వులు, ప్రతిమలు, దేవాలయాలు, హారతులు మొదలైనవి మన-&nbsp;<BR>స్సుకు ఆ స్థితిని కలిగిస్తుంది. కాని, ఆ స్థితి సర్వదా మానవాత్మలోనే వుంది;&nbsp;<BR>మరెందులోను లేదు. జనం దానికోసం ప్రయత్నం చేస్తూనే వున్నారు. వారు&nbsp;<BR>తెలియకుండా చేసేది మీరు తెలిసి చెయ్యండి. ధ్యానంవల్ల కలిగే శక్తి అంటే&nbsp;<BR>అది. సమస్త జ్ఞానం మీలోనే వుంది. అదెలా కలుగుతోంది? ధ్యానంవల్ల కలుగు&nbsp;<BR>తోంది. ఆత్మ తన అంతరాళాలనుండే మథించి జ్ఞానాన్ని పైకొనివచ్చింది.&nbsp;<BR>ఆత్మకు బైట ఏ జ్ఞానం లేదు. దీర్ఘకాల సాధనఫలంగా యీ ధ్యానశక్తి మనలను&nbsp;<BR>మన దేహాలనుండి వేరుచేస్తుంది. అప్పుడు ఆత్మ తనను తాను జనన మరణాలు&nbsp;<BR>లేనిదిగా గుర్తిస్తుంది. ఇక ఎలాంటి దుఃఖం కలుగదు; ఈ భూమ్మీద జన్మలు&nbsp;<BR>కలుగబోవు; పరిమాణం పొందబోదు. తా నెప్పుడూ ముక్తం, పరిపూర్ణం&nbsp;<BR>అని ఆత్మ గుర్తిస్తుంది.</FONT></p>

<hr class="puTa_virupu">
<table><tr><td><a class=puTa_lanke href=puTa599.html>p599</a></td><td>p600</td><td><a class=puTa_lanke href=puTa601.html>p601</a></td></tr></table>
</div></body></html>
