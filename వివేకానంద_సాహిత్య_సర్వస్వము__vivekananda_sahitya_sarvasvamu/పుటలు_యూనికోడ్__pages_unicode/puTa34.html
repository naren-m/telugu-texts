<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa33.html>p33</a></td><td>p34</td><td><a class=puTa_lanke href=puTa35.html>p35</a></td></tr></table>


<p><FONT FACE="SHREE900, SHREE, sans-serif" SIZE="3">నికృష్టమైన దానిలోని కొంత ఐనాకూడా ఈ నగరం సరిహద్దుల లోపల&nbsp;<BR>అన్ని సమయాలలోనూ కన్పడుతూనే ఉంటుంది. ఆధునిక చేతనతలోకాని,&nbsp;<BR>ప్రాచీన ఐరోపా నుండిగాని లభించిన భావాలలోగాని ఈ షికాగో నగరంలో ఏ&nbsp;<BR>కొంతో ఆశ్రయలాభం పొందజాలని భావాలే లేవు అని చెప్పవచ్చు (అంటే ప్రతి-&nbsp;<BR>యొక్క భావం ఇక్కడ కన్పించగలదు). అంతేగాక ఈ కేంద్రంయొక్క సంకుల&nbsp;<BR>మయ జన శ్రోతస్సును, ఆత్రుతామయ జీవితాన్ని పరికించినప్పుడు మనలో&nbsp;<BR>కొందరికి ఇదొక విశృంఖల స్థితిగా, అల్లకల్లోల పరిస్థితిగా కన్పించవచ్చు. కాని&nbsp;<BR>నిదానంగా ఐనాకూడా సకాలంలో సిద్ధించే ఒక మహోన్నత ఆశయంవైపు -&nbsp;<BR>మానవుల ఐక్యతాశయంవైపు - వారు ముందడుగు వేస్తున్నారనేది నిస్సందేహ&nbsp;<BR>విషయం.</FONT></p>
<p><FONT FACE="SHREE900, SHREE, sans-serif" SIZE="3">అటువంటి దీ మానసికక్షేత్రం, అటువంటి దీ భావనాసాగరం - తారుణ్య&nbsp;<BR>పూర్ణం; సంక్షోభమయం; ఆత్మశక్తితో, ఆత్మవిశ్వాసంతో పరిపూర్ణం; ఐనా&nbsp;<BR>కౌతూహలాయుతం, అత్యంత జాగ్రతాపూర్ణం - వివేకానందులు ఉపన్యసించ-&nbsp;<BR>టానికి లేచినప్పుడు వారు ఎదుర్కొనిన వారి ముందున్న ఆ సదస్సు.</FONT></p>
<p><FONT FACE="SHREE900, SHREE, sans-serif" SIZE="3">దీనికి సరిగా విపరీతమైనది వివేకానందుల వెనుకవున్న ఆ సాగరం: ఆధ్యా-&nbsp;<BR>త్మికవికాసంతో కూడిన ప్రశాంత మహాసాగరం; వారి వెనుక ఉన్న దొక విచిత్ర&nbsp;<BR>ప్రపంచం. ఏ ప్రపంచం తన కాలాన్ని వేదాలతో గణిస్తూంటుందో, తన గతాన్ని&nbsp;<BR>ఉపనిషత్తులతో జ్ఞపించుకొంటూ వుంటుందో, దేనితో పోల్చినప్పుడు బౌద్ధ-&nbsp;<BR>మతం నిన్న మొన్నటిదిగా కనిపిస్తూంటుందో ఏ ప్రపంచం వివిధ మత శాఖలతో&nbsp;<BR>నిండివున్నదో, ఏ ప్రశాంత ప్రపంచాన్ని ఉష్ణమండల సూర్యకాంతి ముంచెత్తు-&nbsp;<BR>తూందో, యుగయుగాలనుంచి యోగిపుంగవులు తమ పదపరాగంతో ఏ ప్రపం-&nbsp;<BR>చపుదారుల ధూళిని పవిత్రీకరిస్తూ వస్తున్నారో - అటువంటి పావన ప్రపంచం&nbsp;<BR>వివేకానందుల వెనుక ఉన్న ప్రపంచం. వేయేల అది పావన భారతదేశం - ఈ&nbsp;<BR>దేశం వేల సంవత్సరాలనుంచి చేస్తున్న తన రాష్ట్రీయ వికాసన యత్నంలో ఎన్నో&nbsp;<BR>విషయాలను పరిశోధించింది; ఎన్నో విషయాలను ఋజువు చేసింది; ఇంచు-&nbsp;<BR>మించు అన్ని విషయాలను సాక్షాత్కరించుకొంది. ఒక్క విషయం మాత్రం -&nbsp;<BR>తనలోని సంపూర్ణ ఐకమత్యం, విస్తారమూ ఐన తన దేశ, కాలాల ఒక చివరి-&nbsp;<BR>నుంచి ఇంకొక చివరివరకు తనలో ఉన్న సంపూర్ణ ఐకమత్యం, విశాలం, విస్తార&nbsp;<BR>మైన తన దేశ కాలాలలోకొన్ని మూలమైన, ముఖ్యమైన సత్యాలను గూర్చి తన&nbsp;<BR>దేశీయులందరూ ఏకగ్రీవులనీ, తద్వారా పారమార్థికంగా, సాంస్కృతికంగా&nbsp;<BR>తనలో పరిపూర్ణమైన ఐకమత్యం ఉన్నదనే విషయంమాత్రం - భారతదేశం&nbsp;<BR>గ్రహించలేకపోయింది.</FONT></p>
<hr class="puTa_virupu">
<table><tr><td><a class=puTa_lanke href=puTa33.html>p33</a></td><td>p34</td><td><a class=puTa_lanke href=puTa35.html>p35</a></td></tr></table>
</div></body></html>
