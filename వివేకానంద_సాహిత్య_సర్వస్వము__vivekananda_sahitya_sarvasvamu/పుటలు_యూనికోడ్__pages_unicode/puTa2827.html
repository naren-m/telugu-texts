<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2826.html>p2826</a></td><td>p2827</td><td><a class=puTa_lanke href=puTa2828.html>p2828</a></td></tr></table>
<p><FONT FACE="SHREE900, SHREE, sans-serif" SIZE="3">బౌద్ధకాలపు భారతదేశం</FONT></p>
<p><FONT FACE="TimesNewRoman, Times, serif" SIZE="2">3 9 1</FONT></p>
<p><FONT FACE="SHREE900, SHREE, sans-serif" SIZE="3">వచ్చింది. ఈ ప్రపంచంలో ఒకే వస్తువు ఉంది. ఇది ఏకతాప్రపంచం. మనకు&nbsp;<BR>కన్పించే ఈ నానాత్వం ఒట్టి భ్రమ; అంతా ఒక్కటే, ద్వైతరహితమైన అద్వైతం&nbsp;<BR>- ఇది భారతదేశపు భావం. ఈ సిద్ధాంతం మొదటినుండీ భారతదేశంలో ఉండి&nbsp;<BR>ఉంది. భౌతికవాదం, అనాత్మవాదం విస్తరింపనున్న అన్ని కాలాలలోనూ ఈ&nbsp;<BR>సిద్ధాంతం ప్రచారం చేయబడింది. అన్ని రకాల విదేశీయ అనార్యులను, వారి వారి&nbsp;<BR>నమ్మకాలు, సిద్ధాంతాలు, ప్రవర్తనలతో తీసుకొనివచ్చి బౌద్ధమతం అన్నిటినీ&nbsp;<BR>పగలగొడుతున్నప్పుడు ఈ ప్రతిక్రియ వచ్చింది. ఈ ప్రతిక్రియను కల్గించిన&nbsp;<BR>వాడొక యువసన్న్యాసి, అతడే శ్రీ శంకరాచార్యుడు. కొత్త సిద్ధాంతాలను, కొత్త&nbsp;<BR>ఆలోచనలను ప్రచారం చేయటానికి బదులు, కొత్త మతశాఖను స్థాపించటానికి&nbsp;<BR>బదులు ఇతడు వేదాలను పునరుజ్జీవింపజేశాడు. ఈ విధంగా నవీన హిందూ-&nbsp;<BR>మతం ప్రాచీన హిందూమతపు సమ్మిశ్రణం. దీనిలో వేదాంతులది అతిముఖ్యమైన&nbsp;<BR>స్థానం. ఐనా ఒక్కసారి మృతమైనది తిరిగి సజీవంకాదు. అలాగే ఆ ప్రాచీన వైదిక&nbsp;<BR>క్రియాకలాపాలు చిరతరంగా నశించిపోయాయి. ప్రాచీన క్రియాకలాపాల&nbsp;<BR>ప్రకారం గోమాంసం తిననివాడు నిజమైన హిందువుకాడు అని నేను చెప్తే మీరు&nbsp;<BR>ఆశ్చర్యపడవచ్చు. కొన్ని సందర్భాలలో అత డొక కోడెను బలి యిచ్చి, దాన్ని&nbsp;<BR>తినాలి. ఈనా డది అసహ్యకరం. హిందువులు పరస్పరం ఎంత భిన్నాభిప్రాయు-&nbsp;<BR>లైనా ఈ ఒక్క విషయంలో అందరూ ఏకగ్రీవులే - వారు గోమాంసాన్ని తినరు.&nbsp;<BR>ప్రాచీనవైదిక యజ్ఞ యాగాదులు, దేవతలు  అన్నీ సమసిపోయాయి. నవీన&nbsp;<BR>భారతదేశం వేదాలలోని ఆధ్యాత్మిక భాగాలకు చెందింది.</FONT></p>
<p><FONT FACE="SHREE900, SHREE, sans-serif" SIZE="3">బౌద్ధమతం భారతదేశంలోని మొట్టమొదటి మతశాఖ. ‘‘మా మార్గ&nbsp;<BR>మొక్కటే సరిఐనది. మాతో చేరేవరకూ నీకు ముక్తి లభించదు’’ అని మొట్ట-&nbsp;<BR>మొదట చెప్పినవారు వీరే. అలా చెప్పటం నిజమే ఐనా హిందూరక్తం వారిలో&nbsp;<BR>ఉండటంవలన ఇతర దేశాల సంకుచిత మతశాఖలవలె వారంత కఠిన హృద-&nbsp;<BR>యులు కాజాలకపోయారు. ‘నీకూ ముక్తిదొరకటం తథ్యం. చిరకాలం ఎవ్వరూ&nbsp;<BR>తప్పు దారినపోలేరు. ఐనా వారి మతంలో నువ్వు చేరవలసినదే’ అనేది వారి&nbsp;<BR>అభిప్రాయం.</FONT></p>
<p><FONT FACE="SHREE900, SHREE, sans-serif" SIZE="3">కాని హిందువుల భావం ఏమంటే ‘నువ్వెవరితోనూ చేరవలసిన అవసరం&nbsp;<BR>లేదు. నువ్వున్న చోటినుండే కేంద్రాన్ని చేరటానికి ప్రయాణంచెయ్యి.’ ఇది&nbsp;<BR>హిందూమతపు వైశిష్టత. దానిలోని మర్మం ఏమంటే - నమ్మకాలు, సిద్ధాం&nbsp;<BR>తాలతో పనిలేదు. కావలసిన దేమంటే నువ్వెటువంటి వాడివో అనేదే. ప్రపం-&nbsp;<BR>చంలో పుట్టిన ప్రఖ్యాత సిద్ధాంతాల నన్నిటినీ వల్లెవేసినవాడివైనా, ప్రవర్తనలో&nbsp;<BR>నువ్వొక మూర్ఖుడవైతే అవన్నీ లెక్కలోకే రావు. నీ ప్రవర్తన మంచిదైతే ప్రగతికి</FONT></p>
<hr class="puTa_virupu">
<table><tr><td><a class=puTa_lanke href=puTa2826.html>p2826</a></td><td>p2827</td><td><a class=puTa_lanke href=puTa2828.html>p2828</a></td></tr></table>
</div></body></html>
