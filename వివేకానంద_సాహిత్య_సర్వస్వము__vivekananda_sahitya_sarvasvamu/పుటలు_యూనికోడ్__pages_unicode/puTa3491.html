<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3490.html>p3490</a></td><td>p3491</td><td><a class=puTa_lanke href=puTa3492.html>p3492</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>˙ ^</FONT></p>
<p><FONT FACE="SHREE900, SHREE, sans-serif" SIZE="3">నిన్ను నువ్వు విస్మరించి ఆ భావంతో పిచ్చెత్తిపో. శ్రీరామకృష్ణులు మిమ్మల్ని ఏ&nbsp;<BR>విధంగా ప్రేమించేవాడో, నేను మిమ్మల్ని, ఏవిధంగా ప్రేమిస్తున్నానో మీరు ఆ&nbsp;<BR>విధంగా లోకాన్ని ప్రేమించండి, అందరినీ ఒకదరికి చేర్చండి. గుణనిధి ఎక్క-&nbsp;<BR>డున్నాడు? అతణ్ణి మీవద్ద వుంచుకోండి. అతడికి నా అనంతప్రేమ. గుప్త (సదా-&nbsp;<BR>నంద) ఎక్కడున్నాడు? అతడికి యిష్టమైతే అతణ్ణీ చేరనివ్వండి. నేను చెప్పానని&nbsp;<BR>అతణ్ణి పిలిపించండి. ఈ కొన్నివిషయాలు గుర్తుంచుకోండి.</FONT></p>
<p><FONT FACE="SHREE900, SHREE, sans-serif" SIZE="3">1. మనం సన్న్యాసులం. భక్తి, ముక్తి, భోగం మొదలైన అన్నిటినీ మనం&nbsp;<BR>త్యజించాం.</FONT></p>
<p><FONT FACE="SHREE900, SHREE, sans-serif" SIZE="3">2. లోకానికి, ప్రతివారికి అధముడివరకు, అత్యుత్తమమైన మేలు చేకూ-&nbsp;<BR>ర్చటం - ఇదే మన వ్రతం. ముక్తిగాని, నరకంగాని - దానివల్ల ఏది దక్కినా&nbsp;<BR>స్వాగతం.</FONT></p>
<p><FONT FACE="SHREE900, SHREE, sans-serif" SIZE="3">3. జగత్కల్యాణానికి రామకృష్ణ పరమహంస అవతరించాడు. ఆయన్ను&nbsp;<BR>మానవుడనిగాని, దైవమనిగాని, అవతారమనిగాని నీ యిష్టమొచ్చినట్లు పిలుచు-&nbsp;<BR>కోండి. మీకు అర్థమైనరీతిలో ఆయన్ను వొప్పుకోండి.</FONT></p>
<p><FONT FACE="SHREE900, SHREE, sans-serif" SIZE="3">4. ఆయనముందు ప్రణమిల్లినవాడు తక్షణమే మేలిబంగారంగా మార్చి-&nbsp;<BR>వేయబడతాడు. ఈ సందేశాన్ని తీసుకొని గుమ్మ గుమ్మానికీ వెళ్లండి. మీలోని&nbsp;<BR>అశాంతి పూర్తిగా అంతరిస్తుంది. భయపడొద్దు. భయానికి తావెక్కడ? దేనికైనా&nbsp;<BR>భయపడకుండటమే మీ జీవిత లక్షణం. ఇంతవరకు మీరు ఆయన నామాన్ని,&nbsp;<BR>మీ శీలాన్ని వ్యాప్తిచేశారు. మంచిదే. ఇప్పుడు దాన్ని సమైక్యమైన విధానంలో వ్యాప్తి-&nbsp;<BR>చేయండి. భగవంతుడు మీ వెంటవున్నాడు. ధైర్యం వహించండి.</FONT></p>
<p><FONT FACE="SHREE900, SHREE, sans-serif" SIZE="3">నేను జీవించినా లేక మరణించినా, నేను భారతదేశం తిరిగివచ్చినా,&nbsp;<BR>రాకున్నా, ప్రేమను వ్యాప్తిచేయండి. ప్రేమకు హద్దులు లేవు. గుప్తనుకూడ యీ&nbsp;<BR>కార్యానికై నియోగించండి. ఇతరులను జయించడానికి కత్తులు కటారులు&nbsp;<BR>కావాలనేమాట మరిచిపోండి. ‘తన్నిమిత్తే వరం త్యాగో వినాశో నియతే సతి’&nbsp;<BR>మరణం తప్పనప్పుడు, ఒక మంచి కారణ నిమిత్తమై మరణించడం మేలు.</FONT></p>
<p><FONT FACE="SHREE900, SHREE, sans-serif" SIZE="3">మీ ప్రేమయుత,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> నేను యింతకు క్రితం రాసిన ఉత్తరాన్ని జ్ఞాపకం వుంచు-&nbsp;<BR>కోండి - మనకు స్త్రీ పురుషులు యిద్దరూ కావాలి. ఆత్మలో జాతి వ్యత్యాసం&nbsp;<BR>లేదు. శ్రీరామకృష్ణుడు అవతారమని చెప్పినంతమాత్రాన చాలదు. తేజాన్ని&nbsp;<BR>అభివ్యక్తం చెయ్యాలి. గౌరీమాయి, యోగిన్‌మాయి, గోపాల్‌మాయి ఎక్క</FONT></p>
<hr class="puTa_virupu">
<table><tr><td><a class=puTa_lanke href=puTa3490.html>p3490</a></td><td>p3491</td><td><a class=puTa_lanke href=puTa3492.html>p3492</a></td></tr></table>
</div></body></html>
