<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1492.html>p1492</a></td><td>p1493</td><td><a class=puTa_lanke href=puTa1494.html>p1494</a></td></tr></table>
<p><FONT FACE="SHREE900, SHREE, sans-serif" SIZE="3">264 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">మెదడు చెప్పవచ్చు. అయినా హృదయప్రేరణనే మన్నించండి. మెదడు ననుసరిం-&nbsp;<BR>చునప్పటి కంటె, హృదయాన్ని అనుసరించేటప్పుడు పొరపాట్లు తక్కువగా&nbsp;<BR>వుండటం గుర్తిస్తావు. సత్యం ప్రతిఫలించడానికి శ్రేష్ఠమైన అద్దం విశుద్ధ&nbsp;<BR>హృదయం. ఈ సాధనలన్నీ హృదయ విశుద్ధికై ఉద్దేశించబడ్డాయి. హృదయం&nbsp;<BR>స్వచ్ఛం కావడంతోనే సత్యాలన్నీ క్షణంలో అందు ప్రతిఫలిస్తాయి. హృదయం&nbsp;<BR>చాలినంతగా పరిశుద్ధమయిన విశ్వంలోని సత్యమంతా దానిలో అభివ్యక్త&nbsp;<BR>మవుతుంది.</FONT></p>
<p><FONT FACE="SHREE900, SHREE, sans-serif" SIZE="3">అణువులు, సూక్ష్మభూతాలు, మానవుల సూక్ష్మదర్శనాలు - వీటిని&nbsp;<BR>గూర్చిన సత్యాలు ఎన్నో, యుగాలకు ముందే కనుగొనబడినాయి. సూక్ష్మదర్శిని,&nbsp;<BR>దూరదర్శిని, ప్రయోగశాల అంటే ఏమో తెలియని వారే వాటిని కనుగొన్నారు.&nbsp;<BR>వా రీ విషయాలను ఎలా గ్రహించారు? హృదయంతో గ్రహించారు! వారు&nbsp;<BR>హృదయాన్ని విశుద్ధంగా చేసికొన్నారు. ఆ పనినే నేడుకూడ మనం చేసికో&nbsp;<BR>వచ్చు. లోకంలోని దుఃఖాన్ని తొలగించగలిగింది హృదయ పరిపాకమే కానీ, బుద్ధి&nbsp;<BR>కాదు.</FONT></p>
<p><FONT FACE="SHREE900, SHREE, sans-serif" SIZE="3">సుశిక్షత బుద్ధిద్వారా వందల కొలది శాస్త్రాలు కనుగొనబడినాయి.&nbsp;<BR>తత్ఫలితంగా అల్పసంఖ్యాకులు కొందరు, పెక్కుమందిని బానిసలుగా చేసి&nbsp;<BR>కొన్నారు. వాటి వలన కలిగే మేలు ఇదే. కృత్రిమములైన అక్కరలు పుట్టాయి.&nbsp;<BR>ప్రతి పేదవాడూ డబ్బు వున్నా, లేకపోయినా - ఆ అవసరాలను తీర్చుకొన&nbsp;<BR>గోరుతాడు. ఆ పని సాధ్యంకానప్పుడు అందుకై శ్రమపడతాడు. ఆ శ్రమతో చని-&nbsp;<BR>పోతాడు. ఫలితమిదే. లోకంలోని దుఃఖాన్ని పొగొట్టడానికి మార్గం బుద్ధి కాదు.&nbsp;<BR>హృదయం. ఇప్పుడు జరుగుతున్న కృషి అంతా, మానవులను చాలా పవిత్రులుగా&nbsp;<BR>ఎక్కువ శాంత స్వభావులుగా, అధిక క్షమాశీలురుగా చేయడానికి వినియోగిస్తే,&nbsp;<BR>ప్రపంచంలో నేటికంటె వేయిరెట్లు ఎక్కువ సుఖం కలుగుతుంది. సర్వదా&nbsp;<BR>హృదయ పరిపక్వతను సాధించుకోండి. హృదయ ద్వారమున వెలువడే&nbsp;<BR>మాటలు, సర్వేశ్వరుడివి. బుద్ధి ద్వారమున వెలువడే మాటలు మాత్రం నీవే.</FONT></p>
<p><FONT FACE="SHREE900, SHREE, sans-serif" SIZE="3">బైబిల్‌ పాత నిబంధనలో ‘‘నీ కాలి జోడు తీసివేయి; నీవు నిలుచున్న&nbsp;<BR>చోటు పవిత్ర స్థలం’’ అని మోసెస్‌కు చేసిన బోధనను స్మరించండి. మత&nbsp;<BR>విషయాలను మనమెప్పుడు, పూజ్యభావంతో సమీపించాలి. ఎవడు నిర్మల&nbsp;<BR>హృదయంతో పూజ్యభావంతో వస్తాడో, వాని హృదయద్వారం తెరుచు&nbsp;<BR>కొంటుంది. అతడు సత్యాన్ని దర్శిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">నీకు కేవలం ధీశక్తి మాత్రమే వుంటే, దానితో కొంత గారడీ&nbsp;<BR>విద్య చేయవచ్చు. సిద్ధాంతాలను ప్రతిపాదింపవచ్చు. కాని సత్యం లభించదు.</FONT></p>
<hr class="puTa_virupu">
<table><tr><td><a class=puTa_lanke href=puTa1492.html>p1492</a></td><td>p1493</td><td><a class=puTa_lanke href=puTa1494.html>p1494</a></td></tr></table>
</div></body></html>
