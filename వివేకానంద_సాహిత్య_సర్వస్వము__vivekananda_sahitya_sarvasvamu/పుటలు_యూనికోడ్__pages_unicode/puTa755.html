<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa754.html>p754</a></td><td>p755</td><td><a class=puTa_lanke href=puTa756.html>p756</a></td></tr></table>

<p><FONT FACE="TimesNewRoman, Times, serif" SIZE="2">3 4 0</FONT></p>
<p><FONT FACE="SHREE900, SHREE, sans-serif" SIZE="3">దాని వెనుక ఆత్మమహత్త్వం, పరిశుద్ధత, అనంతశక్తి వున్నాయి. మనస్సు అధి-&nbsp;<BR>కాధికంగా నిర్మలమైనకొద్దీ, పరిశుద్ధమయ్యేకొద్దీ ఆత్మమహత్త్వం అధికంగా&nbsp;<BR>ప్రకాశమొందుతూంటుంది. ఆత్మ మార్పు చెందుతూందనటం కాదు. మార్పు&nbsp;<BR>కలిగేది తెరలోనే. ఆత్మ నిర్వికారం, అమృతం, పరిశుద్ధం, నిత్యపావనం.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి యీ సిద్ధాంత పర్యవసానం యిది: మహోన్నత మానవుడి&nbsp;<BR>మొదలుకొని పరమనీచుడు పరమదుష్టుడూ ఐన వాడివరకు, పరమోత్కృష్ట&nbsp;<BR>మానవుడి మొదలుకొని మన పాదాలకింద పాకుతూండే తుచ్ఛక్రిమి వరకు సర్వ-&nbsp;<BR>జీవుల్లోను పరిశుద్ధమూ, పరిపూర్ణమూ, అనంతమూ, నిత్యపావనమూ ఐన&nbsp;<BR>ఆత్మవుంది. క్రిమిలో ఆత్మ తన పరిశుద్ధతలో, శక్తిలో అత్యంత స్వల్పాంశాన్నే&nbsp;<BR>వ్యక్తం చేస్తోంది; పరమోత్కృష్ట మానవుడిలో ఆత్మ తన పరిశుద్ధతలోను, శక్తి-&nbsp;<BR>లోను అత్యధికాంశాన్ని వ్యక్తం చేస్తోంది. ఉన్న భేదమంతా వ్యక్తమవటంలోని&nbsp;<BR>ఎక్కువ తక్కువలలోనేగాని తత్త్వంలో లేదు. సమస్త జీవుల్లోనువున్న పరిశుద్ధం,&nbsp;<BR>పరిపూర్ణం ఐన ఆత్మ ఒక్కటే.</FONT></p>
<p><FONT FACE="SHREE900, SHREE, sans-serif" SIZE="3">స్వర్గాలు తదితర స్థలాలను గురించిన భావాలూ వున్నాయి. కాని యివి&nbsp;<BR>అప్రధానాలు. స్వర్గం అనేది ఒక నికృష్టాశయం. భోగించాలనే కోర్కెనుంచే&nbsp;<BR>‘స్వర్గం’ అనే ఆశయం పుట్టింది. మనం అవివేకులమై మన ప్రస్తుతానుభవంతో&nbsp;<BR>యావత్తు జగత్తును పరిచ్ఛిన్నం ఒనర్పచూస్తాం. పసిపిల్లలు ప్రపంచమంతా పసి-&nbsp;<BR>పిల్లల మయమనుకొంటారు. పిచ్చివాళ్లు లోకమంతా ఉన్మత్త శరణాలయ&nbsp;<BR>మనుకొంటారు. ఇలాగే ఎవరిమట్టుకు వారనుకొంటారు. ఎవరికి యీ ప్రపంచం&nbsp;<BR>ఇంద్రియభోగమయమో, ఎవరికి జీవితమంతా భుజించటం విందులు చేయటం&nbsp;<BR>తప్ప మరేమీ కాదో, - ఎవరికీ పశువులకూ భేదం లేనేలేదో - అలాటి&nbsp;<BR>వారు సహజంగానే ఇతోధిక భోగాలనుభవించగల స్థలాలను గురించి భావన&nbsp;<BR>చేస్తూండటం ప్రత్యక్షం. ఎందుకంటె యీ జీవితం క్షణికం. వారి భోగాసక్తి&nbsp;<BR>అనంతం. కాబట్టి నిర్విఘ్నంగా, ఇంద్రియభోగాలు లభించే స్థలాలను వారు&nbsp;<BR>భావనచెయ్యటం తప్పనిసరి. అలాంటి తావులకు పోగోరేవారు పోవలసే&nbsp;<BR>వుంటుందని మనం ముందు ముందు గ్రహిస్తాం. వారు కలలు కంటుంటారు;&nbsp;<BR>ఒక కల పూర్తయ్యాక మరో కలలో పడతారు. దాన్లో ఇంద్రియభోగం సమృద్ధిగా&nbsp;<BR>వుంటుంది; అదికూడ ముగిశాక మరొకదాన్ని వారు భావించవలసిన వారవు-&nbsp;<BR>తారు. ఈ విధంగా వారొక స్వప్నంనుంచి మరొక స్వప్నానికి తిరుగాడు&nbsp;<BR>తూంటారు.</FONT></p>
<p><FONT FACE="SHREE900, SHREE, sans-serif" SIZE="3">చిట్టచివరి సిద్ధాంతం ఒకటి వుంది. అది ఆత్మను గురించిన మరొక</FONT></p>
<hr class="puTa_virupu">
<table><tr><td><a class=puTa_lanke href=puTa754.html>p754</a></td><td>p755</td><td><a class=puTa_lanke href=puTa756.html>p756</a></td></tr></table>
</div></body></html>
