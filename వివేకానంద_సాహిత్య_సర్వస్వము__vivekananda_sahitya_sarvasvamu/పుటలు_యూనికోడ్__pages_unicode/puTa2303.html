<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2302.html>p2302</a></td><td>p2303</td><td><a class=puTa_lanke href=puTa2304.html>p2304</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 5 4</FONT></p>
<p><FONT FACE="SHREE900, SHREE, sans-serif" SIZE="3">సంతానంకోరి పూజలు చేస్తారు. వీరు భాగవతులమని చెప్పుకొంటారు. కానీ&nbsp;<BR>వారిది భక్తి కాదు. వారు నిజమైన భాగవతులు కారు. బంగారం చేయగలనని ఏ&nbsp;<BR>దొంగ సాధువైనా వస్తే, వీరంతా వానిచుట్టూ మూగుతారు. అయినా తాము భాగ-&nbsp;<BR>వతులమనే భావిస్తారు. పుత్ర సంతానంకోసం భగవంతుని పూజిస్తే, అది భక్తి&nbsp;<BR>అనిపించుకోదు. ధనవంతులు కాగోరి పూజలుచేస్తే, అది భక్తి కాదు. స్వర్గాన్ని&nbsp;<BR>కోరినాకూడ భక్తి కాదు. నరక బాధలనుండి రక్షణకోరి దేవపూజలు చేసినా,&nbsp;<BR>అది భక్తి అనిపించుకోదు. భయం, ఆశ ఉన్నంతవరకు, భక్తి ఫలించదు. ‘‘ఓ&nbsp;<BR>దేవా! నాకు సౌందర్యవతి అయిన భార్య అక్కర్లేదు. జ్ఞానమక్కర్లేదు. మోక్షం-&nbsp;<BR>కూడ వద్దు. నన్ను నూరుసార్లు చావనివ్వు. పుట్టనివ్వు; నేను కోరుకొనేది సదా&nbsp;<BR>నీ పాదసేవ మాత్రమే-’’</FONT></p>
<p><FONT FACE="SHREE902, SHREE, sans-serif" SIZE="3">‘‘ధనమును కోర, మరియు నర్థమ్ము కోర;</FONT></p>
<p><FONT FACE="SHREE902, SHREE, sans-serif" SIZE="3">కాంక్షతో నను కామభోగముల కోర;</FONT></p>
<p><FONT FACE="SHREE902, SHREE, sans-serif" SIZE="3">కర్మమును బట్టి ఏదైన కలుగనిమ్ము;</FONT></p>
<p><FONT FACE="SHREE902, SHREE, sans-serif" SIZE="3">సరకు సేయను సుంతయు సరకుసేయ;&nbsp;<BR>ఎన్ని జన్మము లెత్తిన నెత్త నిమ్ము;&nbsp;<BR>నీ పదాంభోజ యుగమందు నిశ్చలమగు,&nbsp;<BR>భక్తి యుండిన చాలు; మత్ప్రార్థనమ్ము&nbsp;<BR>స్వీకరింపుము శ్రీకృష్ణ, స్వీకరింపు.’’</FONT></p>
<p><FONT FACE="SHREE900, SHREE, sans-serif" SIZE="3">నరుడు అన్నిట్లో నారాయణుని, నారాయణునిలో అన్నిటినీ చూడగల్గి-&nbsp;<BR>నప్పుడు మాత్రమే, పూర్ణభక్తి లభిస్తుంది. అప్పుడు మాత్రమే, పిపీలికాది బ్రహ్మ-&nbsp;<BR>పర్యంతం, ప్రతిదానిలోను, విష్ణువు అవతారం ధరించి, వానికి గోచరించగలడు.&nbsp;<BR>అప్పుడు మాత్రమే, అన్నిట్లోను భగవంతుడు ప్రత్యక్షమై వున్నట్లు తెలిసికో&nbsp;<BR>గలడు. అప్పుడు మాత్రమే భగవంతుని విడిచి మరేదీ ఇసుమంతకూడ వుండ-&nbsp;<BR>జాలదనే అనుభవం అతనికి కలుగుతుంది. అప్పుడు, ఆ దశలో మాత్రమే, తాను&nbsp;<BR>సమస్త ప్రాణులకంటే, అల్పుడనే భావం కలుగుతుంది; సత్యమైన భక్తి తాత్ప-&nbsp;<BR>ర్యంతో భగవంతుని పూజించ గలుగుతాడు. అప్పుడు ఆ నరుడు, తీర్థాలను,&nbsp;<BR>బాహ్యపూజావిగ్రహాలను వదలి ముందుకు సాగిపోతాడు. ప్రతి జీవిని, పరమ-&nbsp;<BR>పవిత్రమైన దేవాలయంగా చూడగల్గుతాడు.</FONT></p>
<p><FONT FACE="SHREE900, SHREE, sans-serif" SIZE="3">శాస్త్రాలలో భక్తి అనేక విధాలుగా వర్ణించబడింది. భగవంతుడు, మన తండ్రి&nbsp;<BR>అనీ, తల్లి అనీ అనేక విధాలుగా చెప్పుకొంటున్నాం. మనలోని భక్తిని గాఢం చేసి-&nbsp;<BR>కోవడానికి, భగవంతునికి దగ్గరై, ప్రేమాస్పదులమై వుండటంకోసం, ఈ బంధు-&nbsp;<BR>త్వాలను కల్పించుకొంటాం. కాబట్టి ఈ పేరులన్నీ ఒక విధంగా సమంజ</FONT></p>
<hr class="puTa_virupu">
<table><tr><td><a class=puTa_lanke href=puTa2302.html>p2302</a></td><td>p2303</td><td><a class=puTa_lanke href=puTa2304.html>p2304</a></td></tr></table>
</div></body></html>
