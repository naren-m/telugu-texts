<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa856.html>p856</a></td><td>p857</td><td><a class=puTa_lanke href=puTa858.html>p858</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ప్రాణం</FONT></p>
<BR>
<p><FONT FACE="SHREE900, SHREE, sans-serif" SIZE="3">33</FONT></p>
<BR>
<p><FONT FACE="SHREE900, SHREE, sans-serif" SIZE="3">ఉండే జీవులన్నీ పరస్పరం చూసుకొంటాయి, స్పర్శించుకొంటాయి. అయితే ఈ&nbsp;<BR>స్థాయికన్నా మించిన స్థాయిలో ఉండే జీవుల్ని ఇవి చూడలేవు. ఒక దీపం ఉంది. దాని&nbsp;<BR>కాంతిని పెంచుతూ పోదాం. మన మిక చూడజాలనంత స్థాయికి ఆ కాంతిని&nbsp;<BR>పెంచుదాం. అప్పుడు ఆ కాంతిని మనం చూడలేం. కాని అంత తీక్షణ కాంతిని&nbsp;<BR>కూడా చూసే జీవు లుంటాయి. అలాగే చాలా చాలా తక్కువ కాంతిని కూడా మనం&nbsp;<BR>చూడలేం. అయితే గుడ్లగూబలు - పిల్లులు లాంటి రాత్రించరాలు ఆ కాంతిని&nbsp;<BR>చూడగల్గుతాయి. ఒక పరిమితిలోని ప్రాణ స్పందనాలనే మనం గుర్తించగలం.&nbsp;<BR>వాతావరణ విషయమే చూద్దాం. వాతావరణంలో అనేక పొర&nbsp;<BR>లున్నాయి. భూమికి చేరువలో నుండే పొరల సాంద్రత, దూరంగా ఉండే వాటికన్నా&nbsp;<BR>ఎక్కువ. పైకిపోయిన కొద్దీ - అంటే భూమికి దూరమవుతున్నకొద్దీ, వాతావరణం&nbsp;<BR>తేలికగా మారిపోతూ ఉంటుంది. సముద్రం విషయం కూడా ఇంతే. లోపలికి&nbsp;<BR>పోతున్నకొద్దీ నీటి సాంద్రత పెరిగి, ఒత్తిడి ఎక్కువ అవుతూ ఉంటుంది.&nbsp;<BR>సముద్రపుటడుగులో ఉండే జలచరాలు, ఉపరితలానికి ఎప్పుడూ రావు. వస్తే పగిలి&nbsp;<BR>చస్తాయి.</FONT></p>
<p><FONT FACE="SHREE900, SHREE, sans-serif" SIZE="3">విశ్వాన్ని ఆకాశసాగరంగా భావించండి. ఈ ఆకాశంలో ప్రాణవ్యాపారం&nbsp;<BR>కారణంగా వివిధ స్పందనస్థాయిల్లో పొరలున్నాయనుకోండి. ఆ దశలో, కేంద్రానికి&nbsp;<BR>దూరంగా ఉండే స్పందనలు మందంగా ఉంటాయి. దగ్గరిగా ఉండేవి ఒకదానికన్నా&nbsp;<BR>మరొకటి తీవ్రంగా ఉంటాయి. ఒకే రకం స్పందనాలు ఒక మండలంగా&nbsp;<BR>ఏర్పడతాయి. ఇక కొన్ని కోట్ల మైళ్లవరకూ ఒకరకం స్పందనాలుంటాయని, ఆ&nbsp;<BR>తర్వాత మరికొన్ని కోట్లమైళ్ల వరకూ మరోరకం ఉన్నత స్పందనా లుంటాయని&nbsp;<BR>భావించండి. ఇలా రకరకాల మండలాలున్నాయనుకోండి. ఒకే మండలంలో&nbsp;<BR>నున్న జీవులు పరస్పరం గుర్తించుకుంటాయి. అయితే తమకు పైనున్న మండల&nbsp;<BR>జీవులను అవి గుర్తించలేవు. కాని దూరదర్శిని - సూక్ష్మదర్శిని యంత్రాలతో మన&nbsp;<BR>చూపును పెంచుకోవచ్చు; మామూలు కంటితో చూడలేనివాటిని ఈ&nbsp;<BR>యంత్రసహాయంతో చూడవచ్చు. అలాగే యోగశక్తితో మరోమండలంలోని&nbsp;<BR>స్పందనస్థాయిని మనం పొందవచ్చు; అక్కడ జరిగే సంఘటనలను చూడవచ్చు.</FONT></p>
<p><FONT FACE="SHREE900, SHREE, sans-serif" SIZE="3">మనకు కనిపించని జీవులతో ఈ గది నిండి ఉందనుకోండి. అప్పుడు మనం&nbsp;<BR>ఒక స్పందనస్థాయిలో, అవి మరో స్పందనస్థాయిలో ఉంటాయి. వాటి&nbsp;<BR>స్పందనస్థాయి సూక్ష్మం, మనది స్థూలం అనుకుందాం. అవీ, మనం కూడా ఒకే&nbsp;<BR>ప్రాణతత్త్వంతో నిర్మితమై ఉన్నాం. అంతా ఒకే ప్రాణసాగరంలోనివారే.&nbsp;<BR>స్పందనస్థాయిల్లో మాత్రమే వాటికీ మనకూ తేడాలున్నాయి. నేను సూక్ష్మ&nbsp;<BR>మండల స్థాయిని పొందగల్గితే, నా కీ మండలం కనిపించదు. నేను మిమ్ముల్ని</FONT></p>
<hr class="puTa_virupu">
<table><tr><td><a class=puTa_lanke href=puTa856.html>p856</a></td><td>p857</td><td><a class=puTa_lanke href=puTa858.html>p858</a></td></tr></table>
</div></body></html>
