<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2370.html>p2370</a></td><td>p2371</td><td><a class=puTa_lanke href=puTa2372.html>p2372</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 2 2</FONT></p>
<p><FONT FACE="SHREE900, SHREE, sans-serif" SIZE="3">వలసివుంది. ఆధునిక భౌతికశాస్త్రం తన సమ్మెటపోటులతో, ప్రతిచోట ద్వైత-&nbsp;<BR>మతపు గాజు పునాదులను పొడిపొడి చేసేస్తున్నది. ద్వైతులు శాస్త్ర వాక్యాలను&nbsp;<BR>ఇంకా సాగదీయడానికి వీలుకనిపించేంతవరకు, వానిని పట్టిలాగడం ఇక్కడేకాదు&nbsp;<BR>- ఈ శాస్త్రవాక్యాలు కేవలం ‘‘ఇండియా రబ్బరు’’ మాత్రమే కాదు కదా? -&nbsp;<BR>వారు తాము సురక్షితంగా దాక్కోవడానికి సందు గొందులను, మారుమూల-&nbsp;<BR>లను, వెదకడం ఇక్కడనే కాదు; ఇంతకంటే ఎక్కువగానే యూరప్‌లోను,&nbsp;<BR>అమెరికాలోనుకూడ వుంది. మన భారతదేశంనుండి అక్కడికికూడ, ఈ&nbsp;<BR>అద్వైతభావం కొంత వ్యాపించవలసివుంది. అది ఇదివరకే అయిపోయింది. కానీ,&nbsp;<BR>అది పెరిగి వృద్ధిపొందవలసి వుంది. అది వారి నాగరికతలనుకూడ సంరక్షించాలి.&nbsp;<BR>పాశ్చాత్యదేశాల్లో పాత విషయాలు కనపడకుండాపోయి, కొత్త కొత్త విషయాలు&nbsp;<BR>తలలెత్తుతున్నాయి. స్వర్ణారాధనలు, ధనపూజలు పెచ్చుపెరుగుతున్నాయి. స్పర్థ,&nbsp;<BR>ధనార్జన, పోటీ అనే నవీన సిద్ధాంతంకంటె, ఎంత మోటుదైనా, పూర్వపు మత&nbsp;<BR>సిద్ధాంతమే మంచిది. ఎంత బలంకలదైనా, అలాంటి పునాదులమీద నిర్మితమైన&nbsp;<BR>ఏ జాతీ నిలువజాలదు. అలాటి పునాదులు కలవన్నీ నశించి, ఊరుపేరు&nbsp;<BR>లేకుండా పోయాయని ప్రపంచచరిత్ర బోధిస్తోంది. అలాటి వెల్లువ ఈ భారత&nbsp;<BR>దేశం మీదికి వచ్చిపడకుండ మనం మొట్టమొదటగా ఆపాలి. కాబట్టి ఈ&nbsp;<BR>ఆధునిక భౌతికశాస్త్రం వేసే దెబ్బలనుండి మతాన్ని రక్షించుకోవడానికై అందరికీ&nbsp;<BR>ఈ అద్వైతాన్ని బోధించండి. అంతేకాదు. మీరు ఇతరులకు సహాయం చేయాలి;&nbsp;<BR>మీ వేదాంతం అమెరికా యూరప్‌ల చిక్కులు తీర్చగలదు. అన్నిటికంటె&nbsp;<BR>ముఖ్యంగా, ఆచరణ రూపమైన పనిచేయవలసిన ఆవశ్యకత ఈ దేశంలో కలదని&nbsp;<BR>ఇంకొకసారి మీకు జ్ఞప్తిచేస్తున్నాను. అందు, మీరు పూనవలసిన&nbsp;<BR>మొట్టమొదటి అంశగా అధోగతిపాలైపోతున్న కోట్లకొద్దీ దీనజనుల దగ్గరికి&nbsp;<BR>పోవాలి. శ్రీకృష్ణభగవానుని ఈ వాక్యాన్ని మననం చేసికొంటూ వారిని చేయి&nbsp;<BR>పట్టుకుని నడపాలి.</FONT></p>
<p><FONT FACE="SHREE902, SHREE, sans-serif" SIZE="3">‘‘ఇహైవ తైర్జితః సర్గో ఏషాం సావ్యు స్థితం మనః</FONT></p>
<p><FONT FACE="SHREE902, SHREE, sans-serif" SIZE="3">నిర్దోషం హి సమం బ్రహ్మ తస్మాత్‌ బ్రహ్మణితే స్థితాః-’’</FONT></p>
<p><FONT FACE="SHREE900, SHREE, sans-serif" SIZE="3">- అంటే బ్రహ్మం, నిర్మలుడు, సర్వసముడు కావడంవల్ల సమత్వ&nbsp;<BR>భావాన్ని మనసున స్థిరంచేసికొనే వాళ్లు ఈ జన్మలోనే సంసారాన్ని జయి&nbsp;<BR>స్తున్నారు. కాబట్టి అలాంటి వాళ్లు బ్రహ్మంతోనే జీవిస్తున్నారు.</FONT></p>

<hr class="puTa_virupu">
<table><tr><td><a class=puTa_lanke href=puTa2370.html>p2370</a></td><td>p2371</td><td><a class=puTa_lanke href=puTa2372.html>p2372</a></td></tr></table>
</div></body></html>
