<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa423.html>p423</a></td><td>p424</td><td><a class=puTa_lanke href=puTa425.html>p425</a></td></tr></table>
<p><FONT FACE="SHREE902, SHREE, sans-serif" SIZE="3">ఎవరి స్థానంలో వారు అధికులు</FONT></p>
<BR>
<p><FONT FACE="SHREE900, SHREE, sans-serif" SIZE="3">సాంఖ్యదర్శనాన్నిబట్టి ప్రకృతిలో మూడు శక్తులున్నాయి. సంస్కృతంలో&nbsp;<BR>వాటిని సత్త్వ రజ స్తమస్సు లంటారు. భౌతికప్రపంచంలో అవి వ్యక్తమయ్యే&nbsp;<BR>రీతినిబట్టి వాటిని సమత, సవ్యాపారత, జడత అనవచ్చును. అంధకారం (లేదా&nbsp;<BR>నిర్వ్యాపారత) తమోలక్షణం; రాగద్వేషరూపంలో వ్యక్తమయే సవ్యాపారస్థితి&nbsp;<BR>రజోలక్షణం. సవ్యాపారతా నిర్వ్యాపారతల సామ్యావస్థ సత్త్వలక్షణం.</FONT></p>
<p><FONT FACE="SHREE900, SHREE, sans-serif" SIZE="3">ఈ మూడుశక్తులూ ప్రతివ్యక్తిలోను వుంటాయి. ఒకప్పుడు తమస్సు&nbsp;<BR>ప్రబలంగా వుంటుంది; తద్వారా మనం సోమరుల మౌతాం, కదలలేకపోతాం;&nbsp;<BR>ఏవో కొన్ని మనోభావాలచేతనో స్తబ్ధతచేతనో బద్ధులమై వుంటాం. మరికొన్ని&nbsp;<BR>సమయాలలో వ్యాపారపరత, ఇంకకొన్ని సమయాలలో యీ రెండిటి ప్రశాంత&nbsp;<BR>సామ్యావస్థ ప్రాబల్యం వహించి వుంటాయి. అంతేకాక విభిన్నవ్యక్తులలో యీ&nbsp;<BR>శక్తులలో ఏదో ఒకటి సాధారణంగా ప్రబలమై ఉంటుంది. నిర్వ్యాపారత, మొద్దు-&nbsp;<BR>తనం, సోమరితనం ఒకానొక వ్యక్తి లక్షణంగాను, కార్యపరత, శక్తి - మరోవ్యక్తి&nbsp;<BR>లక్షణంగాను, కర్మాకర్మలు సామ్యస్థితి పొందివుండటంవల్ల కలిగే సాధుత్వం,&nbsp;<BR>ప్రశాంతత, మాధుర్యం మరొకడి స్వభావంగాను వుండవచ్చును. జంతువులు,&nbsp;<BR>వృక్షాలు, మానవులు ఎవరిలోనైనా - సమస్తసృష్టిలోను వివిధాలైన యీ శక్తులు&nbsp;<BR>దాదాపుగా ఒక ఆదర్శరీతిలో వ్యక్తమౌతాయి.</FONT></p>
<p><FONT FACE="SHREE900, SHREE, sans-serif" SIZE="3">కర్మయోగానికి యీ మూడు ముఖ్యమైనవి. ఈ శక్తు లెలాంటివో, వాటిని&nbsp;<BR>ఎలా వినియోగించుకోవాలో బోధిస్తే కర్మలను మనం మేలైన రీతిలో నిర్వర్తిం-&nbsp;<BR>చడానికి కర్మయోగం మనకు తోడ్పడుతుంది. మానవసమాజం అనేక అంత-&nbsp;<BR>రువులతోకూడిన వ్యవస్థ. నీతినిగూర్చి మనందరికీ తెలుసు, విధులను గూర్చీ&nbsp;<BR>తెలుసు; కాని భిన్నదేశాలలో వాటి ప్రాముఖ్యం ఎంతో భిన్నంగా వుంటుంది.&nbsp;<BR>ఒకదేశంలో ఏది నీతిగా పరిగణింపబడుతుందో అదే మరో దేశంలో అవినీతిగా&nbsp;<BR>పరిగణింపబడవచ్చును. వివాహవిషయంలో ఒకదేశంలో మేనరికం అంగీకారమైతే&nbsp;<BR>మరొక దేశంలో అది కేవలం అధర్మంగా గుర్తింపబడుతోంది;&nbsp;<BR>ఒక దేశప్రజలు తమ మరదళ్లను పెళ్లిచేసుకోవచ్చును; మరొకదేశంలో అది&nbsp;<BR>నీతిబాహ్యం. ఒకదేశంలో జనులు ఒక్కమారే వివాహమాడవచ్చును; మరో&nbsp;<BR>దేశంలో అనేకసార్లు వివాహం చేసుకోవచ్చును - నీతినియమాలు యీ విధంగా&nbsp;<BR>వున్నాయి. ఇలాగే నైతికరంగంలో అన్ని ఇతర శాఖలలోను ప్రమాణం ఎంతో&nbsp;<BR>వ్యత్యాసంగా వుంటోంది. ఐనా నీతి విషయంలో సమస్తప్రపంచానికి ఒక్కటే కొల-&nbsp;<BR>బద్ద వుండాలనే ఆశయం మనకు వుంది.</FONT></p>
<p><FONT FACE="TimesNewRoman, Times, serif" SIZE="2">9</FONT></p>
<hr class="puTa_virupu">
<table><tr><td><a class=puTa_lanke href=puTa423.html>p423</a></td><td>p424</td><td><a class=puTa_lanke href=puTa425.html>p425</a></td></tr></table>
</div></body></html>
