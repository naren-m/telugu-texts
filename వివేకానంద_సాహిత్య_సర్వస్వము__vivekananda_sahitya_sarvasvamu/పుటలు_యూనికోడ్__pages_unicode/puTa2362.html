<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2361.html>p2361</a></td><td>p2362</td><td><a class=puTa_lanke href=puTa2363.html>p2363</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - వేదాంతం</FONT></p>
<p><FONT FACE="TimesNewRoman, Times, serif" SIZE="2">3 1 3</FONT></p>
<p><FONT FACE="SHREE900, SHREE, sans-serif" SIZE="3">ప్రకాశించి, స్వయంగానే లయంపొందే ఒకే అఖండ సత్పదార్థం. అదే బ్రహ్మం.&nbsp;<BR>‘‘తత్త్వమసి శ్వేతకేతో’’ (ఓ శ్వేతకేతూ! అది నీవే సుమా!) అని బోధించే ఈ&nbsp;<BR>అద్వైతమతం మాత్రమే శాస్త్రానుగుణమైన మతమని మనం గ్రహించగలం.</FONT></p>
<p><FONT FACE="SHREE900, SHREE, sans-serif" SIZE="3">ఈ కాలంలో ఈ నవ్యభారతదేశంలోని మిడిమిడి చదువులు చదివిన-&nbsp;<BR>వారు, హేతువాదమనీ, తర్కమనీ, ఏమేమో ప్రగల్భాలు కొట్టడం రోజూ నేను&nbsp;<BR>వింటున్నాను. ప్రకృతిశాస్త్రాన్ని గూర్చి వారి ప్రగల్భాలు ఎలావున్నా, మీలో అన్ని&nbsp;<BR>సంప్రదాయాలవారూ వచ్చి అద్వైతులైపోవ సాహసిస్తారనీ, బుద్ధభగవానుని లాగా&nbsp;<BR>‘‘బహుజన హితాయ, బహుజన సుఖాయ’’ (అనేకుల క్షేమంకోసం, అనేకుల&nbsp;<BR>సుఖంకోసం) అంటూ, ఈ మతాన్ని ప్రపంచమంతటా ప్రచారం చేస్తారనీ నేను&nbsp;<BR>ఆశిస్తున్నాను. మీరు అలా చేయకపోతే, మిమ్మల్ని పిరికివారినిగా భావిస్తాను.&nbsp;<BR>మీరు మీ పిరికితనాన్ని పోగొట్టుకోజాలకపోతే, మీరు మీ భయాన్ని సాకుగా&nbsp;<BR>చెప్పుకొంటే, అలాంటి సాకునే, ఇతరులపట్లకూడ అంగీకరించండి. పాపం,&nbsp;<BR>విగ్రహారాధకులపై పడకండి. వారిని వెర్రి దైవాలని దూషించకండి. మీతో&nbsp;<BR>పూర్తిగా ఏకీభవించని ప్రతివానికీ బుద్ధులు చెప్పడానికి పూనుకోకండి. మీ&nbsp;<BR>మట్టుకు మీరే పిరికివారై ఉన్నట్లు మొట్టమొదట తెలిసికోండి. సంఘాన్ని చూసి&nbsp;<BR>మీరు భయపడితే, మీ పూర్వమూఢాచారాలగూర్చి మీరే అంతగా భయపడితే,&nbsp;<BR>పామరజనులు ఈ మూఢవిశ్వాసాలను గూర్చి ఎంతగా భయపడతారో, అవి&nbsp;<BR>వారిని ఎంతగా బంధించి పడవేస్తున్నాయో, విచారించండి. అద్వైతి అభిప్రాయా&nbsp;<BR>లిలా వుంటాయి. అందరినీ ఆదరణతో చూడండి. ప్రపంచమంతా కేవల&nbsp;<BR>సిద్ధాంతంలోనే కాక, అనుభవంలోను అద్వైతభావమగుగాక! అని నేను భగ&nbsp;<BR>వంతుని వేడుకొంటాను. అంతపైకి మనం పోజాలకపోతే, దాని క్రిందమెట్టు&nbsp;<BR>వరకైనా పోదాంగాక! పామరులను ఆదరణతో చేయిపట్టుకొని వారు ఒక్కొక్క&nbsp;<BR>మెట్టే ఎక్కిపోయేలా సాహాయ్యం చేయుదంగాక! భారతదేశంలోని మతయాత్ర&nbsp;<BR>అంతా పురోగమనమే అని బాగా గ్రహించండి; చెడునుండి మంచికి పోతున్నామని&nbsp;<BR>తలచకండి! మనం అల్ప శుభంనుండి మరింత శుభానికి చేరుతున్నామని&nbsp;<BR>తెలిసికోండి!</FONT></p>
<p><FONT FACE="SHREE900, SHREE, sans-serif" SIZE="3">నీతి ధర్మాన్నిగూర్చి మరికొంత చెప్పవలసివుంది. మన పిల్లలు ఎవరినుండి&nbsp;<BR>నేర్చుకొంటారో, భగవంతునికే ఎరుక - అద్వైత మతం ప్రజలను అవినీతి&nbsp;<BR>పరులను చేస్తోందని విని చెలరేగి మాటాడుతున్నారు. మనమందరం బ్రహ్మమే&nbsp;<BR>అయితే, నీతితో అసలు పనేముంది? బడితె కర్రతోతప్ప క్రమమార్గంలో నడవని&nbsp;<BR>పశువు చేయవలసిన వాదమిది. మీరలాటి పశువులు కావడంకంటె, ఎందులోనైనా&nbsp;<BR>పడి మరణించడం మేలు. ఎప్పుడూ బడితె కర్రకు లోబడి నడవగోరే</FONT></p>
<hr class="puTa_virupu">
<table><tr><td><a class=puTa_lanke href=puTa2361.html>p2361</a></td><td>p2362</td><td><a class=puTa_lanke href=puTa2363.html>p2363</a></td></tr></table>
</div></body></html>
