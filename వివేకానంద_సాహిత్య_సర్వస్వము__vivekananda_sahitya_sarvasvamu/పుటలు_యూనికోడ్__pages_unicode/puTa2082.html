<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2081.html>p2081</a></td><td>p2082</td><td><a class=puTa_lanke href=puTa2083.html>p2083</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - పాంబన్‌</FONT></p>
<p><FONT FACE="TimesNewRoman, Times, serif" SIZE="2">3 3</FONT></p>
<p><FONT FACE="SHREE900, SHREE, sans-serif" SIZE="3">తర్వాత శ్రీ రాజాగారు, తమ పూర్ణభక్తి విశ్వాసాలు తెలుపుతూ, స్వీయ-&nbsp;<BR>స్వాగతం అర్పించారు. శ్రీవారు ఈ క్రింది విధంగా ప్రత్యుత్తరమిచ్చారు:</FONT></p>
<p><FONT FACE="SHREE900, SHREE, sans-serif" SIZE="3">మన పవిత్ర మాతృభూమి మతానికి, తత్త్వశాస్త్రానికి ప్రధానక్షేత్రం; మహా-&nbsp;<BR>ఋషులకు జన్మస్థానం; తీవ్ర వైరాగ్యానికి ఆలవాలం. మానవుడు సాధించవలసిన&nbsp;<BR>మహోన్నత పరమాదర్శం అత్యంత ప్రాచీనకాలంనుండి, నేటివరకు విరా</FONT></p>
<p><FONT FACE="SHREE900, SHREE, sans-serif" SIZE="3">జిల్లుతూ వచ్చింది ఇక్కడే!</FONT></p>
<p><FONT FACE="SHREE900, SHREE, sans-serif" SIZE="3">నేను పాశ్చాత్య దేశాలకు వెళ్ళివచ్చాను. అనేక జాతులవారి మధ్య అనేక దేశా-&nbsp;<BR>లలో సంచరించాను. ప్రతిజాతి, ప్రతిసంఘం ఒక్కొక్క విశిష్టాదర్శంతో ఒప్పు-&nbsp;<BR>తున్నట్లు నాకు కనిపించింది. ఒక ప్రధానాదర్శం వారి జీవితాన్నంతా ఆక్రమి-&nbsp;<BR>స్తోంది. ఈ ఆదర్శం వారి జాతీయ జీవనానికి పట్టుకొమ్మ. భారతదేశానికి&nbsp;<BR>అలాంటి పట్టుకొమ్మ ఒకటుంది. అది రాజనీతి కాదు; సైనికబలం కాదు; వాణి-&nbsp;<BR>జ్యాధిక్యత కాదు; యంత్రనిర్మాణకౌశలం కాదు; మతం. మతమే మన జీవన&nbsp;<BR>నిధి. మనకున్న భాగ్య సర్వస్వం. మనం కోరుకునేదీ అదే. అట్టి వేదాంతం మన&nbsp;<BR>భారతదేశంలో సర్వదా వర్ధిల్లుతూ వచ్చింది.</FONT></p>
<p><FONT FACE="SHREE900, SHREE, sans-serif" SIZE="3">కండరబలం నిజానికి గొప్పదే. ప్రకృతిశాస్త్ర ప్రయోగంవల్ల నిర్మించిన&nbsp;<BR>యంత్రజాలంలో ప్రకటితమైన బుద్ధిమహిత చాలా అద్భుతమైందే; అయినా&nbsp;<BR>ప్రపంచంమీద వేదాంతానికున్న ప్రభావం వాటికి లేదు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశం చిరకాలంగా కార్యదీక్ష కలిగి, మెలగుతూ వున్నట్లు మన జాతి-&nbsp;<BR>చరిత్రే చెపుతోంది. ఈనాడు యథార్థాన్ని తెలియనివారు బయలుదేరి, భార&nbsp;<BR>తీయుడు స్తబ్ధుడని, మందమతి అనీ ప్రచారం చేస్తున్నారు. ఇతర దేశ ప్రజలకు&nbsp;<BR>ఇదే వాడుక పదమైపోయింది. భారతదేశం ఎన్నడైనా, మందమతిగా పడివుండిం-&nbsp;<BR>దనే భావాన్ని నే నొప్పుకోలేను. మన ఈ పుణ్యభూమికంటే ఎక్కడాకూడ కార్య-&nbsp;<BR>దీక్ష ప్రస్ఫుటంగా ప్రకాశించడం లేదు. అత్యంత ప్రాచీనం, మహామహిమాఢ్యం&nbsp;<BR>అయిన మనజాతి ఇంకా సజీవమై వుండటమే మనజాతి కార్యదక్షతకు ప్రబల&nbsp;<BR>సాక్ష్యం. ప్రతి దశాబ్దిలో, మన జాతి నూతన యౌవనాన్ని పొందుతూ, క్షీణిం-&nbsp;<BR>చక, నశించక, దివ్య జీవనగతితో ప్రకాశిస్తోంది. ఈ కార్యపరత, మన దేశంలో&nbsp;<BR>మతంలో కనిపిస్తుంది. కాని ప్రతివాడు, తన వృత్తినే ప్రమాణంగా పెట్టుకొని,&nbsp;<BR>ఇతరులను విమర్శిస్తుంటాడు. ఇది మానవ స్వభావం అనే సత్యాన్ని ముఖ్యంగా&nbsp;<BR>గమనించాలి. ఉదాహరణకు ఒక చెప్పులుకుట్టే వానిని పరామర్శించండి. వానికి&nbsp;<BR>చెప్పులుకుట్టడం మాత్రం తెలుస్తుంది. ఆతనికి చెప్పులు తయారుచేయడాన్ని&nbsp;<BR>మించిన, యోగ్యమైన కార్యం కనిపించదు. ఒక తాపీ పనివాడున్నాడనుకోండి.&nbsp;<BR>అతనికి ఆ తాపీపని మాత్రం తెలుస్తుంది. ఇతర లౌకికజ్ఞానం సున్న. ఈ</FONT></p>
<hr class="puTa_virupu">
<table><tr><td><a class=puTa_lanke href=puTa2081.html>p2081</a></td><td>p2082</td><td><a class=puTa_lanke href=puTa2083.html>p2083</a></td></tr></table>
</div></body></html>
