<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1509.html>p1509</a></td><td>p1510</td><td><a class=puTa_lanke href=puTa1511.html>p1511</a></td></tr></table>
<p><FONT FACE="SHREE900, SHREE, sans-serif" SIZE="3">ఒకటే ఎన్నో రకాలుగా కనిపిస్తుంది</FONT></p>
<p><FONT FACE="SHREE900, SHREE, sans-serif" SIZE="3">281</FONT></p>
<p><FONT FACE="SHREE900, SHREE, sans-serif" SIZE="3">దేవతాశబ్దం ‘వివేకి’ అనే అర్థంలో వ్యవహరించబడింది. శ్రమపడి కృషి చేసేవా-&nbsp;<BR>రందరికీ, యంత్రాల్లాగా పనిచేసే వారందరికీ నిజంగా జీవితానందానుభూతి&nbsp;<BR>లేదు. నిజమైన ఆనందానుభూతి కలవాడు జ్ఞానియే. ధనికుడు లక్ష డాలర్లను&nbsp;<BR>కాబోలు ఖర్చుపెట్టి ఒక చిత్రం కొంటాడు. కాని దాన్ని చూచి నిజంగా&nbsp;<BR>ఆనందించగలవాడు కళావేత్తయే. ధనికునికి కళాజ్ఞానం లేకపోతే, ఆ చిత్ర&nbsp;<BR>మతనికి నిష్ప్రయోజనం. అతడు దానికి సొంతదారు మాత్రమే. లోకంలో&nbsp;<BR>ఎక్కడైనా సరే, వివేకియే జీవిత మాధుర్యాన్ని అనుభవించగలవాడు. మూఢున&nbsp;<BR>కెన్నడూ సుఖానుభావం లేదు. అతడు తనకు తెలియకే, ఇతరులకోసం పని&nbsp;<BR>చేయవలసిన వాడే.</FONT></p>
<p><FONT FACE="SHREE900, SHREE, sans-serif" SIZE="3">ఆత్మ ఒక్కటే సద్వస్తువనీ, రెండు సత్తులుండటం పొసగదని అద్వైత&nbsp;<BR>వేదాంతుల సిద్ధాంతాలను ఇంతవరకు పరిశీలించాం. ఈ విశ్వమంతటిలోను ఉన్న&nbsp;<BR>సత్తు ఒక్కటే అని మనం గుర్తించాం. ఆ సత్తును ఇంద్రియాల ద్వారా చూచి-&nbsp;<BR>నప్పుడు దాన్ని భౌతిక ప్రపంచమంటాం. దాన్నే మనస్సుద్వారా చూసి&nbsp;<BR>నప్పుడు ‘‘భావాల ఆశయాల జగత్తు’’ అంటాం. యథాస్థితంగా చూచినప్పుడు,&nbsp;<BR>అదే ఏకం, అనంతం అయిన సత్తు. మీరు జ్ఞాపక ముంచుకోవలసిన విషయ-&nbsp;<BR>మిది; జీవాత్మను వివరించడానికి మాత్రమే, అలాంటి దొకటున్నట్లు నేను&nbsp;<BR>గణించవలసి వచ్చింది. కాని జీవాత్మ అనేదేదీ లేదు. ఉన్న సత్తు ఒక్కటే, ఆ&nbsp;<BR>ఒక్కటికూడ ఆత్మే. ఇంద్రియాలద్వారా, ఇంద్రియ కల్పనలద్వారా చూసి&nbsp;<BR>నపుడు, ఆ ఆత్మయే దేహమనబడుతోంది. భావనాపథంలో చూచినప్పుడు&nbsp;<BR>ఆత్మయే మనస్సనబడుతోంది. దాని స్వస్వరూపంలో చూచినప్పు డదే ఆత్మ.&nbsp;<BR>ఏకం, అద్వితీయం అయిన సత్తు. వివరించేటప్పుడు సౌకర్యార్థం మూడింటిని&nbsp;<BR>పేర్కొన్నా దేహం, మనస్సు, ఆత్మ అనే మూడు తత్వాలు ఒకదానిలో&nbsp;<BR>వున్నాయనికాదు భావం; కాని ఉన్నదంతా ఆ ఆత్మ ఒక్కటే. ఆ ఏకసత్తును&nbsp;<BR>ఒకప్పుడు దేహమని, మరొకప్పుడు మనస్సని, వేరొకప్పుడు ఆత్మ అని దృక్కోణ&nbsp;<BR>భేదాలకనుగుణంగా వ్యవహరిస్తున్నాం. ఉన్నతత్త్వం ఒక్కటే. దానినే అజ్ఞానులు&nbsp;<BR>జగత్తంటారు. జ్ఞానంలో పైమెట్టు అందుకొన్నవారు దాన్నే భావ&nbsp;<BR>జగత్తు అని అంటారు. జ్ఞానం కలిగిన తర్వాత సకల భ్రమలు పటాపంచలయి-&nbsp;<BR>పోతాయి. అప్పుడదంతా ఆత్మే కాని, మరేమీ కాదని మానవుడు గుర్తిస్తాడు. ఆ&nbsp;<BR>ఏకసత్తు నేనే. ఇదే తుదినిర్ణయం. జగత్తులో మూడు లేవు, రెండు లేవు.&nbsp;<BR>ఉన్నదంతా ఒకటే. తాడు పాములాగా కనిపించినట్లు, ఆ ఒక్కటే మాయా&nbsp;<BR>ప్రభావంవల్ల పెక్కుగా కన్పిస్తోంది. పాముగా కనిపిస్తున్నది తాడే. తాడు వేరుగా&nbsp;<BR>పాము వేరుగా - రెండు వస్తువులు లేవు. ఒకే సమయంలో ఈ రెండు వస్తువులను</FONT></p>
<hr class="puTa_virupu">
<table><tr><td><a class=puTa_lanke href=puTa1509.html>p1509</a></td><td>p1510</td><td><a class=puTa_lanke href=puTa1511.html>p1511</a></td></tr></table>
</div></body></html>
