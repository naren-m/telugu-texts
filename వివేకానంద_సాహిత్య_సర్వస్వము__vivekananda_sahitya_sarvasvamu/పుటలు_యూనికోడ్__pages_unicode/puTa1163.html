<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1162.html>p1162</a></td><td>p1163</td><td><a class=puTa_lanke href=puTa1164.html>p1164</a></td></tr></table>
<p><FONT FACE="SHREE900, SHREE, sans-serif" SIZE="3">భారతీయ మత సందేశం</FONT></p>
<BR>
<p><FONT FACE="SHREE900, SHREE, sans-serif" SIZE="3">339</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆమీదనే వారు దాన్ని స్వీకరించటమో, వదిలిపెట్టటమో చేస్తారు. కాని&nbsp;<BR>ఇంగ్లాండ్‌లో మాత్రం...’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘మీరు ఎందుకో సంశయిస్తున్నట్లుంది?’’</FONT></p>
<p><FONT FACE="SHREE900, SHREE, sans-serif" SIZE="3">‘‘నిజమే. ఇంగ్లాండ్‌ నాగరికత అమెరికా నాగరికత కన్నా ప్రాచీనమైనది.</FONT></p>
<BR>
<p><FONT FACE="SHREE900, SHREE, sans-serif" SIZE="3">శతాబ్దాలు గడిచిపోతున్న కొద్దీ, నూతన అంశాలు చేరుతూ వచ్చాయి. ముఖ్యంగా&nbsp;<BR>వదలివేయవలసిన ‘అభిమానాలు’ మీకు చాలా ఉన్నాయి. మీలో తమ భావాలను&nbsp;<BR>ప్రచురించుకొనే వారెవరైనా సరే, ఈ విషయాన్ని గమనించాలి.’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘మీరు అమెరికాలో నూతన మతసంస్థను గానీ, మతాన్నిగానీ స్థాపించ&nbsp;<BR>లేదన్న విషయం నాకు తెలిసింది.’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘ఔను. సంఘాలను, సంస్థలను ఏర్పాటు చేయటం మా పద్ధతికి విరుద్ధం.&nbsp;<BR>అలాంటివి కావలసిన వన్నీ ఉన్నాయి. క్రొత్త సంస్థలను పెడితే, వాటిని చూసే&nbsp;<BR>మనుషులు కావాలి. సన్యాసులు- అంటే లౌకిక పదవులను-సంపదలను- పేరు&nbsp;<BR>ప్రతిష్ఠలను త్యాగం చేసిన వారు - పరతత్త్వాన్వేషకులు ఇలాంటి పనులకు&nbsp;<BR>పూనుకోలేరు. అంతే కాదు, ఈ పని యితరులకు సంబంధించినట్టిది.’’</FONT></p>
<p><FONT FACE="SHREE900, SHREE, sans-serif" SIZE="3">‘‘మతాలను పోల్చగా తేలిన సారతత్త్వాన్నా మీరు చెప్పేదీ?’’&nbsp;<BR>‘‘వివిధ మతాలలోని అనవసర విషయాలను తొలగించి, వాటిలోని</FONT></p>
<BR>
<p><FONT FACE="SHREE900, SHREE, sans-serif" SIZE="3">సత్యాంశాలనే గ్రహించిన మతసారంగా నా బోధను గ్రహించాలి. ఆదర్శ సన్యాసి&nbsp;<BR>శ్రీరామకృష్ణ పరమహంస బోధలకు - ఆదర్శాలకు లోనై నేను అతనికి శిష్యుడ&nbsp;<BR>నయ్యాను. ఈ గొప్ప యోగి, ఇతర మతాల్లో మంచి విషయాలు లేవంటూ&nbsp;<BR>తప్పులెన్నే వైఖరిని ఎప్పుడూ పూనలేదు. ఆ యా మతాల్లోని మంచినే అతను&nbsp;<BR>చూపేవాడు. ఆ మత బోధలను నిత్యజీవితంలో ఎలా ఆచరణలోకి తేవచ్చో&nbsp;<BR>చెప్పేవాడు. వైరం పూనటం - పోట్లాడటం అతని బోధకు పూర్తివిరుద్ధం. ప్రేమతో&nbsp;<BR>ప్రపంచం వశమౌతుందన్న సత్యమే అతని బోధ. మతాంతరులను హింసించటం,&nbsp;<BR>హిందూమతాచారం కాదని మీరు గ్రహించేవుంటారు. అన్ని మతాలవారు సఖ్యంగా&nbsp;<BR>ఉండే దేశమది. మహమ్మదీయులు తమవెంట హత్యలను -సర్వ నాశనాన్ని&nbsp;<BR>కొనివచ్చారు. వారు రానంతదాకా దేశంలో శాంతి వుండేది. దేవుడనే&nbsp;<BR>వాడొకడున్నాడు - అనే నమ్మకంలేని, అలాంటి నమ్మకం ఒక భ్రమ అని చెప్పే&nbsp;<BR>జైనులను కూడా (భారతీయులు) సహించారు. ఈ మతస్థులు నేటికీ ఉన్నారు.&nbsp;<BR>భారతదేశం వాస్తవశక్తికి, అంటే వినయానికి మార్గదర్శి. దూసుకు&nbsp;<BR>పోవటం - సంఘర్షించడం - పోట్లాడటం ఇవన్నీ బలహీనతా లక్షణాలు.’’</FONT></p>
<p><FONT FACE="SHREE900, SHREE, sans-serif" SIZE="3">‘‘మీ మతం టాల్‌స్టాయ్‌గారి సిద్ధాంతంలా కనిపిస్తున్నది. ఇది వ్యక్తిగతంగా&nbsp;<BR>పనికి వస్తుందేమో గాని (నా వరకూ ఇది సందేహమే) ఇది దేశాలకు ఎలా</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1162.html>p1162</a></td><td>p1163</td><td><a class=puTa_lanke href=puTa1164.html>p1164</a></td></tr></table>
</div></body></html>
