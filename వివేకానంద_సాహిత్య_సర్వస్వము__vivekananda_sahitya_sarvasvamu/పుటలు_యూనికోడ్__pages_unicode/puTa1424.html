<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1423.html>p1423</a></td><td>p1424</td><td><a class=puTa_lanke href=puTa1425.html>p1425</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మానవుని సత్య స్వరూపం, దృశ్య స్వరూపం</FONT></p>
<p><FONT FACE="SHREE900, SHREE, sans-serif" SIZE="3">195</FONT></p>
<p><FONT FACE="SHREE900, SHREE, sans-serif" SIZE="3">ఈ ఆకాశ పదార్థంలో జగత్తును నిర్మించే శక్తి ఏది? ఆకాశంతోపాటు,&nbsp;<BR>అంతటా వ్యాపించే శక్తికూడ వుంది. లోకంలో కనిపించే శక్తి అంతా బల&nbsp;<BR>రూపానగాని, ఆకర్షణ రూపంలోగాని, చివరకు చింతన రూపంలోగాని - ఆ&nbsp;<BR>ఏకశక్తి రూపభేదాలే. హిందువు లా శక్తిని ‘‘ప్రాణం’’ అంటారు. ఈ ప్రాణం,&nbsp;<BR>ఆకాశంతో సంయోగంవల్ల ఈ జగత్తునంతా సృష్టిస్తోంది. ప్రతి కల్పాదిలో&nbsp;<BR>‘‘ప్రాణం’’ ఆకాశమనే అనంత సాగరంలో నిద్రపోతుందనవచ్చు. అప్పుడు&nbsp;<BR>దానిలో చలనముండదు. తర్వాత అది మేల్కొని కదిలేటప్పుడు - కంపించ&nbsp;<BR>డానికి మొదలుపెట్టినపుడు - ఈ ఆకాశ సాగరంనుండి, గ్రహమండలాలు,&nbsp;<BR>సూర్యులు, చంద్రులు, నక్షత్రాలు, భూమి, మానవులు, జంతువులు, వృక్షాలు&nbsp;<BR>వివిధ శక్తుల గోచరరూపాలు, ప్రకృతి రచనా విశేషాలు; ఇవన్నీ బయలు వెడలు&nbsp;<BR>తాయి. కాబట్టి వీరి మతం ప్రకారం, వివిధ రూపాలతో గోచరించే శక్తికంతటికి&nbsp;<BR>మూల మీ ప్రాణం. వివిధ రూపాలతో కనిపించే భౌతిక పదార్థమంతటికీ, మూల&nbsp;<BR>మీ ఆకాశం. ఈ కల్పాంతంలో ఘనపదార్థ మనబడేదంతా, కరగి,&nbsp;<BR>అంతకన్నా సూక్ష్మమైన ద్రవరూపాన్ని పొందుతుంది. అదీ కరగి వాయు&nbsp;<BR>రూపాన్ని పొందుతుంది. అది ఇంకా సూక్ష్మమైన, యింకా సమరూపమైన,&nbsp;<BR>వేడిమి సెగలలో, ఆ తర్వాత మూలపదార్థమైన ఆకాశంలో అంతర్లీనమై&nbsp;<BR>పోతుంది. ఆకర్షణ (ఎట్రాక్షన్‌) నిరాకర్షణ (రిపల్‌షన్‌)లు, చలన మనబడే-&nbsp;<BR>దంతా, మూలశక్తి అయిన ప్రాణంలో లయిస్తుంది. ఆ తర్వాత ఈ ప్రాణం మళ్లీ&nbsp;<BR>కొంతకాలం క్రియారహితమై, మళ్లీ లేచి మళ్లీ ఈ రూపాలన్నీ ప్రదర్శించి,&nbsp;<BR>కల్పాంతంలో మళ్లీ పూర్తిగా అణగిపోతుంది. ఇట్లే సృష్టి అణిగిపోతూ -&nbsp;<BR>కనిపిస్తూ, ముందు వెనుకల మధ్య ఊగులాడుతూంటుంది. ఆధునిక భౌతిక&nbsp;<BR>శాస్త్ర పరిభాషలో, ఇది ఒకప్పుడు స్థితి శీలంగా (స్టాటిక్‌), మరొకప్పుడు&nbsp;<BR>గతి శీలం (డైనమిక్‌)గా వుంటుంది. ఒకప్పుడిది నిద్రపోతుంది (ప్రసుప్తం).&nbsp;<BR>వేరొకప్పుడిది క్రియాశీలం. అనాదినుండి ఈ మార్పులిలా జరుగుతూన్నాయి.&nbsp;<BR>ఈ పరిశీలన ఇంకా అసమగ్రమే. ఆధునిక భౌతిక శాస్త్రజ్ఞులకుకూడ ఇది తెలిసిన&nbsp;<BR>విషయమే. వారి అన్వేషణ ఇంతకు మించిపోదు. కాని అందువల్ల, మన పరిశీలన&nbsp;<BR>ఎందుకు ఆగిపోవాలి? దేన్ని తెలుసుకుంటే సర్వమూ తెలుస్తుందో, ఆ&nbsp;<BR>వస్తువును మనం ఇంకా అందుకోలేదు కదా? మనమిప్పటికి చేసిన పని, ఈ&nbsp;<BR>జగత్తునంతా, భౌతిక పదార్థం, శక్తి - లేక పూర్వీకుల పరిభాషలో ఆకాశం,&nbsp;<BR>ప్రాణం - అనే రెండు అంగాలుగా విభజించడం. ఈ ప్రాణాకాశాలకు మూల-&nbsp;<BR>పదార్థమేదో దాన్ని తెలుసుకోవడం మన తరువాతి పని. ఈ రెంటికన్నా ఉత్తమ&nbsp;<BR>మైంది మనస్సు. దానికివి రెండూ అంగాలని నిరూపించవచ్చు. సర్వత్రా వ్యాపించి</FONT></p>
<hr class="puTa_virupu">
<table><tr><td><a class=puTa_lanke href=puTa1423.html>p1423</a></td><td>p1424</td><td><a class=puTa_lanke href=puTa1425.html>p1425</a></td></tr></table>
</div></body></html>
