<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2646.html>p2646</a></td><td>p2647</td><td><a class=puTa_lanke href=puTa2648.html>p2648</a></td></tr></table>
<p><FONT FACE="SHREE900, SHREE, sans-serif" SIZE="3">ఆధునిక భారతదేశం</FONT></p>
<p><FONT FACE="Bookman-Light, Bookman, serif" SIZE="2">211</FONT></p>
<p><FONT FACE="SHREE900, SHREE, sans-serif" SIZE="3">స్వయంగా మహావీరులు, అప్రతిహత శక్తిమంతులు ఐన రాజుల ఆధిపత్యం&nbsp;<BR>ముందు సింహం ఎదుట గొర్రెల మందలవలె వరిస్తూ, జనులు వారి ఆజ్ఞలను&nbsp;<BR>తలదాల్చటం భారతదేశం గాంచేవుంది. కాని ఏ దేశంలో వైశ్యులు, మహాధనవం-&nbsp;<BR>తులై వుండీ, రాజసముఖాన్నేగాక, రాజకుటుంబంలోని సభ్యునిముందైనా సరే,&nbsp;<BR>భయగ్రస్తులై, చేతులు కట్టుకొని దాసుల మాదిరి ప్రవర్తిస్తుంటారో; - అలాటి&nbsp;<BR>దేశానికి, కొంతమంది వణిజులు నదీనదాలను, సముద్రాలను దాటి, అతిదూ-&nbsp;<BR>రదేశంలో, బుద్ధిబలంచేత నైతేనేం, ధనబలంచేత నైతేనేం హిందూమహమ్మదీయ&nbsp;<BR>వంశాలను అధీనం చేసుకొని, చివరికి వాటిని తమ చేతి కీలుబొమ్మలుగా చేసి-&nbsp;<BR>కోవటం, వెయ్యెందుకు, వారి రాజులను సైతం తమ ధనబలంచే నిజసేవకులుగా&nbsp;<BR>చేసుకొని, వారి శౌర్యవీర్యాలను విద్యాబలాన్ని తమ ధనసంపాదనానికి ముఖ్య సాధ-&nbsp;<BR>నప్రక్రియగా చేసికోవటం భారతీయులకు అపూర్వదృశ్యం. ఒక మహాకవి చిత్రిం-&nbsp;<BR>చినట్లు, ఏ దేశంలోని పొగరుబోతైన ఒకరాజు సామాన్యవ్యక్తిని చూపి ‘‘పుట్ట-&nbsp;<BR>గొడుగా, కులీనుడి పవిత్రదేహాన్ని తాక సాహసిస్తావా?’’ అని దూషిస్తాడో, ఆ&nbsp;<BR>దేశంనుండి కులీనులు అచిరకాలంలోనే ‘ఈస్టిండియా కంపెనీ’&nbsp;<BR>అనబడే వర్తకసంఘంలో సేవకులుగా భారతదేశానికి రావటానికి అంగీకరించి,&nbsp;<BR>విశేషమదే మానవజీవితాశా పరమావధిగా భావించి వుండటం భారతీయులకు&nbsp;<BR>అపూర్వదృశ్యం!</FONT></p>
<p><FONT FACE="SHREE900, SHREE, sans-serif" SIZE="3">సత్త్వాదిగుణాల వైషమ్య తారతమ్యాన్నిబట్టి జనించే బ్రాహ్మణాది చాతు-&nbsp;<BR>ర్వర్ణాలు నాగరికత చెందిన అన్ని సమాజాల్లోను సర్వకాలాల్లోను కానవస్తూనే&nbsp;<BR>వున్నాయి. కాలప్రభావంతో వర్ణాల, జాతులసంఖ్యా, శక్తిసామర్థ్యాలు వివిధ&nbsp;<BR>దేశాల్లో, వివిధ పరిస్థితుల్లో మార్పుచెందుతాయి. కొన్ని దేశాల్లో ఫలానా&nbsp;<BR>జాతిలో అధికసంఖ్యాకులుగాని, విశేషప్రభావంగాని గోచరిస్తుంది; ఒకానొక సమ-&nbsp;<BR>యంలో ఫలానా జాతి మిగిలిన అన్నిటికంటె విశేష శక్తివంతమై వుండవచ్చును.&nbsp;<BR>కాని ప్రపంచచరిత్రను పరికిస్తే, ప్రకృతి నియమానుసారం బ్రాహ్మణాది చాతు-&nbsp;<BR>ర్వర్ణాలు ఒకదాని వెంట ఒకటిగా లోకాన్ని పరిపాలిస్తున్నట్లు కనిపిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">చైనీయులు, సుమేరియన్లు, బాబిలోనియన్లు, ఈజిప్షియన్లు, ఛాల్డియన్లు,&nbsp;<BR>ఐరేనియన్లు, ఆర్యులు, యూదులు, అరబ్బులు అనే యీ ప్రాచీన జాతు&nbsp;<BR>లన్నిట్లో సమాజనేతృత్వం చరిత్ర ప్రథమయుగంలో బ్రాహ్మణుల (పురో&nbsp;<BR>హితుల) హస్తగతమై వుండినది. ద్వితీయ యుగంలో పరిపాలనాధికారం క్షత్రి-&nbsp;<BR>యుల్లో నెలకొని వుండినది. ఆధునిక పాశ్చాత్యసమాజాల్లో యీ సమాజ&nbsp;<BR>నేతృత్వం వైశ్యుల (వాణిజ్య కారణంగా ధనికులైన వర్తక సంఘాల) చేజిక్కింది,&nbsp;<BR>- అందు ఇంగ్లండు అగ్రగణ్యం.</FONT></p>
<hr class="puTa_virupu">
<table><tr><td><a class=puTa_lanke href=puTa2646.html>p2646</a></td><td>p2647</td><td><a class=puTa_lanke href=puTa2648.html>p2648</a></td></tr></table>
</div></body></html>
