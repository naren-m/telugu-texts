<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2976.html>p2976</a></td><td>p2977</td><td><a class=puTa_lanke href=puTa2978.html>p2978</a></td></tr></table>

<p><FONT FACE="SHREE900, SHREE, sans-serif" SIZE="3">మీరు వండిన అన్నాన్ని ఎందుకు తినడు? ఇంకా, భారతదేశంలో పశ్చిమ&nbsp;<BR>ప్రాంతానికి, దక్షిణ ప్రాంతానికి చెందిన యితర ఉపతెగలు - మరాఠీ, తెలంగీ,&nbsp;<BR>కనౌజీ - వారు అదేవిధంగా ఎందుకు చేస్తున్నారు? బెంగాలులో వందలమంది&nbsp;<BR>బ్రాహ్మణులు, కాయస్థులు రహస్యంగా ఫలహారాలు చేయటానికి హోటళ్లకు&nbsp;<BR>పోవటం నీవు చూడలేదా? బైటకి వచ్చిన తర్వాత, వారే సంఘ నాయకులుగా&nbsp;<BR>నటిస్తూ ‘అస్పృశ్యత’ను బలపరుస్తూ నియమాలు ఏర్పాటు చేస్తున్నారు.&nbsp;<BR>అటువంటి మోసగాళ్లు ఏర్పాటు చేసిన నియమాల ననుసరించి మన సంఘం&nbsp;<BR>నడవాలా? అవసరం లేదని నా అభిప్రాయం. అంతేకాదు, అలాంటి వారిని&nbsp;<BR>మనం తరిమికొట్టాలి! ప్రాచీన ఋషిపుంగవులు విధించిన విధుల్ని పునరుద్ధ-&nbsp;<BR>రించి ఆచరణలోనికి వచ్చేట్లు ప్రబలమైన ప్రచారం చేయాలి. అప్పుడే మన దేశా-&nbsp;<BR>నికి శ్రేయస్సు చేకూరుతుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే, ఋషులు విధించిన విధుల్ని ఆధునిక సంఘం పాటిం-&nbsp;<BR>చడం లేదని మీ అభిప్రాయమా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఏం పిచ్చితనం! వాటిని యిప్పు డెవరు ఆచరిస్తున్నారు?&nbsp;<BR>దేశంలో ఎక్కడా ఋషులు విధించిన విధులు పాటిస్తున్నట్లు నాకు కన్పించటం&nbsp;<BR>లేదు. నా పర్యటనల్లోకూడా జాగ్రత్తగా పరిశీలించి చూచాను. అర్థరహితమైన&nbsp;<BR>మూఢాచారాలు, లోకాచారాలు, దేశాచారాలు, స్త్రీలు ఆచరించే కర్మకలాపాలు,&nbsp;<BR>యివే నేడు ప్రతిచోట సంఘాన్ని పాలిస్తున్నాయి. శాస్త్రాలను చదవాలనే శ్రద్ధ&nbsp;<BR>ఎంతమందికి ఉన్నది? జాగ్రత్తగా వాటిని అధ్యయనం చేసిన తర్వాత ఆ విధుల&nbsp;<BR>ప్రకారం సంఘాన్ని నడిపే శ్రద్ధ ఎంతమందికున్నది?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే మన మిప్పుడేం చేయాలి?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఋషిప్రోక్తమైన ప్రాచీన విధుల్ని మనం పునరుద్ధరించాలి. మారి-&nbsp;<BR>పోయిన నేటికాలానికి తగినట్లుగా అక్కడక్కడ కొన్నిమార్పులు చేసి, మనుస్మృ-&nbsp;<BR>తిని, యాజ్ఞవల్క్యస్మృతిని ప్రజలందరికి బోధించాలి. భారతదేశంలో చాతు-&nbsp;<BR>ర్వర్ణ్య వ్యవస్థ ఎక్కడా కనిపించడం లేదని నీకు తెలియదా? మొత్తం హిందువుల&nbsp;<BR>నందరినీ పూర్వంలో ఉన్న విధంగా బ్రాహ్మణ, క్షత్రియ, వైశ్య, శూద్ర వర్ణాల&nbsp;<BR>క్రింద పునర్విభజన చేయాలి. బ్రాహ్మణుల్లో అనేక కులాలుగా తోచేట్లు చేస్తున్న&nbsp;<BR>శాఖాభేదాల నన్నిటిని రద్దుచేసి ఒక్కటిగా కలిపి, ఒకే బ్రాహ్మణ కులాన్ని నిర్మిం-&nbsp;<BR>చాలి. అదేవిధంగా మిగిలిన నాలుగు కులాలను&nbsp;<BR>ఒక్కొక్కటిగా వుండేట్లు పునర్నిర్మాణం చేయాలి. అప్పుడే పూర్వపు వేదకాల&nbsp;<BR>పరిస్థితి ఏర్పడుతుంది. ఈ విధంగా చేయకుండా యిప్పుడు మీరు అరుస్తు-&nbsp;<BR>న్నట్లు ‘‘నిన్ను మేము తాకము’’ ‘‘అతణ్ణి తిరిగి మా కులంలో చేర్చుకోము’’</FONT></p>
<hr class="puTa_virupu">
<table><tr><td><a class=puTa_lanke href=puTa2976.html>p2976</a></td><td>p2977</td><td><a class=puTa_lanke href=puTa2978.html>p2978</a></td></tr></table>
</div></body></html>
