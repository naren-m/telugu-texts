<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa353.html>p353</a></td><td>p354</td><td><a class=puTa_lanke href=puTa355.html>p355</a></td></tr></table>

<p><FONT FACE="SHREE900, SHREE, sans-serif" SIZE="3">చక్కని సంస్కృతం మాట్లాడే మహిళలను అనేకులను కలుసుకొన్నాను. భారత&nbsp;<BR>దేశంలో తక్కిన ప్రాంతాల్లో సంస్కృతం మాట్లాడగల స్త్రీ కోటికి ఒక్కరైనా&nbsp;<BR>వుండదు. స్వాతంత్య్రం ఉన్నతిని కలిగిస్తుంది. బానిసత్వం నీచతను ఆపాది-&nbsp;<BR>స్తుంది. మలబారుప్రాంతం తన స్వాతంత్య్రాన్ని ఎప్పుడూ కోల్పోలేదు, పోర్చు-&nbsp;<BR>గీసులచేగాని, ముసల్మానులచేగాని.</FONT></p>
<p><FONT FACE="SHREE900, SHREE, sans-serif" SIZE="3">ద్రావిడులు తొలుత మధ్యాసియావారు, ఆర్యేతరజాతివారు, ఆర్యులకన్న&nbsp;<BR>ముందువచ్చినవారు; దక్షిణభారతదేశంలోని ద్రావిడులు అత్యంత నాగరికులు:&nbsp;<BR>వారిలో పురుషులకంటె స్త్రీలు పైమెట్టున వున్నారు. కాలక్రమాన వారిలో చీలి-&nbsp;<BR>కలు ఏర్పడ్డవి, కొందరు ఈజిప్టుకు పోయారు, కొందరు బాబిలోనియాకు&nbsp;<BR>పోయారు, తక్కినవారు భారతదేశంలోనే నిలిచిపోయారు.</FONT></p>
<p><FONT FACE="SHREE902-Italic, SHREE, sans-serif" SIZE="3">మంగళవారం, జూలై 16</FONT></p>
<BR>
<p><FONT FACE="SHREE902, SHREE, sans-serif" SIZE="3">(శంకరుడు)</FONT></p>
<p><FONT FACE="SHREE900, SHREE, sans-serif" SIZE="3">కానరాని కారణం మనలను త్యాగానికి, ఆరాధనకు దారితీయిస్తోంది;&nbsp;<BR>తన్మూలంగా దృష్టఫలాలు కలుగుతున్నవి; కాని ముక్తి నొందటానికి మొట్ట&nbsp;<BR>మొదట మనం బ్రహ్మాన్ని గురించి ఆలకించాలి (శ్రవణం), తదుపరి మననం&nbsp;<BR>చేయాలి, తరువాత నిదిధ్యాసన మొనరించాలి.</FONT></p>
<p><FONT FACE="SHREE900, SHREE, sans-serif" SIZE="3">కర్మఫలం జ్ఞానఫలం పరస్పర భిన్నాలు. నీతికి మూలాలు విధినిషేధాలు,&nbsp;<BR>కావి యివి నిజానికి మనశ్శరీరాలకు మాత్రమే సంబంధించినవి. సమస్త సుఖ-&nbsp;<BR>దుఃఖాలూ ఇంద్రియాలతో వదలించుకోరాని సంబంధం కలిగివుండటంతో&nbsp;<BR>వాటిని అనుభవించటానికి శరీరం ఆవశ్యం. శరీరం ఎంత పైజాతిదో దాని&nbsp;<BR>ధర్మమూ అంత ఉన్నతమైనదిగా వుంటుంది. బ్రహ్మపర్యంతం యీ నియతి&nbsp;<BR>వర్తిస్తుంది. కాని వీరంతా శరీరోపేతులే. శరీరం వున్నంతదాకా సుఖదుఃఖాలు&nbsp;<BR>వుండవలసినవే, శరీరాన్ని విడిస్తేనేకాని వీటినుంచి తప్పించుకో శక్యంకాదు. ఆత్మ&nbsp;<BR>శరీరరహితమని శంకరుడు వచించాడు.</FONT></p>
<p><FONT FACE="SHREE900, SHREE, sans-serif" SIZE="3">ముక్తిని ఒసగే సూత్రం ఏదీలేదు, నువ్వు ముక్తుడవే. స్వాతంత్య్రం నీ కిప్ప-&nbsp;<BR>టికే వుండకపోతే, దాన్ని నీకు యివ్వగలది వేరేదీలేదు. ఆత్మ స్వయంజ్యోతి.&nbsp;<BR>కార్యకారణాలు ఆత్మను దరిచేరలేవు. ఈ శరీరరాహిత్యమే మోక్షం. చనినదానికి&nbsp;<BR>వున్నదానికి రానున్నదానికి అతీతమైనది బ్రహ్మం. ముక్తి మరొకదాని ఫలమైతే,&nbsp;<BR>దానికి విలువలేదు; అప్పుడది సంకీర్ణమవుతుంది, సంసారబంధబీజాలు దాన్లోనే&nbsp;<BR>వుంటవి, ముక్తి ఒక్కటే నిజంగా వుండేది. అది ఆత్మస్వరూపమేగాని, యికమీద&nbsp;<BR>గడించవలసింది కాదు.</FONT></p>
<hr class="puTa_virupu">
<table><tr><td><a class=puTa_lanke href=puTa353.html>p353</a></td><td>p354</td><td><a class=puTa_lanke href=puTa355.html>p355</a></td></tr></table>
</div></body></html>
