<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2771.html>p2771</a></td><td>p2772</td><td><a class=puTa_lanke href=puTa2773.html>p2773</a></td></tr></table>

<p><FONT FACE="SHREE900, SHREE, sans-serif" SIZE="3">తిడతాం. ఏమైనా అంటాం. కాని మమ్మల్ని తాకవద్దు. మేం సుకుమార&nbsp;<BR>మైన మొక్కలం’’ అని మీరు కేకలు పెడతారు. మీ యిష్టానుసారం చేసుకోండి.&nbsp;<BR>కాని మేం ప్రస్తుతంవున్న రీతిలో బతకటంలో సంతృప్తి కలిగివున్నాం. ఇలా నేను&nbsp;<BR>నొక్కి చెబుతున్నా ఒక విషయంలో మీకంటె మేం మెరుగ్గా వున్నాం. ప్రతివస్తువు&nbsp;<BR>పవిత్రంగావున్న స్థలంలో మనిషొక్కడే అపవిత్రుడనే ఘోరమనే పనికిరాని చెత్తను&nbsp;<BR>మా పిల్లలకు మేం బోధించం. మీ మత ప్రచారకులు మమ్మల్ని విమర్శిస్తున్న-&nbsp;<BR>ప్పుడు వా రీ విషయాన్ని జ్ఞాపకం వుంచుకొంటారనుకొంటాను! భారతీయు-&nbsp;<BR>లంతా ఏకమై హిందూమహాసముద్రం అడుగునవున్న బురదనంతా తీసి పాశ్చాత్య&nbsp;<BR>దేశాలమీదకు విసిరి పారవేసినా, మాకు మీరు చేస్తున్నదాన్లో సహస్రాంశం చేసి-&nbsp;<BR>నట్లుకూడ కాదు. ఎందుకు? లోకంలోకి ఎవరినైనా మతాంతరులను చెయ్య&nbsp;<BR>టానికి పంపామా? ‘‘మీ మతానికి స్వాగతం. కాని నా మతం నాకుండనివ్వండి’’&nbsp;<BR>అని మేమంటాం. మీ మతం ఉద్ధతమైందని మీ రంటారు. మీరు ఉద్ధతులే. కాని&nbsp;<BR>మీ రెందరిని లోబరచుకొన్నారు. లోకంలోని ప్రతి ఆరవ వ్యక్తీ ఒక చైనావాడే,&nbsp;<BR>ఒక బౌద్ధుడు; తర్వాత జపాన్‌, టిబెట్‌, రష్యా, సైబీరియా, బర్మా, సయాం&nbsp;<BR>వున్నాయి. మీకు రుచించకపోవచ్చు. కాని యీ క్రైస్తవనీతి, యీ&nbsp;<BR>క్యాథలిక్‌ మతం వారినుండి వచ్చిందే. సరే! ఇదెలా జరిగింది? ఒక నెత్తుటి&nbsp;<BR>చుక్కకూడ చిందకుండా జరిగిందా? మీ ప్రలాపాలు ప్రగల్భాలు ఎందుకు? కత్తి-&nbsp;<BR>లేకుండా మీ క్రైస్తవమతం దేన్ని జయించింది? ఈ లోకంలో ఒక్కప్రాంతం&nbsp;<BR>చూపండి. క్రైస్తవమత చరిత్రలో ఒక్కటే ఒక్క ఉదాహరణాన్ని చూపండి.&nbsp;<BR>ఒక్కటే - రెండవది అవసరంలేదు. మీ తాతముత్తాత లెలా మతాంతరులైనారో&nbsp;<BR>నాకు తెలుసు. మతాంతరులవాలి లేక వధింపబడాలి. అంతే. మీ ఆత్మశ్లాఘ&nbsp;<BR>నాలతో మీరు మహమ్మదీయ మతంకంటె అధికంగా ఏం చెయ్యగలరు? ‘‘మే&nbsp;<BR>మొక్కరమే, ఒక్కరం!’’ ‘‘ఎందుకు?’’ ‘‘ఇతరులను మేం వధించగలం’’ అని&nbsp;<BR>అరబ్బులన్నారు. వారు ప్రగల్భాలు పలికారు. ఇప్పు డా అరబ్బు లెక్కడ? అతడు&nbsp;<BR>ఎడారివాసి! రోమన్లు అలాగే చెప్పేవారు. వారిప్పు డెక్కడ? శాంతిస్థాపకులే&nbsp;<BR>నిజంగా మహాత్ములు. వాళ్లే ప్రపంచాన్ని అనుభవిస్తారు. ఇసుకమీద నిర్మింప&nbsp;<BR>బడినవి కూలిపోతాయి. అవి ఎక్కువకాలం నిలువలేవు.</FONT></p>
<p><FONT FACE="SHREE900, SHREE, sans-serif" SIZE="3">స్వార్థపరత్వం ఆధారంగా, పోటీయే కుడిభుజంగా, భోగమే ఆదర్శంగా-&nbsp;<BR>వున్న ప్రతి వస్తువు యిప్పుడైనా తరువాతైనా నశించవలసిందే. అలాటివి నశి-&nbsp;<BR>స్తాయి. సోదరులారా! నన్ను చెప్పనివ్వండి. మీరు బతుకదలిస్తే, మీ జాతి&nbsp;<BR>సజీవమై వుండగోరితే క్రీస్తువద్దకు మరలండి. తల దాచుకోటానికి నీడలేని అతడి&nbsp;<BR>వద్దకు మరలండి. ‘‘పక్షులకు గూళ్లున్నాయి. అడవి జంతువులకు గుహ</FONT></p>
<hr class="puTa_virupu">
<table><tr><td><a class=puTa_lanke href=puTa2771.html>p2771</a></td><td>p2772</td><td><a class=puTa_lanke href=puTa2773.html>p2773</a></td></tr></table>
</div></body></html>
