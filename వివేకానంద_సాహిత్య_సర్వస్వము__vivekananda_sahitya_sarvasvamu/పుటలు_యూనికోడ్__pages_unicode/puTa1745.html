<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1744.html>p1744</a></td><td>p1745</td><td><a class=puTa_lanke href=puTa1746.html>p1746</a></td></tr></table>
<p><FONT FACE="SHREE900, SHREE, sans-serif" SIZE="3">140 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">మనం యిప్పుడొక క్రైస్తవ ప్రభుత్వం కిందవున్నాం. ఆ ప్రభుత్వానుగ్రహం&nbsp;<BR>వల్ల అనేక శాఖలకు సంబంధించిన దేశీయ, విదేశీయ క్రైస్తవుల సంపర్కం మనకు&nbsp;<BR>కలుగుతోంది. కాని వారి మతవిశ్వాసాలకు, ఆచరణలకు ఎంత విపరీతభేద-&nbsp;<BR>ముంది! ఒక క్రైస్తవ ప్రచారకుడు ప్రసంగించేటప్పుడు రేపటి గురించి ఆలోచించ&nbsp;<BR>వద్దంటాడు. వెంటనే అతడు పది సంవత్సరాల సుఖ జీవనం నిమిత్తం ఒక&nbsp;<BR>ప్రణాళికను వేసుకొంటాడు. తలదాచుకోవటానికి చోటు లేనివాడైన క్రీస్తు&nbsp;<BR>దేవుణ్ణి నే ననుసరిస్తున్నానంటూ ఆ క్రీస్తు మహాత్యాగాన్ని గురించి చెబుతాడు.&nbsp;<BR>ఆచరణలో లోకంలోని సకల సుఖాల ననుభవిస్తూ పెళ్లికొడుకులా ఊరేగు&nbsp;<BR>తాడు. ఎక్కడ వెదకినా నిజమైన క్రైస్తవుడు మనకెక్కడా కనిపించడు. ఈ&nbsp;<BR>ప్రొటెస్టెంట్‌ శాఖలకు చెందిన క్రైస్తవులు పరమ విలాసపురుషులు, దురధికార-&nbsp;<BR>పూరితులు, గుర్రపుబండిలో తిరిగే మనుషులు. ఇలాంటి వారిని చూసినప్పుడు&nbsp;<BR>మనకు కలిగే దురభిప్రాయాలన్నీ యీ ఉదాత్తగ్రంథాన్ని శ్రద్ధతో ఒకసారి చదివితే&nbsp;<BR>మన మనస్సులనుండి క్షాళితమవుతాయి.</FONT></p>
<p><FONT FACE="SHREE900, SHREE, sans-serif" SIZE="3">వివేకవంతులంతా ఒకే రీతిలో ఆలోచిస్తారు. ఈ గ్రంథాన్ని చదువు&nbsp;<BR>తున్నప్పుడు మన హృదయాలలో భగవద్గీత అనుక్షణం ప్రతిధ్వనిస్తుంది. గీతలో&nbsp;<BR>మాదిరి సర్వధర్మాలను పరిత్యజించి ‘‘నన్ను శరణుచెంద’’మని యీ గ్రంథంలో&nbsp;<BR>చెప్పబడింది. వినయం, నిర్విణ్ణుడైన జీవుడి వేదన, దాస్యభక్తి ప్రతి వాక్యంలోను&nbsp;<BR>గోచరిస్తుంది. గ్రంథకర్త త్యాగం, ఆత్మార్పణ, ఈశ్వరేచ్ఛ కధీనమై వుండటం&nbsp;<BR>మొదలైన వాటిని గురించి చదివేటప్పుడు పాఠకుని హృదయం ఆవేశ&nbsp;<BR>పూరితమౌతుంది. ఈ గ్రంథం ఒక క్రైస్తవుడిచే రచించబడ్డది కాబట్టి మత&nbsp;<BR>దురభిమానం వల్ల మన దేశస్థులు యీ గ్రంథంపై చిన్నచూపు సారించవచ్చును.&nbsp;<BR>నేను వైశేషికదర్శనంలోని ఒక సూత్రాన్ని మాత్రం ఉల్లేఖిస్తాను. ‘‘ఆత్మోపదేశ-&nbsp;<BR>వాక్యం శబ్దః.’’ దీని కర్థం: శబ్దప్రమాణమంటే సిద్ధపురుషుల ఉపదేశం. అంటే&nbsp;<BR>సిద్ధపురుషుల పలుకులు యథార్థ జ్ఞానజనకాలు. జైమిని ముని దీన్ని వ్యాఖ్యా-&nbsp;<BR>నిస్తూ యిలాటి ఆప్తపురుషులు ఆర్యుల్లో, మ్లేచ్ఛుల్లో జన్మించవచ్చు నన్నాడు.</FONT></p>
<p><FONT FACE="SHREE900, SHREE, sans-serif" SIZE="3">ప్రాచీనకాలంలో యవనాచార్యుడు మొదలైన గ్రీకు ఖగోళశాస్త్రజ్ఞులు మన&nbsp;<BR>పూర్వులైన ఆర్యులచే అంత గొప్పగా గౌరవింపబడినపుడు యీ మహాభక్తుని&nbsp;<BR>గ్రంథం నా దేశస్థులచే ప్రశంసించబడిందని నే ననుకోను.</FONT></p>
<p><FONT FACE="SHREE900, SHREE, sans-serif" SIZE="3">సరే, ఏమైనా కానివ్వండి. ఈ గ్రంథం బెంగాలీ అనువాదాన్ని క్రమంగా&nbsp;<BR>పాఠకుల ముందుంచుతున్నాను. వంగ పాఠకులు బళ్లకొద్ది కొరగాని నవలలు,&nbsp;<BR>నాటకాలు చదవటానికి వ్యయంచేసే కాలంలో శతాంశమైనా యీ గ్రంథాన్ని&nbsp;<BR>చదవటానికి వినియోగిస్తారని నేను విశ్వసిస్తాను.</FONT></p>
<hr class="puTa_virupu">
<table><tr><td><a class=puTa_lanke href=puTa1744.html>p1744</a></td><td>p1745</td><td><a class=puTa_lanke href=puTa1746.html>p1746</a></td></tr></table>
</div></body></html>
