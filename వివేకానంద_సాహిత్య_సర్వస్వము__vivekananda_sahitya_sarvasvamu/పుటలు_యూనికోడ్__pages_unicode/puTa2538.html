<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2537.html>p2537</a></td><td>p2538</td><td><a class=puTa_lanke href=puTa2539.html>p2539</a></td></tr></table>

<p><FONT FACE="SHREE900, SHREE, sans-serif" SIZE="3">వల్లించేది. ప్రాచీన మహర్షులకు మొక్కేది. నరలోక శరణాగతవత్సలుడైన&nbsp;<BR>నారాయణుని పవిత్రనామాన్ని, కృపాళువైన పరమశివుని పేర్లను, రక్షకి, మాతా&nbsp;<BR>ఐన తారాదేవి నామాలను చదువుతూ తన హృదయానికి అత్యంత ప్రియుడై&nbsp;<BR>మానవజాతికి ఉపదేశం చేయటానికై గోపాల రూపం ధరించిన కృష్ణుణ్ణి&nbsp;<BR>ప్రార్థిస్తుంది. ముందుగానే వెళ్లిపోయిన భర్తను గోపాలమూర్తిని తాను కలుసుకొనే&nbsp;<BR>రోజు సమీపిస్తోందని ఏనాటి కానాడు సంతోషించేది.</FONT></p>
<p><FONT FACE="SHREE900, SHREE, sans-serif" SIZE="3">అరుణోదయానికి ముందే సమీపంలోని నదిలో ఆమె స్నానం చేసేది.&nbsp;<BR>‘‘ఈ నీళ్లు నా శరీరాన్ని పరిశుభ్రపరిచేటట్లు ఓ కృష్ణా నీ కరుణ నా మనస్సును&nbsp;<BR>క్షాళనం చెయ్యాలి’’ అని ప్రార్థించేది. ముతకచీర ధరించి, కొన్ని పువ్వులను&nbsp;<BR>సేకరించి, సానమీద గంధపుచెక్కను చాది, కొంత గంధంతీసి, సురభి తులసీ-&nbsp;<BR>దళాలను కోసుకొని తన కుటీరంలో పూజకంటూ ప్రత్యేకించబడిన గదిలోకి&nbsp;<BR>పోతుంది. ఆమె తన బాలగోపాలుణ్ణి ఆ గదిలో వుంచుకొంది. ఒక కొయ్య&nbsp;<BR>సింహాసనం, దాని మీద ఒక పట్టుదిండు దానిపై నిండుగా పువ్వులు, వాటిమీద&nbsp;<BR>బాలకృష్ణుడి ఇత్తడి విగ్రహం ఒకటి వుంది. పైన పట్టుగొడు గొకటి వుంది.&nbsp;<BR>దేవుణ్ణి శిశువుగా భావించినప్పుడే ఆమె మాతృహృదయానికి సంతృప్తి. ఆమె భర్త&nbsp;<BR>వేదాల్లో ప్రతిపాదించబడ్డ అవ్యక్తం, అఖండం, రూపరహితం ఐన పరతత్త్వాన్ని&nbsp;<BR>గురించి ఎన్నోమార్లు ఆమెతో చెప్పివున్నాడు. ఆమె శ్రద్ధతో వినేది. కాని తీర్మాన&nbsp;<BR>మేమో ఎప్పుడూ ఒక్కటే. వేదంలో వ్రాయబడి వుండేది నిజమే, ఐనా అది&nbsp;<BR>అపార సుదూరం. అమె అబల, అజ్ఞ, మహిళ. అదీగాక ‘‘ఎవ రే రూపంలో&nbsp;<BR>నన్నాశ్రయించినా వారి కా రూపంలో నేను అందుబాటవుతాను. ఎందుకంటె&nbsp;<BR>మానవులకై నే నేర్పరచిన మార్గాలనే వారు అనుసరిస్తున్నారు’’ అని వ్రాయబడి&nbsp;<BR>వుందిగదా. అది చాలు. అంతకంటె ఎక్కువగా తెలుసుకోవాలనే కోరిక ఆమెకు&nbsp;<BR>లేదు. ఆమెకు శక్యమైన భక్తి, విశ్వాసం, ప్రేమ అంతా బాలగోపాలుడిలో వుంది.&nbsp;<BR>ఆమె హృదయం ప్రత్యక్షంగా ఇత్తడిబొమ్మ రూపంలోని గోపాలుణ్ణి చుట్టుకొని&nbsp;<BR>వుంది. ‘‘ప్రేమతోను నైర్మల్యంతోను ప్రత్యక్షప్రాణిని సేవించేటట్లు నన్ను&nbsp;<BR>సేవించు. ఆ సేవను నేను అంగీకరిస్తాను’’ అనే వాక్యం కూడా ఆమె వినే వుంది.&nbsp;<BR>కాబట్టి తన స్వామిని సేవించినట్లుగా, ప్రియగురువును సేవించినట్లుగా,&nbsp;<BR>వెయ్యెందుకు తన కనువిందైన తన ఏకైక శిశువును కుమారుని ఉపచరించి&nbsp;<BR>నట్లుగా - దేవుణ్ణి సేవించేది.</FONT></p>
<p><FONT FACE="SHREE900, SHREE, sans-serif" SIZE="3">ఆ విగ్రహానికి అభిషేకం చేసేది; వస్త్రాలను కట్టబెట్టేది; కర్పూరం&nbsp;<BR>వెలిగించేది. మరి నైవేద్యానికో? ఆమె పేదరాలు, తన భర్త గ్రంథాలనుండి తనకు&nbsp;<BR>చదివి వినిపించిన ‘‘పత్రంగాని పుష్పంగాని, ఫలంగాని, తోయంగాని ఎవడు</FONT></p>
<hr class="puTa_virupu">
<table><tr><td><a class=puTa_lanke href=puTa2537.html>p2537</a></td><td>p2538</td><td><a class=puTa_lanke href=puTa2539.html>p2539</a></td></tr></table>
</div></body></html>
