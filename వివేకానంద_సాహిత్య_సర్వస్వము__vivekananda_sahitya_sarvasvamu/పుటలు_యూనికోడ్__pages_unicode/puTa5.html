<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4.html>p4</a></td><td>p5</td><td><a class=puTa_lanke href=puTa6.html>p6</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానందస్వామి జీవిత సంగ్రహం</FONT></p>

<p><FONT FACE="SHREE900, SHREE, sans-serif" SIZE="3">ఇత్యాదిని చక్కగా నేర్చుకున్నాడు. గంధర్వనిందిత అతడి మధురకంఠం - పాట-&nbsp;<BR>లైనా, మాటలైనా, సంభాషణలైనా, ఉపన్యాసాలైనా, శ్రోతల మనస్సుల నరికట్టి&nbsp;<BR>మరో లోకానికి కొనిపోయేది. చిన్ననాటినుంచీ నరేన్‌ ధైర్యసాహసాలు సువిదిత-&nbsp;<BR>మయ్యాయి. పరిస్థితులెంత భయావహాలైనా పారిపోక, నిల్చి ఎదుర్కొన్న ఘటన&nbsp;<BR>లతడి జీవితంలో ఎన్నో. తన యుక్తితో విమర్శించకుండ అతను ఎవరి మాట-&nbsp;<BR>లను లక్ష్యం చేసేవాడు కాదు. ఒక ఉదాహరణ: స్నేహితులతో కలిసి పక్కింటి-&nbsp;<BR>లోని చెట్టుకొమ్మ లెక్కి తలకిందుగా ఊగులాడటం నరేన్‌కు చాల ఇష్టం. ఆ&nbsp;<BR>ఇంటి ముసలాయనకది గిట్టదు. వారిని భయపెట్టడానికి, ‘‘ఆ చెట్టుమీద&nbsp;<BR>బ్రహ్మరాక్షసి ఒకటుంది. చెట్టెక్కినవారి గొంతును అది నులుముతుంది’’ అని&nbsp;<BR>చెప్పాడు. స్నేహితులందరూ పారిపోయినా నరేన్‌ యథాప్రకారం అలాగే ఊగులా-&nbsp;<BR>డసాగాడు. ‘‘మీరు ఒట్టి బుర్ర లేనివాళ్ళు. బ్రహ్మరాక్షసే ఉంటే ఇది&nbsp;<BR>వరకే మన ప్రాణాలు పొయ్యేవికావా?’’ అని వారి నెగతాళి చేసాడు. అన్ని సంద-&nbsp;<BR>ర్భాలలోనూ అదే వ్యవహారం. అటువంటి దతని యౌక్తికోత్పత్తి.</FONT></p>
<p><FONT FACE="SHREE900, SHREE, sans-serif" SIZE="3">నరేన్‌కు చిన్నప్పటినుంచి ధ్యానం అంటే మహాఇష్టం. పగలంతా మిత్రులతో&nbsp;<BR>కలిసి ఆటపాటలతో గడిపినా రాత్రివేళ ధ్యానం అభ్యసించేవాడు. ఈ విధంగా&nbsp;<BR>గడిచిన రాత్రులెన్నో. ఆ ధ్యానావస్థలో అతనికొక విచిత్రానందం కల్గేది. అన్ని-&nbsp;<BR>టికంటే అతడి పవిత్రశీలం, సత్యసంధత, భగవద్భక్తి అందరినీ ఆకర్షించేవి. శ్రీరా-&nbsp;<BR>మకృష్ణు లతణ్ణి ‘నా శుకు’ డని ప్రేమతో పిలుస్తూ ఉండేవారు. రామాయణం,&nbsp;<BR>మహాభారతం, పురాణకథలు అతడికి ఉగ్గుపాలతో పోసింది తల్లి. ఫలితంగా&nbsp;<BR>ఇవంటే అతనికెంతో ప్రీతి. తల్లి ఇచ్చిన డబ్బుతో సీతారాములు, శివుడు, ఆంజ-&nbsp;<BR>నేయుడు ఇత్యాది బొమ్మలను కొని, వాటిని అలంకరించి ధ్యానిస్తూ&nbsp;<BR>వుండేవాడు.</FONT></p>
<p><FONT FACE="SHREE900, SHREE, sans-serif" SIZE="3">నరేన్‌ ఒక విచిత్రావస్థలో నిద్రపోయేవాడు. రోజు అతడు పడుకోగానే ఒక&nbsp;<BR>జ్యోతి కన్పించేది. దాన్నే తదేకంగా చూస్తూ, దాన్లో లీనుడై నిద్రించేవాడు. నరేన్‌&nbsp;<BR>పెరిగేకొద్దీ క్రమంగా ఈ జ్యోతి ఒక భవిష్యదాదర్శరూపంగా మారసాగింది.&nbsp;<BR>అతని కళ్లముందు రెండు ఆదర్శాలు కన్పించేవి 1. ప్రాపంచిక భోగాదర్శం 2.&nbsp;<BR>సర్వసంగ సన్న్యాసాదర్శం. చివరకు సన్న్యాసాదర్శమే అతని మనస్సు నావేశించగా,&nbsp;<BR>అతడు నిద్రపోయాడు. అంటే అతడి కజ్ఞాతంగానే ఈ ఆదర్శమతడి జీవి&nbsp;<BR>తాన్ని చిన్ననాటినుండే రూపొందించ సాగిందన్నమాట. నేను పెరిగి తాత&nbsp;<BR>మాదిరి ఒక మహాసన్న్యాసినౌతానని అతడు తరచు స్నేహితులతో చెప్పేవాడు.&nbsp;<BR>నిజమే గదా! భౌతికంగా, బౌద్ధికంగా, ఆధ్యాత్మికంగా నరశ్రేష్ఠుడతడు; అందుకే&nbsp;<BR>సమగ్ర మానవానీకాని కతడు నరశ్రేష్ఠ ప్రతీకుడు.</FONT></p>
<hr class="puTa_virupu">
<table><tr><td><a class=puTa_lanke href=puTa4.html>p4</a></td><td>p5</td><td><a class=puTa_lanke href=puTa6.html>p6</a></td></tr></table>
</div></body></html>
