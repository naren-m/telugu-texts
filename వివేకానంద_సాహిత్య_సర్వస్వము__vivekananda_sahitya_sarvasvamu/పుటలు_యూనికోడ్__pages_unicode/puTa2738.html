<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2737.html>p2737</a></td><td>p2738</td><td><a class=puTa_lanke href=puTa2739.html>p2739</a></td></tr></table>

<p><FONT FACE="SHREE900, SHREE, sans-serif" SIZE="3">సమస్తసృష్టి లయమైపోయే కాలం ఒకనాటికి వస్తుంది. మళ్లీ కొంతకాలానికి&nbsp;<BR>సమస్థితి సమస్తం చెదరిపోతుంది; సృష్టి జరుగుతుంది. తరువాత నెమ్మదిగా కెర-&nbsp;<BR>టాల మాదిరి అంతా అణగిపోతుంది. సమస్త చలనం, సృష్టిలోని ప్రతి విషయం,&nbsp;<BR>లేస్తూ పడుతూవుండే తరంగాలతో పోల్చవచ్చును. సృష్టి అంతా కొంతకాలం&nbsp;<BR>అణగి వుంటుందని కొందరు తత్త్వజ్ఞుల మతం. ఒక్కొక్క పర్యాయం కొన్ని-&nbsp;<BR>కొన్ని గోళకుటుంబాలకు మాత్రమే విలయం వాటిల్లుతుందని మరికొందరి అభి-&nbsp;<BR>ప్రాయం. అంటే, ఒక గోళకుటుంబం సౌరకుటుంబం యిక్కడ అణగి, అవ్య-&nbsp;<BR>క్తంతో లయిస్తూండగా, లక్షలకొద్ది యితర గోళాలు ఉప్పతిల్లుతుంటాయి, వెలు-&nbsp;<BR>వడుతుంటాయి. ‘‘సమస్త విశ్వం ఒక్కమారుగా లయం కాదు, వివిధ ప్రాంతాల్లో&nbsp;<BR>వివిధ సంభవాలు జరుగుతుంటాయి’’ అనే యీ రెండో అభి&nbsp;<BR>ప్రాయమే నాకు బాగా నచ్చింది. కాని, సూత్రం ఒక్కటే: మనం చూసే సమస్తం,&nbsp;<BR>యీ ప్రకృతి, అభ్యుదయం పతనం ఒకదానివెంట ఒకదాన్ని మళ్లీమళ్లీ ప్రాపిస్తూ&nbsp;<BR>ముందుకు సాగుతుంది. పతనంతో, తిరోగమనంతో, తొల్లింటి సంపూర్ణ సమ-&nbsp;<BR>స్థితిని పొందటానికి ప్రళయమని పేరు. అది కల్పానికి ముగింపు. ప్రపంచ&nbsp;<BR>సృష్టి లయాలను భారతదేశంలోని ఆస్తిక రచయితలు ఈశ్వరుని నిశ్వాసోచ్ఛ్వా-&nbsp;<BR>సాలుగా రూపించారు; భగవంతుడు ఊపిరి విడుస్తే విశ్వం బహిర్గతమౌతుంది;&nbsp;<BR>మళ్లా అది ఆయనలోకి పోతుంది. ప్రపంచం లీనమైపోయినప్పుడు దాని కేమవు&nbsp;<BR>తుంది? అది వుంటుంది; సూక్ష్మాతిసూక్ష్మరూపాల్లో వుంటుంది. సాంఖ్యశాస్త్ర&nbsp;<BR>పరిభాష ననుసరించి ‘‘అది కారణరూపంలో వుంటుంది.’’ అది దేశ కాల కార్య-&nbsp;<BR>కారణ నియతులను తప్పించుకోలేదు; అవి అక్కడే వుంటాయి; కాని అత్యంత&nbsp;<BR>సూక్ష్మరూపాల్లో వుంటాయి. ఈ విశ్వమంతా సంకోచం పొంద ప్రారంభ&nbsp;<BR>మైందని అనుకొందాం. మనలో ప్రతి ఒక్కరం చిన్న నలుసుగా మారిపో-&nbsp;<BR>తుంటాం. కాని, మనం యీ మార్పును ఎంతమాత్రమూ గుర్తింపలేం. ఎందు-&nbsp;<BR>కంటె, మనతోపాటుగా మనకు సంబంధించిన ప్రతివస్తువూ సూక్ష్మమవు&nbsp;<BR>తుంటుంది. ఈ సర్వం సంకోచం పొందుతుంది. మళ్లీ వ్యాకోచం చెందుతుంది.&nbsp;<BR>కారణం కార్యాన్ని బహిర్గతం చేస్తుంది. ఈ క్రమం సాగిపోతూంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ కాలంలో మనం స్థూలద్రవ్య మనేదాన్ని ప్రాచీన మనస్తత్త్వవేత్తలు&nbsp;<BR>భూతాలని (బాహ్యమూలకాలు) వ్యవహరించారు. వారి మతం ప్రకారం ఒక్క&nbsp;<BR>భూతం మాత్రమే శాశ్వతమైంది; దాన్నుండే తక్కిన భూతాలన్నీ ఉత్పన్న&nbsp;<BR>మౌతాయి. ఆకాశమని ఆ భూతానికి పేరు. ఆధునికులు చెప్పే ‘ఈథర్‌’ అనే&nbsp;<BR>దానికి అది కొంత సదృశంగా వుంటుంది. కాని యీ రెండూ సరిగ్గా ఒక్కటే&nbsp;<BR>కావు. ఈ భూతంతోపాటు ఆదిశక్తి వుంది. దానికి ప్రాణమని పేరు. ప్రాణ</FONT></p>
<hr class="puTa_virupu">
<table><tr><td><a class=puTa_lanke href=puTa2737.html>p2737</a></td><td>p2738</td><td><a class=puTa_lanke href=puTa2739.html>p2739</a></td></tr></table>
</div></body></html>
