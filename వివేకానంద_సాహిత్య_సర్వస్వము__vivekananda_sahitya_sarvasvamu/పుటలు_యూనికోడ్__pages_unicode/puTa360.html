<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa359.html>p359</a></td><td>p360</td><td><a class=puTa_lanke href=puTa361.html>p361</a></td></tr></table>

<p><FONT FACE="SHREE900, SHREE, sans-serif" SIZE="3">అప్పుడిక సగుణబ్రహ్మంగాని, ‘నేను’ అనే భావంగాని వుండదు, సర్వం ఆత్మ-&nbsp;<BR>లోనే లయిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">చైతన్యం ఒక బంధం. చైతన్యంనుంచే రూపం వెలువడుతూందని జగ&nbsp;<BR>త్కల్పనావాదం చెబుతుంది; కాని చైతన్యం దేనికైనా కారణం ఐతే స్వయంగా&nbsp;<BR>తాను కార్యంగానే వుంది. ఇదే మాయ. భగవంతుడు మనలను సృజిస్తూన్నాడు.&nbsp;<BR>మనం భగవంతుణ్ణి సృజిస్తూన్నాం; ఇదే మాయ. ఈ చక్రగమనానికి అంతులేదు;&nbsp;<BR>మనస్సు శరీరాన్ని నిర్మిస్తున్నది, శరీరం మనస్సును నిర్మిస్తూన్నది; గుడ్డునుంచి&nbsp;<BR>పిల్ల వెలువడుతూంది. పిల్ల (మళ్లా పెద్దదై) గుడ్డును వెలువరుస్తూన్నది; చెట్టు-&nbsp;<BR>నుంచి విత్తు, విత్తునుంచి చెట్టు పుడుతున్నవి. జగత్తు పూర్తిగా భేదమయమూ&nbsp;<BR>కాదు, పూర్తిగా ఏకజాతీయమూ కాదు. మానవుడు స్వతంత్రుడు కాబట్టి యీ&nbsp;<BR>ఉభయపక్షాలను అతిక్రమించాలి. ఉభయపక్షాలూ వారివారి దృక్పథంలో సరై-&nbsp;<BR>నవే, కాని వాస్తవికస్థితిని గ్రహించాలంటే, మనం అస్తిత్వం, సంకల్పం, బోధ,&nbsp;<BR>క్రియ, గమనం, జ్ఞానం అనేవాటిని గురించి మనకు తెలిసినదాన్నంతా అతిక్ర-&nbsp;<BR>మించాలి. జీవుడికి నిజమైన వ్యక్తిత్వం లేనేలేదు, కార్యరూపుడైతే జీవుడు చివరకు&nbsp;<BR>విలయాన్ని పొందుతాడు. విభజనానికి అతీతమైవుండే తత్త్వం ఏదో అదే ఏక-&nbsp;<BR>తత్త్వం, అదే సత్యం, మోక్షం, అమృతం, ఆనందం. ఈ మాయావ్యక్తిత్వాన్ని&nbsp;<BR>నిలుపుకోవటానికి చేసే ప్రయత్నాలన్నీ నిజానికి దుష్కృతాలు. ఈ వ్యక్తిత్వాన్ని&nbsp;<BR>దులుపుకోవటానికి చేసే ప్రయత్నాలన్నీ సుకృతాలు. ప్రపంచంలో సర్వం తెలిసి&nbsp;<BR>గాని, తెలియకగాని యీ వ్యక్తిత్వాన్ని విచ్ఛిన్నం చేయటానికే ప్రయత్నిస్తోంది.&nbsp;<BR>సమస్త నీతి భేదభావ వినాశనం మీదే, అంటె మాయావ్యక్తిత్వ వినాశంమీదే&nbsp;<BR>ఆధారపడివుంది. ఎందుకంటె భేదభావమే పాపానికంతకూ మూలం. నీతి మొద-&nbsp;<BR>టనే వుంది, తరువాత మతధర్మం దాన్నొక పద్ధతికి కొనితెస్తుంది. ఆచారాలు&nbsp;<BR>మొదటినుంచే వున్నవి, తరువాత వాటిని విశదీకరించటానికి పురాణాలు అను-&nbsp;<BR>సరించాయి. హేతువాదాతీతమైన నియతి ననుసరించి సంఘటనలు జరుగుతుం-&nbsp;<BR>టవి; వాటిని గ్రహించే యత్నంలో తదుపరి హేతువాదం తలఎత్తుతుంది. హేతు-&nbsp;<BR>వాదం ప్రేరకశక్తి కాదు, అది తరువాత వేసే నెమరు. యుక్తి మానవవ్యాపారాలకు&nbsp;<BR>చరిత్రకారుడు.</FONT></p>

<p><FONT FACE="SHREE900, SHREE, sans-serif" SIZE="3">బుద్ధుడు గొప్పవేదాంతి (ఎందుకంటె బౌద్ధమతం నిజానికి వేదాంత&nbsp;<BR>శాఖే), శంకరుడు తరచూ ‘ప్రచ్ఛన్న బౌద్ధుడు’ అని పేర్కోబడ్డాడు. బుద్ధుడు&nbsp;<BR>దేన్ని విడదీశాడో శంకరుడు దాన్ని కూడదీశాడు. బుద్ధుడు వేదాలకుగాని, వర్ణవ్య-&nbsp;<BR>వస్థకుగాని, మతాచార్యులకుగాని, ఆచారాలకుగాని మరిదేనికిగాని దాసోహ మన-</FONT></p>
<hr class="puTa_virupu">
<table><tr><td><a class=puTa_lanke href=puTa359.html>p359</a></td><td>p360</td><td><a class=puTa_lanke href=puTa361.html>p361</a></td></tr></table>
</div></body></html>
