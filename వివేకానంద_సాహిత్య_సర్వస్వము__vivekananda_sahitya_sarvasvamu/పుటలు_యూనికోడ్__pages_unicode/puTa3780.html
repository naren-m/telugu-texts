<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3779.html>p3779</a></td><td>p3780</td><td><a class=puTa_lanke href=puTa3781.html>p3781</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 5 3</FONT></p>
<p><FONT FACE="SHREE900, SHREE, sans-serif" SIZE="3">లకు, నా మార్గంనుండి చలించటమా! నే నా రకంగా కన్పిస్తున్నానా?</FONT></p>
<p><FONT FACE="SHREE900, SHREE, sans-serif" SIZE="3">నీకు చెప్పవలసి ఉన్నవాణ్ణి కాబట్టి, నన్ను గురించి నీ కెంతో చెప్పవలసి-&nbsp;<BR>వుంది. నేను కృతకృత్యుడనైనానని భావిస్తున్నాను. మూడు నాలుగు సంవత్సరాల&nbsp;<BR>కన్న ఎక్కువ బతకను. నా స్వీయముక్తిలో నాకు వాంఛ నశించింది. నే నెన్నడూ&nbsp;<BR>ప్రాపంచిక భోగాలను కోరలేదు. లోకశ్రేయానికై నే నారంభించిన ఉద్యమం,&nbsp;<BR>జయప్రదంగా సాగటం ఒక్కటే నాకు వాంఛనీయం. నా ఉద్యమం అప్రతిహతం.&nbsp;<BR>కాకుంటే భారతదేశంలోనైనా నా కృషి కొనసాగుతూండటాన్ని చూసి గుండెల-&nbsp;<BR>మీద చెయ్యివేసుకొని నిద్రిస్తాను. సమస్త జీవస్వరూపుని, విశేషంగా, నా ఆర్తనా-&nbsp;<BR>రాయణుని, పేదదైన నా భారత నారాయణుని, నా ఇష్టదేవతను అర్చించ&nbsp;<BR>టానికై, ఎన్ని జన్మలనైనా ఎత్తుతానుగాక! ఎన్నివేల బాధలనైనా అనుభవిస్తానుగాక!</FONT></p>
<p><FONT FACE="SHREE900, SHREE, sans-serif" SIZE="3">‘‘ఎవడు నీ అంతరంలోను, నీ బాహ్యంలోను ఉన్నాడో, ఎవడు ప్రతి-&nbsp;<BR>హస్తం ద్వారా పని చేస్తున్నాడో, ఎవడు ప్రతి పాదం ద్వారా నడుస్తున్నాడో, ఎవరి&nbsp;<BR>శరీరం నువ్వో, అతణ్ణి అర్చించు. ఇతర విగ్రహా లన్నింటిని విధ్వంసం చెయ్యి.’’</FONT></p>
<p><FONT FACE="SHREE900, SHREE, sans-serif" SIZE="3">ఎవడు అధికుడుగాను, అల్పుడుగాను ఉన్నాడో, పుణ్యాత్ముడుగాను, పాపా-&nbsp;<BR>త్ముడుగాను, దేవుడుగాను, కీటకంగాను వెల్గొందుతున్నాడో, ఎవడు దృశ్యంగాను,&nbsp;<BR>అగోచరంగాను, నిత్యంగాను, సర్వవ్యాపకుడుగాను ఉన్నాడో అతణ్ణి అర్చించు.&nbsp;<BR>ఇతర విగ్రహాల నన్నింటిని విధ్వంసం ఒనర్చు.’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఎవనికి పూర్వజన్మగాని, ఉత్తర జన్మగాని లేదో (జనన మరణాతీతుడో)&nbsp;<BR>మృత్యువుగాని, గమనాగమనాలుగాని లేవో, ఎవనిలో మనం సదా నెలకొని&nbsp;<BR>ఉన్నామో, ఎవడు అద్వితీయుడో, ఆ సర్వేశ్వరుణ్ణి అర్చించు. ఇతర విగ్రహాల&nbsp;<BR>నన్నింటిని విధ్వంసం గావించు.’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఎవని సజీవదైవాలను, లోకం పూర్తిగా నిండిపోయిన అతని అనంత&nbsp;<BR>ప్రతిబింబాలను వదలిపెట్టి, అవివేకులు ఊహాజనకమైన నీడలవైపు పరుగెత్తు&nbsp;<BR>తున్నారో, ఆ ప్రత్యక్షదైవాన్నే అర్చించు. ఇతర విగ్రహాల నన్నింటిని విధ్వంసం&nbsp;<BR>చెయ్యి.’’</FONT></p>
<p><FONT FACE="SHREE900, SHREE, sans-serif" SIZE="3">నా నియమితకాలం అల్పమైపోయింది. కొందరికి బాధ కల్గించినా, ఇతరు&nbsp;<BR>లను చీకాకుపరచినా, నా అంతరంగంలో ఉన్న మాటను విప్పిచెప్పక తప్పదు.&nbsp;<BR>కాబట్టి నా ప్రియమైన మేరీ, వెనుకవున్న శక్తి వివేకానందునిది కాదు. అతడు సర్వే-&nbsp;<BR>శ్వరుడే. ఆయనకు బాగా తెలుసు. నేను లోకానికి సంతోషం కల్గించవలసివస్తే,&nbsp;<BR>అది లోకానికి హాని చేకూరుస్తుంది. ఏ విషయమైనా ఎక్కువమంది చెప్పినంత-&nbsp;<BR>మాత్రాన అది మంచిదవుతుందని తలచటం తప్పు. అనేకులు పాలిస్తూ లోకాన్ని&nbsp;<BR>దుఃఖమయం చేయటం చూస్తున్నాం. ప్రతి కొత్తభావం ప్రతిఘటన కల్గిస్తుంది.</FONT></p>
<hr class="puTa_virupu">
<table><tr><td><a class=puTa_lanke href=puTa3779.html>p3779</a></td><td>p3780</td><td><a class=puTa_lanke href=puTa3781.html>p3781</a></td></tr></table>
</div></body></html>
