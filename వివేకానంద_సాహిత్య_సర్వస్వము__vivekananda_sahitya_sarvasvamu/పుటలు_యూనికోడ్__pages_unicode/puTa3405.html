<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3404.html>p3404</a></td><td>p3405</td><td><a class=puTa_lanke href=puTa3406.html>p3406</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">అని పాడింది. కాలమంతా సుఖంగా గడిచింది. భగవంతునకు ధన్యవాదాలు.</FONT></p>
<p><FONT FACE="SHREE900, SHREE, sans-serif" SIZE="3">ఉత్తరాలతో నన్ను విసిగించవద్దని భారతదేశానికి వ్రాశాను. ఎందుకు, నేను&nbsp;<BR>భారతదేశంలో పర్యటిస్తుండగా ఎవ్వరూ నాకు వ్రాయలేదు. అధికమైన వారి&nbsp;<BR>శక్తిని, అమెరికాలోవున్న నాకు ఉత్తరాలు గిలుకుతూ, ఎందుకు ఖర్చు చేస్తారు?&nbsp;<BR>నా జీవితమంతా నేను దిమ్మరిని - ఇక్కడగాని - అక్కడగాని, మరెక్కడగాని&nbsp;<BR>నేను తొందరలో లేను. సన్యాసికి అనర్హమైన తెలివి తక్కువ ప్రణాళిక నా తలలో&nbsp;<BR>ఉంది. దాన్ని యిప్పుడు విడిచిపెట్టాను. జీవితం సుకరంగా గడుపగోర్తాను.&nbsp;<BR>అనవసరమైన తొందరలేదు. అమ్మా చర్చీ </FONT><FONT FACE="TimesNewRoman, Times, serif" SIZE="2"> 0RWKHU &amp;KXUFK  </FONT><FONT FACE="SHREE900, SHREE, sans-serif" SIZE="3"> నువ్వు చూడటం&nbsp;<BR>లేదా? ‘అమ్మా చర్చీ’, నేను ఉత్తర ధృవంలోకూడా కుదురుగా ఉండలేనని మీరు&nbsp;<BR>ఎల్లప్పుడు జ్ఞాపకముంచుకోండి. తిరుగ వలసిందే - అదే నా దీక్ష, అదే నా&nbsp;<BR>ధర్మం. కాబట్టి భారతదేశంగాని, లేక ఉత్తర ధృవంగాని లేక దక్షిణ ధృవంగాని,&nbsp;<BR>ఎక్కడైనా నేను లెక్కచేయను. భాషకూడా మాటలాడలేని ఇతర జాతులమధ్య&nbsp;<BR>నేను రెండు సంవత్సరాలుగా పర్యటిస్తున్నాను. ‘‘తల్లి లేదు, తండ్రి లేడు, సోద-&nbsp;<BR>రులు లేరు, సోదరీమణులు లేరు, మిత్రులు లేరు, శత్రువులు లేరు, గృహం లేదు,&nbsp;<BR>దేశం లేదు - ఏ సహాయం ఆశించక, భగవంతుడు తప్ప అన్యసహాయం ఏమీ&nbsp;<BR>కోరకుండా అనంతతత్వమార్గంలో పయనించే బాటసారిని.’’</FONT></p>
<p><FONT FACE="SHREE900, SHREE, sans-serif" SIZE="3">సదా భవదీయ ప్రేమయుత,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>   </sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(అలసింగ పెరుమాళ్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">అమెరికా,</FONT></p>
<p><FONT FACE="SHREE900, SHREE, sans-serif" SIZE="3">ఆగస్టు 31, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియ అలసింగా,</FONT></p>
<p><FONT FACE="SHREE900, SHREE, sans-serif" SIZE="3">మద్రాసులో ప్రకటించిన ‘సర్కులర్‌’ నుద్దేశించి ఇక్కడ ‘బోస్టన్‌ ట్రాన్స్‌-&nbsp;<BR>స్క్రిప్ట్‌’ పత్రికలో వ్రాసిన సంపాదకీయాన్ని యిప్పుడే చదివాను. ఇంతవరకు నాకు&nbsp;<BR>ఏదీ అందలేదు. వాటిని నువ్వు యిదివరకే పంపివుంటే, త్వరలోనే  యిక్కడకు&nbsp;<BR>చేరతాయి. నాయనా, యింతవరకు అద్భుతమైన కార్యాన్ని సాధించావు. క్షణిక&nbsp;<BR>దౌర్బల్యంలో నేను వ్రాసిన వాటిని గురించి నువ్వు అంతగా పట్టించుకోవద్దు.&nbsp;<BR>విరోధం వహించిన సనాతన క్రైస్తవులతో నిరంతరం పోరాడుతూ స్వదేశానికి&nbsp;<BR>15 వేల మైళ్ల దూరంలో ఒంటరిగా వున్నవాడు కలత చెందడం సహజమేకదా.&nbsp;<BR>ధైర్యవంతుడవైన తండ్రీ! నువ్వు యీ విషయాలను ఆలోచించు.</FONT></p>
<hr class="puTa_virupu">
<table><tr><td><a class=puTa_lanke href=puTa3404.html>p3404</a></td><td>p3405</td><td><a class=puTa_lanke href=puTa3406.html>p3406</a></td></tr></table>
</div></body></html>
