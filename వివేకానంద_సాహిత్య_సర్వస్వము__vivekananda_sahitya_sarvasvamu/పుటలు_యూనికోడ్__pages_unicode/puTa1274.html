<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1273.html>p1273</a></td><td>p1274</td><td><a class=puTa_lanke href=puTa1275.html>p1275</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మాయ, ఈశ్వరభావ పరిణామం</FONT></p>
<p><FONT FACE="SHREE900, SHREE, sans-serif" SIZE="3">45</FONT></p>
<p><FONT FACE="SHREE900, SHREE, sans-serif" SIZE="3">మరొకడుకూడ చేస్తే నన్ను పురికొల్పిన ఉద్దేశమే, వానినికూడ పురికొల్పిందని&nbsp;<BR>నేను భావిస్తాను. ఒక్క కార్యమే, వివిధ కారణాలవల్ల సంభవింపవచ్చునను&nbsp;<BR>సత్యాన్ని మరిచిపోవడమే ఈ మహాప్రమాదానికి మూలం. వాని ఉద్దేశం, నా&nbsp;<BR>ఉద్దేశానికంటే కేవలం భిన్నమేమో! కాబట్టి, ఈ పురాతన మతాలను గూర్చి&nbsp;<BR>విచారించేటప్పుడు, ఆ కాలపు తలపులు, ఆ కాలపు జీవితవిధానం, మనం&nbsp;<BR>జ్ఞప్తియందుంచుకోవాలి. మన ఇప్పటి దృక్పథాన్ని మరచి, ఆ కాలపు దృక్పథాన్ని&nbsp;<BR>అవలంబించాలి.</FONT></p>
<p><FONT FACE="SHREE900, SHREE, sans-serif" SIZE="3">బైబిల్‌ పాత నిబంధనలో వర్ణింపబడిన, జిహోవా చర్యలలోని క్రౌర్యం,&nbsp;<BR>నిర్దాక్షిణ్యం చూచి ఎందరో ఆశ్చర్యచకితులౌతారు. కాని, ఏల? భగవంతుని&nbsp;<BR>గూర్చి మనమిప్పుడు కల్పించుకొన్న భావాలే, ఆ ప్రాచీనకాలపు యూదుల</FONT></p>
<p><FONT FACE="SHREE900, SHREE, sans-serif" SIZE="3">జిహోవాలోకూడ ఉండాలి అనడానికి వీరికేమి అధికారం? మనమింకొక&nbsp;<BR>విషయంకూడ జ్ఞప్తిలో పెట్టుకోవాలి. మతాన్ని, దేవుణ్ణి గూర్చిన ప్రాచీనకాలపు-&nbsp;<BR>వారి ఆశయాలు, భవిష్యత్కాలంవారికి పరిహసనీయాలుగా అనిపిస్తాయి. కాని&nbsp;<BR>ఇలా మార్పులొందే భావాలనన్నిటినీ పరిశీలిస్తే వానినన్నిటిని ఒకటిగా చేర్చే,&nbsp;<BR>సువర్ణసూత్రంవంటి ఐక్యబంధమొకటి కనిపిస్తుంది. ఈ సూత్రాన్ని కను&nbsp;<BR>గొనడమే వేదాంత లక్ష్యం. ‘‘ఈ వివిధాశయాలన్నీ ముత్యాలు. వీని అన్నిటి-&nbsp;<BR>లోనూ దూరివుండే దారం నేను’’ అని శ్రీకృష్ణభగవానుడు చెప్పాడు. ఆధుని-&nbsp;<BR>కాభిప్రాయాలనుబట్టి ఆలోచించేవారికి, ఆ ఆశయాలు ఎంత అసంబద్ధము-&nbsp;<BR>లుగా, ఎంత దుస్సహాలుగా వున్నా, వాని నన్నిటిని ఒకటిగా కూర్చే దారాన్ని&nbsp;<BR>కనుగొనడమే వేదాంతం చేయవలసిన కార్యం. ఆ పూర్వకాలపు మానసిక&nbsp;<BR>వాతావరణంలో ఆ ఆశయాలే, తృప్తికరములై పొందిక కలిగి ఉండేవి. ఆ&nbsp;<BR>వాతావరణంనుండి ఊడబెరికి, ఇప్పటి వాతావరణంలో పెట్టి పరీక్షించినప్పుడే&nbsp;<BR>అవి వికృతంగా కనిపించేది. ఆ కాలపు యూదుడు ఇప్పుడు సూక్ష్మబుద్ధియై,&nbsp;<BR>ఆధునిక మార్గాలవలంబించి ధనార్జనాపరుడైనట్లే, పూర్వకాలపు ఆర్యుడిప్పుడు&nbsp;<BR>హైందవుడై, ప్రాజ్ఞతకు పేరుగాంచినట్లే, మునుపటి జిహోవా, మునుపటి&nbsp;<BR>దేవతలుకూడ, ఇప్పుడు పరిణామం పొందారు. అర్చించువారిలోని పరిణా-&nbsp;<BR>మాన్ని గుర్తించి, అర్చితుని పరిణామాన్నికూడ గుర్తించకుండటం మిక్కిలి పొర-&nbsp;<BR>పాటు. మనం ఎలా భావాల రూపాలమో, అట్లే దేవతలుకూడ భావ&nbsp;<BR>స్వరూపులే. ఆ భావాలు ఎలా పెరిగాయో, ఈ భావాలు కూడా అలాగే&nbsp;<BR>పెరిగాయి. దేవుడు పెరిగాడనేమాట, మీకు కొంత వింతగా తోచవచ్చును. ఎలా&nbsp;<BR>పెరగగలడు? ఆయనలో మార్పులుండవు కదా? ఇది ఒక విధంగా నిజమేకాని,&nbsp;<BR>ఆ అర్థంలో మానవుడుకూడ పెరగడు. భగవంతుని గూర్చి మానవుని భావాలు</FONT></p>
<hr class="puTa_virupu">
<table><tr><td><a class=puTa_lanke href=puTa1273.html>p1273</a></td><td>p1274</td><td><a class=puTa_lanke href=puTa1275.html>p1275</a></td></tr></table>
</div></body></html>
