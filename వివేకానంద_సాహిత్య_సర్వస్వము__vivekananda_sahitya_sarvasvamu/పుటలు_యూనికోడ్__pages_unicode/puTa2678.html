<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2677.html>p2677</a></td><td>p2678</td><td><a class=puTa_lanke href=puTa2679.html>p2679</a></td></tr></table>

<p><FONT FACE="SHREE900, SHREE, sans-serif" SIZE="3">భేదానికి కారణం ఏమిటి? ‘విద్యే’ - అనే జవాబు నాకు స్ఫురించింది. చదువు&nbsp;<BR>చేత, ఆత్మవిశ్వాసంచేత వారిలోని బ్రహ్మం మేలుకొంటూండగా మనలోని&nbsp;<BR>బ్రహ్మం క్రమక్రమంగా నిద్రాణమవుతోంది. న్యూయార్కులో నేను చూడ్డానికి&nbsp;<BR>అలవాటుపడ్డ దృశ్యం: ఐర్లాండువారు వలస వస్తారు. వచ్చేటప్పుడు త్రొక్కిళ్లకు&nbsp;<BR>గురైనవారుగా, పీల్చుకొనిపోయిన ముఖాలు గలవారుగా, స్వదేశంలో ఎలాటి&nbsp;<BR>ఆస్తీ లేనివారుగా, పైసా లేనివారుగా, కొయ్యతలలవారుగా - వస్తారు. ఒక చేతికర్ర&nbsp;<BR>దానికొక చివర వ్రేలాడే పేలికల మూటా యిదే ఆస్తి. నడకలో జంకు, చూపులో&nbsp;<BR>భయం కానవస్తుంది. ఆరునెలల్లో ఆ దృశ్యం మారిపోతుంది. వాడు నిఠారుగా&nbsp;<BR>నడుస్తాడు. దుస్తులు మారిపోతాయి. చూపుల్లో, నడకలో యిక ఎలాటి భీతి-&nbsp;<BR>లక్షణాలు వుండవు. కారణం ఏమిటి? మన వేదాంతం చెబుతోంది. ఆ ఐరిష్‌&nbsp;<BR>వాడికి స్వదేశంలో ఎటుచూసినా తిరస్కారమే. ప్రకృతంతా ఏకకంఠంతో&nbsp;<BR>‘ఒరేయ్‌, నీ కిక ఆశలేదు. బానిసవుగా పుట్టావు. బానిసవుగానే వుంటావు’ అని&nbsp;<BR>చెబుతున్నట్లు వుంటుంది. పుట్టింది మొదలుకొని దీన్నే విని విని, దాన్ని నమ్మి,&nbsp;<BR>తాను చాల నీచుణ్ణనే భ్రాంతిలోపడిపోయాడు. అతడిలోని బ్రహ్మం ముకు&nbsp;<BR>ళించుకొని పోయింది. అమెరికాలో అడుగుపెట్టాడో లేదో, వెంటనే అన్నివైపులా&nbsp;<BR>అతడికి ‘‘అబ్బాయీ, మా వలె నువ్వూ ఒక మానవుడివి. అన్నిటికీ కర్త మాన-&nbsp;<BR>వుడే. మా వంటి, నీ వంటి మానవుడు ఏ పనినైనా చెయ్యగలడు. ధైర్యం&nbsp;<BR>వహించు’’ అనే ఘోష వినవచ్చింది. వాడు తలెత్తి చూసి అది అంతే అని గుర్తిం-&nbsp;<BR>చాడు. అతడిలోని బ్రహ్మం మేలుకొంది. ప్రకృతి స్వయంగా ‘‘ఉత్తిష్ఠత, జాగ్రత,&nbsp;<BR>ప్రాప్య వరా న్నిబోధత’’ - ‘లే, మేలుకో, లక్ష్యాన్ని చేరుకొనే వరకు ఆగకు’ (కఠో-&nbsp;<BR>పనిషత్తు </FONT><FONT FACE="TimesNewRoman, Times, serif" SIZE="2">I - ii - 4</FONT><FONT FACE="SHREE900, SHREE, sans-serif" SIZE="3">) అని చెబుతూన్నట్లుగా వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">అలాగే మన బాలురు నేర్చుతూన్న విద్యకూడ వ్యతిరేకమైనది. బడిపిల్ల-&nbsp;<BR>వాడు నేర్చుకొనే దేదీ లేదు. వాడిలోని ప్రతీదీ నశించిపోతుంది. ఫలితమేమంటే&nbsp;<BR>శ్రద్ధ అంతరిస్తుంది. వేదవేదాంతాల్లో ప్రముఖంగా ఉద్ఘోషించబడే శ్రద్ధ, యముడి&nbsp;<BR>ముందు నిలబడి ప్రశ్నించే ధైర్యం నచికేతుడికి యిచ్చిన శ్రద్ధ, ఈ జగత్తును&nbsp;<BR>నడుపుతూన్న శ్రద్ధ - అలాటి శ్రద్ధ అంతరిస్తుంది! ‘అజ్ఞ శ్చాశ్రద్ధ ధాన శ్చ సంశ-&nbsp;<BR>యాత్మా వినశ్యతి’ - అజ్ఞుడు, శ్రద్ధారహితుడు, సంశయాత్ముడు నశిస్తాడు.&nbsp;<BR>కాబట్టి మనం వినాశానికి అత్యంత సమీపంలో వున్నాం. ప్రస్తుతం దానికి&nbsp;<BR>విరుగుడు విద్యావ్యాప్తే. మొట్టమొదట ఆత్మబోధ. ఆత్మబోధ అనగానే జడలు-&nbsp;<BR>కట్టిన శిరోజాలు, దండకమండలువులు, కొండగుహలు తలపుకు వస్తాయి. కాని&nbsp;<BR>నేను చెప్పనెంచినది అదికాదు. మరేది? ఐహిక జీవిత బంధంనుండి విముక్తి&nbsp;<BR>నొందించే ప్రక్రియ ఐన జ్ఞానం సామాన్య లౌకిక శ్రేయస్సును కలిగింపజాలదా?</FONT></p>
<hr class="puTa_virupu">
<table><tr><td><a class=puTa_lanke href=puTa2677.html>p2677</a></td><td>p2678</td><td><a class=puTa_lanke href=puTa2679.html>p2679</a></td></tr></table>
</div></body></html>
