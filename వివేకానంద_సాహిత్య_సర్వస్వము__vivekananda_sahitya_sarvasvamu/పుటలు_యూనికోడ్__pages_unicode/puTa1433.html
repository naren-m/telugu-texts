<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1432.html>p1432</a></td><td>p1433</td><td><a class=puTa_lanke href=puTa1434.html>p1434</a></td></tr></table>
<p><FONT FACE="SHREE900, SHREE, sans-serif" SIZE="3">204 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">ఒక్క అలైనా నిజంగా, సముద్రంకంటే వేరా? కాకపోయినా వేరుగా ఎందుకు&nbsp;<BR>కనిపిస్తుంది? నామరూప కారణంవల్లే - తరంగ రూపాన్ని, దానికి మనం&nbsp;<BR>పెట్టుకున్న తరంగమనే పేరు గోచరిస్తుంది. ఇందువల్లే అది సముద్రంకంటే&nbsp;<BR>భిన్నమైంది. ఈ నామరూపాలు లేకపోతే, అది ఆ సముద్రమే. తరంగానికి,&nbsp;<BR>సముద్రానికి నిజమైన భేదం ఎవరు కల్పించగలరు? అంటే, ఈ ప్రపంచమంతా&nbsp;<BR>అభిన్నమైన ఒకే అస్తిత్వం. నామరూపాలు ఈ భేదాలన్నిటినీ కల్పించాయి.&nbsp;<BR>సూర్యుడు లక్షోప లక్షల జల బిందువులపై ప్రకాశిస్తాడు. అప్పుడు ప్రతి&nbsp;<BR>బిందువుపైనా పరిపూర్ణరూపంతో, ఒకే సూర్యబింబం కనిపిస్తుంది కదా? అట్లే&nbsp;<BR>ఈ ఏకైక వస్తువు- ఈ ఆత్మ - ఈ ప్రపంచంలో వుండే, ఒకే యథార్థ వస్తువు,&nbsp;<BR>ఈ అసంఖ్యాక భేదాలతో నిండి, నామరూపాలతో ప్రతిబింబించి భిన్నంగా&nbsp;<BR>కనిపిస్తున్నది. కాని నిజానికది ఏకవస్తువే. ‘‘నేను’’, ‘‘నీవు’’ అనేవే లేవు; అంతా&nbsp;<BR>‘‘నేను’’; లోకం అంతా ‘‘నీవు’’. ఈ అద్వైత భావం, రెండు అనే భావం&nbsp;<BR>పరిపూర్ణమైన మిథ్య. మనకు సామాన్యంగా కనిపించే ఈ జగత్తు ఈ అసత్య జ్ఞాన-&nbsp;<BR>ఫలం; వివేకం కలిగి ‘‘ఉండేదంతా ఒక్కటే రెండు లేవు’’ అని మానవుడు కను-&nbsp;<BR>గొన్నప్పుడు తానే ఈ జగత్తని అతనికి తెలిసిపోతుంది. ‘‘ఈ నిరంతర&nbsp;<BR>పరిణామరూపంలో వుండే జగత్తును నేనే. సర్వ పరిణామాలకు, సర్వ&nbsp;<BR>గుణాలకు అతీతుడనైన నిత్యపరిపూర్ణుడుని, నిత్యానందమయుడిని నేనే-’’</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ఉండేదంతా ఆ నిత్యశుద్ధం, నిత్యపరిపూర్ణం, అవికార్యం,&nbsp;<BR>అవికృతం అయిన ఒక్క ఆత్మే. అది ఎన్నడూ మార్పును పొందలేదు. జగత్తు-&nbsp;<BR>లోని మార్పులన్నీ ఆ ఏకమైన ఆత్మలోని అసత్య దృశ్యాలు.</FONT></p>
<p><FONT FACE="SHREE900, SHREE, sans-serif" SIZE="3">నామరూపాలు ఆ ఆత్మపై ఈ స్వప్న దృశ్యాలనన్నిటినీ చిత్రించాయి.&nbsp;<BR>తరంగాన్ని సముద్రంనుండి భిన్నంగా చేసేది రూపమే. తరంగం అణగిపోతే&nbsp;<BR>రూపం నిలుస్తుందా? నిలువదు. అదృశ్యమవుతుంది. తరంగపు ఉనికికి&nbsp;<BR>సముద్రపు ఉనికే ఆధారం. కాని సముద్రపు ఉనికికి తరంగపు ఉనికి ఏ&nbsp;<BR>మాత్రమూ ఆధారం కాదు. తరంగమున్నంతసేపే రూపం వుంటుంది. తరంగ&nbsp;<BR>మదృశ్యం కావడంతోనే, అదీ అదృశ్యమవుతుంది. అప్పుడది నిలువజాలదు. ఈ&nbsp;<BR>నామరూపాలు మాయ అనబడేదానిచేత కల్పించబడతాయి. ఈ మాయే&nbsp;<BR>వ్యక్తిత్వాలను కల్పిస్తుంది. అంటే - ప్రతి వారినీ, వేర్వేరుగా కనిపించేలా చేస్తుంది.&nbsp;<BR>కాని దానికి ఉనికి (అస్తిత్వం) లేదు. అది వుందని చెప్పజాలం. రూపముందని&nbsp;<BR>చెప్పడానికి వీలులేదు. మరొక వస్తువు ఉనికిపై అది ఆధారపడి వుంటుంది కదా?&nbsp;<BR>అది లేదనీ అనలేం - ఈ భిన్నతనంతా అదే కదా కల్పిస్తోంది? అంటే అద్వైత</FONT></p>
<hr class="puTa_virupu">
<table><tr><td><a class=puTa_lanke href=puTa1432.html>p1432</a></td><td>p1433</td><td><a class=puTa_lanke href=puTa1434.html>p1434</a></td></tr></table>
</div></body></html>
