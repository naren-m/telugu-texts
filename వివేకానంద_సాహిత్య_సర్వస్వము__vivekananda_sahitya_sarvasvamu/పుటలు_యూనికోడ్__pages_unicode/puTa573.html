<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa572.html>p572</a></td><td>p573</td><td><a class=puTa_lanke href=puTa574.html>p574</a></td></tr></table>

<p><FONT FACE="TimesNewRoman, Times, serif" SIZE="2">1 5 8</FONT></p>
<p><FONT FACE="SHREE900, SHREE, sans-serif" SIZE="3">ఈ పద్ధతులు వివిధరీతులలో వుండాలి.మన స్వభావాలు విభిన్నాలు.&nbsp;<BR>కాబట్టి, ఏ ఒక్క పద్ధతీ మనలో ఏ యిద్దరకుగాని ఒకే విధంగా అన్వయంకాదు.&nbsp;<BR>మనలో ప్రతి ఒక్కరికి కొన్నికొన్ని వైపరీత్యాలు వుంటాయి. కాబట్టి సాధన&nbsp;<BR>పద్ధతులు వేర్వేరుగా వుండవలసిందే. కొందరు ఉద్రేకస్వభావులు; కొందరు తత్త్వ-&nbsp;<BR>దృష్టి వున్నవారు, తార్కిక ప్రవృత్తి వున్నవారు; మరి కొందరు నానారకాలైన కర్మ-&nbsp;<BR>కలాపాలలో ఆసక్తి వున్నవారు, స్పష్ట రూపాలలో గ్రహింపగోరేవారు. కర్మకాండ-&nbsp;<BR>లోగాని, రూపకల్పనలోగాని, అటువంటి మరే పద్ధతిలోగాని కొందరికి గౌరవమే&nbsp;<BR>వుండదు. అవి వారికి మృత్యువుతో సమానం. మరి కొందరు దేహమంతటా&nbsp;<BR>తాయెత్తులు, రక్షలు ధరిస్తారు. సంకేతాలంటే వారికి అంత ఇష్టం! ఆవేశ ప్రవృత్తి&nbsp;<BR>వున్నవారు ప్రతిజీవునిపట్ల కరుణను చూపడానికి ఆతురుతపడతారు; అలాంటి&nbsp;<BR>వారు దుఃఖిస్తారు. ప్రేమిస్తారు. వీరందరికీ ఒకే పద్ధతి ఉపయోగ&nbsp;<BR>పడదనడం స్పష్టం. సత్యాన్ని చేరుకొనే పద్ధతి ఒకే ఒక్కటైతే దానికి అనుగుణమైన&nbsp;<BR>ప్రవృత్తిలేని వారందరికి మృత్యువే శరణ్య మనటం స్పష్టం. కాబట్టి పద్ధతులు&nbsp;<BR>వేర్వేరుకాక తప్పదు. ఈ రహస్యాన్ని వేదాంతం గ్రహించి, మనం కృషి చెయ్య-&nbsp;<BR>డానికి లోకంలో అనేక మార్గాలను సూచించింది. వాటిలో మీ కిష్టమైన దాన్ని&nbsp;<BR>స్వీకరించండి; అది మీకు సరిపడని పక్షంలో మరొకదాన్ని గ్రహించండి. ఈ&nbsp;<BR>దృకృథంతో చూస్తే లోకంలో అనేక మతాలు వుండటం ఎంత వైభవమో, గురు-&nbsp;<BR>వులు, ప్రవక్తలు, అనేకులుండటం ఎంత శ్రేయస్కరమో తేటతెల్లమౌతుంది.&nbsp;<BR>లోకంలో ఒక్క మతం, ఒక్క ప్రవక్త మాత్రమే వుండాలని అనేకులు కోరుకుం-&nbsp;<BR>టారు. మహమ్మదీయులు లోకమంతా మహమ్మదీయ మతమయమై పోవాలని&nbsp;<BR>కాంక్షిస్తారు.; క్రైస్తవులు క్రైస్తవమయమైపోవాలని, బౌద్ధులు బౌద్ధమయమై పోవా-&nbsp;<BR>లని ఆశిస్తుంటారు. కాని, వేదాంతం ‘‘లోకంలోని మానవులంతా ఎవరికివారు&nbsp;<BR>వేరుగా వుండండి గాని, ఐక్యమనే ఒకే ఒక సూత్రం వీటికన్నింటికి అంతర్గతంగా&nbsp;<BR>వుండే తీరుతుంది. ప్రవక్తలు, గ్రంథాలు ద్రష్టలు, పద్ధతులు ఎంత ఎక్కువగా&nbsp;<BR>వుంటే లోకానికంత క్షేమం’’ అంటుంది. ‘‘సమాజ జీవితంలో - వృత్తుల&nbsp;<BR>సంఖ్య ఎంత ఎక్కువగా వుంటే ప్రతి సంఘానికి అంత ఎక్కువ ప్రయోజనం.&nbsp;<BR>సంఘంలోని ప్రతివ్యక్తి జీవనం చెయ్యడానికి అంత ఎక్కువ అవకాశాలు కలుగు-&nbsp;<BR>తాయి; భావనాప్రపంచం, మతప్రపంచం విషయంకూడా యింతే. నేడు విజ్ఞా-&nbsp;<BR>నంలో అనేక శాఖలు వుండటంవల్ల ఎంత మేలు కలుగుతోంది! ఈ వైవిధ్యంతో&nbsp;<BR>ప్రతివ్యక్తి మనోవికాసం పొందడానికి ఎంతటి అవకాశం కలుగుతోంది! భౌతిక&nbsp;<BR>భూమికలో అన్ని విధాలైన విషయాలు మన ముందు పరచి వుండటం ఎంత&nbsp;<BR>ప్రయోజనకరం! మన కిష్టమైన దాన్ని, మన స్వభావాని కెక్కువగా సరిపడేదాన్ని</FONT></p>
<hr class="puTa_virupu">
<table><tr><td><a class=puTa_lanke href=puTa572.html>p572</a></td><td>p573</td><td><a class=puTa_lanke href=puTa574.html>p574</a></td></tr></table>
</div></body></html>
