<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa874.html>p874</a></td><td>p875</td><td><a class=puTa_lanke href=puTa876.html>p876</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ప్రత్యాహారం : ధారణ</FONT></p>
<BR>
<p><FONT FACE="SHREE900, SHREE, sans-serif" SIZE="3">51</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ నియమాలు పాటిస్తూ సాధన చేస్తే, యోగం సిద్ధిస్తుంది. యోగాన్ని ఏ&nbsp;<BR>మాత్రం సాధన చేసినా కూడా, మనకెంతో మేలు కలుగుతుంది. యోగమహిమ&nbsp;<BR>అలాంటిది మరి! యోగం వల్ల ఎవ్వరికీ ఎలాంటి కీడు కల్గదు. అందరికీ శ్రేయస్సునే&nbsp;<BR>ఇస్తుంది. యోగాన్ని సాధన చేస్తూ ఉంటే, నాడుల బలహీనతవల్ల కలిగే ఉద్రేకం&nbsp;<BR>నశిస్తుంది; ప్రశాంతత చేకూరుతుంది. యోగం పరిశీలనా శక్తిని కూడా&nbsp;<BR>పెంచుతుంది. వ్యక్తి గుణ, శీలాలను యోగం సరిచేస్తూంది; ఆరోగ్యాన్ని పెంపొంది&nbsp;<BR>స్తుంది. దృఢచిత్తం - సొంపైన కంఠం యోగం సిద్ధిస్తున్నదనటానికి సూచనలు.&nbsp;<BR>కంఠస్వరంలోని లోపాలు తొలగిపోతాయి. నిష్టగా యోగసాధన చేస్తే, ఇంకా చాలా&nbsp;<BR>సూచనలు కనిపిస్తాయి. ఏవేవో ధ్వనులు వినిపిస్తాయి. దూరంలో గంటలు గణ, గణ&nbsp;<BR>మ్రోగుతున్నట్లు అనిపిస్తుంది. కాంతి కణాలు తేలుతూ క్రమంగా పెద్దగా&nbsp;<BR>మారుతున్న అనుభూతి కలుగుతుంది. ఇలాంటి సూచనలన్నీ సాధన తీవ్రంగా -&nbsp;<BR>సరిగా సాగుతున్నదనటానికి గుర్తని తెలుసుకోవాలి.</FONT></p>
<p><FONT FACE="SHREE900, SHREE, sans-serif" SIZE="3">తీవ్రంగా యోగసాధన చేయాలనుకుంటే, కొన్ని ఆహారనియమాలు కూడా&nbsp;<BR>పాటించాలి. ఏదో కొంత, మామూలు జీవితం కోసం సాధన చేయాలనుకుంటే,&nbsp;<BR>ఈ నియమాలు అక్కర్లేదు. వారు ఏమైనా తిననీ, త్రాగనీ! కాని అతిగా తినటం&nbsp;<BR>మాత్రం ఎవరికీ మంచిది కాదు.</FONT></p>
<BR>
<p><FONT FACE="SHREE900, SHREE, sans-serif" SIZE="3">తీవ్రసాధకులు మాత్రం ఆహారనియమాలు తప్పక పాటించాలి. మొదట్లో&nbsp;<BR>కొన్నినెలల దాకా పాలూ, కాయ ధాన్యాలనే గ్రహిస్తే బాగుంటుంది. సూక్ష్మదేహ&nbsp;<BR>స్థితి ఏర్పడుతున్న దశలో చాలా జాగ్రత్తగా ఉండాలి: ఆహారనియమాన్ని తు.చ.&nbsp;<BR>తప్పకుండా పాటించాలి. ఉల్లంఘిస్తే శరీరస్థితి చెడిపోతుంది. చిత్తం పూర్తిగా&nbsp;<BR>అదుపులోకి వచ్చేదాకా, ఒకముద్ద ఎక్కువైనా తగ్గినా శరీరస్థితి తారుమా&nbsp;<BR>రవుతుంది. చిత్తం పూర్తిగా స్వవశం అయిపోతే, అప్పుడు యోగి ఏమైనా, ఎంతైనా&nbsp;<BR>తినవచ్చు. దానికి తట్టుకోగల శక్తి, సామర్థ్యాలు అతనికి లభిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">చిత్తం ఏకాగ్రం అవుతున్నదశలో, సూదిపడినా - ఆ శబ్దం ఉరుములా&nbsp;<BR>మెదడును బ్రద్దలు చేస్తున్నట్లు అనిపిస్తుంది. ఇంద్రియాలు సూక్ష్మం అవుతుంటే,&nbsp;<BR>ఇంద్రియానుభవాలు కూడా సూక్ష్మమౌతూ ఉంటాయి. ఈ స్థితుల నన్నింటినీ&nbsp;<BR>యోగసాధకుడు దాటిపోవాలి. యోగాన్ని దీక్షగా సాధన చేస్తే, ఎవరికైనా అది&nbsp;<BR>సిద్ధిస్తుంది. యోగసాధకులు వాదం చేయవద్దు. మనసును వ్యాకులం చేసే విష&nbsp;<BR>యాలకు దూరంగా ఉండాలి. పనికిరాని వాదాలవల్ల లాభమేముంటుంది? వాటితో&nbsp;<BR>మనసు అశాంతిపాలే అవుతుంది. చిత్తం క్షోభిస్తుంది. ఆధ్యాత్మిక విషయాలు చాలా&nbsp;<BR>సూక్ష్మమైనవి; అనుభవిస్తే తప్ప వాటిని మనం తెలుసుకోలేం. ఇది చాలా భారీ&nbsp;<BR>వ్యవహారం. మాటలతో ఇది సిద్ధిస్తుందా మరి? కాబట్టి పనికిరానిమాటలను త్యాగం</FONT></p>
<hr class="puTa_virupu">
<table><tr><td><a class=puTa_lanke href=puTa874.html>p874</a></td><td>p875</td><td><a class=puTa_lanke href=puTa876.html>p876</a></td></tr></table>
</div></body></html>
