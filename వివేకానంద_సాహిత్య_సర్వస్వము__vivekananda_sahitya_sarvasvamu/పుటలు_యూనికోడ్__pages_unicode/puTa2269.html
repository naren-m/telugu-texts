<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2268.html>p2268</a></td><td>p2269</td><td><a class=puTa_lanke href=puTa2270.html>p2270</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 2 0</FONT></p>
<p><FONT FACE="SHREE900, SHREE, sans-serif" SIZE="3">ఒక నూతన భాష్యాన్ని రచించేవరకు, భారతదేశంలో క్రొత్త సంప్రదాయాన్ని&nbsp;<BR>నిర్మించే అధికారం కలుగదు.</FONT></p>
<p><FONT FACE="SHREE900, SHREE, sans-serif" SIZE="3">ఆ తర్వాత ప్రామాణికత భగవద్గీతకుంది. సుప్రసిద్ధమైన శంకరాచార్యుల-&nbsp;<BR>వారి ఘనత అంతా, గీతాప్రచారంలోనే ఉంది. గీతను బోధించడం, దాన్ని గూర్చి&nbsp;<BR>ఎంతో అందమైన భాష్యాన్ని వ్రాయడం, ఈ మహాపురుషుడు తన దివ్యజీవి-&nbsp;<BR>తంలో చేసిన అనేక ఘనకార్యాలలోకంతా, ఉత్తమోత్తమ కార్యం. భారతదేశంలో&nbsp;<BR>ఆస్తిక సంప్రదాయ నిర్మాతలంతా, ఆ తర్వాత ప్రతివారూ ఒక్కొక్క గీతా&nbsp;<BR>భాష్యాన్ని వ్రాశారు.</FONT></p>
<p><FONT FACE="SHREE900, SHREE, sans-serif" SIZE="3">ఉపనిషత్తులు చాలా వున్నాయి. అవి నూట ఎనిమిదని ప్రతీతి. కానీ ఇంకా&nbsp;<BR>ఎన్నో ఉన్నాయని కొందరంటున్నారు. వీటిలో కొన్ని తర్వాతికాలంలో వ్రాసిన&nbsp;<BR>వనడం స్పష్టం. ఉదాహరణకు అల్లాను స్తోత్రం చేసేది, మహమ్మదును రజసుల్లా&nbsp;<BR>అని పేర్కొనేది అయిన, అల్లోపనిషత్తు ఒకటుంది. ఇది హిందువులకు, మహ-&nbsp;<BR>మ్మదీయులకు సఖ్యం కూర్చడానికై అక్బర్‌ కాలంలో వ్రాయబడిందట! ఎక్కడో&nbsp;<BR>సంహితాల్లో ఒకచోట అల్లా శబ్దమో, ఇల్లా శబ్దమో, దొరకగానే పట్టుకొని దాని&nbsp;<BR>ఆధారంతో ఒక ఉపనిషత్తును వ్రాశారు. ఈ విధంగా, అల్లోపనిషత్తులో మహ-&nbsp;<BR>మ్మదు ‘‘రజసుల్లా’’ అయిపోయాడు. దాని అర్థం ఏమైనా కానివ్వండి. ఇతర&nbsp;<BR>సాంప్రదాయకమైన ఉపనిషత్తులుకూడ ఇలాంటివే ఉన్నాయి. అవి క్రొత్తవని&nbsp;<BR>మనం గ్రహించగలం. వేదాలలో సంహితాభాగమందలి భాష అతిప్రాచీనమైంది.&nbsp;<BR>ఆ ప్రాచీన భాషకు వ్యాకరణంలేదు. కాబట్టి, ఉపనిషత్తులను సృష్టించడం చాలా&nbsp;<BR>సులభమైన పని. కొన్ని సంవత్సరాల క్రిందట వేదభాషయొక్క వ్యాకరణం నేర్చు-&nbsp;<BR>కోవాలనే భావం నాకు కలిగింది. తర్వాత పట్టుదలతో పాణినీయ వ్యాకరణాన్ని,&nbsp;<BR>మహాభాష్యాన్ని చదవడం ప్రారంభించాను. వైదిక వ్యాకరణం సూత్రాలకు&nbsp;<BR>కల వ్యతిక్రమాలతో నిండివుండటం చూచి ఆశ్చరపడ్డాను. ఒక సూత్రం&nbsp;<BR>వుంటుంది. దాని క్రిందనే ఈ సూత్రం వ్యతిక్రమరూపమైంది అనే వ్యాఖ్యానం&nbsp;<BR>కనిపిస్తుంది. కాబట్టి ఎవరైనా, దేనినైనా వ్రాయడానికి ఎంత స్వేచ్ఛను పొందారో&nbsp;<BR>చూడండి. ఈ స్వేచ్ఛను కొంత నిరోధించేది యాస్కుని నిఘంటు వొక్కటే.&nbsp;<BR>కాని, చాలవరకు ఇందులో వుండేవి, అసంఖ్యాకాలైన సమానార్థక పదాలు&nbsp;<BR>మాత్రమే. ఈ పరిస్థితుల్లో, మీ కిష్టం వచ్చినన్ని ఉపనిషత్తులను వ్రాయడం ఎంత&nbsp;<BR>తేలికో చూడండి. ప్రాచీన వైదిక శబ్దాలలాగా వుండేలా చేయడానికి కావలసిన&nbsp;<BR>మాటలను కొంచెం సంస్కృత భాషాజ్ఞానాన్ని సంపాదించుకొంటే చాలు.&nbsp;<BR>వ్యాకరణ భయం లేదు! కాబట్టి, మీరు రజసుల్లానో మరే ఇతర సుల్లానో&nbsp;<BR>ఆవాహనం చేయవచ్చు. ఈ విధంగా, ఉపనిషత్తులు ఎన్నో సృష్టించబడ్డాయి.</FONT></p>
<hr class="puTa_virupu">
<table><tr><td><a class=puTa_lanke href=puTa2268.html>p2268</a></td><td>p2269</td><td><a class=puTa_lanke href=puTa2270.html>p2270</a></td></tr></table>
</div></body></html>
