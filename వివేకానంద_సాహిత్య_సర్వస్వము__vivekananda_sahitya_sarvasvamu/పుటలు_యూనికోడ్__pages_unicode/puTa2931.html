<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2930.html>p2930</a></td><td>p2931</td><td><a class=puTa_lanke href=puTa2932.html>p2932</a></td></tr></table>

<p><FONT FACE="SHREE900, SHREE, sans-serif" SIZE="3">నీవు అసలు బ్రహ్మమే. కాని, ఆ జ్ఞానానికి జడమైన (అచేతనమైన)&nbsp;<BR>మనస్సు (శాస్త్రాలలో మాయ అంటారు) అడ్డం వస్తున్నది. సూక్ష్మపదార్థం వల్ల&nbsp;<BR>ఏర్పడ్డ ఈ మనస్సు ఆగిపోతే, తన స్వప్రకాశంలో ఆత్మ వెలుగొందుతుంది.&nbsp;<BR>మాయ లేక మనస్సు అనేది భ్రాంతి అనటానికి ఆధారమేమంటే, మనస్సు స్వత-&nbsp;<BR>స్సిద్ధంగానే అచేతనమైన జడపదార్థం. అంధకార స్వభావం కలది. దాని&nbsp;<BR>వెనుకనున్న ఆత్మప్రకాశం, దాన్ని చేతనంగా కన్పించేటట్టు చేస్తున్నది. ఇది నీకు&nbsp;<BR>అర్థమైనప్పుడు, మనస్సు అఖండ చైతన్య సాగరంలో లీనమైపోతుంది. అప్పుడు&nbsp;<BR>నీకు ‘అయమాత్మా బ్రహ్మ’ ‘ఈ ఆత్మయే బ్రహ్మ’ అనేది అనుభూత&nbsp;<BR>మౌతుంది.</FONT></p>
<p><FONT FACE="SHREE900, SHREE, sans-serif" SIZE="3">తర్వాత స్వామీజీ శిష్యునితో అన్నారు: ‘‘నీకు నిద్ర వస్తున్నట్లున్నది,&nbsp;<BR>పోయి పడుకో.’’</FONT></p>
<p><FONT FACE="SHREE900, SHREE, sans-serif" SIZE="3">ఆ రాత్రి శిష్యుడికి ఒక అద్భుతమైన కల వచ్చింది. దాని ఫలితంగా&nbsp;<BR>స్వామీజీని పూజ చేయటానికి అనుమతి యివ్వమని ప్రార్థించాడు. స్వామీజీకి&nbsp;<BR>అంగీకరించక తప్పలేదు. పూజ ముగిసిన తర్వాత స్వామీజీ శిష్యునితో అన్నారు:&nbsp;<BR>‘‘సరే, నీ పూజ ముగిసింది. శ్రీరామకృష్ణుని పూజకు ఉపయోగించే&nbsp;<BR>పూజాపాత్ర నీవు ఉపయోగించి తప్పు చేసినందుకు ప్రేమానందస్వామి ఉగ్రు&nbsp;<BR>డౌతాడు.’’ ఈ మాటలు ముగిసే లోపలే ప్రేమానందస్వామి అక్కడికి&nbsp;<BR>వచ్చారు. స్వామీజీ ఆయనతో అన్నారు: ‘‘చూడు, యితడెంత అపచారం&nbsp;<BR>చేశాడో? శ్రీరామకృష్ణుని అర్చించే పూజాపాత్రలతో నన్ను పూజించాడు!’’&nbsp;<BR>నవ్వుతూ ప్రేమానంద అన్నారు: ‘‘మంచిపనే జరిగింది. నీకూ, శ్రీరామ&nbsp;<BR>కృష్ణునికీ తేడా ఉన్నదా?’’ ఇది విని శిష్యుడు కుదుటపడ్డాడు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు పూర్వాచారపరాయణుడైన హిందువు. నిషిద్ధమైన ఆహారం&nbsp;<BR>తినకపోవటం మాట అటుంచి, యితరులు తాకిన ఆహారాన్నికూడ అతడు&nbsp;<BR>తినడు. అందువల్ల స్వామీజీ అతన్ని అప్పుడప్పుడు ‘భట్టాచార్య’ (పురో&nbsp;<BR>హితుడు) అని పిలిచేవారు. స్వామీజీ ఉదయం ఫలహారం చేస్తూ బిస్కత్తులు&nbsp;<BR>తింటూ సదానందస్వామితో అన్నారు. ‘‘భట్టాచార్యను యిక్కడికి పిలుచుకు&nbsp;<BR>రా.’’ శిష్యుడు రాగానే, స్వామీజీ తాను తినే ఆహారాన్ని కొంత అతనికి&nbsp;<BR>యిచ్చారు. నిరాక్షేపంగా శిష్యుడు దాన్ని తీసుకోవటం చూచి స్వామీజీ అన్నారు.&nbsp;<BR>‘‘నీవిప్పుడు ఏం తిన్నావో తెలుసా? ఇవి కోడిగుడ్లతో చేసినవి.’’ శిష్యుడు&nbsp;<BR>బదులు చెప్పాడు. ‘‘అది ఏమైనా సరే, నాకు తెలుసుకోవలసిన&nbsp;<BR>అవసరం లేదు. మీ దగ్గరనుండి ఈ హవిష్యాన్నాన్ని (యజ్ఞంలో హోమ&nbsp;<BR>ద్రవ్యంగా సమర్పించే దానిని హవిస్సు అంటారు. ఇక్కడ స్వామీజీ తిని మిగలగా</FONT></p>
<hr class="puTa_virupu">
<table><tr><td><a class=puTa_lanke href=puTa2930.html>p2930</a></td><td>p2931</td><td><a class=puTa_lanke href=puTa2932.html>p2932</a></td></tr></table>
</div></body></html>
