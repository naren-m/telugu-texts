<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3001.html>p3001</a></td><td>p3002</td><td><a class=puTa_lanke href=puTa3003.html>p3003</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">173</FONT></p>
<p><FONT FACE="SHREE900, SHREE, sans-serif" SIZE="3">గుర్తులు అంటే కాషాయవస్త్రం, దండం, కమండలం మొదలైనవి అవలంబించ-&nbsp;<BR>కుండ కేవలం సాధన చేయడం వల్ల, దుర్లభమైన బ్రహ్మసాక్షాత్కారం కాదు అని&nbsp;<BR>చెప్పాడు. సంసారంపై విరక్తి చెందకుండా, సన్యాసం తీసుకోకుండా భోగేచ్ఛను&nbsp;<BR>విసర్జించకుండా ఆధ్యాత్మిక జీవితంలో ఏదీ సాధ్యంకాదు. ‘‘అది పసిబిడ్డ&nbsp;<BR>చేతిలో వుండే బూరె</FONT><FONT FACE="TimesNewRoman, Times, serif" SIZE="2"> (sweetmeat)</FONT><FONT FACE="SHREE900, SHREE, sans-serif" SIZE="3"> మాయచేసి లాక్కోవటం వంటిది కాదు.</FONT><FONT FACE="TimesNewRoman, Times, serif" SIZE="2"><sup>*</sup></FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే మహాశయా! పారమార్థిక సాధనలు చేస్తుంటే క్రమంగా&nbsp;<BR>వైరాగ్యం కలగవచ్చు కదా!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఆ మార్గంలో క్రమంగా వచ్చేవారికి రానీ, కాని, దానికోసం&nbsp;<BR>నీవెందుకు కాచుకు కూర్చోవాలి? ఆధ్యాత్మిక జలాలు నీ జీవితంలోకి&nbsp;<BR>పారేటట్లు కాలువ త్రవ్వటం తక్షణమే ప్రారంభించు. పారమార్థి కానుభవాలు&nbsp;<BR>పొందటంలో మందకొడితనాన్ని శ్రీరామకృష్ణులు నిరసించేవారు. అనుభవం&nbsp;<BR>క్రమంగా, నిదానంగా కలుగుతుందని, దానికోసం తొందరపడ నవసరం లేదనే&nbsp;<BR>వారిని ఆయన నిరసించేవాడు. దాహం కల్గినవాడు సోమరిగా కూర్చుంటాడా?&nbsp;<BR>నీళ్లకోసం అటూ యిటూ పరుగెత్తడా? నీకు ఆధ్యాత్మిక తృష్ణ కలగలేదు&nbsp;<BR>కాబట్టే నీవు సోమరిగా కూర్చున్నావు. జ్ఞానవాంఛ నీలో బలపడలేదు. అందు-&nbsp;<BR>వల్లనే యీ స్వల్ప సాంసారిక జీవితసుఖాలతో తృప్తిచెందావు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: సర్వసంగపరిత్యాగం చేయాలనే భావం నిజంగా నాలో ఎందుకు&nbsp;<BR>కలగలేదో నాకర్థం కావటం లేదు. అలా కలిగే మార్గమేదో చూపించమని&nbsp;<BR>ప్రార్థిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: సాధన, సాధ్యాలు </FONT><FONT FACE="TimesNewRoman, Times, serif" SIZE="2">(end and means)</FONT><FONT FACE="SHREE900, SHREE, sans-serif" SIZE="3"> రెండూ నీ చేతిలోనే&nbsp;<BR>ఉన్నాయి. నేను వాటి తీవ్రత కొంతతగ్గించగలను. నీ వనేక శాస్త్రాలు చదివావు.&nbsp;<BR>బ్రహ్మజ్ఞానులైన సాధువుల సాంగత్యం చేశావు. వారిని సేవించావు. ఇంతచేసినా&nbsp;<BR>త్యాగబుద్ధి నీలో కలగడం లేదంటే, నీ జీవితం వ్యర్థం. అయినా చేసినదంతా&nbsp;<BR>వృథాపోదు. సకాలంలో దీని ఫలితాలు ఏదోరకంగా వ్యక్తమౌతాయి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు చాలా నిరుత్సాహపడి మళ్లీ స్వామితో యిలా విన్నవించు&nbsp;<BR>కొన్నాడు. ‘‘స్వామీ! నేను మీ అండకు చేరాను. నాకోసం ముక్తి ద్వారాన్ని తెర-&nbsp;<BR>వండి, ఈ శరీరం వుండగానే నాకు సత్యదర్శనం కల్గించండి.’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: భయమెందుకు? నీ శరీరం, నీ యిల్లు, ఈ జీవులు, ఈ&nbsp;<BR>లోకం సర్వం స్వప్నంలాగా అనిత్యం! అని ఎల్లప్పుడూ వివేచనం చేయి. ఈ</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">రామప్రసాదు పాటలోనిది.</FONT></p>
<p><FONT FACE="Bookman-Light, Bookman, serif" SIZE="2">8V12</FONT></p>
<hr class="puTa_virupu">
<table><tr><td><a class=puTa_lanke href=puTa3001.html>p3001</a></td><td>p3002</td><td><a class=puTa_lanke href=puTa3003.html>p3003</a></td></tr></table>
</div></body></html>
