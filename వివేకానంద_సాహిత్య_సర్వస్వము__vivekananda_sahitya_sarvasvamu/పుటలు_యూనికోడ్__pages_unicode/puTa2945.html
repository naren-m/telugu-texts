<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2944.html>p2944</a></td><td>p2945</td><td><a class=puTa_lanke href=puTa2946.html>p2946</a></td></tr></table>

<p><FONT FACE="SHREE902, SHREE, sans-serif" SIZE="3">ఇరవై యొకటవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">బేలూరు మఠం - దాని భావి కార్యక్రమాలను గూర్చి స్వామీజీ ఉద్దేశ్యాలు - కర్మ-&nbsp;<BR>ధ్యానాలు - అజ్ఞానం - బ్రహ్మం, భౌతిక ప్రపంచం.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: బేలూరులో బాడుగకు తీసుకొన్న మఠ ప్రాంగణం.&nbsp;<BR>కాలం: 1898 వ సంవత్సరం</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">శిష్యుడు మఠానికి వచ్చాడు. మఠం యిప్పుడు నీలాంబరబాబు ఉద్యాన&nbsp;<BR>వనానికి మార్చబడింది. ప్రస్తుతం ఉండే మఠ స్థలం యిటీవలనే కొనబడింది.&nbsp;<BR>తనతోకూడా శిష్యుని రమ్మని స్వామీజీ కొత్త మఠ ప్రదేశాన్ని దర్శించటానికి&nbsp;<BR>బయలుదేరారు. సాయంత్రం సుమారు నాలుగు గంటలైనాయి. కొత్తగా కొన్న-&nbsp;<BR>స్థలం చెట్టుచేమలతో నిండి అడవిలాగా వుంది. కాని, ఉత్తరంవైపు యిటుకతో&nbsp;<BR>కట్టిన ఒంటి అంతస్తు మేడ ఒకటుంది. స్వామీజీ ఆ స్థలంలో నడుస్తూ&nbsp;<BR>రాబోయేకాలంలో మఠంయొక్క నియమ నిబంధనలు, కార్యక్రమాలను గూర్చి&nbsp;<BR>చర్చించటం మొదలుపెట్టారు.</FONT></p>
<p><FONT FACE="SHREE900, SHREE, sans-serif" SIZE="3">నెమ్మదిగా నడుస్తూ ఒంటి అంతస్తు మేడ తూర్పుభాగంలో వరండా&nbsp;<BR>దగ్గరకు వచ్చి స్వామీజీ అన్నారు. ‘‘ఈ ప్రదేశంలో సాధువులు నివసిస్తారు. ఈ&nbsp;<BR>మఠాన్ని పారమార్థిక సాధనలకు, సంస్కృతికి, విద్యకు ప్రధానకేంద్రంగా చేయా-&nbsp;<BR>లని నా ఉద్దేశ్యం. ఇక్కడినుండి ఉద్భవించే శక్తి లోకాన్నంతా ముంచివేసి మానవ&nbsp;<BR>జీవితాలను నూతన మార్గాల్లోకి త్రిప్పుతుంది. జ్ఞానాన్ని, భక్తిని, యోగాన్ని,&nbsp;<BR>కర్మను సమన్వయం చేసే ఆదర్శాలు ఈ ప్రదేశంనుండి ఉద్భవిస్తాయి. ఈ&nbsp;<BR>మఠంలో నివసించే సాధువుల నోటిగుండా వెలువడే ఒక్కమాట చాలు, ఈ&nbsp;<BR>నేల నాలుగు చెరగులా వ్యాపించి మానవుల జీవితాలను ప్రభావితం చేస్తుంది. పర-&nbsp;<BR>మార్థాన్ని అన్వేషించే నిజమైన జిజ్ఞాసువు లందరూ కాలక్రమంగా యిక్కడికే&nbsp;<BR>వచ్చి చేరుతారు. ఇలాంటి వేలకొలది ఆలోచనలు నా మనస్సులో కలుగు&nbsp;<BR>తున్నాయి.</FONT></p>
<p><FONT FACE="SHREE900, SHREE, sans-serif" SIZE="3">మఠానికి దక్షిణ దిక్కులో వున్న ఆ దూరప్రదేశంలో విద్యాపీఠం వెలు-&nbsp;<BR>స్తుంది. అక్కడ వ్యాకరణం, తత్వం, విజ్ఞానశాస్త్రం, కావ్యాలు, అలంకారాలు,&nbsp;<BR>శ్రుతులు, భక్తిశాస్త్రాలు, ఇంగ్లీషు బోధింపబడుతాయి. ఈ విద్యాపీఠం ప్రాచీన&nbsp;<BR>పాఠశాలల పద్ధతిలో నిర్వహింపబడుతుంది. బాల్యంనుండి బ్రహ్మచర్యం&nbsp;<BR>అవలంబిస్తున్న యువకులు యిక్కడ నివసించి శాస్త్రాధ్యయనం చేస్తారు. వారికి&nbsp;<BR>అన్నవస్త్రాలు మఠంవారే యిస్తారు. ఈ బ్రహ్మచారులు అయిదేండ్ల శిక్షణ</FONT></p>
<hr class="puTa_virupu">
<table><tr><td><a class=puTa_lanke href=puTa2944.html>p2944</a></td><td>p2945</td><td><a class=puTa_lanke href=puTa2946.html>p2946</a></td></tr></table>
</div></body></html>
