<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1871.html>p1871</a></td><td>p1872</td><td><a class=puTa_lanke href=puTa1873.html>p1873</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">267</FONT></p>
<p><FONT FACE="SHREE900, SHREE, sans-serif" SIZE="3">లింగానికి అభిషేకం చేస్తారు. రంగూన్‌, జావా, హాంకాంగ్‌, మెడగాస్కర్‌,&nbsp;<BR>సూయజ్‌, ఏడెన్‌, మాల్టా మొదలైన విదేశాలకు వెళ్లే హిందువులు తమతో&nbsp;<BR>భగవద్గీతతోపాటు, గంగాజలాన్నికూడా తీసుకెళతారు.</FONT></p>
<p><FONT FACE="SHREE900, SHREE, sans-serif" SIZE="3">హిందువుల హైందవత్వానికి భగవద్గీత, గంగాజలం ముఖ్యచిహ్నాలు.&nbsp;<BR>ఇంతకుముందు పాశ్చాత్య దేశాలకు వెళ్లినప్పుడు అవసరమవుతుందని నేనూ&nbsp;<BR>కొంత గంగాజలాన్ని తీసుకెళ్లాను. సందర్భం కలిగినప్పుడు కొన్ని చుక్కలు&nbsp;<BR>లోపలకు పుచ్చుకొనేవాణ్ణి. తాగినప్పుడల్లా ఆ మహాజన ప్రవాహం మధ్యలో, ఆ&nbsp;<BR>నాగరికపు గొడవలో ఆ వేలమంది స్త్రీ పురుషుల విసరు నడక చప్పుళ్లలో నా&nbsp;<BR>మనస్సు ప్రసన్న గంభీరమయ్యేది. ఆ జనప్రవాహం, ఆ గందరగోళం అడుగున&nbsp;<BR>కన్పించే ఆ స్పర్థ, ఆ సంఘట్టం భోగనివాసాలైన పారిస్‌, లండన్‌, న్యూయార్క్‌,&nbsp;<BR>బెర్లిన్‌, రోమ్‌ మొదలైన నగరాలన్నీ అంతర్థానాలై ‘హర’, ‘హర’ అనే గంగానదీ&nbsp;<BR>ఘోషలు వినిపించేవి. ఆ దివిజ కల్లోలినీ గర్జనలు ‘హరహర’ అంటూ నా&nbsp;<BR>హృదయంలో, నా మేధస్సులో, నా నరాల వెంట ప్రవహిస్తూన్నట్లు నా కనుభవం&nbsp;<BR>కలిగేది.</FONT></p>
<p><FONT FACE="SHREE900, SHREE, sans-serif" SIZE="3">ఈసారి కూడా మీరు గంగామాతను మద్రాసుకు పంపారు. కాని ప్రియ-&nbsp;<BR>సోదరా! అబ్బ! మీ రెలాంటి వింత పాత్రలో వుంచారా మాతను! సోదరుడు తురీ-&nbsp;<BR>యానందుడు తన చిన్నతనంనుండి బ్రహ్మచారి. ఆధ్యాత్మికశక్తితో అతడు&nbsp;<BR>జ్వలంత అగ్నిహోత్రునిలా కనిపిస్తాడు. అతడు బ్రాహ్మణుడు. సన్యసించక-&nbsp;<BR>పూర్వం ‘నమోబ్రహ్మణే’ అంటూ అనేకులు అతడికి నమస్కరించేవారు.&nbsp;<BR>సన్న్యాసి కాబట్టి యిప్పుడు ‘నమో నారాయణాయ’ అంటూ నమస్కరి&nbsp;<BR>స్తున్నారు. అందుచేత కాబోలు గంగామాత బ్రహ్మదేవుని కమండలాన్ని విడిచి&nbsp;<BR>ఆయన అధీనంలో కొచ్చి ఒక బిందెలో నింపబడింది. ఏమైనప్పటికీ ఒకరోజు&nbsp;<BR>నేను రాత్రి పొద్దుపోయిన తరువాత నిద్రలేచాను. ఆ విచిత్ర బిందెలో గంగామాత&nbsp;<BR>వుండలేక బైటికొచ్చే ప్రయత్నం చేస్తూంది. అలా జరిగితే చాల అపాయమను-&nbsp;<BR>కొన్నాను. ఎందుకంటె గంగామాత ఆమె జీవితంలోని పూర్వ దృశ్యాలను&nbsp;<BR>హిమాలయాలను తొలచికొంటూ ప్రవహించటం, ఐరావత గజాన్ని నెట్టిం-&nbsp;<BR>చటం, జాహ్నుని పర్ణశాలను తరలించుకొని పోవటం మొదలైన కార్యాలను తిరిగి&nbsp;<BR>ప్రదర్శిస్తే ఎంత ప్రమాదం వాటిల్లుతుందోగదా! నేను గంగామాతను ఎంతో&nbsp;<BR>ప్రార్థించాను. ‘‘అమ్మా! కొంతసేపు ఆగు. మమ్మల్ని రేపు మద్రాసు వెళ్లనివ్వు.&nbsp;<BR>అక్కడ నీ యిష్టం వచ్చినట్లు చేద్దువుగాని. అక్కడ ఏనుగులకంటె పెద్ద తలకా-&nbsp;<BR>యల వారున్నారు. వారిలో చాలమందికి జాహ్నునికి మాదిరే పర్ణశాలలుకూడా&nbsp;<BR>వున్నాయి. వారి తలకాయలు సగం క్షురకర్మ చెయ్యబడి నడినెత్తిని పెద్ద జుట్టు-</FONT></p>
<hr class="puTa_virupu">
<table><tr><td><a class=puTa_lanke href=puTa1871.html>p1871</a></td><td>p1872</td><td><a class=puTa_lanke href=puTa1873.html>p1873</a></td></tr></table>
</div></body></html>
