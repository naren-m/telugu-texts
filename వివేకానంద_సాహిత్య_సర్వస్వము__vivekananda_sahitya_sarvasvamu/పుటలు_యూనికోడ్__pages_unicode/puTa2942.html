<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2941.html>p2941</a></td><td>p2942</td><td><a class=puTa_lanke href=puTa2943.html>p2943</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">113</FONT></p>
<p><FONT FACE="SHREE900, SHREE, sans-serif" SIZE="3">విషయాలను వివరంగా వినాలని అక్కడ కొంతమంది చేరివున్నారు. శిష్యునితో-&nbsp;<BR>కూడా స్వామి అక్కడకు రాగానే ఆ సమావేశమైన వారిలో ఒకరు సరిగా యిదే&nbsp;<BR>విషయాన్ని ప్రస్తావించారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: జంతుప్రదర్శనశాలలో, పరిణామ సిద్ధాంతాన్నిగూర్చి మీరు&nbsp;<BR>చెప్పిన విషయాలు నాకు పూర్తిగా అవగాహన కాలేదు. దయచేసి మీరు మళ్లీ ఆ&nbsp;<BR>విషయాన్ని జ్ఞాపకం చేసుకొని సరళమైన భాషలో చెబుతారా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఎందుకు? నీకు ఏ విషయాలు అర్థం కాలేదు?&nbsp;<BR>శిష్యుడు: బాహ్యశక్తుల్ని ఎదుర్కొని పోరాడటమే జీవిత చిహ్నమని మీ</FONT></p>
<p><FONT FACE="SHREE900, SHREE, sans-serif" SIZE="3">రెన్నోసార్లు చెప్పారు. కాని ఈరోజు మీరు దానికి విరుద్ధంగా చెప్పినట్లు నాకు&nbsp;<BR>అన్పిస్తున్నది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: విరుద్ధంగా నేనెందుకు మాట్లాడుతాను. నీవే నన్ను సరిగా అర్థం&nbsp;<BR>చేసుకోలేకపోయావు. అల్పప్రాణులైన జంతుజగత్తులో బలమైన ప్రాణులే నిలిచి-&nbsp;<BR>వుండటం మొదలైన జీవనసంగ్రామ నియమాలు ప్రత్యక్షంగా పని&nbsp;<BR>చేయటం మనం చూస్తున్నాం. కాబట్టి డార్విన్‌ సిద్ధాంతం కొంతవరకు&nbsp;<BR>యథార్థంగానే కనిపిస్తుంది. కాని, బుద్ధివికాసంగల మానవజగత్తులో, ఈ&nbsp;<BR>నియమాలకు వ్యతిరేక ప్రదర్శన మనం చూస్తున్నాం. ఉదాహరణకి, మనం&nbsp;<BR>నిజంగా మహాపురుషులుగాను, లేక ఆదర్శవంతులుగా పరిగణించే వారిలో&nbsp;<BR>బాహ్యసంఘర్షణ కన్పించదు. జంతుకోటిలో పశుబుద్ధి </FONT><FONT FACE="TimesNewRoman, Times, serif" SIZE="2">(instinct)</FONT><FONT FACE="SHREE900, SHREE, sans-serif" SIZE="3"> కన్పిస్తుంది.&nbsp;<BR>కాని, మనుష్యుడు వికాసం చెందేకొద్దీ జ్ఞానంతోకూడిన విమర్శన, వివేచనాశక్తి&nbsp;<BR>అభివ్యక్తమౌతుంది. అందువల్ల బుద్ధిమంతమైన మానవజగత్తులో పశుజగత్తులో-&nbsp;<BR>లాగా యితర జనుల వినాశంద్వారా అభివృద్ధి సాధ్యంకాదు! మానవునిలో&nbsp;<BR>మహోత్తమమైన పరిణామం త్యాగం మూలంగానే సిద్ధిస్తుంది. పరుల హితానికై&nbsp;<BR>ఎంత త్యాగం చేస్తాడో అంతగా మానవుడు తోడి మానవులలో మహిమాన్వితు-&nbsp;<BR>డౌతాడు. ఇక పశుజగత్తులో ఏ జంతువు ఎక్కువ జంతువుల్ని చంపుతుందో&nbsp;<BR>అదే బలిష్ఠమైన జంతువుగా పరిగణింపబడుతుంది. అందువల్ల ఈ సంగ్రామ&nbsp;<BR>సిద్ధాంతం మానవజగత్తుకు, పశుజగత్తుకు సమానంగా అన్వయించదు.&nbsp;<BR>మానవుడు భౌతికంగాగాని, మానసికంగాగాని చేసే సంగ్రామాలలో సంయమన&nbsp;<BR>శక్తిచేత మనశ్శక్తిచేత ఎంతగా వాటికి లోనుకాకుండా స్వాధీన పరుచుకోగలడో&nbsp;<BR>అంత అధికుడుగా పరిగణింప బడగలడు. మానసికవృత్తులు పూర్తిగా శాంతి&nbsp;<BR>చెందినప్పుడు ఆత్మ తనంతట తానే అభివ్యక్తమౌతుంది. స్థూలశరీరాన్ని&nbsp;<BR>సంరక్షించుకోటానికి జంతుజగత్తులో మనకు కనిపించే పోరాటం, మానవుని&nbsp;<BR>విషయంలో మనస్సుపై ఆధిపత్యం వహించటంలోను, లేక సమత్వస్థితి</FONT></p>
<hr class="puTa_virupu">
<table><tr><td><a class=puTa_lanke href=puTa2941.html>p2941</a></td><td>p2942</td><td><a class=puTa_lanke href=puTa2943.html>p2943</a></td></tr></table>
</div></body></html>
