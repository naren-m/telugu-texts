<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2377.html>p2377</a></td><td>p2378</td><td><a class=puTa_lanke href=puTa2379.html>p2379</a></td></tr></table>
<p><FONT FACE="SHREE902, SHREE, sans-serif" SIZE="5">ఇంగ్లండులో భారతీయాధ్యాత్మిక&nbsp;<BR>భావనా ప్రాబల్యం</FONT></p>
<BR>
<p><FONT FACE="SHREE900, SHREE, sans-serif" SIZE="3">1898 వ సం. మార్చి 11 వ తేదీ కలకత్తా స్టార్‌ థియేటర్‌లో, సోదరి&nbsp;<BR>నివేదిత (మిస్‌.ఎం.ఇ. నోబెల్‌) పై విషయాన్నిగూర్చి ఉపన్యసించారు. ఆ సభకు&nbsp;<BR>అధ్యక్షత వహించిన వివేకానందులవారు మిస్‌ నోబెల్‌ను సభ్యులకు పరిచయం&nbsp;<BR>చేస్తూ ఇలా ప్రసంగించారు.</FONT></p>
<BR>
<p><FONT FACE="SHREE900, SHREE, sans-serif" SIZE="3">నేను ఆసియాఖండపు ప్రాచ్యదేశాలలో పర్యటిస్తున్నప్పుడు ముఖ్యంగా&nbsp;<BR>ఒక్క విషయాన్ని చూచి చకితుడనయ్యాను. ఆ దేశాలలో భారతీయాధ్యాత్మిక&nbsp;<BR>భావాలు నేటికీ మిక్కిలి ప్రచారంలో వున్నాయి. చైనా జపాన్‌ దేశాలలో,&nbsp;<BR>దేవాలయం గోడలపై సుప్రసిద్ధమైన కొన్ని సంస్కృత మంత్రాలు లిఖించబడి&nbsp;<BR>వుండటం చూసినప్పుడు నేనెంత ఆశ్చర్యపడివుంటానో, మీరూహించుకోవచ్చు.&nbsp;<BR>ఆ మంత్రాలన్నీ ప్రాచీన వంగభాషా లిపిలో వున్నాయి. ఈ విషయం మీకు&nbsp;<BR>మరింత ప్రీతిని కల్గించగలదు. మన తాత ముత్తాతల మహాశక్త్యుత్సాహాలకు స్మృతి-&nbsp;<BR>చిహ్నాలుగా అవి నేటికీ అట్లే నిలిచివున్నాయి.</FONT></p>
<p><FONT FACE="SHREE900, SHREE, sans-serif" SIZE="3">ఆసియాదేశాల్లోనే కాక, భారతీయాధ్యాత్మిక భావాలు, అంతట వ్యాపించి&nbsp;<BR>వుండేవనడంలో సంశయంలేదు. చివరికి పాశ్చాత్యదేశాల్లో సైతం నేటికీ వాటి&nbsp;<BR>ప్రభావపు జాడలు, కొంచెం తరచిచూడగా నాకు కనిపించాయి. భారతీయుల&nbsp;<BR>ఆధ్యాత్మిక భావాలు పూర్వకాలాన ప్రాక్పశ్చిమాలకు వ్యాపించాయనడం చారిత్రక&nbsp;<BR>సత్యం. ప్రపంచం భారతీయాధ్యాత్మికత కెంత రుణపడివుందో, భూత వర్త&nbsp;<BR>మానకాలాల్లో ఆ ఆధ్యాత్మిక శక్తులకు విశ్వమానవ సమాజంపై, ఎంతటి&nbsp;<BR>ప్రభావం వుందో అందరికీ తెలుసు. ఇవన్నీ గతించిపోయిన విషయాలు. నేను&nbsp;<BR>మరొక విశిష్ట విషయాన్నికూడ గ్రహించాను. అది నాగరికతా మహాశక్తుల&nbsp;<BR>విజృంభణానికి, మానవతా వికాసానికీ, సాంఘికాభ్యుదయానికీ, ఆ ఆంగ్లో&nbsp;<BR>సాక్స్‌న్‌ జాతి - ఆ అద్భుతజాతి - చేసిన మహాకృషి. ఆ ఆంగ్లోసాక్స్‌న్‌ జాతి&nbsp;<BR>అలాటి కృషిచేయకుంటే, మన మీనాడు ఇక్కడ చేరి ఈ విషయాన్నిగూర్చి ఈ&nbsp;<BR>విధంగా చర్చించడమే జరిగేది కాదని నేను మీకు స్పష్టంగా చెబుతున్నాను. మన&nbsp;<BR>దేశంలో సైతం ఈ ఆంగ్లోసాక్స్‌న్‌ శక్తుల ప్రభావం కనిపిస్తోంది. ఆ శక్తులలో&nbsp;<BR>కొన్ని లోపాలున్నా, తమ సహజ విశిష్ట లక్షణాలను అట్లే నిలుపుకొని సత్ఫలి-</FONT></p>
<p><FONT FACE="TimesNewRoman, Times, serif" SIZE="2">3 2 9</FONT></p>
<hr class="puTa_virupu">
<table><tr><td><a class=puTa_lanke href=puTa2377.html>p2377</a></td><td>p2378</td><td><a class=puTa_lanke href=puTa2379.html>p2379</a></td></tr></table>
</div></body></html>
