<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3756.html>p3756</a></td><td>p3757</td><td><a class=puTa_lanke href=puTa3758.html>p3758</a></td></tr></table>

<p><FONT FACE="TimesNewRoman, Times, serif" SIZE="2">1 3 0</FONT></p>
<p><FONT FACE="SHREE900, SHREE, sans-serif" SIZE="3">ఉన్నారని, నల్లవారైన ఈ దేశీయ వంచకులు మీకు గిట్టరని వినివున్నాను! ఆ&nbsp;<BR>కారణంవల్ల నాకు భయం కలిగింది. మూడవ కారణం: నేను మ్లేచ్ఛుణ్ణి,&nbsp;<BR>శూద్రుణ్ణి ఇంకా ఏమేమో! నేను ఏది పట్టిన దాన్ని, ఎవరితో పడితే వారితో&nbsp;<BR>తినేవాణ్ణి. అదికూడ బహిరంగంగా. ఇక్కడా యితర దేశాలలోనూ. అంతేకాక,&nbsp;<BR>నేను నిరాకార నిర్గుణ బ్రహ్మాన్ని చూస్తున్నాను. ప్రత్యేకమైన కొందరు వ్యక్తుల్లో&nbsp;<BR>ఆ బ్రహ్మంయొక్క ప్రత్యేక ఆవిష్కరణను చూశాను. అటువంటి వ్యక్తులను&nbsp;<BR>‘భగవంతుడు’ అని పిలిస్తే నాకు బాగా అర్థమవుతుంది. అలాకాక, అనుమాన&nbsp;<BR>ప్రమాణంచేత తెలియబడే సృష్టికర్త అనేటువంటి బుద్ధి కల్పితమైన సిద్ధాంతాల&nbsp;<BR>వైపు నా మనస్సు మొగ్గదు.</FONT></p>
<p><FONT FACE="SHREE900, SHREE, sans-serif" SIZE="3">అలాంటి భగవంతుని నా జీవితంలో దర్శించాను. ఆయన ఆదేశాలను&nbsp;<BR>పాటించటానికై వున్నాను. పరిమితమైన జ్ఞానంతోకూడి ఆభాసలతోను, భ్రమల&nbsp;<BR>తోను, అసూయాద్వేషాలతోను నిండిన వారివల్ల పురాణాలు, స్మృతులు రచింప&nbsp;<BR>బడినాయి. వానిలో ఔదార్యంతోను, ప్రేమతోను కూడిన కొన్ని భాగాలు&nbsp;<BR>మాత్రమే అంగీకారయోగ్యాలు. మిగిలినవి తోసివేయవలసి వున్నాయి. గీత,&nbsp;<BR>ఉపనిషత్తులు మాత్రమే నిజమైన పవిత్ర గ్రంథాలు. రాముడు, కృష్ణుడు,&nbsp;<BR>బుద్ధుడు, చైతన్యుడు, నానక్‌, కబీరు మొదలైనవారే నిజమైన అవతారమూర్తులు.&nbsp;<BR>ఎందువల్లనంటె వారి హృదయాలు ఆకాశం మాదిరి విశాలమైనవి. అందరికంటె&nbsp;<BR>రామకృష్ణుడు శ్రేష్ఠుడు. శంకర, రామానుజాదులు సంకుచిత హృదయం గలిగిన&nbsp;<BR>కేవల పండితులు. ఇతరుల దుఃఖాలను చూసి విలపించగల హృదయం, అలాంటి&nbsp;<BR>ప్రేమ వారిలో ఎక్కడుంది? పండితుని శుష్కపాండిత్య ప్రకర్షణ, హడావుడిగా&nbsp;<BR>తానొక్కడే ముక్తి చెందాలనే ఆతురత! అయ్యా, ఇది సాధ్యమయ్యే విషయమా?&nbsp;<BR>అది ఎప్పుడైనా సాధ్యమైందా? ఎప్పటికైనా సాధ్యమవుతుందా? అహంకారభావన&nbsp;<BR>మిగిలి ఉన్నంతవరకు ఏదైనా ప్రాప్తిస్తుందా?</FONT></p>
<p><FONT FACE="SHREE900, SHREE, sans-serif" SIZE="3">మరొక గొప్ప అసందర్భం. జాతి (కులం) అనే భావన జనంలో లేనిపోని&nbsp;<BR>తేడాలు కల్పించటానికి ముఖ్యకారణం. అది మాయకు మూలం. పుట్టుకవల్ల-&nbsp;<BR>గాని, లేక గుణకర్మలవల్లగాని ఏర్పడిన వర్ణాలు (కులాలు) అన్నీ బంధహేతు-&nbsp;<BR>వులు. కొందరు మిత్రులు ఈ విధంగా సలహా యిస్తున్నారు: ‘‘నిజమే కాని, వాటి&nbsp;<BR>నన్నింటిని మనస్సులోనే ఉంచుకో. కాని బైటి వ్యావహారిక జగత్తులో వాటిని&nbsp;<BR>తప్పక పాటించాలి’’ ... హృదయంలో (బలవంతంగా తెచ్చిపెట్టుకొన్న భావన)&nbsp;<BR>ఐక్యభావన, బయట ఘోరరాక్షస తాండవం - అణగద్రొక్కటం, హింసిం-&nbsp;<BR>చటం, పేదలపాలిటి మృత్యువు. కాని ఆ అస్పృశ్యుడు ధనవంతుడైతే చాలు.&nbsp;<BR>‘‘ఓహో అతడు ధర్మసంరక్షకు’’ డౌతాడు!</FONT></p>
<hr class="puTa_virupu">
<table><tr><td><a class=puTa_lanke href=puTa3756.html>p3756</a></td><td>p3757</td><td><a class=puTa_lanke href=puTa3758.html>p3758</a></td></tr></table>
</div></body></html>
