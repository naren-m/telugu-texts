<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa277.html>p277</a></td><td>p278</td><td><a class=puTa_lanke href=puTa279.html>p279</a></td></tr></table>


<p><FONT FACE="SHREE900, SHREE, sans-serif" SIZE="3">ప్రేమను సంకేతంగా త్రిభుజంతో పోల్చవచ్చు. దాన్లోని మొదటికోణం&nbsp;<BR>యాచించకపోవటం, దేన్నీ అపేక్షించకుండటం. రెండవకోణం భయం&nbsp;<BR>ఎరుగకుండటం, ప్రేమ భయం ఎరుగదు; మూడవకోణం: ప్రేమానుభవం&nbsp;<BR>పొందటానికే ప్రేమించటం. ప్రేమశక్తివల్ల ఇంద్రియాలు అంతకంతకు సున్నిత-&nbsp;<BR>మవుతూంటవి; శ్రేష్ఠతరమవుతూంటవి. మానవ సంబంధాలలో నిర్దుష్టమైన&nbsp;<BR>ప్రేమను ఎక్కడోగాని చూడం. మానవప్రేమ చాలవరకు పరస్పర ఆశ్రయ&nbsp;<BR>మైనది; పరస్పరాధారమైనది. కాని భగవంతుడి ప్రేమ జీవనది; అది నిరంతరం&nbsp;<BR>ప్రవహిస్తూనే వుంటుంది. దానికి భంగం కలిగించ గలిగేది ఏదీలేదు. యాచకుడి&nbsp;<BR>మాదిరి కాక, దేన్నీ కోరక మానవుడు భగవంతుణ్ణి తన పరమాదర్శంగా&nbsp;<BR>ప్రేమించిన పక్షంలో ప్రేమ క్రమపరిణామ సూత్రంలో చిట్టచివరి కొనను అందు-&nbsp;<BR>కొన్నదని అర్థం. అప్పుడు అది జగత్తులో మహత్తరమైన శక్తి అవుతుంది.&nbsp;<BR>ఈ దశకు రావటానికి చాలకాలం పడుతుంది. మన ప్రకృతికి అత్యంత&nbsp;<BR>సన్నిహితమైన దానితో ప్రారంభించాలి; కొందరు సేవచేయటానికి జన్మిస్తారు.&nbsp;<BR>కొందరు ప్రేమలో మాతృమూర్తు లవుతారు. ఏమైనా ఫలితం ఈశ్వరాధీనం.&nbsp;<BR>మనం ప్రకృతి సహాయం పొందాలి.</FONT></p>
<hr class="puTa_virupu">
<table><tr><td><a class=puTa_lanke href=puTa277.html>p277</a></td><td>p278</td><td><a class=puTa_lanke href=puTa279.html>p279</a></td></tr></table>
</div></body></html>
