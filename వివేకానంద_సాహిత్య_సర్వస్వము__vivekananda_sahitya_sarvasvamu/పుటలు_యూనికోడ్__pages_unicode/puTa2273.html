<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2272.html>p2272</a></td><td>p2273</td><td><a class=puTa_lanke href=puTa2274.html>p2274</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 2 4</FONT></p>
<p><FONT FACE="SHREE900, SHREE, sans-serif" SIZE="3">వాక్యాలే. శ్రుతివాక్యాలు వ్యక్తులపై ఆధారపడనివి; కాని, అవి ఏ వ్యక్తులను ఖండిం-&nbsp;<BR>చవుకూడ. ప్రపంచంలో ఇదివరకు ఉద్భవించినట్టి, ఇంక ఉద్భవించనున్నటి&nbsp;<BR>వ్యక్తుల నందరినీ, తన కౌగిట చేర్చుకోజాలేంతటి విశాలత, ఆదరణ, అందులో&nbsp;<BR>వుంది. నరులను, అవతారులను, ఋషిశ్రేష్ఠులను పూజించడానికి అది అడ్డు&nbsp;<BR>చెప్పదు. పైగా అట్టి దాన్ని సదా సమర్థిస్తుంది. కాని దానికి మానవులతో&nbsp;<BR>సంబంధం లేదు. ఉపనిషత్తులు ప్రతిపాదించే ఈశ్వరునికి, అంటే, నిర్గుణునికి&nbsp;<BR>పురుషభావం ఎలా లేదో, అలాగే, అందులోని వాక్యాలకు పురుషాధారం, పురుష&nbsp;<BR>సంబంధం లేకుండటం అద్భుతమైన విషయం. ఆధునిక భౌతికశాస్త్రజ్ఞుడు సత్య-&nbsp;<BR>మెంత అనన్యాధారమై వుండగోరుతుందో, అంత స్వయం ప్రామాణికతతో ఈ&nbsp;<BR>ఉపనిషత్సత్యాలు, జ్ఞానసిద్ధులకు, జిజ్ఞాసువులకు, తత్త్వజ్ఞులకు, తార్కికులకు&nbsp;<BR>గోచరిస్తాయి. ఇవే మన ప్రమాణ గ్రంథాలు. క్రైస్తవులకు బైబిల్‌ ఎలాంటిదో,&nbsp;<BR>మహమ్మదీయులకు ఖురాన్‌ ఎలాంటిదో, బౌద్ధులకు త్రిపిటకం ఎలాటిదో, పార-&nbsp;<BR>శీకులకు జండవెస్టా ఎలాటిదో, మనకు ఉపనిషత్తులు అలాటివని మీరు జ్ఞాపకం&nbsp;<BR>వుంచుకోవాలి. పురాణాలు, తంత్రాలు, మొదలైన గ్రంథాలన్నీ చివరకు వ్యాససూ-&nbsp;<BR>త్రాలు సైతం, ద్వితీయ, తృతీయశ్రేణికి చెందిన ప్రమాణాలే. మొట్టమొదటి&nbsp;<BR>శ్రేణికి చెందిన ప్రమాణాలు వేదాలు. మనుధర్మశాస్త్రంకానీ, పురాణాలు&nbsp;<BR>కానీ, మరి ఏ ఇతర గ్రంథాలుకానీ, ఉపనిషత్తులకు అనుకూలంగా ఉండేంతవరకే&nbsp;<BR>పరిగ్రాహ్యాలు. ప్రతికూలమైనప్పుడు నిర్దాక్షిణ్యంగా వాటిని త్రోసివేయవలసిందే.&nbsp;<BR>ఈ విషయం ఎప్పుడూ మన జ్ఞప్తిలో వుంచుకోతగింది. కానీ, దురదృష్టంవల్ల&nbsp;<BR>భారతదేశం ఈ కాలంలో ఆ మాట మరిచిపోయింది. ఏ అల్ప గ్రామాచారమో,&nbsp;<BR>మన కిప్పుడు యథార్థమైన ప్రమాణంగా కనిపిస్తోంది. ఉపనిషత్తుల బోధ అలా&nbsp;<BR>కనిపించడం లేదు. వంగదేశంలో ఏ మారుమూల గ్రామంలోనో వాడుకలో&nbsp;<BR>వుండే స్వల్పాభిప్రాయం వేదవాక్యమంతటి అధికారం కలదిగా, అంతకంటె అధిక&nbsp;<BR>మైందిగాకూడ పరిగణించబడుతోంది. ‘పూర్వాచార’ మనే శబ్దానికి ఎంత విచిత్ర&nbsp;<BR>మహిమ వుందో చూడండి. గ్రామవాసికి కర్మకాండలోని అత్యల్పాంశ మొక్కటి&nbsp;<BR>అత్యధిక గౌరవాస్పదమైన సదాచారంగా కనిపిస్తోంది. దాన్ని అనుసరించని వానిని&nbsp;<BR>‘‘పో, నీ వింక హిందువుడవు కావు’’ అని నెట్టేస్తారు. అట్లే, ఏదో ఒక తంత్రాన్ని&nbsp;<BR>చేపట్టి, ‘‘ఈ తాంత్రికాచారాన్ని అనుసరించి తీరాలి’’ అనే వారు దురదృష్టవ-&nbsp;<BR>శాత్తు నా మాతృభూమిలో అసంఖ్యాకంగా వున్నారు. వారి అభిప్రాయంలో అలా&nbsp;<BR>చేయనివాడు సదాచారి కాడు. కాబట్టి ఉపనిషత్తులలోనే ప్రధాన ప్రామాణ్యం&nbsp;<BR>వుందనీ, గృహ్యసూత్రాలకు, శ్రౌతసూత్రాలకు సైతం, వేదాలకంటే తక్కువ&nbsp;<BR>ప్రామాణ్యమే వుందనీ, జ్ఞప్తిలో వుంచుకోవడం మనకు ముఖ్యం. అవి మన</FONT></p>
<hr class="puTa_virupu">
<table><tr><td><a class=puTa_lanke href=puTa2272.html>p2272</a></td><td>p2273</td><td><a class=puTa_lanke href=puTa2274.html>p2274</a></td></tr></table>
</div></body></html>
