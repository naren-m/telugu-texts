<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa728.html>p728</a></td><td>p729</td><td><a class=puTa_lanke href=puTa730.html>p730</a></td></tr></table>

<BR>
<p><FONT FACE="SHREE902, SHREE, sans-serif" SIZE="4">ఆత్మ, దేవుడు, మతం</FONT></p>
<BR>
<p><FONT FACE="SHREE900, SHREE, sans-serif" SIZE="3">పూర్వం అనేక శతాబ్దాల క్రితం ఘోషించిన వాణి పరంపరగా శ్రుతి గోచర&nbsp;<BR>మవుతోంది; హిమశైలాలలోను, సాంద్రారణ్యాలలోను వాసంచేసిన ఋషీశ్వరుల&nbsp;<BR>వాణి, సెమెటిక్‌ జాతులకు వినిపించిన వాణి, బుద్ధుడు తదితర ఆధ్యాత్మిక ప్రతి-&nbsp;<BR>భాసంపన్నులద్వారా ప్రసారమైన వాణి, ఆదిమానవుడికి తోడ్పడిన వెలుగులో&nbsp;<BR>మానవుడు ఎక్కడకు వెళితే అక్కడ ప్రకాశిస్తూ ఎల్లకాలం అతడితో వుండే&nbsp;<BR>వెలుగులో - నివసించేవారినుండి బహిర్గతమవుతూండే వాణి - నేటికీ మనకు&nbsp;<BR>వినపడుతోంది. ఆ వాణి పర్వతాలలో జనించి ప్రవహించే సెలయేరులాంటిది.&nbsp;<BR>అవి అక్కడక్కడ అదృశ్యమైనట్లే తోస్తూంటుంది. కాని మళ్లా ఉధృతంగా ప్రవ-&nbsp;<BR>హిస్తూంటుంది. చివరకు అలాటివి అనేకం కలిసి గంభీరరూపం దాల్చి బహి-&nbsp;<BR>ర్గతమౌతాయి. సకల జాతులకు, తెగలకు చెందిన ప్రవక్తలనుండి మహాపురుషుల&nbsp;<BR>నుండి మనకు వస్తూన్న సందేశాలు ఐక్యమై, డమరు ధ్వనిగా మనకు వినవ-&nbsp;<BR>స్తూంది. అది మనకు అందించే మొదటి సందేశం యిది: ‘‘మీకూ, సకల&nbsp;<BR>మతాలకూ మంగళమగుగాక.’’ అది విరోధాన్ని పురిగోల్పే సందేశం కాదు; కాని&nbsp;<BR>మతాలన్నిటిని సమన్వయించే శాంతి సందేశం.</FONT></p>
<p><FONT FACE="SHREE900, SHREE, sans-serif" SIZE="3">మనం యీ సందేశాన్ని తొలుత పరికిద్దాం. ఈ శతాబ్దారంభంలో మతా-&nbsp;<BR>నికి అంత్యకాలం సమీపించినదనే భయం కలిగింది. భయంకరమైన సమ్మెట&nbsp;<BR>దెబ్బలకు పింగాణి సామాగ్రి పొడిపొడి అయ్యేట్లు వైజ్ఞానిక పరిశోధనలముందు&nbsp;<BR>పాతకాల మూఢవిశ్వాసాలు తుత్తునియలై పోసాగాయి. మతమంటె సిద్ధాంతాల&nbsp;<BR>ప్రోవు, అర్థంలేని కర్మకాండలు మాత్రమే అని భావించినవారు నిస్పృహకు గురై-&nbsp;<BR>నారు; ఏం చెయ్యటానికి వారికి పాలుపోలేదు. సమస్తం చేతినుండి జారిపోతూ-&nbsp;<BR>న్నట్లుండినది. అజ్ఞేయవాదం, జడవాదం సర్వాన్ని తుడిచిపెట్టుకొనిపోక తప్ప-&nbsp;<BR>దన్నట్లు ఒకప్పుడు తోచింది. ఆ పరిస్థితుల్లో మనస్సులోని మాట పైకిచెప్పు-&nbsp;<BR>కోటానికి సాహసించలేని వారుండినారు. మతాన్నిక పట్టుకొని వ్రేలాడటం నిష్ప్ర-&nbsp;<BR>యోజనమనీ, అది శాశ్వతంగా నశించినట్లే అనీ అనేకులు భావించారు. ఐతే&nbsp;<BR>త్వరలోనే కథ అడ్డంతిరిగింది. రక్షణ సాధనం దొరికింది. ఆ సాధనం ఏమిటి?&nbsp;<BR>వివిధ మతాల తులనాత్మక అధ్యయనం, వాటి తారతమ్య పరిశీలన. ఇలాటి పరి-&nbsp;<BR>శీలనవల్ల వాటి అన్నిటి సారాంశం ఒక్కటే అని మనకు బోధపడింది. బాలుణ్ణిగా</FONT></p>
<p><FONT FACE="TimesNewRoman, Times, serif" SIZE="2">3 1 4</FONT></p>
<hr class="puTa_virupu">
<table><tr><td><a class=puTa_lanke href=puTa728.html>p728</a></td><td>p729</td><td><a class=puTa_lanke href=puTa730.html>p730</a></td></tr></table>
</div></body></html>
