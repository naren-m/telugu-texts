<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa406.html>p406</a></td><td>p407</td><td><a class=puTa_lanke href=puTa408.html>p408</a></td></tr></table>
<p><FONT FACE="SHREE902, SHREE, sans-serif" SIZE="4">అమెరికన్‌ వార్తాపత్రికలలో నివేదికలు</FONT></p>
<BR>
<p><FONT FACE="SHREE902, SHREE, sans-serif" SIZE="3">విశ్వమత మహాసభ</FONT></p>
<BR>
<p><FONT FACE="SHREE902, SHREE, sans-serif" SIZE="3">(ది డుబుక్‌, అయోవా, టైమ్స్‌ సెప్టెంబర్‌ 29, 1893)</FONT></p>
<p><FONT FACE="SHREE902, SHREE, sans-serif" SIZE="3">ప్రపంచపు సంత (వరల్డ్సు ఫేర్‌) సెప్టెంబరు 28 (ప్రత్యేకం)</FONT></p>
<p><FONT FACE="SHREE900, SHREE, sans-serif" SIZE="3">విశ్వమత మహాసభలో తీక్షణ విమర్శనాపల్కులు చెప్పుకొనే ఘట్టం&nbsp;<BR>వచ్చింది. పైకి మర్యాద చూపుకొనుచున్నారు కాని అది సన్నని తెరవంటిదిగా&nbsp;<BR>వుంది. మర్యాదకు వెనుక వుంది ద్వేషమే - రెవ రెండ్‌ జోసెఫ్‌ కుక్‌ హిందువులను&nbsp;<BR>చాల కఠోరముగ నిందించాడు. అంతకన్న చుఱుకుగా తానూ నిందించ&nbsp;<BR>బడ్డాడు. ‘‘జగత్తు సృష్టించబడలేదు - అని చెప్పటం అర్థంలేని ప్రసంగం,&nbsp;<BR>మన్నింపరానిది’’ అని అతడన్నాడు. ఇందుకు ఆసియావారు చెప్పిన బదులు:&nbsp;<BR>‘‘జగత్తుకు ఆది వుంది, అనటం ఎంత అసంగతమో అది తనంతట స్పష్టమే.’’&nbsp;<BR>ఓహియోనదీతీరంనుంచి తన వాగ్బాణాలను ప్రయోగిస్తూన్న ‘న్యూమన్‌’&nbsp;<BR>‘‘ప్రాచ్యదేశీయులు క్రైస్తమత ప్రచారకులను గురించి అసత్యప్రతిపాదనలు చేసి&nbsp;<BR>అమెరికన్‌ క్రైస్తవులకు అగౌరవం కలిగించినా’’ రన్నాడు. ప్రాచ్యదేశస్థులు&nbsp;<BR>ప్రత్యర్థులను ఉడికించే చిరుమందహాసంతో ప్రశాంతంగా ‘‘ఇదంతా కేవలం&nbsp;<BR>న్యూమన్‌గారి అజ్ఞానం’’ అని బదులు చెప్పారు.</FONT></p>
<p><FONT FACE="SHREE902, SHREE, sans-serif" SIZE="3">బౌద్ధ వేదాంతం</FONT></p>
<BR>
<p><FONT FACE="SHREE900, SHREE, sans-serif" SIZE="3">సూటిగా అడుగబడిన ఒక ప్రశ్నకు జవాబుగా ముగ్గురు బౌద్ధపండితులు&nbsp;<BR>దేవుని, జీవుని, ప్రకృతిని గూర్చిన వారి మూల విశ్వాసాన్ని సరళసుందరభాషలో&nbsp;<BR>మాకు తెలిసేట్లు ప్రసంగించారు.</FONT></p>
<p><FONT FACE="SHREE900, SHREE, sans-serif" SIZE="3">(దీని కనంతరం ‘‘బుద్ధుడిపట్ల ప్రపంచపు ఋణం’’ అనే ధర్మపాలుడి&nbsp;<BR>వ్యాససంక్షేపముంది. వ్యాసానికి ఉపోద్ఘాతంగా ఆయన ఒక సింహళీయ - ఆశీర్వ-&nbsp;<BR>చన గేయాన్ని పాడాడు. ఉపోద్ఘాతం తరువాత వ్యాసం.)</FONT></p>
<p><FONT FACE="SHREE900, SHREE, sans-serif" SIZE="3">ధర్మపాలుడి ఉపసంహారవాక్కులకంటె మధురతర వాక్కులు చికాగో&nbsp;<BR>నగర శ్రోతలు ఎప్పుడూ వినివుండలేదు. డిమోస్తనీసు (సైతం) దానిని&nbsp;<BR>మించిపోలేదు.</FONT></p>
<p><FONT FACE="ITCBookmanSWA,Bold, ITCBookman, sans-serif" SIZE="2"><B>398</B></FONT></p>
<hr class="puTa_virupu">
<table><tr><td><a class=puTa_lanke href=puTa406.html>p406</a></td><td>p407</td><td><a class=puTa_lanke href=puTa408.html>p408</a></td></tr></table>
</div></body></html>
