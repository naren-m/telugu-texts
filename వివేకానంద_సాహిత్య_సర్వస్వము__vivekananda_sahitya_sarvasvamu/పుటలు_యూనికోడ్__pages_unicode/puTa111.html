<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa110.html>p110</a></td><td>p111</td><td><a class=puTa_lanke href=puTa112.html>p112</a></td></tr></table>


<p><FONT FACE="SHREE900, SHREE, sans-serif" SIZE="3">బడింది.... ఇలా సాక్షాత్కారతుల్యమైన ఉత్తమస్మరణం శ్రుతిచే మోక్షోపాయ-&nbsp;<BR>మని చెప్పబడింది. ‘నాయమాత్మా ప్రవచనేన లభ్యో నమేధయా నబహునాశ్రు&nbsp;<BR>తేన। యమై వైషవృణుతే తేనలభ్యస్తస్యైష ఆత్మా వివృణుతే తనూం స్వామ్‌।।’ -&nbsp;<BR>ఈ ఆత్మను శాస్త్రప్రవచనాల చేతగాని, ధీశక్తి చేతగాని, విశేషమైన వేదపఠనం చేత-&nbsp;<BR>గాని పొందజాలం. ఈ ఆత్మ ఎవరిని వరిస్తుందో వాడికే లభిస్తుంది; వాడికే సాక్షా-&nbsp;<BR>త్కరిస్తుంది. ఇక్కడ కేవల శ్రవణ మనన నిదిధ్యాసనాలు ఆత్మప్రాప్త్యుపాయాలు&nbsp;<BR>కావని చెప్పాక ‘ఎవరిని యీ ఆత్మ వరిస్తుందో వాడికే ఆ ఆత్మ&nbsp;<BR>లభిస్తుంది’ అని చెప్పబడింది: ఎంతో ప్రేమించబడ్డదే కోరబడుతుంది. ఎవడికి&nbsp;<BR>యీ ఆత్మ ప్రియతమమో, వాడే ఆత్మకూ ప్రియతము డవుతాడు. కాబట్టి&nbsp;<BR>యిలాటి ప్రియతమ వస్తువును పొందటానికి స్వయంగా భగవంతుడే (మనకు)&nbsp;<BR>తోడ్పడతాడు.</FONT></p>
<p><FONT FACE="SHREE902, SHREE, sans-serif" SIZE="3">శ్లో।। తేషాం సతతయుక్తానాం భజతాం ప్రీతిపూర్వకమ్‌।</FONT></p>
<p><FONT FACE="SHREE902, SHREE, sans-serif" SIZE="3">దదామి బుద్ధియోగం తం యేన మాముపయాన్తితే।।</FONT></p>
<p><FONT FACE="SHREE900, SHREE, sans-serif" SIZE="3">‘సదా నా పట్ల ఆసక్తులై, ప్రీతిపూర్వకంగా నన్ను భజించేవారికి మత్రాప్తి&nbsp;<BR>హేతువైన బుద్ధియోగాన్ని ప్రసాదిస్తాను’ అని భగవంతుడు వచించివున్నాడు.&nbsp;<BR>కాబట్టి స్మరణరూపక సాక్షాత్కారలభ్యమైన పరమాత్మకు ప్రియమవటంచేత&nbsp;<BR>సాక్షాత్కారరూపమైన యీ స్మరణం ఎవడికి ప్రియతమమో వాడినే పరమాత్మ&nbsp;<BR>వరిస్తాడు; వాడికే పరమాత్మ లాభం కలుగుతుంది. ఇలాటి నిరంతరస్మృతే భక్తి&nbsp;<BR>అనబడుతుంది.’’</FONT></p>
<p><FONT FACE="SHREE900, SHREE, sans-serif" SIZE="3">‘‘అథాతో బ్రహ్మజిజ్ఞాసా’’ అనే (వ్యాస) సూత్రానికి వ్యాఖ్యానంలో&nbsp;<BR>రామానుజ భగవానుడు పై విధంగా చెప్పాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘ఈశ్వర ప్రణిధానాద్వా’’ లేదా ఈశ్వర ప్రణిధానంవల్ల - అనే పాతంజల&nbsp;<BR>యోగ సూత్రానికి - వ్యాఖ్యానం చేస్తూ, ‘‘ఈశ్వరో వక్ష్యమాణ లక్షణం,&nbsp;<BR>తత్ర ప్రణిధానం భక్తివిశేషో విశిష్టముపాసనమ్‌, సర్వక్రియాణాం తత్రార్పణం&nbsp;<BR>విషయ సుఖాదికం ఫలమనిచ్ఛన్‌ సర్వాః క్రియాస్తస్మిన్‌ పరమగురావర్ప యతి&nbsp;<BR>తత్ప్రణిధానమ్‌’’ - విషయ సుఖాదిక ఫలాపేక్షను విడిచి సమస్త కర్మలను పరమ&nbsp;<BR>గురువైన ఈశ్వరుడికి అర్పించటమే భక్తివిశేషమైన ప్రణిధానం’’</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> అని భోజ&nbsp;<BR>దేవుడు వచించాడు. ఆ సూత్రానికే వ్యాఖ్యానం చేస్తూ వ్యాసభగవానుడు</FONT><FONT FACE="SHREE900, SHREE, sans-serif" SIZE="2"><sup>2</sup></FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">యోగసూత్రవృత్తి, భోజదేవకృతం (1---23).</FONT></p>
<p><FONT FACE="SHREE900, SHREE, sans-serif" SIZE="2">2. </FONT><FONT FACE="SHREE900, SHREE, sans-serif" SIZE="3">వేదాంతసూత్రకర్త ఐన వ్యాసుడూ, మహాభారతకర్త ఐన వ్యాసుడూ ఒక్కరేనా&nbsp;<BR>అనే విషయంలో అభిప్రాయభేదం వుంది.</FONT></p>
<hr class="puTa_virupu">
<table><tr><td><a class=puTa_lanke href=puTa110.html>p110</a></td><td>p111</td><td><a class=puTa_lanke href=puTa112.html>p112</a></td></tr></table>
</div></body></html>
