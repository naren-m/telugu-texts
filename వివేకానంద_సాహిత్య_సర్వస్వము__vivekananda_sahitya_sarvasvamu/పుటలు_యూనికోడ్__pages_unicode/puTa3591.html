<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3590.html>p3590</a></td><td>p3591</td><td><a class=puTa_lanke href=puTa3592.html>p3592</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>˙ ^</FONT></p>
<p><FONT FACE="SHREE900, SHREE, sans-serif" SIZE="3">ప్రజలను యిష్టం వచ్చినట్లు వాగనివ్వమని రాఖాల్‌తో చెప్పు - ‘కువిమర్శలు చేసే-&nbsp;<BR>వారిని పురుగుల్లా చూడాలి’ అని శ్రీరామకృష్ణులు చెప్పేవారు. నువ్వు చెప్పే&nbsp;<BR>మాటకు చేసేపనికి తేడా వుండకూడదు. అంతేకాక మోసమనే మాటనే మరచి&nbsp;<BR>పో. నేనేం సనాతన హిందువుణ్ణా? పౌరాణిక హిందువుణ్ణా? సాంఘిక ఆచారాలకు&nbsp;<BR>కట్టుబడి వుండేవాణ్ణా? నేను యివేవీ కాను. ఏ వర్గంవారి మెప్పుకైనా ముఖప్రీతి&nbsp;<BR>మాటలు మాట్లాడకూడదు. మనలను గురించి బెంగాలీలు పలికే దూషణ&nbsp;<BR>భూషణ వాక్కులను నువ్వు లెక్కపెట్టొద్దు. ఏ దేశంలో ప్రధాన ఆరోగ్య&nbsp;<BR>సూత్రాలు కాలరాచివేయబడ్డాయో, ఏ మహనీయుడి జన్మతో తమ దేశం పావన&nbsp;<BR>మైందో అలాంటి మహనీయుని కార్యానికి వీసమంతైనా సాయం చెయ్యనివారు,&nbsp;<BR>పెద్దపెద్ద మాటలు చెబుతుంటారు. నా సోదరా! అలాంటివారి మాటలవల్ల ఏం&nbsp;<BR>ప్రయోజనం? మానవుల మెప్పులకై చూడడమెందుకు? భగవంతుడి వైపు&nbsp;<BR>చూడండి! నిఘంటువు సహాయంతో శరత్‌ భగవద్గీతను ఉపనిషత్తులను వాటి&nbsp;<BR>భాష్యాలను బోధించగలడని భావిస్తున్నాను. లేకపోతే ఈ శుష్కవైరాగ్యంతో ఏం&nbsp;<BR>ప్రయోజనం వుంది? అలాంటి వైరాగ్యపు రోజులు గతించాయి. నాయనా, ప్రతి-&nbsp;<BR>వారూ శ్రీరామకృష్ణ పరమహంస కాలేరు. ఈ పాటికే శరత్‌ ప్రయాణమై వుంటా-&nbsp;<BR>డనుకొంటాను. ఈ కింది గ్రంథాల ఒక్కొక్కప్రతిని నాకు పంపించు. పంచదశి,&nbsp;<BR>భగవద్గీత (దీనిమీద ఎన్ని వ్యాఖ్యానాలు లభిస్తే అన్నీ), వారణాసిలో ప్రచురించ&nbsp;<BR>బడ్డ నారద, శాండిల్యసూత్రాలు, పంచదశిమీది మంచి అనువాదం, లభిస్తే,&nbsp;<BR>శంకరభాష్యంతో కూడుకొన్న కాళివర్గ వేదాంతవాగీశం, అలహాబాద్‌కు చెందిన&nbsp;<BR>శ్రీష్‌ అనువదించిన (బెంగాలీలోగాని, ఆంగ్లంలోగాని) పాణినీయ సూత్రాలు లేక&nbsp;<BR>‘కాళికావృత్తి’ లేక ఫణిభాష్యం, వీటి ఒక్కొక్కప్రతిని దయచేసి పంపగోరతాను.&nbsp;<BR>మీ బెంగాలీలను నా కొక ‘వాచస్పతీయ’ నిఘంటువును పంపమని మాట&nbsp;<BR>వరుసగా చెప్పు. వారు చెబుతున్న పెద్దపెద్ద కబుర్లకు అది తగ్గ పరీక్ష అవుతుంది.&nbsp;<BR>ఇంగ్లండ్‌లో మతపరమైన ఉద్యమాలు నత్తనడకలో సాగుతాయి. అక్కడి ప్రజల్లో&nbsp;<BR>నాస్తికులు లేక అంధవిశ్వాసంతో కొట్టుకొనేవారు అనే రెండు రకాలవా రున్నారు.&nbsp;<BR>‘మా మతం దేశభక్తే’ అని ఈ రెండవ వర్గం చెబుతుంది. అంతమాత్రమే.</FONT></p>
<p><FONT FACE="SHREE900, SHREE, sans-serif" SIZE="3">పైన పేర్కొన్న గ్రంథాలను అమెరికాలోని </FONT><FONT FACE="TimesNewRoman, Times, serif" SIZE="2">&amp; R </FONT><FONT FACE="SHREE900, SHREE, sans-serif" SIZE="3">కుమారి మేరీ ఫిలిప్స్‌, 19,&nbsp;<BR>పడమర, 38 వ వీథి, న్యూయార్క్‌, అమెరికా సంయుక్తరాష్ట్రాలు అనే చిరు-&nbsp;<BR>నామాకు పంపు. అది నా అమెరికా చిరునామా. నవంబర్‌ ఆఖర్లో నేను అమెరికా&nbsp;<BR>పోతాను. కాబట్టి పుస్తకాలు వగైరా అక్కడికే పంపించు. మీకు నేను రాసిన ఉత్తరం&nbsp;<BR>అందగానే శరత్‌ బైలుదేరితే, నేను అతణ్ణి కలుసుకోగలను. లేకపోతే లేదు. వ్యవ-&nbsp;<BR>హారం వ్యవహారమే సుమా! అది పసిపిల్లల ఆటలాంటిది కాదు. శ్రీ స్టర్డీ శరత్‌</FONT></p>
<hr class="puTa_virupu">
<table><tr><td><a class=puTa_lanke href=puTa3590.html>p3590</a></td><td>p3591</td><td><a class=puTa_lanke href=puTa3592.html>p3592</a></td></tr></table>
</div></body></html>
