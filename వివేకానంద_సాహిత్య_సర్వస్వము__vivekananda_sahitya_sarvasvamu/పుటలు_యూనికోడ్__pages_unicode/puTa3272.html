<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3271.html>p3271</a></td><td>p3272</td><td><a class=puTa_lanke href=puTa3273.html>p3273</a></td></tr></table>

<p><FONT FACE="TimesNewRoman, Times, serif" SIZE="2">ˇ ˙</FONT></p>
<p><FONT FACE="SHREE900, SHREE, sans-serif" SIZE="3">ఖేత్రీ మహారాజుగారి ఆంతరంగిక కార్యదర్శి, నేనూ కలసి ఉంటున్నాం.&nbsp;<BR>ఆయన నాయందు చూపే ప్రేమకు, దయకు, నే నాయనకు కృతజ్ఞత తెలుపాలి.&nbsp;<BR>ఎవరు రాగానే, రాజులు తమ ఆసనాలనుండి లేచి, గౌరవం చూపుతారో అలాంటి&nbsp;<BR>వారిని రాజపుత్రస్థానంలో ‘తజీమీ సర్దారు’ అని చెప్తారు. ఈయన అటువంటి&nbsp;<BR>‘తజీమీ సర్దారు’. ఐనా ఆయన అతి నిరాడంబరుడు. ఒక్కొక్కసారి ఆయన&nbsp;<BR>నాకు చేసే సేవలకు నేనే సిగ్గుపడుతున్నాను.</FONT></p>
<p><FONT FACE="SHREE900, SHREE, sans-serif" SIZE="3">...సాధారణంగా, మంచివారికే, ఈ ప్రపంచంలో చిక్కులు, కష్టాలు&nbsp;<BR>వస్తూంటాయి. కారణం, దురూహ్యం. అది నా జీవితానుభవంకూడ. ఈ ప్రపం-&nbsp;<BR>చంలో ప్రతి విషయం అంతరాంతరంలోను మంచే ఉంది. ప్రతిదాని వెనుక ఉప-&nbsp;<BR>రితలంలో మీద లేస్తున్న అలలకు అట్టడుగున మంచితనం, ప్రేమగల ఒక అనం-&nbsp;<BR>తమైన మూలముంది. ఈ మూలస్థానాన్ని చేరనంతవరకు మనం బాధపడు&nbsp;<BR>తుంటాం. కాని ఒకసారి ఈ ప్రశాంత నిలయాన్ని చేరితే, బైట పెనుగాలులు&nbsp;<BR>వీచినా వీయనీగాక! తుపానులు చెలరేగినా రేగనీగాక! యుగా లనే కఠిన శిలాపు-&nbsp;<BR>నాదిపై నిర్మించబడిన భవనం ఎప్పటికీ చలించదు. మంచిగాను, నిస్వార్థంగాను&nbsp;<BR>ఉండి, పరోపకారానికే, జీవితమంతా అంకితం చేసిన మీవంటివారు, ఆ సుస్థిర&nbsp;<BR>స్థానాన్ని చేరుకొన్నారని నేను పూర్తిగా విశ్వసిస్తున్నాను. ఆ స్థితినే గీతలో భగవా-&nbsp;<BR>నుడు ‘బ్రహ్మస్థ స్థితి’ అని పేర్కొని వున్నాడు.</FONT></p>
<p><FONT FACE="SHREE900, SHREE, sans-serif" SIZE="3">మీరు తిన్న దెబ్బల ఫలితంగా, ఇహపరాలలో ప్రేమించదగినవాడైన ఆ పర-&nbsp;<BR>మాత్మకు, మీరు అత్యంత సన్నిహితు లగుదురుగాక! దానివలన మీరు భూత,&nbsp;<BR>భవిష్యత్‌ వర్తమానాలలో ఆయననే సాక్షాత్కరించుకొని, ఉన్నదానిని గాని,&nbsp;<BR>పోయినదానిని గాని ఆయనలోనే - ఆయనలోనే - దర్శింతురుగాక! తథాస్తు.</FONT></p>
<p><FONT FACE="SHREE900, SHREE, sans-serif" SIZE="3">భవదీయ ప్రేమపూర్ణ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">ˇ </FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీమతి ఇందుమతి మిత్రకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">బొంబాయి,</FONT></p>
<p><FONT FACE="SHREE900, SHREE, sans-serif" SIZE="3">మే 24, 1893.</FONT></p>
<p><FONT FACE="SHREE900, SHREE, sans-serif" SIZE="3">అమ్మా,</FONT></p>
<p><FONT FACE="SHREE900, SHREE, sans-serif" SIZE="3">నువ్వు, ప్రియుడైన హరిపాద వ్రాసిన ఉత్తరాలు అందాయి. సంతోషం.&nbsp;<BR>నీకు తరచుగా ఉత్తరాలు వ్రాయనందుకు విచారించవద్దు. నీ క్షేమానికై భగ&nbsp;<BR>వంతుని ఎప్పుడూ ప్రార్థిస్తూనే ఉన్నాను. రాబోయే 31 వ తేది నా అమెరికా</FONT></p>
<hr class="puTa_virupu">
<table><tr><td><a class=puTa_lanke href=puTa3271.html>p3271</a></td><td>p3272</td><td><a class=puTa_lanke href=puTa3273.html>p3273</a></td></tr></table>
</div></body></html>
