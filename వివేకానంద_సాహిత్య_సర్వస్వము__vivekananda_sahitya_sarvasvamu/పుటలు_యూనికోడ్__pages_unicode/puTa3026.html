<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3025.html>p3025</a></td><td>p3026</td><td><a class=puTa_lanke href=puTa3027.html>p3027</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">197</FONT></p>
<p><FONT FACE="SHREE900, SHREE, sans-serif" SIZE="3">దేశ ప్రతిష్ఠను నిలబెట్టుతారు. అప్పుడు దేశంలో సంస్కృతి, జ్ఞానం, శక్తి, భక్తి&nbsp;<BR>జాగృతమౌతాయి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కాని స్వామీ! ప్రస్తుత మహిళావిద్యావిధానం వల్ల, దీనికి విరుద్ధ&nbsp;<BR>మైన ఫలితాలు కలుగుతున్నట్లు కన్పిస్తున్నది. ఏవో కొన్నిమాటలు నేర్చుకొని&nbsp;<BR>వాళ్లు పాశ్చాత్య జీవన విధానాలను అనుసరిస్తున్నారు. కాని త్యాగభావంలోను,&nbsp;<BR>ఆత్మనిగ్రహంలోను, తపస్సులోను, బ్రహ్మచర్యంలోను బ్రహ్మజ్ఞానానికి అనువైన&nbsp;<BR>యితర లక్షణాలలోను వాళ్లెంతవరకు అభివృద్ధి చెందారా అనేది స్పష్టం&nbsp;<BR>కావటం లేదు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ప్రారంభంలో అటువంటి కొన్ని పొరపాట్లు తప్పవు. దేశంలో&nbsp;<BR>ఒక కొత్తభావం బోధించబడ్డప్పుడు దాన్ని సరిగా గ్రహించలేని కొంతమంది ఆ&nbsp;<BR>విధంగా తప్పుదారి పడతారు. దానివల్ల సంఘ శ్రేయస్సుకు ఏం నష్టం కలుగు-&nbsp;<BR>తుంది? దేశంలో యిప్పుడున్న ఆ కొద్దిపాటి స్త్రీవిద్యకు కారకులైనవారు నిజంగా&nbsp;<BR>చాలా గొప్పహృదయం కలవారు. కాని యథార్థమేమంటే, పారమార్థికత మీద&nbsp;<BR>ఆధారపడనటువంటి సంస్కృతిలోగాని, విద్యలోగాని, ఏదో ఒక లోపం చొచ్చు-&nbsp;<BR>కొనిపోక తప్పదు. ఇప్పుడు ఆధ్యాత్మికతను ఆధారంగా చేసి స్త్రీవిద్యను వ్యాప్తి&nbsp;<BR>చేయాలి. మిగతా శిక్షణ అంతా ఆధ్యాత్మికత తర్వాతనే. ఆధ్యాత్మిక శిక్షణ, శీల-&nbsp;<BR>నిర్మాణం, బ్రహ్మచర్య వ్రతపాలన - యివి పాటించి తీరాలి. ఇప్పటివరకు దేశం-&nbsp;<BR>లోవున్న స్త్రీవిద్యలో ఆధ్యాత్మికతకు రెండోస్థానం యివ్వబడింది. అందువల్లనే&nbsp;<BR>నీవు చెప్పే లోపాలు చొచ్చుకుపోయాయి. అందువల్ల స్త్రీలదోషం ఏమీలేదు.&nbsp;<BR>సంఘసంస్కర్తలు, తాము బ్రహ్మచారులుకాకుండా స్త్రీవిద్యను ప్రారంభించి&nbsp;<BR>నందువల్లనే పొరపాటుపడ్డారు. మంచి ఉద్యమాలను స్థాపించేవాళ్లు వాళ్లనుకున్న-&nbsp;<BR>దాన్ని ప్రారంభించేముందు, కఠినమైన ఆత్మనిష్ఠద్వారా బ్రహ్మజ్ఞానాన్ని పొందితీ-&nbsp;<BR>రాలి. లేకపోతే వారిపనిలో దోషాలు కలుగక మానవు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అవునండి. విద్యావంతులైన ఎందరో వనితలు, నవలలు మొద-&nbsp;<BR>లైనవి చదవటంలో కాలం గడుపుతున్నారు. కాని, తూర్పుబెంగాలులో విద్య-&nbsp;<BR>వున్నా స్త్రీలు తమ ఆధ్యాత్మిక ఆచారాలను పాటించడం మానలేదు. ఈ ప్రాంతం-&nbsp;<BR>లోకూడ అంతేనా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ప్రతిదేశంలోను జాతులకు మంచి చెడ్డలు రెండూ ఉంటాయి.&nbsp;<BR>మన జీవితాల్లో సత్కర్మలు ఆచరించి యితరులకు ఆదర్శంగా ఉండటమే మన&nbsp;<BR>పని. దూషించడం వల్ల ఏ పని నెరవేరదు. నిందించడంవల్ల ప్రజలకు అసహ్యత&nbsp;<BR>కలుగుతుంది. ఎవరి యిష్టం వచ్చినట్లు వాళ్లను మాట్లాడనీ. నీవు కాదనవద్దు.&nbsp;<BR>ఈ మాయాప్రపంచంలో నీవు ఏ పనిచేపట్టినా దానిలో దోషాలు ఉండక</FONT></p>
<hr class="puTa_virupu">
<table><tr><td><a class=puTa_lanke href=puTa3025.html>p3025</a></td><td>p3026</td><td><a class=puTa_lanke href=puTa3027.html>p3027</a></td></tr></table>
</div></body></html>
