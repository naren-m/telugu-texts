<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1074.html>p1074</a></td><td>p1075</td><td><a class=puTa_lanke href=puTa1076.html>p1076</a></td></tr></table>
<p><FONT FACE="SHREE900, SHREE, sans-serif" SIZE="3">ఆధ్యాత్మిక సాధనకు కొన్ని సూచనలు</FONT></p>
<BR>
<p><FONT FACE="SHREE900, SHREE, sans-serif" SIZE="3">251</FONT></p>
<BR>
<p><FONT FACE="SHREE900, SHREE, sans-serif" SIZE="3">నీకు బోధపడుతుంది. బ్రతుకు స్వరూపం అది. ఒక్కక్షణం కూడా నీవు, నీ&nbsp;<BR>ఉనికిని మరచిపోలేవు. జ్ఞానపు మొదటి లక్షణం - నేను ఉన్నాను - అన్నది. అసలు&nbsp;<BR>ఎప్పుడు లేని స్థితిని, ఎవరు ఊహించగలరు? కాబట్టి నేను లేకపోవుట - అన్నది&nbsp;<BR>ఉండదు. ఇది స్వయంవ్యక్త విషయం. దానికి తర్కసాక్ష్యం అక్కర లేదు. కాబట్టి&nbsp;<BR>అమరత్వం - అవినాశిత్వం అన్న భావం మనిషిలో సహజంగా ఉంది. మరి ఊహాతీత&nbsp;<BR>విషయాన్ని గూర్చి మనం ఎలా చర్చించాలి? స్వసాక్షిక విషయానికి సంబంధించిన&nbsp;<BR>గుణాగుణాల గూర్చి మనం చర్చించాలని ఎందుకు కోరుకోవాలీ?</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ఈ విశ్వమంతా ఏ దృక్కోణం నుండి చూసినా, ఒకే పదార్థం. ఈ&nbsp;<BR>విశ్వమంతా మనకు ప్రాణస్వరూపం - ఆకాశస్వరూపం. ఒక్కవిషయాన్ని మాత్రం&nbsp;<BR>గుర్తుపెట్టుకోండి. ఇతర ప్రాథమిక సిద్ధాంతాల మాదిరే, ఇదికూడా&nbsp;<BR>స్వవిరుద్ధమైనట్టిది. ఎందుకంటే, ప్రాణమంటే ఏమిటీ? ఆకాశం అంటే ఏమిటీ?&nbsp;<BR>ప్రాణ మంటే జడపదార్థాన్ని కదిలింప చేసేది. ఆకాశమంటె జడపదార్థం. ప్రాణంవల్ల&nbsp;<BR>అది కదులుతుంది. కాబట్టి ఇలాంటి అన్యోన్యాశ్రయ దోషదుష్ట భాగం ఇది. మన&nbsp;<BR>మేమో విజ్ఞానవంతుల మనుకుంటాం. మన ప్రాథమిక సిద్ధాంతాల్లోనే, ఇలాంటి&nbsp;<BR>దోషం కూడుకుని ఉంది. సంస్కృతంలో ఒక సామెత ఉంది. దాని కర్థం ‘తలలేని&nbsp;<BR>తలనెప్పి’; తలకాయ లేదుగానీ, తలనెప్పి ఉంది. ఇది అలాంటిది. ఇలాంటి స్థితినే&nbsp;<BR>మాయ అంటారు. ఇది అసలుందా అంటే, లేదు. మరి లేదా అంటే ఉంది. కాబట్టి,&nbsp;<BR>ఉన్నదీ కాదు, లేనిదీ కాదు. అది ఉంది అని చెప్పటానికి వీలులేదు. దేశకాల నిమిత్తాల&nbsp;<BR>నతిక్రమించిన నిత్యపదార్థమై, స్వయంవ్యక్త మయ్యేదే సత్పదార్థం. కాబట్టి మాయ&nbsp;<BR>సత్పదార్థం కాదు. కాని ఈ ప్రపంచం ఉంది - అనే ఒక అనుభవం మనకుంది.&nbsp;<BR>అందుకని దీన్ని కేవలం లేదు - అని అనలేం. కాబట్టి ఇలాంటి ఉనికి భ్రాంతి.&nbsp;<BR>మాయాస్వరూపం ఇది.</FONT></p>
<p><FONT FACE="SHREE900, SHREE, sans-serif" SIZE="3">కాని సర్వపదార్థాల్లో సత్త వ్యాపించి ఉంది. ఆ సత్త దేశకాల నిమిత్తాలతో&nbsp;<BR>పరిచ్ఛినమైనది. ఆ సత్తాయే ఆత్మ పదార్థం. ఆది మధ్యాంతరహితం. ఆనంద&nbsp;<BR>స్వరూపం. నిత్యముక్త స్వభావం. పురుషుని నిజస్వరూపం అదే. ఆ&nbsp;<BR>యథార్థస్వరూపం ఈ దేశకాల నిమిత్తాలతో పరిచ్ఛిన్నమైనది. ప్రపంచంలోని&nbsp;<BR>పదార్థాలన్నీ అంతే. ప్రతి పదార్థపు అచ్చమైన స్వరూపం అదే. ఇది భావవాదం కాదు.&nbsp;<BR>మేము ప్రపంచం లేనేలేదనుట లేదు. ప్రపంచానికున్న సత్త వ్యావహారిక       సత్త;&nbsp;<BR>సాపేక్షమైనట్టిది. కాని ప్రపంచానికి స్వతంత్రసత్త, పారమార్థిక సత్తలేదు.&nbsp;<BR>పారమార్థిక సత్త ఆత్మపదార్థమే. దేశకాలనిమిత్తాలను అనుసరించి ఆత్మసత్త ఉంది.&nbsp;<BR>దాని నాశ్రయించి ప్రపంచసత్త ఉంది.</FONT></p>
<p><FONT FACE="SHREE900, SHREE, sans-serif" SIZE="3">నేను చాలా శాఖాచంక్రమణం చేశాను. ఇప్పుడు ప్రధానవిషయంపై దృష్టిని</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1074.html>p1074</a></td><td>p1075</td><td><a class=puTa_lanke href=puTa1076.html>p1076</a></td></tr></table>
</div></body></html>
