<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3191.html>p3191</a></td><td>p3192</td><td><a class=puTa_lanke href=puTa3193.html>p3193</a></td></tr></table>
<p><FONT FACE="SHREE900, SHREE, sans-serif" SIZE="3">సూక్తులు, సుభాషితాలు</FONT></p>
<p><FONT FACE="Bookman-Light, Bookman, serif" SIZE="2">363</FONT></p>
<p><FONT FACE="SHREE900, SHREE, sans-serif" SIZE="3">వుంటాయి. నీవు నిన్నెప్పుడు తెలుసుకుంటావో, అప్పుడు సమస్తం తెలుసు-&nbsp;<BR>కున్న వాడివే అవుతావు.</FONT></p>
<p><FONT FACE="SHREE900, SHREE, sans-serif" SIZE="3">93. నా మట్టుకు నేను వేదాలలో హేతువాదంతో సరిపడే భాగాలను&nbsp;<BR>మాత్రమే అంగీకరిస్తాను. పైకి చూడటానికి, కొన్ని వేదభాగాలు పరస్పర&nbsp;<BR>విరుద్ధాలై కన్పిస్తాయి. పాశ్చాత్యులు ఈశ్వరప్రేరితవాణి అంటారే, వేదాలు అలాం-&nbsp;<BR>టివిగా తలచబడటం లేదు. దేవుని గూర్చిన జ్ఞాన సర్వస్వమే, సర్వజ్ఞత్వమే వేదా-&nbsp;<BR>లని తలంపబడుతూ వుంది. ఈ జ్ఞానం ప్రతి కల్పారంభంలోను తనను తాను&nbsp;<BR>ఆవిష్కరించుకొంటుంది. కల్పం ముగిసేటప్పుడు అది సూక్ష్మరూపంలోకి దిగ-&nbsp;<BR>బడిపోతుంది. కల్పం మరల ప్రసారితమైనప్పుడు దానితోకూడ ఈ జ్ఞానం&nbsp;<BR>మరల ప్రసారితమౌతుంది. ఇంతవరకు ఈ సిద్ధాంతం బాగానేవుంది. కాని,&nbsp;<BR>దేవుని గూర్చిన జ్ఞానమంతా వేదాలనే ఈ గ్రంథాలలో మాత్రమే కలదనడం&nbsp;<BR>కేవలం కుతర్కం. వేదాలలో, హేతువాదంతో సరిపడే భాగాలు మాత్రమే అసలు&nbsp;<BR>వేదాలని, తక్కినవేవీ వేదాలు కావనీ మనువు ఒకచోట చెప్పివున్నాడు. భారతీయ&nbsp;<BR>తత్త్వశాస్త్రజ్ఞులలో చాలామంది అభిప్రాయమిదే.</FONT></p>
<p><FONT FACE="SHREE900, SHREE, sans-serif" SIZE="3">94. ప్రపంచంలో ఉన్న మత గ్రంథాలన్నిటిలో వేదాలు మాత్రమే ‘వేదా-&nbsp;<BR>ధ్యయనం సైతం అప్రధానం’ అంటున్నాయి. దేనిచేత నిత్యతత్త్వాన్ని మనం&nbsp;<BR>సాక్షాత్కరించుకోగలమో అదే నిజమైన విద్య. అది అధ్యయనం కాదు.&nbsp;<BR>విశ్వాసమునూ కాదు. వాదమునూ కాదు. మరేదనగా, అతీంద్రియ సాక్షా-&nbsp;<BR>త్కారం, సమాధి.</FONT></p>
<p><FONT FACE="SHREE900, SHREE, sans-serif" SIZE="3">95. ఒకప్పుడు మనం నీచమృగాలుగా ఉండేవారం. అవి మనకంటె వేరని&nbsp;<BR>మనం తలుస్తాము. ‘‘మన కొరకే విశ్వం సృజింపబడి ఉంది’’ అని పాశ్చాత్యులు&nbsp;<BR>చెప్పగా వింటున్నాను. పెద్ద పులులు గ్రంథాలు వ్రాయడం ప్రారంభిస్తే, మాన-&nbsp;<BR>వుడు తమ ఆహారం కోసమే సృజింపబడ్డాడని, కాని ఈ మానవుడు సులభంగా&nbsp;<BR>తమ చేతికి చిక్కడు కాబట్టి మిక్కిలి పాపిష్టిప్రాణి అని వ్రాసి పెడుతాయి.&nbsp;<BR>ఈనాడు నీ కాలిక్రింద పాకుతున్న కీటకం ముందొకనాటికి దేవుడుగా అయ్యేదే.</FONT></p>
<p><FONT FACE="SHREE900, SHREE, sans-serif" SIZE="3">96. న్యూయార్క్‌లో శ్రీ వివేకానందస్వామి యిలా అన్నారు. ‘‘మీకున్న&nbsp;<BR>బుద్ధిబలం మా మహిళలకుకూడ ఉండాలని నేనెంతో కోరుతున్నాను. కాని&nbsp;<BR>బుద్ధిబలం పవిత్రతను చెడగొట్టేదయితే అప్పుడు నాకది అపేక్షితం కాదు. మీ&nbsp;<BR>విజ్ఞానానికి మిమ్మల్ని నేను పొగడుతాను. కాని, ‘‘చెడుగు’’ను పూలతో కప్పి-&nbsp;<BR>పెట్టి దానిని ‘‘మంచిది’’ అని పేర్కొంటారే ఆ మార్గం నాకిష్టం కాదు. బుద్ధి-&nbsp;<BR>బలం మేలిమియే కాని అదే అన్నిటికంటే పైది కాదు. మేము పాటుపడేదెల్ల</FONT></p>
<hr class="puTa_virupu">
<table><tr><td><a class=puTa_lanke href=puTa3191.html>p3191</a></td><td>p3192</td><td><a class=puTa_lanke href=puTa3193.html>p3193</a></td></tr></table>
</div></body></html>
