<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa123.html>p123</a></td><td>p124</td><td><a class=puTa_lanke href=puTa125.html>p125</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగం</FONT></p>

<p><FONT FACE="SHREE900, SHREE, sans-serif" SIZE="3">ఫలితం. కాని యిలా మన భావిస్థితిని నిర్మించుకోటం మనలను పరుల సాయం&nbsp;<BR>పొందనివ్వక అడ్డదు; అంతేకాదు, అనేకులకు అలాటి సాయం అవశ్యం కావలసి-&nbsp;<BR>వుంది. అది లభించినప్పుడు ఆత్మశక్తిసామర్థ్యాలు ఉద్దీప్తాలవుతవి. పారమార్థిక&nbsp;<BR>జీవితం ప్రబోధ మందుతుంది, అభివృద్ధికి చురుకు కలుగుతుంది. చివరకు&nbsp;<BR>మానవుడు పావనుడై పరిపూర్ణత నొందుతాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ ఉద్దీపనశక్తిని పుస్తకాలనుంచి పొందలేం. ఆత్మ మరొక ఆత్మ వలననే&nbsp;<BR>ప్రేరణ పొందుతుంది; వేరేమార్గం అసాధ్యం; యావజ్జీవం గ్రంథపఠనం చేస్తాం-&nbsp;<BR>గాక, మహామేధానిధుల మవుతాంగాక, కాని చివరకు మనం ఆవంతకూడ ఆత్మ-&nbsp;<BR>వికాసం పొందలేదని మనకే తెలుస్తుంది. ధీవికాసం వెంబడేదానికి అనురూపమైన&nbsp;<BR>ఆధ్యాత్మికోన్నతి లభిస్తుందనుకోటం సత్యదూరం. గ్రంథపఠనంలో మనం పార-&nbsp;<BR>మార్థిక సహాయం పొందుతున్నామని ఒక్కొక్కప్పుడు భ్రమిస్తూంటాం; కాని&nbsp;<BR>గ్రంథపఠనంవల్ల మనకు కలిగే ప్రతిఫలాన్ని పరికిస్తే చివరకు దానివల్ల కొంచమో&nbsp;<BR>గొప్పో లాభం పొందటం కేవలం మన ధీశక్తికి కలుగుతోంది. కాని అంతరాత్మకు&nbsp;<BR>కలుగటం లేదని మనకు వెల్లడి అవుతుంది. ఆధ్యాత్మిక విషయాలను గురించి&nbsp;<BR>దాదాపుగా ప్రతివ్యక్తీ అత్యద్భుతంగా మాట్లాడగలిగీ, అనుష్ఠానానికి - నిజమైన&nbsp;<BR>పారమార్థికాచరణానికి - వచ్చేసరికి, ఎంత శోచనీయంగా వెనుకబడి వుంటామో&nbsp;<BR>మనం ఎరుగనిది కాదు. ఈ వ్యత్యాసానికి కారణం గ్రంథపఠనం ఆత్మవికాసాన్ని&nbsp;<BR>పెంపొందింప చేయకపోవటమే అని చెబుతాను. ఆత్మజ్యోతిని ఉద్దీప్తం&nbsp;<BR>చేయాలంటే, తగిన ప్రేరణశక్తి మరొక ఆత్మనుంచి ప్రసరించి తీరాలి.</FONT></p>
<p><FONT FACE="SHREE900, SHREE, sans-serif" SIZE="3">ఇలాటి ప్రేరణశక్తి ఎవరిలోనుంచి ప్రసరిస్తుందో ఆతడే గురువు, దాన్ని&nbsp;<BR>గ్రహించేవాడే శిష్యుడు. ఇలా ఎవరినైనా ప్రేరేపించటానికి గురువు శక్తిని&nbsp;<BR>సంక్రమింపచేయగలవాడుగా వుండాలనటం మొదటి విషయం. రెండవది&nbsp;<BR>దాన్ని గ్రహించే వ్యక్తి అందుకు అర్హుడై వుండాలి. బీజం సజీవమై వుండాలి; క్షేత్రం&nbsp;<BR>సాగుచేయబడి సిద్ధంగా వుండాలి. ఇవి రెండూ చేకూరితే పారమార్థిక చింత అనే&nbsp;<BR>సస్యం అత్యద్భుతంగా ఫలిస్తుంది. ‘‘ఆశ్చర్యోవక్తా కుశలోఽస్యలబ్ధా’’</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> - నిజ-&nbsp;<BR>మైన ధర్మప్రబోధకుడు ఆశ్చర్యకరశక్తులు కలిగి వుండాలి, శ్రోతకూడ కుశలుడు&nbsp;<BR>లభించాలి; ఇలా యిద్దరూ అద్భుతవ్యక్తులై అసాధారణులైనప్పుడు మాత్రమే&nbsp;<BR>దివ్యమైన ఆత్మప్రబోధం ఒదవుతుంది. ఇలాటివారే నిజమైన ఆచార్యులు,&nbsp;<BR>నిజమైన శిష్యులు, నిజమైన జిజ్ఞాసువులు. ఇతరు లందరికీ జిజ్ఞాస అనేది వట్టి&nbsp;<BR>వినోదం, ఆట. వారిలో ప్రబోధం పొందేది రవ్వంత కుతూహలం, ప్రజ్వలించేది</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">కఠోపనిషత్తు (1-2-7)</FONT></p>
<hr class="puTa_virupu">
<table><tr><td><a class=puTa_lanke href=puTa123.html>p123</a></td><td>p124</td><td><a class=puTa_lanke href=puTa125.html>p125</a></td></tr></table>
</div></body></html>
