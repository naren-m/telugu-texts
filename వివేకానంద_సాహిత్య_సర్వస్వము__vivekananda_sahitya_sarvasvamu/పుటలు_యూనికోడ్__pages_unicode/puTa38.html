<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa37.html>p37</a></td><td>p38</td><td><a class=puTa_lanke href=puTa39.html>p39</a></td></tr></table>


<p><FONT FACE="SHREE900, SHREE, sans-serif" SIZE="3">సుస్పష్టపరచటంలోనే స్వామీజీ మహత్వంవుంది. అసలతడు జన్మించకపోయినా&nbsp;<BR>అతనిద్వారా చాటబడిన సత్యాలు సత్యాలుగానే ఉండేవి; అంతేకాక అవి పూర్వం-&nbsp;<BR>వలె అదే ప్రామాణికతను కల్గిఉండేవి. ఐతే ఏం చిక్కువచ్చేదంటే ఆ సత్యాలను&nbsp;<BR>పొందటం కష్టసాధ్యమై ఉండేది; అంతేగాక దాని అభివ్యక్తనంలోగల&nbsp;<BR>పరస్పర సామంజస్యభావాన్ని, ఐక్యతాభావాన్ని స్పష్టంగా అర్థం చేసుకోవటం కష్ట-&nbsp;<BR>మయ్యేది. వివేకానందులు పుట్టి జీవించకపోతే ఈనాడు కోటికోటి జీవులకు జీవ-&nbsp;<BR>నదాయి ఐన సందేశామృతం కేవలం పండితుల వ్యర్థతర్క వివాదాల విషయంగా&nbsp;<BR>వుండిపోయేది. స్వామి బోధించింది పండితులవలె కాదు ఆధికారిక పురుషుని&nbsp;<BR>వలె. ఎందుకంటె తాను ప్రచారంచేసిన సత్యాల లోతులలోనికి దిగి, వాటిని&nbsp;<BR>సాక్షాత్కరించుకొన్న తర్వాతనే, ఆచార్యరామానుజులవలె తిరిగివచ్చి, చండాలు-&nbsp;<BR>రకు, అంత్యజులకు, విదేశీయులకు ఆ రహస్యాలను తెల్పారు వారు.</FONT></p>
<p><FONT FACE="SHREE900, SHREE, sans-serif" SIZE="3">ఐనాకూడా వారి బోధనలలో ఎలాటి నూతనాంశం లేనేలేదనటం పూర్తిగా&nbsp;<BR>నిజంకాదు. ‘ఏకమేవ అద్వితీయం’ అనే అనుభూతి దేన్లో ఉందో అలాంటి&nbsp;<BR>అద్వైతతత్వంయొక్క సర్వశ్రేష్ఠత్వాన్ని ప్రచారంచేస్తూ, దానితోపాటు ద్వైతం,&nbsp;<BR>విశిష్టాద్వైతం, అద్వైతం ఈ మూడు వాదాలు ఒకటి ఐన ఆధ్యాత్మిక ప్రగతి-&nbsp;<BR>మార్గం అనే నిచ్చనలోని మూడు మెట్లనీ, ఒకదాని తర్వాత ఇంకొకటిని చేరగల&nbsp;<BR>మూడు స్తరాలనీ, వీటిలో మూడవదైన అద్వైతమే పరమలక్ష్యం అనే ఈ సిద్ధాం-&nbsp;<BR>తాన్ని హిందూమతానికి చేర్పినవారు వివేకానందస్వాములనే విషయాన్ని&nbsp;<BR>ఎన్నడూ మర్చిపోకూడదు. పైన చెప్పబడిన ఈ సిద్ధాంతంకూడ ఇంతకంటే&nbsp;<BR>సరళమూ, శ్రేష్ఠమూ ఐన మరొక సిద్ధాంతంలోని అంగం లేదా అంశం. అదే-&nbsp;<BR>దంటే ఏకమూ, అనేకమూ ఒకే తత్వమనీ, విభిన్న సమయాలలో, విభిన్న మనో&nbsp;<BR>అవస్థలలో మనస్సుద్వారా సాక్షాత్కరింపబడేదీ ఒకే సత్యం లేదా తత్వం అనేదే&nbsp;<BR>ఈ సిద్ధాంతం. ఇదే విషయాన్ని శ్రీరామకృష్ణు లిలా వచించారు: ‘‘ దేవుడు సాకా-&nbsp;<BR>రుడు, నిరాకారుడుకూడా; అంతేకాక ఈ సాకార, నిరాకారాలను రెండింటినీ&nbsp;<BR>తనలో ఇముడ్చుకొన్న తత్వంకూడా ఆతడే.’’</FONT></p>
<p><FONT FACE="SHREE900, SHREE, sans-serif" SIZE="3">మన గురుదేవుల జీవితానికి అత్యంత మహత్వాన్ని కల్గజేసే విషయం ఈ&nbsp;<BR>సిద్ధాంత ప్రచారమే. ఇక్కడతడు ప్రాచ్యపాశ్చాత్యాలకే కాక, భూతభవిష్యత్తులకు-&nbsp;<BR>కూడ సమాగమ స్థానమౌతున్నాడు. అనేకము, ఏకము నిజంగా ఒకే సత్యం ఐన-&nbsp;<BR>ట్లయితే అప్పుడు అన్నివిధాల ఆరాధనా పద్ధతులు మాత్రమేకాక, సర్వవిధ&nbsp;<BR>కర్మలు, వివిధరీతుల ప్రయత్నాలు, అన్నిరీతుల సృజనాత్మక కార్యాలు సత్య&nbsp;<BR>సాక్షాత్కారానికి మార్గాలౌతవి. ఇకమీదట ఇది లౌకికం, ఇది ఆధ్యాత్మికం అనే&nbsp;<BR>భేదానికి తావుండదు. పరిశ్రమే ప్రార్థనగా ఔతుంది, విజయమే త్యాగమౌతుంది,</FONT></p>
<hr class="puTa_virupu">
<table><tr><td><a class=puTa_lanke href=puTa37.html>p37</a></td><td>p38</td><td><a class=puTa_lanke href=puTa39.html>p39</a></td></tr></table>
</div></body></html>
