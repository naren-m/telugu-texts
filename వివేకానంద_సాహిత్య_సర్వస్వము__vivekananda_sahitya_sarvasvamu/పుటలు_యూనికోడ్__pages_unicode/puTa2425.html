<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2424.html>p2424</a></td><td>p2425</td><td><a class=puTa_lanke href=puTa2426.html>p2426</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 7 6</FONT></p>
<p><FONT FACE="SHREE900, SHREE, sans-serif" SIZE="3">తన ప్రత్యేక లక్షణంగావున్న జాతిని సమూలంగా ఊగించివేస్తుంది. సాధారణంగా&nbsp;<BR>అదే విప్లవానికి కేంద్రమవుతూంటుంది; అక్కడినుండే విప్లవం ప్రారంభమవు-&nbsp;<BR>తుంది. అందువల్ల మతప్రపంచంలో ఏ సంచలనం కలిగినా భారతదేశంలో పెద్ద-&nbsp;<BR>మార్పులు విధిగా వచ్చితీరుతాయి. చాలాసార్లు విస్తృతంగా జరిగిన మత విప్లవా-&nbsp;<BR>లకు భారతదేశమే కేంద్రాన్ని చూపవలసివచ్చింది; ఏలంటే, భారతదేశం తక్కిన&nbsp;<BR>విషయాలన్నిటికన్నా మిన్నగా ఆధ్యాత్మిక సీమ.</FONT></p>
<p><FONT FACE="SHREE900, SHREE, sans-serif" SIZE="3">తన ఆశయ సాధనకు తోడ్పడేదే నిజమని ప్రతిమానవుడు అంటాడు.&nbsp;<BR>ప్రాపంచిక దృష్టికలవానికి ధనంగా మార్చుకోవడానికి వీలయిందంతా నిజం.&nbsp;<BR>ధనంగా మార్చుకోవడానికి ఉపయోగపడనిదేదీ నిజంకాదు. అధికారవాంఛ బల-&nbsp;<BR>వత్తరంగాగల ఆశాపరునికి, తన తోడివారిపై పెత్తనం చేయడానికి తోడ్పడేదంతా&nbsp;<BR>నిజం - తక్కిందేదీ కాదు. జీవితంలో ప్రత్యేకంగా తన కభిమానపాత్రమై హృద-&nbsp;<BR>యాన్ని స్పందింపచేసేదాని కనుకూలమైన భావాన్ని వ్యక్తీకరించని దేదైనా వానికి&nbsp;<BR>నిరర్థక మనిపిస్తుంది. అందతనికేమీ కనిపించదు. జీవిత శక్తులను కాసులకోసం,&nbsp;<BR>కీర్తికోసం, మరేదో భోగంకోసం వినిమయంచేయడమే లక్ష్యంగా పరిగణించే-&nbsp;<BR>వారు, యుద్ధానికి సన్నాహంచేసి సైనిక పటాలం నడిపించడమే శక్తిని ప్రదర్శించే&nbsp;<BR>విధానమని భావించేవారు, జీవితం ఇవ్వగల్గిన ఆనందమంతా ఇంద్రియభోగాల్లోనే&nbsp;<BR>వుందని తలచేవాళ్లు వున్నారు. వీరికి భారతదేశం ఎప్పుడూ పెద్ద ఎడారిగానే కన-&nbsp;<BR>బడుతుంది. అందు వీచే ప్రతి ఝంఝూమారుతం తామనుకొనే జీవిత&nbsp;<BR>వికాసానికి ప్రతిబంధకంగానే అనిపిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఎవరి జీవితతృష్ణ, ఇంద్రియ జగత్తున కతీతంగా ప్రవహించే అమృతవాహిని&nbsp;<BR>లోని నీళ్లు త్రాగడంచేత శాశ్వతంగా తేరిందో, ఎవరు భోగేచ్ఛ, ధనతృష్ణ, కీర్తి-&nbsp;<BR>కాంక్ష, అనే బంధాలను పాముకుబుసం విడిచిపెట్టినట్లు విడనాడారో, ఇంద్రియ-&nbsp;<BR>బద్ధులైనవారు ‘‘భోగం’ అని వ్యవహరించే క్షుద్రవిషయాలకోసం జరిగే జగ&nbsp;<BR>డాలను, ఈర్ష్యలను ఎవరు శాంతసమాహితులై ఉన్నతస్థాయినుండి ప్రేమతోను,&nbsp;<BR>ఆత్మసంతృప్తితోను సాక్షీమాత్రులయి చూస్తారో, ఎవరు తమ పూర్వసత్కర్మల&nbsp;<BR>శక్తిప్రభావంవల్ల అవిద్య పొరలు పొరలుగా రాలిపోవడంచేత నామరూపాల ఆడం-&nbsp;<BR>బరంలోని ఆంతర్యాన్ని దర్శింపగల్గుతారో - అలాటివా రెక్కడున్నా వారికి&nbsp;<BR>మాతృభూమి, ఆధ్యాత్మిక సంపదకు శాశ్వతమైన ఖని అయిన భారతదేశం విశేష&nbsp;<BR>రూపంలో కన్పిస్తుంది; నిరంతర పరివర్తనాశీలమైన ఈ జగత్తులో ఏకైక సత్యమైన&nbsp;<BR>పరాత్పరునికోసం అన్వేషణ చేసేవారందరికీ భారతసీమ ఆశాజ్యోతిగా కని&nbsp;<BR>పిస్తుంది.</FONT></p>
<hr class="puTa_virupu">
<table><tr><td><a class=puTa_lanke href=puTa2424.html>p2424</a></td><td>p2425</td><td><a class=puTa_lanke href=puTa2426.html>p2426</a></td></tr></table>
</div></body></html>
