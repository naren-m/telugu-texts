<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3405.html>p3405</a></td><td>p3406</td><td><a class=puTa_lanke href=puTa3407.html>p3407</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">జి.జి. నా కొక చక్కని ఉత్తరం వ్రాశాడని, బహుశా భట్టాచార్య నీకు చెప్పి-&nbsp;<BR>వుండొచ్చు. అతడి చిరునామా గిలికివేసినందున నాకేమీ అర్థమవలేదు. అందువల్ల&nbsp;<BR>అతడికి తిన్నగా సమాధాన మియ్యలేకపోయాను. కానీ అతడు కోరిన దాన్నంతా&nbsp;<BR>నెరవేర్చాను. అతడికి నా ఫోటో ఒకటి పంపాను. మైసూర్‌ మహా&nbsp;<BR>రాజాగార్కి ఉత్తరంకూడా వ్రాశాను. ఇప్పుడు ఖేత్రీ మహారాజుగార్కికూడా ఒక&nbsp;<BR>ఫోటో ప్రతిని పంపాను.</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు నన్నుగూర్చి భారతదేశంలో ప్రచురించిన అన్నిపత్రికలనూ నాకు&nbsp;<BR>పంపించు. పత్రికలనే యథాతథంగా చదవాలనివుంది. తెలిసిందా? నాపట్ల&nbsp;<BR>ఆదరం చూపిన చారుచరణ్‌గారిని గూర్చి వ్రాయి. అతడికి నా ధన్యవాదాలను&nbsp;<BR>తెలుపు. కానీ (మనలోమాట) దురదృష్టవశాత్తు అతడు నాకు జ్ఞాపకంలేడు.&nbsp;<BR>అతడి వివరాలను నాకు వ్రాస్తావా?</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు ఇక్కడున్న దివ్యజ్ఞాన సమాజంవారు నన్ను ఆదరిస్తూన్నారు.&nbsp;<BR>కాని వారంతాచేరి 650 మంది మాత్రమే. క్రైస్తవ విజ్ఞానవేత్తలు 10 లక్షలమంది&nbsp;<BR>వున్నారు. వారంతాకూడ నన్ను ఆదరిస్తూన్నారు. వారిద్దరితో కలిసి పనిచేస్తూ-&nbsp;<BR>న్నాను. కాని ఏ వర్గంలోనూ నేను చేరలేదు. భగవదనుగ్రహంతో వారిద్దరిని సరైన&nbsp;<BR>మార్గంలోకి తిప్పడానికి ప్రయత్నిస్తాను. కారణం, పూర్తిగా జీర్ణంకాని సత్యాలను&nbsp;<BR>వారు గొణుగుతున్నారు. ఈ ఉత్తరం నీకు చేరేలోపల నరసింహునకు డబ్బు అంది-&nbsp;<BR>వుండొచ్చు.</FONT></p>
<p><FONT FACE="SHREE900, SHREE, sans-serif" SIZE="3">‘క్యాట్‌’ వ్రాసిన ఉత్తరం అందింది. కానీ అతడి సందేహాలన్నీ తీర్చడానికి&nbsp;<BR>ఒక పెద్దపుస్తకం కావాలి. కాబట్టి నీద్వారా అతడికి నా ఆశీర్వాదాలను పంపు&nbsp;<BR>తున్నాను. అభిప్రాయాలలో మా యిద్దరికీ వ్యత్యాసాలున్నా, కొన్నివిషయాల్లో&nbsp;<BR>ఏకీభవించవచ్చునని నువ్వు అతడికి చెప్పు. కాబట్టి అతడు దేన్ని విశ్వసించినా&nbsp;<BR>ఫరవాలేదు. కానీ కార్యరంగంలో దూకాలి. బాలాజీకి, జి.జి.కి, కిడికి, డాక్టర్‌కు,&nbsp;<BR>నా స్నేహితులందరికీ, దేశాభ్యుదయానికై తమ అభిప్రాయభేదాలను విస్మరించిన&nbsp;<BR>ధీరోదాత్తులైన దేశభక్తులందరికీ నా ప్రేమ అందించు.</FONT></p>
<p><FONT FACE="SHREE900, SHREE, sans-serif" SIZE="3">ఒక పత్రికను ప్రారంభించి, నువ్వు దానికి కార్యదర్శిగా వుండు. పత్రికను&nbsp;<BR>ప్రారంభించటానికి ఎంతతక్కువ మొత్తం కావాలో లెక్కవేసి నాకు వ్రాయి. నేనే&nbsp;<BR>డబ్బు పంపుతాను. అంతేకాక అమెరికన్లనుండి విరివిగా వార్షికచందా లిచ్చేవారిని&nbsp;<BR>చేర్పిస్తాను. ఆ పత్రికకు ఒక పేరుపెట్టి దాని చిరునామాను తెలియజెయ్యి.&nbsp;<BR>కలకత్తావారినికూడ ఆ విధంగా చేయమను. ధర్మపాలుడి చిరునామా తెల్పు.&nbsp;<BR>అతడు గొప్పవాడు, సజ్జనుడు. అతడు మనతో కలిసి అద్భుతంగా పనిచెయ్యగ-</FONT></p>
<hr class="puTa_virupu">
<table><tr><td><a class=puTa_lanke href=puTa3405.html>p3405</a></td><td>p3406</td><td><a class=puTa_lanke href=puTa3407.html>p3407</a></td></tr></table>
</div></body></html>
