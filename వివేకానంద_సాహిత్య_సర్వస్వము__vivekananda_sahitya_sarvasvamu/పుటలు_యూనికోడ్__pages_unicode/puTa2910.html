<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2909.html>p2909</a></td><td>p2910</td><td><a class=puTa_lanke href=puTa2911.html>p2911</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">81</FONT></p>
<p><FONT FACE="SHREE900, SHREE, sans-serif" SIZE="3">ధర్మాలు ఉన్నాయా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును, కాకపోతే సాధకుని అర్హతను గూర్చి మీ శాస్త్రాలు&nbsp;<BR>అంతగా ఎందుకు నిర్దేశిస్తున్నాయి? నిస్సంశయంగా అంతా సత్యమే! అయితే&nbsp;<BR>సాపేక్షిక సత్యం తరతమ భేదాలతో కూడుకొన్నది. మానవుడికి సత్యంగా&nbsp;<BR>తెలిసినదంతా సత్యమే! కొన్ని అల్పసత్యాలు, వాటితో పోలిస్తే కొన్ని ఉత్తమ&nbsp;<BR>సత్యాలు! కాని, భగవంతుడొక్కడే అఖండసత్యం! జడపదార్థంలో ఆత్మ అణగి&nbsp;<BR>వుంది. మనుష్యునిలో అది పాక్షికంగా చేతనత్వం పొందివుంది. అయితే&nbsp;<BR>శ్రీరామకృష్ణుడు, బుద్ధుడు, శంకరుడు మొదలైన మహనీయుల్లో ఆ ఆత్మయే&nbsp;<BR>అతీంద్రియ జ్ఞానస్థితిని చేరుకొంది. దానినికూడా మించిన స్థితి మరొకటి&nbsp;<BR>ఉంది. దానిని మాటలలో వర్ణించలేం. అది అవాఙ్మానసగోచరం!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! భగవంతునితో మనం ఏదో ఒక విధమైన సంబంధాన్ని&nbsp;<BR>పెట్టుకొని భక్తిని అభ్యాసంచేసే సంప్రదాయాలు కొన్ని ఉన్నాయి. ఆత్మ&nbsp;<BR>వైభవాన్ని వాళ్లు అర్థం చేసుకోరు. ఈ నిరంతర భక్తిభావాన్నే అవలంబించాలని&nbsp;<BR>వారు బోధిస్తుంటారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: వారు చెప్పేది వారి వరకు నిజమే! ఈ రీతిగా నిరంతరం&nbsp;<BR>అభ్యాసం చేస్తుండటంవల్ల వారి హృదయంలో బ్రహ్మం మేల్కోవటం వారి&nbsp;<BR>అనుభవంలోకి వస్తుంది. సన్యాసులమైన మేం చేసేది మరో విధమైన సాధన. మేం&nbsp;<BR>సంసారాన్ని త్యాగం చేశాం! అందువల్ల భగవంతుణ్ణి తల్లిగానో, తండ్రిగానో,&nbsp;<BR>భార్యగానో, పుత్రుడుగానో అనే ఏదో ఒక విధమైన సంబంధం పెట్టుకోవటం&nbsp;<BR>మాకు ఏవిధంగా తగి వుంటుంది? ఈ ఆదర్శాలన్నీ మాకు సంకుచితమైనవి-&nbsp;<BR>గానే కన్పిస్తాయి! భగవంతుని అఖండ పరిపూర్ణరూపంలో ఆరాధించటానికి&nbsp;<BR>తగిన అర్హత కలగటం అతికష్టతరమైన విషయం. నిజమే! ఐనా అమృతం&nbsp;<BR>దొరకనంత మాత్రాన మేం విషాన్ని తీసుకోవాలా? ఎల్లప్పుడూ ఆత్మనుగూర్చి&nbsp;<BR>విను. ఆత్మనుగూర్చి మాట్లాడు. ఆత్మనుగూర్చి విచారణ చేస్తూ వుండు. ఈ&nbsp;<BR>విధంగా సాధన సాగిస్తే, కాలక్రమంగా, బ్రహ్మం అనే సింహం నీలోకూడా&nbsp;<BR>మేల్కొంటుంది. ఈ సాపేక్షిక భావాలకన్నింటికీ అతీతుడవై ఉండు. ఈ భావా-&nbsp;<BR>లన్నీ కేవలం మానసిక క్రీడలు! కఠోపనిషత్తులో యముడు ఏం చెప్పాడో విను:</FONT></p>
<p><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3">‘‘ఉత్తిష్ఠత! జాగ్రత! ప్రాప్య వరాన్ని బోధత.’’</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">కఠోపనిషత్తు - తృతీయవల్లి - 14</FONT></p>
<hr class="puTa_virupu">
<table><tr><td><a class=puTa_lanke href=puTa2909.html>p2909</a></td><td>p2910</td><td><a class=puTa_lanke href=puTa2911.html>p2911</a></td></tr></table>
</div></body></html>
