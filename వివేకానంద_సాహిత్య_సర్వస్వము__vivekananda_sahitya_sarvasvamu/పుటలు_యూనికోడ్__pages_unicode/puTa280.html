<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa279.html>p279</a></td><td>p280</td><td><a class=puTa_lanke href=puTa281.html>p281</a></td></tr></table>


<p><FONT FACE="SHREE900, SHREE, sans-serif" SIZE="3">సంబంధం ఏమీ వుండదు. వారిది అనురాగబంధుర బాంధవ్యం. అనురాగం&nbsp;<BR>బిచ్చకత్తె కాదు. ఇదే రీతిగా సత్యసందీపితమైన ఆధ్యాత్మికారాధనారంభం బిక్ష అన-&nbsp;<BR>బడదు. ‘‘ప్రభూ! నా కిది ప్రసాదించు, అది ప్రసాదించు’’ అని బిచ్చ&nbsp;<BR>మెత్తటం ఏ ముహూర్తాన విరమిస్తామో ఆ ముహూర్తంలోనే మతం ఆరంభ-&nbsp;<BR>మవుతుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రేమ త్రిభుజంలోని రెండవ కోణంలోని మాట - అనురాగం భయం&nbsp;<BR>ఎరుగదు. నన్ను మీరు తునాతునకలు చేసినా చేయండి; ఐనా నేను మిమ్మల్ని&nbsp;<BR>ప్రేమిస్తూనే వుంటాను. మీలో తల్లి ఒకామె, బలహీనురాలు తన చంటిబిడ్డను&nbsp;<BR>చంకనెత్తుకొని దారిని పోతూంటె పెద్దపులి ఒకటి అడ్డువచ్చి బిడ్డను నోట&nbsp;<BR>కరచుకొని పోతుంది. అప్పుడా తల్లి ఏంచేస్తుంది? పారిపోక పులిని ఎదుర్కొం-&nbsp;<BR>టుంది. మరొకసారి చంకలో బిడ్డ లేని సమయంలో కాట్లకుక్క ఎదురైతే&nbsp;<BR>ఆ స్త్రీ పిక్కబలం చూపిస్తుంది. ఆ అబలే పులిమీదికి లంఘించి ఆ వన్య&nbsp;<BR>పశువు నోటినుంచి తన పసిబిడ్డను లాగుకొంటుంది. ప్రేమ భయం ఎరుగదు.&nbsp;<BR>సమస్త అరిష్టాలను అది జయించి తీరుతుంది. ఈశ్వరుడిపట్ల కలిగే మరపు&nbsp;<BR>మతం యొక్క ఆరంభదశ. ఈశ్వరుడి మీది మక్కువ మతం యొక్క చరమ&nbsp;<BR>దశే సుమా! అది దాని లక్ష్యమే! అప్పుడు భీతి బొత్తిగా సమసిపోతుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రేమ త్రిభుజం మూడవకోణంలోవున్న మాట - ప్రేమే ప్రేమకు లక్ష్యం.&nbsp;<BR>అది ఎన్నడూ నిమిత్తం కాజాలదు. ‘‘ఇందుకోసమే నిన్ను ప్రేమించాను, అందు-&nbsp;<BR>కోసమే నిన్ను ప్రేమించాను’’ అనే వ్యక్తి ప్రేమించనే ప్రేమించడు. ప్రేమ ఎన్నడూ&nbsp;<BR>లక్ష్యసిద్ధికైన మార్గం కాబోదు. అది పరమలక్ష్యం కావాలి. ప్రేమ పరమాదర్శం&nbsp;<BR>ఏది? ఈశ్వర భక్తే! అంతే! ఒకడు ఈశ్వరుణ్ణి ఎందుకు ప్రేమించాలి?&nbsp;<BR>దీన్లో ‘ఎందుకు’ అనే ప్రశ్నకు చోటులేదు. ఎందుకంటె అది నిమిత్తంకాదు.&nbsp;<BR>ఒక డెప్పుడు ప్రేమించ గలుగుతాడో, ఆ ప్రేమే కైవల్యమవుతుంది; అదే&nbsp;<BR>పరిపూర్ణత్వమవుతుంది; అదే వైకుంఠ మవుతుంది. దీనికి మించినది ఏం&nbsp;<BR>కావాలి? దీన్ని మించిన లక్ష్యం ఏం వుంది? ప్రేమను మించినది ఏం వుంది?</FONT></p>
<p><FONT FACE="SHREE900, SHREE, sans-serif" SIZE="3">మనలో ప్రతి ఒక్కరం ప్రేమ అంటె ఏమిటి అని తలచుతామో, ఆ&nbsp;<BR>ప్రేమను గురించి నేను ప్రసంగించటం లేదు. చిలిపి మక్కువ ముచ్చటైనదే! ఒక&nbsp;<BR>పురుషుడు ఒక స్త్రీని ప్రేమిస్తాడు. మగవాడికై ఆడది ప్రాణాలు అర్పిస్తుంది. ఐదు&nbsp;<BR>నిమిషాలలో జాన్‌ జేన్‌ అనే ఆమెను తన్నివేయవచ్చు. జేన్‌ జాన్‌ను&nbsp;<BR>తిరిగి తన్నవచ్చు. ఇది జడజీవితానికి సంబంధించిన ప్రీతి. ఇది ప్రేమ కాదు.&nbsp;<BR>జాన్‌ జేన్‌ను హృదయపూర్వకంగా ప్రేమిస్తే, అలా ప్రేమించే ముహూర్తాన&nbsp;<BR>ఆతడు పరిపూర్ణత్వం అందినవా డవుతాడు. అతడి స్వతస్సిద్ధమైన ప్రకృతి</FONT></p>
<hr class="puTa_virupu">
<table><tr><td><a class=puTa_lanke href=puTa279.html>p279</a></td><td>p280</td><td><a class=puTa_lanke href=puTa281.html>p281</a></td></tr></table>
</div></body></html>
