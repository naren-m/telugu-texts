<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa858.html>p858</a></td><td>p859</td><td><a class=puTa_lanke href=puTa860.html>p860</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - యౌగిక ప్రాణం</FONT></p>
<BR>
<p><FONT FACE="SHREE900, SHREE, sans-serif" SIZE="3">35</FONT></p>
<BR>
<p><FONT FACE="SHREE902, SHREE, sans-serif" SIZE="3">నాల్గవ అధ్యాయం</FONT></p>
<BR>
<p><FONT FACE="SHREE902, SHREE, sans-serif" SIZE="4">యౌగిక ప్రాణం</FONT></p>
<BR>
<p><FONT FACE="SHREE900, SHREE, sans-serif" SIZE="3">వెన్నెముకలో ‘ఇడ - పింగళ’ అనే రెండు నాడు లున్నాయని యోగు లంటారు.&nbsp;<BR>వెన్నెముక ఈ చివరినుండి ఆ చివరివరకూ మధ్యలో బోలుగా ఉండే కాలువ ఉంది.&nbsp;<BR>ఈ కాలువకు క్రింది చివర ‘కుండలినీ చక్ర’ ముంది. ఈ చక్రం లేదా పద్మం&nbsp;<BR>త్రికోణాకారంగా ఉంటుందట. యోగపరిభాష ప్రకారం ఈ పద్మంలో&nbsp;<BR>‘కుండలినీ’ అనే శక్తి చుట్ట చుట్టుకుని ఉందంటారు. ఈ శక్తి మేలుకొన్న వెంటనే,&nbsp;<BR>సుషుమ్నా నాడిలో ప్రవేశించి, పైకి వెళ్లే ప్రయత్నం చేస్తుంది. ఇలా పైకి&nbsp;<BR>వెళుతున్నకొద్దీ, మనసు పొరలు ఒకటొకటిగా తొలగిపోతాయి. యోగికి రకరకాల&nbsp;<BR>దివ్యదర్శనాలు కలుగుతాయి; అద్భుతశక్తులు సంక్రమిస్తాయి. ఈ శక్తి మెదడును&nbsp;<BR>చేరగానే, మనశ్శరీరాల నుండి యోగి పూర్తిగా విముక్తుడైపోతాడు; ఆత్మ&nbsp;<BR>స్వాతంత్య్రాన్ని పొందుతాడు.</FONT></p>
<p><FONT FACE="SHREE900, SHREE, sans-serif" SIZE="3">వెన్నుపాము చాలా విచిత్రనిర్మాణం కలిగి ఉంటుంది. అది మనకు తెలుసు.&nbsp;<BR>ఎనిమిది అంకెను అడ్డంగా (</FONT><FONT FACE="Symbol, Symbol, sans-serif" SIZE="3">∞</FONT><FONT FACE="SHREE900, SHREE, sans-serif" SIZE="3">) వేస్తే, రెండు భాగాలు మధ్యలో అతికిన&nbsp;<BR>ట్లుంటుంది. ఈ అంకెను అడ్డంగానే ఒకదానిమీద మరొకటి పేర్చుతూ వెళ్లండి;&nbsp;<BR>అప్పుడది వెన్నుపామును సూచిస్తుంది. దీన్లో ఎడమవైపున ‘ఇడానాడి’ ఉంటుంది.&nbsp;<BR>కుడివైపున ‘పింగళనాడి’ ఉంటుంది. ఈ రెంటి మధ్యలోనున్న కాలువ భాగం&nbsp;<BR>సుషుమ్నా. వెన్నుపూసలు ‘త్రోటిక’ అనే కటి ప్రదేశంలో అంతమౌతాయి.&nbsp;<BR>అప్పుడు వాటినుండి ఒక సన్నని తంతువు క్రిందికి వెళుతుంది. దీన్లో కూడా&nbsp;<BR>సుషుమ్నా ద్వారముంటుంది. కాని ఇది చాలా సూక్ష్మంగా ఉంటుంది. దాని క్రింది&nbsp;<BR>చివర మూసుకుని ఉంటుంది. ఈ చివర నుండే తంతుసముదాయం&nbsp;<BR>త్రికోణాకృతిగా కనిపిస్తుందని శరీరశాస్త్రజ్ఞు లంటారు. సుషుమ్నా ద్వారంలో&nbsp;<BR>యోగులు కొన్నిచక్రాలను లేదా పద్మాలను దర్శిస్తుంటారు. వెన్నెముకలో&nbsp;<BR>ఆయాస్థానాల్లో ఉండే నాడీసముదాయాలకు ఈ చక్రాలు సరిపోతాయి.</FONT></p>
<p><FONT FACE="SHREE900, SHREE, sans-serif" SIZE="3">మూలాధారం నుండి మెదడులోని సహస్రారం లేదా సహస్రదళపద్మం&nbsp;<BR>వరకూ, సుషుమ్నలో కొన్ని కేంద్రాలు లేదా పద్మాలున్నాయని యోగులు&nbsp;<BR>చెబుతారు. పై నాడీసముదాయాలే ఈ కేంద్రా లనుకుందాం; అప్పుడు నూతన&nbsp;<BR>శరీరశాస్త్రపరిభాష ప్రకారం యోగుల భావం మనకు సులభంగా అర్థమౌతుంది. ఈ</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa858.html>p858</a></td><td>p859</td><td><a class=puTa_lanke href=puTa860.html>p860</a></td></tr></table>
</div></body></html>
