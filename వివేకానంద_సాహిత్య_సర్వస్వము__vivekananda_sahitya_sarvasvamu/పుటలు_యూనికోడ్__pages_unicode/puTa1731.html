<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1730.html>p1730</a></td><td>p1731</td><td><a class=puTa_lanke href=puTa1732.html>p1732</a></td></tr></table>
<p><FONT FACE="SHREE900, SHREE, sans-serif" SIZE="3">126 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">నేడూ వున్నాయి.</FONT></p>
<p><FONT FACE="SHREE900, SHREE, sans-serif" SIZE="3">ఆసియావాణి మతవాణే. ఐరోపావాణి రాజకీయవాణి. దేని రంగంలో అది&nbsp;<BR>గొప్పదే. ఐరోపావాణి ప్రాచీన గ్రీసువాణి. గ్రీకు మనస్తత్వానికి ప్రస్తుత సమాజమే&nbsp;<BR>సర్వస్వం. అంతకు మించింది అయోమయం. గ్రీకులకు తప్ప వేరెవరికీ జీవించే&nbsp;<BR>హక్కులేదు. గ్రీకులు చేసేదంతా న్యాయమైనది; నిర్దుష్టమైంది; తద్భిన్నంగా&nbsp;<BR>లోకంలో ఏదైనా వుంటే అది న్యాయం కాదు, నిర్దుష్టమూ కాదు; దానికి అనుమ&nbsp;<BR>తించకూడదు. కాబట్టి దాని అభిమానాలు మానవతాపూరితాలు, స్వాభావికాలు&nbsp;<BR>కనుక కళాత్మకాలు. గ్రీకు పూర్తిగా యీ ప్రపంచంలోనే నివసిస్తాడు. భావన&nbsp;<BR>చేయటంలో అతడికి ఆసక్తి లేదు. అతని కవిత్వం సైతం వాస్తవికతా ప్రపూరి-&nbsp;<BR>తమే. అతడి దేవుళ్లు, దేవతలు, మానవతా ప్రపూరితులు, దాదాపు మన&nbsp;<BR>వంటివారి భావాలు, ఆవేశాలు గలవారు. సుందరమైనదాన్ని అతడు ప్రేమిస్తాడు.&nbsp;<BR>ఐతే, సర్వదా బాహ్యప్రకృతినే, కొండలు, మంచు, పువ్వులు, రూపలావణ్యం,&nbsp;<BR>విగ్రహసౌందర్యం, మానవ ముఖసౌందర్యం, మానవాకృతి - ఇవి గ్రీకుల&nbsp;<BR>కిష్టమైనవి. తరువాత వెలసిన ఐరోపా నాగరికతకు, సంస్కృతికి ఆచార్యులు&nbsp;<BR>గ్రీకులే. కాబట్టి ఐరోపావాణి గ్రీకులదే!</FONT></p>
<p><FONT FACE="SHREE900, SHREE, sans-serif" SIZE="3">ఆసియాలో యింకోరకమైన తీరు కానవస్తుంది. విశాలమైన ఆ ఖండాన్ని&nbsp;<BR>గురించి యోచించండి: మేఘాలను దాటి, ఆకాశపుటంచులను స్పృశించే పర్వత&nbsp;<BR>శిఖరాలు; ఒక్క నీటిచుక్కగాని, గడ్డిమొక్కగాని ఎక్కడా కనిపించని వందల మైళ్ల&nbsp;<BR>దూరం వ్యాపించిన ఎడారులు, దుర్గమారణ్యాలు; సాగరసంగమాభిలాషతో&nbsp;<BR>శరవేగంతో ప్రవహించే మహానదులు - ఇవి అక్కడి ప్రకృతిలో దృగ్గోచరమయే&nbsp;<BR>విభిన్న దృశ్యాలు. ఇలాంటి పరిసరాల మధ్య ప్రాచ్యుల సౌందర్యపిపాస,&nbsp;<BR>మహోత్కృష్టమైన భావన మరోరూపంలో ప్రకటితమైనాయి. ప్రాచ్యుని మనస్సు&nbsp;<BR>బహిర్ముఖం కాక అంతర్ముఖమైంది. ప్రకృతికోసం, శక్తికోసం ప్రాచ్యునికి తృష్ణ&nbsp;<BR>వుంది. సుందరమైన దానిపట్ల అభిలాష వుంది. ఆది గ్రీకుల, అనాగరికుల పిపాస&nbsp;<BR>వంటిదే. కాని అది మరింత విస్తృత రంగంలో పరివ్యాప్తమైంది. ఈనాటికీ&nbsp;<BR>ఆసియాలో జాతిని నిరూపించేది జన్మ కాదు, రంగు కాదు, మతం. మేమంతా&nbsp;<BR>క్రైస్తవులం; మేమంతా మహమ్మదీయులం; మేమంతా హిందువులం; లేదా,&nbsp;<BR>మేమంతా బౌద్ధులం. బౌద్ధుడు చైనాదేశస్థుడైనా, పర్ష్యాదేశస్థుడైనా సరే, తామంతా&nbsp;<BR>సహోదరులని భావిస్తాడు: దీనికి కారణం వారంతా ఒకే మతానికి చెందినవా&nbsp;<BR>రవటమే. మతమే అనుబంధం, మానవ సమైక్య సాధనం. ఈ కారణంగానే&nbsp;<BR>ప్రాచ్యులు భావనా దృశ్యాలను చూస్తారు. కలలు కనటం వారికి పుట్టుకతో అబ్బిన&nbsp;<BR>ప్రజ్ఞ. జలపాతాల వంపుసొంపులు, పక్షుల కలకలారావాలు, సూర్య</FONT></p>
<hr class="puTa_virupu">
<table><tr><td><a class=puTa_lanke href=puTa1730.html>p1730</a></td><td>p1731</td><td><a class=puTa_lanke href=puTa1732.html>p1732</a></td></tr></table>
</div></body></html>
