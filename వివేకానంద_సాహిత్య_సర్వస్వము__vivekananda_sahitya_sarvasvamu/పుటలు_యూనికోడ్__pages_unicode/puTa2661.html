<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2660.html>p2660</a></td><td>p2661</td><td><a class=puTa_lanke href=puTa2662.html>p2662</a></td></tr></table>
<p><FONT FACE="SHREE900, SHREE, sans-serif" SIZE="3">ఆధునిక భారతదేశం</FONT></p>
<p><FONT FACE="Bookman-Light, Bookman, serif" SIZE="2">225</FONT></p>
<p><FONT FACE="SHREE900, SHREE, sans-serif" SIZE="3">హృదయంలో కూడబెట్టబడ్డ వివేకం, నాగరికత, కళలు అనే రక్తం వాణిజ్యమనే&nbsp;<BR>ధమనులచేత వైశ్యుని వివిధ విక్రయరంగాలకు ప్రసరితమైనాయి. వైశ్యశక్తి&nbsp;<BR>ప్రాదుర్భవించి వుండకపోతే సంస్కృతిని, విద్యలను, విలాసభోగ్య వస్తువులను నే&nbsp;<BR>డొక ప్రాంతంనుండి మరో ప్రాంతానికి కొనిపోయివుండేవా రెవరు?</FONT></p>
<p><FONT FACE="SHREE900, SHREE, sans-serif" SIZE="3">బ్రాహ్మణుని ప్రాబల్యం, క్షత్రియుని సాహసం, వైశ్యుని ధనధాన్య సంపద&nbsp;<BR>ఎవరి పరిశ్రమ కారణంగా మాత్రమే సాధ్యాలవుతున్నాయో, అలాటివారి స్థితి-&nbsp;<BR>గతులు ఎలావున్నాయి? సమాజానికి ఎవరు నిజమైన శరీరమో, ఐనా సర్వకాల&nbsp;<BR>సర్వదేశాల్లోను ‘‘జఘన్యప్రభవో హి సః’’ (హీనజన్ములు) గా పేర్కోబడు&nbsp;<BR>తున్నారో, అలాటివారి వృత్తాంతం ఎలావుంది? అగ్రవర్ణాల విద్యాపరిజ్ఞానాలను&nbsp;<BR>కొంచెం తామూ పొందగోరటం అనే మహాపరాధానికిగాను భారతావని జాలి&nbsp;<BR>గుండెతో ఎవరికి ‘‘జిహ్వాచ్ఛేద శరీరభేదాది’’ లఘుదండనలను విధించిందో,&nbsp;<BR>అలాటి భారతీయ ‘కదలాడే శవాల’ - విదేశీయ ‘భారవాహక పశువుల’ -&nbsp;<BR>శూద్రుల - గతి ఎలా వుంది? భారతదేశాన్నిగూర్చి నే నేమని చెప్పగలను?&nbsp;<BR>శూద్రులమాట అలావుండగా - భారతీయ బ్రాహ్మణ్యం నేడు విదేశీయ&nbsp;<BR>గురువులైన తెల్లవారితోను, క్షత్రియత్వం చక్రవర్తులైన ఆంగ్లేయులతోను, వారి-&nbsp;<BR>తోనే - వాణిజ్యం అస్థిగతవృత్తిగా - మూలుగులో మూలుగుగా కలిగిన వారితోను&nbsp;<BR>- వైశ్యత్వమూ కూడుకొని వుండగా, యిక మిగిలిన శూద్రత్వం - భారవాహక&nbsp;<BR>పశుత్వం - మాత్రమే భారతీయులవద్ద నిలిచివుంది. భేదించరాని అంధకార&nbsp;<BR>మేఘం నేడు మనల నందరినీ సమానంగా ఆవరించివుంది. ఇప్పుడు దృఢసం-&nbsp;<BR>కల్పంగాని, ప్రయత్న సాహసంగాని లేదు; మనోబలంగాని, చిత్తస్థైర్యంగాని లేదు;&nbsp;<BR>నిరాదరణపట్ల నిరసనగాని, దాస్యంపట్ల అయిష్టతగాని లేదు; హృదయంలో&nbsp;<BR>ప్రేమగాని, ఆశగాని, పురుషత్వంగాని లేదు; ఉన్నది ఒకరిపట్ల ఒకరికి విపరీతమైన&nbsp;<BR>అసూయ- స్వజాతి ద్వేషం - దుర్బలుల నేవిధంగానైనా వినాశనం చెయ్యటంలో,&nbsp;<BR>బలవంతుల పాదాలను కుక్కలమాదిరి నాకటంలోను వికృతమైన కోరిక.&nbsp;<BR>ఇప్పుడు ఎంతసేపు ఐశ్వర్యప్రదర్శనంలో తృప్తి, అశాశ్వత వస్తుసంగ్రహణంలో&nbsp;<BR>యుక్తి, స్వార్థసాధనంలో భక్తి, పరదాస్యంలో కర్మము. పైశాచికాచారాల్లో&nbsp;<BR>యోగం, విజాతీయానుకరణంలో నాగరికత, నిందాలాప ప్రయోగంలో&nbsp;<BR>వక్తృత్వం, ధనికస్తోత్రంలో లేదా అశ్లీల విషయవ్యాపనంలో భాషాపాండిత్యం! ఏ&nbsp;<BR>దేశంలో జనాభా అంతా యించుమించుగా శూద్రస్థితికి దిగజారిందో అలాటి&nbsp;<BR>దేశంలో ప్రత్యేకంగా శూద్రులమాట యిక చెప్పాలా! భారతదేశంలోకంటె&nbsp;<BR>యితరదేశాల్లో శూద్రులు నిద్రనుండి కొంచెం మేల్కొన్నట్లు కాన్పిస్తూంది. కాని&nbsp;<BR>వారికి సరైన విద్యలేదు. శూద్ర సహజ లక్షణమైన స్వజాతిద్వేషం మాత్రం</FONT></p>
<hr class="puTa_virupu">
<table><tr><td><a class=puTa_lanke href=puTa2660.html>p2660</a></td><td>p2661</td><td><a class=puTa_lanke href=puTa2662.html>p2662</a></td></tr></table>
</div></body></html>
