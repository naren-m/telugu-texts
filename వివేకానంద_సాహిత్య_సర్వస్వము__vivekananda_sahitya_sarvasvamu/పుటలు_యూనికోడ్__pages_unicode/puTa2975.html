<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2974.html>p2974</a></td><td>p2975</td><td><a class=puTa_lanke href=puTa2976.html>p2976</a></td></tr></table>

<p><FONT FACE="SHREE900, SHREE, sans-serif" SIZE="3">శిష్యుడు: కాని చేపలు, మాంసం మానవునిలో రజోగుణాన్ని ప్రకోపింప&nbsp;<BR>జేయవా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నీలో రజోగుణం ఎక్కువకావాలనే నేను కోరుకునేది. ప్రస్తుతం&nbsp;<BR>మనకు కావలసింది రజోగుణం. సాత్వికులుగా కనిపించే వాళ్లలో నూటికి తొంభై-&nbsp;<BR>మంది నిజంగా గాఢతమస్సులో మునిగి ఉన్నారు. వాళ్లలో పదహారోవంతు నిజ-&nbsp;<BR>మైన సాత్విక సంపద కలవారుంటే చాలు. ఈ దేశ ప్రజలకు అన్నవస్త్రాలు&nbsp;<BR>యివ్వాలి! వారిని మేల్కొల్పాలి! మరింత మనఃపూర్వకంగా కార్యో&nbsp;<BR>న్ముఖుల్ని చేయాలి. లేకపోతే వారు జడప్రాయులై చెట్లు చేమల్లాగా, రాళ్లురప్ప-&nbsp;<BR>ల్లాగా జడులవుతారు. కనుకనే నాయనా! ఎక్కువ మొత్తాల్లో చేపలు, మాంసం&nbsp;<BR>తినమని చెబుతున్నాను.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: సత్వలక్షణం పూర్తిగా వృద్ధిచెందిన తర్వాతకూడా ఈ మత్స్య,&nbsp;<BR>మాంసాలలో వాంఛ నిలిచివుంటుందా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఉండదు. ఉండనే ఉండదు. శుద్ధసత్వ గుణం పూర్తిగా&nbsp;<BR>అభివృద్ధి చెందినప్పుడు మత్స్యమాంసాల మీద వాంఛ మాయమైపోతుంది.&nbsp;<BR>ఆత్మలో అలాంటి సత్వప్రకాశం కలిగినప్పుడు ఏర్పడే లక్షణాలు ఏవనగా, పర-&nbsp;<BR>హితార్థమై సర్వసంగ పరిత్యాగం, కామకాంచనాల మీద పరిపూర్ణమైన విరక్తి,&nbsp;<BR>గర్వం - అహంకారం లేకపోవడం, యిలాంటి లక్షణాలు కలిగినప్పుడే మాంసా-&nbsp;<BR>హారవాంఛ వుండదు. ఈ లక్షణాలు లేకుండా, అహింసావర్గంలోకి వాళ్లు జారి-&nbsp;<BR>పోతున్నట్లు నీకు కన్పిస్తే వాళ్లు నిస్సందేహంగా మోసగాళ్లు. లేదా ఆస్తిక ధర్మ-&nbsp;<BR>వేషాన్ని వేసిన వేషధారులనుకోవచ్చు. నీ కా శుద్ధసత్వస్థితి కలిగినప్పుడు మత్స్య-&nbsp;<BR>మాంసాలను పూర్తిగా వదలవచ్చు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కాని, ఛాందోగ్యోపనిషత్తులో, ‘ఆహార శుద్ధౌ సత్వశుద్ధిః’ అనగా&nbsp;<BR>‘పరిశుద్ధమైన ఆహారం ద్వారా మానవునిలో సత్వగుణం పరిశుద్ధమౌతుంది’&nbsp;<BR>అని చెప్పబడింది గదా!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును, నాకు తెలుసు. శంకరాచార్యులవారు ‘ఆహారం’ అనే&nbsp;<BR>పదానికి ‘ఇంద్రియార్థాలు’ అనే అర్థం చెప్పారు. రామానుజాచార్యులవారు&nbsp;<BR>‘ఆహారం’ అనే పదానికి ‘అన్నం’ అని అర్థం చెప్పారు. ఈ రెండు అభిప్రాయా-&nbsp;<BR>లను సమన్వయం చేసి అర్థం చెప్పటమే నా అభిప్రాయం. ఈ ఆహారం&nbsp;<BR>శుద్ధమా? తినవచ్చునా? ఈ ఆహారం నింద్యమా? తినకూడదా? అని చర్చిస్తూ&nbsp;<BR>మన జీవితాలు గడిపివేయాలా? లేక మనం యింద్రియనిగ్రహాన్ని అభ్యసిం-&nbsp;<BR>చాలా? ఇంద్రియ నిగ్రహమే ప్రధాన కర్తవ్యం. పరిశుద్ధ ఆహారం,&nbsp;<BR>అపరిశుద్ధ ఆహారం అని విచక్షణ కల్గించటం కోసం ఈ యింద్రియ నిగ్రహాన్ని</FONT></p>
<hr class="puTa_virupu">
<table><tr><td><a class=puTa_lanke href=puTa2974.html>p2974</a></td><td>p2975</td><td><a class=puTa_lanke href=puTa2976.html>p2976</a></td></tr></table>
</div></body></html>
