<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2087.html>p2087</a></td><td>p2088</td><td><a class=puTa_lanke href=puTa2089.html>p2089</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - రామేశ్వరం </FONT><FONT FACE="TimesNewRoman, Times, serif" SIZE="2">3 9</FONT></p>
<BR>
<p><FONT FACE="SHREE902, SHREE, sans-serif" SIZE="3">రామనాడులో ఇచ్చిన స్వాగత పత్రానికి</FONT></p>
<BR>
<p><FONT FACE="SHREE902, SHREE, sans-serif" SIZE="3">శ్రీ స్వాములవారి ప్రత్యుత్తరం</FONT></p>
<BR>
<p><FONT FACE="SHREE900, SHREE, sans-serif" SIZE="3">రామనాడులో రాజాగారు శ్రీ వివేకానందస్వాములవారికి ఈ క్రింది స్వాగత&nbsp;<BR>పత్రాన్ని సమర్పించారు.</FONT></p>
<BR>
<p><FONT FACE="SHREE900, SHREE, sans-serif" SIZE="3">పరమ పవిత్రమూర్తీ! శ్రీ పరమహంసా! యతిరాజా! దిగ్విజయ కోలహల&nbsp;<BR>సర్వమత సంప్రతిపన్నా! పరమయోగీశ్వరా, శ్రీమత్‌ భగవాన్‌ శ్రీరామకృష్ణ పరమ&nbsp;<BR>హంస కరకమల సంజాతా, రాజాధిరాజ సేవితా, శ్రీ వివేకానందస్వామీ!&nbsp;<BR>అవధారు.</FONT></p>
<BR>
<p><FONT FACE="SHREE900, SHREE, sans-serif" SIZE="3">సేతుబంధ రామేశ్వరం, రామనాధపురం, రామనాడు అని పేరుపొందిన&nbsp;<BR>ఈ చారిత్రక ప్రసిద్ధమైన ప్రాచీన సంస్థాన ప్రజలమైన మేము ఈ మన మాతృ-&nbsp;<BR>భూమికి హృదయపూర్వకంగా మిమ్మల్ని ఆహ్వానిస్తున్నాం. విదేశయాత్ర&nbsp;<BR>ముగించుకొని మీ రీ భారతభూమిపై అడుగుపెట్టిన వెంటనే, తమ చరణకమ-&nbsp;<BR>లాలను మనసారా అర్చించగల్గిన మహాభాగ్యం లభించడం, నిజంగా మా అదృష్ట&nbsp;<BR>విశేషమే. అందులోనూ పురాణ పురుషుడు, మన ఇష్టదైవం అయిన శ్రీ రామ-&nbsp;<BR>చంద్రమూర్తి పాదస్పర్శచే పావనమైన యీ తీరంలో మీకు మున్ముందుగా&nbsp;<BR>పాదార్చన చేయగలగడం మా పురాకృత సుకృతప్రాప్తంగా భావిస్తున్నాం.</FONT></p>
<p><FONT FACE="SHREE900, SHREE, sans-serif" SIZE="3">అతిప్రాచీనం, పరమపావనం అయిన మన మతంయొక్క శ్రేష్ఠత్వమును,&nbsp;<BR>మహిమను, పాశ్చాత్య పండితవరుల మనస్సులకు నచ్చచెప్పే మీ గొప్ప ప్రయత్నా-&nbsp;<BR>లకు చేకూరిన అసమాన విజయప్రాప్తిని వినిర్మలాభిమానంతోను, పరమ సంతు-&nbsp;<BR>ష్టితోను గమనించాం. హిందూమతం విశ్వజనీన మతాదర్శమనడానికి తగి సర్వ-&nbsp;<BR>లక్షణ విరాజమానమై, సమస్త జాతులలోను, సర్వసంప్రదాయాల్లోనుగల స్త్రీ&nbsp;<BR>పురుషుల చిత్తవృత్తులకును, అవసరాలకును ఉపకరించగలదై వుందని యూరప్‌,&nbsp;<BR>అమెరికాలలో పండిత సభలలో సుస్పష్టంగా, సవిమర్శంగా, అసమాన వచఃకౌ-&nbsp;<BR>శలంతో ప్రకటించి, వారికి నచ్చచెప్పారు. నిష్కామమైన ఉత్సాహంతో ప్రేరితులై,&nbsp;<BR>పరమపవిత్ర సంకల్పంతో పరవశులై అద్భుత స్వార్థత్యాగంపూని, శాంతి ధర్మ&nbsp;<BR>సందేశప్రవక్తవై భారతీయ వేదాంత విజయపతాకాన్ని యూరప్‌, అమెరికాలలోని&nbsp;<BR>ఉత్తమ క్షేత్రాలలో నాటడానికి అంతులేని మహా&nbsp;<BR>సముద్రాలను సైతం, యతివర్యులైన తాము దాటిపోయారు. విశ్వ సోదరత్వం&nbsp;<BR>ముఖ్యావశ్యకమనీ, అది సుసాధ్యమే అనీ, శ్రీవారు ఆచరణపూర్వకంగా</FONT></p>
<p><FONT FACE="TimesNewRoman, Times, serif" SIZE="2">3 9</FONT></p>
<hr class="puTa_virupu">
<table><tr><td><a class=puTa_lanke href=puTa2087.html>p2087</a></td><td>p2088</td><td><a class=puTa_lanke href=puTa2089.html>p2089</a></td></tr></table>
</div></body></html>
