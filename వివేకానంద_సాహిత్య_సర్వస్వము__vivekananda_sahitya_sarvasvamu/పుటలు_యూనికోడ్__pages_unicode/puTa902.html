<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa901.html>p901</a></td><td>p902</td><td><a class=puTa_lanke href=puTa903.html>p903</a></td></tr></table>
<p><FONT FACE="SHREE900, SHREE, sans-serif" SIZE="3">78 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">అతని అనుభవం ఆధారపడియుంటుంది. వ్యక్తిశీలం ముఖ్యంకాదు, అతని&nbsp;<BR>మాటలే ప్రధానం; కాబట్టి అతని మాటలు గ్రహిస్తే సరిపోతుంది - అని&nbsp;<BR>కొందరంటారు. ఇది వ్యవహారంలో పనికిరావచ్చు. ఒక దుష్టుడు, జ్యోతిష్య&nbsp;<BR>శాస్త్రంలో క్రొత్తవిషయాన్ని కనుగొనవచ్చు. అయితే పారమార్థిక విషయంలో పై&nbsp;<BR>సూత్రం వర్తించదు. ఎందుకంటారా, దుష్టుడు ఎన్నటికీ తత్త్వజ్ఞానాన్ని పొంద&nbsp;<BR>లేడు. కాబట్టి ఒకవ్యక్తి ఆప్తుడన్నప్పుడు, అతను స్వార్థరహితుడా, కాదా? పవిత్రుడా,&nbsp;<BR>కాడా? జితేంద్రియుడా, కాడా? అతని మాటలు ఇంతవరకు లభించిన విజ్ఞానానికి&nbsp;<BR>అనుగుణంగా ఉన్నాయా, లేవా? - అన్న విషయాలను మనం ముందుగా నిశ్చయం&nbsp;<BR>చేసుకోవాలి. ఎలాంటి నూత్నధర్మమైనా, సనాతన ధర్మానికి విరుద్ధంగా ఉండక,&nbsp;<BR>దానికి అనుగుణంగా ఉంటుంది. ఆ నూత్నధర్మం పరీక్షకు నిలుస్తుంది. ఒక వ్యక్తి&nbsp;<BR>‘‘నే నొక దివ్యదృశ్యాన్ని చూశాను’’ అని నాతో అంటా&nbsp;<BR>డనుకోండి; ‘‘ఆ దృశ్యం చూసేందుకు నీకు అర్హత లేదంటా’’ డనుకోండి. అతని&nbsp;<BR>మాటలు నేను నమ్మను. ఎవరైనాసరే ఆ దృశ్యాన్ని స్వయంగా చూడగల్గాలి.</FONT></p>
<p><FONT FACE="SHREE900, SHREE, sans-serif" SIZE="3">మరొక్క విషయం. తన జ్ఞానాన్ని అమ్మేవాడు ఆప్తు డెన్నటికీ కాడు. ఆప్తుడు&nbsp;<BR>పరిశుద్ధచిత్తుడై ఉండాలి. స్వలాభమందు అపేక్ష లేనివాడై ఉండాలి. కీర్తి ప్రతిష్ఠలను&nbsp;<BR>అతను ఆశించకూడదు. అతను అతీంద్రియ జ్ఞాని అని మనకు స్పష్టం కావాలి.&nbsp;<BR>అతను చెప్పే విషయాలు అతీంద్రియ విషయాలై ఉండాలి; అవి ఇతర పారమార్థిక&nbsp;<BR>తత్త్వాలకు అనుగుణంగా ఉండాలి; అంతేకాదు - అవి లోకకళ్యాణం చేసేవిగా&nbsp;<BR>ఉండాలి.</FONT></p>
<p><FONT FACE="SHREE900, SHREE, sans-serif" SIZE="3">అతని తత్త్వజ్ఞానం, ఇతర ప్రకృతి శాస్త్రసిద్ధాంతాలకు విరుద్ధంగా ఉండ&nbsp;<BR>కూడదు. అలా ఉంటే, ఆ జ్ఞానాన్ని వెంటనే వదలివేయండి. అతని తత్త్వజ్ఞానం&nbsp;<BR>అతనికి మాత్రమే కాదు, అందరికీ సాధ్యమై ఉండాలి.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ నియమాలన్నీ సరిపడితే తప్ప ఒకవ్యక్తి ఆప్తుడు కాలేడు.&nbsp;<BR>ఇలా ప్రమాణాలు ప్రత్యక్షం, అనుమానం, ఆప్తవాక్యం - అని మూడు</FONT></p>
<BR>
<p><FONT FACE="SHREE900, SHREE, sans-serif" SIZE="3">రకాలుగా ఉంటాయి.</FONT></p>
<BR>
<p><FONT FACE="SHREE900, SHREE, sans-serif" SIZE="3">‘ఆప్తుడు’ అనే పదానికి ఆంగ్లంలో సరైన పదం లేదు. ఆప్తుడంటే ‘దివ్యావేశం&nbsp;<BR>పొందినవాడు’ అంటే, ఆ ఆవేశం పైనుండి వస్తుందనుకోవాలి. కాని దివ్యజ్ఞానం&nbsp;<BR>అలా కాదు. అది పురుషునిలో నుండే వ్యక్తమవుతుంది. ‘ఆప్త’ అంటే ‘పొందిన’&nbsp;<BR>అని అర్థం.</FONT></p>
<BR>
<p><FONT FACE="SHREE902, SHREE, sans-serif" SIZE="3">8. విపత్యయో మిథ్యాజ్ఞాన మచిద్రూప ప్రత్ఠిేమ్‌.&nbsp;<BR></FONT><FONT FACE="SHREE900, SHREE, sans-serif" SIZE="3">లేనివస్తువు రూపంలో ఆ వస్తువు ఉంది - అనే మిథ్యాజ్ఞానమే విపర్యయ వృత్తి.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa901.html>p901</a></td><td>p902</td><td><a class=puTa_lanke href=puTa903.html>p903</a></td></tr></table>
</div></body></html>
