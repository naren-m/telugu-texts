<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa696.html>p696</a></td><td>p697</td><td><a class=puTa_lanke href=puTa698.html>p698</a></td></tr></table>

<p><FONT FACE="TimesNewRoman, Times, serif" SIZE="2">2 8 2</FONT></p>
<p><FONT FACE="SHREE900, SHREE, sans-serif" SIZE="3">నా వైపు చూడండి. నా చిన్ని నోటుపుస్తకం, దాన్లోని రెండు మూడు&nbsp;<BR>డాలర్లు ఎప్పుడైనా కనపడకపోతే, దాన్ని వెదకడానికి నే నింటిలోకి యిరవైసార్లు&nbsp;<BR>పోతాను. ఏం ఆందోళన! ఏం ఆవేదన! ఏం సంక్షోభం! మీలో ఒకరు నన్ను&nbsp;<BR>కొడితే నేను దాన్ని యిరవై సంవత్సరాలు జ్ఞాపకం వుంచుకుంటాను. నేను&nbsp;<BR>క్షమించలేను, మరిచిపోలేను. ఇంద్రియాలకు సంబంధించిన అల్పవిషయాల-&nbsp;<BR>కోసం నేనెంతగా పోరాడతాను. భగవంతుడికోసం అంత పోరాటం సాగించే&nbsp;<BR>దెవరు? ‘‘పిల్లలు ఆటల్లోపడి యితర విషయాలన్నీ మరచిపోతారు. యువకులు&nbsp;<BR>ఇంద్రియభోగాలకోసం ఆరాటపడతారు. మరి దేనిమీదా వారు లక్ష్యం వుంచరు.&nbsp;<BR>వృద్ధులు పూర్వం తాము చేసిన తప్పులను గురించి తలపోస్తుంటారు’’ అని శ్రీ&nbsp;<BR>శంకరాచార్యులు చెప్పారు. ఇక సుఖానికి అవకాశంలేని వృద్ధులు యిదివరకు తామ-&nbsp;<BR>నుభవించిన భోగాలను నెమరువేసుకొంటారు. వాళ్లు చెయ్యగలిగిన దదేకదా!&nbsp;<BR>అంతేగాని ఇంద్రియభోగాలకై ప్రాకులాడేటంత తీవ్రంగా భగవంతుణ్ణి పొందాలని&nbsp;<BR>కాంక్షించేవారు మృగ్యం.</FONT></p>
<p><FONT FACE="SHREE900, SHREE, sans-serif" SIZE="3">దేవుడు సత్యస్వరూపుడని, దేవుడే సత్యమని, దేవుడు తప్ప మరేదీ లేదని,&nbsp;<BR>వున్నది ఆత్మవస్తువేగాని భౌతికతత్త్వం కాదని అందరూ అంటారు. కాని, వారు&nbsp;<BR>సర్వదా భగవంతుడివద్ద కోరేది భౌతికవిషయాలే. ఎప్పుడోగాని ఆత్మవిషయం&nbsp;<BR>కోరరు. వారి ప్రార్థనలలో ఆత్మను భౌతికతత్త్వంనుండి వేరుచెయ్యరు. ఎంతటి&nbsp;<BR>పతనం! మతం యీ స్థితికి దిగజారింది! అంతా బూటకంగా, వంచనగా&nbsp;<BR>పరిణమించింది. కాలం గతించిపోతూంది గాని ఆత్మోన్నతి పొందటంలేదు. కాని&nbsp;<BR>వుంది ఆత్మవస్తువే కాబట్టి ఆత్మోన్నతికోసమే మానవుడు తపించాలి. అదే&nbsp;<BR>ఆదర్శం. ఇప్పుడే మీరు దాన్ని సాధించలేకపోతే ‘‘మే మలా చెయ్యలేం. అదే ఆద-&nbsp;<BR>ర్శమని మాకు తెలుసు. కాని యింకా మేం దాన్ని సాధించలేం’’ అని మీ రన-&nbsp;<BR>వచ్చును. కాని మీ రలా అనటంలేదు. మతాన్ని మీరుండే స్థితికి దిగలాగి, ఆత్మ-&nbsp;<BR>పేరిట భౌతికవిషయాలను కోరుతున్నారు. కాబట్టి మీరంతా నాస్తికులు. ఇంద్రి-&nbsp;<BR>యాలలోతప్ప మరి దేన్లోనూ మీకు నమ్మకంలేదు. ‘‘ఫలానావ్యక్తి ఫలానా&nbsp;<BR>విషయం చెప్పాడు - అందులో ఏదోకొంత నిజం వుండొచ్చు. ప్రయత్నిద్దాం.&nbsp;<BR>దీని తమాషా ఏదో తెలుసుకొందాం. ఏదో కొంత ప్రయోజనం లేకపోదు.&nbsp;<BR>బహుశ నా కుంటికాలు సరౌతుందేమో.’’ ఇది మన ధోరణి.</FONT></p>
<p><FONT FACE="SHREE900, SHREE, sans-serif" SIZE="3">వ్యాధిగ్రస్తుల స్థితి ఎంతో దైన్యం; వారు సర్వేశ్వరుణ్ణి ఎక్కువగా పూజి-&nbsp;<BR>స్తారు. దేవుణ్ణి పూజిస్తే వ్యాధి నయమవుతుందని వారి ఆశ. అలాటి ప్రార్థనలు&nbsp;<BR>మతం కాదని గ్రహించి, చిత్తశుద్ధితో చేస్తే అవి కేవలం తప్పుకాదు. ‘‘నన్ను&nbsp;<BR>పూజించేవారు నాలుగు తరగతులకు చెందినవారు: కష్టాలలో వున్నవారు, ఐహిక</FONT></p>
<hr class="puTa_virupu">
<table><tr><td><a class=puTa_lanke href=puTa696.html>p696</a></td><td>p697</td><td><a class=puTa_lanke href=puTa698.html>p698</a></td></tr></table>
</div></body></html>
