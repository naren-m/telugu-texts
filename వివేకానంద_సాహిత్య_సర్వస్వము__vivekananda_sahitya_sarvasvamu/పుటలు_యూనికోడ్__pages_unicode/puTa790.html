<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa789.html>p789</a></td><td>p790</td><td><a class=puTa_lanke href=puTa791.html>p791</a></td></tr></table>
<p><FONT FACE="SHREE902, SHREE, sans-serif" SIZE="4">నిజమైన గురువు?</FONT></p>
<BR>
<p><FONT FACE="SHREE900, SHREE, sans-serif" SIZE="3">నిజమైన గురువులో ఆత్మశక్తి కేంద్రీకృతమై పదిలంగా నిలిచివుంటుంది.&nbsp;<BR>అతడు అప్పుడప్పు డవతరించి గురుశిష్య పరంపరద్వారా ఆ శక్తిని భావితరాల&nbsp;<BR>వారికి అందచేస్తూంటాడు. పెద్ద జలప్రవాహం పాతబాటను విడచి సరికొత్త&nbsp;<BR>మార్గంలో ప్రవహించేట్లు ఆత్మశక్తి కాలానుగుణంగా తన గతిని మార్చుకొం-&nbsp;<BR>టుంది. ప్రాచీన మతశాఖలు ఆ విధంగా కాలక్రమాన జీవచ్ఛవాలవుతూంటే సరి-&nbsp;<BR>కొత్త మతశాఖలు ఆవిర్భవిస్తాయి. నిజానికి వివేకవంతులు ఏ ప్రత్యేక మతశాఖ&nbsp;<BR>ద్వారా జీవనస్రవంతి ప్రవహిస్తూంటుందో దాన్నే ఆశ్రయిస్తారు. మతాల ప్రాచీన&nbsp;<BR>రూపాలు చిత్రవస్తు ప్రదర్శనశాలలోని ఒకప్పటి బలిష్ఠజంతువుల అస్థిపంజరాల&nbsp;<BR>వంటివి. ఐనా వాటిపట్ల గౌరవభావం చూపాలి. కాని మామిడిపళ్ల రసాస్వాద-&nbsp;<BR>నాతురులను శుష్కరసాతలాలెలా తృప్తి కలిగించజాలవో అలాగే ఆ మతాల&nbsp;<BR>అస్థిపంజరాలుకూడ పరమాత్మ దర్శకోత్సుకుల తృష్ణను తీర్చలేవు.</FONT></p>
<p><FONT FACE="SHREE900, SHREE, sans-serif" SIZE="3">మన అహంకారభావాలను, అల్పభావనలను త్యజించటం అత్యంత ముఖ్య-&nbsp;<BR>మైన విషయం. మనం ఆధ్యాత్మిక జ్ఞానసంపన్నుల మనే భావాన్ని విడిచి మన&nbsp;<BR>గురువు నడిపేట్లు నడవటానికి సంపూర్ణంగా విధేయులమైపోవాలి. మనలను&nbsp;<BR>పూర్ణత్వానికి ఏది కొనిపోతుందో గురువుకే తెలుసు. ఆ విషయాన్ని గురించి&nbsp;<BR>మనం బొత్తిగా అంధులం. ఇలాటి నమ్రతవల్ల ఆధ్యాత్మిక సత్యాలను గ్రహించ-&nbsp;<BR>టానికి హృదయకవాటాలు తెరచుకొంటాయి. అహంకారం లేశమాత్రం వున్నా&nbsp;<BR>మన మనస్సులోకి సత్యం ప్రవేశించదు. మీ రంతా యీ అహంకార పిశాచాన్ని&nbsp;<BR>మీ హృదయాలనుంచి సమూలంగా నశింపచేయటానికి ప్రయత్నించాలి. పరి-&nbsp;<BR>పూర్ణ ఆత్మసమర్పణమే ఆత్మసాక్షాత్కారానికి మార్గం.</FONT></p>

<p><FONT FACE="TimesNewRoman, Times, serif" SIZE="2">3 7 5</FONT></p>
<hr class="puTa_virupu">
<table><tr><td><a class=puTa_lanke href=puTa789.html>p789</a></td><td>p790</td><td><a class=puTa_lanke href=puTa791.html>p791</a></td></tr></table>
</div></body></html>
