<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2665.html>p2665</a></td><td>p2666</td><td><a class=puTa_lanke href=puTa2667.html>p2667</a></td></tr></table>

<p><FONT FACE="SHREE900, SHREE, sans-serif" SIZE="3">ఆలోచనా సూక్ష్మవివర సహితంగా యితరులచే నిర్ణీతమై మనకు విధించబడితే&nbsp;<BR>- ఆ నిర్ణీత వజ్రబంధంలో మనలను అణచిపెట్టటానికి రాజదండ బలం ప్రయో-&nbsp;<BR>గించబడితే - యిక మన స్వతంత్రాలోచనకు మిగిలివుండేది ఏమిటి? మననశీలు&nbsp;<BR>డవటం చేతనేకదా, మానవుడు మనీషి అవుతున్నాడు, ముని అవుతున్నాడు?&nbsp;<BR>మననశక్తి లోపించగానే తమోగుణం బయలుదేరి జడత్వంలోకి దిగుతుంది. ఐనా&nbsp;<BR>నేడు ప్రతిమతాచార్యుడూ, ప్రతి సమాజ నాయకుడూ సమాజాన్ని నడపటానికై&nbsp;<BR>నూతన నియమాలను, నూతన విధులను నెలకొల్ప ఆతుర&nbsp;<BR>పడుతుంటాడు! దేశంలో నియమాల కేమైనా - విధి నిషేధాలకేమైనా -&nbsp;<BR>లోపమా? ఈ నియమ పీడనంలో సర్వనాశనం కాబోతూంది, - కాని దీన్ని&nbsp;<BR>గుర్తించేవా రెవరు?</FONT></p>
<p><FONT FACE="SHREE900, SHREE, sans-serif" SIZE="3">నిరంకుశ రాజపరిపాలనలో పరాజిత జాతి అంతగా ద్వేషానికి ఎరకాదు.&nbsp;<BR>నిరంకుశ ప్రభుత్వంలో పాలితులందరి హక్కులూ సమానంగానే వుంటాయి.&nbsp;<BR>అంటే రాజశక్తిని అడ్డుకోటానికి ఎవరికీ అధికారం వుండదు. అక్కడ జాత్యభి&nbsp;<BR>మాన జనితాలైన ప్రత్యేకాధికారాలకు తావుండదు. కాని ఎక్కడ ప్రజానియమితు&nbsp;<BR>డైన రాజుగాని, ప్రజాస్వామిక రూపమగు ప్రభుత్వంగాని పరాజిత జాతిని పరి-&nbsp;<BR>పాలిస్తుంటుందో, అక్కడ పాలక పాలితుల మధ్య దాటరాని అగడ్త కల్పించ&nbsp;<BR>బడుతుంది. పాలితుల క్షేమానికై పూర్తిగా వినియోగింపబడితే, అల్పకాలంలోనే&nbsp;<BR>అనల్పశ్రేయస్కరమైన శక్తిసామార్థ్యాలలో అధికభాగం పరాజితజాతిని స్వాధీనం&nbsp;<BR>చేసుకోటానికి చేసే ప్రయత్నాలలోనే వ్యర్థం చేయబడుతుంది. రోమన్‌ ప్రభు-&nbsp;<BR>త్వంచే పరిపాలింపబడిన విదేశస్థులు ఆ రోమన్‌ ప్రజాస్వామిక ప్రభుత్వానికి&nbsp;<BR>అధీనులై వున్నప్పటికంటె రోమన్‌ చక్రవర్తి పరిపాలనాధీనులై వున్నప్పుడే&nbsp;<BR>ఎక్కువగా సుఖపడి వుండటానికి యిదే కారణం. క్రైస్తవ ప్రచారకుడైన పాల్‌, పరా-</FONT></p>
<p><FONT FACE="SHREE900, SHREE, sans-serif" SIZE="3">జిత యూదియా వంశంలో జన్మించినా, తనమీద మోపబడిన నేరాల విచారణకై&nbsp;<BR>రోమన్‌ చక్రవర్తి ఐన సీజర్‌తో ఫిర్యాదు చేసికోటానికై అనుజ్ఞను పొందటానికీ&nbsp;<BR>యిదే కారణం. ఎవడో ఒక ఆంగ్లేయుడు మనలను ‘నేటివ్స్‌’ అనిగాని, ‘నిగ్గర్స్‌’&nbsp;<BR>(అంటే నీగ్రోలు) అనిగాని పేర్కొంటూ, అనాగరికులనీ, అడవిజాతివారనీ&nbsp;<BR>నిరసించినంత మాత్రాన మనకేమీ నష్టం లేదు, లాభం లేదు. లాభం లేదని ఎందు-&nbsp;<BR>కంటారా, మనలోని జాతి విభేదాలచే ఒకరిపై ఒకరికి అంతకంటె తీవ్ర&nbsp;<BR>మైన ద్వేషం మనకే వుంది; అంతేగాక ఏ మూర్ఖక్షత్రియపాలకుని సహాయమో&nbsp;<BR>లభిస్తే, బ్రాహ్మణులు తిరిగి శూద్రుల ‘జిహ్వాచ్ఛేద శరీరభేదాదుల’ నిమిత్తం&nbsp;<BR>ప్రయత్నించకుంటారని ఎవరు చెప్పగలరు? తూర్పు ఆర్యావర్తంలో వివిధ&nbsp;<BR>జాతులవారు తమ ప్రస్తుత సాంఘికస్థితిని బాగుచేసుకోటానికై తమలో తాము</FONT></p>
<hr class="puTa_virupu">
<table><tr><td><a class=puTa_lanke href=puTa2665.html>p2665</a></td><td>p2666</td><td><a class=puTa_lanke href=puTa2667.html>p2667</a></td></tr></table>
</div></body></html>
