<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1286.html>p1286</a></td><td>p1287</td><td><a class=puTa_lanke href=puTa1288.html>p1288</a></td></tr></table>
<p><FONT FACE="SHREE900, SHREE, sans-serif" SIZE="3">58 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">మన మందరం ఇలాగే ప్రవర్తిస్తూ ఉంటాం. తనకు మాయను చూపమని&nbsp;<BR>నారదుడొకసారి, శ్రీకృష్ణుని ప్రార్థించాడట! కొన్నాళ్ల తర్వాత శ్రీకృష్ణుడొక&nbsp;<BR>ఎడారికి పోతూ, నారదుని తన వెంట రమ్మన్నాడట! కొన్ని మైళ్లు నడచిన&nbsp;<BR>తర్వాత ‘‘నాకు దాహంగా ఉంది. కొంచెం నీళ్లు తీసుకురా!’’ అని నారదుణ్ణి&nbsp;<BR>అడిగాడు. తేవడాని కతడు బయలుదేరాడు. దగ్గరున్న ఒక పల్లెకుపోయి, నీటి-&nbsp;<BR>కోసం ఒక ఇంటి తలుపు తట్టాడు. జగన్మోహనాంగి అయిన ఒక యువతి తలుపు&nbsp;<BR>తెరచింది. ఆమెను చూడ్డంతోనే తన ప్రభువు దప్పిగొని నీటికోసం&nbsp;<BR>కాచుకొని వున్నాడన్న మాటనే మరచి, దాహంతో అతడొకవేళ మరణిస్తాడేమో&nbsp;<BR>అనే మాటకూడ మరచి, నారదుడు ఆ యువతితో సల్లాపాలాడుతూ&nbsp;<BR>కూర్చున్నాడు.</FONT></p>
<p><FONT FACE="SHREE900, SHREE, sans-serif" SIZE="3">ఆ దినమంతా తన ప్రభువు వద్దకుపోలేదు. మరునాడుకూడ మళ్లీ వచ్చి&nbsp;<BR>సరససల్లాపాలలోనే కాలంగడిపాడు. ఈ ఇష్టాగోష్ఠులు సాగేకొద్దీ, వారు ఒండొరుల&nbsp;<BR>యెడ మరులుగొని, తండ్రి అనుమతితో పెళ్లాడి, బిడ్డలనుకన్నారు. పండ్రెండేళ్లు&nbsp;<BR>గడిచాయి. మామ మరణించాడు. ఆస్తి అంతా వాళ్లకు సంక్రమించింది. భార్య,&nbsp;<BR>బిడ్డలు, భూములు, పశువులు, మొదలుగాగల సంపదంతా అనుభవిస్తూ&nbsp;<BR>నారదుడు మిక్కిలి సుఖజీవనం చేస్తున్నాననుకున్నాడు. ఇలా ఉండగా దగ్గరేవున్న&nbsp;<BR>ఏరు ఒకటి పొంగి, మహాప్రవాహమై, గ్రామాన్ని ముంచేసింది. ఇళ్లు కూలి&nbsp;<BR>పోయాయి. ప్రవాహం మానవులను, పశువుల్ని ముంచేసింది. అన్నీ కొట్టుకు-&nbsp;<BR>పోయాయి. అంతా ప్రళయజలరాశిలో చిక్కి తెప్పలు తేలుతున్నాయి.&nbsp;<BR>నారదుడు ప్రాణాలు దక్కించుకోవడానికై పారిపోవలసి వచ్చింది. భార్యను ఒక&nbsp;<BR>చేత్తో, ఇద్దరు బిడ్డల్ని ఒక చేత్తో పట్టుకొని, భుజంపై ఒక బిడ్డను ఎక్కించుకొని&nbsp;<BR>అతడు ఆ మహాప్రవాహాన్ని దాటుతూ వున్నాడు. కాని ఆ ప్రవాహ ఉరవడికి&nbsp;<BR>ఆగలేక, పట్టుతప్పి భుజంమీదినుండి బిడ్డ జారిపడి కొట్టుకొనిపోయాడు.&nbsp;<BR>నిరాశాగ్రస్తుడై నారదుడు విలపించాడు. ఆ బిడ్డను కాపాడుకొనేయత్నంలో&nbsp;<BR>ఉండగా, చేతిలోవున్న బిడ్డలు జారిపోయిరి. చివరికి భార్యకూడ,&nbsp;<BR>యావచ్ఛక్తితో పట్టుకొని ఉన్నా, ఆగక ప్రవాహం వాతపడిపోయింది. నారదుడు&nbsp;<BR>గట్టుపై పడి ఘోరశోకావేశపరవశుడై ఏడుస్తూ మొత్తుకుంటూ ఉన్నాడు. వెనుక&nbsp;<BR>నుండి మృదుస్వరంతో ‘‘కుమారా! ఏవీ నీళ్లు? నీళ్లు తెస్తానని వెళ్లావు. నీ&nbsp;<BR>రాకకై నిరీక్షిస్తున్నాను. అరగంట దాటింది’’ అనే మాటలు వినబడ్డాయి.&nbsp;<BR>‘‘అరగంటేనా?’’ అని నారదుడు ఆశ్చర్యంతో అడిగాడు. అతని మానసంలో&nbsp;<BR>పండ్రెండేళ్లు గడిచాయి. కానీ ఆ చరిత్ర అంతా జరిగింది అరగంటలోనే. ఇది&nbsp;<BR>మాయ. ఈ మాయ ఏదో ఒక రూపంలో, మనల్ని అందరినీ ఆవరించుకొని</FONT></p>
<hr class="puTa_virupu">
<table><tr><td><a class=puTa_lanke href=puTa1286.html>p1286</a></td><td>p1287</td><td><a class=puTa_lanke href=puTa1288.html>p1288</a></td></tr></table>
</div></body></html>
