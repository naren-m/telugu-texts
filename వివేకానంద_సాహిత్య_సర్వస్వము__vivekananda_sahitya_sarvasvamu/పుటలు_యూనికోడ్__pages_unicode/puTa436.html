<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa435.html>p435</a></td><td>p436</td><td><a class=puTa_lanke href=puTa437.html>p437</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - ఎవరి స్థానంలో వారు అధికులు </FONT><FONT FACE="TimesNewRoman, Times, serif" SIZE="2">2 1</FONT></p>
<p><FONT FACE="SHREE900, SHREE, sans-serif" SIZE="3">ర్శించుకొంటారు. ఒకొక్కప్పుడు వీరూ రాజకుమారి తమనే వరిస్తుందనే తమ&nbsp;<BR>నమ్మకానికి గల కారణాలను, తమ గొప్పలను స్వంత స్తుతిపాఠాలతో ఘోషించు&nbsp;<BR>కోవటం కద్దు. ఆకర్షణీయమైన వస్త్రాలను ధరించి, సింహాసనంలో ఆశీనయైన&nbsp;<BR>రాజకుమారిని చెలికత్తెలు ప్రతిరాజు వద్దకు తీసుకునివెళతారు. వారిని చూసి&nbsp;<BR>ఆమె వారి చరిత్రలను వింటుంది. నచ్చకపోతే ‘సాగిపోండి’ అని ఆజ్ఞాపిస్తుంది.&nbsp;<BR>వద్దనుకున్నవారిని క్రేగంటైనా లక్ష్యపెట్టదు. కాని రాజకుమారులలో ఎవ్వరైనా&nbsp;<BR>తనకు నచ్చితే అతడి మెడలో పూలమాలను వేస్తుంది; అతడే ఆమె భర్త&nbsp;<BR>అవుతాడు.</FONT></p>
<p><FONT FACE="SHREE900, SHREE, sans-serif" SIZE="3">మనరాజు, సన్న్యాసి వచ్చిన దేశంలో రాజకుమారికి ముచ్చటైన అలాంటి&nbsp;<BR>స్వయంవరోత్సవం జరుగుతోంది. ఆమె అసామాన్య సౌందర్యవతి. ఆమెకు భర్త-&nbsp;<BR>కాబోయేవాడు ఆమె తండ్రి తదనంతరం ఆ దేశానికి రాజౌతాడు. అందమైన-&nbsp;<BR>వాడిని వివాహమాడాలని ఆమె అభిలాష; కాని ఆమె మనస్సుకు నచ్చిన వరుడు&nbsp;<BR>దొరకలేదు. చాలసార్లు ఇలాంటి స్వయంవర సమావేశాలు జరిగాయి. కాని ఆ&nbsp;<BR>రాజకుమారి వరుణ్ణి ఎన్నుకోలేకపోయింది. ప్రస్తుత సమావేశం మునుపటివాటి&nbsp;<BR>కంటె మహోజ్వలంగా జరుగుతోంది; అధిక సంఖ్యాకులూ వచ్చివున్నారు.&nbsp;<BR>సింహాసనం మీద కూర్చున్న రాజకుమారిని చెలికత్తెలు ఒకచోటు నుంచి మరొక&nbsp;<BR>చోటుకు తీసుకునిపోతున్నారు. సమావేశులైనవారిలో ఎవ్వరినీ ఆమె లక్ష్యపెట్టక&nbsp;<BR>పోవటంతో జనులు ‘యీ సమావేశం కూడా నిష్ఫలం కాబోలు’ అనుకున్నారు.&nbsp;<BR>ఆ సమయంలో సూర్యుడు ఆకాశంనుంచి దిగివచ్చాడా అన్నట్లు దివ్యసుందర&nbsp;<BR>మూర్తి ఐన ఒక యువసన్న్యాసి సమావేశంలో ఒకమూల నిలబడి జరుగుతున్నది&nbsp;<BR>చూస్తున్నాడు. చెలికత్తెలు రాజకుమార్తెను అక్కడకు తీసుకురాగానే ఆమె జగ-&nbsp;<BR>న్మోహనాకారుడైన ఆ సన్న్యాసిని చూడగానే పూలమాలను అతడి మెడలో&nbsp;<BR>వేసింది. వెయ్యగానే ‘‘ఇదేం అవివేకం? నేను సన్న్యాసిని. నా కేమిటి పెళ్లి’’&nbsp;<BR>అంటూ ఆ సన్న్యాసి పూలమాలను మెడనుంచి తీసిపారేశాడు. అప్పుడు ఆ దేశ-&nbsp;<BR>పురాజు ‘ఇతడు పేదవాడు కాబట్టి రాకుమారిని పెళ్లిచేసుకోడానికి జంకు&nbsp;<BR>తున్నాడు కాబోలు’ అనుకుంటూ అతడితో ఇలా అన్నాడు: ‘‘నా కుమార్తెతో-&nbsp;<BR>బాటు అర్ధరాజ్యం మీదవుతుంది. నా తరువాత రాజ్యమంతా మీదే!’’ ఇలా అని&nbsp;<BR>రాజు పూలమాలను మళ్లీ సన్న్యాసిమెడలో వేశాడు. ‘‘చాలు చాలు! నాకు పెళ్లి&nbsp;<BR>వద్దు’’ అంటూ సన్న్యాసి రివ్వున అక్కణ్ణుండి కదలిపోయాడు.</FONT></p>
<p><FONT FACE="SHREE900, SHREE, sans-serif" SIZE="3">రాజకుమారి ఆ యువకుణ్ణి మోహించి ‘‘ఇతడినే పెళ్లిచేసుకోవాలి, లేదా&nbsp;<BR>మరణమే శరణం’’ అంటూ అతణ్ణి పిలుచుకురావడానికి ఆతడిని వెంబ&nbsp;<BR>డించింది. తనతోకూడ రాజును వెంటబెట్టుకొని వచ్చిన మన పూర్వసన్న్యాసి</FONT></p>
<hr class="puTa_virupu">
<table><tr><td><a class=puTa_lanke href=puTa435.html>p435</a></td><td>p436</td><td><a class=puTa_lanke href=puTa437.html>p437</a></td></tr></table>
</div></body></html>
