<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3841.html>p3841</a></td><td>p3842</td><td><a class=puTa_lanke href=puTa3843.html>p3843</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">2 1 5</FONT></p>
<p><FONT FACE="SHREE900, SHREE, sans-serif" SIZE="3">కాదా? అవును. ఇదివరలా నేను పనిచేయలేను. తక్కువగా పనిచేసి ఎక్కువగా&nbsp;<BR>విశ్రాంతి తీసుకొంటాను. గుంపులుచేర్చి గందరగోళం చేయను. నేను చేయ&nbsp;<BR>దలచినదంతా నెమ్మదిగాను, శాంతంగాను వ్యక్తిగతమైన పని చేసుకోవటమే.</FONT></p>
<p><FONT FACE="SHREE900, SHREE, sans-serif" SIZE="3">నేను ఈసారి శాంతంగా వచ్చి పాత స్నేహితులను మాత్రమే చూసి,&nbsp;<BR>నిశ్శబ్దంగా వెళ్ళిపోతాను.</FONT></p>
<p><FONT FACE="SHREE900, SHREE, sans-serif" SIZE="3">త్వరగా రాయి. నేను కలవరపడుతున్నాను.</FONT></p>
<p><FONT FACE="SHREE900, SHREE, sans-serif" SIZE="3">సదా పరమేశ్వరునిలో,</FONT></p>
<p><FONT FACE="SHREE900, SHREE, sans-serif" SIZE="3">మీ వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> రెండు రకాలైన మనుషులున్నారు ఒక రకంవారికి నీళ్ళవంటి&nbsp;<BR>హృదయముంటుంది. రెండవ రకంవారికి రాతివంటి గుండె ఉంటుంది. ఒక-&nbsp;<BR>దానిమీద ముద్ర (అభిప్రాయం) సులభంగా పడుతుంది. త్వరగానే చెరిగిపో-&nbsp;<BR>తుంది. రెండవది సుళువుగా ఏ అభిప్రాయాన్ని ఏర్పరచుకోదు. కాని ఒకసారి&nbsp;<BR>అభిప్రాయం ఏర్పడ్డాక అది శాశ్వతంగా నిలిచిపోతుంది. కాని తొలగించుకోవాలని&nbsp;<BR>వారు ఎంత పెనగులాడతారో అంత లోతుగా అది ఆత్మలోకి దిగిపోతుంది.</FONT></p>
<p><FONT FACE="TimesNewRoman, Times, serif" SIZE="2">— </FONT><FONT FACE="SHREE900, SHREE, sans-serif" SIZE="3">రామకృష్ణ పరమహంస.</FONT></p>
<p><FONT FACE="TimesNewRoman, Times, serif" SIZE="3">4 4 8</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి క్రిస్టిన్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆల్మోరా,</FONT></p>
<p><FONT FACE="SHREE900, SHREE, sans-serif" SIZE="3">మే 20, 1898.</FONT></p>
<p><FONT FACE="SHREE900, SHREE, sans-serif" SIZE="3">ప్రియ క్రిస్టినా,</FONT></p>
<p><FONT FACE="SHREE900, SHREE, sans-serif" SIZE="3">ఎక్కువ ఓదార్పుతోకూడిన నీ ఉత్తరం యిప్పుడే అందింది. ఇప్పుడు&nbsp;<BR>మరొకసారి నేను అమెరికన్‌ స్త్రీలతో హిమాలయాల్లో ఉన్నాను. ఇక్కణ్ణుండి&nbsp;<BR>కాశ్మీర్‌ పోగోరుతున్నాను. గత సంవత్సరం నెమ్ము జ్వరం అనేకసార్లు రావటంతో&nbsp;<BR>నా ఆరోగ్యం మళ్లా దెబ్బతింది. పర్వతాల గాలి నన్ను చాలవరకు ఉత్సాహ&nbsp;<BR>పరుస్తుంది.</FONT></p>
<p><FONT FACE="SHREE900, SHREE, sans-serif" SIZE="3">పాత రుగ్మత పాత స్నేహితునిగా ఐంది. ఉద్రేకంగాగాక స్థిరంగా ఉంది.&nbsp;<BR>కాశ్మీర్‌ తర్వాత కలకత్తాకు తిరిగి వస్తాం. తర్వాత మరొకసారి అమెరికా వస్తాం.&nbsp;<BR>ఇదంతా ప్లేగువ్యాధి మళ్లా కలకత్తాకు అంటువ్యాధిగా సోకకుండటంమీద ఆధా-&nbsp;<BR>రపడి ఉంటుంది. నే నున్న నగరంలో నా చేతనైనంత చేయటానికి, నేను అక్కడ&nbsp;<BR>ఉండి పనిచెయ్యాలి.</FONT></p>
<hr class="puTa_virupu">
<table><tr><td><a class=puTa_lanke href=puTa3841.html>p3841</a></td><td>p3842</td><td><a class=puTa_lanke href=puTa3843.html>p3843</a></td></tr></table>
</div></body></html>
