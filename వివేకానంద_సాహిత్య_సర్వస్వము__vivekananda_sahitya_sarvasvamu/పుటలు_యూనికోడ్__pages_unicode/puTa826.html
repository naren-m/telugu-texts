<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa825.html>p825</a></td><td>p826</td><td><a class=puTa_lanke href=puTa827.html>p827</a></td></tr></table>
<p><FONT FACE="SHREE900, SHREE, sans-serif" SIZE="3">2 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">కలుగుతున్నది. ‘‘ఓహో, ప్రతివ్యక్తి కూడా, తనకు నచ్చిన ఊహలను&nbsp;<BR>బోధిస్తున్నాడు. వాటి మంచీ - చెడులను నిర్ణయించటానికి ఒక ప్రమాణమంటూ&nbsp;<BR>లేదు. ఈ మతాలన్నీ వట్టి సిద్ధాంతాల కట్టలు’’ అని విద్యాధికుల అభిప్రాయంగా&nbsp;<BR>అనిపిస్తున్నది. ఐనా, భిన్నదేశాల్లో, భిన్న మతస్థుల, భిన్నాభిప్రాయాలనే కాక,&nbsp;<BR>భిన్నసిద్ధాంతాలను కూడా సమన్వయం చేస్తూ, ఆస్తికతకు సర్వజనసామాన్యమై&nbsp;<BR>ఉన్న మూలాధార మొకటుంది. మూలానికి వెళ్లి చూస్తే, అవికూడా&nbsp;<BR>సర్వజనసామాన్య అనుభూతి మీదనే ఆధారపడి ఉన్నట్లు కనుక్కోవచ్చు.</FONT></p>
<p><FONT FACE="SHREE900, SHREE, sans-serif" SIZE="3">ప్రపంచంలో ఉన్న వివిధ మతాల నన్నింటినీ విభజించి చూస్తే,&nbsp;<BR>ఆగమప్రామాణ్యం లేదా గ్రంథప్రామాణ్యం గలవి - లేనివి అని రెండు తరగతులుగా&nbsp;<BR>ఉన్నట్లు తోస్తుంది. గ్రంథప్రామాణ్యమున్న మతాలు ప్రబలాలవ్వటంవల్ల,&nbsp;<BR>చాలామంది వాటిని అవలంబిస్తున్నారు. ఆ ప్రామాణ్యం లేని మతాలు చాలావరకు&nbsp;<BR>నశించాయి. ఇక క్రొత్తగా వెలసిన ఇలాంటి కొన్ని మతాలను అవలంబించేవారు,&nbsp;<BR>చాలా తక్కువగా ఉన్నారు. ఐతే, ఈ మతాలు బోధించే తత్త్వాలన్నీ ప్రత్యేక వ్యక్తుల&nbsp;<BR>అనుభవ ఫలితాలన్న విషయంలో ఈ మతాలన్నీ ఏకీభవిస్తున్నట్లు కానవస్తాయి. తన&nbsp;<BR>మతాన్ని నమ్మమని క్రైస్తవుడు మీకు చెబుతాడు. అతని మాటలు విని మీరు క్రీస్తులో</FONT></p>
<p><FONT FACE="SHREE900, SHREE, sans-serif" SIZE="3">- క్రీస్తు అవతారంలో - దేవునిలో - జీవునిలో - జీవుని భవిష్యత్‌ ఉత్తమస్థితిలో విశ్వాసం&nbsp;<BR>పూనాలట! ‘కారణ మేమిటీ’ అని నే నడిగితే, అది తన నమ్మకమంటాడు. కాని,&nbsp;<BR>మీరు క్రైస్తవమత మూలానికి వెళ్లిచూస్తే, అనుభూతే దాని కాధారం అని గ్రహిస్తారు.&nbsp;<BR>క్రీస్తు తాను భగవంతుడిని చూశానని చెప్పాడు. అతని శిష్యులు తాము భగవంతుని&nbsp;<BR>అనుభూతిని పొందామని చెప్పారు. ఇలాగే బౌద్ధమతంలో కూడా బుద్ధుని&nbsp;<BR>అనుభూతే ప్రధానంగా ఉంది. బుద్ధుడు కొన్ని సత్యాలను ఆత్మానుభూతివల్ల&nbsp;<BR>గ్రహించాడు. వాటి నవలోకించాడు. వాటి సన్నిహిత సంపర్కంలో ఉన్నాడు. అతను&nbsp;<BR>తత్త్వదర్శియై లోకానికి తత్త్వోపదేశం గావించాడు. హిందువుల విషయం కూడా&nbsp;<BR>ఇలాంటిదే. స్మృత్యాదులను రచించిన ఋషులు తాము తత్త్వదర్శనం చేశామని&nbsp;<BR>చాటుతూ, తాము కన్న తత్త్వాలనే లోకానికి బోధిస్తున్నారు. జ్ఞానానికంతా&nbsp;<BR>ప్రత్యక్షానుభూతే పునాది. ప్రపంచ మతాలన్నింటికీ త్రికాలాబాధిత&nbsp;<BR>ప్రత్యక్షానుభూతే మూలాధారమై ఉందని మనకు దీనిద్వారా స్పష్టమవుతున్నది.&nbsp;<BR>మతప్రవక్తలంతా భగవంతుని దర్శించినవారే. ఆత్మద్రష్టలై - త్రికాలజ్ఞులై - తమ&nbsp;<BR>శాశ్వతత్త్వాన్ని దర్శించి తాము కన్నదాన్ని వారు లోకానికి బోధించారు. ఈ&nbsp;<BR>అనుభూతులు నేడు అసాధ్యాలని, మొదట మతాలను స్థాపించిన ఏ కొంతమందికో&nbsp;<BR>అవి సాధ్యమయ్యాయని, (వారి తర్వాత వారి మతాలు వారి పేర్లతో&nbsp;<BR>ఉండిపోయాయని) ముఖ్యంగా ఈ రోజుల్లో అనేక మతాలనుండి ఒక విచిత్రవాదన</FONT></p>
<hr class="puTa_virupu">
<table><tr><td><a class=puTa_lanke href=puTa825.html>p825</a></td><td>p826</td><td><a class=puTa_lanke href=puTa827.html>p827</a></td></tr></table>
</div></body></html>
