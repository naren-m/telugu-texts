<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2065.html>p2065</a></td><td>p2066</td><td><a class=puTa_lanke href=puTa2067.html>p2067</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - జాఫ్నా - వేదాంతమతం</FONT></p>
<p><FONT FACE="TimesNewRoman, Times, serif" SIZE="2">1 7</FONT></p>
<p><FONT FACE="SHREE900, SHREE, sans-serif" SIZE="3">సృష్టి శాశ్వతమై, సనాతనమై వుండేవిధంగా, ఈశ్వరజ్ఞానంకూడ తుది మొదలు&nbsp;<BR>లేనిదై ఒప్పుతోంది. వేదాలంటే ఈ జ్ఞానరాశే. ‘‘విద్‌’’ అంటే, తెలిసికోవడమని&nbsp;<BR>అర్థం. వేదాంతమనబడే ఈ జ్ఞాన పుంజమును మహాపురుషులైన ఋషులు ప్రకా-&nbsp;<BR>శానికి తెచ్చారు. ‘ఋషి’ అంటే మంత్రద్రష్ట, భావం తెలిసినవాడని అర్థం.&nbsp;<BR>భావాన్ని గ్రహించడమే అతను చేసింది; భావంమాత్రం అతనిది కాదు. ఏదైనా&nbsp;<BR>ఒక వేదవాక్యం ఒకానొక ఋషివల్ల లభించిందని మీరు వినినప్పుడు, దాన్ని&nbsp;<BR>ఆయన వ్రాశాడనికాని, తన మనస్సులోనుండి సృష్టించాడనికాని భావించకండి;&nbsp;<BR>అదివరకే వున్న భావాన్ని ఆయన దర్శించాడు. అంతే. అనాదిగా జగత్తులో వుండి-&nbsp;<BR>నదే. ఈ ఋషి దాన్ని కనిపెట్టాడు. పరమార్థ సత్యాలను కనిపెట్టినవారే&nbsp;<BR>మహర్షులు.</FONT></p>
<p><FONT FACE="SHREE900, SHREE, sans-serif" SIZE="3">వేదమనే ఈ మహాగ్రంథరాశి, ముఖ్యంగా ‘కర్మకాండ’, ‘జ్ఞానకాండ’ అని&nbsp;<BR>రెండు భాగాలుగా విభజింపబడివుంది. కర్మకాండ కార్యకలాప సంబంధమైంది.&nbsp;<BR>జ్ఞానకాండ ఆధ్యాత్మిక విచార సంబంధమైంది. కర్మకాండ అనేక యజ్ఞాలను-&nbsp;<BR>గూర్చి తెలుపుతుంది. వానిలో అనేకం ఇప్పటి పరిస్థితులలో సాధ్యంకావని వదలి&nbsp;<BR>వేయబడ్డాయి. అయినా తక్కినవి యేదో ఒక రూపంలో నిలిచి వున్నాయి.&nbsp;<BR>బ్రహ్మచారి (విద్యార్థి) ధర్మాలు, గృహస్థుని ధర్మాలు, సన్యాసి ధర్మాలు, ఈ వివిధ&nbsp;<BR>జీవిత దశల భిన్నాభిన్న ధర్మాలు కర్మకాండలో ముఖ్యంగా తెలుపబడినాయి. అవి&nbsp;<BR>నేటివరకు కొంచెం హెచ్చు తగ్గుగా, ఆచరణలోనే వున్నాయి. కాని మన మతం-&nbsp;<BR>యొక్క ఆధ్యాత్మ భాగం జ్ఞానకాండ, లేక వేదాంతం అనే రెండవ భాగంలో&nbsp;<BR>వుంది. వేదాంతమంటే, వేదాల అంతం లేక సారాంశం లేక పరమావధి - అని&nbsp;<BR>భావం. వేదాలలోని జ్ఞానసారానికి వేదాంతమని పేరు! ఇది ఉపని&nbsp;<BR>షత్తులలో వుంది. భారతదేశంలోని అన్ని సంప్రదాయాలవాళ్లు - ద్వైతులు, విశి-&nbsp;<BR>ష్టాద్వైతులు, అద్వైతులు, శైవులు, వైష్ణవులు, శాక్తేయులు, సూర్యోపాసకులు,&nbsp;<BR>గాణాపత్యులు, ఇంతెందుకు? - హిందూమతావరణంలోకి రావాలని సాహసించే&nbsp;<BR>ప్రతి సంప్రదాయమూ వేదాల్లోని - ఉపనిషత్తులను ఒప్పుకొని తీరాలి! వానికి&nbsp;<BR>స్వతంత్ర వ్యాఖ్యానం చేసికోవచ్చు; తమ తమ సంప్రదాయాలను అనుసరించి&nbsp;<BR>అర్థం చెప్పుకోవచ్చు. కాని వాని అధికారానికి లోబడి తీరాలి! ఈ కారణంచేతనే&nbsp;<BR>హిందువు - అనే మాటకు బదులుగా వేదాంతి అనే మాటను, మనం ఉపయో-&nbsp;<BR>గించుకోవాలనుకోవడం. సనాతనులైన హైందవ తాత్త్వికులందరు వేదాంతం&nbsp;<BR>పరమ ప్రమాణమని అంగీకరించారు. ఈనాటి మన మతాలన్నీ అవి ఎంత&nbsp;<BR>మోటుగా కనబడినా, వాటి ఆదర్శాలు ఎంత గూఢంగా వున్నా - జాగరూకతతో&nbsp;<BR>పరిశీలించి అర్థంచేసికొంటే, అవి అన్నీ ఉపనిషత్‌ ధర్మాలపైనే ఆధారపడి</FONT></p>
<hr class="puTa_virupu">
<table><tr><td><a class=puTa_lanke href=puTa2065.html>p2065</a></td><td>p2066</td><td><a class=puTa_lanke href=puTa2067.html>p2067</a></td></tr></table>
</div></body></html>
