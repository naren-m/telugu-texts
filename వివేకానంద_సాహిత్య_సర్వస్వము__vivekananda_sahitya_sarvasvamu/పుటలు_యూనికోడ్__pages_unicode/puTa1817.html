<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1816.html>p1816</a></td><td>p1817</td><td><a class=puTa_lanke href=puTa1818.html>p1818</a></td></tr></table>
<p><FONT FACE="SHREE900, SHREE, sans-serif" SIZE="3">212 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">దుష్టభావాలు తలపచేస్తాయి; సత్పురుషుడు తెచ్చిన ఆహారం ఉన్నత భావకారణ&nbsp;<BR>మవుతుంది. ఇక మూడవది నిమిత్తదోషం. అంటే మురికి, దుమ్ము, పురుగులు,&nbsp;<BR>వెంట్రుకలు మొదలైన బాహ్యదోషాల కలయికచే కలిగే దోషం - అలాటి ఆహారం&nbsp;<BR>వల్లకూడా మనస్సు అపవిత్ర మవుతుంది. ఈ మూడు దోషాల్లో ప్రతివాడూ&nbsp;<BR>జాతి, నిమిత్త దోషాలను తప్పించుకోవచ్చును; కాని ఆశ్రయదోషాన్ని తప్పించు-&nbsp;<BR>కోవటం అందరికీ సులభంకాదు. ఈ ఆశ్రయదోష పరిహారార్థమే మన కీ&nbsp;<BR>కాలంలో యింత ఎక్కువగా వుండే అస్పృశ్యత, ‘‘నన్ను ముట్టుకోవద్దు’’ ‘‘నన్ను&nbsp;<BR>ముట్టుకోవద్దు’’ అనే మాట ఉచ్చరించబడుతోంది. కాని అనేకసార్లు యీ&nbsp;<BR>నియమంయొక్క నిజమైన అర్థాన్ని మనం గ్రహించక, విపరీత ప్రవర్తన మవలం-&nbsp;<BR>బించటంతో యిది చిత్రం, ఘోరం అయ్యే మూఢభావంగా ఏర్పడుతుంది.&nbsp;<BR>ఇలాటి విషయాల్లో మనం లోకాచారాన్నిగాక, మన ఆచార ప్రముఖు లవలంబిం-&nbsp;<BR>చిన మార్గాన్ని అనుసరించాలి. చైతన్యదేవునివంటి మహాపురుషుల, యితర మతా-&nbsp;<BR>చార్య సత్తముల జీవితాలను చదివి వారు యీ విషయంలో జనసామాన్యంతో&nbsp;<BR>ఎలా ప్రవర్తించిందీ తెలుసుకోవాలి. భోజన విషయక జాతిదోష పరిశీలనకు&nbsp;<BR>హిందూదేశమంత అనుకూలమైనది మరో దేశం లేదు. ప్రపంచంలోని సమస్త&nbsp;<BR>దేశ జాతుల్లో హిందువులే నిర్మలతమమైన ఆహారాన్ని తీసుకొంటారు; ఆహార&nbsp;<BR>జాతి నైర్మల్యం హిందూదేశంలోనే ఎంతో జాగ్రత్తగా పాటించబడుతోంది.&nbsp;<BR>ఇప్పుడు మనం నిమిత్తదోష విషయంలో యింకాకొంత ఎక్కువ శ్రద్ధవహించటం&nbsp;<BR>మంచిది. అది మనకిప్పుడు అపారమైన కీడు కలిగిస్తోంది. బజారు&nbsp;<BR>లోని మిఠాయి దుకాణంలో తినుబండారాలు కొనటం ప్రస్తుతం బాగా అలవాటై&nbsp;<BR>పోయింది; ఆ పదార్థాలు నిమిత్తదోషదృష్ట్యా ఎంత మలినాలో మనమే ఆలోచించ&nbsp;<BR>వచ్చును. బైటపెట్టి అమ్మటంచేత, వీథిలోని మురికి, దుమ్ము, చచ్చిన&nbsp;<BR>పురుగులు వాటిని అంటుకొని వుంటాయని, అవి ఒక్కోసారి ఎంతో పాతబడి,&nbsp;<BR>ఎంతో భ్రష్టాలై వుంటాయని వూహించవచ్చును. ప్రతి యింట యిప్పుడు సాధార&nbsp;<BR>ణంగా కానవచ్చే అజీర్ణవ్యాధికి, నగరవాసుల నింతగా బాధించే మధుమేహవ్యాధికి&nbsp;<BR>బజారులో అమ్మే మలినాహారాన్ని తినటమే కారణం. ఈ వ్యాధులు గ్రామస్థుల&nbsp;<BR>కింతగా లేకుండటానికి ముఖ్యకారణం లూచీ (పూరీవంటి ఒక భక్ష్యం),&nbsp;<BR>కచూరీ (వంగదేశంలో జనం తినే భక్ష్యవిశేషం) మొదలైన విషసమానాహారం&nbsp;<BR>స్వేచ్ఛగా లభించే అంగళ్లు అక్కడ లేకపోవటమే. ఈ విషయాన్ని నేనింకా&nbsp;<BR>సవివరంగా పిదప ప్రస్తావిస్తాను.</FONT></p>
<p><FONT FACE="SHREE900, SHREE, sans-serif" SIZE="3">ఆహారాన్ని గూర్చి పూర్వపు సామాన్య నియమాన్ని యిక్కడ సంగ్రహంగా&nbsp;<BR>చెప్పాను. కాని దీన్నిగూర్చి అభిప్రాయభేదా లెన్నో వున్నాయి. ఇప్పుడూ</FONT></p>
<hr class="puTa_virupu">
<table><tr><td><a class=puTa_lanke href=puTa1816.html>p1816</a></td><td>p1817</td><td><a class=puTa_lanke href=puTa1818.html>p1818</a></td></tr></table>
</div></body></html>
