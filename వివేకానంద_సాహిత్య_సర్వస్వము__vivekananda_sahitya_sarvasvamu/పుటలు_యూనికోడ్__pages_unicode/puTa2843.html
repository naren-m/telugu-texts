<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2842.html>p2842</a></td><td>p2843</td><td><a class=puTa_lanke href=puTa2844.html>p2844</a></td></tr></table>

<p><FONT FACE="SHREE900, SHREE, sans-serif" SIZE="3">వస్తున్నది. ఇక మన భోగమా! బూజు పట్టిన ఉక్కపోసే గదిలో చింకి పరుపుపై&nbsp;<BR>పడుకొని పందులవలె ప్రతిసంవత్సరం పిల్లల్ని వృద్ధిచేయటంలో ఉంది.&nbsp;<BR>ఆకలితో మాడిపోయే, బిచ్చగాళ్లను, బానిసలను తండోపతండాలుగా కనడం.&nbsp;<BR>కాబట్టే, రజోగుణ ప్రకోపాన్ని కల్గించి మానవుల్ని ఉత్సాహవంతులుగా,&nbsp;<BR>చురుకుదనం కలవారిగా తయారుచేయమని నేను బోధిస్తున్నాను. పని! పని!&nbsp;<BR>పని! ‘‘నాన్యఃపంథా విద్యతేఽయనాయ’’ ముక్తిని సాధించటానికి మరో&nbsp;<BR>మార్గం లేదు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! మీ తాతముత్తాతలలో యిలాంటి రజశ్శక్తి ఉండినదా?&nbsp;<BR>స్వామీజీ: ఏమీ! వారికి లేదంటావా? మన ప్రాచీన చక్రవర్తులు అనేక&nbsp;<BR>దేశాల్లో వలసలు ఏర్పాటు చేశారని, టిబెట్టు, చైనా, సుమత్రా చివరకు&nbsp;<BR>సుదూరంలో ఉన్న జపానుకుకూడా మత ప్రచారకులను పంపారని చరిత్ర&nbsp;<BR>మనకు చెప్పటం లేదా! రజస్సు ద్వారా కాక మరొక విధానంలో అభివృద్ధి&nbsp;<BR>సాధించటం సాధ్యమని నీవు తలుస్తున్నావా?</FONT></p>
<p><FONT FACE="SHREE900, SHREE, sans-serif" SIZE="3">సంభాషణ ఈ విధంగా సాగుతుండగా చీకటి పడింది. ఇంతలో కుమారి&nbsp;<BR>ముల్లరు అక్కడికి వచ్చింది. ఆమె ఆంగ్లేయ స్త్రీ. ఆమెకు స్వామీజీపై ఎంతో&nbsp;<BR>గౌరవం. స్వామీజీ శిష్యుని ఆమెకు పరిచయం చేశారు. కొంతసేపు మాట్లాడిన&nbsp;<BR>తర్వాత ముల్లరు కన్య మేడమీదకు పోయింది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: చూడు! వారు ఎలాంటి వీరోచిత జాతికి చెందిన వారో! ఆమె&nbsp;<BR>యిల్లు ఎంతో దూరంలో ఉంది. ఆమె ఒక సంపన్నుని కుమార్తె - అయినా&nbsp;<BR>ఆధ్యాత్మిక ఆదర్శాన్ని సిద్ధింప జేసుకోవాలని ఆమె ఎంతదూరం వచ్చిందో!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! నిజమే. కాని, మీ మాటలు మరింత ఆశ్చర్య&nbsp;<BR>జనకంగా ఉన్నాయి. ఎంతోమంది పాశ్చాత్య స్త్రీలు, పాశ్చాత్య పురుషులు&nbsp;<BR>మిమ్మల్ని ఎల్లకాలం సేవించాలని తహతహలాడుతున్నారు. ఇప్పటి కాలానికి&nbsp;<BR>నిజంగా యిదొక అద్భుత విషయం.</FONT></p>
<p><FONT FACE="SHREE900, SHREE, sans-serif" SIZE="3">అలకాపురంలోని దేవాలయాలను మేఘాలతో పోల్చవచ్చు. ఎట్లంటే అక్కడ&nbsp;<BR>రమణీయులైన స్త్రీలున్నారు. మేఘాలలో మెరుపు తీగలున్నాయి. అక్కడ చిత్తరువు&nbsp;<BR>లున్నాయి. మేఘాలలో ఇంద్రచాపముంది. అక్కడ సంగీతం కోసం మద్దెలలు వాయిస్తారు.&nbsp;<BR>మేఘ పంక్తిలో శ్రావ్యమై గంభీరమైన ఉరుములున్నాయి. అక్కడ మణి వికారమైన క్రీడాపాన&nbsp;<BR>భూములున్నాయి. మేఘములో జలముంది. అక్కడి సౌ«ధాగ్రాలు ఆకాశాన్ని అంటు&nbsp;<BR>తున్నాయి. మేఘానికి ఆకాశమే విహరణ స్థానం. (స్వామీజీ మనస్సులో ఈ శ్లోకమే కాకుండా&nbsp;<BR>మేఘదూతంలోని అలకాపురి భోగవర్ణనమంతా నిలిచి ఉండినదనేది స్పష్టం)</FONT></p>
<hr class="puTa_virupu">
<table><tr><td><a class=puTa_lanke href=puTa2842.html>p2842</a></td><td>p2843</td><td><a class=puTa_lanke href=puTa2844.html>p2844</a></td></tr></table>
</div></body></html>
