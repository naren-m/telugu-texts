<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa377.html>p377</a></td><td>p378</td><td><a class=puTa_lanke href=puTa379.html>p379</a></td></tr></table>

<p><FONT FACE="SHREE900, SHREE, sans-serif" SIZE="3">యిక ఏమీ అక్కర్లేదు. మనస్సును నిర్మలం చేసుకో, ఇదే ధర్మతత్త్వ సర్వస్వం;&nbsp;<BR>కళంకాలను మనంతట మనం తుడిచివేసుకొంటేనేగాని తత్త్వాన్ని వాస్తవ&nbsp;<BR>రూపంలో కాంచలేం. పసిబిడ్డ ఏ పాపాన్ని చూడలేదు; పాప ప్రమాణం ఆతడి&nbsp;<BR>మనస్సులో యింకలేదు. నీలోని దోషాలను తొలగించుకో, అప్పుడు బాహ్యంలో&nbsp;<BR>నీ కే దోషాలూ గోచరించవు. పసిబిడ్డ దోపిడిని చూడవచ్చు, కాని అతడి దృష్టిలో&nbsp;<BR>అది ఏదీకాదు. సమస్యాపటంలోని గుప్తవిషయాన్ని నువ్వొకసారి కనుగొనగానే&nbsp;<BR>నీకది సదా గోచరిస్తూనే వుంటుంది; అలాగే నువ్వు విముక్తుడవూ అకలంకు-&nbsp;<BR>డవూ ఐనంతనే స్వాతంత్య్ర నైర్మల్యాలే నీ చుట్టూవున్న లోకంలో నీకు గోచ-&nbsp;<BR>రిస్తూంటాయి. ‘‘ఆ నిమిషంలోనే నీ హృదయగ్రంథులు విచ్ఛిన్నాలవుతవి,&nbsp;<BR>వక్రత అంతా తిన్నబడుతుంది, యీ ప్రపంచం స్వప్నంమాదిరి అదృశ్యమవు-&nbsp;<BR>తుంది.’’ మనం మేల్కోగానే, ‘‘ఈ తుచ్ఛవిషయాలను ఎలా కలకన్నామా!’’&nbsp;<BR>అని అబ్బురపడతాం.</FONT></p>
<p><FONT FACE="SHREE900, SHREE, sans-serif" SIZE="3">‘‘ఎవరిని కనుగొంటే, కష్టపర్వతాలైనా మనశ్శాంతిని కదల్పలేవో-’’&nbsp;<BR>జ్ఞానకుఠారంతో చక్రాలను విరుగగొట్టు, పూర్వవేగం మనశ్శరీర చక్రాన్ని&nbsp;<BR>దొరలిస్తూన్నా ఆత్మ అంతటా విముక్తమై వెలస్తోంది. ఆ చక్రం యిక ఋజు-&nbsp;<BR>మార్గంలో మాత్రమే పోగలుగుతుంది; మంచిని మాత్రమే ఒనర్పగలం. ఆ శరీరం&nbsp;<BR>ఏ చెడునైనా ఒనరిస్తే, ఆ మానవుడు జీవన్ముక్తుడు కాడని గ్రహించు; తాను జీవ-&nbsp;<BR>న్ముక్తుడంటే, ఆతడు అసత్యవాది. కాని చిత్తశుద్ధిమూలంగా చక్రాలు చక్కని,&nbsp;<BR>తిన్నని గమనాన్ని పొందినప్పుడే (జ్ఞాన) కుఠారాన్ని ఉపయోగించ&nbsp;<BR>వచ్చును. చిత్తశుద్ధిని ఒనగూర్చే సకల కర్మాచరణమూ తెలిసికాని, తెలియకకాని&nbsp;<BR>భ్రాంతిని పరిమారుస్తుంది. ఒకరిని పాపి అనటం నువ్వు చేయగల దోషాలన్నిట్లో&nbsp;<BR>మహాదోషం. అజ్ఞాతంగా చేయబడినా సత్కర్మ సత్ఫలాన్నే కలిగిస్తూ, బంధ&nbsp;<BR>విమోచనానికి తోడ్పడుతుంది.</FONT></p>
<p><FONT FACE="SHREE900, SHREE, sans-serif" SIZE="3">(దూరదర్శినిలోని) మచ్చలు సూర్యుడనుకోటమే మూలదోషం. ‘నేను’&nbsp;<BR>అనే సూర్యుడు సదా నిర్వికారుడని గ్రహించి, కళంక విమోచనానికై పూనుకో.&nbsp;<BR>మానవుడే ఎన్నటికీ సర్వశ్రేష్ఠజీవి. మానవారాధనమే - ఉదాహరణకు కృష్ణుడు,&nbsp;<BR>బుద్ధుడు, క్రైస్తు మొదలైనవారిని ఆరాధించటమే - మహోన్నతారాధన. నీ కేది&nbsp;<BR>కావాలో దాన్ని నువ్వు సృజించుకొంటావు. కోరికను విడనాడు.</FONT></p>

<p><FONT FACE="SHREE900, SHREE, sans-serif" SIZE="3">దేవతలు, గతించిన మహనీయులు యీ లోకాన్ని స్వర్గంగా గాంచుతూ,&nbsp;<BR>యిక్కడే వున్నారు. వారివారి మనోస్థితుల ననుసరించి అందరిచేతా చూడబడేది&nbsp;<BR>ఒక్క ‘అనిర్వచనీయ వస్తువే’. ఈ భూమ్మీదే ఆ అనిర్వచనీయ వస్తు సమ్య-</FONT></p>
<hr class="puTa_virupu">
<table><tr><td><a class=puTa_lanke href=puTa377.html>p377</a></td><td>p378</td><td><a class=puTa_lanke href=puTa379.html>p379</a></td></tr></table>
</div></body></html>
