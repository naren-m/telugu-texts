<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1607.html>p1607</a></td><td>p1608</td><td><a class=puTa_lanke href=puTa1609.html>p1609</a></td></tr></table>
<p><FONT FACE="SHREE900, SHREE, sans-serif" SIZE="3">వైదిక మతాశయాలు</FONT></p>
<p><FONT FACE="SHREE900, SHREE, sans-serif" SIZE="3">3</FONT></p>
<p><FONT FACE="SHREE900, SHREE, sans-serif" SIZE="3">తుంటారు. వారు సహస్ర జాగ్రన్నేత్రాలతో భూమ్మీది సుదూర ప్రాంతాలను పరి-&nbsp;<BR>శీలిస్తారు.’’</FONT></p>
<p><FONT FACE="SHREE900, SHREE, sans-serif" SIZE="3">ఈ విధంగా యితర దేవతలను గురించీ ఉదాహరణ లివ్వవచ్చును. వా&nbsp;<BR>రొకరి తరువాత ఒకరు వస్తారు. ఇలాటి పూజ్యతే పొందుతారు. మొదటవారు&nbsp;<BR>దేవతలుగా ప్రారంభమౌతారు; తరువాత మహోన్నతపదవి పొందుతారు. ఒక్కో-&nbsp;<BR>సమయంలో జగత్పాలకుడైన పరమపురుషు డౌతాడు. అతడిలోనే సమస్తవిశ్వం&nbsp;<BR>వుంది; అతడు ప్రతిజీవి హృదయాన్ని తరచి చూస్తాడు. వరుణుడి విషయంలో&nbsp;<BR>ఒక అంశం, ఒక భావం మొలకెత్తింది; కాని, ఆర్యప్రకృతి దాన్ని వెంటనే అణచి&nbsp;<BR>వేసింది. అది భయాన్ని గురించిన భావం. మరో సందర్భంలో, తాము పాపం&nbsp;<BR>చేశామని భయపడి వరుణుణ్ణి క్షమింపమని ఆనాటి వారు ప్రార్థించినట్లు వుంది;&nbsp;<BR>భారతదేశంలో యీ విధమైన భావాలను ఎన్నడూ బలపడి, వృద్ధిచెంద నివ్వ-&nbsp;<BR>లేదు. దీనికి కారణాలను ముందుముందు మీరు గ్రహిస్తారు. కాని, పాపాన్ని&nbsp;<BR>భయాన్ని గురించిన భావాలు బీజరూపంలో వున్నాయి. అవి మొలకెత్తు&nbsp;<BR>తున్నాయి. ఇదంతా ఏకేశ్వరు డనబడే సృష్టికర్తను గురించిన భావమే అని మీ&nbsp;<BR>అందరికీ తెలుసు. ఈశ్వరుడు సృష్టికర్త అనే యీ ఏకేశ్వరభావం భారతదేశానికి&nbsp;<BR>ఎంతోపూర్వకాలంలోనే వచ్చింది. సంహితలలో అంతటా, వాటి ప్రాత తొలి&nbsp;<BR>భాగాలలో యీ ఏకేశ్వర భావమే ప్రబలంగా వుంది. ఐతే అంతటితో ఆర్యులకు&nbsp;<BR>పూర్తి సంతృప్తి కలుగలేదు; దాన్ని మరింత పాతకాలపు ప్రాథమిక భావంగా పరి-&nbsp;<BR>గణించి పక్కకు తీసివేసి మరింత పురోగమించారని హిందువుల అభిప్రాయం.&nbsp;<BR>వేదాలను గురించి ఐరోపియనులు రచించిన వ్యాఖ్యలు చదివేటప్పుడు, తరువాతా&nbsp;<BR>మా రచయితల గ్రంథాల్లో యీ పూర్వపు భావాలే ప్రబలంగా వున్నాయనే వాక్యా-&nbsp;<BR>లను చూసి - హిందువులు నవ్వుకోవటం తథ్యం.</FONT></p>
<p><FONT FACE="SHREE900, SHREE, sans-serif" SIZE="3">దేవుణ్ణి గురించిన అతిప్రశస్తభావం, అతడు సృష్టికర్తే అని ఉగ్గుపాలతో&nbsp;<BR>గ్రహించినవారు ప్రాచీన భారతీయ తత్త్వవేత్తలు. సంహితలలో పూర్తిగావున్న&nbsp;<BR>యీ ఏకేశ్వరభావం అల్పమైనదిగాను, తత్త్వవేత్తలు, మేధావులు సంతృప్తిపడ&nbsp;<BR>దగినదిగాను ఆర్యులు భావించారు. అందుచేత అతీతం, మరింత శాస్త్రీయం ఐన&nbsp;<BR>తత్త్వంకోసం కఠోర జిజ్ఞాస చేశారు. ‘‘సమస్త ప్రపంచం అతడిలో వుంది’’,&nbsp;<BR>‘‘సకల హృదయాలు నీలోనే వున్నాయి’’ అనే వాక్యాలతో చేరిన వర్ణనలున్నా,&nbsp;<BR>ఏకేశ్వరభావం మానవుడికి మరింత సన్నిహితంగా వున్నట్లు వారికి తోచింది.&nbsp;<BR>హిందువులు ఎంతో శౌర్య సాహసోపేతులు. అన్నివిధాల వారు సాహసవంతులే.&nbsp;<BR>వారి భావాలలోని ఒక్క మెరపు పాశ్చాత్యదేశాల్లోని సాహసులైన మేధావులను&nbsp;<BR>భయభ్రాంతులను చేస్తుంది. ఆచార్య మాక్స్‌ముల్లర్‌ అన్నట్లు భారతీయ</FONT></p>
<hr class="puTa_virupu">
<table><tr><td><a class=puTa_lanke href=puTa1607.html>p1607</a></td><td>p1608</td><td><a class=puTa_lanke href=puTa1609.html>p1609</a></td></tr></table>
</div></body></html>
