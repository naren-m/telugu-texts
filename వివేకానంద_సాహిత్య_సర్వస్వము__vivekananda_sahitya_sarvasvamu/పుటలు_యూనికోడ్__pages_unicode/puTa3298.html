<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3297.html>p3297</a></td><td>p3298</td><td><a class=puTa_lanke href=puTa3299.html>p3299</a></td></tr></table>

<p><FONT FACE="TimesNewRoman, Times, serif" SIZE="2">˝ </FONT></p>
<p><FONT FACE="SHREE900, SHREE, sans-serif" SIZE="3">కలాపంతోను, ఉపన్యాసాలతోను, ఆ సభ ప్రారంభింపబడింది. తర్వాత&nbsp;<BR>ఒక్కొక్క ప్రతినిధిని పరిచయం చేయగా ఒక్కొక్కరే వేదిక నధిరోహించి ప్రసం-&nbsp;<BR>గించారు. అప్పుడు నా హృదయం దడదడ లాడింది; నోరెండిపోయింది. శరీరం&nbsp;<BR>కంపించింది. అందువల్ల ఉదయపు సమావేశంలో ప్రసంగించడానికి సాహసింప-&nbsp;<BR>లేకపోయాను. మజుందా రొక చక్కని భాషణ చేశారు. చక్రవర్తి మరింత చక్కగా&nbsp;<BR>ప్రసంగించారు. వారిద్దరు విశేష ప్రశంసల నందుకొన్నారు. ముందుగానే చక్కగా&nbsp;<BR>తయారుచేసుకొన్న ఉపన్యాసాలతో వారు సంసిద్ధులై వచ్చారు. నే నొక బుద్ధిహీ-&nbsp;<BR>నుడను, నే నా పని చేయలేదు. కాని సరస్వతీదేవికి మొక్కి ముందు అడుగు-&nbsp;<BR>పెట్టాను. డాక్టరు ‘బారోస్‌’ గారు నన్ను పరిచయం చేశారు. నే నొక చిన్న ఉప-&nbsp;<BR>న్యాసం చేశాను. ఆ మహాసభ నుద్దేశిస్తూ ‘అమెరికా సోదర సోదరీమణులారా!’&nbsp;<BR>అని సంబోధించాను. రెండు నిమిషాలపాటు చెవులు గింగురుమనేట్లు కరతాళ-&nbsp;<BR>ధ్వనులు చెలరేగాయి. తర్వాత నే నారంభించాను! ఉపన్యాసం ముగిసేసరికి నేను&nbsp;<BR>ఉద్వేగంతో కూర్చున్నాను. ఆ మరుసటిరోజు ఉదయం వార్తాపత్రికలన్నీ, ఆనాటి&nbsp;<BR>ఉపన్యాసా లన్నిటిలో నాదే అగ్రగణ్యమని&nbsp;<BR>ప్రకటించాయి. నా పేరు అమెరికా అంతటా మార్మోగింది. నేను అందరికి&nbsp;<BR>పరిచితుడనయ్యాను. ‘మూకంకరోతి వాచాలం’ ‘మూగవానిని మహాపండితుని&nbsp;<BR>గావింతువు’ అని భాష్యకారుడైన శ్రీధరులవారు ఎంత చక్కని సత్యాన్ని పలికారు.&nbsp;<BR>ప్రభువు నామం పొగడబడునుగాక! ఆ రోజునుండి నేను ఒక ప్రసిద్ధ పురుషుడ&nbsp;<BR>నయ్యాను. నేను ‘హిందూమతం’ అనే వ్యాసాన్ని చదివిన రోజు అంతకుముం-&nbsp;<BR>దెప్పుడూ లేనంతగా హాలు అన్నివైపులా జనంతో క్రిక్కిరిసిపోయింది. ఒక&nbsp;<BR>పత్రికలో ప్రచురించిన వార్తాంశాన్ని ఉదహరిస్తున్నాను. ‘‘స్త్రీలు, స్త్రీలు ఎక్కడ&nbsp;<BR>చూచినా క్రిక్కిరిసిపోయిన స్త్రీలు. వీరందరు వివేకానందునికి పూర్వం ఇతరోప&nbsp;<BR>న్యాసకులు చదివే వ్యాసాలన్నీ పూర్తయ్యేవరకు ఎంతో ఓపికతో వేచి వేచి&nbsp;<BR>ఉన్నారు.’’</FONT></p>
<p><FONT FACE="SHREE900, SHREE, sans-serif" SIZE="3">పత్రికా ప్రకటనల కత్తిరింపులను నీకు పంపితే నువ్వు ఆశ్చర్యచకితుడ వవు-&nbsp;<BR>తావు. పేరు ప్రఖ్యాతులను నేను ద్వేషిస్తానని నీకు బాగా తెలుసు. నేను వేదికను&nbsp;<BR>ఎక్కినప్పుడల్లా చెవులు ప్రతిధ్వనించే హర్షధ్వానాలు చెలరేగాయి, అని మాత్రం&nbsp;<BR>నీకు చెప్పితే సరిపోతుంది. పత్రికలన్నీ న న్నెంతగానో ప్రశంసించాయి. చివరకు&nbsp;<BR>మత దురభిమానంగల పత్రికలు కూడ ‘‘సుందరవదనుడైన యితడు ఆకర్ష&nbsp;<BR>ణీయమైన వ్యక్తిత్వంతోను, అత్యద్భుతమైన వాగ్ధాటితోను విశ్వమత మహాసభలో&nbsp;<BR>అందరికంటె అత్యంత ప్రముఖవ్యక్తిగా నిలిచాడు’’ అన్నాయి. ప్రాచ్య దేశస్థుడు</FONT></p>
<hr class="puTa_virupu">
<table><tr><td><a class=puTa_lanke href=puTa3297.html>p3297</a></td><td>p3298</td><td><a class=puTa_lanke href=puTa3299.html>p3299</a></td></tr></table>
</div></body></html>
