<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1166.html>p1166</a></td><td>p1167</td><td><a class=puTa_lanke href=puTa1168.html>p1168</a></td></tr></table>
<p><FONT FACE="SHREE900, SHREE, sans-serif" SIZE="3">భారతీయ మత సందేశం</FONT></p>
<BR>
<p><FONT FACE="SHREE900, SHREE, sans-serif" SIZE="3">343</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇంగ్లాండ్‌లో వేయి అంతశ్శాఖలున్నాయి కానీ, మూలంలో అవన్నీ ఒకటే - అని.’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘ఈ భేదాలన్నీ క్రమంగా నశిస్తాయని నాకు నమ్మకముంది. ఇవి&nbsp;<BR>అప్రధానాంశాలపై ఏర్పడినట్టివి. ప్రధానాంశం మాత్రం నిలిచి మరొక నిర్మాణంగా&nbsp;<BR>రూపొందుతుంది. గుడిలో పుట్టటం మంచిదే, కాని అక్కడే చావటం మంచిది&nbsp;<BR>కాదు - అనే పాత సామెత మీకు తెలుసు కదా!’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఇంగ్లాండ్‌లో మీ కార్యక్రమం ఎలా వృద్ధి అవుతున్నదో ఇప్పుడు&nbsp;<BR>చెబుతారా?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘పైన చెప్పిన కారణాలవల్ల నెమ్మదిగా విస్తరిస్తున్నది. వేళ్ళతో, పునాదులతో&nbsp;<BR>వ్యవహరించేటప్పుడు పురోగమనం మందంగానే ఉంటుంది. కాని ఈ భావాలు ఒక&nbsp;<BR>మార్గంలో కాకపోయినా, మరొక మార్గంలోనైనా వ్యాపించగలవని నేను చెప్పవలసిన&nbsp;<BR>అవసరం లేదు. మా వంటివారు దాన్ని వెదజల్లటానికి సరైన సమయం ఇప్పుడు&nbsp;<BR>వచ్చినట్లుంది.’’</FONT></p>
<p><FONT FACE="SHREE900, SHREE, sans-serif" SIZE="3">తర్వాత వారి కార్యక్రమం సాగే విధానాన్ని గురించి వారు వివరించింది&nbsp;<BR>విన్నాను. పాత సిద్ధాంతాలు చాలావాటిలా యిది కూడా ఉచితంగానే అందబో&nbsp;<BR>తున్నది. దీని వ్యాప్తి దీని అనుయాయులు తమంత తాము చేసే కృషిపై పూర్తిగా&nbsp;<BR>ఆధారపడి ఉంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">స్వామి తన తూర్పుదేశపు దుస్తులను ధరించి ఎంతో రమణీయంగా&nbsp;<BR>కనిపించాడు. సరళహార్దమైన అతని వైఖరి సామాన్యంగా ప్రజలకు తెలిసిన తపస్వి&nbsp;<BR>వైఖరి వంటిది కానేకాదు. అసాధారణమైన అతని ఆంగ్ల వాగ్ధాటి, అతని గొప్ప&nbsp;<BR>సంభాషణాచాతుర్యం అతని ఆకర్షణాన్ని మరింత పెంచుతున్నాయి... అతను&nbsp;<BR>సన్యాసవ్రతంలో - పదవులను, ఆస్తిపాస్తులను, పేరు ప్రతిష్ఠలను త్యాగం చేయటమే&nbsp;<BR>కాదు, నిరంతర పారమార్థిక జ్ఞానాన్వేషణంకూడా చేరి ఉంది.</FONT></p>

<BR>
<hr class="puTa_virupu">
<table><tr><td><a class=puTa_lanke href=puTa1166.html>p1166</a></td><td>p1167</td><td><a class=puTa_lanke href=puTa1168.html>p1168</a></td></tr></table>
</div></body></html>
