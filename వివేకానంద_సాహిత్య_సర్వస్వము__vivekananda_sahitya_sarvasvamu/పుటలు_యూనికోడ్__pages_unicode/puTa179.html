<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa178.html>p178</a></td><td>p179</td><td><a class=puTa_lanke href=puTa180.html>p180</a></td></tr></table>


<p><FONT FACE="SHREE900, SHREE, sans-serif" SIZE="3">భక్తిసాధనను మనం ఎల్లరం ద్వైతభావంతో ఆరంభింపవలసివుంది. అట్టి-&nbsp;<BR>యెడ భగవంతుడు వేఱనీ మనమందరం ప్రత్యేక వ్యక్తులమనీ తోచుతుంది.&nbsp;<BR>అంతట మానవుడికి భగవానునిపై ప్రేమ ఉప్పతిల్లుతుంది; అంత నాతడు&nbsp;<BR>భగవానుని సమీపింప మొదలిడుతాడు. భగవానుడు మానవుడికి అత్యంత&nbsp;<BR>సన్నిహితుడు కాసాగుతాడు. అప్పుడు పితృమాతృసుతహితాది జీవితసంబంధాల&nbsp;<BR>నన్నిటిని గైకొని భక్తుడు తన ప్రేమ లక్ష్యమైన భగవానునిలో వ్యక్తమొనరుస్తాడు.&nbsp;<BR>భక్తుడు యీ రూపాలన్నిట్లో భగవానుడు వెలసివుండటం గాంచుతాడు.&nbsp;<BR>సాధకుడు తన ఉపాస్యమున తా నెప్పుడు సంపూర్ణంగా లీనమై భగవదనుభవం&nbsp;<BR>పొందుతాడో అప్పుడు భక్తిసాధనక్రమంలోని చరమస్థితిని ప్రాపిస్తాడు. క్షుద్రమైన&nbsp;<BR>మన అహంకారమమకారాలు అన్యాయంగా మన ప్రేమను స్వార్థపరమొనరుస్తూం-&nbsp;<BR>టాయి. తుదకు ఎలాగో ఉజ్జ్వలప్రేమప్రకాశాన్ని కాంచుతాం; ఆ తేజంలో మన&nbsp;<BR>అల్పజీవాత్మ అఖండసచ్చిదానందస్వరూపమై అలరారే పరమాత్మతో ఐక్య-&nbsp;<BR>మొందుతుంది. ఈ ప్రేమజ్యోతి వెలుగులో మానవుడు పరిపూర్ణ పరిణామం&nbsp;<BR>పొంది తుదకు భక్తుడు, భగవానుడు, భక్తి అనే తత్త్వత్రయం ఒక్కటే అనే&nbsp;<BR>దివ్యసుందర సత్యాన్ని గ్రహిస్తూన్నాడు.</FONT></p>
<hr class="puTa_virupu">
<table><tr><td><a class=puTa_lanke href=puTa178.html>p178</a></td><td>p179</td><td><a class=puTa_lanke href=puTa180.html>p180</a></td></tr></table>
</div></body></html>
