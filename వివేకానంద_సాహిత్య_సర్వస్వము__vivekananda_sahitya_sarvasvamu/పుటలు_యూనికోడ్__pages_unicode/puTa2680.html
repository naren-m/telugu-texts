<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2679.html>p2679</a></td><td>p2680</td><td><a class=puTa_lanke href=puTa2681.html>p2681</a></td></tr></table>

<p><FONT FACE="SHREE900, SHREE, sans-serif" SIZE="3">దోసింది. పైపెచ్చు భోగలాలసత ఆధ్యాత్మిక ప్రవృత్తినే నిర్మూలించబోతోంది.&nbsp;<BR>అమెరికన్లు, యూరోపియన్లు ఆశతో భారతదేశంకేసి చూస్తున్నారు. మానవ&nbsp;<BR>ప్రేమను వ్యక్తం చెయ్యటానికి యిదే సమయం. శత్రువుల దుర్గాలను ఆక్రమించు&nbsp;<BR>కోటానికి యిదే అదను.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్యదేశాల్లో ఏలేవారు మహిళలు. అధికారం, మాటచెల్లుబడి అంతా&nbsp;<BR>వారిదే. నీలాంటి ప్రతిభ, చొరవగల మహిళలు వేదాంత నిష్ణాతలు బోధించ&nbsp;<BR>టానికి ఇంగ్లండుకు వెళితే ఏటేటా నూర్లకొద్ది స్త్రీలు, పురుషులు భారతదేశ-&nbsp;<BR>మతం అవలంబించి ధన్యులవుతారని నమ్మకం నాకుంది. మనదేశంనుండి వెళ్లిన&nbsp;<BR>మహిళ ఒక్కతే, రమాబాయ్‌. ఆమెకున్న ఆంగ్లభాషాజ్ఞానం, పాశ్చాత్య విజ్ఞాన&nbsp;<BR>శాస్త్ర పరిజ్ఞానం, కళాభిజ్ఞత తక్కువే ఐనా ఆమె అందరినీ అబ్బురపరచింది.&nbsp;<BR>నీలాంటి ఒకరు పోగలిగితే ఇంగ్లండు సైతం ఉర్రూతలూగిపోతుంది. ఇక అమెరి&nbsp;<BR>కాను గురించి చెప్పాలా? భారతీయ మహిళ భారతీయ ఉడుపుల్లో అక్కడ&nbsp;<BR>భారతదేశ మహర్షుల వాక్కులనుండి వెలువడ్డ మతాన్ని బోధిస్తే - ఋషి దృష్టికి&nbsp;<BR>మాదిరి నాకు కానవస్తోంది - పాశ్చాత్య ప్రపంచాన్ని పూర్తిగా ముంచివెయ్యగల&nbsp;<BR>మహాతరంగం ఒకటి లేస్తుంది. మైత్రేయి, ఖానా, లీలావతి, సావిత్రి, ఉభయ-&nbsp;<BR>భారతి వెలసిన యీ దేశంలో యీ సాహసానికి పూనుకొనే మహిళ వుండదా?&nbsp;<BR>దేవుడెరుగు. ఇంగ్లండును మనం జయిస్తాం. ఇంగ్లండును మనం హస్తగతం చేసు-&nbsp;<BR>కొంటాం, ఆధ్యాత్మిక శక్తిచేత. ‘‘నాన్యః పంథా విద్యతేఽయనాయ’’ - విముక్తికి&nbsp;<BR>మరో దారిలేదు. సంఘాలచేత, సమావేశాలచేత విముక్తి ఎప్పుడైనా సాధ్యమా?&nbsp;<BR>మన ఆధ్యాత్మికశక్తిచేత మన విజేతలను మనం దివ్యులనుగా చేసెయ్యాలి. నే నో&nbsp;<BR>అల్పభిక్షువును. పరివ్రాజక సన్న్యాసిని. అసహాయుణ్ణి. ఒంటిరిని. నేనేం చెయ్య-&nbsp;<BR>గలను? ధనశక్తి, ప్రతిభాశక్తి, విద్యాశక్తి నీకుంది. నువ్వు యీ అవకాశాన్ని&nbsp;<BR>పోగొట్టుకుంటావా? ఇంగ్లండు, యూరపును అమెరికాను జయించటం - యిదే&nbsp;<BR>మన కిప్పుడు ఒక మహామంత్రం కావాలి. మన దేశక్షేమం యిందులో వుంది.&nbsp;<BR>అభివృద్ధి జీవన లక్షణం. మన ఆధ్యాత్మికాదర్శాలతో మనం ప్రపంచమంతటా&nbsp;<BR>వ్యాపించాలి. అయ్యో, యీ దేహం దుర్బలం, పైగా బెంగాలీ దేహం. ఈ&nbsp;<BR>కష్టాలకు ఫలితంగా దీనికి ప్రాణాంతకవ్యాధి దాపురించింది. కాని ఆశ వుంది.</FONT></p>
<p><FONT FACE="SHREE902, SHREE, sans-serif" SIZE="3">‘‘ఉత్పత్స్యతేతు మమ కోఽపి సమానధర్మా,</FONT></p>
<p><FONT FACE="SHREE902, SHREE, sans-serif" SIZE="3">కాలో హ్యయం నిరవధి ర్విపులా చ పృథ్వీ.’’</FONT></p>
<p><FONT FACE="SHREE900, SHREE, sans-serif" SIZE="3">‘‘నాకూ సమాన ధర్ము డొకడున్నాడు - లేదా - పుట్టగలడు, కాలం</FONT></p>
<p><FONT FACE="SHREE900, SHREE, sans-serif" SIZE="3">అనంతం, యీ పుడమి విశాలం.’’</FONT></p>
<hr class="puTa_virupu">
<table><tr><td><a class=puTa_lanke href=puTa2679.html>p2679</a></td><td>p2680</td><td><a class=puTa_lanke href=puTa2681.html>p2681</a></td></tr></table>
</div></body></html>
