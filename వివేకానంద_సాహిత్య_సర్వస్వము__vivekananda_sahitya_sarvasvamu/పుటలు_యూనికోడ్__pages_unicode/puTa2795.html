<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2794.html>p2794</a></td><td>p2795</td><td><a class=puTa_lanke href=puTa2796.html>p2796</a></td></tr></table>
<p><FONT FACE="SHREE900, SHREE, sans-serif" SIZE="3">బుద్ధుడి సందేశం</FONT></p>
<p><FONT FACE="TimesNewRoman, Times, serif" SIZE="2">3 5 9</FONT></p>
<p><FONT FACE="SHREE900, SHREE, sans-serif" SIZE="3">మనం చూస్తున్న సమస్తం వుంది. ఉన్నదంతా యిదే. జనన మరణాలకు అడు-&nbsp;<BR>గున ఆత్మ అనేది ఏదీ లేదు. ప్రవాహరూపంలో భావపరంపర వుంది. ఒక భావా-&nbsp;<BR>న్నంటి మరో భావం, దాని నింకొక భావం వెన్నంటి వుంటుంది. ఒక్కొక్క&nbsp;<BR>భావం వస్తుంది, వెంటనే పోతుంది. అంతే; భావాన్ని ఆలోచించే వ్యక్తి ఎవరూ&nbsp;<BR>లేరు. ఆత్మలేదు. ఈ దేహం అనుక్షణం మారిపోతోంది; అలాగే మనస్సూ, చేత-&nbsp;<BR>నాకూడ. ఆత్మ అనేది భ్రాంతి. ఆత్మను అంటిపెట్టుకోవటమే - లేని ఆత్మను&nbsp;<BR>అంటిపెట్టుకొని వుండటమే స్వార్థపరత్వాని కంతా కారణం. ఆత్మ అనేది లేదనే&nbsp;<BR>సత్యాన్ని మనం గ్రహించగానే మనం సుఖపడతాం, యితరులను సుఖపెడతాం.’’</FONT></p>
<p><FONT FACE="SHREE900, SHREE, sans-serif" SIZE="3">బుద్ధుడు బోధించింది యిదే. అతడు కేవలం మాటలు చెప్పి ఊరుకో-&nbsp;<BR>లేదు; లోకం నిమిత్తం తన జీవితాన్ని త్యజించటానికి సంసిద్ధుడయ్యాడు.&nbsp;<BR>‘‘జంతువును బలి యివ్వటం మంచిపనైతే, మనిషిని బలి యివ్వటం అంతకంటె&nbsp;<BR>మంచి పని కదా’’ అన్నా డతడు. బలి అయేందుకు అతడు సిద్ధ&nbsp;<BR>మయ్యాడు. ‘‘జంతుబలి మరొక మూఢవిశ్వాసం. దేవుడు, ఆత్మ - యీ&nbsp;<BR>రెండూ దారుణమైన గుడ్డినమ్మకాలు. పురోహితులు కల్పించిన గుడ్డినమ్మకమే&nbsp;<BR>దేవుడు. బ్రాహ్మణు లన్నట్లు దేవుడుంటే లోకంలో యింత దుఃఖం ఎందుకు?&nbsp;<BR>అతడు నాలాంటి వాడే. కారణకార్య సూత్రానికి బద్ధుడు కాకపోతే, అత డెందుకు&nbsp;<BR>సృష్టి చేశాడు? అలాటి భగవంతుడివల్ల సంతృప్తి కలుగదు. ఈశ్వరు డొకడు&nbsp;<BR>స్వర్గంలోవుండి జగత్తును తన కిష్టమైన రీతిలో పరిపాలిస్తూంటాడు. మనం&nbsp;<BR>దుఃఖంలో మునిగి చావవలసిందే అని మనలను యిందులో వదలివేశాడు.&nbsp;<BR>ఏనాడూ క్షణమైనా మన వంక చూడాలనే సద్భావమైనా అతడికి లేదు. మన జీవిత&nbsp;<BR>మంతా దుఃఖమయమే; మన కీ శిక్ష చాలదో అన్నట్లు మరణానంతరం మనం&nbsp;<BR>అనుభవించాల్సిన మరికొన్ని శిక్షలున్నాయి. ఐనా జగత్పరిపాలకుణ్ణి సంతోష&nbsp;<BR>పెట్టడానికి మనం నానారకాలైన కర్మలను చేస్తుంటాం!’’ అని బుద్ధుడు చెప్పాడు.</FONT></p>
<p><FONT FACE="SHREE900, SHREE, sans-serif" SIZE="3">బుద్ధు డింకా యిలా ప్రవచించాడు: ‘‘ఈ కర్మకాండలన్నీ నిరర్థకాలు.&nbsp;<BR>లోకంలోకల్లా పరమోత్కృష్టమైన ఆశయం ఒక్కటే. సమస్త భ్రమలను, భ్రాంతు-&nbsp;<BR>లను పటాపంచలు చెయ్యండి; ఏది సత్యమో అదే మిగులుతుంది. మబ్బులు&nbsp;<BR>ఎక్కడి వక్కడ చెల్లా చెదరైపోయిన తర్వాత సూర్యుడు ప్రకాశిస్తాడు. వ్యక్తిత్వాన్ని&nbsp;<BR>నశింపచెయ్యటం ఎలా? పరిపూర్ణంగా నిస్స్వార్థుడవవు. చీమకోసమైనా సరే నీ&nbsp;<BR>జీవితాన్ని ఆహుతి చెయ్యటానికి సంసిద్ధుడవవు. మూఢభావాలకోసం , ఏ దేవు-&nbsp;<BR>ణ్ణిగాని సంతోషపెట్టటానికి, ఏ ప్రతిఫలం పొందటానికి&nbsp;<BR>పనిచెయ్యవద్దు. నీ వ్యక్తిత్వాన్ని నశింపచేసుకొని బంధవిముక్తుడవు కాగోరే&nbsp;<BR>తలంపుతో ఏ పనినైనా చెయ్యి. పూజ, ప్రార్థన మొదలైనవన్నీ అర్థంలేని పనులు.</FONT></p>
<hr class="puTa_virupu">
<table><tr><td><a class=puTa_lanke href=puTa2794.html>p2794</a></td><td>p2795</td><td><a class=puTa_lanke href=puTa2796.html>p2796</a></td></tr></table>
</div></body></html>
