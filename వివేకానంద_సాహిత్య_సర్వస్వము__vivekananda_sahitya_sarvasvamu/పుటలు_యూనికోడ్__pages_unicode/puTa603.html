<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa602.html>p602</a></td><td>p603</td><td><a class=puTa_lanke href=puTa604.html>p604</a></td></tr></table>

<p><FONT FACE="TimesNewRoman, Times, serif" SIZE="2">1 8 8</FONT></p>
<p><FONT FACE="SHREE900, SHREE, sans-serif" SIZE="3">నాస్తికుణ్ణి బలవంతంగా ఐనా మహమ్మదు ప్రవక్త స్థాపించిన మతంలో చేర్చవచ్చు-&nbsp;<BR>ననీ, అప్పటికీ మహమ్మదీయ మతంలో అతడు కలిసిపోవడానికి అంగీకరించక&nbsp;<BR>పోతే అతణ్ణి చంపెయ్యవచ్చనీ మీ గ్రంథాలలో వుంది గదా! అలాంటి అవిశ్వాసిని&nbsp;<BR>చంపితే మహమ్మదీయుడికి స్వర్గం లభించటం తథ్యం; అత డెలాంటి పాపాలు&nbsp;<BR>చేసివున్నా సరే.’’ దీనికి వెంటనే మహమ్మదీయుడు యిలా బదులిస్తాడు:&nbsp;<BR>‘‘ఔను, నా గ్రంథం అలా ఆదేశిస్తూంది కాబట్టి అది నాకు పరమ కర్తవ్యం.&nbsp;<BR>అలా చెయ్యకపోవటం తప్పవుతుంది.’’ ‘‘నా మత గ్రంథం ఆ మాట చెప్పటం&nbsp;<BR>లేదే’’ అంటాడు క్రైస్తవుడు. దానికి మహమ్మదీయుడు యిలా అంటాడు: ‘‘అది&nbsp;<BR>నాకు తెలియదు; నీ గ్రంథాన్ని ప్రమాణంగా స్వీకరించాల్సిన పని నాకు లేదు.&nbsp;<BR>అవిశ్వాసు లందరినీ సంహరించమని నా గ్రంథ మాదేశిస్తూంది. ఏది ధర్మమో,&nbsp;<BR>ఏది అధర్మమో నీ కెలా తెలుసు? నా గ్రంథంలో రాసివుందే ధర్మం. ఇది&nbsp;<BR>నిశ్చయం. చంపదగదని నీ పుస్తకంలో వున్న మాట తప్పు. క్రైస్తవ మిత్రమా!&nbsp;<BR>నువ్వూ అదే మాట చెబుతున్నావు. జెహోవా యూదుల కేం ఆదేశించాడో అదే&nbsp;<BR>ధర్మం. వారు చెయ్యరాదని చెప్పిన పనులు త్యాజ్యాలు. నేనూ ఆ విధంగానే చెబు-&nbsp;<BR>తాను: కొన్ని పనులు చెయ్యాలని, మరికొన్ని చెయ్యరాదని అల్లా నా గ్రంథంలో&nbsp;<BR>చెప్పివున్నాడు. ధర్మాధర్మాల నిర్ణయాని కదే కొలబద్ద.’’ ఇంతగా చెప్పినా&nbsp;<BR>క్రైస్తవుడికి సంతృప్తి కలుగదు; పర్వతం మీద ఏసునాథుడు చేసిన ధర్మబోధను&nbsp;<BR>కొరాన్‌లోని ధర్మాలతో పోల్చి తారతమ్య పరిశీలన చెయ్యాలని అతడు పట్టు-&nbsp;<BR>బడతాడు. ఈ విషయం ఎలా తేలుతుంది? ఇది గ్రంథ పరిశీలనవల్ల నిర్ణయించ&nbsp;<BR>డానికి వీలుకాదనటం నిశ్చయం. గ్రంథాలే పరస్పరభిన్నంగా వున్నప్పుడు తీర్పు&nbsp;<BR>ఎలా చెప్పగలవు? దీన్నిబట్టి యీ గ్రంథాలకంటే సార్వజనీనమైనది, ప్రపంచం-&nbsp;<BR>లోని ధర్మశాస్త్రా లన్నింటికంటే ఉత్కృష్టమైనది, వివిధ జాతులకు కలిగించిన&nbsp;<BR>దివ్యావేశ బలాబలాలను వివేకించగలిగింది మరొకటేదో వుందని మనం అంగీక&nbsp;<BR>రించక తప్పదు. ధైర్యంతో, స్పష్టంగా మనం ప్రకటించినా, ప్రకటించకపోయినా,&nbsp;<BR>అది హేతువాద మనేమాట నిజం. దాన్నే మనం ఆశ్రయిద్దాం.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ ఒక ప్రశ్న ఉత్పన్నమౌతోంది. అది యిది: ఒక సాక్షాత్కారాన్ని,&nbsp;<BR>మరొక సాక్షాత్కారంతో పోల్చడానికి, ఒక ప్రవక్తకు మరొక ప్రవక్తకు వున్న అభి-&nbsp;<BR>ప్రాయభేదాలలో తన ప్రమాణాన్ని నిరూపించడానికి, మత విషయాలను&nbsp;<BR>ఏమాత్రంగాని అవగాహన చేసుకోవడానికి హేతువాదం సమర్థమైనదేనా? దాని&nbsp;<BR>కంతటి సామర్థ్యం లేకపోతే యుగయుగాలుగా గ్రంథాల మధ్య, ప్రవక్తల మధ్య&nbsp;<BR>జరుగుతూన్న వివాదాలను పరిష్కరించ గలిగేది ఏదీ లేదు; దాన్నిబట్టి మతా&nbsp;<BR>లన్ని అసత్యాల పుట్టలనీ, పరస్పర వ్యాఘాతకాలనీ అర్థమౌతుంది. మతానికి</FONT></p>
<hr class="puTa_virupu">
<table><tr><td><a class=puTa_lanke href=puTa602.html>p602</a></td><td>p603</td><td><a class=puTa_lanke href=puTa604.html>p604</a></td></tr></table>
</div></body></html>
