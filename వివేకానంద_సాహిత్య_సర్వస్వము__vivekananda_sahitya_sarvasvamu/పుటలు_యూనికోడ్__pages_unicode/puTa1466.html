<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1465.html>p1465</a></td><td>p1466</td><td><a class=puTa_lanke href=puTa1467.html>p1467</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగోపన్యాసాలు</FONT></p>
<p><FONT FACE="SHREE900, SHREE, sans-serif" SIZE="3">237</FONT></p>
<p><FONT FACE="SHREE900, SHREE, sans-serif" SIZE="3">సత్యంతోపాటు, దాన్ని గ్రహించడానికి సహాయం చేసిన మార్గాలుకూడ వేదాలలో&nbsp;<BR>సంగృహీతాలైనాయి. ఇలా ఎందుకు సంగృహీతాలైనాయంటే ‘‘ఈ ప్రపంచం -&nbsp;<BR>ఈ సృష్టి నిత్యమైనది’’ అని రుషులకు తెలుసు. కాబట్టి ఎప్పుడూ ఈ మార్గంలో&nbsp;<BR>ప్రయాణించే వారు ఉండనే వుంటారు. పరమార్థం పొందడానికి అందరూ&nbsp;<BR>అర్హులే. కాని అందరూ దాన్ని గ్రహించలేరు. తక్కిన మతాలన్నిటిలో ఉత్తమ&nbsp;<BR>సత్యాలు మాత్రమే సంగృహీతాలయ్యాయి. ఫలితంగా ఆ సత్యాన్నందుకోవడానికి&nbsp;<BR>సహాయం చేసిన ఇతర భావాలు నిగృహీతాలై, వినష్టములయ్యాయి. ఈ ఉత్తమ&nbsp;<BR>సత్యాలు కొద్దిమందికి మాత్రమే గ్రాహ్యాలై ఇతరులకు అర్థరహితాలై&nbsp;<BR>పోయాయి. మనకు పురాతన సంప్రదాయాలపై తిరుగుబాటు జరగడంలోని&nbsp;<BR>కీలకం ఈ విషయంలో వుంది. వాని నొప్పుకోవడానికి బదులు, అధునాతన&nbsp;<BR>భావాలు ఆ సత్యాలను నిర్ధరించ వలసిందని తగాదా పెడతాయి. కారణాలు&nbsp;<BR>చూపించవలసిందనీ, చూపించందే వొప్పుకోమనీ ఆధునికులు గోల చేస్తారు.&nbsp;<BR>క్రైస్తవమతంలో చాలాభాగం, అంతకు ముందున్న మతంలోని నమ్మకాలకు, ఆచా-&nbsp;<BR>రాలకు, క్రొత్త ఆచారాలు చెప్పి, క్రొత్త పేర్లు పెడుతూంటుంది. ఆ పురాతన&nbsp;<BR>విశ్వాసాలు, ఆచారాలు, అవి పెరిగిన కారణాలు, వానిలోని మార్పులు, మనం&nbsp;<BR>చక్కగా వివరించి పెడితే చాలా విషయాలు స్పష్టమౌతాయి. వేదాలు, ఈ&nbsp;<BR>పురాతన భావాల నన్నిటినీ చక్కగా సంరక్షించాయి. అందువల్లనే, వీనిని&nbsp;<BR>వివరించడానికి పెద్ద వ్యాఖ్యానాలు బయలుదేరవలసిన అవసరం కలిగింది.&nbsp;<BR>దీనివల్ల కొన్ని దుష్ఫలితాలుకూడ కలిగాయనడం నిజమే. ఆయా ఆచారాలకు,&nbsp;<BR>భావాలకు ప్రయోజనాలు లేకపోయినా, వానిని పట్టుకొని వ్రేలాడటం, గుడ్డిగా&nbsp;<BR>అనుసరించడం జరిగాయి. అనేక కర్మలలో, ఇప్పుడు వాడుకలోలేని భాషలోని&nbsp;<BR>మాటలు కొన్ని మంత్రాలని కొందరు చెబుతారు. వానికి నిజంగా అర్థమేమీ&nbsp;<BR>మనం చెప్పలేం. క్రీస్తు శకానికి చాలాపూర్వమే పరిణామవాదం వేదాలలో మనకు&nbsp;<BR>కనిపిస్తుంది. కాని దాన్ని డార్విన్‌ చెప్పేంత వరకు అది హిందువుల పిచ్చినమ్మకం&nbsp;<BR>కింద జమకట్టబడింది. కర్మకాండలో దైవోపాసకుల బాహ్యపద్ధతులు సంగృహీతా&nbsp;<BR>లయ్యాయి. నిస్వార్థ దృష్టితో వీనిని ఆచరించినపుడు, వట్టి తంత్రంగా వీనిని&nbsp;<BR>దిగజారనీయకుండా శ్రద్ధతో ఆచరించినపుడు వీనివల్ల ఫలితం కలుగుతుంది,&nbsp;<BR>చిత్తశుద్ధి కలుగుతుంది. కర్మయోగి తనకంటె ముందు ఇతరులను ఉద్ధరించ&nbsp;<BR>డానికి ఇష్టపడతాడు. ఇతరులను ఉద్ధరించడంలోనే అతడు కృతార్థుడవుతాడు.&nbsp;<BR>ఒక మహాభక్తు డిట్లన్నాడు - ‘‘కృష్ణభక్తులను సేవించడమే అన్నిటికంటె గొప్ప&nbsp;<BR>ఉపాసన. ఈ ప్రపంచంలోని జీవుల పాపాలన్నీ నేనొక్కడినే భరించి నరకానికి&nbsp;<BR>పోతాను. తక్కిన వారంతా ముక్తులైతే నాకు చాలు.’’ ఇది గొప్ప ఉపాసన.</FONT></p>
<hr class="puTa_virupu">
<table><tr><td><a class=puTa_lanke href=puTa1465.html>p1465</a></td><td>p1466</td><td><a class=puTa_lanke href=puTa1467.html>p1467</a></td></tr></table>
</div></body></html>
