<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2262.html>p2262</a></td><td>p2263</td><td><a class=puTa_lanke href=puTa2264.html>p2264</a></td></tr></table>
<p><FONT FACE="SHREE902, SHREE, sans-serif" SIZE="5">సర్వతోముఖ వదాంతం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">కలకత్తాలో ఇచ్చిన ఉపన్యాసం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">చాలాపూర్వం, చరిత్ర రచన కానీ, సాంప్రదాయిక కథల మందకాంతులు-&nbsp;<BR>కానీ చొరని, పురాణకాలంనుండి ఒక జ్యోతి సుస్థిరంగా వెలుగుతోంది. బాహ్య&nbsp;<BR>పరిస్థితులవల్ల, ఒక్కొక్కప్పుడు, దాని కాంతి తగ్గుతున్నట్లున్నా, ఇతర సమ-&nbsp;<BR>యాల్లో దేదీప్యమానంగా ప్రకాశిస్తూ వచ్చింది. అది, ఆరిపోక నిశ్చలమై నిలిచి,&nbsp;<BR>తనకాంతులను భారతదేశంలో ప్రసరింపచేయటమే కాక, తన మహిమను ప్రపం-&nbsp;<BR>చంలోని సర్వ జిజ్ఞాసువుల మనఃక్షేత్రాల్లో నింపింది. ఆ జ్యోతి మన ఉపనిష-&nbsp;<BR>న్మతమే. నిశ్శబ్దంగా, మెల్లమెల్లగా, ఎవరి కనుల పడక రాలుతూ, నవనవ కోమల&nbsp;<BR>మైన గులాబీపూలను వికసింపజేసే ఉషఃకాలపు మృదుతుషారంలాగా, ఆడంబ-&nbsp;<BR>రంలేక, సుకుమారమైనా సర్వశక్తిమంతమైన ఈ ఉపనిషన్మతం,- అంటే వేదాంత&nbsp;<BR>తత్త్వం - ప్రశాంతంగా, ప్రకాశిస్తోంది. ఇది భారతభూమిలో మొదట, ఎప్పుడు&nbsp;<BR>అభ్యుదయమందిందో ఎవరికీ తెలీదు. దాన్ని తెలిసికోవడానికి జరిగిన ఊహ-&nbsp;<BR>లన్నీ - ముఖ్యంగా పాశ్చాత్య గ్రంథకర్తలవి - వ్యర్థమైనవి. వారు చేసిన కాల&nbsp;<BR>నిర్ణయాలు, చాలా పరస్పర విరుద్ధంగా ఉన్నాయి. కానీ హిందువులమైన మనం,&nbsp;<BR>పారమార్థిక దృష్టితోచూసి, దానికి మొదలే లేదంటాం. ఈ ఉపనిష త్తత్త్వ&nbsp;<BR>సిద్ధాంతం, ఈ వేదాంతం - మనిషికి, ఆధ్యాత్మిక క్షేత్రంలో, ఇంతవరకు ప్రసా-&nbsp;<BR>దించబడిన ప్రజ్ఞానరాశిలో, మొట్టమొదటిదీ, చిట్టచివరదీ అని చెప్పడానికి నేను&nbsp;<BR>సాహసిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఈ వేదాంత మహాసముద్రంనుండి ప్రకాశతరంగాలు, వెలువడి, మాటిమా-&nbsp;<BR>టికి తూర్పుదిశకు, పడమటి దిశకు వ్యాపిస్తూ వచ్చాయి. ప్రాచీనకాలంలో ఇవి&nbsp;<BR>పడమటి దిశగాపోయి, ఏథెన్సునగరంలోనో, అలగ్జాండ్రియా నగరంలోనో,&nbsp;<BR>ఆంటియోక్‌ నగరంలోనో, గ్రీకుల మనస్సులని ఎదుర్కొని సంచలనం కల్గిం-&nbsp;<BR>చాయి. ప్రాచీన గ్రీకులపై మన సాంఖ్యసిద్ధాంత ప్రభావం దీపించి వుండటం&nbsp;<BR>స్పష్టం. ఈ సాంఖ్యానికీ, భారతదేశంలోని తక్కిన సిద్ధాంతాలన్నిటికీ, ఉపని&nbsp;<BR>షత్తులే, అంటే వేదాంతమే ఏకైక ప్రమాణం! భారతదేశంలో ఈనాడు మనం&nbsp;<BR>చూస్తున్న పరస్పర భిన్నసంప్రదాయాలకూ, పూర్వకాలంలో వున్న వాటికీ ఉపని&nbsp;<BR>షత్తులే, అంటే, వేదాంతమే మూలాధారమై, ఏకైక ప్రమాణంగా వుండేది. నీవు</FONT></p>
<p><FONT FACE="TimesNewRoman, Times, serif" SIZE="2">2 1 4</FONT></p>
<hr class="puTa_virupu">
<table><tr><td><a class=puTa_lanke href=puTa2262.html>p2262</a></td><td>p2263</td><td><a class=puTa_lanke href=puTa2264.html>p2264</a></td></tr></table>
</div></body></html>
