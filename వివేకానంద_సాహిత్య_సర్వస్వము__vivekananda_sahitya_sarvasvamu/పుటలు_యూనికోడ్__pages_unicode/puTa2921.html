<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2920.html>p2920</a></td><td>p2921</td><td><a class=puTa_lanke href=puTa2922.html>p2922</a></td></tr></table>

<p><FONT FACE="SHREE902, SHREE, sans-serif" SIZE="3">పదునషడవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">ఒక సంస్కృత స్తోత్ర రచన - బెంగాలీ భాష, రచనను గూర్చి, దాని శైలిని గూర్చి&nbsp;<BR>- నిర్భయత్వం - శాస్త్రపఠనావశ్యకత - జ్ఞానోదయంవల్ల ఫలం.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం - బేలూరులో బాడుగకు తీసుకొన్న మఠం.</FONT></p>
<p><FONT FACE="SHREE902-Italic, SHREE, sans-serif" SIZE="3">కాలం - 1898, నవంబరు.</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">మఠం యింకా బేలూరులోవున్న నీలాంబరబాబు ఉద్యానవన గృహంలోనే&nbsp;<BR>ఉంది. అది నవంబరు నెల. స్వామీజీ యిప్పుడు ఎక్కువగా సంస్కృతశాస్త్ర పఠ-&nbsp;<BR>నంలోను, చర్చలలోను నిమగ్నులై ఉన్నారు. ఈ కాలంలోనే&nbsp;<BR>‘‘ఆచండాల ప్రతిహతరయోః’’ అని ప్రారంభమయ్యే ఒక స్తోత్రాన్ని రచించారు.&nbsp;<BR>ఈరోజు స్వామీజీ ‘‘ఓం హ్రీం ఋతం’’ అనే స్తోత్రాన్ని వ్రాసి దాన్ని శిష్యునికిచ్చి&nbsp;<BR>అన్నారు. ‘‘ఈ శ్లోకాలలో ఛందోలోపాలేమైనా ఉన్నాయేమో చూడు.’’ అందు-&nbsp;<BR>కోసమై శిష్యు డా స్తోత్రాన్ని వ్రాసుకున్నాడు.</FONT></p>
<p><FONT FACE="SHREE900, SHREE, sans-serif" SIZE="3">సరస్వతీదేవి ఆయన నాలుకపై తాండవించినట్లుంది. మిక్కిలి రమణీయ-&nbsp;<BR>మైన సంస్కృతంలో శిష్యునితో సుమారు రెండు గంటలసేపు అనర్గళంగా ప్రసం-&nbsp;<BR>గించారు. శిష్యుడు స్తోత్రాన్ని వ్రాసుకున్న తర్వాత స్వామీజీ అన్నారు. ‘‘చూడు,&nbsp;<BR>ఆలోచనలో మునిగి నేను వ్రాస్తున్నప్పుడు పొరపాటున వ్యాకరణ దోషాలేమైనా&nbsp;<BR>దొర్లవచ్చు. అందువల్లనే దీనిని సరిచూడమని అడుగుతున్నాను.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఇవి తప్పులు కావు. ప్రతిభావంతులైనవారి స్వతంత్ర&nbsp;<BR>ప్రయోగాలు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నీవలా అనవచ్చు గాని, యితరులు వాటిని ఎందుకు అంగీక-&nbsp;<BR>రించాలి? మొన్న నేను ‘‘హిందూ ధర్మమంటే ఏమిటి?’’ అనే వ్యాసం&nbsp;<BR>వ్రాశాను. మీలోకూడా కొంతమంది ‘అది చాలా కఠినమైన బెంగాలీలో వ్రాయ-&nbsp;<BR>బడింది’ అని ఆక్షేపించారు. ఇతర విషయాలలాగా, భాష, భావం కాలక్రమంగా&nbsp;<BR>నిర్జీవాలై విసుగు పుట్టిస్తున్నాయి. ఇప్పుడు ఈ దేశంలోకూడా అటువంటి&nbsp;<BR>పరిస్థితులు నెలకొన్నట్లు కనిపిస్తున్నది. అయినప్పటికి, శ్రీరామకృష్ణుని అవతర-&nbsp;<BR>ణతో భాషలోను, భావంలోను నూతన పద్ధతి ప్రారంభమైంది. ఈ నూతన&nbsp;<BR>విధానంలో ప్రతిదీ పోతపోయబడవలసి ఉన్నది. ప్రతి విషయాన్ని ఈ నూతన&nbsp;<BR>ప్రతిభాముద్రతో బోధించవలసి వుంది. ఉదాహరణకు, సన్యాసులు ఏ విధంగా&nbsp;<BR>క్రమక్రమంగా పూర్వమార్గాలను వదలిపెట్టి నూతన విధానాలను అవలంబిస్తు-&nbsp;<BR>న్నారో చూస్తున్నావు కదా! ఆ మార్పును గూర్చి సంఘం ఎంతో ఆక్షేపిస్తున్నది.&nbsp;<BR>కాని, దానివల్ల ప్రయోజనమేముంది? ఆ ఆక్షేపణలకు మేముకూడా భయ</FONT></p>
<hr class="puTa_virupu">
<table><tr><td><a class=puTa_lanke href=puTa2920.html>p2920</a></td><td>p2921</td><td><a class=puTa_lanke href=puTa2922.html>p2922</a></td></tr></table>
</div></body></html>
