<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa547.html>p547</a></td><td>p548</td><td><a class=puTa_lanke href=puTa549.html>p549</a></td></tr></table>
<p><FONT FACE="SHREE900, SHREE, sans-serif" SIZE="3">మతమంటే ఏమిటి?</FONT></p>
<p><FONT FACE="TimesNewRoman, Times, serif" SIZE="2">1 3 3</FONT></p>
<p><FONT FACE="SHREE900, SHREE, sans-serif" SIZE="3">కూడా ఋజువు చేస్తున్నాయి. ప్రాణానికి ప్రథమ లక్షణం, జీవం కలగగానే -&nbsp;<BR>మనం ఎలుగెత్తి ‘మాకు శాసనం వద్దు’ అని కేక వేస్తాం. శాసనాలకు లోబడి&nbsp;<BR>వున్నంతకాలం మనం యంత్రాలవంటి వారమే. విశ్వం ముందుకు సాగిపో&nbsp;<BR>తుంది. మనం దాన్ని భేదించలేం. శాసనాలు శాసనాలుగా మానవప్రకృతి అవు-&nbsp;<BR>తుంది. జీవితం ఉన్నతదశ అందుకోబోతుందనడానికి మొదటి సూచనగా&nbsp;<BR>మనలో జరుగుతోన్న యీ పోరాటాన్ని గుర్తిస్తాం; ప్రకృతి బంధాన్ని భేదించి&nbsp;<BR>స్వతంత్రులం కాగోరుతాం. ‘‘స్వాతంత్య్రమా! ఓ స్వాతంత్య్రమా! స్వాతం-&nbsp;<BR>త్య్రమా! ఓ స్వాతంత్య్రమా!’’ అనేదే ఆత్మ చేస్తూన్న గానం. బానిసతనం;&nbsp;<BR>పాపం! ప్రకృతికి బద్ధమై వుండటమే దాని అదృష్టంగా తోస్తూంది.</FONT></p>
<p><FONT FACE="SHREE900, SHREE, sans-serif" SIZE="3">పాముల పూజ, దయ్యాల పూజ, పిశాచాల పూజ ఎందు కేర్పడ్డాయి?&nbsp;<BR>మహిమలను పొందడాని కీ విభిన్న మత సిద్ధాంతాలు, విధానాలు ఎందు కేర్పాటు&nbsp;<BR>కావాలి? దేనిలోనో ప్రాణం వుందని, జీవి వుందని అనడంలో అర్థ మేముంది?&nbsp;<BR>ఈ అన్వేషణ అంతటిలో జీవితాన్ని అర్థం చేసుకోవడానికి అస్తిత్వాన్ని వ్యాఖ్యా-&nbsp;<BR>నించడానికి చేసే ప్రయత్నంలో ఏదో అర్థం వుండివుండాలి. అదంతా అర్థ&nbsp;<BR>విహీనం, నిష్ప్రయోజనం కాదు. స్వతంత్రు డవడానికి మానవుడు నిరంతరం&nbsp;<BR>చేసే ప్రయత్నమే అది. సైన్స్‌ అని మనమనే విజ్ఞానం వేలకొద్ది సంవత్సరాలుగా&nbsp;<BR>స్వాతంత్య్రాన్ని సాధించడానికి గట్టిప్రయత్నం చేస్తూన్నది. మానవకోటి స్వాతం-&nbsp;<BR>త్య్రాన్ని కోరుతోంది. ఐనా ప్రకృతిలో శాసనంతప్ప స్వాతంత్య్రం కనబడటం&nbsp;<BR>లేదు. కాని, పోరాటం సాగుతూనే వుంది. సూర్యమండలం నుండి అణువుల&nbsp;<BR>దాకా ప్రకృతి అంతా శాసనానికి అధీనమై వుంది. మానవుడికి సహితం&nbsp;<BR>స్వాతంత్య్రం లేదు. కాని, మనం ఆ విషయాన్ని నమ్మలేకున్నాం. మొదటినుండి&nbsp;<BR>మనం శాసనాలను గురించి తెలిసికొంటూనే వున్నాం. కాని, మానవుడు శాస-&nbsp;<BR>నానికి అధీనుడని నమ్మలేకున్నాం; నమ్మబోముకూడా. ‘‘స్వాతంత్య్రమా! ఓ&nbsp;<BR>స్వాతంత్య్రమా!’’ అని నిరంతరం ఆత్మ ఘోషిస్తూంది. సంపూర్ణ స్వతంత్రు-&nbsp;<BR>డైన భగవంతుణ్ణి గురించి భావన చేస్తున్నంతకాలం మానవుడు శాశ్వతంగా&nbsp;<BR>బంధంలో విశ్రాంతి పొందలేడు. అతడు పైకి పోవాల్సిందే. ఈ పోరాటం తన-&nbsp;<BR>కోసం కాకపోతే అది మితిమీరిన ప్రయాసగా అతడికి తోస్తుంది. మానవుడు&nbsp;<BR>తనలో యిలా అనుకుంటాడు: ‘‘నేను పుట్టుకతో బానిసను, నేను బద్ధుణ్ణి.&nbsp;<BR>అయితేయేం? ప్రకృతి బద్ధుడుకాని పురుషు డొకడున్నాడు. అతడు ముక్తుడు,&nbsp;<BR>ప్రకృతికి యజమాని.’’</FONT></p>
<p><FONT FACE="SHREE900, SHREE, sans-serif" SIZE="3">బంధాన్ని గురించిన భావం ఎంత ముఖ్యమో, మనస్తత్వంలో ఎంత ప్రధాన&nbsp;<BR>భాగమో, ఈశ్వరభావం కూడా అంతముఖ్యం; అంత ప్రధానం. ఈ భావాలు</FONT></p>
<hr class="puTa_virupu">
<table><tr><td><a class=puTa_lanke href=puTa547.html>p547</a></td><td>p548</td><td><a class=puTa_lanke href=puTa549.html>p549</a></td></tr></table>
</div></body></html>
