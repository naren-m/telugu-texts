<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3086.html>p3086</a></td><td>p3087</td><td><a class=puTa_lanke href=puTa3088.html>p3088</a></td></tr></table>

<p><FONT FACE="SHREE900, SHREE, sans-serif" SIZE="3">పర్యవసానంగా అక్కడివాళ్లు మనల్ని ద్వేషించటం నేర్చుకున్నారంటే&nbsp;<BR>ఆశ్చర్యమేముంది? ఆ కారణంవల్లనే నేను మీ సుగుణాలను వాళ్లముందుంచి,&nbsp;<BR>వాళ్ల లోపాలను ఎత్తి చూపించను. అదేవిధంగా యిక్కడకూడా మీకు మీ లోపా&nbsp;<BR>లను వారి సుగుణాలను చెప్పుతున్నాను. మీరెంత తమోగుణపూరితులైనా ప్రాచీన&nbsp;<BR>ఋషుల లక్షణాలు ఏకొంచెమైనా - చివరకు కల్పలత అల్లుకొన్న పందిరిగా&nbsp;<BR>నైనా మీలో నిలిచివున్నాయి. అంతమాత్రంచేత గురుపీఠాన్ని అలంకరించి ధర్మాన్ని&nbsp;<BR>బోధించటానికై పోవటానికి తొందరపడకూడదు. మొదట ఏకాం&nbsp;<BR>తంలో పూర్తిగా పారమార్థిక జీవితాన్ని గడపాలి. పరిపూర్ణ త్యాగాన్ని, అఖండ&nbsp;<BR>బ్రహ్మచర్యాన్ని అవలంబించాలి. మీలో తమస్సు ప్రవేశిస్తేనేమి? దానిని నాశనం&nbsp;<BR>చేయలేమా? క్షణంలో దాన్ని రూపుమాపవచ్చు. ఈ తమస్సును పటాపంచలు&nbsp;<BR>చేయటానికే శ్రీరామకృష్ణులు మనలో అవతరించారు.</FONT></p>
<p><FONT FACE="SHREE900, SHREE, sans-serif" SIZE="3">నేను: కాని స్వామీజీ, మీలాగా ఎవరు కాగలరండి?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నేను పోయిన తర్వాత, వివేకానందులు రారనుకుంటున్నావా?</FONT></p>
<p><FONT FACE="SHREE900, SHREE, sans-serif" SIZE="3">ఇప్పటికి కొంచెంముందుగా యిక్కడికి వచ్చి వాద్యాలు వాయించారే - వాళ్లను&nbsp;<BR>మత్తుపదార్థాలు సేవించేవాళ్లని, పనికిరాని వెధవలని మీరు నిందిస్తున్నారే - భగ-&nbsp;<BR>వంతుడు మేలుచేస్తే వాళ్లల్లోనుండే ప్రతివాళ్లు వివేకానందులు కావచ్చు. లోకానికి&nbsp;<BR>అవసరమైతే వివేకానందులకు కొరత ఉండదు. వేలు, లక్షలు వివేకానందులు&nbsp;<BR>ఉద్భవిస్తారు.- ఎక్కడనుంచో ఎవరికి తెలుసు! నేను చేసినపని అంతా నేను&nbsp;<BR>చేసింది కాదని గట్టిగా తెలుసుకో. అది భగవంతుని కార్యం - భగవంతుని స్వంత-&nbsp;<BR>పని. ఒక గవర్నరు జనరలు రిటైరయి వెళ్లిపోతే చక్రవర్తి అతని స్థానంలో మరో&nbsp;<BR>గవర్నరు జనరలును తప్పకుండా పంపుతాడు. మీరెంత తమస్సులో మునిగి-&nbsp;<BR>వున్నా హృదయకుహరంలో మీరు నిష్కపటంగా వుంటే ఆ తమస్సంతా చెల్లా-&nbsp;<BR>చెదరై పోతుందని తెలుసుకోండి. భవవైద్యుడిప్పుడు అవతరించాడు. ఇది సరైన&nbsp;<BR>తరుణం. ఆయన పేరుమీద మీరు పనిచేయటం ప్రారంభిస్తే మీద్వారా ఆయనే&nbsp;<BR>సమస్తకార్యాన్ని సానుకూలం చేస్తాడు. తమస్సే ఉత్తమోత్తమమైన సత్వంగా&nbsp;<BR>రూపొందుతుంది.</FONT></p>
<p><FONT FACE="SHREE900, SHREE, sans-serif" SIZE="3">నేను: మీరేమైనా చెప్పండి! ఈ మాటల్ని నేను నమ్మేస్థితిలో లేను. వాగ్ధా-&nbsp;<BR>టితో తత్త్వశాస్త్రాన్ని గూర్చి మీరు ప్రసంగించినట్లుగా ఎవరు విడమర్చి చెప్పగ-&nbsp;<BR>లరో చెప్పండి చూద్దాం!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నీకు తెలియదు! ఆ శక్తి అందరికీ వస్తుంది. భగవత్సాక్షాత్కా-&nbsp;<BR>రమే పరమలక్ష్యంగా పెట్టుకొని, పన్నెండేళ్ల అఖండబ్రహ్మచర్యం అవలంబిస్తే ఆ&nbsp;<BR>శక్తి వస్తుంది. నేను ఆ విధమైన బ్రహ్మచర్యాన్ని పాటించాను. అందువల్లనే నా</FONT></p>
<hr class="puTa_virupu">
<table><tr><td><a class=puTa_lanke href=puTa3086.html>p3086</a></td><td>p3087</td><td><a class=puTa_lanke href=puTa3088.html>p3088</a></td></tr></table>
</div></body></html>
