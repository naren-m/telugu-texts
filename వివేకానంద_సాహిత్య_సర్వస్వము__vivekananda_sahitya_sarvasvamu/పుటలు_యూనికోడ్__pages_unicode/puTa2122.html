<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2121.html>p2121</a></td><td>p2122</td><td><a class=puTa_lanke href=puTa2123.html>p2123</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - కుంభకోణం </FONT><FONT FACE="TimesNewRoman, Times, serif" SIZE="2">7 3</FONT></p>
<p><FONT FACE="SHREE900, SHREE, sans-serif" SIZE="3">‘ఫ్యాషను.’ అది లేకుంటే అందానికి కొరత. కాబట్టి తానుకూడ ఒక ‘జపాను&nbsp;<BR>కూజా’ కొనాలని ఆ దొరసాని మోజుపడింది. ఆ దొరకు, ఆ దొరసానికి&nbsp;<BR>ఇలాంటి మోజులెన్నో వుంటాయి. ఆ మోజులలో ఆవంత మతావలంబనం&nbsp;<BR>ఒకటి. కాబట్టి వారు కొంచెం మతంకూడ చేపడతారు. వారికి ఈ లోకమే పరమ&nbsp;<BR>గమ్యం. ఆ గమ్యాన్ని చేరడానికి సహకరించడానికి ఈ దేవుడు, మతమూ! వారికి&nbsp;<BR>‘దేవు’ డనగా ఈ ప్రపంచాన్ని తమకోసం పరిశుభ్రంచేసి అమర్చిపెట్టే ఒక పరి-&nbsp;<BR>చారకుడు. వారు దేవునికిచ్చే విలువ అంతగానే కనబడుతోంది. విద్యావంతులు&nbsp;<BR>కాబట్టి ఎవరికి ఎక్కువ జ్ఞానం వుండాలో, అలాంటి వారి పెదవులనుండి - లేదా&nbsp;<BR>విద్యాధికులమని నటించే ఆ పెద్దల నోటినుండి - ఒకటి రెండు శతా&nbsp;<BR>బ్దాలుగా హిందూమతధర్మాన్ని ఖండిస్తూ వెలువడుతున్న ఆక్షేపాలు ఎలాంటివో&nbsp;<BR>మీకు తెలుసుకదా? మన మతం ప్రాపంచిక సుఖజీవనానికి అనుకూలించదట!&nbsp;<BR>అది మన ఒడిలో బంగారపు రాసులు కుమ్మరించదట! ఇతర జాతులను దోచు-&nbsp;<BR>కోవడానికి అది మనకు తోడ్పడదట! దుర్బలుల నెత్తినెక్కి వారి నణగద్రొక్కే&nbsp;<BR>వీరులుగా మనల్ని తయారుచేయదట! దీనుల జీవరక్తాలను పీల్చే విద్యను అది&nbsp;<BR>మనకు నేర్పదట! నిజమే, మన మతం అలా చేయదు. జాతుల్ని దోచుకొని,&nbsp;<BR>ధ్వంసంచేసి, రూపుమాపుతూ భూమి అదిరిపడి దద్దరిల్లగా అన్యదేశాలపైకి దాడి&nbsp;<BR>వెడలే సమరయోధులను మన మతం సిద్ధంచేయదట! కాబట్టి ఈ మతంలో&nbsp;<BR>పస ఏముంది? అది మా కోరికలకు సానపెట్టదు; మా కండరాలకు బలం&nbsp;<BR>ఎక్కించదు. అలాంటి మతమెందుకు?’’ అని ఆ పండితమ్మన్యులు&nbsp;<BR>ప్రశ్నిస్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">కాని వారి ఆ ఆక్షేపణలే ఒక మతం యోగ్యతను రుజువు చేయడానికి ఆధా-&nbsp;<BR>రాలని వారు తెలిసికోలేకున్నారు. మన మతం ఈ ప్రపంచ భోగాల కోసమై&nbsp;<BR>ప్రాకులాడదు. ‘మూడునాళ్ల ముచ్చటైన ఈ క్షుద్రభోగమయ ప్రపంచాన్ని మన&nbsp;<BR>సర్వస్వంగా భావించరాదు. అది జీవిత పరమగమ్యం కాదు-’ అని బోధిస్తోంది&nbsp;<BR>కాబట్టే మన ఈ మతాన్ని సత్యమంటున్నాం. ఏ నాలుగడుగుల వ్యాప్తోవున్న ఈ&nbsp;<BR>చిన్ని వసుధాచక్రం మన మత దృష్టికి హద్దులు పెట్టజాలదు. మన గమ్యం చాలా-&nbsp;<BR>దూరంగా వుంది. ఇంద్రియాలను దాటి ఆకాశాన్నతిక్రమించి కాలానికి అతీ&nbsp;<BR>తంగాపోయి చివరకి మన గమ్యాన్ని చేరినపుడు ఈ ప్రపంచం కొంచెంకూడ దృష్టి-&nbsp;<BR>గోచరంకాదు. అక్కడ సర్వాతీతమై ఒప్పే ఆత్మ విభూతిమహాసముద్రంలో ఈ&nbsp;<BR>బ్రహ్మాండమే ఒక చిన్నచుక్కగా కనిపిస్తుంది! ‘‘బ్రహ్మ సత్యం, జగత్తు మిథ్య;&nbsp;<BR>మీ ఐశ్వర్యమంతా బుగ్గి, మీ బలమంతా క్షుద్రం; జీవితం దుఃఖమయం-’’ అని&nbsp;<BR>మతం చెబుతుంది. కాబట్టే అది సత్యమైంది! వైరాగ్యాన్ని ఉపదేశించి యుగ</FONT></p>
<hr class="puTa_virupu">
<table><tr><td><a class=puTa_lanke href=puTa2121.html>p2121</a></td><td>p2122</td><td><a class=puTa_lanke href=puTa2123.html>p2123</a></td></tr></table>
</div></body></html>
