<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1503.html>p1503</a></td><td>p1504</td><td><a class=puTa_lanke href=puTa1505.html>p1505</a></td></tr></table>
<p><FONT FACE="SHREE900, SHREE, sans-serif" SIZE="3">ముక్తాత్మ</FONT></p>
<p><FONT FACE="SHREE900, SHREE, sans-serif" SIZE="3">275</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ‘‘స్వతంత్ర సంకల్పం’’ అనేది అర్థహీనం. మాయలో స్వేచ్ఛలేదు.</FONT></p>
<p><FONT FACE="SHREE900, SHREE, sans-serif" SIZE="3">ఈ రాయి, ఈ బల్ల ఎంతగా బద్ధములయినవో ప్రతిజీవుడుకూడ&nbsp;<BR>మనోవాక్కర్మలలో, సంకల్పించడంలో అంతగా బద్ధుడే. నా పలుకు మీరు&nbsp;<BR>వినడం, మీ ఎదుట నేను భాషించడం, సమానంగా కఠోర కార్యకారణ నియతికి&nbsp;<BR>బద్ధములే. మాయ నతిక్రమించేంత వరకు స్వేచ్ఛ లేదు. అదే నిజమైన ఆత్మ&nbsp;<BR>విముక్తి. ఎంతెంత చురుకుగల వారును, మేధావులును, ఇక్కడిదేదీ స్వతంత్రంగా&nbsp;<BR>ఉండటం పొసగదని నిశితమైన తర్క విమర్శచేత ఎంత స్పష్టంగా తాము&nbsp;<BR>గ్రహించినా, తాము ముక్తలమే అని అనివార్యంగా భావింపవలసిన వారవు-&nbsp;<BR>తున్నారు. భావింపక పోవడం వారికి శక్యం కాదు. మనం ముక్తులమని చెప్పు-&nbsp;<BR>కోవడం ప్రారంభిస్తేతప్ప ఏ పనీ సాగదు. మనం భావించే స్వాతంత్య్రం మబ్బుల&nbsp;<BR>ద్వారా కనబడే నీలాకాశం వంటిది. నిజమైన స్వాతంత్య్రం - నిర్మల నీలాకాశం&nbsp;<BR>వెనుక వైపుంది. ఈ మాయ, ఈ భ్రాంతి, ప్రపంచపు ఈ అస్తవ్యస్తం, ఈ&nbsp;<BR>ఇంద్రియజగత్తు, ఈ శరీరం, ఈ మనస్సు - వీని మధ్య నిజమైన స్వాతంత్య్ర-&nbsp;<BR>ముండటం పొసగదు. ఈ స్వప్నాలకు మొదలు, తుదలు లేవు. ఇవి మన వశంలో&nbsp;<BR>లేవు. మన వశంలోకి రావు. వీనికి పొందిక లేదు. ఒద్దిక లేదు. సామరస్యం&nbsp;<BR>లేదు. ఈ స్వప్నాలచేత రూపొందినదే, ఈ జగత్తును గూర్చిన మన ఆశయం.&nbsp;<BR>కలలో, ఇరవై తలల రాక్షసుడు నిన్ను తరుముతూ, నీ వతనినుండి పరుగెత్తి&nbsp;<BR>పోతున్నప్పుడు అంతా అసంగతమని నీవనుకోవు. అది సమంజసమని, సవ్యమని&nbsp;<BR>భావిస్తావు. ఈ శాస్త్రంకూడ అట్టిదే. శాస్త్రమని నీవు చెపుతున్నదంతా, అర్థంలేని&nbsp;<BR>కాకతాళీయ సంఘటనే. ఈ స్వప్నరాజ్యంలో నీవు దాన్ని శాస్త్రమంటావు.&nbsp;<BR>మాయావరణంలో, దేశకాల నిమిత్తాలున్నంత మేరకు స్వాతంత్య్రం లేదు.&nbsp;<BR>వివిధములైన ఈ ఉపాసన రీతులు మాయావరణంలోనివే. దేవుని గూర్చిన&nbsp;<BR>ఆశయాలు, పశువును, మనుష్యుని గూర్చిన ఆశయాలు, ఈ మాయాజాలం-&nbsp;<BR>లోనివే. కాబట్టి అవన్నీ సమానంగా భ్రాంతినుండి పుట్టినవే. అవన్నీ కలలే. ఈ&nbsp;<BR>కాలంలో కొందరు అసాధారణ పురుషులను గురించి మనం వింటున్నామే, వారు&nbsp;<BR>వాదించేలాగ నీవు వాదించరాదు. జాగ్రత్త! దేవుని గూర్చిన ఆశయం మాత్రం&nbsp;<BR>భ్రాంతి అనీ, జగత్తును గురించిన ఆశయం సత్యమనీ వారంటారు. ఈ రెండు&nbsp;<BR>భావాలకు ఆధారమైన తర్కమొక్కటే కాబట్టి ఈ రెండు భావాలు సత్యమే&nbsp;<BR>కావాలి! లేదా రెండూ అసత్యాలు కావాలి! ఈ లోకాన్ని, పరలోకాన్నికూడ&nbsp;<BR>లేదనగల వానికే నాస్తికుడనిపించుకునే అధికారం వుంది. ఈ రెంటిని సాధించే&nbsp;<BR>తర్కమొక్కటే. దేవుని మొదలు క్షుద్రప్రాణి వరకు, స్తంభం మొదలు బ్రహ్మం&nbsp;<BR>వరకు వ్యాప్తమైవున్న మాయాపుంజ మొక్కటే. నిలబడటానికి, కూలిపోవడానికి</FONT></p>
<hr class="puTa_virupu">
<table><tr><td><a class=puTa_lanke href=puTa1503.html>p1503</a></td><td>p1504</td><td><a class=puTa_lanke href=puTa1505.html>p1505</a></td></tr></table>
</div></body></html>
