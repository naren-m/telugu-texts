<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1147.html>p1147</a></td><td>p1148</td><td><a class=puTa_lanke href=puTa1149.html>p1149</a></td></tr></table>
<p><FONT FACE="SHREE900, SHREE, sans-serif" SIZE="3">324 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘ఇది క్రీస్తు జననానికి రెండు వందల సంవత్సరాల పూర్వపు శాసనం.&nbsp;<BR>మీరడిగిన ప్రశ్నకు నేనిచ్చే చక్కని జవాబు ఇదే’’ అన్నాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">తర్వాత స్పష్టంగా మనోహర కంఠంతో సమస్థాయిలో అతను చదవసాగాడు:&nbsp;<BR>‘‘రాజు ప్రియదర్శి, దేవతలకు ప్రియుడు. సన్యాసులను, గృహస్థులను, అన్ని&nbsp;<BR>వర్గాలవారిని గౌరవించి, వారికి భిక్ష లిచ్చి, దానాలు చేసి సంతోషపెడు&nbsp;<BR>తున్నాడు. అయితే ఈ దాన సన్మానాలకన్నా ధర్మాచరణకే ప్రాధాన్యమిస్తున్నాడు.&nbsp;<BR>ఒక్కో మతంలో ప్రధాన ధర్మల లక్షణాలు భిన్నం కావచ్చు. కాని వీటన్నింటికీ ఒక&nbsp;<BR>సామాన్య మూలకందముంది. అదేమిటంటే, వినయం - శాంతం - మితభాషణం -&nbsp;<BR>సత్ప వర్తనం. ఎలాగంటే, ఎవరు కూడా తన మతస్థులను గొప్పచేసి, ఇతరులను&nbsp;<BR>దూషించరాదు. ఎవరికి తగిన మర్యాద వారికి ఎప్పుడూ చేస్తుండాలి. ఇలా&nbsp;<BR>చేసేవారు, తమవారి అభివృద్ధికి తోడ్పడుటే కాక, ఇతరులకు సేవచేసిన వారౌతారు.&nbsp;<BR>దీనికి వ్యతిరేకంగా ప్రవర్తిస్తే, తమవారికి కూడా ఉపయోగపడరు; పైగా తమ&nbsp;<BR>వారిపైని అభిమానంతో తమవారికి మేలుచేసే ఉద్దేశంతో, ఇతరులను దూషించి,&nbsp;<BR>తమవారినే వికృత దూషణలకు గురిచేసిన వారౌతారు. కాబట్టి, సామరస్యమే&nbsp;<BR>శ్లాఘనీయం, గణనీయం. దానిలో అంతా పరస్పర విశ్వాసాలను ప్రేమతో&nbsp;<BR>మన్నించి, గ్రహించ గల్గుతారు. ఈ ఉద్దేశంతోనే ఈ శాసనాన్ని లిఖించారు. దీనివల్ల&nbsp;<BR>అంతా వారి వారి అదృష్టాలు ఎలాంటివైనా, తమ తమ మత ధర్మాల ప్రధాన&nbsp;<BR>లక్ష్యాలను ఆదరిస్తూ, ఇతర ధర్మాలవారితో కూడి పరస్పర గౌరవ సౌహార్దాలను&nbsp;<BR>పెంచుకోవాలని దీని ఉద్దేశం. దీని కోసమే ధర్మమహామాతృలు, ధర్మ పరిశోధ&nbsp;<BR>కులు, ఇతర రాజకీయవేత్తలు అంతా పాటుపడాలి.</FONT></p>
<p><FONT FACE="SHREE900, SHREE, sans-serif" SIZE="3">హృదయంగమైన ఆ శాసనభావాన్ని చదివి వివేకానంద, ఆ శాసనాన్ని&nbsp;<BR>రాయించిన రాజే యుద్ధాలు వద్దని, వాటిలోని ఘోరసంహార కృత్యాలు&nbsp;<BR>సార్వజనీనమేలి ధర్మసూత్రాలకు కేవలం విరుద్ధాలని, యుద్ధనివారణ శాసనాలు&nbsp;<BR>వేయించాడని చెప్పాడు. ‘‘అందుకే భారతదేశం ఆర్థికంగా అభివృద్ధి చెందలేదు.&nbsp;<BR>కేవల పశుబలం, రక్తపాతం ఇతర దేశాలను పైకితెస్తే, భారతదేశం అలాంటి&nbsp;<BR>హింసామార్గాలను నిరసించింది. ‘బలం గలవానిదే రాజ్యం (సర్‌వైవల్‌ ఆఫ్‌ ద&nbsp;<BR>ఫిట్టెస్ట్‌)’ అనే, దేశాలకు, మనుషులకు కూడా సమానంగా వర్తించే న్యాయం ప్రకారం&nbsp;<BR>భారతదేశం ఆర్థికంగా మాత్రమే వెనుకబడి బలహీనమై పోయింది’’ అని&nbsp;<BR>వివరించాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘పంధొమ్మిదవ శతాబ్దపు జీవితానికి ముఖ్యంగా కావలసిన అభివృద్ధి&nbsp;<BR>ప్రణాళికలకు ఎంతో ప్రయత్నం చేయవలసివుండటం వల్ల పరస్పర స్పర్ధాళువులైన&nbsp;<BR>పాశ్చాత్యదేశాల వారికి, భారతదేశస్థుల ప్రశాంత భావం దుర్లభం కదా!’’</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1147.html>p1147</a></td><td>p1148</td><td><a class=puTa_lanke href=puTa1149.html>p1149</a></td></tr></table>
</div></body></html>
