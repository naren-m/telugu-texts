<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1953.html>p1953</a></td><td>p1954</td><td><a class=puTa_lanke href=puTa1955.html>p1955</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">349</FONT></p>
<p><FONT FACE="SHREE900, SHREE, sans-serif" SIZE="3">చోటుకు పోయేవారు. ఇప్పుడూ మధ్య ఆసియాలో యీ జాతివారి కుటుం-&nbsp;<BR>బాలు యిలాగే దేశదిమ్మరులుగా జీవిస్తున్నారు. ఈ టర్కీ ప్రజలు మధ్యఆసి-&nbsp;<BR>యాలోని జాతులతో భాషావిషయికమైన పోలికలు కలిగివున్నారు. కాని&nbsp;<BR>శారీరకమైన కొన్ని భేదాలున్నాయి. శిరో నిర్మాణంలోను, దౌడ ఎముకల&nbsp;<BR>ప్రాధాన్యంలోను టర్కీ ప్రజల ముఖాలు మంగోలియన్ల ముఖాలను పోలి&nbsp;<BR>వుంటాయి. కాని వీరి ముక్కులు చట్టివి కాక పొడవుగా వుంటాయి. కళ్లు&nbsp;<BR>తీర్చిదిద్దినట్లుండి పెద్దవిగా వుంటాయి. కాని కళ్ల మధ్యనున్న ప్రదేశం కొంచెం&nbsp;<BR>విశాలంగా మంగోలియన్లకు మాదిరి వుంటుంది. చాలకాలంనుండి ఆర్య&nbsp;<BR>సెమిటిక్‌ రక్తం యీ టర్కీ జాతి రక్తంలో మిశ్రితమైనట్లు కనిపిస్తుంది. అతి-&nbsp;<BR>ప్రాచీనకాలం నుండి టర్కీవారు యుద్ధకౌతుకం గలవారు. వీరితో సంస్కృతం&nbsp;<BR>మాట్లాడే ప్రజలు, కాంథహారు, పర్ష్యా ప్రజలు మిశ్రమం కావటంతో ఆప్ఘన్‌లు,&nbsp;<BR>ఖిల్జీలు, హజారాలు, బారఘ్‌జాయీలు, అసఫ్‌జాయీలు మొదలైన యుద్ధ&nbsp;<BR>ప్రియులైన జాతులు పుట్టటానికి కారణమైంది. ఈ జాతులకు యుద్ధమంటె&nbsp;<BR>ఎంతో ప్రీతి. వీరే భారతదేశాన్ని అనేకమార్లు అణగదొక్కారు.</FONT></p>
<p><FONT FACE="SHREE900, SHREE, sans-serif" SIZE="3">అతిప్రాచీనకాలంలో యీ టర్కీవారు భారతదేశంలోని పశ్చిమ ప్రాంతా-&nbsp;<BR>లను అనేకసార్లు జయించి విశాల రాజ్యాలను స్థాపించారు. వారు భారతదేశాన్ని&nbsp;<BR>జయించాక బౌద్ధమతాన్ని స్వీకరించారు. కాశ్మీర్‌ ప్రాచీన చరిత్రలో యీ&nbsp;<BR>ప్రసిద్ధులైన తురుష్క చక్రవర్తుల నామధేయాలు ప్రస్తావించబడ్డాయి. వారు&nbsp;<BR>హస్కుడు, యుష్కుడు, కనిష్కుడు మొదలైనవారు. ఈ కనిష్కుడే&nbsp;<BR>మహాయాన బౌద్ధమతానికి స్థాపకుడు. తరువాత చాలకాలాని కీ తురుష్కుల్లో&nbsp;<BR>అధికసంఖ్యాకులు మహమ్మదీయ మతాన్ని అవలంబించి మధ్యఆసియాలో&nbsp;<BR>కాబూలు, కాంధహార్‌ మొదలైన ముఖ్య బౌద్ధరాజ్యాలను తుడిచిపెట్టారు.&nbsp;<BR>మహమ్మదీయ మతంలో చేరటానికి పూర్వమే తాము జయించిన రాజ్యాల్లోని&nbsp;<BR>సంస్కృతి, విజ్ఞానాలను గ్రహించి వీరు తమ దేశాల్లో నాగరికతను వ్యాపించు&nbsp;<BR>కోవటానికి ప్రయత్నించారు. కాని మహమ్మదీయులైనాక వీరిలో మిగిలింది&nbsp;<BR>యుద్ధస్వభావమే. వారికి సంస్కృతి, విజ్ఞానం మచ్చుకైనా లేదు. అంతేకాక&nbsp;<BR>ఆక్రమిత రాజ్యాల్లో నెలకొన్న నాగరికత వీరివల్ల నాశనమైంది. అధునాతన&nbsp;<BR>ఆప్ఘన్‌స్థాన్‌, కాందహారు మొదలైన దేశాల్లో ఆశ్చర్యకరమైన స్థూపాలు,&nbsp;<BR>సంఘారామాలు, పెద్ద పెద్ద శిలా విగ్రహాలు ప్రాచీన బౌద్ధులు కట్టించినవి&nbsp;<BR>యిప్పటికీ నిలిచివున్నాయి. ఈ తురుష్కులు మహమ్మదీయ మతంలో&nbsp;<BR>కలవటంతో ఆ దేవాలయాలు, స్థూపాలు చాలవరకు శిథిలావస్థలో వున్నాయి.&nbsp;<BR>ప్రస్తుతం ఆప్ఘన్‌లు వారికి సంబంధించిన జాతి ప్రజలు ఎంతో అనాగరికులు,</FONT></p>
<hr class="puTa_virupu">
<table><tr><td><a class=puTa_lanke href=puTa1953.html>p1953</a></td><td>p1954</td><td><a class=puTa_lanke href=puTa1955.html>p1955</a></td></tr></table>
</div></body></html>
