<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3677.html>p3677</a></td><td>p3678</td><td><a class=puTa_lanke href=puTa3679.html>p3679</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">5 1</FONT></p>
<p><FONT FACE="SHREE900, SHREE, sans-serif" SIZE="3">నే నిప్పుడు చాలవరకు బడలికతీరి వున్నాను. కిటికీలో నుండి చూసి&nbsp;<BR>నప్పుడు, నా ముందున్న గడ్డకట్టిన మంచుప్రవాహాలు కనిపించి హిమాలయాల్లో&nbsp;<BR>వున్నానా అనిపిస్తోంది. ఎంతో ప్రశాంతతతో వున్నాను. నా నరాలు సహజమైన&nbsp;<BR>బలాన్ని పుంజుకొన్నాయి. నువ్వు రాసినటువంటి చిన్నచిన్న కలతలు నన్ను అసలే&nbsp;<BR>స్పృశించటంలేదు. ఈ పిల్లల ఆటవల్ల నే నెలా చలిస్తాను? ప్రచారం, ప్రబోధం&nbsp;<BR>మొదలైన వాటన్నిటితోకూడిన యీ లోకమే ఒక పిల్లల ఆట - ‘‘ఎవరు ద్వేషిం-&nbsp;<BR>చరో, ఎవరు కాంక్షించరో అతడే సన్న్యాసి.’’ (‘జ్ఞేయస్సనిత్య సన్న్యాసీ యోవ-&nbsp;<BR>ద్వేష్టిన కాంక్షతి’ - గీత) చర్వితచర్వణమైన దుఃఖం, వ్యాధి, మరణాలతోకూడిన&nbsp;<BR>చిన్న మురుగు గుంటలాంటి లోకంలో వాంఛించవలసింది ఏముంది? ‘‘కోర్కె-&nbsp;<BR>లన్నిటినీ త్యజించిన వా డొక్కడే సంతోషంగా వుంటాడు.’’</FONT></p>
<p><FONT FACE="SHREE900, SHREE, sans-serif" SIZE="3">ఈ సుందర ప్రాంతంలో ప్రస్తుతం, యీ విశ్రాంతిద్వారా, అనంత ప్రశాం-&nbsp;<BR>తిని లేశమాత్రంగా దర్శిస్తున్నాను. ‘‘ఉన్నది ఆత్మే, అన్యమేమీ లేదు అని తెలి-&nbsp;<BR>శాయి. దేన్ని కాంక్షించటానికై లేక ఎవరి కోరికకోసం యీ శారీరక దుఃఖాన్ని&nbsp;<BR>అనుభవిస్తావు?’’</FONT></p>
<p><FONT FACE="SHREE900, SHREE, sans-serif" SIZE="3">‘కర్మ’ అని చెప్పినదాన్లో నావంతు అనుభవం నేను అనుభవించా ననుకొం-&nbsp;<BR>టున్నాను. నా పని ఐపోయింది. దీన్నుండి విడివడటానికి ఆకాంక్షిస్తున్నాను.&nbsp;<BR>సిద్ధి పొందటానికై ప్రయత్నించే వేలమందిలో ఏ కొద్దిమందో లక్ష్యాన్ని పొంద-&nbsp;<BR>టానికి తీవ్రయత్నం చేస్తారు. వారిలో కొందరే సిద్ధిపొందుతారు. ఎందుకంటె&nbsp;<BR>ఇంద్రియాలు బలవత్తరమైనవి. అవి మనుషులను కిందికి లాగుతాయి.</FONT></p>
<p><FONT FACE="SHREE900, SHREE, sans-serif" SIZE="3">‘మంచిలోకం’, ‘ఆనందమైన ప్రపంచం’, ‘సాంఘికాభివృద్ధి’ అనేవాటిని&nbsp;<BR>‘వేడిమంచు’, ‘చీకటి వెలుగు’ అనే మాటలతో సరిపోల్చవచ్చు. మంచిగావుంటే&nbsp;<BR>అది లోకమే కాదు. అనంతమైన పరతత్త్వాన్ని, ఖండమైన ప్రకృతిలోను, జ్ఞానం&nbsp;<BR>స్థూలమైన అణువుల్లోను ప్రకటింపచెయ్యటానికి జీవాత్మ బుద్ధిహీనంగా ప్రయ-&nbsp;<BR>త్నించ దలచుతోంది. చివరికి తన తప్పిదాన్ని గుర్తించి, తప్పించుకోటానికి&nbsp;<BR>ప్రయత్నిస్తుంది. ఈ నివృత్తి (లేక వెనక్కు పోవటం) అనేది పరమార్థానికి&nbsp;<BR>ప్రారంభదశ. నిస్స్వార్థం దానికి మార్గం. అదే ప్రేమ. భార్యమీద ప్రేమ ప్రేమ-&nbsp;<BR>కాదు. బిడ్డలమీది ప్రేమ ప్రేమకాదు. తదితరాలపైని ప్రేమ ప్రేమేకాదు. ఈ&nbsp;<BR>సంకుచితమైన ‘నేను’ అనే దానిమీదున్న ప్రేమ తప్ప, తక్కిన సమస్తంమీది ప్రేమే&nbsp;<BR>ప్రేమ. అమెరికాలో వినవచ్చే ‘మానవాభ్యుదయం’ మొదలైన పెద్దపెద్ద మాటల&nbsp;<BR>వల్ల మోసపోవద్దు. ఎంత పురోగమనం వుంటుందో అంతకు సరిపడ తిరో&nbsp;<BR>గమనం </FONT><FONT FACE="TimesNewRoman, Times, serif" SIZE="2">(digression)</FONT><FONT FACE="SHREE900, SHREE, sans-serif" SIZE="3"> వుండక తప్పదు. ఒక సమాజంలో ఒక రకమైన దోషాలు&nbsp;<BR>వుంటాయి. మరొక దానిలో మరొక రకమైనవి. చరిత్రలోని యుగాలలోకూడ</FONT></p>
<hr class="puTa_virupu">
<table><tr><td><a class=puTa_lanke href=puTa3677.html>p3677</a></td><td>p3678</td><td><a class=puTa_lanke href=puTa3679.html>p3679</a></td></tr></table>
</div></body></html>
