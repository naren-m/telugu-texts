<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3565.html>p3565</a></td><td>p3566</td><td><a class=puTa_lanke href=puTa3567.html>p3567</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>ˇ </FONT></p>
<p><FONT FACE="SHREE900, SHREE, sans-serif" SIZE="3">దినోత్సవానికి నూరుమందిని సమకూర్చలేకపోయాం. గత సంవత్సరం 50 వేల-&nbsp;<BR>మంది పాల్గొన్నారు.</FONT></p>
<p><FONT FACE="SHREE900, SHREE, sans-serif" SIZE="3">కావలసింది జనసంఖ్య కాదు, శక్తిసామర్థ్యాలు కాదు, సంపద కాదు,&nbsp;<BR>పాండిత్యం కాదు, వ్యక్తిత్వం కాదు, మిగిలినవేవీ కాదు. కావలసినది - పవిత్రత,&nbsp;<BR>ఆచరణయుక్తమైన జీవితం. ఒక్కమాటలో చెప్పాలంటే అనుభూతి లేక సాక్షా-&nbsp;<BR>త్కారం - ప్రతిదేశంలోను యిలాంటి ధీరాత్ములు, బంధవిముక్తులు, బ్రహ్మాను&nbsp;<BR>భవాన్ని పొందినవారు, సిరిసంపదలనుగాని, అధికారాన్నిగాని, పేరుప్రతిష్ఠలను-&nbsp;<BR>గాని మరిదేన్నైనా లక్ష్యపెట్టనివారు, పది పన్నెండుమంది వుంటే, వారు ప్రపం-&nbsp;<BR>చాన్ని ఉర్రూతలూగిస్తారు.</FONT></p>
<p><FONT FACE="SHREE900, SHREE, sans-serif" SIZE="3">రహస్యం యిక్కడుంది. యోగానికి జనకుడైన పతంజల మహర్షి యిలా&nbsp;<BR>చెబుతున్నాడు: ‘‘యోగ సిద్ధులన్నింటిని లక్ష్యపెట్టనివాడు ధర్మమేఘమనే స్థితిని&nbsp;<BR>పొందుతాడు.’’ అతడు భగవంతుణ్ణి దర్శిస్తాడు. భగవంతు డౌతాడు. భగవంతు&nbsp;<BR>డవటానికి యితరులకు సాయంచేస్తాడు. నేను బోధించాల్సిన తత్త్వమంతా యిదే.&nbsp;<BR>సిద్ధాంతాలు కుప్పలుతిప్పలుగా ప్రతిపాదించబడ్డాయి. కోట్లకొద్ది గ్రంథాలు&nbsp;<BR>వెలువడ్డాయి. ఆహా! అణువైనా ఆచరణ వుంటే ఎంత బాగుంటుందో గదా!</FONT></p>
<p><FONT FACE="SHREE900, SHREE, sans-serif" SIZE="3">సంఘాలు, సంస్థలు వాటంతటవే ఉద్భవిస్తాయి. ఈర్ష్యపడ నవసరంలేని-&nbsp;<BR>చోట ఈర్ష్యకు స్థానం వుంటుందా? మనకు అపకారం చేయకోరేవారు ఎందరో-&nbsp;<BR>వున్నారు. సత్యం (ధర్మం) మన పక్షంలో వున్నదనటానికి అది నిదర్శనం కాదా?</FONT></p>
<p><FONT FACE="SHREE900, SHREE, sans-serif" SIZE="3">నాకు ప్రతిఘటన ఎంత అధికమౌతుందో, అంత అధికశక్తి నాలో ప్రకటన&nbsp;<BR>మౌతుంది. రాజాధిరాజులు నా వాహనాలను లాగారు. నన్ను పూజించారు. మతా-&nbsp;<BR>చార్యులు, లోకులు ఒక్కుమ్మడిగా నన్ను దూషించారు. ఐతేనేం? భగవంతుడు&nbsp;<BR>వారందరినీ ఆశీర్వదించుగాక! వారంతా నా ఆత్మస్వరూపులేగదా. నా శక్తి సామ&nbsp;<BR>ర్థ్యాలు క్రమవికాసం చెందటానికై వారంతా నాకు సహాయభూతులు కాలేదా?</FONT></p>
<p><FONT FACE="SHREE900, SHREE, sans-serif" SIZE="3">నే నొక అమోఘమైన రహస్యాన్ని కనుగొన్నాను. మతాన్ని గురించి మాట్లా-&nbsp;<BR>డేవారినుండి నాకు భయంలేదు. సాక్షాత్కారం పొందిన మహనీయులు ఎవరికీ&nbsp;<BR>విరోధులు కారు. వాగేవారిని వాగనీ! వారికంతకంటె ఏమీ తెలియదు! పేరు&nbsp;<BR>ప్రతిష్ఠలు, కామినీకాంచనాలు వారికి సమృద్ధిగా వుండనీ! మనం (ఆత్మ) సాక్షా-&nbsp;<BR>త్కారానికి బ్రహ్మమవటానికి ప్రయత్నిద్దాంగాక. ఆమరణాంతం - జన్మ జన్మల&nbsp;<BR>లోను మనం సత్యాన్నే అంటిపెట్టుకొనివుందాం. పరుల మాటలను మనం అణు-&nbsp;<BR>మాత్రమైనా లక్ష్యం పెట్టకుందాంగాక. యావజ్జీవం చేసిన కృషి ఫలితంగా, ఒక్క-&nbsp;<BR>జీవి, ఒక్కజీవిమాత్రమే ఐనా భౌతికబంధాలను తెంచుకొని, ముక్తుడైతే మన&nbsp;<BR>విధిని మనం నిర్వర్తించినవారమే. హరి ఓం!</FONT></p>
<hr class="puTa_virupu">
<table><tr><td><a class=puTa_lanke href=puTa3565.html>p3565</a></td><td>p3566</td><td><a class=puTa_lanke href=puTa3567.html>p3567</a></td></tr></table>
</div></body></html>
