<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4022.html>p4022</a></td><td>p4023</td><td><a class=puTa_lanke href=puTa4024.html>p4024</a></td></tr></table>

<p><FONT FACE="TimesNewRoman, Times, serif" SIZE="2">3 9 6</FONT></p>
<p><FONT FACE="SHREE900, SHREE, sans-serif" SIZE="3">ఈ జీవితం ఆఘాతాలతో నిండివుంది. అనుభవం ఎలాగో గడచిపో-&nbsp;<BR>తుంది. అదొక్కటే ఆశ.</FONT></p>
<p><FONT FACE="SHREE900, SHREE, sans-serif" SIZE="3">అరమరికలులేక నీ అభిప్రాయాన్ని క్రిందటి ఉత్తరంలో స్వేచ్ఛగా రాసి&nbsp;<BR>నందుకు కాదు నేను రాయటం మానింది. ఆ అలను దాటి పోనిచ్చాను. అంతే,&nbsp;<BR>అది నా అలవాటు. ఉత్తరాలు చిన్నబుడగను పెద్ద అలలుగా మారుస్తాయి.</FONT></p>
<p><FONT FACE="SHREE900, SHREE, sans-serif" SIZE="3">శ్రీమతి ‘జాన్‌సన్‌’కు, ఇతర మిత్రులకు - నువ్వు వారిని కలుస్తే - నా&nbsp;<BR>నమస్కారాలు తెలుపు.</FONT></p>
<p><FONT FACE="SHREE900, SHREE, sans-serif" SIZE="3">సత్యంలో నే నెల్లప్పుడు నీవాణ్ణే,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">6 1 0</FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీమతి ఓల్‌ బుల్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">బేలూర్‌ మఠం, హౌరాజిల్లా, బెంగాల్‌,</FONT></p>
<p><FONT FACE="SHREE900, SHREE, sans-serif" SIZE="3">జనవరి 26, 1901.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియజననీ,</FONT></p>
<p><FONT FACE="SHREE900, SHREE, sans-serif" SIZE="3">అత్యంత ప్రోత్సాహజనకమైన నీ పలుకులకు అనేక ధన్యవాదాలు. ప్రస్తుతం&nbsp;<BR>నాకు అవి అత్యంత ఆవశ్యకంగా ఉన్నాయి. నూతన శతాబ్ద ఆరంభంతో చీకటి&nbsp;<BR>తొలగిపోలేదు. అది దట్టం అవుతున్నట్లు కన్పిస్తోంది. శ్రీమతి సెవియర్‌ను&nbsp;<BR>చూడ్డానికి మాయావతి వెళ్లాను. దార్లో ఖేత్రీ మహారాజుల ఆకస్మిక మరణ&nbsp;<BR>వార్తను విన్నాను. ఆగ్రాలో ఉన్న ఒక పురాతన కట్టడాన్ని, తన స్వంతఖర్చుతో&nbsp;<BR>బాగుచేయించుకొంటున్నాడు. పరిశీలన నిమిత్తం ఒక అంతస్తు ఎక్కినట్లున్నాడు.&nbsp;<BR>ఆ అంతస్తు కొంత భాగం కూలి అతడు అక్కడి కక్కడే మరణించాడు.</FONT></p>
<p><FONT FACE="SHREE900, SHREE, sans-serif" SIZE="3">మూడు చెక్కులు ముట్టాయి. నేను కలిసినప్పుడు నా బంధువుకు</FONT></p>
<p><FONT FACE="TimesNewRoman, Times, serif" SIZE="2">(cousin)</FONT><FONT FACE="SHREE900, SHREE, sans-serif" SIZE="3"> అందిస్తాను.</FONT></p>
<p><FONT FACE="SHREE900, SHREE, sans-serif" SIZE="3">‘జో’ యిక్కడే ఉంది. కాని యింకా ఆమెను చూడలేదు. బెంగాల్‌లో,&nbsp;<BR>ముఖ్యంగా మఠంలో అడుగుపెట్టగానే ఉబ్బసపు తెరలు వస్తున్నాయి. అక్కడి-&nbsp;<BR>నుండి పోయిన తక్షణమే నాకు కులాసా చిక్కుతోంది.</FONT></p>
<p><FONT FACE="SHREE900, SHREE, sans-serif" SIZE="3">వచ్చేవారం, మా అమ్మను యాత్రకు తీసుకొనిపోతున్నాను. యాత్రలు&nbsp;<BR>పూర్తిగా ముగించుకొని రావటానికి కొన్నినెలలు పట్టవచ్చు. హిందూ వితంతు-&nbsp;<BR>వుకు ఉండే ఒక గొప్పకోర్కె యిది. నా జీవితమంతా నా వారికి వ్యధను మాత్రమే&nbsp;<BR>కల్గించాను. ఆమె ఈ ఒక్క కోర్కెనైనా పూర్తిచేయటానికి ప్రయత్నిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">మార్గాట్‌ విషయమంతా తెలిసి నా కెంతో ఆనందంగా ఉంది. ఆమెను&nbsp;<BR>తిరిగి ఆహ్వానించటానికి ప్రతివారూ ఆతురతతో ఉన్నారు.</FONT></p>
<hr class="puTa_virupu">
<table><tr><td><a class=puTa_lanke href=puTa4022.html>p4022</a></td><td>p4023</td><td><a class=puTa_lanke href=puTa4024.html>p4024</a></td></tr></table>
</div></body></html>
