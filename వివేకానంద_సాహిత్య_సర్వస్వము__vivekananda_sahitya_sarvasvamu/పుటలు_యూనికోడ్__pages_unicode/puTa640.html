<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa639.html>p639</a></td><td>p640</td><td><a class=puTa_lanke href=puTa641.html>p641</a></td></tr></table>
<p><FONT FACE="SHREE902, SHREE, sans-serif" SIZE="4">మతానికి నిదర్శనం</FONT></p>
<BR>
<p><FONT FACE="SHREE900, SHREE, sans-serif" SIZE="3">మతాన్ని గురించిన పెద్ద ప్రశ్న యిది: మతం యింత అశాస్త్రీయ మవ-&nbsp;<BR>డానికి, విజ్ఞాన విరుద్ధంగా వుండడానికి కారణమేమిటి? మతంకూడా విజ్ఞాన-&nbsp;<BR>శాస్త్రంవంటి ఒక శాస్త్రమైతే అది యితర విజ్ఞానశాస్త్రాల మాదిరి అవివాద్య నిర్ణ-&nbsp;<BR>యాలను ఎందుకు చెయ్యదు? దేవుడు, స్వర్గం మొదలైన విషయాలను గురిం-&nbsp;<BR>చిన నమ్మకాలన్నీ ఊహామాత్రాలే, కేవలం నమ్మకాలే. దాన్ని గురించి&nbsp;<BR>ఇతమిత్థమనే నిర్ధారణ లేనట్లుంది. మతాన్ని గురించిన మన భావాలన్నీ మారి-&nbsp;<BR>పోతూనే వున్నాయి. మనస్సు నిరంతరం మార్పు చెందుతోంది.</FONT></p>
<p><FONT FACE="SHREE900, SHREE, sans-serif" SIZE="3">మానవుడు మార్పు చెందని ఆత్మవస్తువా? లేక నిరంతరం పరివర్తన చెందే&nbsp;<BR>వస్తువా? తొలిదశనాటి బౌద్ధమతం తప్ప తక్కిన మతాలన్నీ మానవుడు ఆత్మ-&nbsp;<BR>వస్తువనే, ఏకమాత్ర సత్తా అనే, మార్పుచెందని వస్తువనే, ఏనాటికీ నాశం చెందని&nbsp;<BR>అమృతవస్తువనే విశ్వసిస్తున్నాయి.</FONT></p>
<p><FONT FACE="SHREE900, SHREE, sans-serif" SIZE="3">తొలిదశనుండి బౌద్ధులు మానవుడు నిరంతరం మార్పుచెందే వస్తువని&nbsp;<BR>నమ్మేవారు. అతడి చైతన్య మనేది అత్యంతవేగంతో పరంపరగా జరుగుతున్న అసం-&nbsp;<BR>ఖ్యాకాలైన మార్పులవల్ల కలుగుతోందే. ఒక మార్పుకు మరోమార్పుకు సంబం-&nbsp;<BR>ధమే లేదు. దేని కదే ప్రత్యేకం. ఇది కార్యకారణ సంబంధాన్ని నిరాక&nbsp;<BR>రిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఏకమాత్ర సత్తవుంటే వస్తువుందని గ్రహించవచ్చును. ఐక్యమున్న దెల్ల-&nbsp;<BR>ప్పుడూ అమిశ్రమమైనదే. అమిశ్రమమైనది వివిధ వస్తువుల కలయికకాదు. అది&nbsp;<BR>మరోదానిమీద ఆధారపడదు. అది ప్రత్యేకంగా వుంటుంది. అది అమృతం.</FONT></p>
<p><FONT FACE="SHREE900, SHREE, sans-serif" SIZE="3">ఏ వస్తువుకూ మరో వస్తువుతో సంబంధం లేదనీ ఏకమాత్రసత్తా అనే&nbsp;<BR>దేదీ లేదనీ; మానవుడు ఏకమాత్రసత్తా అనే మాట నమ్మకం మాత్రమేగాని&nbsp;<BR>ఋజువుకు లొంగేది కాదనీ తొలిదశ బౌద్ధుల నమ్మకం.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి గడ్డుప్రశ్న యిది: మానవుడు అఖండమైన ఏకమాత్రసత్తా&nbsp;<BR>అనటం నిజమా? లేక నిరంతరం మార్పుచెందుతున్న పదార్థమా?</FONT></p>
<p><FONT FACE="SHREE900, SHREE, sans-serif" SIZE="3">ఈ విషయాన్ని నిరూపించడానికి, యీ ప్రశ్నకు సమాధానం యివ్వ&nbsp;<BR>డానికి ఒక్కటే మార్గముంది. చిత్తవృత్తులను నిలిపివెయ్యి. అప్పుడు మానవుడు&nbsp;<BR>ఏకమాత్రసత్తా అని, అమిశ్రమ మని ప్రతిపాదించే వాదం నిరూపితం కాదు.&nbsp;<BR>సమస్త పరిణామాలు నాలో, నా మనస్సులో వున్నాయి. నేను మార్పులు కాను,&nbsp;<BR>మార్పులే నేనైతే వాటిని నేను నిరోధించలేను.</FONT></p>
<p><FONT FACE="TimesNewRoman, Times, serif" SIZE="2">2 2 5</FONT></p>
<hr class="puTa_virupu">
<table><tr><td><a class=puTa_lanke href=puTa639.html>p639</a></td><td>p640</td><td><a class=puTa_lanke href=puTa641.html>p641</a></td></tr></table>
</div></body></html>
