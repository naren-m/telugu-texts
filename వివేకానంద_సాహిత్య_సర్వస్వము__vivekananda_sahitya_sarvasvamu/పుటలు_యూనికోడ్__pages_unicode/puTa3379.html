<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3378.html>p3378</a></td><td>p3379</td><td><a class=puTa_lanke href=puTa3380.html>p3380</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>^ Ȉ</FONT></p>
<p><FONT FACE="SHREE900, SHREE, sans-serif" SIZE="3">ప్రచురించమని కోరుతూ పంపటం అనేది అంత కష్టమైన పని కాదని నేను&nbsp;<BR>ఊహించాను. కాని అంతమాత్రం పనిచేయటంకూడా భారతదేశవాసులకు&nbsp;<BR>దుష్కరకార్యమని నేను తెలుసుకొన్నాను. ఒక సంవత్సరంలో నాకు అనుకూల-&nbsp;<BR>మైన వారు ఒక్కరూ కనిపించలేదు. కాని అందరూ ప్రతికూలురే. మీ యిళ్లలో&nbsp;<BR>నన్ను గూర్చి మీరు ఏంచెప్పుకొని ఏంప్రయోజనం? దాన్నిగూర్చి యిక్కడివారి&nbsp;<BR>కేంతెలుసు? ఈ విషయాన్నిగూర్చి రెండు నెలల క్రితమే అలసింగకు వ్రాశాను.&nbsp;<BR>ఆఖరుకు నాకు ప్రత్యుత్తరంకూడా అతడు రాయలేదు. అతని హృదయం&nbsp;<BR>దుర్బలమైనదని భయపడుతున్నాను. ముందుగా మీరు ఆ విషయాన్నిగూర్చి&nbsp;<BR>ఆలోచించి, ఆ తర్వాత ఈ ఉత్తరాన్ని మద్రాసువారికి చూపండి. అంతేకాక,&nbsp;<BR>నా సోదరులు కేశవచంద్రసేన్‌నుగూర్చి అర్థరహితంగా మాట్లాడటం, నేను ఏది&nbsp;<BR>వ్రాసినా దాన్నంతా మద్రాసువారు దివ్యజ్ఞానసమాజంవారికి తెలియచేయటంవల్ల&nbsp;<BR>నాకు విరోధులను సృష్టించింది. ఆహా! నిజమైన శక్తిసామర్థ్యాలు, బుద్ధిగలవాడు&nbsp;<BR>ఒక్కడైనా భారతదేశంలో నాకు అండగా ఉంటే ఎంత బాగుండేది! కాని దైవవిధే&nbsp;<BR>నెరవేరుతుంది. నేనుమాత్రం ఈ దేశంలో మోసగాడినైపోయాను. నా కనేక&nbsp;<BR>యోగ్యతాపత్రాలు, అధికారపత్రాలు ఉంటాయని ఊహించి, ఆ పత్రాలను&nbsp;<BR>గొనిరాకుండా విశ్వమత మహాసభకు హాజరవటం నా బుద్ధిహీనత. నేను మెల్లగా&nbsp;<BR>దాన్ని సాధించాల్సి ఉంది.</FONT></p>
<p><FONT FACE="SHREE900, SHREE, sans-serif" SIZE="3">మొత్తంమీద హిందువులకంటె ఈ అమెరికన్లు లక్షరెట్లు ఉదారులు. కృత-&nbsp;<BR>ఘ్నులు, హృదయశూన్యులు ఉన్న దేశంలోకంటే యిక్కడ నేను ఎక్కువ మేలు&nbsp;<BR>చేయగలను. నా కర్మను నేను అనుభవింపక తప్పదు. ఆర్థిక విషయంలో నా కే&nbsp;<BR>కొరతా లేదు. ముందుకూడ అదేవిధంగా ఉంటుంది. క్రిందటి జనాభా లెక్కల&nbsp;<BR>ప్రకారం అమెరికాలో ఉన్న దివ్యజ్ఞానసమాజంవారు 625 మంది మాత్రమే.&nbsp;<BR>వారితో కలిస్తే ఉపకారం జరుగదు గదా, ఒక్క క్షణంలో నాశనమైపోతాను. నన్ను&nbsp;<BR>లండన్‌ వెళ్ళమని మిష్టర్‌ ‘ఓల్డు’గారిని చూచి రమ్మని అలసింగ వ్రాసిన పిచ్చి&nbsp;<BR>వ్రాత కర్థమేమిటి? మూర్ఖుడు! ఈ యువకులు తాము ఏం మాటలాడు&nbsp;<BR>తున్నారో వారికే తెలియదు. ఈ మద్రాసు పిల్లగుంపు బుర్రల్లో రహస్యాలు&nbsp;<BR>దాగవు. కబుర్లలో ఘటికులు. ఆచరణలో శూన్యులు. 50 మందిని ఒక్కొక్క-&nbsp;<BR>చోట చేర్చి సభలను ఏర్పాటు చేయలేని బుద్ధిహీనులు... నా సహాయానికి కొన్ని&nbsp;<BR>వ్యర్థప్రసంగాలను పంపుతారు. అటువంటి వాటిద్వారా ప్రపంచాన్నంతా ప్రభా-&nbsp;<BR>వితం చేస్తామని ప్రగల్భాలాడతారు.</FONT></p>
<p><FONT FACE="SHREE900, SHREE, sans-serif" SIZE="3">ఫోనోగ్రాఫును గూర్చి నీకు వ్రాసివున్నాను. ఇక్కడ ఒక ఎలక్ట్రిక్‌ ఫ్యాను&nbsp;<BR>ఉంది. దాని ఖరీదు 20 డాలర్లు. చక్కగా పనిచేస్తుంది. బ్యాటరీ 100 గంటలు</FONT></p>
<hr class="puTa_virupu">
<table><tr><td><a class=puTa_lanke href=puTa3378.html>p3378</a></td><td>p3379</td><td><a class=puTa_lanke href=puTa3380.html>p3380</a></td></tr></table>
</div></body></html>
