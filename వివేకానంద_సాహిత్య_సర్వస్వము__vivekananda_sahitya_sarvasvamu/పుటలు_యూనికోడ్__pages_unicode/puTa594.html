<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa593.html>p593</a></td><td>p594</td><td><a class=puTa_lanke href=puTa595.html>p595</a></td></tr></table>
<p><FONT FACE="SHREE900, SHREE, sans-serif" SIZE="3">మతానుష్ఠానం</FONT></p>
<p><FONT FACE="TimesNewRoman, Times, serif" SIZE="2">1 7 9</FONT></p>
<p><FONT FACE="SHREE900, SHREE, sans-serif" SIZE="3">టుంది... ఉపకరణం ఉత్తమమైన కొద్దీ ఇంద్రియాలసుఖం తక్కువగా&nbsp;<BR>వుంటుంది. కుక్క తిండిని చక్కగా తింటుంది; కాని తత్త్వవిషయాలను&nbsp;<BR>గురించి ఆలోచన చేయటంలో వున్న గొప్ప ఆనందాన్ని అర్థం చేసుకోలేదు; బుద్ధి&nbsp;<BR>ద్వారా మీరు పొందుతూన్న అద్భుతమైన సుఖాన్ని అది గ్రహించలేదు. ఇంద్రి-&nbsp;<BR>యసుఖాలు గొప్పవే. అంతకంటే బుద్ధివల్ల కలిగే సుఖం గొప్పది. ప్యారిస్‌ నగ-&nbsp;<BR>రంలో జరిగే గొప్పవిందు (ఫిప్టీకోర్స్‌ డిన్నర్‌) లో మీరు పాల్గొంటారు. అది&nbsp;<BR>నిజంగా సుఖదాయకమే. కాని, నక్షత్ర పరిశోధనశాలలో నక్షత్రాల పరిశీలన,&nbsp;<BR>గోళాలు, లోకాలు రావటం, వృద్ధి పొందటం - ఆ విషయం ఆలోచించండి.&nbsp;<BR>అది నిస్సందేహంగా గొప్ప సంతోషం. ఎందుకంటే ఆ సమయంలో మీరు&nbsp;<BR>భోజనం సంగతి పూర్తిగా మరచిపోతారు. ఎందుకంటే ఆ సుఖం ప్రాపంచిక&nbsp;<BR>సుఖంకన్నా గొప్పది, అప్పుడు భార్య, భర్త, బిడ్డలు మొదలైన వారందరినీ మరచి&nbsp;<BR>పోతారు; ఇంద్రియాల స్థాయికి సంబంధించిన దాన్నంతా మరచిపోతారు. అది&nbsp;<BR>బుద్ధిగతమైన సుఖం. అధికసుఖానికై మనం ఎప్పుడూ అల్పసుఖాన్ని విసర్జిస్తాం.&nbsp;<BR>స్వాతంత్య్రం, వైరాగ్యం, త్యాగం వీటిని పొందటం - ఇదే అనుష్ఠానమతం.</FONT></p>
<p><FONT FACE="SHREE900, SHREE, sans-serif" SIZE="3">ఉత్కృష్టమైన దాన్ని పొందడానికోసం నికృష్టమైన దాన్ని పరిత్యజించండి.&nbsp;<BR>సంఘజీవితానికి పునాది ఏది? నీతి, ధర్మం, శాసనాలు, త్యాగం చెయ్యండి.&nbsp;<BR>మీ పొరుగువ్యక్తి ఆస్తిని అపహరించాలనే ప్రవృత్తిని, అతణ్ణి బాధించాలనే ప్రలో-&nbsp;<BR>భాన్ని, దుర్బలులను పీడించటంలో వున్న కులుకును, అసత్యాలు పలికి యితరు&nbsp;<BR>లను వంచించటంలో వున్న ఆనందాన్ని పరిత్యజించండి. సంఘజీవనానికి పునాది&nbsp;<BR>నీతి కాదా? వివాహం అంటే అపరిశుద్ధ జీవితాన్ని పరిత్యజించటం కాక&nbsp;<BR>మరేమిటి! మృగప్రాయుడు వివాహం చేసుకోడు. మానవుడు త్యాగశీలుడై&nbsp;<BR>వివాహం చేసుకొంటాడు. త్యాగం మీద దృష్టి వుంచి యిలాగే ముందంజ&nbsp;<BR>వేయండి. విరాగివిగా! త్యాగం చెయ్యి! త్యజించు! శూన్యంకోసం కాదు; నిరర్థ-&nbsp;<BR>కంగా కాదు; ఉత్కృష్టమైన దాన్ని పొందడానికి. ఈ పని ఎవరు చెయ్యగలరు?&nbsp;<BR>ఉత్కృష్టమైనది లభించే వరకు యీ పని సాధ్యం కాదు. మాట్లాడవచ్చు, ప్రయ-&nbsp;<BR>త్నించవచ్చు. అనేక పనులు ప్రయత్నించవచ్చు. కాని, ఉత్కృష్టమైనది లభ్యమై-&nbsp;<BR>నప్పుడు వైరాగ్యం దానంతట అదే కలుగుతుంది; అల్పమైనది దానంతట అదే&nbsp;<BR>పడిపోతుంది.</FONT></p>
<p><FONT FACE="SHREE900, SHREE, sans-serif" SIZE="3">ఇది అనుష్ఠాన మతం. ఇంత కంటే మరేముంది? వీథు లూడ్చటం,&nbsp;<BR>వైద్యశాలలు నిర్మించటమూనా? వాటిలో వున్న వైరాగ్యం మేరకే వాటి విలువ.&nbsp;<BR>వైరాగ్యానికి అంతు లేదు. చిక్కంతా వైరాగ్యానికి హద్దు విధించటంలోనే వుంది.&nbsp;<BR>ఇంతవరకే వైరాగ్యం అని ఎందుకనాలి? చిక్కంతా ఇంతకుపైన వద్దు అనే&nbsp;<BR>పరిమితిలోనే వుంది; వైరాగ్యానికి అవధి లేదు.</FONT></p>
<hr class="puTa_virupu">
<table><tr><td><a class=puTa_lanke href=puTa593.html>p593</a></td><td>p594</td><td><a class=puTa_lanke href=puTa595.html>p595</a></td></tr></table>
</div></body></html>
