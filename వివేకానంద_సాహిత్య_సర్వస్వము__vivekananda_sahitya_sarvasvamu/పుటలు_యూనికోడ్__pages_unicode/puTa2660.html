<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2659.html>p2659</a></td><td>p2660</td><td><a class=puTa_lanke href=puTa2661.html>p2661</a></td></tr></table>

<p><FONT FACE="SHREE900, SHREE, sans-serif" SIZE="3">కూడదు.’’ కొన్నాళ్ల వరకూ అలాగే జరిగింది. క్షత్రియుడు యిలా పేర్కొం-&nbsp;<BR>టాడు: ‘‘నా ఆయుధబలం లేకపోతే, నీ విద్యాబలానికీ, నీకూ గతి వుండదు. ఓ&nbsp;<BR>బ్రాహ్మణుడా, నా ఆయుధబలంతో క్షణమాత్రంలో యీ భూమ్మీద నిన్ను నామ-&nbsp;<BR>రూపాలు లేకుండా చెయ్యగలను. కాబట్టి నే నొక్కడినే అధికుణ్ణి.’’ ఝణత్కా-&nbsp;<BR>రంతో ఒరనుండి కత్తి తళతళ మెరసింది; వినమ్రతతో సమాజం తలవొంచి దాన్ని&nbsp;<BR>గుర్తించింది. విద్యోపాసకుడు సైతం అందరికన్నా ముందు తానే రాజోపాసకుడుగా&nbsp;<BR>మారిపోయాడు. ఇక వైశ్యుడు యిలా అంటున్నాడు: ‘‘ఓయి పిచ్చివాళ్లలారా,&nbsp;<BR>‘అఖండమండలాకారం వ్యాప్తం యేన చరాచరమ్‌’ అనేట్లు దేన్ని మీరు సర్వవ్యా-&nbsp;<BR>ప్తమైన దైవమంటున్నారో, అలాటి దివ్యతేజోవంతం, సర్వశక్తిమంతం ఐన&nbsp;<BR>బంగారు కాసు యిదిగో, నా చేతిలో వుంది, చూడండి. దీని దయతో నేనూ సర్వ-&nbsp;<BR>శక్తిమంతుడనై వున్నాను. ఓ బ్రాహ్మణుడా, నీ జపాన్ని, తపాన్ని, విద్యను, సర్వాన్ని&nbsp;<BR>దీని కృపవల్ల నే నిప్పుడే కొనివెయ్యగలను. ఓ మహారాజా, నీ అస్త్రశస్త్రాలను, నీ&nbsp;<BR>బలపరాక్రమాలను దీని ప్రసాదంతో నా యిష్టసిద్ధి నిమిత్తం వినియోగించుకోగ-&nbsp;<BR>లను. ఆకసాన్ని చుంబిస్తున్న, అతిపెద్దవైన ఆ యంత్రాగారాలను చూశావా? అవి&nbsp;<BR>నా తేనెపట్లు. అసంఖ్యాకాలైన శూద్రులనే తేనెటీగెలు ఎలా వాటికై తేనెను కూడ-&nbsp;<BR>బెడుతున్నాయో చూడు; ఎవరికోసమో తెలుసా? నా కోసం. సకాలంలో నేను&nbsp;<BR>వాటిలోని తేనెనంతా జుర్రుకొంటాను.’’</FONT></p>
<p><FONT FACE="SHREE900, SHREE, sans-serif" SIZE="3">బ్రాహ్మణ క్షత్రియాధిపత్యాల్లో ఎలా విద్యా నాగరికత కేంద్రీకృతా&nbsp;<BR>లౌతాయో, వైశ్యాధికారసమయంలో అలాగే సంపద కూడబెట్టబడుతుంది. దేని&nbsp;<BR>గలగల శబ్దం నాలుగు కులాలవారి మనస్సులనూ అవలీలగా ఆకర్షిస్తుందో,&nbsp;<BR>అలాటి ధనంలో వైశ్యశక్తి యిమిడివుంది. తన యీ అద్వితీయ సంపదను వంచ-&nbsp;<BR>నతో బ్రాహ్మణు డెక్కడ హరిస్తాడో, బలాత్కారంగా క్షత్రియుడెక్కడ లాక్కుం-&nbsp;<BR>టాడో అని సదా వైశ్యుడి భయం. ఆత్మరక్షణార్థం వైశ్యకులం అందుచేతనే ఏక-&nbsp;<BR>మనస్కమై వుంటుంది. వైశ్యుడు ధనాధికారి; ఇతరులను భయంచే గజగజ వణ-&nbsp;<BR>కించే అపారమైన వడ్డీ ఆతడి చేతవుండే కొరడా. తన ధనశక్తివల్ల అతడెప్పుడూ&nbsp;<BR>రాజశక్తిని, రాజాధికారాన్ని అణచిపెట్ట ప్రయత్నిస్తుంటాడు. తన ధనధాన్య&nbsp;<BR>సంపాదనంలో ఎన్నడూ రాజాధికారం అడ్డుతగలకుండటానికై అతడు సదా జాగ-&nbsp;<BR>రూకుడై వుంటాడు. ఏమైనా శక్తి రాజవర్గంనుండి శూద్రజాతికి సంక్రమించటం&nbsp;<BR>మాత్రం అతనికి యిష్టంకాదు.</FONT></p>
<p><FONT FACE="SHREE900, SHREE, sans-serif" SIZE="3">వణుజుడు వెళ్లని దేశం ఏది? స్వయంగా తాను అజ్ఞుడైనా, వర్తక నిర్వహ&nbsp;<BR>ణంలో అతడు విద్యను, పరిజ్ఞానాన్ని, కళలను, శాస్త్రాలను ఒక దేశంనుండి మరో-&nbsp;<BR>దేశానికి కొనిపోతాడు. బ్రాహ్మణక్షత్రియాధిపత్యకాలాల్లో సమాజ</FONT></p>
<hr class="puTa_virupu">
<table><tr><td><a class=puTa_lanke href=puTa2659.html>p2659</a></td><td>p2660</td><td><a class=puTa_lanke href=puTa2661.html>p2661</a></td></tr></table>
</div></body></html>
