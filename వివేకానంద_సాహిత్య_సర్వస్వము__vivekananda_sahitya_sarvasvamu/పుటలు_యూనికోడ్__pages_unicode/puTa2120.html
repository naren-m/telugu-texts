<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2119.html>p2119</a></td><td>p2120</td><td><a class=puTa_lanke href=puTa2121.html>p2121</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - కుంభకోణం </FONT><FONT FACE="TimesNewRoman, Times, serif" SIZE="2">7 1</FONT></p>
<BR>
<p><FONT FACE="SHREE900, SHREE, sans-serif" SIZE="3">తీరుతుంది. జగత్ప్రభువు, సకల జాతులకు ఏకైక దైవతం అయిన పరమేశ్వరుడు&nbsp;<BR>శ్రీవారికి దీర్ఘాయురారోగ్యాల నిచ్చి, హిందూమత తత్త్వప్రచారకులుగా శ్రీవారు&nbsp;<BR>పూనిన మహాపవిత్రోద్యమాన్ని జయప్రదంగా నిర్వహించడానికి ఎంతో అధికంగా&nbsp;<BR>ధీశక్తిని, జవసత్వాలను ప్రసాదించుగాక! అని ప్రార్థిస్తున్నాం.</FONT></p>
<BR>
<p><FONT FACE="SHREE900, SHREE, sans-serif" SIZE="3">మరొక స్వాగత పత్రాన్ని ఆ పట్టణ హిందూవిద్యార్థులు సమర్పించారు.&nbsp;<BR>తర్వాత శ్రీస్వాములవారు ‘‘వేదాంత ప్రచారాన్ని’’ గూర్చి ఈ క్రింది రీతిగా&nbsp;<BR>ఉపన్యసించారు:</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘ఒకింత ధర్మాచరణం సైతం గొప్ప ఫలాన్నిస్తుంది-’’ అనే గీతా వచనం-&nbsp;<BR>లోని సత్యం నా జీవితంలో అనుదినం నాకు గోచరిస్తూనేవుంది. నేను నిర్వ&nbsp;<BR>హించిన కార్యం నిజంగా లెక్కపెట్టవలసినంతటిది కాదు. కాబట్టి కొలంబో&nbsp;<BR>మొదలు ఈ నగరం వరకు అడుగడుగునా నా కివ్వబడిన స్వాగత సత్కారాల్లో&nbsp;<BR>చూపిన ఆ దయ, ఆ ప్రేమ ఇంత ఘనంగా వుంటుందని నేను ఎన్నడూ&nbsp;<BR>ఊహించలేదు. ఐనా, ఈ ఆదరం హిందువులమైన మనకు సంప్రదాయాను&nbsp;<BR>గుణంగానే వుంది. మన జాతికిది సహజమే. ఎందుకంటారా? చూడండి! మనది&nbsp;<BR>హిందూజాతి; మన ఆయువుపట్టు, మన జీవనిధి - ఇంతెందుకు - మన&nbsp;<BR>‘ఆత్మే’ ‘మతధర్మం’గా భాసిస్తోంది. ప్రాచ్యజాతుల మధ్య, పాశ్చాత్యజాతుల&nbsp;<BR>మధ్య పర్యటిస్తూ ప్రపంచమెలా వుందో నేను కొంచెం చూశాను. ఒక్కొక్క&nbsp;<BR>ఆదర్శం, ఒక్కొక్క జాతికి వెన్నెముకగా కనబడుతోంది. కొందరికి రాజనీతి,&nbsp;<BR>కొందరికి సమాజ నాగరికత, కొందరికి బుద్ధిపరిశ్రమ - అలాగే వారివారి&nbsp;<BR>జాతీయ భావాలను అనుసరించి ప్రాణభూతమైన జాతి లక్షణా లేర్పడు&nbsp;<BR>తున్నాయి. మన ఈ మాతృభూమికి ‘మతమే’ మూలాధారం; మతమే&nbsp;<BR>వెన్నెముక. మతమనే పెద్ద శిలపైన మన జాతీయసౌధం నిర్మించబడి వుంది.&nbsp;<BR>చెన్నపురి ప్రజలు ప్రేమతో నాకు అమెరికాకు పంపిన అభినందనపత్రానికి నే&nbsp;<BR>నిచ్చిన ప్రత్యుత్తరంలో ‘‘హిందూదేశంలోని ఒక పేదరైతుకు, పాశ్చాత్య ప్రపం-&nbsp;<BR>చంలోని చాలామంది విద్యాధికులకంటె ఉత్తమమైన మత సంస్కారం వుంది-’’&nbsp;<BR>అనే సత్యాన్ని సూచించాను. ఈనాడు నా మాటలు నిస్సందేహంగా సత్యమని&nbsp;<BR>నాకు ఋజువవుతోంది. మన జనసామాన్యానికి ప్రపంచజ్ఞానం తక్కువనీ, దాన్ని&nbsp;<BR>సంపాదించుకోవాలనే కోరికే వారికి లేదనీ, పూర్వ మొకప్పుడు నేను అసంతృప్తి&nbsp;<BR>పొందుతూండేవాడిని. ఇప్పుడు నాకు దాని రహస్యం తెలిసింది. వారికి ఏ విష-&nbsp;<BR>యాల్లో అనుమానముందో, ఆ విషయాలను తెలుసుకోవడానికి ఇతర దేశాల&nbsp;<BR>ప్రజలకంటే ఎక్కువ ఉత్సాహాన్ని వారు ప్రదర్శిస్తారు. యూరప్‌లో జరుగుతున్న&nbsp;<BR>గొప్పగొప్ప రాజకీయ పరివర్తనలను గూర్చిగానీ యూరోపియన్‌ సంఘంలో జరిగే</FONT></p>
<hr class="puTa_virupu">
<table><tr><td><a class=puTa_lanke href=puTa2119.html>p2119</a></td><td>p2120</td><td><a class=puTa_lanke href=puTa2121.html>p2121</a></td></tr></table>
</div></body></html>
