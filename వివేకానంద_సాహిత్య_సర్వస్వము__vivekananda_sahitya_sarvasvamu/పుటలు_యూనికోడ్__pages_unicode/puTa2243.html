<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2242.html>p2242</a></td><td>p2243</td><td><a class=puTa_lanke href=puTa2244.html>p2244</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 9 4</FONT></p>
<p><FONT FACE="SHREE900, SHREE, sans-serif" SIZE="3">ట్లాడుకొంటుండాలి! దాన్నిగూర్చే జిజ్ఞాసచేయాలి! దాన్నిగూర్చే పాటుపడాలి!&nbsp;<BR>అంతవరకు ఈ జాతికి మోక్షంలేదు. ఇప్పుడు మీరు నేర్చుకొన్న విద్యలో కొన్ని&nbsp;<BR>మంచి లక్షణాలున్నాయి. కానీ మహానర్థాలు కూడా చాలావున్నాయి. అవి, దాని-&nbsp;<BR>వల్ల కలిగే మేళ్లను నశింపచేసేంత తీవ్రంగా వున్నాయి. మొదటి సంగతి. ఇది పురు-&nbsp;<BR>షత్వాన్ని నిర్మించే విద్యేకాదు. ఇది పూర్తిగా నిషేధరూపమైన విద్యగా మాత్రమే&nbsp;<BR>వుంది. నిషేధరూప విద్య, లేక దోషనిరూపణచేసే శిక్షణ, మరణంకన్నా నికృ-&nbsp;<BR>ష్టమైంది! బిడ్డ బడికి వెళ్తాడు. అక్కడ అతడు నేర్చుకొనే మొదటి విషయం తన&nbsp;<BR>తండ్రి బుద్ధిహీనుడని! రెండో విషయం తన తాత వెర్రివాడని! మూడో విషయం&nbsp;<BR>తన గురువులందరూ మోసగాళ్లని! నాల్గవ విషయం తన పవిత్ర గ్రంథాలన్నీ అబ-&nbsp;<BR>ద్ధాలని. ఇంతే. ఆ బిడ్డకు పదహారేళ్ల వయసొచ్చేసరికి అతడు ఎముకలులేని, త్రాణ-&nbsp;<BR>లేని, పెద్దనిషేధాలమూర్తిగా తయారవుతున్నాడు. తత్ఫలితార్థ మేమంటే -&nbsp;<BR>ఇలాటి విద్య యాభై సంవత్సరాలనుండి నేర్పబడుతున్నా, ఈ మూడు రాజ-&nbsp;<BR>ధానులలో సహజశక్తికల పురుషుడని ఒక్కడినైనా అది సృష్టింపజాలకపోవడమే!&nbsp;<BR>స్వకల్పనా శక్తిగల పురుషులు ఎక్కడనైనా కనబడితే, అలాటి వాళ్లు ఇతరదేశాల్లో&nbsp;<BR>విద్య నేర్చుకొని వచ్చినవారే కానీ, ఈ దేశంలో తయారైనవాళ్లు కారు. లేదా, వాళ్లు&nbsp;<BR>ప్రాచీన విశ్వవిద్యాలయాల దగ్గరికి వెళ్లి మరొక&nbsp;<BR>సారి తమ మూఢవిశ్వాసాలను కడిగివేసుకొన్న వారై ఉంటారు. విద్య అంటే మీ&nbsp;<BR>మెదడులోకి చొప్పించబడిన సమాచారరాసి కాదు. అది, అక్కడపడి మురిగి&nbsp;<BR>పోతుంది కానీ, జీవితకాలమంతా వేచివున్నా జీర్ణం కాదు. మనకు కావలసింది&nbsp;<BR>చైతన్యప్రదం, పురుషనిర్మాణ కుశలం, శీలనిర్మాణ సమర్థం అయిన భావాలను&nbsp;<BR>జీర్ణం చేసికోగల ప్రబోధమే! మీరు ఐదు భావాలను జీర్ణం చేసికొని వానిని, మీ&nbsp;<BR>జీవనంలో మీ శీలంలో సారూప్యాన్ని పొందించుకొంటే, ఒక గ్రంథాన్నంతా&nbsp;<BR>కంఠపాఠంగా వల్లెవేసిన వానికంటే, మీకు ఎక్కువ విద్య వచ్చినట్లే సుమీ! ‘‘యథా&nbsp;<BR>ఖరశ్చన్దన భారవాహీ భారస్య వేత్తా నతు చందనస్య - మంచిగంధం చెక్కలను&nbsp;<BR>మోసే గాడిదకు, ఆ మంచిగంధపు చెక్కల బరువే తెలుసుగానీ విలువ తెలీదు.’’&nbsp;<BR>అలాగే విద్య - అంటే సమాచారరాసిగా భావిస్తే గ్రంథాలయాలే ప్రపంచంలో-&nbsp;<BR>కంతా ఉత్తమసిద్ధమూర్తులు, విషయ సర్వస్వ గ్రంథాలే మహాఋషులు అవు-&nbsp;<BR>తాయి కదా? కాబట్టి, మన దేశ పారమార్థిక వ్యావహారిక విద్య యావత్తూ మన&nbsp;<BR>చేతుల్లో పెట్టుకొని, జాతీయ పద్ధతుల్ని అనుసరించి, జాతీయాలైన సదుపా-&nbsp;<BR>యాలతో, సాధ్యమైనంతవరకు నడపవలసి వుంది.</FONT></p>
<p><FONT FACE="SHREE900, SHREE, sans-serif" SIZE="3">ఇది చాలా పెద్ద ప్రణాళికే! చాలా పెద్ద ఉద్యమమే! సందేహం లేదు.&nbsp;<BR>ఇది ఎన్నడైనా ఆచరణలోనికి వస్తుందో, రాదో నాకు తెలీదు. కానీ, మనం</FONT></p>
<hr class="puTa_virupu">
<table><tr><td><a class=puTa_lanke href=puTa2242.html>p2242</a></td><td>p2243</td><td><a class=puTa_lanke href=puTa2244.html>p2244</a></td></tr></table>
</div></body></html>
