<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa26.html>p26</a></td><td>p27</td><td><a class=puTa_lanke href=puTa28.html>p28</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానందస్వామి జీవిత సంగ్రహం</FONT></p>

<p><FONT FACE="SHREE900, SHREE, sans-serif" SIZE="3">ప్రథమ కర్తవ్యం అన్నదానం. రెండవది విద్యాదానం. తరువాత జ్ఞానదానం.&nbsp;<BR>జనులను నిజమైన మానవులను గావించాలంటే దీనిని సమన్వయించాలి. ఇట్టి&nbsp;<BR>ధర్మసమన్వయమే ఈ మఠపు పరమాదర్శం, విధ్యుక్తధర్మం.</FONT></p>
<p><FONT FACE="SHREE902, SHREE, sans-serif" SIZE="3">నవీన సన్న్యాసి సంప్రదాయం : నవీన ఆదర్శం</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ సంఘంలో చేరగోరే సన్న్యాసుల ముందు ఒక కొత్త ఆదర్శాన్ని చూపె-&nbsp;<BR>ట్టారు స్వామీజీ. ఆత్మనో మోక్షార్థం జగద్ధితాయచ - అంటే స్వీయ మోక్షప్రాప్తి,&nbsp;<BR>జగత్తుకు హితం చేకూర్చటం. అరణ్యాలకో, కొండగుహలకో వెళ్లి, కళ్ళు&nbsp;<BR>మూసుకొని, ఆత్మజ్ఞాన సిద్ధికి ప్రయత్నించటం పాతసంప్రదాయం. జీవుణ్ణి&nbsp;<BR>శివుణ్ణిగా - విశేషంగా దీన, దరిద్రులను శివుణ్ణిగా, నారాయణుణ్ణిగా భావించి,&nbsp;<BR>సేవనే పూజగా తలచి జ్ఞానప్రాప్తి నొందటమే స్వాములు ప్రకటించిన నూతన&nbsp;<BR>ఆదర్శం. దీని వెనుక చిన్న ఘటన ఉంది. శ్రీరామకృష్ణులు దక్షిణేశ్వరంలో&nbsp;<BR>ఉంటున్నప్పు డొకరోజు వైష్ణవమత ప్రసక్తి వచ్చింది. భగవంతుని పేరులో రుచి,&nbsp;<BR>వైష్ణవుల సేవ, జీవులపట్ల దయ - ఈ మూడు ఆ మతంలోని ముఖ్యాంశాలు.&nbsp;<BR>గురుదేవులు జీవులపట్ల దయ అనే విషయాన్ని వివరిస్తూ, భావస్థులై తర్వాత&nbsp;<BR>ఇలా అన్నారు: జీవులపట్ల దయకాదు - జీవుణ్ణి శివుణ్ణిగా భావించి సేవించటమే&nbsp;<BR>యుక్తం అని. నాటి శ్రోతలలో నరేన్‌ ఒకడు. శ్రీరామకృష్ణుల ఆ పాతసిద్ధాంతంపై&nbsp;<BR>పరపిన కొత్త వెలుగు అతని కొక్కడికే అర్థమైంది. వారి పలుకుల వలన జ్ఞాన-&nbsp;<BR>యోగం, భక్తియోగం ఒక అద్భుతమైన రీతిని సమన్వయింపబడటం అతనికే&nbsp;<BR>అర్థమైంది. తర్వాత బయటకు వచ్చి భవిష్యత్తులో భగవంతుడి కృపవలన&nbsp;<BR>అవకాశం వస్తే ఈ అద్భుతసత్యాన్ని ప్రపంచమంతటా ప్రకటించగలనని చెప్పాడు.&nbsp;<BR>బేలూరు మఠ ప్రతిష్ఠలో ఇప్పుడు ఆ సత్యాన్ని ఆచరణయోగ్యంగా చేయగలిగే&nbsp;<BR>సదవకాశం దొరికింది వారికి. ‘సేవ’ అనేది ఒక కొత్తతత్వం కాదు. క్రైస్తవులు&nbsp;<BR>బౌద్ధులు శతాబ్దాలనుంచి సేవను చేస్తూనే ఉన్నారు. ఐతే తేడా ఏమంటే బౌద్ధులు&nbsp;<BR>‘దయాభావంతోను’, క్రైస్తవులు ఇతరులను తమ మతంలోనికి మార్చే హీన&nbsp;<BR>ఉద్దేశంతో (ఎక్కువ భాగం) సేవచేస్తూ వచ్చారు. కాని గురుదేవుల భావనాకాం-&nbsp;<BR>తిలో ‘మానవ సేవ మాధవ సేవ’ గా మారింది; ఇంతకాలం కర్మ, భక్తి, జ్ఞాన&nbsp;<BR>యోగాలు పరస్పర వైరుధ్యాలు అనే తప్పు అభిప్రాయాన్ని పోగొట్టి వాటి నొక&nbsp;<BR>సమంజస రీతిని సమన్వయించి, దానిని ఆచరణయోగ్యంగా చేశారు. ఒక&nbsp;<BR>విధంగా దీని నొక కొత్త (పూర్వకాలపు కర్మయోగంనుంచి వేరైన) సాధనా&nbsp;<BR>మార్గమనే చెప్పవచ్చు.</FONT></p>
<hr class="puTa_virupu">
<table><tr><td><a class=puTa_lanke href=puTa26.html>p26</a></td><td>p27</td><td><a class=puTa_lanke href=puTa28.html>p28</a></td></tr></table>
</div></body></html>
