<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa994.html>p994</a></td><td>p995</td><td><a class=puTa_lanke href=puTa996.html>p996</a></td></tr></table>
<p><FONT FACE="SHREE900, SHREE, sans-serif" SIZE="3">యోగశాస్త్రం</FONT></p>
<BR>
<p><FONT FACE="SHREE900, SHREE, sans-serif" SIZE="3">171</FONT></p>
<BR>
<p><FONT FACE="SHREE900, SHREE, sans-serif" SIZE="3">అంతేగాని, నా భావాన్ని - చైతన్యాన్ని - భావరూపాలను - తలపుల విజృంభణాన్ని&nbsp;<BR>చూడలేవు. స్పందనపరంపరను చూడగల్గుతావు; రాసాయనిక - ప్రాకృతిక&nbsp;<BR>పరివర్తనాన్ని కనుగొంటావు. ఇలాంటి పరిశీలన - విశ్లేషణ వ్యర్థమని గ్రహిస్తావు.</FONT></p>
<BR>
<p><FONT FACE="SHREE900, SHREE, sans-serif" SIZE="3">మరి మనసును నిర్దుష్టంగా - పుంఖానుపుంఖంగా - విశ్లేణయుక్తంగా పరీక్షించే&nbsp;<BR>విధానం మరొకటి ఏదైనా ఉందా? అలాంటిది గనుక ఉంటే, మతానికి కూడా ఒక&nbsp;<BR>‘సైన్సు’ సాధ్యమవుతుందని చెప్పవచ్చు. రాజయోగం అలాంటి సైన్సు సాధ్యమేనని&nbsp;<BR>చెబుతుంది. మనమంతా కూడా ప్రయత్నంచేసి, కొంతవరకు విజయాన్ని&nbsp;<BR>సాధించగలం. అయితే ఈ ప్రయత్నంలో ఒక కష్టం ఉంది. బాహ్య&nbsp;<BR>విజ్ఞానశాస్త్రాల్లో ‘వస్తుపరిశీలన’ సులభం; ఆంతరికవిజ్ఞాన శాస్త్ర పరిశోధనతో&nbsp;<BR>పోల్చిచూస్తే, అది చాలా సులభం. విశ్లేషణ సాధనాలు దృఢంగా ఉంటాయి.&nbsp;<BR>వస్తువూ, వస్తుపరిశీలనకు ఉపయోగించే సాధనం, రెండూ బయటివే! అయితే,&nbsp;<BR>మనసును పరీక్షించేటప్పుడు గమనించవలసిన విషయ మేమంటే - విషయం,&nbsp;<BR>విశ్లేషణాసాధనం రెండూ ఒక్కటే... పరిశీలించేది, పరిశీలింపబడేది రెండూ&nbsp;<BR>ఒక్కటే...&nbsp;<BR>బాహ్యపరీక్షవల్ల మెదడులో జరిగే రాసాయనిక - భౌతిక పరివర్తనాలను</FONT></p>
<p><FONT FACE="SHREE900, SHREE, sans-serif" SIZE="3">చూడు; అయితే ఈ క్రింది ప్రశ్నలకు ఈ పరీక్ష సమాధానం యివ్వజాలదు - ఈ&nbsp;<BR>చైతన్య మేమిటీ? భావనాశక్తి ఎలాంటిదీ? ఊహాపరంపర ఎటునుండి వస్తున్నదీ,&nbsp;<BR>ఎటుపోతున్నదీ? - ఇవి లేవని చెప్పలేము. ఇవి నిర్వివాదాంశాలు. నా మెదడును నే&nbsp;<BR>నెప్పుడూ చూడలేదు. నాకు మెదడు ‘ఉంది’ అని నమ్మి తీరాల్సిందే! తనకు&nbsp;<BR>చైతన్యయుక్త భావన, సచేతన భావన లేదని మనిషి చెప్పలేడు...</FONT></p>
<p><FONT FACE="SHREE900, SHREE, sans-serif" SIZE="3">సమస్య చాలా సంక్లిష్టమైనది; మనకు సంబంధించినట్టిది. కనిపించని సుదీర్ఘ&nbsp;<BR>శృంఖలాన్నా నేనూ? ఈ గొలుసులో ఒకభాగం, రెండవ దాన్ని ఎంతో వేగంతో&nbsp;<BR>అనుసరిస్తూ ఉంటుంది. ఈ భాగాల మధ్య సంబంధం లేదు. నిరంతరం ప్రవహించే&nbsp;<BR>చైతన్యాన్నా నేనూ? లేదా దీన్నిమించిన వస్తువును -అస్తిత్వాన్ని - మనం తెలిపే ఆత్మనా&nbsp;<BR>నేనూ? దీన్నే మరోవిధంగా చెప్పాలంటే, ‘మనిషికి ఆత్మ ఉందా, లేదా’ అన్న ప్రశ్న&nbsp;<BR>తలెత్తుతుంది. మనిషి అంటే, విభిన్న చైతన్య స్థితుల సంపుటా? లేక ఏకైక ఆత్మా?&nbsp;<BR>ఈ విషయమై చాలామంది తీవ్రంగా వాదించుకుంటూ ఉంటారు. మనం పూర్వోక్త&nbsp;<BR>సంపుటే అయితే... అమరత్వం, మృత్యురాహిత్యం వట్టి భ్రాంతే అవుతుంది. అలా&nbsp;<BR>కాకుండా పరివర్తనం చెందని ఆత్మ నాలో ఉంటే, నేను జరామరణాలు&nbsp;<BR>తెలియనివాడినే! అమృతత్త్వసిద్ధి కలవాడినే! ఆత్మ నాశనం లేనిది. అది&nbsp;<BR>ఖండఖండాలు కాజాలదు. రాసాయనిక మిశ్రమాలే ముక్కలైపోతాయి...</FONT></p>
<p><FONT FACE="SHREE900, SHREE, sans-serif" SIZE="3">ఒక్క బౌద్ధం తప్ప, తక్కిన మతాలన్నీ ఈ ఆత్మను - ఈ సత్యాన్ని</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa994.html>p994</a></td><td>p995</td><td><a class=puTa_lanke href=puTa996.html>p996</a></td></tr></table>
</div></body></html>
