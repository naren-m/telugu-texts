<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3298.html>p3298</a></td><td>p3299</td><td><a class=puTa_lanke href=puTa3300.html>p3300</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">˝ Ȉ</FONT></p>
<p><FONT FACE="SHREE900, SHREE, sans-serif" SIZE="3">ఎవరు యింతకు ముందెన్నడు, అమెరికన్‌ సంఘంపై యింత ప్రభావం చూప-&nbsp;<BR>లేదని నీకు తెలిస్తే చాలు.</FONT></p>
<p><FONT FACE="SHREE900, SHREE, sans-serif" SIZE="3">అమెరికన్ల దయను ఏమని వర్ణించను. నాకు యిప్పుడు ఏ కొరతా లేదు.&nbsp;<BR>నేను సుఖంగా ఉన్నాను. యూరపు ప్రయాణానికి కావలసిన ఖర్చంతా, నాకు&nbsp;<BR>యిక్కడే లభిస్తుంది... నరసింహాచారి అనే పిల్లవాడు మా మధ్యలో తార&nbsp;<BR>సిల్లాడు. గడచిన మూడేళ్లుగా యీ నగరంలోనే తిరుగుతున్నాడు. అతడు ఎలా&nbsp;<BR>తిరిగినా, నాకు అతను నచ్చాడు. నువ్వు అతనికి తెలుసునట. కాబట్టి అతణ్ణి&nbsp;<BR>గురించి నీకు తెలిసినదంతా నాకు వ్రాయి. ప్యారిస్‌లో వస్తు ప్రదర్శనం (ఎగ్జిబి-&nbsp;<BR>షన్‌) జరిగిన సంవత్సరంలో యూరపుకు వచ్చాడు.</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు నాకు దారిద్య్రం తీరిపోయింది. ఈ నగరంలోని అనేక సుందర&nbsp;<BR>భవనాలలో నా కిప్పుడు ప్రవేశముంది - ప్రతి రోజు నేను ఎవరో ఒకరికి అతిథి&nbsp;<BR>గానే ఉంటున్నాను. ప్రతిదానిని తెలుసుకోవాలనే తపన ఈ దేశంలో ఉంది. అటు-&nbsp;<BR>వంటిది ప్రపంచంలో వేరెక్కడా కానరాదు. ప్రతిదీ తెలుసుకోవాలనే కోరిక&nbsp;<BR>వారికుంది. ఇక వారి స్త్రీలవుతే, ప్రపంచమంతటిలో వారు అత్యున్నతంగా పురోగ&nbsp;<BR>మించారు. సామాన్యమైన యిక్కడి పురుషునికంటె ఇక్కడి సామాన్యమైన&nbsp;<BR>స్త్రీ ఎక్కువ విద్యావంతురాలు, సంస్కారవంతురాలు. పురుషులు తమ జీవిత-&nbsp;<BR>మంతా ధన సంపాదనకై ఊడిగం చేస్తారు. కాని స్త్రీలు చిక్కిన ప్రతి అవకాశాన్ని&nbsp;<BR>తమ ఆత్మోన్నతికై వినియోగించుకొంటారు. వారు దయార్ద్రహృదయులు,&nbsp;<BR>నిష్కపటులు. ప్రచారం చేయాలని ఆశించే మనుష్యులందరు, ఇక్కడికి (అమెరి&nbsp;<BR>కాకు) వచ్చి చేర్తారు. కాని వారిలో చాలమంది అయోగ్యులని చెప్పటానికి నేను&nbsp;<BR>విచారిస్తున్నాను. అమెరికన్లలోకూడ కొన్ని లోపాలున్నాయి. కాని ఏ జాతిలో&nbsp;<BR>లోపాలు లేవు? నేను చెప్పబోయే దాని సారాంశ మిది: నాగరికతకు ఆసియా&nbsp;<BR>బీజాలు వేసింది. ఐరోపా మానవుని పురోగమింపచేసింది; ఇక అమెరికా స్త్రీలను,&nbsp;<BR>పామరులను వృద్ధి చెందిస్తోంది. అమెరికా స్త్రీలకు, కార్మికులకు, స్వర్గధామం.&nbsp;<BR>ఇక్కడి స్త్రీలతోను, కార్మికులతోను, మన స్త్రీలను కార్మికులను పోల్చి చూస్తే తక్ష-&nbsp;<BR>ణమే నీకు ఒక విషయం స్పష్టమవుతుంది. అమెరికనులు త్వరిగతిలో ఉదార&nbsp;<BR>స్వభావు లవుతున్నారు. భారతదేశంలో కనిపించే కరుడుకట్టిన క్రిష్టియనులను&nbsp;<BR>(ఇది వారు ఉపయోగించేట్టి పదమే) ఉదాహరణగా తీసికొని యిక్కడివారి గుణ-&nbsp;<BR>దోషాలను నిర్ణయించవద్దు. అటువంటి కరుడుకట్టినవారు యిక్కడకూడా&nbsp;<BR>ఉన్నారు. కాని త్వరలో వారి సంఖ్య తగ్గిపోతోంది. ఏ ఆధ్యాత్మిక విషయంలో&nbsp;<BR>హిందువులు తమను గొప్పగా పొగడుకొంటున్నారో, ఆ ఆధ్యాత్మికతవైపు ఈ&nbsp;<BR>గొప్పజాతి అతితొందరగా పురోగమిస్తూన్నది.</FONT></p>
<hr class="puTa_virupu">
<table><tr><td><a class=puTa_lanke href=puTa3298.html>p3298</a></td><td>p3299</td><td><a class=puTa_lanke href=puTa3300.html>p3300</a></td></tr></table>
</div></body></html>
