<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1363.html>p1363</a></td><td>p1364</td><td><a class=puTa_lanke href=puTa1365.html>p1365</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వతత్త్వ దర్పణం</FONT></p>
<p><FONT FACE="SHREE900, SHREE, sans-serif" SIZE="3">135</FONT></p>
<p><FONT FACE="SHREE900, SHREE, sans-serif" SIZE="3">నాస్తిత్వంకాని లేని కాలమొకటి వుం’’దనడం. అంటే ఈ విశ్వంలేని కాలం ఉంది.&nbsp;<BR>సముద్రాలు, మహాసముద్రాలు కలిగి, నదులు, పర్వతాలు, పట్టణాలు కలిగి,&nbsp;<BR>పల్లెలు కలిగి, ఇంకా మానవ సంఘాలు, జంతు సంతానాలు, వృక్ష వర్గాలు, పక్షి&nbsp;<BR>జాతులు, ఈ గ్రహాలు, ఈ జ్యోతిర్మండలాలు, ఇంతెందుకు? సృష్టిలోని&nbsp;<BR>అనంత నానాత్వం కలిగి ప్రకాశించే, మన భూమాతేలేని కాలం సహితం&nbsp;<BR>వుందట! ఈ మాట నిజమేనా? దీన్ని ఎలా పరిష్కారం చేయగలిగారో&nbsp;<BR>తెలుసుకోవడానికి ప్రయత్నిద్దాం. చుట్టూ మనిషికి కనిపించే ఈ ప్రకృతియొక్క&nbsp;<BR>తత్త్వమెట్టిది? ఒక మొక్కను ఉదాహరణగా తీసుకొందాం. మనిషి ఒక గింజను&nbsp;<BR>నేలలో పెడతాడు. కొంత కాలానికి ఒక మొలక తలచూపి, నెమ్మదిగా పైకి&nbsp;<BR>వస్తుంది. ఇంకా పెరిగి పెరిగి, మహావృక్ష మవుతుంది. చివరికది చచ్చిపోతుంది.&nbsp;<BR>గింజమాత్రం మిగులుతుంది. ఇలా ఒక చక్రం ఏర్పడుతుంది. అది గింజనుండి&nbsp;<BR>బయలుదేరి, చెట్టైంది. చివరికి గింజ రూపంలో అస్తమించింది. ఒక పక్షిని&nbsp;<BR>చూడండి. అదొక గ్రుడ్డునుండి పుడుతుంది. కొంతకాలం జీవిస్తుంది. మరణి-&nbsp;<BR>స్తుంది. కొన్ని గ్రుడ్లను తన వెనుక విడిచిపోతుంది. అవి ముందు రాబోవు&nbsp;<BR>పక్షులకు బీజాలై ఒప్పుతున్నాయి. మృగాల విషయమూ ఇంతే. మనిషి&nbsp;<BR>విషయమూ ఇలాగే వుంటుంది. సృష్టిలోని ప్రతిదీ, ఏదో బీజంనుండి, ఏదో&nbsp;<BR>అంకురంనుండి అంటే - ఏదో ఒక సూక్ష్మతరమైన రూపంనుండి, బయలుదేరి&nbsp;<BR>క్రమంగా, స్థూలతర రూపాలను ధరించి వృద్ధి చెందుతుంది. ఆ విధంగా కొంత-&nbsp;<BR>కాలం గడిపి, తిరిగి మొదటి సూక్ష్మతర రూపానికి మరలి అంతరిస్తాయి.&nbsp;<BR>రమణీయమైన సూర్యకిరణాలకు, నాట్యరంగమై ఒప్పే వర్ష బిందువు, సముద్రం-&nbsp;<BR>నుండి ఆవిరి రూపంలో పైకి లాగబడుతోంది. గాలిలో పైపైకి పోయి పోయి,&nbsp;<BR>అక్కడ నీరుగా మారి, ఈ వర్ష బిందురూపం ధరించి నేలరాలుతోంది. మళ్లీ&nbsp;<BR>అది ఆవిరి రూపాన్ని ధరిస్తుంది. ప్రకృతిలో, మన చుట్టూ కనిపించే ప్రతి&nbsp;<BR>వస్తువూ ఇలాగే ప్రవర్తిస్తూంటుంది. ఈ మహాపర్వతాలు మంచుప్రవాహాల-&nbsp;<BR>యొక్క నదులయొక్క రాపిడికి లోనవుతూంటాయి. ఆ రాపిడి వల్ల నెమ్మదిగా&nbsp;<BR>నైనా, తప్పక నలిగిపోతుంటాయి. ఈ జలధారలు, వానిని పొడిచేసి, యిసుకగా&nbsp;<BR>మార్చి, సముద్రంలోనికి లాగికొనిపోతాయి. సముద్రగర్భంలో ఈ ఇసుక పొరలు&nbsp;<BR>పొరలుగా పేరుకొని, గట్టిపడి, శిలాకృతిని ధరిస్తాయి. క్రమక్రమంగా, ఇవి కొండ-&nbsp;<BR>లుగా ఏర్పడి భావి సంతతి వారికి మరల పర్వతముల రూపంలో ప్రత్యక్షమవు-&nbsp;<BR>తాయి. ఇంకొకసారి, అవి నలిగి, పొడియై పోవలసే వుంటుంది. ఇట్లే చక్రం&nbsp;<BR>తిరుగుతూండ వలసిందే. ఇసుకనుండి, మహాపర్వతాలు&nbsp;<BR>ప్రభవిస్తాయి. అవి తిరిగి ఇసుకగా మారుతూంటాయి.</FONT></p>
<hr class="puTa_virupu">
<table><tr><td><a class=puTa_lanke href=puTa1363.html>p1363</a></td><td>p1364</td><td><a class=puTa_lanke href=puTa1365.html>p1365</a></td></tr></table>
</div></body></html>
