<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3108.html>p3108</a></td><td>p3109</td><td><a class=puTa_lanke href=puTa3110.html>p3110</a></td></tr></table>

<p><FONT FACE="SHREE900, SHREE, sans-serif" SIZE="3">తర్వాత మాస్టరు మహాశయ కోరికపై స్వామీజీ మనోజ్ఞమైన సర్వంతో&nbsp;<BR>‘‘బంగారుతల్లియైన అమ్మ శ్యామను హృదయంలో ప్రేమాదరంతో భద్రంగా&nbsp;<BR>ఉంచుకో...’’ అనే పాట పాడారు. వీణ ధ్వనిస్తున్నట్లుగా ఉంది. పాట పూర్తి-&nbsp;<BR>కాగానే మాస్టరు మహాశయతో ‘‘మీకు తృప్తి కలిగిందా? అయితే యికపాడను.&nbsp;<BR>పాడితే ఆ ఊపులో మైమరచిపోతాను. పాశ్చాత్యదేశాల్లో తరచుగా ఉపన్య&nbsp;<BR>సించటంవల్ల నా స్వరంకూడా పాడైపోయింది. అది ఎక్కువగా వణుకుతూ&nbsp;<BR>కంపిస్తున్నది.’’</FONT></p>
<p><FONT FACE="SHREE900, SHREE, sans-serif" SIZE="3">యథార్థమైన ముక్తి స్వరూపాన్నిగూర్చి మాట్లాడమని తన బ్రహ్మచారి&nbsp;<BR>శిష్యుణ్ణి కోరారు. బ్రహ్మచారి నిలబడి కొంతసేపు ప్రసంగించాడు. తర్వాత మరి-&nbsp;<BR>కొంతమంది మాట్లాడారు. ఆ విషయం మీద చర్చసాగించమని చెప్పి స్వామీజీ&nbsp;<BR>తన గృహస్థ శిష్యుణ్ణి ఒకరిని ఆ చర్చ నడపమన్నారు. కాని, ఆ గృహస్థశిష్యుడు&nbsp;<BR>అద్వైతపక్షానికి, జ్ఞానానికి ప్రాధాన్యం యివ్వటానికి ప్రయత్నించటం వల్లను,&nbsp;<BR>ద్వైతానికి భక్తికి తక్కువస్థానం యివ్వటంవల్లను ప్రేక్షకులలోనుంచి ఆక్షేపణ&nbsp;<BR>బయలుదేరింది. ప్రతిపక్షులు యిద్దరు తమ సిద్ధాంతాన్ని సమర్థించుకోటానికి&nbsp;<BR>ప్రయత్నించడంవల్ల చక్కని వాగ్యుద్ధం చెలరేగింది. స్వామీజీ కొంతసేపు&nbsp;<BR>గమనించి, వాళ్లు ఉద్రేకం చెందుతుండగా, ఈ క్రింది మాటలతో వాళ్లను&nbsp;<BR>మౌనం వహించేట్లు చేశారు.</FONT></p>
<p><FONT FACE="SHREE900, SHREE, sans-serif" SIZE="3">‘‘వాదంలో ఉద్రేకం చెంది ఎందుకు సభావాతావరణాన్ని పాడుచేస్తు-&nbsp;<BR>న్నారు? వినండి. నిర్మలభక్తి, నిర్మలజ్ఞానం రెండూ ఒకటేనని శ్రీరామకృష్ణులు&nbsp;<BR>చెప్పేవారు. భక్తిసిద్ధాంతం ప్రకారం భగవంతుడు ‘‘ప్రేమమయుడు’’ ‘‘నేను భగ-&nbsp;<BR>వంతుణ్ణి ప్రేమిస్తున్నాను’’ అనికూడా చెప్పకూడదు. కారణం, ఆయన ‘‘సర్వ-&nbsp;<BR>ప్రేమమయుడు’’ గదా! ఆయనకు వేరుగా బైట ప్రేమ అనేది లేదు. హృద-&nbsp;<BR>యంలో ఉన్న ఏ ప్రేమతో నీవు ‘ఆయనను’ ప్రేమిస్తున్నావో అదికూడా&nbsp;<BR>‘ఆయనే’. దొంగ దొంగిలిస్తున్నాడు. వేశ్య వ్యభిచారంలో తన శరీరాన్ని అమ్ము-&nbsp;<BR>తున్నది. తల్లి బిడ్డను ప్రేమిస్తున్నది. - ఈ ప్రేమ లన్నిటిలో ఉన్నదికూడా&nbsp;<BR>‘‘ఆయనే!’’ ఒక గ్రహమండలం మరొక గ్రహమండలాన్ని ఆకర్షిస్తున్నది. -&nbsp;<BR>అక్కడ వున్నదీ ‘ఆయనే!’ ‘ఆయన’ సర్వేసర్వత్రా ఉన్నాడు. జ్ఞానసిద్ధాంతం&nbsp;<BR>ప్రకారంకూడా సర్వత్ర ఆయనే సాక్షాత్కరిస్తున్నాడు. జ్ఞాన-భక్తి సమన్వయం&nbsp;<BR>యిక్కడ యిమిడి వుంది. సాధకుడు భావపారవశ్యంలో మునిగి ఉన్నప్పుడు లేక&nbsp;<BR>సమాధి స్థితిలో నిలిచినప్పుడు, అప్పుడు మాత్రమే - ద్వంద్వ భావన&nbsp;<BR>నశిస్తుంది. భక్తుడికి, భగవంతుడికి మధ్య ఉన్న తేడా అదృశ్యమౌతుంది. భక్తిశా-&nbsp;<BR>స్త్రాల్లో పంచవిధ భక్తిభావాలు (అయిదు రకాలైన సంబంధాలు) ఉదహరించబ-</FONT></p>
<hr class="puTa_virupu">
<table><tr><td><a class=puTa_lanke href=puTa3108.html>p3108</a></td><td>p3109</td><td><a class=puTa_lanke href=puTa3110.html>p3110</a></td></tr></table>
</div></body></html>
