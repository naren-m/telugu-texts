<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3433.html>p3433</a></td><td>p3434</td><td><a class=puTa_lanke href=puTa3435.html>p3435</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="TimesNewRoman, Times, serif" SIZE="3"><sup>   </sup>^</FONT></p>
<BR>
<p><FONT FACE="SHREE902, SHREE, sans-serif" SIZE="3">(హరిదాస్‌ విహారీదాస్‌ దేశాయికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">షికాగో (?)</FONT></p>
<p><FONT FACE="SHREE900, SHREE, sans-serif" SIZE="3">సెప్టెంబరు, 1894 (3).</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన దివాన్జీ సాహెబ్‌,</FONT></p>
<p><FONT FACE="SHREE900, SHREE, sans-serif" SIZE="3">నా యోగక్షేమాలను విచారించుటకై మీ రొకరిని పంపటం, మీ దయను&nbsp;<BR>సూచిస్తూంది. అది పితృవాత్సల్యానికి ఒక మచ్చుతునక. నే నిక్కడ క్షేమంగానే&nbsp;<BR>వున్నాను. మీ దయవలన నాకు లోటేమీ కనిపించటంలేదు. కొన్నిరోజులలో&nbsp;<BR>మిమ్మల్ని దర్శించగలనని భావిస్తున్నాను. తిరిగిరావటానికి నా ఖర్చుల కేమీ&nbsp;<BR>అవసరంలేదు. అవరోహణ (దిగిపోవటం) కష్టమైన పని కాదు. కాని ఆరోహణం&nbsp;<BR>(పైకెక్కటం) కష్టతమమైన కార్యం. ప్రపంచంలో అన్నివిషయాలలోను అదే&nbsp;<BR>విధంగా వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">మీకు నా హృత్పూర్వకమైన కృతజ్ఞత తెల్పుకుంటున్నాను.</FONT></p>
<p><FONT FACE="SHREE900, SHREE, sans-serif" SIZE="3">శ్రద్ధాయుతుడైన మీ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>   </sup>˙</FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీ రామకృష్ణానందస్వామికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">బాల్టిమోర్‌, అమెరికా&nbsp;<BR>అక్టోబర్‌ 22, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియ...</FONT></p>
<p><FONT FACE="SHREE900, SHREE, sans-serif" SIZE="3">నీ ఉత్తరం అంది సంగతులు తెలిసి ఎంతో ఆనందించాను. అక్షయ&nbsp;<BR>కుమార్‌ ఘోష్‌ లండన్‌నుండి వ్రాసిన ఉత్తరంకూడ ఈరోజే అందింది.&nbsp;<BR>దాన్నుండి ఎన్నో సమాచారాలు తెలిసాయి...</FONT></p>
<p><FONT FACE="SHREE900, SHREE, sans-serif" SIZE="3">నీకున్న శక్తి ఏమిటో, నీ కిప్పుడు అర్థమైంది. ‘ఇనుము కాలి ఎర్రబడి-&nbsp;<BR>నప్పుడే సమ్మెటతో బాదు.’ అసూయ, అహంకారం అనే భావాలను పెరికిపార&nbsp;<BR>వెయ్యి. అప్రతిహతమైన శక్తితో కార్యరంగంలో ప్రవేశించు. పరిపూర్ణమైన&nbsp;<BR>ధైర్యంతో పనిచెయ్యి. ఇక మిగిలిన విషయమా, భగవంతుడే దారిచూపిస్తాడు.&nbsp;<BR>ఉవ్వెత్తుగా లేచిన ఉప్పెనతో ప్రపంచమంతా ముంచివేయబడుతుంది. పని, పని,&nbsp;<BR>పని - ఇదే నీ లక్ష్యంగా వుంచు. నాకు మరేమీ కన్పించటంలేదు. ఇక్కడి పనికి&nbsp;<BR>ఎడతెరపి కనిపించటంలేదు. నేను దేశమంతా తిరుగుతున్నాను. భగవంతుడి శక్తి&nbsp;<BR>వంతమైన విత్తనం పడిందో, అది మొలకెత్తి అక్కడ ఫలిస్తుంది. ‘అద్యవా, అబ్ద-</FONT></p>
<hr class="puTa_virupu">
<table><tr><td><a class=puTa_lanke href=puTa3433.html>p3433</a></td><td>p3434</td><td><a class=puTa_lanke href=puTa3435.html>p3435</a></td></tr></table>
</div></body></html>
