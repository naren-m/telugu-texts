<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3081.html>p3081</a></td><td>p3082</td><td><a class=puTa_lanke href=puTa3083.html>p3083</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">253</FONT></p>
<p><FONT FACE="SHREE900, SHREE, sans-serif" SIZE="3">పూర్వం ఎలా వున్నానో యిప్పుడూ అలాగే వున్నాను. నాలో ఏమైనా మార్పు&nbsp;<BR>చూచావేమో చెప్పు?</FONT></p>
<p><FONT FACE="SHREE900, SHREE, sans-serif" SIZE="3">‘‘నీలో చెప్పదగిన మార్పేమీ కలగలేదని’’ పైకి నేను చెప్పినప్పటికీ, నా&nbsp;<BR>మనస్సులో యిలా అనుకున్నాను. ‘‘నీ విప్పుడు నిజంగా దేవుడవయ్యావు!’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ చెప్పసాగారు: ‘‘దేశంలో క్షామం స్థిరనివాసం ఏర్పరచుకుంది.&nbsp;<BR>అది ఒక పీడగా తయారైంది. మరేదేశంలోనైనా తరచుగా యిటువంటి&nbsp;<BR>క్షామాలు సంభవిస్తున్నాయా? లేదు. కారణం యితర దేశాల్లో ‘మనుష్యు’&nbsp;<BR>లంటే నిజమైన మనుష్యులున్నారు. కాని మనదేశంలోనో, మనుష్యులు చచ్చిన-&nbsp;<BR>వారితో సమానంగా వున్నారు. పూర్తిగా జడత్వం దాల్చివున్నారు. శ్రీరామకృష్ణుని&nbsp;<BR>అధ్యయనం చేయటంవల్ల యథార్థంగా ఆయన ఎవరో తెలుసుకోవటంవల్ల&nbsp;<BR>ప్రజలు మొదట వారి స్వార్థస్వభావాన్ని త్యాగం చేయటం చేర్చుకోనీ, అప్పుడు&nbsp;<BR>తరచుగా సంభవించే క్షామాలను ఆపటానికి యథార్థమైన ప్రయత్నాలు వారి-&nbsp;<BR>నుండి బయలుదేరుతాయి. కాలక్రమంగా నేనుకూడా ఆ మార్గంలో ప్రయ-&nbsp;<BR>త్నాలు చేస్తాను. నీవు చూస్తావు కదా?’’</FONT></p>
<p><FONT FACE="SHREE900, SHREE, sans-serif" SIZE="3">నేను: అది మంచిదే. అయితే మీ రిక్కడ చాలా ఉపన్యాసా లివ్వబోతు-&nbsp;<BR>న్నారనుకుంటాను. లేకపోతే ఆయనపేరు ఎలా ప్రచారంలోకి వస్తుంది?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఎంత అర్థంలేని మాట! అటువంటి పనేమీ చేయను. ఆయన&nbsp;<BR>పేరు తెలియజేయటానికి, చేయనిది ఏదైనా మిగిలిపోయిందా? ఆ మార్గంలో&nbsp;<BR>ఎంతోపని జరిగింది. ఈ దేశంలో ఉపన్యాసాలేమీ పనిచేయవు. దేశంలోని మన&nbsp;<BR>విద్యావంతులు ఉపన్యాసాలు విని, మహా అయితే, చప్పట్లుచరిచి ‘‘భేష్‌గా&nbsp;<BR>వుంది’’ అంటారు. అంతే. తర్వాత యిళ్లకుపోయి విన్నదంతా తమ భోజనం-&nbsp;<BR>తోపాటు జీర్ణం చేసుకుంటారు. తుప్పుపట్టిన యినుముమీద సుత్తితో దెబ్బలు&nbsp;<BR>కొట్టితే ఏంప్రయోజనం? అది విరిగి ముక్కలవుతుంది. మొదటదాన్ని ఎఱ్ఱగా&nbsp;<BR>కాల్చి సుత్తిదెబ్బలు కొడితే తర్వాత ఏ ఆకారం కావాలంటే ఆ ఆకారానికి మార్చ-&nbsp;<BR>వచ్చు. ప్రజలముందు జాజ్జ్వల్యమానమైన ఒక సజీవ ఆదర్శాన్ని ఉంచితేగాని,&nbsp;<BR>మనదేశంలో ఏమీ జరగదు. తమ సర్వస్వాన్ని త్యాగంచేసి, దేశంకోసం తమ జీవి-&nbsp;<BR>తాలను అహుతిచేసే యువకులు కొందరు మనకు కావలసివున్నారు. మొదట&nbsp;<BR>మనం వారి జీవితాలను రూపుదిద్దాలి. తర్వాత కొంత యథార్థమైన పని ఆశించ&nbsp;<BR>వచ్చు.</FONT></p>
<p><FONT FACE="SHREE900, SHREE, sans-serif" SIZE="3">నేను: కాని స్వామీజీ, మన దేశప్రజలు తమ మతాన్ని అర్థం చేసుకోలే-&nbsp;<BR>కుండా, క్రైస్తవమతం, మహమ్మదీయమతం మొదలైన పరాయి మతాలను&nbsp;<BR>స్వీకరిస్తుంటే వాళ్లకోసం ఏమీ చేయకుండా మీరు హిందూమతాన్ని ప్రబోధించ</FONT></p>
<p><FONT FACE="Bookman-Light, Bookman, serif" SIZE="2">8V17</FONT></p>
<hr class="puTa_virupu">
<table><tr><td><a class=puTa_lanke href=puTa3081.html>p3081</a></td><td>p3082</td><td><a class=puTa_lanke href=puTa3083.html>p3083</a></td></tr></table>
</div></body></html>
