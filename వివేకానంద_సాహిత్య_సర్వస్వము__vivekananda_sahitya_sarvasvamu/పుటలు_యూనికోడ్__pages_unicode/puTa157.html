<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa156.html>p156</a></td><td>p157</td><td><a class=puTa_lanke href=puTa158.html>p158</a></td></tr></table>


<p><FONT FACE="SHREE900, SHREE, sans-serif" SIZE="3">అంత పైకి ఎగురనూ ఎగురడు, అందుచేత గుభాలున ఒక్కసారిగా పతనం&nbsp;<BR>పొందనూ పొందడు. పారమార్థికుడైన వ్యక్తి ఏ మార్గం అవలంబించినా, నిజానికి&nbsp;<BR>హృదయగ్రంథి వీడనిదే ఎన్నటికీ ముక్తుడు కాడు.</FONT></p>
<p><FONT FACE="SHREE900, SHREE, sans-serif" SIZE="3">పావన చరిత్రురాలైన ఒక గోపిక ఎలా పుణ్యపాప సంబంధ విముక్త&nbsp;<BR>అయిందో యీ కింది శ్లోకాలు వెల్లడిస్తవి:</FONT></p>
<p><FONT FACE="SHREE902, SHREE, sans-serif" SIZE="3">తచ్చిన్తా విపులాహ్లాదక్షీణపుణ్యచయా తథా,&nbsp;<BR>తదప్రాప్తిమహద్దుఃఖవిలీనా శేషపాతకా.</FONT></p>
<p><FONT FACE="SHREE902, SHREE, sans-serif" SIZE="3">చిన్తయన్తీ జగత్సూతిం పరబ్రహ్మస్వరూపిణమ్‌,&nbsp;<BR>నిరుచ్ఛ్వాసతయా ముక్తిం గతాన్యా గోపకన్యకా.</FONT></p>
<p><FONT FACE="SHREE900-Italic, SHREE, sans-serif" SIZE="3">-విష్ణుపురాణం (5-13-21,22)</FONT></p>
<p><FONT FACE="SHREE900, SHREE, sans-serif" SIZE="3">‘‘శ్రీకృష్ణ చింతనవలని విపులాహ్లాదం ఆమె పుణ్యకర్మలను క్షీణింపచేయ,&nbsp;<BR>కృష్ణుని ప్రాపించలేకపోతినికదా అనే మహాదుఃఖం ఆమె సమస్త పాపాలను నశింప-&nbsp;<BR>చేసింది: అప్పుడు ఆ గోపకన్యక ముక్త అయింది.’’ మానవ మానసంలోని కామ-&nbsp;<BR>క్రోధాది వికారాలు స్వయంగా తప్పిదాలు కావని గ్రహించటమే భక్తియోగంలోని&nbsp;<BR>మూలరహస్యం. అవి మహోత్తమ స్థితి పొందేవరకు వాటిని జాగరూకతతో&nbsp;<BR>నిగ్రహిస్తూ సక్రమమార్గంలోప్రవర్తింప చేయటమే</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> మన కర్తవ్యం. ఏది మన&nbsp;<BR>లను భగవదున్ముఖం చేస్తుందో అదే ఉత్తమమార్గం, మిగిలినవన్నీ అక్రమ&nbsp;<BR>మార్గాలు, పతనహేతువులు. సుఖదుఃఖాలు సర్వజనసామాన్యాలనీ, తరచు ఎల్ల-&nbsp;<BR>రకు, ఎల్లవేళల కలుగుతునే వుంటుందనీ మనం ఎరుగుదుం. సిరిసంపదలు&nbsp;<BR>లేవనో, మరి ఏ ఐహిక వస్తువు లభించలేదనో ఎవరైనా వేదన పడుతూంటె&nbsp;<BR>తన వేదనను అక్రమమార్గంలో ప్రవర్తింప చేస్తూన్నవాడవుతాడు. ఐనా వేదనకు-&nbsp;<BR>కూడ ప్రయోజనం వున్నది. పరమార్థాన్ని తెలియనైతినని, భగవంతుణ్ణి కాంచ-&nbsp;<BR>నైతినని ఎవడినైనా వేదనపడనివ్వండి; ఆ వేదన అతడికి మోక్షప్రదమవుతుంది.&nbsp;<BR>దోసెడు కాసులు దొరికాయని నువ్వు సంతోషపడితే అది నీ సంతోషానికి అక్రమ-&nbsp;<BR>మార్గం. ఆ సంతోషానికి ఉత్తమమార్గాన్ని చూపాలి. మహోన్నతాదర్శప్రాప్తికి&nbsp;<BR>అది వినియోగపడాలి. అలాటి దివ్యాదర్శప్రాప్తిచేత కలిగే ఆనందం అత్యుత్తమం&nbsp;<BR>కదా! ఇతర మనోభావా లన్నిటి విషయంలోను నిజం యిదే. కామాదులలో ఏ&nbsp;<BR>మనోభావమూ తప్పిదం కాదని భక్తుడు పలుకుతాడు. వాటి నన్నిటిని ఆతడు&nbsp;<BR>చేపట్టి అమోఘంగా భగవంతుడి వైపుకు మరలుస్తాడు.</FONT><FONT FACE="SHREE900, SHREE, sans-serif" SIZE="2"><sup>2</sup></FONT></p>
<p><FONT FACE="SHREE900, SHREE, sans-serif" SIZE="3">1. దీనికే పాశ్చాత్య మానసిక శాస్త్రజ్ఞులు </FONT><FONT FACE="Times-Roman, Times, serif" SIZE="2">Sublimation</FONT><FONT FACE="SHREE900, SHREE, sans-serif" SIZE="3"> అంటారు.</FONT></p>
<p><FONT FACE="SHREE900, SHREE, sans-serif" SIZE="3">2. సీ. ‘‘కమలాక్షు నర్చించు కరములు కరములు శ్రీనాధు వర్ణించుజిహ్వ జిహ్వ</FONT></p>
<p><FONT FACE="SHREE900, SHREE, sans-serif" SIZE="3">సురరక్షకుని జూచు చూడ్కులు చూడ్కులు శేషశాయికి మ్రొక్కు శిరము శిరము</FONT></p>

<BR>
<hr class="puTa_virupu">
<table><tr><td><a class=puTa_lanke href=puTa156.html>p156</a></td><td>p157</td><td><a class=puTa_lanke href=puTa158.html>p158</a></td></tr></table>
</div></body></html>
