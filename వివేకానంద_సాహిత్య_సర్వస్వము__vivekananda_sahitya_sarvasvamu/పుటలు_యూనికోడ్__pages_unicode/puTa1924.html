<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1923.html>p1923</a></td><td>p1924</td><td><a class=puTa_lanke href=puTa1925.html>p1925</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">319</FONT></p>
<p><FONT FACE="SHREE900, SHREE, sans-serif" SIZE="3">ఆఫ్రికాలకు, ప్రాచీన నాగరికతలకు చివరి హద్దు. ఇంతటితో ఒక రకమైన ఆచార&nbsp;<BR>వ్యవహారాలు, జీవన పద్ధతులు అంతమై, మరోవిధమైన వైఖరులు, స్వభావాలు,&nbsp;<BR>ఆహారపద్ధతులు, వేషధారణలు, ఆచారాలు, అలవాట్లు మొదలవుతాయి. మనం&nbsp;<BR>యిక్కణ్ణుండి ఐరోపాలో ప్రవేశిస్తాం. ఇంతేకాదు. శరీరఛాయలు, జాతులు,&nbsp;<BR>నాగరికతలు, సంస్కృతులు, ఆచారాలు అనేక శతాబ్దాలనుండి పరస్పరం&nbsp;<BR>యిక్కడే మేళవించబడ్డాయి. వీటినుండి ఒక నూతన నాగరికత జన్మించింది.&nbsp;<BR>ఈ మధ్యధరాసముద్రాన్ని చుట్టివున్న ప్రాంతాల్లోనే నేడావరించివున్న మతం,&nbsp;<BR>నాగరికత, సంస్కృతి, పరాక్రమం పుట్టాయి. ఈ మధ్యధరా సముద్రానికి&nbsp;<BR>దక్షిణం వైపు శిల్పానికి, సంపదకు, పాడిపంటలకు జన్మస్థానమైన, ప్రాచీనమైన&nbsp;<BR>ఈజిప్టు వుంది; తూర్పువైపు ఫొనీషియన్ల, ఫిలిస్టయిన్ల, యూదుల, బాబి&nbsp;<BR>లోనియన్ల, అస్సీరియన్ల, పర్షియన్ల నాగరికతలు విలసిల్లిన ఆసియా మైనర్‌&nbsp;<BR>వుంది; ఉత్తరంలో ప్రపంచంలో ఆశ్చర్యకరమైన నాగరికత వర్ధిల్లిన గ్రీసు వుంది.</FONT></p>
<p><FONT FACE="SHREE900, SHREE, sans-serif" SIZE="3">అనేక దేశాలను, నదులను, కొండలను, సముద్రాలను పరికించాం.&nbsp;<BR>ఇప్పుడు కాస్త ప్రాచీన చరిత్రను గురించి చెబుతాను. ఈ ప్రాచీనకాలాన్ని&nbsp;<BR>గురించిన కథలు ఎంతో ఆశ్చర్యకరమైనవి. ఇవి కట్టుకథలు కావు. యథార్థంగా&nbsp;<BR>జరిగినవి; నిజమైన మానవజాతి చరిత్ర. శాశ్వతంగా యీ ప్రాచీన దేశాలన్నీ&nbsp;<BR>మరుగుపడిపోయాయి. ఏ కొంచమైనా యీ దేశాలను గురించి తెలిసివుంటే ఆ&nbsp;<BR>కొంచెంకూడా ప్రాచీన గ్రీకు చరిత్రకారులు వ్రాసిన కట్టుకథల్లోనుండి లేక&nbsp;<BR>యూదుల పురాణమైన బైబిల్‌ అద్భుత వర్ణనలనుండి గ్రహించబడిందే! ఇప్పుడు&nbsp;<BR>ప్రాచీన శిలాశాసనాలు, కట్టడాలు, గదులు, పెంకులు మొదలైన వాటిమీద చెక్కిన&nbsp;<BR>వ్రాతలు, భాషావిషయక పరిశోధనలు - యివి ఆయా దేశాలను గురించిన&nbsp;<BR>ప్రాచీన చరిత్రను విశదపరుస్తున్నాయి. ఈ రకమైన పరిశోధన యిప్పుడిప్పుడే&nbsp;<BR>మొదలైంది. ఐనా దీనివల్ల ఎంతో ఆశ్చర్యకరమైన చరిత్రలు వెలుగులోకి వచ్చాయి.&nbsp;<BR>ఇక ముందుముందు ఏవి బైటపడతాయో ఎవరు చెప్పగలరు?&nbsp;<BR>ఒక చిన్న శిలమీదో, శిథిలమైన పాత్రమీదో, కట్టడంమీదో, పెంకుమీదో,&nbsp;<BR>లిఖించబడ్డ వ్రాతలను గురించి దేశదేశాల్లోని పండితులు తమ తలలు బద్దలు-&nbsp;<BR>కొట్టుకొంటూ, కాలగర్భంలో కలిసిపోయిన ప్రాచీన చరిత్రలను బైటికి&nbsp;<BR>తవ్వుతున్నారు.</FONT></p>
<p><FONT FACE="SHREE900, SHREE, sans-serif" SIZE="3">కాన్ట్సాంట్‌నోపుల్‌ పట్టణాన్ని మహమ్మదీయ నాయకుడైన ఉస్మాన్‌&nbsp;<BR>ఆక్రమించుకొన్నాక తూర్పు ఐరోపా అంతా మహమ్మదీయుల ఆధిపత్యం కింది-&nbsp;<BR>కొచ్చినప్పుడు ప్రాచీన గ్రీకు గ్రంథాలు, విద్యా సంస్కృతులు చాలకాలం వారి&nbsp;<BR>శక్తిహీనులైన వారసుల చేతుల్లో మరుగున వుండిపోయి క్రమంగా పశ్చిమ ఐరోపా</FONT></p>
<hr class="puTa_virupu">
<table><tr><td><a class=puTa_lanke href=puTa1923.html>p1923</a></td><td>p1924</td><td><a class=puTa_lanke href=puTa1925.html>p1925</a></td></tr></table>
</div></body></html>
