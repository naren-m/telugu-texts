<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1535.html>p1535</a></td><td>p1536</td><td><a class=puTa_lanke href=puTa1537.html>p1537</a></td></tr></table>
<p><FONT FACE="SHREE900, SHREE, sans-serif" SIZE="3">‘‘జ్ఞానం - జ్ఞానాధికరణం - జ్ఞాన సాధనం’’</FONT></p>
<p><FONT FACE="SHREE900, SHREE, sans-serif" SIZE="3">307</FONT></p>
<p><FONT FACE="SHREE900, SHREE, sans-serif" SIZE="3">వ్యాపిస్తుంది. ఆ జాతి తలక్రిందులుగా, అధోగతికి పోతుంది. ఆ జాతి వినాశం&nbsp;<BR>ఎంతోదూరం లేదు. ఇదొక తీవ్రవాదం.</FONT></p>
<p><FONT FACE="SHREE900, SHREE, sans-serif" SIZE="3">ఇంకొక ప్రక్క మరో తీవ్రవాదమిది. పైన ఉల్లేఖింపబడిన రుషిపుంగవుల&nbsp;<BR>మార్గదర్శనం ఉపేక్షించి, సంఘం అభ్యుదయాన్ని పొందుతుందనుకోండి.&nbsp;<BR>అప్పుడేమి జరుగుతుంది? నాగరికత, వివేకం, అభ్యుదయం, చైనీయులను,&nbsp;<BR>హైందవులను, ఈజిప్టీయులను, బాబిలోనియనులను, గ్రీకులను, రోమనులను,&nbsp;<BR>తక్కిన అధునాతన, పురాతన జాతులను తమ పురాతన రుషిపుంగవుల అడు-&nbsp;<BR>గజాడల్లో నడిచే, ఈ సర్వజాతుల వారిని వదిలేసి, జూలూలు, కాఫ్రీలు, అటెం-&nbsp;<BR>టోటులు, అండమానుల్లోని అనాగరిక జాతులు, ఆస్ట్రేలియా దీవు&nbsp;<BR>లందలి అనాగరిక జాతులు మొదలైన వారిని (నాయకులను ఉపేక్షించి, స్వతంత్ర&nbsp;<BR>మైన జీవితాన్ని గడిపిన ఈ జాతుల వారిని) ఆశ్రయించి వుండవలసి వస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ విషయాలన్నిటినీ దృష్టిలో వుంచుకొని ఆలోచిస్తే, ప్రతి వ్యక్తిలో&nbsp;<BR>సర్వత్ర జ్ఞానం వ్యాపించి వుందన్నమాట సత్యమైనప్పటికీ, మహాపురుషులు&nbsp;<BR>నిర్దేశించిన మార్గంలో, స్వతస్సిద్ధమైన గొప్పతనం దానికుండనే వుంది. ఈ&nbsp;<BR>అన్నిటిలో ప్రతి అంశానికి, మొత్తం జ్ఞానంయొక్క అభివృద్ధిలో దేని కుండ&nbsp;<BR>వలసిన స్థానం దానికుండనే వుంది. మనం ఆయా అంశాలకు ఎంతెంత విలువ&nbsp;<BR>వుందో, అంచనా వేయడానికి నేర్చుకోవాలి. కాని ఈ గురువులపై వుండే గుడ్డి-&nbsp;<BR>భక్తితో, వారి అనుచరులు, సత్యాన్ని గౌరవ భక్తులకు బలిపెట్టి, నిజంగా&nbsp;<BR>ఆ మహాపురుషులెందుకు జన్మించారో, ఏ ప్రయోజనం సాధించడానికి పుట్టారో&nbsp;<BR>అనే విషయాలను వదిలేసి, వట్టి వ్యక్తిపూజ చేయడంవల్ల వ్యక్తికోసం, వారు&nbsp;<BR>ఆదేశించిన సత్యాన్ని బలిపెట్టిన వారౌతారు.</FONT></p>
<p><FONT FACE="SHREE900, SHREE, sans-serif" SIZE="3">మన అందరి అనుభవంలో కనబడే ఒక సత్యమేమంటే, మానవుడు&nbsp;<BR>అసమర్థుడు, అశక్తుడు అయినప్పుడు, తన పితృ పితామహుల గొప్పదనాన్ని&nbsp;<BR>నెమరువేసుకుంటూ బ్రదుకు నీడుస్తూంటాడు. తన పురాతన పురుషులపట్ల&nbsp;<BR>భక్తిపూర్ణమైన హృదయం కలవాడు, క్రమక్రమంగా, ప్రతి విషయాన్ని, ఆ&nbsp;<BR>పురాతనుల పాదాలముందు త్యాగంచేసి బలహీనమై పోతాడు. చివరికి, ఈ&nbsp;<BR>దుర్బలమైన వ్యక్తి ఆ పూర్వుల గొప్పదనమొక్కటే ఊతగాకొని జీవితం&nbsp;<BR>సాగిస్తూంటాడు. మీ పూర్వీకులు ఈ విజ్ఞాన మంతటికీ అధికారులుగా వుండి-&nbsp;<BR>వుండటం నిజమైతే క్రమంగా మీ దగ్గరకు వచ్చేసరికి, అది నష్టమై పోయింది.&nbsp;<BR>కాబట్టి ఈ విజ్ఞానమంతా నశించడానికి వారి సంతానమైన మీరే కారణం. అది&nbsp;<BR>మీకు ఇష్టమున్నా, లేకున్నా ఒక్కటే. అందువల్ల పోయినట్టి ఈ విజ్ఞానాన్ని&nbsp;<BR>గూర్చి, మాకున్నదన్నా పోయిందన్నా కలిగే ప్రయోజనం శూన్యం. మీ</FONT></p>
<hr class="puTa_virupu">
<table><tr><td><a class=puTa_lanke href=puTa1535.html>p1535</a></td><td>p1536</td><td><a class=puTa_lanke href=puTa1537.html>p1537</a></td></tr></table>
</div></body></html>
