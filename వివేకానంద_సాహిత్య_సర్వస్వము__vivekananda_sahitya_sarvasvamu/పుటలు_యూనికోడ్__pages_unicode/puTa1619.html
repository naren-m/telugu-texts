<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1618.html>p1618</a></td><td>p1619</td><td><a class=puTa_lanke href=puTa1620.html>p1620</a></td></tr></table>
<p><FONT FACE="SHREE900, SHREE, sans-serif" SIZE="3">14 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">‘‘అతడు సర్వవ్యాపి, ఏకమేవాఽద్వితీయుడు, ఉపాధిరహితుడు, నిర్మ-&nbsp;<BR>లుడు, విశ్వాన్ని రచించిన మహాకవి. సూర్యులు, తారలు అతడి గతులే. అతడు&nbsp;<BR>ప్రతిజీవిని దాని అర్హతకు తగినట్లు అనుగ్రహిస్తున్నాడు.’’</FONT></p>
<p><FONT FACE="SHREE900, SHREE, sans-serif" SIZE="3">‘‘కర్మకలాపాలద్వారా వెలుగులోకి రావటానికి ప్రయత్నించేవారు కటిక&nbsp;<BR>చీకటిలో అల్లాడుతున్నారు. ఈ ప్రకృతే సర్వం అని భావించేవారు అంధ&nbsp;<BR>కారంలో వున్నవారు. ఈ విధమైన ఆలోచనతో ప్రకృతిబంధంనుండి విముక్తిని&nbsp;<BR>పొందగోరేవారు మరింత కటికచీకటిలో అల్లాడుతున్నవారే.’’</FONT></p>
<p><FONT FACE="SHREE900, SHREE, sans-serif" SIZE="3">ఐతే, కర్మకలాపాలు పనికిమాలినవా? కాదు. ముందడుగువేసి నడక&nbsp;<BR>సాగించేవారి కవి ఉపయోగపడతాయి.</FONT></p>
<p><FONT FACE="SHREE900, SHREE, sans-serif" SIZE="3">ఒకానొక ఉపనిషత్తులో నచికేతుడనే యువకుడు యీ ప్రశ్న వేశాడు.&nbsp;<BR>‘‘చనిపోయిన వారిని గురించి అతడు నశించాడని కొందరంటారు; అతడు&nbsp;<BR>న్నాడని మరికొందరంటారు. నువ్వు యముడివి. నిజమేదో నీకు తెలుసు; దయ-&nbsp;<BR>చేసి నాకు తెలియజెయ్యి.’’ యము డిలా అన్నాడు: ‘‘దేవతల్లో సైతం అనేకుల&nbsp;<BR>కీ రహస్యం తెలియదు. మానవుల కసలే తెలియదు. కాబట్టి, బాలకా! ఈ&nbsp;<BR>ప్రశ్నకు జవాబిమ్మని పట్టుపట్టకు.’’ కాని, నచికేతుడు పట్టువిడువక సమాధానం&nbsp;<BR>కోరాడు. మరల యము డిలా అన్నాడు: ‘‘దేవత లనుభవించే భోగాలుసైతం&nbsp;<BR>నీ కిస్తాను. ఈ ప్రశ్ననుమాత్రం అడగొద్దు.’’ కాని, నచికేతుడు&nbsp;<BR>పర్వతంలా తన పట్టునుండి చలించలేదు. అప్పుడు యము డిలా అన్నాడు:&nbsp;<BR>‘‘బాలకా! ఈ ఐశ్వర్యం, అధికారం, దీర్ఘాయువు, కీర్తి, కుటుంబం వీటిని&nbsp;<BR>మూడవసారీ నువ్వు నిరాకరించావు. పరమోన్నత సత్యాన్ని తెలుసుకోవటానికి&nbsp;<BR>కావలసిన నిష్ఠ నీకుంది. నేను నీకు ఉపదేశిస్తాను. రెండు మార్గాలున్నాయి. ఒకటి&nbsp;<BR>సత్యం, రెండవది భోగం. నువ్వు మొదటిదాన్ని కోరుకున్నావు.’’</FONT></p>
<p><FONT FACE="SHREE900, SHREE, sans-serif" SIZE="3">సత్యం ఉపదేశింపబడటానికి కావలసిన నియమాలేవో గమనించండి.&nbsp;<BR>మొదటిది పరిశుద్ధత - బాలుడు, నిర్మలహృదయుడు, నిష్కల్మషమైన ఆత్మ-&nbsp;<BR>గలవాడు,సృష్టిమర్మం తెలుసుకోగోరేవాడై వుండాలి. రెండవది: మరో ప్రయోజ&nbsp;<BR>నాన్ని కోరక కేవలం సత్యాన్నే కోరాలి.</FONT></p>
<p><FONT FACE="SHREE900, SHREE, sans-serif" SIZE="3">సాక్షాత్కారం పొందినవ్యక్తి - తనలో సత్యాన్ని దర్శించిన వ్యక్తి - ముఖత&nbsp;<BR>సత్యం ప్రకటితమైతేగాని అది ఫలప్రదం కాదు. గ్రంథాలు సత్యాన్ని యివ్వలేవు.&nbsp;<BR>దాన్ని యుక్తివాదం ప్రతిష్ఠింపలేదు. సత్యం, దాని రహస్యం తెలుసుకొన్న వ్యక్తికే&nbsp;<BR>ద్యోతకమౌతుంది.</FONT></p>
<p><FONT FACE="SHREE900, SHREE, sans-serif" SIZE="3">నువ్వు దాన్ని గ్రహించాక స్థిరచిత్తుడవవు. నిష్ప్రయోజనమైన వాదాలచే&nbsp;<BR>కలవరం చెందకు. సాక్షాత్కారం పొందు. నువ్వే సాధిస్తావు.</FONT></p>
<hr class="puTa_virupu">
<table><tr><td><a class=puTa_lanke href=puTa1618.html>p1618</a></td><td>p1619</td><td><a class=puTa_lanke href=puTa1620.html>p1620</a></td></tr></table>
</div></body></html>
