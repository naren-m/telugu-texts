<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2533.html>p2533</a></td><td>p2534</td><td><a class=puTa_lanke href=puTa2535.html>p2535</a></td></tr></table>

<p><FONT FACE="SHREE900, SHREE, sans-serif" SIZE="3">నేర్పించవద్దని ఆ బాలుని నిరుత్సాహపరచటానికి వారు చేతనైనంతదాకా ప్రయ-&nbsp;<BR>త్నించారు. కాని విష్ణువు ఆరాధనాన్ని, తద్బోధనాన్ని మానుకోవటమంటే&nbsp;<BR>ప్రహ్లాదుడికి ఊపిరిపీల్చుకోవటం మానుకోవటం వంటిదే. తమ మీద నెపం&nbsp;<BR>లేకుండటానికై గురువులు రాజుతో ‘‘నీ కుమారుడు విష్ణువును తాను పూజిం-&nbsp;<BR>చటమేగాక ఆ పూజను తోడిబాలురకు నేర్పి వారిని చెడుపుతున్నాడు’’ అని&nbsp;<BR>యథార్థాన్ని విన్నవించారు.</FONT></p>
<p><FONT FACE="SHREE900, SHREE, sans-serif" SIZE="3">ఆ మాటలు వినగానే రాజు మహోగ్రావేశుడై బాలుణ్ణి తన ముందుకు&nbsp;<BR>పిలిపించాడు. విష్ణువును పూజించరాదనీ, ప్రభువైన తా నొక్కడే నిజానికి&nbsp;<BR>పూజ్యుడైన దేవుణ్ణనీ చెప్పి, ప్రహ్లాదుణ్ణి మంచిమాటలతో వారించటానికి ప్రయ-&nbsp;<BR>త్నించాడు గాని ప్రయోజనం లేకపోయింది. ‘‘సర్వవ్యాపి, జగన్నాథుడు ఐన&nbsp;<BR>విష్ణువు ఒక్కడే పూజ్యుడు. నీ పరిపాలనైనా విష్ణువు యిష్టం వచ్చినంతకాలం&nbsp;<BR>మాత్రమే సాగుతుంది’’ అని ప్రహ్లాదుడు మళ్లీ మళ్లీ చెప్పసాగాడు. రాజు కోపం&nbsp;<BR>హద్దులు మీరింది. తక్షణమే బాలుణ్ణి వధించమని శాసించాడు. రాక్షసులు రాజు-&nbsp;<BR>గారి ఆజ్ఞమేరకు బాలుణ్ణి వాడియైన ఆయుధాలతో పొడిచారు. కాని ప్రహ్లాదుడి&nbsp;<BR>మనస్సు విష్ణువులోనే లగ్నమైనందువల్ల అతడికి ఏ బాధా అనిపించలేదు.</FONT></p>
<p><FONT FACE="SHREE900, SHREE, sans-serif" SIZE="3">పరిస్థితి యిలా వుండటం చూసి తండ్రి ఐన రాజు భయపడ్డాడు. కాని&nbsp;<BR>అతడిలోని నీచ రాక్షసోద్రేకాలు చెలరేగాయి. బాలుణ్ణి చంపటానికి అత్యంత&nbsp;<BR>పాపిష్ఠి మార్గాలు సూచించాడు. ఏనుగుచేత తొక్కించాడు. కాని మదించిన&nbsp;<BR>ఏనుగు కాలి తొక్కిడికి ప్రహ్లాదుని దేహం ఇనుం మాదిరి దుర్భేద్యమై మారింది.&nbsp;<BR>కాని యీ ఎత్తూ చిత్తయింది. తరువాత రాజు బాలుణ్ణి ఒక కొండమీదనుండి&nbsp;<BR>కిందికి తోసెయ్యమన్నాడు. ఆ ఆజ్ఞా యథావిధిగా నెరవేర్చబడింది. కాని ప్రహ్లా-&nbsp;<BR>దుని హృదయంలో విష్ణువు నెలకొని వున్నందున పచ్చికమీద పువ్వు రాలినంత&nbsp;<BR>సుకుమారంగా అతడు నేలను చేరుకొన్నాడు. విషం పెట్టడం, కాల్పించటం,&nbsp;<BR>పస్తుంచటం, బావిలో తోసెయ్యటం, మంత్రప్రయోగం చెయ్యటం మొదలైన-&nbsp;<BR>వన్నీ ఒక్కొక్కటిగా జరిపించబడ్డాయి. కాని ఆ బాలుడిపట్ల అవన్నీ వ్యర్థా&nbsp;<BR>లైనాయి. అతడి హృదయంలో విష్ణువు నెలకొనినందున అతణ్ణి ఏదీ బాధించ-&nbsp;<BR>లేకపోయింది.</FONT></p>
<p><FONT FACE="SHREE900, SHREE, sans-serif" SIZE="3">చివరకు పాతాళాన్నుండి మహాసర్పాలను రప్పించి వాటితో ఆ బాలుణ్ణి&nbsp;<BR>కట్టించి, సముద్రం అడుగున వుంచి అతడి మీద పెద్దకొండలను ఒకదాని మీద ఒక-&nbsp;<BR>టిగా పేర్పించాడు. వెంటనే చావకపోయినా కొంతకాలానికైనా చస్తాడని&nbsp;<BR>అతణ్ణి అలా వదలి రమ్మని రాజు ఆజ్ఞాపించాడు. ఇంతచేసినా బాలుడు&nbsp;<BR>ప్రియతమ విష్ణువుని ‘‘జగన్నాథా, సౌందర్యనిధీ, విష్ణుదేవా, నీకు నమోవాక్కులు’’</FONT></p>
<hr class="puTa_virupu">
<table><tr><td><a class=puTa_lanke href=puTa2533.html>p2533</a></td><td>p2534</td><td><a class=puTa_lanke href=puTa2535.html>p2535</a></td></tr></table>
</div></body></html>
