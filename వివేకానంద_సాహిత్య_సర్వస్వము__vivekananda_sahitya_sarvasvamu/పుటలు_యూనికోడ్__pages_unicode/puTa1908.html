<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1907.html>p1907</a></td><td>p1908</td><td><a class=puTa_lanke href=puTa1909.html>p1909</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">303</FONT></p>
<p><FONT FACE="SHREE900, SHREE, sans-serif" SIZE="3">అడుగు ముందుకు వెయ్యటానికి కూడా శ్రమిస్తోంది. అంత గాల్లో ఆ తరంగాల&nbsp;<BR>కెదురుగా వెళ్లటంలో ఓడ వేగమంతా మందగించింది. సొకోత్రా దీవి దగ్గర వర్షం&nbsp;<BR>ఉధృతంగా వుంది. ఈ స్థలమే ఋతుపవనాలకు కేంద్రమని, దీన్ని మనం దాట-&nbsp;<BR>గలిగితే ప్రశాంత వాతావరణంలోకి పోగలుగుతామని కెప్టెన్‌ చెప్పాడు. అలాగే&nbsp;<BR>జరిగింది కూడా. ఇంతటితో యీ దారుణ పీడ అంతమైంది.</FONT></p>
<p><FONT FACE="SHREE900, SHREE, sans-serif" SIZE="3">8 వ తేదీ సాయంత్రం మేం ఏడెన్‌ చేరాం. తెల్లవాడుగాని, నల్లవాడుగాని&nbsp;<BR>ఓడనుండి కిందికి దిగటానికి, సరుకును ఓడ మీదికి ఎక్కించటానికి అనుమతి&nbsp;<BR>యివ్వబడలేదు. చూడదగ్గ విచిత్రాలేవీ ఏడెన్‌లో లేవు. రాజపుత్రస్థానంలో&nbsp;<BR>మాదిరి ఎడారి ప్రాంతాలు విస్తరించి వున్నాయి. చెట్లు, చేమలులేని గుట్టలు, ఆ&nbsp;<BR>గుట్టల మధ్య తోటలు, గుట్టలమీద సిపాయిల ఇళ్లు వున్నాయి. ముందు&nbsp;<BR>హోటళ్లు, అంగళ్లు, అర్ధచంద్రాకృతిలో కట్టబడి వున్నాయి. వీటిని ఓడలోనుండి&nbsp;<BR>చూడొచ్చును. ఎన్నో ఓడలు రేవులో లంగరు దింపి వున్నాయి.&nbsp;<BR>ఆంగ్లేయుల దొకటి, జర్మన్‌ల దొకటి - రెండు యుద్ధనౌకలున్నాయి. తక్కినవి&nbsp;<BR>రవాణానౌకలు, ప్రయాణీకుల నౌకలు. క్రితంసారి నేను వచ్చినప్పుడు పట్టణాన్ని&nbsp;<BR>చూశాను. ఈ కొండల వెనుక దేశీయుల ఇళ్ల వరుసలు, బజార్లు వున్నాయి.&nbsp;<BR>అక్కణ్ణుంచి కొన్ని మైళ్ల దూరంలో కొండలపక్క గోతులు తవ్వారు. ఆ&nbsp;<BR>గోతుల్లోకి వర్షపునీరంతా చేరుకొంటుంది. పూర్వం అక్కడివాళ్లు ఆ నీరే తాగే-&nbsp;<BR>వారు. ఇప్పుడు యంత్రాల ద్వారా సముద్రంనుండి మంచినీటిని తయారు&nbsp;<BR>చేసుకొంటున్నారు. కాని యీ నీటి ఖరీదు ఎక్కువ. ఏడెన్‌ పట్టణం మన&nbsp;<BR>పట్టణాల మాదిరే వుంటుంది. ఎక్కువమంది జనం హిందువులు. సైనికులలో-&nbsp;<BR>కూడా అధికభాగం హిందువులే. చాలమంది పార్శీ, సింధీ వర్తకులు వున్నారు.&nbsp;<BR>ఏడెన్‌ అతిపురాతన పట్టణం. రోమన్‌ చక్రవర్తి కాన్‌స్టంటైన్‌ క్రైస్తవ మతప్రచార&nbsp;<BR>నిమిత్తం కొంతమంది మతప్రచారకులను అక్కడికి పంపాడు. అరబ్బులు&nbsp;<BR>తిరగబడి వారిని చంపేశారు. దాంతో ఆ రోమన్‌ చక్రవర్తి వారిని శిక్షించ&nbsp;<BR>వలసిందిగా అబిసీనియన్‌ రాజును కోరాడు. అబిసీనియాలో చాలకాలంగా క్రైస్తవ&nbsp;<BR>మతం ప్రచారంలో వుండేది. అబిసీనియా రాజు ఒక సైన్యాన్ని పంపి ఏడెన్‌లోని&nbsp;<BR>అరబ్బులను కఠినంగా శిక్షించాడు. తరువాత పర్షియాకు చెందిన ‘సమనిధి&nbsp;<BR>రాజులు’ ఏడెన్‌ను ఆక్రమించారు. కొండల్లో నీళ్లు నిలువచెయ్యటానికి గుహలు&nbsp;<BR>తొలిచింది వీరేనని ప్రసిద్ధి. తరువాత మహమ్మదీయ మతం విజృంభించింది.&nbsp;<BR>అరబ్బులు ఏడెన్‌ పట్టణాన్ని ఆక్రమించారు. తరువాత కొంతకాలానికి ఒక&nbsp;<BR>పోర్చుగీసు సేనాని యీ పట్టణాన్ని పట్టుకోవటానికి వ్యర్థప్రయత్నాలు చేశాడు.</FONT></p>
<hr class="puTa_virupu">
<table><tr><td><a class=puTa_lanke href=puTa1907.html>p1907</a></td><td>p1908</td><td><a class=puTa_lanke href=puTa1909.html>p1909</a></td></tr></table>
</div></body></html>
