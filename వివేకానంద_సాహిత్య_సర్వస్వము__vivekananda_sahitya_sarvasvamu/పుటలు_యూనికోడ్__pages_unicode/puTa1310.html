<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1309.html>p1309</a></td><td>p1310</td><td><a class=puTa_lanke href=puTa1311.html>p1311</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - ఈశావాస్యమిదగ్‌ం సర్వమ్‌</FONT></p>
<p><FONT FACE="SHREE900, SHREE, sans-serif" SIZE="3">81</FONT></p>
<p><FONT FACE="SHREE902, SHREE, sans-serif" SIZE="3">‘‘</FONT><FONT FACE="SHREE902, SHREE, sans-serif" SIZE="4">ఈశావాస్యమిదగ్‌ం సర్వమ్‌</FONT><FONT FACE="SHREE902, SHREE, sans-serif" SIZE="3">’’</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">అన్నింటియందు భేగవంుడు</FONT><FONT FACE="SHREE902, SHREE, sans-serif" SIZE="3">)</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">1986 లండన్‌లో ఉపన్యసింΔంది</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">మన జీవితాలు చాలా వరకు అంతులేని విపత్తులలో మునిగి వుంటాయనీ,&nbsp;<BR>ఆ స్థితిని మార్చడం మనకు అశక్యమనీ, ఇప్పటికే కనుగొన్నాం. ఈ దుఃస్థితిని&nbsp;<BR>సరిచేయుట కోసం, మనం అనాదికాలంనుండి పోరాడుతున్నాం. కాని సర్వం&nbsp;<BR>యథాపూర్వంగానే జరుగుతోంది. ప్రతిక్రియలు సంపాదించే కొద్దీ, దురవ&nbsp;<BR>గాహములైన క్రొత్త విపత్తులలముకొంటూ ఉంటాయి. ఈ కష్టాలనుండి&nbsp;<BR>తప్పించుకోవడానికి ఒక్క మార్గమే ఉందని, అన్ని మతాలూ ఒక దైవాన్ని&nbsp;<BR>ప్రతిపాదించడంకూడ మనకు తెలుసు. ఈ కాలపు ‘‘బ్రదుక నేర్చిన బుద్ధి&nbsp;<BR>మంతుల’’ మాటవిని, ప్రపంచ స్థితికి లొంగి, ఎట్లో కాలం గడుపుకుంటూ&nbsp;<BR>వుంటే నిష్కుృతి లభించదా? అప్పటికీ, ఆపదలే మన గతి అని మతాలు&nbsp;<BR>హెచ్చరిస్తున్నాయి. మతాల బోధ ఏమంటే ‘‘ఈ ప్రపంచానికి అతీతమైనదొకటి&nbsp;<BR>వుంది. పంచేంద్రియ జీవితమే, ఈ భౌతిక ప్రపంచ జీవితమే సర్వం అనడం&nbsp;<BR>తప్పదు. అది ఒక స్వల్పాంశం మాత్రమే. అందులోనూ, స్థూలదృష్టికి తోచే&nbsp;<BR>ఉపరిభాగం మాత్రమే. దీనికి మూలమును, దీనికి అతీతమును అయి అఖండ&nbsp;<BR>పరతత్వం ఉంది. అందులో ఆపదలుండవు.’’ దీనిని కొందరు దైవం, కొందరు&nbsp;<BR>అల్లా, కొందరు జిహోవా, కొందరు జోవ్‌ మొదలైన పేర్లతో పిలుస్తారు. వేదాంతి&nbsp;<BR>దీనిని బ్రహ్మమంటాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘మీ రీ అస్తిత్వములను చాలించుట మంచిది’’ అనేనా మతాల బోధ?&nbsp;<BR>పైకి అట్లేననిపిస్తుంది. ‘‘ఈ లోకంలో గల క్లేశములకు ప్రతిక్రియ ఏమి?’’ అనే&nbsp;<BR>ప్రశ్నకు వచ్చే సమాధానం, ‘‘జీవితాన్ని వదలండి’’ అనే అభిప్రాయం కల్గిస్తుంది.&nbsp;<BR>వెనకటికి ఒక కథ చెప్పినట్లుంది ఈ ప్రతిక్రియ. ‘‘ఒకడి తలపై దోమ వాలింది.&nbsp;<BR>వాని మిత్రుడు దోమను చంపడానికై ఒక దెబ్బ వేశాడు. ఆ దెబ్బకు, దోమయే&nbsp;<BR>కాక, మనుష్యుడుకూడ చచ్చిపోయాడట!’’ ఈ ప్రతిక్రియలోకూడా ఇట్టి&nbsp;<BR>అర్థమే స్ఫురిస్తోంది. జీవితం వ్యధమయం. లోకం దుఃఖమయం. బుద్ధి తెలిసిన&nbsp;<BR>వాడెవ్వడూ, ఇది కాదనజాలడు.</FONT></p>
<p><FONT FACE="SHREE900, SHREE, sans-serif" SIZE="3">కాని దీనికి మతాలు బోధించే ప్రతిక్రియ ఏది? ఈ ప్రపంచం అసత్యమనీ,&nbsp;<BR>సత్యమైన ప్రపంచం ఒకటి దీనికి అతీతమైనది వుందనీ కొందరందురు.</FONT></p>
<hr class="puTa_virupu">
<table><tr><td><a class=puTa_lanke href=puTa1309.html>p1309</a></td><td>p1310</td><td><a class=puTa_lanke href=puTa1311.html>p1311</a></td></tr></table>
</div></body></html>
