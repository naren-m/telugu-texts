<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3554.html>p3554</a></td><td>p3555</td><td><a class=puTa_lanke href=puTa3556.html>p3556</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>Ȉ </FONT></p>
<p><FONT FACE="TimesNewRoman, Times, serif" SIZE="3"><sup>   </sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీమతి బెట్టి ష్టర్జస్‌కు)</FONT></p>
<BR>
<p><FONT FACE="TimesNewRoman, Times, serif" SIZE="2">&amp; </FONT><FONT FACE="TimesNewRoman, Times, serif" SIZE="3">R</FONT><FONT FACE="TimesNewRoman, Times, serif" SIZE="2">  </FONT><FONT FACE="SHREE900, SHREE, sans-serif" SIZE="3">కుమారి డచర్‌,</FONT></p>
<p><FONT FACE="SHREE900, SHREE, sans-serif" SIZE="3">సహస్రద్వీపవనం,</FONT></p>
<p><FONT FACE="SHREE900, SHREE, sans-serif" SIZE="3">జూలై, 1895.</FONT></p>
<p><FONT FACE="SHREE900, SHREE, sans-serif" SIZE="3">ప్రియ జననీ,</FONT></p>
<p><FONT FACE="SHREE900, SHREE, sans-serif" SIZE="3">నువ్వీపాటికి న్యూయార్క్‌లో వుంటావని, అక్కడ ప్రస్తుతం అంత వేడిగా&nbsp;<BR>లేదని అనుకొంటాను.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ మాకు కాలం చక్కగా గడిచిపోతోంది. నిన్న ‘మేరీ లూయీ’&nbsp;<BR>యిక్కడికి వచ్చింది. వచ్చిన వారందరితో కలిసి మేం సరిగ్గా ఏడుగురం వున్నాం.</FONT></p>
<p><FONT FACE="SHREE900, SHREE, sans-serif" SIZE="3">లోకంలోని నిద్ర పూర్తిగా నన్నే ఆవహించినట్లుంది. పగలు రెండు&nbsp;<BR>గంటలు నిద్ర. రాత్రి పూర్తిగా మొద్దునిద్ర. న్యూయార్క్‌లో నిద్ర లేకపోయి-&nbsp;<BR>నందుకు, ఇది ప్రతిక్రియ ఏమో అనుకుంటున్నాను. ప్రతిరోజూ కొంత రచన,&nbsp;<BR>కొంత పఠనం. ఉదయం ఉపాహారం కాగానే ఒక ప్రసంగం. భోజనం పూర్తిగా&nbsp;<BR>శాకాహార నియమాలతో తయారుచేయబడుతోంది. నేను ఎక్కువగా ఉపవాసం&nbsp;<BR>వుంటున్నాను.</FONT></p>
<p><FONT FACE="SHREE900, SHREE, sans-serif" SIZE="3">నేను యిక్కణ్ణుండి పోయేలోపల నా శరీరంలోనుండి కొన్ని పౌన్ల కొవ్వు&nbsp;<BR>కరిగిపోవాలని నిశ్చయించాను. ఇది ‘మెథడిస్టులు’ వుండే ప్రాంతం. ఆగస్ట్‌లో వారి&nbsp;<BR>వార్షిక సమావేశం జరుగుతుంది. ఇది ఒక మనోహరమైన ప్రదేశం. కాని ఆ సమ-&nbsp;<BR>యంలో యిది పూర్తిగా జనసమ్మర్ద మౌతుందని భయపడుతున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఈపాటికి కుమారి జోజోకు ఈగ (పురుగు) కుట్టినపుండు పూర్తిగా&nbsp;<BR>నయమైందని భావిస్తాను - అమ్మ ఎక్కడుంది? నువ్వు ఆమెకు ఈమారు రాసి-&nbsp;<BR>నప్పుడు నా నమస్కారాలు తెలియజెయ్యి.</FONT></p>
<p><FONT FACE="SHREE900, SHREE, sans-serif" SIZE="3">పెర్సీలో నేను గడిపిన కాలాన్ని తలచుకొని ఆనందిస్తాను. శ్రీ లెగెట్‌గారి&nbsp;<BR>ఆతిథ్యానికి నా ధన్యవాదా లెప్పుడూ వుంటాయి. నేను ఆయనతో యూరప్‌&nbsp;<BR>వెళ్లగల ననుకొంటాను. నువ్వీసారి ఆయన్ను కలిసినప్పుడు, అనవరతమైన నా&nbsp;<BR>ప్రేమను, కృతజ్ఞతను ఆయనకు తెలుపు. అలాంటి మహనీయుల ప్రేమతో&nbsp;<BR>లోకం సదా మెరుగుపడుతుంది.</FONT></p>
<p><FONT FACE="SHREE900, SHREE, sans-serif" SIZE="3">నీ స్నేహితురాలు శ్రీమతి డోరా (సుదీర్ఘమైన జర్మన్‌ పేరు) నీ దగ్గరే&nbsp;<BR>వుందా? ఆమె విశాలహృదయం గలది. నిజమైన మహాత్మురాలు. ఆమెకు నా&nbsp;<BR>ప్రేమ, నమస్సులు అందించు.</FONT></p>
<hr class="puTa_virupu">
<table><tr><td><a class=puTa_lanke href=puTa3554.html>p3554</a></td><td>p3555</td><td><a class=puTa_lanke href=puTa3556.html>p3556</a></td></tr></table>
</div></body></html>
