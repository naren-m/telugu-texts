<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2879.html>p2879</a></td><td>p2880</td><td><a class=puTa_lanke href=puTa2881.html>p2881</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">51</FONT></p>
<p><FONT FACE="SHREE900, SHREE, sans-serif" SIZE="3">పోతే, స్వామీజీ విశదపరచినట్లుగా దీన్ని మరెవ్వరు వివరించలేరని ఆలోచించ-&nbsp;<BR>సాగాడు.</FONT></p>
<p><FONT FACE="SHREE900, SHREE, sans-serif" SIZE="3">మళ్లీ స్వామీజీ ఈ విషయాన్ని గూర్చి చెప్పసాగారు. ‘‘అవతారమూర్తుల&nbsp;<BR>వంటి మహాపురుషులు సమాధి స్థితినుండి ‘‘నేను’’, ‘‘నాది’’ అనే అహంకార&nbsp;<BR>స్థితిలోకి వచ్చేటప్పుడు మొదట అవ్యక్తనాదానుభూతిని పొందుతారు. ఆ&nbsp;<BR>స్థితి క్రమక్రమంగా వ్యక్తమౌతూ ఓంకారరూపాన్ని పొందుతుంది. ఆ తర్వాత&nbsp;<BR>ఓంకారాన్నుండి జగత్తు సూక్ష్మభావాల సమూహంగా అనుభూతం అవుతుంది.&nbsp;<BR>చివరకు ఈ స్థూల ప్రపంచం ప్రత్యక్షంగా గోచరిస్తుంది. కాని, సామాన్యమైన&nbsp;<BR>సాధకులు ఏదో రకంగా, తీవ్రసాధనాఫలితంగా, ‘నాద’ స్థితిని దాటుతారు.&nbsp;<BR>ఒక్కసారి ప్రత్యక్ష బ్రహ్మసాక్షాత్కారాన్ని పొందిన తర్వాత ఇక ఈ భౌతిక&nbsp;<BR>మైన స్థూలజగత్తులోకి తిరిగి రాలేరు. ‘క్షీరేనీరవత్‌’ - పాలలో నీళ్లలాగా -&nbsp;<BR>బ్రహ్మంలో లీనమైపోతారు.</FONT></p>
<p><FONT FACE="SHREE900, SHREE, sans-serif" SIZE="3">సృష్టి సిద్ధాంతాన్ని గూర్చి ఈ ప్రసంగం కొనసాగుతుండగా, ప్రఖ్యాత&nbsp;<BR>నాటకకర్త, గిరీశచంద్రఘోష్‌ వచ్చాడు. స్వామీజీ సాదరంగా వారిని ఆహ్వానించి,&nbsp;<BR>శిష్యుడికి పాఠం చెప్పటం సాగించారు.</FONT></p>
<p><FONT FACE="SHREE900, SHREE, sans-serif" SIZE="3">శబ్దాలు రెండు తరగతుల క్రింద విభజించబడ్డాయి. ఒకటి, వైదిక శబ్దాలు&nbsp;<BR>(వైదిక భాష) రెండు - మామూలుగా మనుష్యులు ఉపయోగించే శబ్దాలు&nbsp;<BR>(లౌకిక భాష). ఈ విషయాన్ని ‘శబ్దశక్తి ప్రకాశికా’ అనే న్యాయశాస్త్ర గ్రంథంలో&nbsp;<BR>చూచాను. అందులో చూపబడిన కారణాలన్నీ ‘ఆలోచనాశక్తిని’ సూచించు-&nbsp;<BR>తాయి గాని, అబ్బో! అందులో వాడిన పారిభాషిక పదాలు చూస్తే తల తిరిగి&nbsp;<BR>పోతుంది.</FONT></p>
<p><FONT FACE="SHREE900, SHREE, sans-serif" SIZE="3">గిరీశబాబు వైపు తిరిగి స్వామీజీ అన్నారు. ‘‘జి.సి. నీవేమంటావు?&nbsp;<BR>ఇలాంటి విషయాలను అధ్యయనం చేయటానికి నీవు నడుంకట్టవు. ఆ&nbsp;<BR>దేవుణ్ణీ, ఈ దేవుణ్ణీ అర్చిస్తూ కాలం గడిపేస్తావు. అవునా?’’</FONT></p>
<p><FONT FACE="SHREE900, SHREE, sans-serif" SIZE="3">గిరీశబాబు: తమ్ముడూ! నేను ఎన్ని విషయాలని అధ్యయనం చేసేది?&nbsp;<BR>దీనిలో దిగటానికి నాకు సమయం లేదు. కావలసినంత బుద్ధిశక్తీ లేదు.&nbsp;<BR>కాని ఈసారి శ్రీరామకృష్ణుని దయవల్ల మీ వేదాలకు, మీ వేదాంతానికి ఒక&nbsp;<BR>నమస్కారంపెట్టి ఒక్క గంతులో అతీతస్థితికి చేరుకొంటాను. నీచేత ఆయన&nbsp;<BR>అనేక పనులు చేయించాలి, కాబట్టి యిదంతా చదివింప జేస్తున్నాడు. కాని&nbsp;<BR>మాకవి అవసరం లేదు.’’ ఇట్లా చెబుతూ గిరీశబాబు బృహత్తరమైన ఋగ్వేద&nbsp;<BR>సంపుటాలకు మాటిమాటికి తల ఆనించి ‘‘వేద స్వరూపుడైన శ్రీరామ</FONT></p>
<hr class="puTa_virupu">
<table><tr><td><a class=puTa_lanke href=puTa2879.html>p2879</a></td><td>p2880</td><td><a class=puTa_lanke href=puTa2881.html>p2881</a></td></tr></table>
</div></body></html>
