<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1329.html>p1329</a></td><td>p1330</td><td><a class=puTa_lanke href=puTa1331.html>p1331</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - అపరోక్షానుభూతి</FONT></p>
<p><FONT FACE="SHREE900, SHREE, sans-serif" SIZE="3">101</FONT></p>
<p><FONT FACE="SHREE900, SHREE, sans-serif" SIZE="3">వనవాటికలూ వాని మధ్యలో నదీ ప్రవాహాలు కనిపిస్తూ ఉంటాయి. మా దేశంలో&nbsp;<BR>మితిమీరిన జలసమృద్ధి వుంది. వరదలలో ఎన్నో గ్రామాలు మునిగిపోతూం-&nbsp;<BR>టాయి. వేనవేలు జీవాలు నశిస్తూ వుంటాయి. కాబట్టి నా స్వర్గంలో వనాలు,&nbsp;<BR>నదులు ఉండవు. కొద్దిపాటి వానలుగల స్వర్గాన్ని నేను కోరుతాను. మనల్ని ఆహ్లా-&nbsp;<BR>దపరిచే వస్తువు లెప్పుడూ మారుతూ వుంటాయి. వయసులో వున్న వ్యక్తి కల-&nbsp;<BR>గాంచే స్వర్గలోకంలో వానికొక చక్కని భార్య ఉంటుంది. వాడే ముసలివాడైన&nbsp;<BR>తర్వాత భార్య అక్కర లేదు. ఎవరెవరి స్వర్గం వారి వారి, అక్కరల కనురూపమై&nbsp;<BR>ఉంటుంది. అక్కరలతోపాటు, స్వర్గంకూడ మారిపోతూ వుంటుంది. ఇంద్రి-&nbsp;<BR>యభోగాలే పరమార్థంగా కలవారు, కోరే స్వర్గం మనకు లభిస్తే మనమభివృద్ధి&nbsp;<BR>నొందజాలం. ఆత్మకు అంతకన్న ఘోరశాపం తగుల జాలదు. కొంచెంసేపు&nbsp;<BR>ఆడి, కొంచెంసేపు ఏడ్చి, అంతట పడి చావడం - కుక్కలాగా! ఇంతేనా మనకు&nbsp;<BR>సాధ్యం? ఇట్టి విషయాలు కోరేవారు, మనుష్య జాతినెట్టి ఘోరశాపం పాలు-&nbsp;<BR>చేస్తున్నారు! యథార్థ సుఖాన్ని తెలుసుకోలేక, ఈ ప్రాపంచిక సుఖాలకై ఆరాట-&nbsp;<BR>పడేవారు చేసేదిదే. తత్త్వశాస్త్రాలు బోధించేది యథార్థ సుఖాన్ని తెలుసుకోమని&nbsp;<BR>గాని, సుఖాన్ని పరిత్యజింపుమని కాదు. నార్వే దేశస్థుల స్వర్గం భయంకర యుద్ధ-&nbsp;<BR>భూమి. అందరూ ఓడిన్‌ (వారి ముఖ్య దైవం) ఎదుట కూర్చుంటారు. వారం-&nbsp;<BR>దరు ఒక అడవి పందిని వేటాడి, పిదప యుద్ధంలో, ఒకరి&nbsp;<BR>నొకరు చీల్చి చెండాడుతారు. తరువాత ఏదో విచిత్ర విధంగా, వారి గాయాలన్నీ&nbsp;<BR>కొంతసేపటికి మానిపోగా, అందరు ఒక పెద్ద చావడిలో చేరుతారు. అక్కడ&nbsp;<BR>పందిమాంసం పక్వం చేసి పెట్టారు. వారందరూ స్వేచ్ఛగా తిని, త్రాగి,&nbsp;<BR>సుఖిస్తారు. ఆ పంది మరల బ్రతికి మరునాటి వేటకు సిద్ధంగా ఉంటుంది.&nbsp;<BR>ఇది చాలవరకు, మన స్వర్గం వంటిదే, దానికన్న దుష్టం కాదు - మన భావాలు&nbsp;<BR>ఒకవేళ కొంత ఎక్కువ నాజూకైనవేమో. నార్వే వారికెలా ప్రతిదినం వేటాడి, చంపి-&nbsp;<BR>తినే, అడవి పంది, మరునాటి వేటకు, అనుభూతికి సజీవమై ఉంటుందో, అట్లే&nbsp;<BR>మనం అడవి పందులను వేటాడి, సర్వభోగమయమైన చోటికి పోగోరుతాం.</FONT></p>
<p><FONT FACE="SHREE900, SHREE, sans-serif" SIZE="3">వృద్ధి క్షయాలు లేక నిత్యంగా వుండే సుఖమొకటి - పరమ సుఖం -&nbsp;<BR>వుందని, తత్త్వశాస్త్ర సిద్ధాంతం. మనమిక్కడ చూచే వేడుకలు, ఉల్లాసాలు ఆ&nbsp;<BR>సుఖమే కాజాలవు కాని, సుఖ మొక్కటే అని ఈ జీవితంలో కనిపించే, ప్రతి&nbsp;<BR>సుఖలేశం, ఆ పరమ సుఖంలోని అంశమే అనీ వేదాంతం చెబుతుంది. ప్రతి&nbsp;<BR>క్షణమూ మనం ఆ పరమ సుఖాన్నే అనుభవిస్తున్నాం. కాని, అది ప్రచ్ఛన్నమై&nbsp;<BR>(కప్పబడి) సరిగా గ్రహింపబడక, వికార రూపంలో కనిపిస్తూంటుంది.&nbsp;<BR>ఎక్కడెక్కడ ఇష్టసిద్ధి జరుగుతుందో, సుఖమగ్నత కనిపిస్తుందో, ఆనందం</FONT></p>
<hr class="puTa_virupu">
<table><tr><td><a class=puTa_lanke href=puTa1329.html>p1329</a></td><td>p1330</td><td><a class=puTa_lanke href=puTa1331.html>p1331</a></td></tr></table>
</div></body></html>
