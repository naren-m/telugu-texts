<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1499.html>p1499</a></td><td>p1500</td><td><a class=puTa_lanke href=puTa1501.html>p1501</a></td></tr></table>
<p><FONT FACE="SHREE900, SHREE, sans-serif" SIZE="3">ముక్తాత్మ</FONT></p>
<p><FONT FACE="SHREE900, SHREE, sans-serif" SIZE="3">271</FONT></p>
<p><FONT FACE="SHREE900, SHREE, sans-serif" SIZE="3">లదు. ఇదంతా అదృశ్యమైపోతుంది. కరిగిపోతుంది. ఇదే సాక్షాత్కారం. తత్త్వ-&nbsp;<BR>శాస్త్రం తమాషా వ్యవహారం కాదు. మాటలు చెప్పడం కాదు. సాక్షాత్కారాన్ని&nbsp;<BR>పొందాలి. ఈ దేహం మాయమౌతుంది. ఈ భూమి, ఈ సర్వం మాయ&nbsp;<BR>మౌతాయి. ‘‘నేను, దేహాన్ని’’ - ‘‘నేను మనస్సును’’ అనే భావం కొంతకాలంలో&nbsp;<BR>తొలగిపోతుంది. కర్మ తుదముట్టిన తర్వాత ఆ భావం మళ్లీ రాకుండా&nbsp;<BR>అంతరిస్తుంది. కర్మలో కొంతభాగం మిగిలితే - కుమ్మరి వాని చక్రం, కుండ&nbsp;<BR>పూర్తి అయిన తర్వాతకూడ - మునుపటి ఊపునకు ఫలితంగా, ఇంకా కొంత-&nbsp;<BR>కాలం తిరుగుతున్నట్లు - భ్రాంతి పూర్తిగా పోయిన తర్వాతకూడ, కొంతకాలం&nbsp;<BR>దేహయాత్ర సాగుతూ వుంటుంది. ఈ జగత్తు మళ్లీ వస్తుంది. పురుషులు, స్త్రీలు&nbsp;<BR>వస్తారు, మృగ సముదాయం వస్తుంది. ఎండమావి మరునాడుకూడ వచ్చినట్లు&nbsp;<BR>ఈ సమస్తమూ వస్తుంది. కాని, భ్రమగొలిపే మునుపటి శక్తి వుండదు.&nbsp;<BR>దానితోపాటు, ‘దాని తత్త్వం నాకిప్పుడు తెలుసు. అది నన్నిక బంధాలలో&nbsp;<BR>పడవేయజాలదు. నన్ను బంధించదు. నాకు దుఃఖాన్ని దైన్యాన్ని కలిగించదు-’&nbsp;<BR>అనే జ్ఞానంకూడ కలుగుతుంది. ఎప్పుడైనా, ఏదైనా దుఃఖ పరిస్థితి సంప్రాప్తమైతే&nbsp;<BR>‘‘నీవు మిథ్య - నాకు తెలుసు పో-’’ అని మనస్సు చెప్పగల్గుతుంది. అంతటి&nbsp;<BR>స్థాయినందుకో గల్గిన మానవుని ‘‘జీవన్ముక్తుడు’’ ‘‘జీవించి వుండగానే ముక్తదశ&nbsp;<BR>నందుకొన్నవాడు’’ అని అంటారు. జీవన్ముక్త స్థితి పొందడమే జ్ఞానయోగికి&nbsp;<BR>జీవిత లక్ష్యం. నిస్సంగిగా జీవితయాత్ర సాగింపగలవాడే జీవన్ముక్తుడు. అతడు&nbsp;<BR>- నీటిలో వున్నా నీరంటని తామరాకు వంటివాడు. మానవులలో అతడు&nbsp;<BR>మహోన్నతుడు. మానవులలోనే కాదు - సకల జీవులలోను అతడు&nbsp;<BR>మహోన్నతుడే. ఎందుకంటే అతడు బ్రహ్మంతో తన ఐక్యాన్ని సాక్షాత్కరించు-&nbsp;<BR>కొన్నాడు. పరమాత్మ, తాను ఒక్కరే అనడాన్ని అతడు సాక్షాత్కరించుకొన్నాడు.&nbsp;<BR>దేవునికి, నీకు ఏ కొంచెం భేదమున్నట్లు నీవు భావించినా, భయం నిన్ను మింగు-&nbsp;<BR>తుంది. నీవతడే అని, నీకు అతనికి భేదం లేదని, భేద మేమాత్రం లేనే లేదని,&nbsp;<BR>నీవతడే అనీ, అతని పూర్తి స్వరూపమే, సమగ్ర స్వరూపమే నీవని తెలిసి&nbsp;<BR>కొన్నప్పుడు సమస్త భయం మటుమాయమౌతుంది. ‘‘అప్పు డెవరెవరిని&nbsp;<BR>చూస్తారు? ఎవరెవరిని సేవిస్తారు? ఎవరు ఎవరితో మాట్లాడుతారు? ఎవరు&nbsp;<BR>ఎవరి మాట వింటారు? ఏ స్థితిలో ఒకరు మరొకరిని చూస్తారో, ఒకరు&nbsp;<BR>మరొకరితో మాట్లాడుతారో, ఒకరు మరొకరి మాటలు వింటారో, అది&nbsp;<BR>క్షుద్రం. ఏ స్థితిలో ఎవరు ఎవరిని చూడరో, ఎవరు ఎవరితోను మాట్లాడరో,&nbsp;<BR>ఆ స్థితి పరమోన్నతం. గొప్పది. అది బ్రహ్మం -’’ బ్రహ్మం అయిన నీవు&nbsp;<BR>ఎప్పుడూ బ్రహ్మమువే. అప్పు ‘‘డీ జగత్తు ఏమవుతుంది?’’ ‘‘లోకానికేమి</FONT></p>
<hr class="puTa_virupu">
<table><tr><td><a class=puTa_lanke href=puTa1499.html>p1499</a></td><td>p1500</td><td><a class=puTa_lanke href=puTa1501.html>p1501</a></td></tr></table>
</div></body></html>
