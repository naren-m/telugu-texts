<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa504.html>p504</a></td><td>p505</td><td><a class=puTa_lanke href=puTa506.html>p506</a></td></tr></table>

<p><FONT FACE="TimesNewRoman, Times, serif" SIZE="2">9 0</FONT></p>
<p><FONT FACE="SHREE900, SHREE, sans-serif" SIZE="3">మన కేది ప్రాప్తమో అదే జరుగుతుంది. మనం మంచి వారమని, లోకం&nbsp;<BR>చెడ్డదని చెప్పినప్పుడు అసత్య మాడామన్నమాట. అలా వుండటం ఎప్పటికీ పొస-&nbsp;<BR>గదు. అది మనకు మనమే చెప్పుకునే ఘోరమైన అబద్ధం.</FONT></p>
<p><FONT FACE="SHREE900, SHREE, sans-serif" SIZE="3">నువ్వు మొట్టమొదట నేర్చుకోవలసిన పాఠం ఇది: బైటవున్న దేనినీ నిందిం-&nbsp;<BR>చకూడదు. వెలుపల ఎవరిపైనా నేరాన్ని ఆరోపించకూడదని దృఢ&nbsp;<BR>నిశ్చయం చేసుకో. మనుష్యుడవవు, లే, నేరాన్ని నీమీదే వుంచుకో. అదే శాశ్వత&nbsp;<BR>మైన నిజమని నువ్వు గ్రహిస్తావు. నిన్ను నీ అధీనంలోకి తెచ్చుకో.</FONT></p>
<p><FONT FACE="SHREE900, SHREE, sans-serif" SIZE="3">ఒక్క క్షణంలో మన మానవత్వాన్ని విశేషంగా పొగడుదాం - మనం&nbsp;<BR>దేవతలమనుకొందాం, సర్వజ్ఞుల మనుకొందాం, సర్వశక్తుల మనుకొందాం, దోష-&nbsp;<BR>రహితుల మనుకొందాం, కళంకరహితుల మనుకొందాం, లోకంలో అందరికంటె&nbsp;<BR>నిస్వార్థుల మనుకొందాం; మరుక్షణంలోనే ఒక చిన్నరాయి మనలను గాయపరు-&nbsp;<BR>స్తుంది. క్షద్రుడైన ఒక ఎల్లయ్యకు కలిగిన కాస్త కోపం మనకు వ్యధ కలిగిస్తూంది.&nbsp;<BR>దారినపోయే ఏ మూర్ఖుడైనా సరే ‘ఈ దేవతలను’ ఏడిపిస్తున్నాడు! ఇదంతా అవ-&nbsp;<BR>మానకరం కాదా? మనం యిలాటి దివ్యులమే ఐతే వుండవలసిన దిలాగేనా?&nbsp;<BR>నిజంగా తప్పు లోకందేనా? మన జిత్తులలో ఏదైనా సరే,&nbsp;<BR>అందరికంటే ఉదాత్తుడు పవిత్రుడు ఐన దేవుడికి వ్యధ కూర్పగలవా? నువ్వు&nbsp;<BR>అంతటి స్వార్థరహితుడవైతే దేవుని వంటివాడివే. నిన్నేలోకం బాధించగలదు?&nbsp;<BR>త్రిసప్త నరకాలగుండా నువ్వు ఎలాంటి చెరుపును, నలుగుడును లేక దాటిపో&nbsp;<BR>గలవు. నీ కష్టాలను చెప్పుకోవటం, బాధ్యతను బాహ్యలోకం మీద పెట్టగోరటం&nbsp;<BR>‘బాహ్యలోకం నీ అనుభవంలో నున్న’ దని చూపుతుంది. బాహ్యలోకం నీ&nbsp;<BR>అనుభవంలో వుంటే నువ్వేమని చెప్పుకొంటున్నావో అది (దివ్యుడవు) నువ్వు&nbsp;<BR>కాలేదని స్పష్టమౌతుంది. దుఃఖం మీద దుఃఖం పేర్చుకొంటూ, బాహ్యప్రపంచం&nbsp;<BR>నిన్ను బాధిస్తూందని భావించటంచేత ‘‘అయ్యో! ఈ రాక్షస ప్రపంచం! వీడు&nbsp;<BR>నన్ను బాధిస్తున్నాడు, వాడు నన్ను బాధిస్తున్నాడు’’ అని యీ విధంగా&nbsp;<BR>ఆక్రందించటంచేత నువ్వు నీ దోషాన్ని మరింతగా పెంచుకొంటున్నావు. ఇది&nbsp;<BR>దుఃఖానికి అబద్ధాలను జోడించటమే.</FONT></p>
<p><FONT FACE="SHREE900, SHREE, sans-serif" SIZE="3">మన విషయమై మనమే జాగ్రత్తపడాలి: ఇది మనకు సాధ్యమే - ప్రస్తుతం,&nbsp;<BR>కొంతకాలం ఇతరుల విషయ మాలోచించటం విరమించుకోగలం. సాధనను&nbsp;<BR>శుద్ధంచేద్దాం. ఫలితం దాని జాగ్రత్త అదే పడగలదు. మన జీవితాలు మంచివి,&nbsp;<BR>విశుద్ధాలు ఐతేనే యీ ప్రపంచమూ మంచిగాను, విశుద్ధంగాను ఉంటుంది. ఇది&nbsp;<BR>ఫలితం; మనం సాధనాలం. కాబట్టి మనలను మనం పరిశుద్ధ పరచుకొందాం;&nbsp;<BR>మనలను పరిపూర్ణులుగా చేసుకొందాం.</FONT></p>

<hr class="puTa_virupu">
<table><tr><td><a class=puTa_lanke href=puTa504.html>p504</a></td><td>p505</td><td><a class=puTa_lanke href=puTa506.html>p506</a></td></tr></table>
</div></body></html>
