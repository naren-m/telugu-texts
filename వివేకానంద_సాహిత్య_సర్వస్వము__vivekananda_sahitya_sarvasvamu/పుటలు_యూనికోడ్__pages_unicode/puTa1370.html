<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1369.html>p1369</a></td><td>p1370</td><td><a class=puTa_lanke href=puTa1371.html>p1371</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వతత్త్వ దర్పణం</FONT></p>
<p><FONT FACE="SHREE900, SHREE, sans-serif" SIZE="3">141</FONT></p>
<p><FONT FACE="SHREE900, SHREE, sans-serif" SIZE="3">ఈ వాదం విశాల విశ్వానికంతకు, అనువర్తింప జేస్తే, జగత్తునకు ఆది&nbsp;<BR>కారణం, సృష్టికర్త, ఆ విజ్ఞానరాశే అని తేలుతుంది. మానవున కీ జగత్తును&nbsp;<BR>గురించి లభించిన అత్యంత సిద్ధ భావన ఏది? అది ‘‘విజ్ఞాన రాశి’’ అనే ఒక&nbsp;<BR>భాగానికి, మరొక భాగానికి అనుసంధానాన్ని గూర్చు విజ్ఞానమనే. ప్రాచీనులు&nbsp;<BR>సృష్టి విధాన సిద్ధాంత రూపంలో ప్రకటింప ప్రయత్నించిన దీ ‘‘విజ్ఞాన రాశి’’నే.&nbsp;<BR>కాబట్టి అన్నిటికీ మూలాధారం విజ్ఞానమే. మొదట ఈ విజ్ఞానం ‘సంవృతమై’&nbsp;<BR>ఉంటుంది. చివరకు ‘వివృతి’నొంది కనిపిస్తుంది. ఈ విశ్వంలో చూపట్టే&nbsp;<BR>విజ్ఞానరాశి అంతా, ముందు సంవృతిని పొంది, ఇప్పుడు వివృతి నందుతున్న&nbsp;<BR>విశ్వవిజ్ఞాన రాశే. ఈ విశ్వవిజ్ఞానరాశినే మేం భగవంతుడంటున్నాం. దాన్ని&nbsp;<BR>మీరింకే పేరుపెట్టి అయినా పిలవండి. మొదట్లో ఈ అనంత విశ్వవిజ్ఞానరాశి&nbsp;<BR>వుందనడం నిస్సంశయం. ఈ విశ్వవిజ్ఞానరాశి సంవృతమవుతూ, వివృత&nbsp;<BR>మవుతూ ఉంటుంది. పరిపూర్ణుడై తేజరిల్లే క్రీస్తు పురుషుడు, బుద్ధ పురుషుడు&nbsp;<BR>అయ్యేవరకు ‘వివృతి’ చెందుతూ వుంటుంది. తర్వాత అది తన కారణ రూపం&nbsp;<BR>దెస మరలి చివరకు ఆ స్థితిని పొందును. మన మత గ్రంథాలన్నిటిలో అందువల్లే&nbsp;<BR>‘‘భగవంతునియందే జనిస్తూ, వానియందే చరిస్తూ, వానియందే జీవి-&nbsp;<BR>స్తూంటా’’మని చెప్పబడుతోంది. మనం భగవంతునిలోనుండి వెలువడి వచ్చి&nbsp;<BR>తిరిగి భగవంతుని లోనికి ప్రవేశిస్తూంటామని సర్వమత గ్రంథాలు బోధించ&nbsp;<BR>డానికి కారణమిదే. వేదాంత పరిభాషను చూచి భయపడకండి. పరిభాషా&nbsp;<BR>పదాలకే భయపడితే మీరు తత్త్వవిదులు కానోపరు. అనంతమైన ‘‘ఈ విశ్వ-&nbsp;<BR>రాశి’’నే మత శాస్త్రకర్తలు ‘‘భగవంతు’’డని పేర్కొన్నారు.</FONT></p>
<p><FONT FACE="SHREE900, SHREE, sans-serif" SIZE="3">‘‘భగవంతుడు భగవంతుడంటూ, తాతలనాటి పదాన్నే పలుమారు నీవేల&nbsp;<BR>వాడుతున్నా’’వని నన్ననేకులు ప్రశ్నిస్తారు. మన కార్యానికది శ్రేష్ఠతమమైనది.&nbsp;<BR>అంతకుమించి శ్రేష్ఠతర పదం కానరాదు. మానవకోటియొక్క ఆశలు, కోరికలు,&nbsp;<BR>ఆనందం, సర్వం ఆ శబ్దంలో కలకాలంగా కేంద్రీకరింపబడి వున్నాయి. ఆ&nbsp;<BR>శబ్దరాజాన్ని మన మీనాడు మార్చడం సాధ్యం కాదు. ఇటువంటి శబ్దాలను, వాని&nbsp;<BR>భావాల్ని, బాగా అనుభవానికి తెచ్చుకొని, వాని అర్థాన్ని పూర్ణంగా గ్రహించిన&nbsp;<BR>మహర్షులు మొదట కల్పన చేశారు. అవి సంఘంలో, వాడుక లోనికి రాగా, రాగా,&nbsp;<BR>పామర జనుల నోటబడి వాని అర్థం, మహిమ తరిగిపోయింది. ‘‘భగవంతు’’డనే&nbsp;<BR>పదం నరుని స్మృతికి మీరిన చాలా పురాతన కాలంనుండి వాడుకలో ఉంది.&nbsp;<BR>విశ్వ విజ్ఞానరాశి అంతా ఈ శబ్దంవల్ల సూచితమౌతుంది. అత్యుత్తమం, అత్యంత&nbsp;<BR>పావనం అయిన అన్నిటిని, ఈ పదం స్ఫురింపచేస్తుంది. ఎవడో ఒక పిచ్చివాడు</FONT></p>
<hr class="puTa_virupu">
<table><tr><td><a class=puTa_lanke href=puTa1369.html>p1369</a></td><td>p1370</td><td><a class=puTa_lanke href=puTa1371.html>p1371</a></td></tr></table>
</div></body></html>
