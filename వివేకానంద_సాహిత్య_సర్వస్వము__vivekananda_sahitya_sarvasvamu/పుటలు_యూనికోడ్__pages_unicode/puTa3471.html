<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3470.html>p3470</a></td><td>p3471</td><td><a class=puTa_lanke href=puTa3472.html>p3472</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>ˇ ^</FONT></p>
<p><FONT FACE="SHREE900, SHREE, sans-serif" SIZE="3">దురభిమానంలేని, శుద్ధభక్తినే, మనం ప్రదర్శించాలనే విషయాన్ని మరువొద్దు...&nbsp;<BR>ప్రతివారు నాయకులు కాగోరుతున్నారు కాని అది జన్మసిద్ధమైన యోగ్యత అనే&nbsp;<BR>విషయాన్ని వారు గుర్తించకపోవటంచేతే చిక్కులన్నీ కలుగుతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">మన తల్లులందరూ క్షేమంగా వున్నారని అనుకుంటున్నాను. గౌరీమా&nbsp;<BR>ఎక్కడవుంది? ఆమెకున్న ఉదాత్తమైన ఉత్సాహశక్తి వున్న వెయ్యిమంది తల్లులు&nbsp;<BR>మనకు కావాలి... అందరికీ గురుదేవునిలో మనకున్న విశ్వాసం వుండనక్కర్లేదు.&nbsp;<BR>దుష్టశక్తుల నన్నింటిని ఎదిరించటానికి, మంచిశక్తుల నన్నింటిని మనం ఏకంచె-&nbsp;<BR>య్యాలి... మేం సన్న్యాసులం అనే అహంభావమే సన్న్యాసులలో వున్న మహా-&nbsp;<BR>పాపం. ప్రారంభదశల్లో దాని ప్రయోజనం వుండినా వుండొచ్చు. కాని వారు పరి-&nbsp;<BR>పూర్ణత చెందేకొద్దీ, ఆ భావం వుండరాదు. సన్న్యాసికి, గృహస్థుడికి మధ్య&nbsp;<BR>వ్యత్యాసం చూడనివాడే నిజమైన సన్న్యాసి...</FONT></p>
<p><FONT FACE="SHREE900, SHREE, sans-serif" SIZE="3">దమిడీ అయినా లేని ఐదారుమంది యువకులు ప్రారంభించిన ఉద్యమం,&nbsp;<BR>ప్రస్తుతం యింత మహావేగంతో వృద్ధిచెందుతోందంటే - అది బూటకమా, లేక&nbsp;<BR>భగవత్సంకల్పమా? అలా ఐతే పాక్షిక విధానాన్ని, ఈర్ష్యను మనం విసర్జించి ఐక-&nbsp;<BR>మత్యంతో పనిచేద్దాం. పాక్షిక విధానంతో విశ్వమతం స్థాపింపబడదు.</FONT></p>
<p><FONT FACE="SHREE900, SHREE, sans-serif" SIZE="3">తలచినంత మాత్రాననే ఎవ్వరూ గొప్పవారు కాలేరు, అని అందరూ ఒక్క-&nbsp;<BR>రోజు క్షణమైనా గ్రహిస్తే, సర్వానర్థాలు సమసిపోతాయి. భగవంతుడు ఎవరిని ఉద్ధ-&nbsp;<BR>రిస్తాడో, అతడే అభివృద్ధి చెందుతాడు. ఆయన ఎవరిని కూలదోస్తాడో అతగాడు&nbsp;<BR>అధోగతిపాలౌతాడనే విషయాన్నికూడ వారు గ్రహించాలి. ఒక గడ్డిపోచనైనా కద-&nbsp;<BR>ల్చలేదు, ఈ తుచ్ఛ అహంకారం. ఐనా ‘నేను ఎవ్వరిని పైకి రానివ్వను’ అనటం&nbsp;<BR>ఎంత హాస్యాస్పదం! ఆ ఈర్ష్య, నలుగురు కలిసి పనిచేయలేని ఆ అనైక్యత అనేవి&nbsp;<BR>బానిసదేశాల స్వతస్సిద్ధ లక్షణాలు. కాని మనం దీన్ని తొలగించుకొని తీరాలి.&nbsp;<BR>ఈ నికృష్ట ఈర్ష్యాభావమే మన లక్షణం... ఇతరదేశాలకు వచ్చి చూస్తే ఈ&nbsp;<BR>విషయం మీకు తెలుస్తుంది. ఈ విషయంలో మనవారు, ఈ దేశంలోని నీగ్రో&nbsp;<BR>బానిసలకు తోడుగావున్నారు. వారిలో ఒక్కడు ఏమాత్రమైనా పైకివచ్చినా, గొప్ప-&nbsp;<BR>తనం సాధించినా, మిగిలినవారంతా అతడిపై కక్షకట్టి తెల్లవారితో చేతులు కలిపి&nbsp;<BR>అతణ్ణి కూలదోయటానికి విశ్వప్రయత్నం చేస్తారు.</FONT></p>
<p><FONT FACE="SHREE900, SHREE, sans-serif" SIZE="3">ఏమైనా ఎంత త్యాగం చేసైనా, ఎంత కష్టమైనా ఈ దుర్గుణం మనలో&nbsp;<BR>ప్రవేశింపనివ్వరాదు. మనం ఒకరిద్దరమా లేక పదిమందా అనేది కాదు ప్రశ్న. కాని&nbsp;<BR>ఆ కొద్దిమంది సచ్ఛీలురుగా వుండాలి. ‘‘భగవంతుడే తన భక్తుల యోగక్షేమా-&nbsp;<BR>లను కనిపెట్టివుంటానని వాగ్దానం చేసినప్పుడు, ఆ విషయంగా ఆదుర్దా పడ న-&nbsp;<BR>వసరంలేదు.’’ భగవంతుడు తప్పక ఆ విధంగా చేస్తాడు. ఆ విషయంలో శాంత-&nbsp;<BR>చిత్తులై వుండండి... శ్రీరామకృష్ణుని నామాన్ని మనం రాజపుత్రస్థానంలోను,</FONT></p>
<hr class="puTa_virupu">
<table><tr><td><a class=puTa_lanke href=puTa3470.html>p3470</a></td><td>p3471</td><td><a class=puTa_lanke href=puTa3472.html>p3472</a></td></tr></table>
</div></body></html>
