<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1787.html>p1787</a></td><td>p1788</td><td><a class=puTa_lanke href=puTa1789.html>p1789</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">183</FONT></p>
<p><FONT FACE="SHREE900, SHREE, sans-serif" SIZE="3">ముఖ్య విషయం ఏమంటే, యిప్పుడు ఎందరిచేతనో ప్రస్తావించ&nbsp;<BR>బడుతున్న మన దేశ పతనానికి కారణం ‘‘ఈ ధర్మం’’ పూర్తిగా నశించటమే.&nbsp;<BR>మన దేశస్థులంతా మోక్షపథాన్నే అవలంబించి, అభ్యసిస్తే మంచిదే. కాని అది&nbsp;<BR>సాధ్యమా! భోగానంతరంగాని పరిత్యాగబుద్ధి కలుగనే కలుగదు; ముందు భోగా-&nbsp;<BR>లనుభవించు; తరువాత త్యాగం చెయ్యగలవు. అలాగాక జాతి అంతా, వున్న-&nbsp;<BR>ట్లుండి సన్న్యాసమార్గాన్ని తొక్కితే, ఉద్దిష్టవాంఛ నెరవేరదు సరేకదా, మొదట&nbsp;<BR>వుందికూడా చేతినుండి జారిపోతుంది - చేతిలోని పక్షి ఎగిరిపోయింది,&nbsp;<BR>పొదలోని పక్షి దొరకలేదు!</FONT></p>
<p><FONT FACE="SHREE900, SHREE, sans-serif" SIZE="3">బౌద్ధమతం మహోచ్ఛదశలో వున్నకాలంలో ప్రతి మఠంలోను వేలకొద్ది&nbsp;<BR>సన్న్యాసులుండేవారు. అప్పుడే దేశం నాశనమవటానికి ప్రారంభమైంది! బౌద్ధులు,&nbsp;<BR>క్రైస్తవులు, మహమ్మదీయులు, జైనులు అజ్ఞతచేత అందరికీ ఒకే శాసనం, ఒకే-&nbsp;<BR>సూత్రం విధిస్తారు. అది ఎంతో పొరపాటు; విద్యావిధానం, ప్రవర్తనవిధులు, ఆచా-&nbsp;<BR>రాలు, శాసనాలు, సూత్రాలు, వ్యక్తి మానవులకు, జాతులకు వారివారి స్వాభావిక&nbsp;<BR>వ్యత్యాసాల కనుగుణంగా భిన్నాలై వుండాలి. బలాత్కరించి అందరికీ ఒకే మార్గం&nbsp;<BR>విధింపబోవటం ఎలా ఉపకరిస్తుంది? ‘‘మోక్షానికంటె వాంఛ&nbsp;<BR>నీయమైంది యీ జీవితంలో ఏదీ లేదు; మీ రెవరైనా కానివ్వండి, ప్రతివారూ&nbsp;<BR>వచ్చి దాన్ని స్వీకరించండి’’ అని బౌద్ధులు ప్రకటించారు. ‘‘అది ఎన్నడైనా సాధ్య-&nbsp;<BR>మౌతుందా?’’ అన్నదే నా ప్రశ్న. హిందూశాస్త్రాలు యిలా చెబుతున్నాయి:&nbsp;<BR>‘‘నువ్వు గృహస్థుడవు, నీ స్వధర్మాన్ని నిర్వర్తించు.’’ ఇదే సరి! ఒక్క అడుగు-&nbsp;<BR>కంటె గెంతలేనివాడు, ఒక్క గంతున సముద్రం దాటి లంకకు పోతాడట! ఇది&nbsp;<BR>యుక్తియుక్తమైన మాటేనా? నీ కుటుంబాన్నే పోషించుకోలేవు; కాని ముక్తివెంట&nbsp;<BR>పరుగులు పెడుతున్నావు! ‘‘మోక్షం ధర్మానికంటె ఎంతో శ్రేష్ఠమవటం సత్యమే.&nbsp;<BR>కాని ధర్మాన్ని ముందు పూర్తిగా నిర్వర్తించాలి’’ అని హైందవ శాస్త్రాదేశం. ఇక్కడే&nbsp;<BR>బౌద్ధులు తికమకపడి ఎన్నో అనర్థాలు కలిగించారు. అహింస మంచిదే; అన్యా-&nbsp;<BR>యానికి ప్రతీకారం చెయ్యకుండా వుండటం మహోన్నతమే - ఇవి ఉదాత్త&nbsp;<BR>సూత్రాలనటంలో ఏమాత్రం సందేహం లేదు; కాని శాస్త్రా లిలా అంటున్నాయి:&nbsp;<BR>‘‘నువ్వు గృహస్థుడివి. నిన్నెవరైనా ఒక చెంపపై కొట్టినప్పుడు నువ్వు ‘కంటికి&nbsp;<BR>కన్ను, పంటికి పన్ను’గా మారుచేత చెయ్యకపోతే (బదులు చెల్లించకపోతే),&nbsp;<BR>పాపం మూటకట్టుకుంటావనటం నిస్సంశయం.’’ మను విలా చెబుతున్నాడు:&nbsp;<BR>‘‘నిన్నెవడైనా చంపవస్తే - అతడు బ్రాహ్మణుడైనా సరే - నువ్వతణ్ణి చంపటం&nbsp;<BR>పాపంకాదు’’ (మనుస్మృతి </FONT><FONT FACE="TimesNewRoman, Times, serif" SIZE="2">VIII</FONT><FONT FACE="SHREE900, SHREE, sans-serif" SIZE="3">. 350) ఇది ఎంతో నిజం, మరచిపోకూడని&nbsp;<BR>విషయం. ‘‘వీరభోగ్యావసున్ధరా’’ - ఈ భూమిని అనుభవించేది వీరుడే -</FONT></p>
<hr class="puTa_virupu">
<table><tr><td><a class=puTa_lanke href=puTa1787.html>p1787</a></td><td>p1788</td><td><a class=puTa_lanke href=puTa1789.html>p1789</a></td></tr></table>
</div></body></html>
