<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1527.html>p1527</a></td><td>p1528</td><td><a class=puTa_lanke href=puTa1529.html>p1529</a></td></tr></table>
<p><FONT FACE="SHREE900, SHREE, sans-serif" SIZE="3">సోఽహం</FONT></p>
<p><FONT FACE="SHREE900, SHREE, sans-serif" SIZE="3">299</FONT></p>
<p><FONT FACE="SHREE900, SHREE, sans-serif" SIZE="3">స్వాతంత్య్రమనేది లేదు. నామరూపాలను గ్రహించి, బానిస అయినప్పుడు ఏది&nbsp;<BR>ఇచ్ఛగా రూపొందుతుందో, ఆ ఆత్మకు మాత్రమే స్వాతంత్య్రముంది. ఆ పదార్థం&nbsp;<BR>- ఆత్మ - తనంతట తానే రూపొందుతుంది. నామ రూపాల అచ్చులో పడి-&nbsp;<BR>పోతుంది; పూర్వం స్వతంత్రంగా వుంటుంది కాని, వెంటనే అది బద్ధ&nbsp;<BR>మవుతుంది. అయినా దాని నిజస్వభావంచేత అట్లే వుంటుంది. అందుచేతనే అది&nbsp;<BR>ఇలా చెబుతుంది. ‘‘నాకు స్వేచ్ఛ వుంది. ఈ బంధమున్నా, నాకు స్వాతంత్రం&nbsp;<BR>వుంది.’’ దీన్ని ఎన్నడూ అది మరువదు.</FONT></p>
<p><FONT FACE="SHREE900, SHREE, sans-serif" SIZE="3">ఆ ఆత్మ ఇచ్ఛగా మారేటప్పుడు నిజంగా, అది స్వతంత్రం కాదు. ప్రకృతి&nbsp;<BR>దాన్ని సూత్రంతో కట్టి లాగుతుంది. అప్పుడు ప్రకృతి కిష్టమైనట్లు, ఆత్మ&nbsp;<BR>నాట్యమాడాలి. ఈ విధంగా మీరూ, నేనూ నాట్యం చేశాం. మనం చూచే, చేసే,&nbsp;<BR>అనుభవించే, తెలిసికొనే విషయాలన్నీ, మన భావనాలు, కర్మలు, సర్వమూ&nbsp;<BR>ప్రకృతియొక్క ఆజ్ఞ ననుసరించి చేయబడే నాట్యం తప్ప, వేరు కాదు. వీనిలో&nbsp;<BR>పూర్వమూ ఇప్పుడు, స్వాతంత్య్రం లేదు. ‘అధమాధమమైన స్థితినుండి, మహో-&nbsp;<BR>న్నతమైన దాని వరకు, భావనలు, కర్మలు, అన్నీ నియమబద్ధమై వున్నాయి.&nbsp;<BR>వీనిలో ఏ ఒకటీకూడ నిజంగా ఆత్మకు చెందినవి కావు.</FONT></p>
<p><FONT FACE="SHREE900, SHREE, sans-serif" SIZE="3">నా నిజమైన ఆత్మ నియమానికి అతీతమైంది. కాని ప్రకృతికి బానిస&nbsp;<BR>లైనప్పుడు, ప్రకృతికి సరిపోయినట్లు మీరు నియమానికి బద్ధులవుతారు. ఆ&nbsp;<BR>నియమాల నీడలోనే మీరు సుఖంగా వుంటారు. కాని ప్రకృతియొక్క ఆజ్ఞలకు&nbsp;<BR>తల ఒగ్గేకొద్దీ, మీరు బద్ధులవుతూ వుంటారు. అజ్ఞానం పెరిగేకొద్దీ, విశ్వంలో&nbsp;<BR>వున్న ప్రతిదాని చెప్పు చేతల్లో వుంటారు. ప్రకృతితోడి ఈ ఐక్యభావం, ఈ&nbsp;<BR>నియమ విధేయత, మానవుని నిజమైన స్వభావంతో, ఆదర్శంతో, ఐక్యతా&nbsp;<BR>భావాన్ని పొందిందా? ఏ జడపదార్థం నియమాన్ని ధిక్కరించింది? ఏ చెట్టు&nbsp;<BR>నియమాన్ని అతిక్రమించింది? ఈ బల్ల, ప్రకృతితో, నియమంతో సామరస్యం&nbsp;<BR>పొందింది. కాని అది చిరకాలం బల్లగానే వుంటుంది. అంతకుమించి ఉన్నతం&nbsp;<BR>కాజాలదు. కాని మానవుడు ప్రకృతితో పోరాడుతాడు. అతడు చాలా తప్పులు&nbsp;<BR>చేస్తాడు. బాధపడతాడు. కాని చివరకు ప్రకృతిని జయించి, స్వాతంత్య్రాన్ని&nbsp;<BR>పొందుతాడు. అతడు స్వతంత్రుడైన తర్వాత, ప్రకృతి అతనికి బానిసౌతుంది.</FONT></p>
<p><FONT FACE="SHREE900, SHREE, sans-serif" SIZE="3">ఆత్మ మేలుకొని, తన బానిసతనాన్ని గూర్చి తెలిసికోవడానికి, నిలిచి&nbsp;<BR>పోరాడటానికి, ప్రయత్నించడం - ఇదే, జీవితమనబడుతుంది. ఈ పోరాటంలో&nbsp;<BR>జయమే, పరిణామ మనబడుతుంది. ఈ బానిసతనమంతా, పటాపంచలైన&nbsp;<BR>తర్వాత కడపటి విజయం మోక్షం, నిర్యాణం, స్వాతంత్య్రం అనబడుతుంది.&nbsp;<BR>విశ్వంలో ప్రతిఒక్కటి, స్వాతంత్య్రంకోసం పోరాడుతోంది. నేను ప్రకృతిచేత,</FONT></p>
<hr class="puTa_virupu">
<table><tr><td><a class=puTa_lanke href=puTa1527.html>p1527</a></td><td>p1528</td><td><a class=puTa_lanke href=puTa1529.html>p1529</a></td></tr></table>
</div></body></html>
