<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1662.html>p1662</a></td><td>p1663</td><td><a class=puTa_lanke href=puTa1664.html>p1664</a></td></tr></table>
<p><FONT FACE="SHREE900, SHREE, sans-serif" SIZE="3">58 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">జ్ఞానం సమస్తం ప్రతిజీవిలోను నిహితమైవుంది; అది పరమ మూఢుని-&nbsp;<BR>లోనూ వుంది; దాన్ని అతడు వ్యక్తపరచలేడు. దానికి అతడికి అవకాశం లభించి&nbsp;<BR>వుండకపోవచ్చును; పరిసరాలు అనుకూలంగా లేకపోయి వుండవచ్చును.&nbsp;<BR>అవకాశం లభించినప్పుడు దాన్ని వ్యక్తపరుస్తాడు. జన్మత ఒకడు మరొకడికంటె&nbsp;<BR>అధికు డనటం వేదాంతదృష్టిలో అర్థంలేని మాట. రెండు దేశాల వారిలో ఒకరు&nbsp;<BR>యింకొకరికంటె అధికు లనటం ఎంతమాత్రం అర్థంలేని మాటే. వారిని అభిన్న&nbsp;<BR>పరిస్థితుల్లో వుంచండి, సమానమైన ధీశక్తి వెలువడుతుందో లేదో చూడండి.&nbsp;<BR>అలా చెయ్యకుండా యీ దేశీయులకంటె గొప్పవారనటానికి నీ కధికారం లేదు.&nbsp;<BR>ఆధ్యాత్మిక విషయంలో విశేషాధికారం నాది అనుకోరాదు. మానవాళికి సేవ&nbsp;<BR>చెయ్యటమే విశేషాధికారం; ఎందుకంటె అది ఈశ్వరోపాసనమే. దేవు డిక్కడ&nbsp;<BR>యీ సకల మానవాత్మల్లోను వున్నాడు. అతడు మానవుడి ఆత్మ. ఇంకే&nbsp;<BR>విశేషాధికారాన్ని మానవులు కోరగలరు? దేవుడి ప్రత్యేక సందేశహారు లనే వా&nbsp;<BR>రెవ్వరూ లేరు. ఇంతకుపూర్వం వుండలేదు. ఉండటానికి వీలులేదు. జీవులన్నీ&nbsp;<BR>- పెద్దవి, చిన్నవి సమానంగా ఈశ్వరుడి మూర్తీభావాలే; ఉన్న వ్యత్యాసమంతా&nbsp;<BR>మూర్తీభవించటంలోనే. శాశ్వతమైన ఒక్క సందేశమే, శాశ్వతంగా ఒసగబడినది.&nbsp;<BR>అది కొంచెంకొంచెంగా వారికి అందుతూంది. ప్రతిజీవుని హృదయంలోను ఆ&nbsp;<BR>నిత్యసందేశం లిఖితమై వుంది; అది యిప్పటికీ అక్కడుంది. దాన్ని వెలువరించ&nbsp;<BR>టానికే అంతా పాటుపడుతున్నారు. అనుకూల పరిస్థితుల్లో వున్న కొంతమంది&nbsp;<BR>యితరులకంటె ఆ సందేశాన్ని కొంతఎక్కువగా వ్యక్తం చెయ్యగలుతారు; కాని,&nbsp;<BR>సందేశప్రాపకు లవటంలో అంతా ఒక్కటే. అధికు లనిపించుకొనే అర్హత ఏదీ?&nbsp;<BR>భగవత్సందేశం అందించే గొప్పతనంలో, నిరతిశయ మూఢుడైన మానవుడు-&nbsp;<BR>గాని, శిశువుగాని భూతభవిష్యత్సందేశహారుల్లో ఎవరికీ తీసిపోడు. ఎందుకంటె&nbsp;<BR>అనంత సందేశం ప్రతిజీవుని హృదయంలో చెరిగిపోని రీతిలో ముద్రితమై&nbsp;<BR>వుంది. ఎక్కడ ఏ జీవివున్నా ఆ జీవిలో పరాత్పరుడి సందేశం వుంది. అది&nbsp;<BR>అక్కడుంది. కాబట్టి ‘అద్వైతం’ చెయ్యవలసిన పనేమంటే విశేషాధికారా&nbsp;<BR>లన్నింటిని తెగగొట్టటమే. అన్ని పనులకంటె యిది ఎంతో కష్టమైంది. ఈ కృషి&nbsp;<BR>యితర దేశాల్లోకంటె అద్వైతం ప్రభవించిన దేశాల్లో ఎంతో మందంగా వుండటం&nbsp;<BR>విచిత్రం. విశేషాధికారాలున్న దేశమేదైనా వుంటే అది అద్వైత సిద్ధాంతం పుట్టిన&nbsp;<BR>దేశమే - ఆధ్యాత్మికపరుడికి విశేషాధికారం, కులీనుడికి విశేషాధికారం. ధనాని&nbsp;<BR>కక్కడ విశేషాధికారం అంతగా లేదు. (ఇది సత్ఫలితాలలో ఒకటని నా&nbsp;<BR>అభిప్రాయం.) కాని, ఉత్తమకులంలో పుట్టినందుకు, ఆధ్యాత్మికత కలిగిన&nbsp;<BR>వాడైనందువల్ల విశేషాధికారం అక్కడ సర్వత్రా వుంది.</FONT></p>
<hr class="puTa_virupu">
<table><tr><td><a class=puTa_lanke href=puTa1662.html>p1662</a></td><td>p1663</td><td><a class=puTa_lanke href=puTa1664.html>p1664</a></td></tr></table>
</div></body></html>
