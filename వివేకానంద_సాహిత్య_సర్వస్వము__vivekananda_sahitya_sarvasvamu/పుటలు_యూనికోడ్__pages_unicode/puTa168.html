<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa167.html>p167</a></td><td>p168</td><td><a class=puTa_lanke href=puTa169.html>p169</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగం</FONT></p>

<p><FONT FACE="SHREE900, SHREE, sans-serif" SIZE="3">వుంటుంది. మన ప్రేమకు లక్ష్యభూతమైనది మన మహోత్తమాదర్శం కానిదే&nbsp;<BR>మనకు నిజమైన ప్రేమ కలుగజాలదు. అనేక సమయాలలో మానవప్రేమ&nbsp;<BR>పెడత్రోవ పట్టనీ, అనర్హులలో ప్రసరించనీ, కాని ప్రేమకి తాను ప్రేమించినదే&nbsp;<BR>మహోత్తమాదర్శం. ఒకడు పరమదుర్మార్గుడిలో తన ఆదర్శాన్ని గాంచనీ, మరొ-&nbsp;<BR>కడు పరమోదాత్తుడిలో చూడనీ; ఎక్కడైనా ఆదర్శం మాత్రమే గాఢప్రేమకు&nbsp;<BR>నిజమైన పాత్రమవుతోంది. ప్రతి మానవుడి అత్యున్నతాదర్శానికే భగవంతుడని&nbsp;<BR>పేరు. అజ్ఞుడికీ ప్రాజ్ఞుడికీ, పాపాత్ముడికీ పుణ్యాత్ముడికీ, స్త్రీకీ పురుషుడికీ,&nbsp;<BR>విద్వాంసుడికీ విద్యావిహీనుడికీ, సంస్కారయుక్తుడికీ కుసంస్కారికీ - ప్రతి&nbsp;<BR>మానవుడికీ భగవంతుడే మహోన్నతాదర్శం. ఆదర్శసౌందర్యం, ఆదర్శోదాత్తత,&nbsp;<BR>ఆదర్శశక్తి - వీటి సమన్వయం చేతనే ప్రేమార్హుడూ ప్రేమించేవాడూ ఐన&nbsp;<BR>భగవంతుణ్ణి గురించిన మన భావన సమగ్రతమ మవుతోంది. ఈ ఆదర్శాలు సహ-&nbsp;<BR>జంగా ప్రతి వ్యక్తి మనస్సులోను ఏదో రూపంలో వుంటవి; మన అందరి మన-&nbsp;<BR>స్సులలోను అవి అంగభూతాలై వున్నవి. ఈ ఆదర్శాలు దైనందిన జీవితానుభూ-&nbsp;<BR>తిలోకి రావటానికై కొట్టుకలాడుతుంటాయి. మానవప్రకృతిలో చాల&nbsp;<BR>చురుకుగా రూపొందేది ఆ కొట్టుకలాడటమే. వివిధ మానసాలలోను వివిధాద-&nbsp;<BR>ర్శాలు రూపొంద యత్నిస్తుంటాయి. ఇదే సంఘంలో కనిపించే వివిధోద్యమా-&nbsp;<BR>లన్నిటికీ కారణం. అంతర్గతమైవున్నది బహిర్గతమవటానికై తోసికొనివస్తూం-&nbsp;<BR>టుంది. అపారం, నిరంతరం ఐన యీ ఆదర్శంయొక్క ప్రభావమే మానవ-&nbsp;<BR>కోటిలో కార్యరూపం పొందే అద్వితీయ ప్రేరణశక్తి. వందలాది జన్మాలకు&nbsp;<BR>పిమ్మట, వేలాది సంవత్సరాలు శ్రమించాక, మానవుడు తనలోవున్న ఆదర్శం&nbsp;<BR>బాహ్యపరిస్థితులను పూర్తిగా రూపొందించలేదని, వాటితో సర్దుకోలేదని&nbsp;<BR>గ్రహిస్తాడు. కాని యీ సత్యాన్నిమాత్రం యిక ఆతడు బాహ్యప్రపంచంమీద తన&nbsp;<BR>ఆదర్శంగా ప్రసరింపచేయ యత్నించడు. ప్రేమ అనే మహోన్నత దృక్పథంతో&nbsp;<BR>ఆదర్శం ఆదర్శరూపంగానే ఉపాసిస్తుంది. ఆదర్శపరిపూర్తిగల యీ ఆదర్శంలో&nbsp;<BR>చిన్న ఆదర్శాలన్నీ యిమిడివుంటాయి. ప్రేమించిన వ్యక్తి కంటికి నీగ్రో వనిత&nbsp;<BR>మొహంలో రంభాసౌందర్యం కనిపిస్తుందనే సూక్తి నిజమని అంతా అంగీకరి-&nbsp;<BR>స్తారు. ప్రక్కనుంచి పరికించే వ్యక్తికి మాత్రం ఆ కాముకుడి ప్రేమకు ఔచిత్యం&nbsp;<BR>కనిపించకపోవచ్చు; కాని కాముకుడి కంటికి మాత్రం రంభే కనిపిస్తూందే&nbsp;<BR>కాని నీగ్రో వనిత కనిపించటంలేదు. మన ఆదర్శాలన్నీ నిజానికి మన ప్రేమపా-&nbsp;<BR>త్రాలను చుట్టే పేరుకొని వుంటాయి. వారు రంభలుకాని, నీగ్రో వనితలుకాని.&nbsp;<BR>లోకం సాధారణంగా పూజించేది ఏమిటి? ఆదర్శపరిపూర్తి కలిగి అన్నిటిని&nbsp;<BR>తనలో ఇముడ్చుకొనేదైన పరభక్తుడి భగవత్కాముడి లక్ష్యం కాదనటం నిజం.</FONT></p>
<hr class="puTa_virupu">
<table><tr><td><a class=puTa_lanke href=puTa167.html>p167</a></td><td>p168</td><td><a class=puTa_lanke href=puTa169.html>p169</a></td></tr></table>
</div></body></html>
