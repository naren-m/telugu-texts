<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3040.html>p3040</a></td><td>p3041</td><td><a class=puTa_lanke href=puTa3042.html>p3042</a></td></tr></table>

<p><FONT FACE="SHREE900, SHREE, sans-serif" SIZE="3">మైన సమష్టి ముక్తియే నిజమైన ముక్తి అని వారంటారు. ఆ అభిప్రాయంలో&nbsp;<BR>గుణాలు, దోషాలు రెండూ వున్నాయి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: వేదాంతం ప్రకారం, వ్యష్టిభావనే </FONT><FONT FACE="TimesNewRoman, Times, serif" SIZE="2">(individualised existence)</FONT></p>
<p><FONT FACE="SHREE900, SHREE, sans-serif" SIZE="3">బంధానికి మూలం. అఖండ చైతన్యం కోరికలవల్ల, కర్మఫలాలవల్ల ఉపాధిలో</FONT></p>
<p><FONT FACE="TimesNewRoman, Times, serif" SIZE="2">(limiting condition)</FONT><FONT FACE="SHREE900, SHREE, sans-serif" SIZE="3"> బద్ధమైనట్లు కన్పిస్తుంది. వివేకవిచారాలవల్ల జీవునికి ఈ&nbsp;<BR>ఉపాధిస్థితి నశించి, ఎప్పుడు ఉపాధులు </FONT><FONT FACE="TimesNewRoman, Times, serif" SIZE="2">(limiting conditions)</FONT><FONT FACE="SHREE900, SHREE, sans-serif" SIZE="3"> లేనివాడౌతాడో&nbsp;<BR>అప్పుడు అఖండ చైతన్యమైన ఆత్మకుబంధం ఎక్కడనుండి వస్తుంది? జీవ-&nbsp;<BR>భావం, లోకభావం ఎవరికి యింకా సత్యంగా మిగిలి వుంటుందో, అలాంటి-&nbsp;<BR>వాడు అందరికి ముక్తి కలుగకుండా, ముక్తి ఉండదని అనుకోవచ్చు. కాని మనస్సు&nbsp;<BR>ఉపాధులనుండి విడివడి బ్రహ్మంలో లీనమై పోయినప్పుడు అటు&nbsp;<BR>వంటివానికి జీవుడని, లోకమని ద్వంద్వభావం ఎక్కడ వుంటుంది? కాబట్టి&nbsp;<BR>అతని ముక్తికి ఆ ఆటంకం అడ్డురాదు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును. నీవు చెప్పింది సరిగానే ఉంది. అనేకమంది వేదాంతులు&nbsp;<BR>ఆ అభిప్రాయాన్నే కలిగి వుంటారు. అందులో దోషంకూడ లేదు. ఆ ఉద్దే-&nbsp;<BR>శ్యంలో వ్యక్తిగత ముక్తికి ఆటంకంలేదు. కాని జగత్తునంతా తనతోపాటు ముక్తి-&nbsp;<BR>నొందించాలని తలచేవాని హృదయం ఎంత ఉదాత్తమైందో ఆలోచించు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! అది హృదయంయొక్క ధైర్యసాహసాన్ని సూచించ-&nbsp;<BR>వచ్చు. కాని దాన్ని శాస్త్రాలు సమర్థించటం లేదు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ ఏదో ఆలోచిస్తుండటంవల్ల ఈ మాటలు వినిపించుకోలేదు.&nbsp;<BR>కొంతసేపైన తర్వాత యిలా అన్నారు. ‘‘రాత్రింబవళ్లు బ్రహ్మాన్నిగూర్చే&nbsp;<BR>ఆలోచించు. బ్రహ్మాన్నిగూర్చే ధ్యానించు. గొప్ప ఏకాగ్రచిత్తంతో ధ్యానించు.&nbsp;<BR>బాహ్యజీవిత స్పృహ కలిగినప్పుడు పరులకై ఏదో ఒక కర్మ ఆచరించు లేక&nbsp;<BR>మనస్సులో యిలా జపించు. ‘జీవులకు, జగత్తుకు మంచి కలుగుగాక!’ ‘అందరి&nbsp;<BR>మనస్సు బ్రహ్మంవైపు ప్రవహించు గాక!’ అటువంటి సంతత ఆలోచనా&nbsp;<BR>ప్రవాహంవల్ల లోకానికి మేలు చేకూరుతుంది. లోకానికి చేసిన మేలు ఏదీ వృధా-&nbsp;<BR>పోదు. అది ఒక కర్మగాని, లేక ఆలోచనగాని, నీ భావప్రవాహాలు </FONT><FONT FACE="TimesNewRoman, Times, serif" SIZE="2">(thought cur-</FONT></p>
<p><FONT FACE="TimesNewRoman, Times, serif" SIZE="2">rents)</FONT><FONT FACE="SHREE900, SHREE, sans-serif" SIZE="3"> బహుశా అమెరికాలో వున్న ఏ ఒకరికో పారమార్థిక ప్రబోధాన్ని కల్గించ&nbsp;<BR>వచ్చు.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ, నా మనస్సు సత్యంలో ఏకాగ్రమై ఉండేటట్లు నన్ను&nbsp;<BR>ఆశీర్వదించండి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: తథాస్తు! నీ వాంఛ తీవ్రతరమై ఉంటే తప్పకుండా అలాగే&nbsp;<BR>జరుగుతుంది.</FONT></p>
<hr class="puTa_virupu">
<table><tr><td><a class=puTa_lanke href=puTa3040.html>p3040</a></td><td>p3041</td><td><a class=puTa_lanke href=puTa3042.html>p3042</a></td></tr></table>
</div></body></html>
