<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa558.html>p558</a></td><td>p559</td><td><a class=puTa_lanke href=puTa560.html>p560</a></td></tr></table>

<p><FONT FACE="TimesNewRoman, Times, serif" SIZE="2">1 4 4</FONT></p>
<p><FONT FACE="SHREE900, SHREE, sans-serif" SIZE="3">జ్యోతిర్మయ పురుషులకు ఏవేవి ఇష్టమైనవని భావిస్తారో అలాటి ఆహారం,&nbsp;<BR>పానీయం మొదలైనవాటిని అగ్నిలో పడవేస్తారు. యజ్ఞ భావాని కిది ప్రారంభ దశ.</FONT></p>
<p><FONT FACE="SHREE900, SHREE, sans-serif" SIZE="3">ఇప్పటికి మొదటి ప్రశ్నకు జవాబు దొరికింది; కనీసం ఆదిమానవుల&nbsp;<BR>అవసరాలు తీరేవరకైనా సమస్య పరిష్కారమైనది. తరువాత, ‘‘ఈ సమస్తం&nbsp;<BR>దేనినుండి వచ్చింది?’’ అని మరో ప్రశ్న తోచింది. ఇది ముందే ఎందుకు వచ్చి&nbsp;<BR>వుండకూడదు? ఆకస్మికంగా కలిగిన మార్పే మన కెక్కువగా జ్ఞాపకముం-&nbsp;<BR>టుంది. కాబట్టి సుఖం, సంతోషం, కలయిక, భోగం మన మనస్సుమీద బలమైన&nbsp;<BR>ముద్రలు వెయ్యవు. కష్టం, దుఃఖం, వియోగం మనస్సులో గాఢంగా నాటుకొం-&nbsp;<BR>టాయి. ఆనందం, సుఖానుభవం, సంతోషం, భోగం, మన స్వభావ&nbsp;<BR>లక్షణాలు. అందుచేత మన సహజస్థితికన్న, దానికి తీవ్రంగా భంగం వాటిల్లి&nbsp;<BR>నప్పడు కలిగే బాధ మనస్సుమీద బలమైన ముద్ర వేస్తుంది. కాబట్టి మన సహజ&nbsp;<BR>స్థితి కెక్కువ విఘాతాన్ని కలిగించే మృత్యుసమస్యను ప్రప్రథమంగా పరిష్క&nbsp;<BR>రించటం అవసరమైనది. ప్రగతితోపాటు వారెక్కడనుండి వస్తున్నారనే రెండవ&nbsp;<BR>ప్రశ్న స్ఫురించినది. జీవంతో వున్న వాటికంతా చలనం వుంది: మనం&nbsp;<BR>కదులుతాం; మన సంకల్పం మన అవయవాలను కదిలిస్తుంది. మన అవయవాలు&nbsp;<BR>మన ఇచ్ఛాధీనాలై ఆకారాలను సృష్టిస్తున్నాయి. కాబట్టి చలనం వున్న అన్నింటి-&nbsp;<BR>లోను సంకల్పశక్తి వుందని నేటి పసిబాలుడి మాదిరి ఆదిమానవుడూ భావిం-&nbsp;<BR>చాడు. గాలికి సంకల్పం వుంది; మేఘం, ప్రకృతిలోని వస్తువు లన్నింటిలోను&nbsp;<BR>ప్రత్యేకమైన ఇచ్ఛ, మనస్సు, ఆత్మ వున్నాయి. మనం అనేక వస్తువులం తయారు&nbsp;<BR>చేస్తున్నట్లే అవీ యీ వస్తువుల నన్నింటిని సృష్టిస్తున్నాయి. ఆ శక్తులే దేవతలు,&nbsp;<BR>- ‘‘ఎలోహింలు’’ ఆ దేవతలే యీ సమస్తాన్నీ సృష్టించారు.</FONT></p>
<p><FONT FACE="SHREE900, SHREE, sans-serif" SIZE="3">మానవసంఘం వికాసం పొందుతూంది. వృద్ధి పొందుతూన్న యీ&nbsp;<BR>సంఘానికి రాజు కావలసి వచ్చాడు. అలాగే జ్యోతిర్మయులైన దేవతలకు మాత్రం&nbsp;<BR>ఎందుకుండకూడదు? కాబట్టి దేవతలకూ సర్వాధిపతి వున్నాడు. అతడు దేవాది&nbsp;<BR>దేవుడు. అత డొక్కడే ఇచ్ఛామాత్రంచేత యీ సర్వాన్నీ సృష్టించాడు. ఈ జ్యోతి-&nbsp;<BR>ర్మయులను సహితం అతడే సృష్టించాడు. అతడు వివిధ గ్రహతారలను సృష్టిం-&nbsp;<BR>చినట్లే ప్రకృతిలోని వివిధ కార్యకలాపాలను నిర్వహించడానికి అతడు&nbsp;<BR>పలువురు అధిష్టాన దేవతలను నియమించాడు. కొందరు పుట్టువుకు, కొందరు&nbsp;<BR>మృత్యువుకు, వేరు కొందరు ఇతర సంఘటనలకు అధిపతులు. ఒక్క పరమ-&nbsp;<BR>పురుషుడు - తక్కిన వారందరికంటె అత్యధిక శక్తిమంతుడైనందువల్లే పరమ&nbsp;<BR>పురుషుడు - వున్నాడనే భావం సకల మతాలకు మూలాలైన ఆర్య, సెమిటిక్‌&nbsp;<BR>జాతుల మతాలలో సమానంగా వుంది. దీనిలోనుండి ఆర్యులు మహత్తరమైన</FONT></p>
<hr class="puTa_virupu">
<table><tr><td><a class=puTa_lanke href=puTa558.html>p558</a></td><td>p559</td><td><a class=puTa_lanke href=puTa560.html>p560</a></td></tr></table>
</div></body></html>
