<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3827.html>p3827</a></td><td>p3828</td><td><a class=puTa_lanke href=puTa3829.html>p3829</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">2 0 1</FONT></p>
<p><FONT FACE="SHREE900, SHREE, sans-serif" SIZE="3">సెలవు. అనూహ్యంగాను, రహస్యంగాను గడచిపోయిన మూడు సంవత్సరాలను&nbsp;<BR>గూర్చి నువ్వు బాధపడవద్దు. వాటి రహస్యాలను, అవి బట్టబైలు చేస్తాయి. నీ&nbsp;<BR>ప్రయోజనమూ తెలుపబడుతుంది. ఏ మంచి తలంపూ ఎప్పటికీ నశించదని&nbsp;<BR>నా నమ్మకం. ఎల్లప్పుడు నీ తలపులన్నీ మంచివే.</FONT></p>
<p><FONT FACE="SHREE900, SHREE, sans-serif" SIZE="3">జగజ్జనని నిన్ను ఎల్లప్పుడు రక్షించి, నిన్ను మంచిగాను, పవిత్రంగాను,&nbsp;<BR>ఆరోగ్యంగాను ఉంచుగాక! ఎల్లప్పుడు నీ వాంఛితాలను ఆమె నెరవేర్చుగాక అనేదే&nbsp;<BR>నా ప్రార్థన.</FONT></p>
<p><FONT FACE="SHREE900, SHREE, sans-serif" SIZE="3">సదా పరమేశ్వరునిలో, మీ</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> ఈ ఉత్తరానికి, నీ జవాబు వచ్చేలోపు, నేను యూరప్‌కు బైలు-&nbsp;<BR>దేరవచ్చు. కవరుమీద రాసిన చిరునామా తప్పు ఐతే మన్నించు. నా కొత్తపుస్తకం&nbsp;<BR>పోయింది. పాతపుస్తకంనుండి రాశాను.</FONT></p>
<p><FONT FACE="TimesNewRoman, Times, serif" SIZE="2">— </FONT><FONT FACE="SHREE900, SHREE, sans-serif" SIZE="3">వి.</FONT></p>
<p><FONT FACE="TimesNewRoman, Times, serif" SIZE="3">4 3 5</FONT></p>
<BR>
<p><FONT FACE="SHREE902, SHREE, sans-serif" SIZE="3">(శివానందస్వామికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">జైపూర్‌,&nbsp;<BR>డిసెంబర్‌ 27, 1897.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన శివానందా,&nbsp;<BR>బొంబాయిలో ‘గిర్గామ్‌’కు చెందిన శ్రీ ‘సెట్లూర్‌’ నాకు ఉత్తరం రాశాడు.</FONT></p>
<p><FONT FACE="SHREE900, SHREE, sans-serif" SIZE="3">నువ్వు అతణ్ణి మద్రాసులో ఎరుగుదువు. ఇండియానుండి వలసపోయి ఆఫ్రికాలో-&nbsp;<BR>వున్న భారతీయులకు ఆధ్యాత్మికావసరాలను చూడ్డానికి ఎవరినైనా పంపమని&nbsp;<BR>అతడు రాశాడు. అక్కడికి పోయేవారి అన్ని ఖర్చులు ఆయనే భరిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">ప్రస్తుతం ఆ పని అంత సానుకూలంగా ఉండదని నా భయం. నిజానికి&nbsp;<BR>పరిపూర్ణుడైన వ్యక్తి చేయదగిన పని అది. వలసపోయి అక్కడ ఉన్నవారిని తెల్ల-&nbsp;<BR>వారు సరిగా చూడరని నీకు తెలుసు. భారతీయులను కనిపెట్టి ఉండి, సంఘర్షణ&nbsp;<BR>ఏమీ రాకుండా చూసేట్టి ప్రశాంత చిత్తంతో ఉండటం - అక్కడ చేయవలసిన&nbsp;<BR>పని. వెంటనే ఫలితాలను ఆశించలేం. ఐనా, యింతవరకు ఎవరూ ప్రయత్నిం-&nbsp;<BR>చనట్టి మంచి ఫలితాలు భారతదేశానికి లాభదాయకమని కాలక్రమంలో స్పష్ట-&nbsp;<BR>మౌతుంది. ఈ విషయంలో నీ అదృష్టాన్ని నువ్వు పరీక్షించుకోవచ్చు. ఇది నీకు&nbsp;<BR>యిష్టమైతే, నీ అంగీకారాన్ని తెలుపుతూ, యితర వివరాలకై ‘సెట్లూర్‌’కు&nbsp;<BR>రాయి. దాన్లో నా ఉత్తరాన్నికూడ ఉదహరించు. నీ మార్గం సుఖకరమగుగాక!</FONT></p>
<hr class="puTa_virupu">
<table><tr><td><a class=puTa_lanke href=puTa3827.html>p3827</a></td><td>p3828</td><td><a class=puTa_lanke href=puTa3829.html>p3829</a></td></tr></table>
</div></body></html>
