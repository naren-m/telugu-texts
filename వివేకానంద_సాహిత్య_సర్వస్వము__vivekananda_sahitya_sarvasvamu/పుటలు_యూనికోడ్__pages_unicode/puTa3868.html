<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3867.html>p3867</a></td><td>p3868</td><td><a class=puTa_lanke href=puTa3869.html>p3869</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">2 4 1</FONT></p>
<p><FONT FACE="SHREE900, SHREE, sans-serif" SIZE="3">యిక్కడ ఉండలేవు. నా స్వదేశంలో నాకే ఉండటం కొన్నిసార్లు అసంభవంగా&nbsp;<BR>ఉంటుంది. మీ దేశంలో నీ చుట్టూవున్న పరిసరాలకుమారుగా ఇక్కడి పరిస-&nbsp;<BR>రాలన్నీ చాలా దౌర్భాగ్యంగా ఉంటాయి. ఉదాహరణకు నేను అంగవస్త్రంతోనే&nbsp;<BR>తిరుగుతుంటాను. అది నీకు దిగ్భ్రాంతి కలిగించదా? దేశంలో ముప్పాతిక భాగం&nbsp;<BR>నడుంవరకే ఒక తెల్లగుడ్డ కట్టుకొంటారు. దీన్ని నువ్వు భరించగలవా?</FONT></p>
<p><FONT FACE="SHREE900, SHREE, sans-serif" SIZE="3">ఇక్కడితో ముగిస్తాను. నేను చాల బలహీనంగా ఉన్నాను. మార్చ్‌ నెల&nbsp;<BR>ప్రాంతంవరకు రాకుంటే నిన్ను యిక్కడకు రమ్మని రాస్తాను. నేను మరణించే-&nbsp;<BR>లోగా నిన్ను ఒకసారి చూడాలని కోరుతున్నాను.</FONT></p>
<p><FONT FACE="SHREE900, SHREE, sans-serif" SIZE="3">ప్రియతమా, ఏమాత్రం ఆదుర్దా చెందవద్దు. ‘జగజ్జనని’ తలచినట్లే విష-&nbsp;<BR>యాలు జరుగుతాయి. విధేయులమై పని చేయటం మాత్రమే మన వంతు.</FONT></p>
<p><FONT FACE="SHREE900, SHREE, sans-serif" SIZE="3">సదా పరమేశ్వరునిలో,</FONT></p>
<p><FONT FACE="SHREE900, SHREE, sans-serif" SIZE="3">మీ వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> శ్రీమతి బుల్‌ త్వరలో కేంబ్రిడ్జ్‌, మసచుసెట్స్‌ చేరుతుంది.</FONT></p>
<p><FONT FACE="SHREE900, SHREE, sans-serif" SIZE="3">అప్పుడు నువ్వు ఆమెకు వివరాలు రాయవచ్చును.</FONT></p>
<p><FONT FACE="SHREE900, SHREE, sans-serif" SIZE="3">మీ </FONT><FONT FACE="TimesNewRoman, Times, serif" SIZE="2">— </FONT><FONT FACE="SHREE900, SHREE, sans-serif" SIZE="3">వి.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట: వ</FONT><FONT FACE="SHREE900, SHREE, sans-serif" SIZE="3">ుళ్లా చిరునామా పోయింది. నీ మరుసటి ఉత్తరంలో సరైన&nbsp;<BR>చిరునామా రాయి.</FONT></p>
<p><FONT FACE="TimesNewRoman, Times, serif" SIZE="2">— </FONT><FONT FACE="SHREE900, SHREE, sans-serif" SIZE="3">వి.</FONT></p>
<p><FONT FACE="TimesNewRoman, Times, serif" SIZE="3">4 7 4</FONT></p>
<BR>
<p><FONT FACE="SHREE902, SHREE, sans-serif" SIZE="3">(కుమారి జోసఫీన్‌ మాక్లియోడ్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">బేలూర్‌ మఠం,&nbsp;<BR>ఫిబ్రవరి 2, 1899.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన జో,</FONT></p>
<p><FONT FACE="SHREE900, SHREE, sans-serif" SIZE="3">ను వ్వీపాటికి న్యూయార్క్‌ చేరి, చాల రోజులైన తర్వాత మళ్లా నీ నిత్య-&nbsp;<BR>కృత్యాల్లో పాల్గొంటున్నావని తలుస్తాను. నీ ప్రయాణంలో ప్రతి అడుగులోను,&nbsp;<BR>అదృష్టదేవత నీ వెనువెంటనే నడిచింది. సముద్రంకూడా కల్లోలాలు లేక ప్రశాం-&nbsp;<BR>తంగా ఉంది. ఓడ ఖాళీగా ఉండి అవాంఛనీయ సాంగత్యం లేకుండా చేసింది.&nbsp;<BR>మంచిదే. నా విషయంలో అది విపరీతంగా ఉంది. నీవెంట రాలేనందుకు నేను&nbsp;<BR>పూర్తిగా నిరాశ చెందాను. వైద్యనాథానికి పోవటంవల్ల మేలేమీ కలుగలేదు. అక్కడ&nbsp;<BR>నాకు చచ్చినంత పనయింది. ఎనిమిది రోజులు రాత్రింబవళ్ళు ఊపిరి సలుప-&nbsp;<BR>లేదు. బతికినవాడికన్న చచ్చినవాడి స్థితిలో నన్ను కలకత్తాకు తీసుకొచ్చారు.&nbsp;<BR>ఇక్కడకూడ ప్రాణం పోసుకోటానికి పెనగులాడుతున్నాను.</FONT></p>
<hr class="puTa_virupu">
<table><tr><td><a class=puTa_lanke href=puTa3867.html>p3867</a></td><td>p3868</td><td><a class=puTa_lanke href=puTa3869.html>p3869</a></td></tr></table>
</div></body></html>
