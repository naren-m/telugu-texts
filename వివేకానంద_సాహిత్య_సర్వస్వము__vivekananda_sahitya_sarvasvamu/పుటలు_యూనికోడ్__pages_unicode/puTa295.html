<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa294.html>p294</a></td><td>p295</td><td><a class=puTa_lanke href=puTa296.html>p296</a></td></tr></table>
<p><FONT FACE="SHREE900, SHREE, sans-serif" SIZE="3">బాహ్యారాధనం</FONT></p>

<p><FONT FACE="SHREE900, SHREE, sans-serif" SIZE="3">ఒక్కోసారి కొందరు విద్వాంసులే అంటారు. ఇది అర్థంలేని వాచాలత్వమనే&nbsp;<BR>అంటాను. వివిధారాధన రీతుల ననుసరించి మానవజాతి అగ్రేసరమయ్యే&nbsp;<BR>టప్పుడు వృక్షారాధన ఒకానొక విధానమై వుండినది. ఏ ఆరాధన ఐనా ఆత్మను&nbsp;<BR>ఉద్దేశించి గావించబడినదేగాని మరొక విధంగా అతడి హృదయాన్ని స్పృశించ-&nbsp;<BR>లేదు. ఆత్మను జడవస్తువుగా భావనచేసి ఆధ్యాత్మికమైన అంతరంగం దాన్ని&nbsp;<BR>ఆరాధించే దోషానికి పూనుకోదు. శిలను ఆత్మగా, తరువును ఆత్మగా భావన&nbsp;<BR>చేసి మానవుడు పూజకు పూనుకొన్నాడు. పరతత్త్వంలో ఒక భాగం ప్రస్తర&nbsp;<BR>ఖండంలోగాని, భూరుహంలోగాని విరాజిల్లుతూంటుందని, శిలలోను వృక్షం-&nbsp;<BR>లోను ఆత్మవుందని అతడు భావించాడు.</FONT></p>
<p><FONT FACE="SHREE900, SHREE, sans-serif" SIZE="3">వృక్షారాధనం, సర్పారాధనం సన్నిహిత సంబంధం కలవి. అవి వెంట&nbsp;<BR>వెంటనే జరిగేవి. జ్ఞానవృక్షం ఒకటి వుందికదా! వృక్షం అనవరతం వుండితీరాలి.&nbsp;<BR>చెట్లకూ పామున్న పుట్టకూ ఎలాగో సంబంధం కనబడుతోంది. ఇవి ప్రాచీన&nbsp;<BR>ఆరాధనావిధానాలు. జగత్తులోని వృక్షాలన్నీ శిలలన్నీ పూజార్హత కలవికావు. ఒక&nbsp;<BR>ప్రత్యేక భూరుహమో, ఒక ప్రత్యేక శిలాఖండమో ఆరాధించబడేదనే విషయం&nbsp;<BR>గమనార్హం.</FONT></p>
<p><FONT FACE="SHREE900, SHREE, sans-serif" SIZE="3">పూర్వ ఋషుల విగ్రహాలను, ఈశ్వరుడి విగ్రహాలను ఆరాధించే&nbsp;<BR>పద్ధతి ఎంతో ఉత్కృష్టమైనది. మరణించినవారి స్వరూపాల పోలిన విగ్రహాలూ&nbsp;<BR>భావనాశక్తి ననుసరించి భగవంతుణ్ణి గురించిన మూర్తులూ నిర్మించబడుతూం-&nbsp;<BR>డేవి, యివి పూజింపబడుతూండేవి.</FONT></p>
<p><FONT FACE="SHREE900, SHREE, sans-serif" SIZE="3">ఇంతకంటె మహత్తరమైనపూజ: యోగులపూజ, మహనీయులైన స్త్రీ&nbsp;<BR>పురుషులపూజ. వారిని గురించిన సంరక్షిత - స్మృతి చిహ్నాలను కొందరు&nbsp;<BR>పూజిస్తారు. ఈ చిహ్నాలలో ఆ మహనీయుల ప్రభావం వుంటుందనీ, దానివల్ల&nbsp;<BR>అభ్యుదయం కలుగుతుందనీ వారు విశ్వసించారు. యోగి అస్తికను స్పృశించితే,&nbsp;<BR>తమ వ్యాధులు నయమవుతవని వారు నమ్మారు. ఈ ప్రభావం ఎముకకు లేదనీ,&nbsp;<BR>దాన్ని ఆశ్రయించిన యోగి మహిమ అనీ వారి విశ్వాసం.</FONT></p>
<p><FONT FACE="SHREE900, SHREE, sans-serif" SIZE="3">ఇవన్నీ దిగువ కోవకు చెందిన ఆరాధనలు. ఐనా అవి ఆరాధనలే. మన-&nbsp;<BR>మంతా యీ రీతి ఆరాధన సాధనలలోనుంచి నడువవలసిన వారమే! మేధాశక్తి&nbsp;<BR>ననుసరించి వీటిని పరిశీలించినప్పుడు యివి ఆదరణీయాలు కావని మనకు&nbsp;<BR>తోచుతవి. కాని హృదయశక్తిద్వారా వీటిని పరిశీలించామంటె, అవి గర్హింపబడ&nbsp;<BR>దగినవి కావని మనకు బోధపడుతుంది. ఒక వ్యక్తినుంచి యోగుల మూర్తులను,&nbsp;<BR>దేవుళ్ల విగ్రహాలను మనం తొలగించినప్పటికి, వాటిని ఏ ఆలయంలోను</FONT></p>
<hr class="puTa_virupu">
<table><tr><td><a class=puTa_lanke href=puTa294.html>p294</a></td><td>p295</td><td><a class=puTa_lanke href=puTa296.html>p296</a></td></tr></table>
</div></body></html>
