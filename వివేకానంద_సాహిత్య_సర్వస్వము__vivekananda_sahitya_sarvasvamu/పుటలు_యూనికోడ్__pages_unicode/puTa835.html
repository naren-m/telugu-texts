<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa834.html>p834</a></td><td>p835</td><td><a class=puTa_lanke href=puTa836.html>p836</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ఉపోద్ఘాతం</FONT></p>
<BR>
<p><FONT FACE="SHREE900, SHREE, sans-serif" SIZE="3">11</FONT></p>
<BR>
<p><FONT FACE="SHREE900, SHREE, sans-serif" SIZE="3">మనశ్శక్తులను ఏకాగ్రం చేసి, అంతర్ముఖంచేసి లోపల ఏమి జరుగుతున్నదో&nbsp;<BR>యోగి గ్రహిస్తాడు. ఇదంతా తత్త్వశాస్త్రవేత్తలు పరిశోధించి తేల్చిన సారాంశం.&nbsp;<BR>అంతేకాని, వట్టి నమ్మకంమీద ఆధారపడియున్న విషయం కాదని గ్రహించండి.&nbsp;<BR>నవీన శరీరశాస్త్రజ్ఞులు, నేత్రేంద్రియం కంటిలో లేదని, మెదడులోని నాడీకేంద్రాల్లో&nbsp;<BR>ఒకదానిలో ఈ నేత్రేంద్రియం ఏర్పడియుందని, ఇతరేంద్రియాల విషయం కూడా&nbsp;<BR>ఇంతేనని చెబుతారు. అంతేకాదు, మెదడు ఏ పదార్థంతో నిర్మాణ&nbsp;<BR>మవుతున్నదో, ఆ పదార్థం ద్వారానే ఈ నాడీకేంద్రాలు కూడా నిర్మాణ&nbsp;<BR>మవుతున్నాయని వారంటారు. సాంఖ్యులు చెప్పే విషయం కూడా ఇదే. ఈ&nbsp;<BR>ప్రతిపాదనల్లో ఒకటి శారీరకంగా, మరొకటి మానసికంగా వర్తిస్తున్నాయి. ఐనాసరే,&nbsp;<BR>ఈ రెంటి అభిప్రాయం ఒకటే. మరి మనం పరిశీలించవలసిన విషయం, ఈ&nbsp;<BR>మనశ్శరీరాలకు రెంటికీ అతీతమై ఉంది.</FONT></p>
<p><FONT FACE="SHREE900, SHREE, sans-serif" SIZE="3">ఏ సూక్ష్మావలోకన స్థితిని పొందటంవల్ల, వివిధ మానసిక అవస్థలన్నీ కంటికి&nbsp;<BR>కట్టినట్లు గోచరిస్తాయో, అలాంటి సూక్ష్మావలోకన స్థితిని పొందటానికి యోగి&nbsp;<BR>సంకల్పించుకుంటాడు. మనోనేత్రంతో ఈ స్థితుల నన్నింటినీ చూడాలి.&nbsp;<BR>ఇంద్రియాలకు బాహ్యవిషయ సంసర్గం ద్వారా కలిగే స్పర్శగమనం ఎలా&nbsp;<BR>ఉంటుందీ? ఆ స్పర్శను మనసు ఏ విధంగా గ్రహిస్తుంది? బుద్ధి దాన్ని ఏ విధంగా&nbsp;<BR>నిర్థారణ చేస్తుందీ? తర్వాత ఈ నిర్థారణాన్ని పురుషునికి (ఆత్మకు) ఎలా&nbsp;<BR>తెలియచేస్తుందీ? - ఈ విషయాలన్నీ యోగికి కట్టెదుట కనిపిస్తాయి. ఏ భౌతిక&nbsp;<BR>శాస్త్రాభ్యాసం చేయటానికైనా కొంత సాధనార్హతను సంపాదించి, ఆ శాస్త్రానికి&nbsp;<BR>నియమితమై ఉన్న పద్ధతినిబట్టి కృషిచేస్తేగానీ, ఆ శాస్త్రజ్ఞానం కలగదు.&nbsp;<BR>రాజయోగంలో కూడా ఈ నియమం వర్తిస్తుందని వేరే చెప్పనక్కర్లేదు కదా!</FONT></p>
<p><FONT FACE="SHREE900, SHREE, sans-serif" SIZE="3">మొదట ఆహారవిషయంలో కొన్ని నియమాలు పాటించాలి. మనసును&nbsp;<BR>సత్త్వగుణప్రధానంగా చేసే ఆహారాన్నే మీరు గ్రహించాలి. జంతుప్రదర్శనశాలకు&nbsp;<BR>పోయి చూస్తే, మీకు ఈ విషయమై నిదర్శనం కనిపిస్తుంది. ఏనుగులను చూడండి.&nbsp;<BR>అవి భారీజంతువులై ఉన్నా, సాధుస్వభావం కలిగి శాంతంగా ఉంటాయి. పులులూ</FONT></p>
<BR>
<p><FONT FACE="SHREE900, SHREE, sans-serif" SIZE="3">- సింహాలున్న బోనులవైపు మరలండి. ఆ జంతువులకు విశ్రాంతి అన్నది లేదేమోనని&nbsp;<BR>అనిపిస్తుంది. చూశారా, ఆహారం వల్ల కలిగే మార్పు! మన శరీరంలోని శక్తులన్నీ&nbsp;<BR>ఆహారంవల్లే కలుగుతుంటాయి. ప్రతిదినం ఈ విషయం మనకు కనిపిస్తూనే&nbsp;<BR>ఉంటుంది. ఉపవాసం చేయటానికి ప్రారంభించగానే మొదట మీ శరీరం&nbsp;<BR>నీరసిస్తుంది. శరీరశక్తులు సన్నగిల్లుతాయి. కొన్నాళ్లకు మీ మనశ్శక్తులు కూడా&nbsp;<BR>క్రుంగిపోతాయి; ముందుగా జ్ఞాపకశక్తి క్షీణిస్తుంది, తర్వాత ఆలోచించటానికి&nbsp;<BR>కూడా శక్తిలేని స్థితి ప్రాప్తిస్తుంది. ఆ స్థితిలో ఒక విషయాన్ని గూర్చి హేతువిమర్శ</FONT></p>
<hr class="puTa_virupu">
<table><tr><td><a class=puTa_lanke href=puTa834.html>p834</a></td><td>p835</td><td><a class=puTa_lanke href=puTa836.html>p836</a></td></tr></table>
</div></body></html>
