<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2695.html>p2695</a></td><td>p2696</td><td><a class=puTa_lanke href=puTa2697.html>p2697</a></td></tr></table>

<p><FONT FACE="SHREE900, SHREE, sans-serif" SIZE="3">కెదురు నిలిచి, వేదాలు అక్షతలుగా నున్నవి కదా. ‘‘శూన్యంనుండి సృష్టి&nbsp;<BR>పుట్టింది. ఆత్మకూడ సృష్టించబడిందే. దేవుడు నిరంకుశుడు, స్వర్గమని&nbsp;<BR>పేర్కొనబడే ఒకచోట, సింహాసనం మీద ఆసీనుడై, ఆయన రాజ్యమేలు&nbsp;<BR>తుంటాడు. నరకాగ్నులకు చల్లారుటే వుండదు.’’ ఇలాటి సూత్రాల ఎడ&nbsp;<BR>విద్యాధికులందరికీ వెగటు పుట్టింది. ‘‘సృష్టి అనాది, అనంతం. ఆత్మా అలాగే&nbsp;<BR>శాశ్వతం. ఈశ్వరుడు అంతర్యామిగా మనలో వున్నాడు’’ అనే వేదాల్లోని ఉదాత్త&nbsp;<BR>భావాలను ఏదో ఒకరూపంలో వారు త్వరగానే స్వీకరిస్తూన్నారు. ఇక యాభై&nbsp;<BR>ఏళ్లలోపు - ఆత్మా సృష్టీ రెండూ శాశ్వతమే అనీ, ఈశ్వరుడంటే పరిపూర్ణుడనీ,&nbsp;<BR>పరాత్పరుడనీ - మన వేదాల్లో పేర్కోబడ్డదాన్ని ప్రపంచ విద్వాంసు లందరూ&nbsp;<BR>అంగీకరింపనున్నారు. ఇప్పటికీ వారిలో విద్వాంసులైన మతాచార్యులు, బైబిల్‌ను&nbsp;<BR>యీ ధోరణిలోనే వ్యాఖ్యానిస్తూన్నారు. వారి నాగరికతలో పారమార్థికపరత&nbsp;<BR>పెరగాలి, మన నాగరికతలో ఆధిభౌతికపరత పెరగాలి - యిదే నా నిర్ణయం.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో సర్వానర్థాలకు మూలకారణం పేదల దుస్థితి. పాశ్చాత్యుల&nbsp;<BR>లోని పేదలు పిశాచాలే. వారితో పోల్చిచూస్తే, మన పేదలు దేవతలకిందే లెక్క.&nbsp;<BR>కాబట్టే మన పేదలను ఉద్ధరించటం సులువైన విషయం. మనం చెయ్యవలసిన&nbsp;<BR>సేవ ఏమంటే - వారికి విద్యను నేర్పటం, వారు కోల్పోయిన వ్యక్తిగౌరవాన్ని తిరిగి&nbsp;<BR>పెంపొందింప చెయ్యటం. మన ప్రజలు, రాజులు చెయ్యవలసిన ఘనకార్యం&nbsp;<BR>యిది. ఇంతవరకూ యీ విషయంలో ఏమీ జరుగలేదు. పురోహితాధికారం,&nbsp;<BR>విదేశాక్రమణం శతాబ్దాలుగా వారిని అణగదొక్కి వుంచింది. చివరకు భారత&nbsp;<BR>దేశంలో మన పేదలు తాము మనుషుల మనే మాటనే మరచిపోయారు. వారి&nbsp;<BR>బుర్రల్లో భావాలు చొప్పించాలి. తమచుట్టూ ప్రపంచంలో జరుగుతూన్న వాటిని&nbsp;<BR>చూసేట్లు వారు కళ్లు తెరవాలి. అప్పుడు వారి ముక్తి వారే సాధించుకొంటారు.&nbsp;<BR>ప్రజగాని, నరుడుగాని, నారిగాని, ఎవరిముక్తిని వారే సాధించుకోవాలి. ఆశ&nbsp;<BR>యాలను వారికి అందించాలి. వారికి కావలసిన సాహాయ్య మంతమాత్రమే.&nbsp;<BR>తర్వాత తక్కినదంతా దాని ఫలితంగా వచ్చే తీరుతుంది. రసాయన వస్తువులను&nbsp;<BR>కలపటమే మన పని. తర్వాత స్ఫటికాలుగా రూపొందటం ప్రకృతి నియమం-&nbsp;<BR>కదా. వారి బుర్రలలోకి మన ఆశయాలు చొప్పించటం మన కర్తవ్యం. తక్కింది&nbsp;<BR>వారే చేసుకొంటారు. భారతదేశంలో ఆచరించాల్సిన కార్యం యిదే. నా&nbsp;<BR>మనస్సులో చిరకాలంగావున్న సంకల్పం యిదే. భారతదేశంలో దాన్ని సాధించ-&nbsp;<BR>లేకపోయాం. అందుకే యీ దేశానికి వచ్చాను. పేదలకు విద్యాదానం ఒసంగ-&nbsp;<BR>టంలో గొప్పకష్టం ఒకటి అడ్డువస్తుంది: తమరే ప్రతిగ్రామంలో ఒక ఉచిత&nbsp;<BR>విద్యాలయాన్ని నెలకొల్పారనుకోండి. దానివల్ల ఏ మేలూ వుండదు. భారత</FONT></p>
<hr class="puTa_virupu">
<table><tr><td><a class=puTa_lanke href=puTa2695.html>p2695</a></td><td>p2696</td><td><a class=puTa_lanke href=puTa2697.html>p2697</a></td></tr></table>
</div></body></html>
