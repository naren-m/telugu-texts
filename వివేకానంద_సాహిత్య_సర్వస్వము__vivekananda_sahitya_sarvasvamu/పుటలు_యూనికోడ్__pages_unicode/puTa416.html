<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa415.html>p415</a></td><td>p416</td><td><a class=puTa_lanke href=puTa417.html>p417</a></td></tr></table>
<p><FONT FACE="SHREE902, SHREE, sans-serif" SIZE="5">కర్మయోగం</FONT></p>
<BR>
<p><FONT FACE="SHREE902, SHREE, sans-serif" SIZE="3">శీలంపై కర్మప్రభావం</FONT></p>
<BR>
<p><FONT FACE="SHREE900, SHREE, sans-serif" SIZE="3">కర్మ అనే పదం </FONT><FONT FACE="SHREE908, SHREE, sans-serif" SIZE="3"><I>‘కృ’</I></FONT><FONT FACE="SHREE900, SHREE, sans-serif" SIZE="3"> అనే ధాతువునుండి ఉద్భవించింది; సమస్త వ్యాపా-&nbsp;<BR>రమూ కర్మే. కర్మ అనే శబ్దానికి సాంకేతికంగా కర్మఫలమని అర్థం వుంది.&nbsp;<BR>తత్త్వశాస్త్రపరంగా యీ శబ్దానికి ఒక్కొక్క సందర్భంలో మన పూర్వకర్మల&nbsp;<BR>ఫలితమని అర్థం. కాని కర్మయోగంలో ‘పని’ అనే అర్థంమాత్రం వున్నదిగా&nbsp;<BR>మనం కర్మశబ్దాన్ని గ్రహించాలి. మానవజీవిత పరమావధి జ్ఞానం. ప్రాచ్యతత్త్వ-&nbsp;<BR>శాస్త్రం ఏకైక లక్ష్యంగా దీనినే మనకు తెలుపుతోంది. మానవమనుగడ పరమావధి&nbsp;<BR>సుఖం కాదు, జ్ఞానం. సుఖ సుస్థితులకు అంతం వున్నది. సుఖమే పరమావధి&nbsp;<BR>అనుకోవటం భ్రాంతి; తమ అజ్ఞానంచేత మానవుడు సుఖాన్నే అత్యున్నత&nbsp;<BR>ప్రాప్తి అనుకోవటమే లోకంలో వారు అనుభవించే కష్టాలన్నిటికి మూలకారణం.&nbsp;<BR>కొంతకాలం గడిచాక మానవుడు తన గమ్యం జ్ఞానమేగాని సుఖం కాదని, సుఖ-&nbsp;<BR>దుఃఖాలు రెండూ సమంగా తనకు గుణపాఠాలు నేర్పడంలో గొప్పవనీ, మేలు&nbsp;<BR>తన కెంత ప్రబోధకమో కీడూ అంతే ప్రబోధకమని తెలుసుకో నారంభిస్తాడు.&nbsp;<BR>సుఖదుఃఖాలు అతడి మానసఫలకం మీద రకరకాల సంస్కారాలను ముద్రిస్తాయి.&nbsp;<BR>ఈ సంస్కారాల అన్నిటి ఫలితమే, మానవుడి ‘శీలం’ అనబడుతుంది. ఒకవ్యక్తి&nbsp;<BR>శీలాన్ని పరిశీలిస్తే అది కేవలం అతడి సంస్కారాల, చిత్తవృత్తుల&nbsp;<BR>సముదాయమని తెలుస్తుంది; ఆ శీలాన్ని నిర్మించటంలో సుఖదుఃఖాలపాలు&nbsp;<BR>రెండు సమమని గ్రహించవచ్చును. మంచికీ చెడుకూ శీలనిర్మాణంలో సమాన&nbsp;<BR>బాధ్యత వుంది. కొన్ని సందర్భాలలో సుఖం కంటె దుఃఖమే ఎక్కువగా మాన-&nbsp;<BR>వుడికి జ్ఞానాన్ని అందివ్వగలుగుతుంది. లోకశ్రేష్ఠుల శీలాన్ని పరిశీలిస్తే - వారిలో&nbsp;<BR>ఎక్కువ మందికి సుఖంకంటె దుఃఖమే ఎక్కువ ప్రబోధకరమైనదని - సంపదల&nbsp;<BR>కంటె దారిద్య్రమే జ్ఞానానంజనమైనదని - అభినుతుల కంటె అభిఘాతాలే అంతః-&nbsp;<BR>తేజాన్ని వెలువరించినవని ఢంకా మోగించి చెప్పగలను.</FONT></p>
<p><FONT FACE="SHREE900, SHREE, sans-serif" SIZE="3">జ్ఞానం వెలుపలనుండి జనించటం లేదు; అది మానవునిలోనే వున్నది.&nbsp;<BR>మానవుడు ‘తెలుసుకొంటున్నాడు’ అనడానికంటె వాస్తవానికి ‘కనిపెడు&nbsp;<BR>తున్నాడు’, ‘తెరను తొలగిస్తున్నాడు’ అనడమే మనస్తత్వశాస్త్రోచితమైన భాష&nbsp;<BR>అవుతుంది. ఇలాగే మానవుడు అఖండజ్ఞాన నిలయమైన తన ఆత్మను కప్పి</FONT></p>
<p><FONT FACE="TimesNewRoman, Times, serif" SIZE="2">1</FONT></p>
<hr class="puTa_virupu">
<table><tr><td><a class=puTa_lanke href=puTa415.html>p415</a></td><td>p416</td><td><a class=puTa_lanke href=puTa417.html>p417</a></td></tr></table>
</div></body></html>
