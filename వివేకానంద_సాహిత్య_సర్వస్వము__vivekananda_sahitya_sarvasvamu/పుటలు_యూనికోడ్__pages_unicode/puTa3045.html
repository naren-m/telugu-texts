<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3044.html>p3044</a></td><td>p3045</td><td><a class=puTa_lanke href=puTa3046.html>p3046</a></td></tr></table>

<p><FONT FACE="SHREE900, SHREE, sans-serif" SIZE="3">చేసే దుర్గాపూజా మహోత్సవంలాగా సాగుతుంది. ఈ పైవిధానంలో ఉత్సవం&nbsp;<BR>జరిగితే, చివరిరోజు తప్ప మిగిలిన రోజుల్లో శ్రీరామకృష్ణభక్తులు, మిగిలిన&nbsp;<BR>వాళ్లెవరూ హాజరు కాలేరు. అయితేనేమి? ఒక పెద్ద జనసమూహం కోలా-&nbsp;<BR>హలంగా చేరినంత మాత్రాన శ్రీరామకృష్ణ సందేశం ఎక్కువగా ప్రచారమైనట్లు&nbsp;<BR>కాదుకదా!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! యిది మంచి ఉద్దేశ్యమే. మీ యిచ్ఛప్రకారం వచ్చేసారి&nbsp;<BR>ఉత్సవం అలా జరపవచ్చు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నాయనా! మీరే ఆ విధంగా జరపాలి. నా మనస్సిక యిటువంటి&nbsp;<BR>విషయాల మీదకు పోవటం లేదు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! ఈ సంవత్సరం అనేక భజన పార్టీలు వచ్చినాయి.&nbsp;<BR>ఈ మాటలు విని స్వామీజీ కిటికీ చువ్వలు పట్టుకొని నిలబడి అక్కడ&nbsp;<BR>చేరిన భక్త సమూహాన్ని చూచారు. కొంతసేపైన తర్వాత మళ్లీ కూర్చున్నారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: శ్రీరామకృష్ణుని ఈ దివ్యలీలా నాటకంలో మీరంతా పాత్ర&nbsp;<BR>ధారులు. కాలాంతరంలో జనులు మిమ్మల్ని తలచటమే కాకుండా, మీ పేర్లను&nbsp;<BR>స్మరిస్తారు. నీవిప్పుడు వ్రాస్తున్న స్తోత్రాలు, భక్తి, జ్ఞానం పొందటానికి ప్రజలు&nbsp;<BR>- రాబోయే తరంవారు - తప్పక చదువుతారు. ఆత్మజ్ఞానం పొందటమే జీవిత&nbsp;<BR>పరమలక్ష్యమని తెలుసుకో. జగద్గురువులైన అవతార పురుషులపై నీకు భక్తి-&nbsp;<BR>వుంటే సకాలంలో జ్ఞానం కూడ దానంతట అదే సమకూరుతుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ, అటువంటి జ్ఞానం నాకు కలుగుతుందా?&nbsp;<BR>స్వామీజీ: శ్రీరామకృష్ణుని ఆశీర్వచనం వల్ల నీకు దివ్యమైన భక్తి, జ్ఞానం</FONT></p>
<p><FONT FACE="SHREE900, SHREE, sans-serif" SIZE="3">కలుగుతాయి. సాంసారిక జీవితంలో నీకెక్కువ ఆనందం కనిపించదు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! ఈ నా మనోదౌర్బాల్యాన్ని రూపుమాపితేగాని,&nbsp;<BR>నాకు ఆ ఆశ ఉండదు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: భయమెందుకు? నీవిక్కడికి వచ్చే అవకాశం కలిగింది కాబట్టి&nbsp;<BR>నీకు ముక్తి కలుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: (ప్రార్థనాపురస్సరంగా) నన్ను రక్షించి, ఈ జన్మలోనే నన్ను&nbsp;<BR>అజ్ఞానాన్నుండి ఉద్ధరించాలి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఎవరు ఎవర్ని ఉద్ధరించగలరో చెప్పు? గురువు కప్పుకొన్న కొన్ని&nbsp;<BR>పొరల్ని మాత్రమే తొలగించగలడు. ఈ పొరలు తొలగించగానే ఆత్మ తన తేజో-&nbsp;<BR>వైభవంతో సూర్యునిలాగా ప్రకాశిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే శాస్త్రాలలో కృప అని ఎందుకు చెప్పబడింది?</FONT></p>
<hr class="puTa_virupu">
<table><tr><td><a class=puTa_lanke href=puTa3044.html>p3044</a></td><td>p3045</td><td><a class=puTa_lanke href=puTa3046.html>p3046</a></td></tr></table>
</div></body></html>
