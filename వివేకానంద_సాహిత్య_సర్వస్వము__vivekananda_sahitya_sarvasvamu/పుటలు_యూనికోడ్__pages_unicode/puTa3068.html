<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3067.html>p3067</a></td><td>p3068</td><td><a class=puTa_lanke href=puTa3069.html>p3069</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">239</FONT></p>
<p><FONT FACE="SHREE900, SHREE, sans-serif" SIZE="3">నేర్చుకున్నారు! బాలురు యువకులు ఈ రోజుల్లో ఒక వింత విధానమైన&nbsp;<BR>దుస్తులు ధరిస్తున్నారు. అది భారతీయము కాదు, పాశ్చాత్యము కాదు. అది&nbsp;<BR>రెంటియొక్క ఒక విపరీతమైన కలయిక.</FONT></p>
<p><FONT FACE="SHREE900, SHREE, sans-serif" SIZE="3">ఆ మాటలయిన తర్వాత స్వామీజీ నదిగట్టున అటుయిటు తిరగ&nbsp;<BR>సాగారు. వెంట శిష్యుడు ఒక్కడే వున్నాడు. స్వామీజీని పారమార్థిక సాధనలను&nbsp;<BR>గూర్చి ఒక ప్రశ్న అడగటానికి శిష్యుడు తటపటాయిస్తున్నాడు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఏమిటి ఆలోచిస్తున్నావు? బయటికి చెప్పు.&nbsp;<BR>శిష్యుడు అత్యంత నమ్రతతో చెప్పాడు. ‘‘స్వామీ! నా మనస్సు శీఘ్రంగా&nbsp;<BR>ప్రశాంతమై నేను త్వరలోనే ధ్యానమగ్నుణ్ణి అయ్యే మార్గం ఒకటి మీరు నాకు&nbsp;<BR>ఉపదేశిస్తే నాకెంతో ఉపకారంగా ఉంటుందని ఆలోచిస్తున్నాను. సాంసారికమైన&nbsp;<BR>పనులు చేస్తూ ఆ మధ్యలో సాధనకు నియమించిన సమయంలో నా మనస్సును&nbsp;<BR>స్థిరంచేసి ధ్యానించటం కష్టంగా ఉంది.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యునియొక్క విధేయతను, ఆర్తిని చూచి, స్వామీజీ సంతోషపడ్డారు.&nbsp;<BR>సమాధానంగా అనురాగంతో యిలా అన్నారు. ‘‘కొంతసేపైన తర్వాత నేను పై&nbsp;<BR>అంతస్తులో ఒంటరిగా ఉన్నప్పుడు నా దగ్గరకు రా! దాన్ని గురించి నీతో మాట్లా-&nbsp;<BR>డుతాను.’’</FONT></p>
<p><FONT FACE="SHREE900, SHREE, sans-serif" SIZE="3">కొంతసేపైన తర్వాత శిష్యుడు పైకి వచ్చేసరికి, స్వామీజీ పశ్చిమాభి&nbsp;<BR>ముఖుడై ధ్యానం చేస్తున్నారు. ఆయన ముఖంలో ఒక అద్భుతమైన వైఖరి కన్పిం-&nbsp;<BR>చింది. ఆయన శరీరం పూర్తిగా నిశ్చలమైపోయింది. ధ్యానమూర్తియైన&nbsp;<BR>స్వామీజీని దర్శిస్తూ నోటమాటరాక శిష్యుడు ఆశ్చర్యంతో చూస్తూ ప్రక్కన&nbsp;<BR>నిలబడ్డాడు. ఎంతసేపు నిలబడ్డా స్వామీజీలో బాహ్యస్మృతి కలిగే లక్షణమేమీ&nbsp;<BR>కన్పించనందున శిష్యుడు నిశ్శబ్దంగా ప్రక్కన కూర్చుండిపోయాడు. అరగంట&nbsp;<BR>అయిన తర్వాత స్వామీజీలో బాహ్యప్రజ్ఞ కలిగే లక్షణాలు కన్పించాయి. స్వామీజీ&nbsp;<BR>ముకుళితహస్తం వణుకుతున్నట్లు శిష్యునికి కన్పడ్డది. కొన్ని నిమిషాలైన తర్వాత&nbsp;<BR>స్వామీజీ కన్నులు తెరిచి శిష్యుని చూచి ‘‘వచ్చి ఎంతసేపైనదని’’ అడిగారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కొంచెంసేపైంది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మంచిది. పోయి నాకు ఒక గ్లాసు మంచినీళ్లు తీసుకురా!&nbsp;<BR>శిష్యుడు వేగంగా గ్లాసు నీళ్లు తెచ్చాడు. స్వామీజీ కొంచెం త్రాగి, మళ్లీ&nbsp;<BR>గ్లాసును ఉన్నచోట వుంచమని శిష్యునికి చెప్పారు. శిష్యు డావిధంగా చేసి స్వామి&nbsp;<BR>ప్రక్కన ఆసీనుడైనాడు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఈ రోజు నేను ప్రగాఢమైన ధ్యానం చేశాను.</FONT></p>
<hr class="puTa_virupu">
<table><tr><td><a class=puTa_lanke href=puTa3067.html>p3067</a></td><td>p3068</td><td><a class=puTa_lanke href=puTa3069.html>p3069</a></td></tr></table>
</div></body></html>
