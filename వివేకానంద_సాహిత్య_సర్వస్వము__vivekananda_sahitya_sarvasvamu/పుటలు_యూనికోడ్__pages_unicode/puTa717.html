<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa716.html>p716</a></td><td>p717</td><td><a class=puTa_lanke href=puTa718.html>p718</a></td></tr></table>
<p><FONT FACE="SHREE902, SHREE, sans-serif" SIZE="4">మనోగత లేక ఆధ్యాత్మిక పరిశోధనకు మూలం</FONT></p>
<BR>
<p><FONT FACE="SHREE900, SHREE, sans-serif" SIZE="3">వివేకానందస్వామి పాశ్చాత్యంలో వున్నప్పుడు తరచు చర్చలలో పాల్గొనే-&nbsp;<BR>వాడు కాడు. లండన్‌ నగరంలో ‘‘మానసికపరమైన ఘటనలను వైజ్ఞాని కాధా-&nbsp;<BR>రాలతో నిరూపించటం సాధ్యమా’’ అనే అంశం మీది ప్రసంగంపై చర్చ జరి-&nbsp;<BR>గింది. చర్చలో స్వామీజీ పాల్గొన్న సందర్భం అదొకటి. చర్చలో తాను విన్న ఒక&nbsp;<BR>మాటను ప్రస్తావిస్తూ ఆయన యిలా అన్నారు. ఆ మాట పాశ్చాత్యంలో ఆయన&nbsp;<BR>వినటం యిది మొదటిసారి కాదు.</FONT></p>
<p><FONT FACE="SHREE900, SHREE, sans-serif" SIZE="3">ఒక అంశం నేను చెప్పదలచాను. స్త్రీలకు ఆత్మలు లేవన్న విషయంలో&nbsp;<BR>మహమ్మదీయులకు నమ్మకం లేదన్న అభిప్రాయం పొరపాటు. ఇది క్రైస్తవుల్లో&nbsp;<BR>చిరకాలంనాటి అపోహ అని చెప్పటానికి ఎంతో విచారిస్తున్నాను. ఈ అపోహ&nbsp;<BR>వారికి చాల యిష్టంగా వున్నట్లు కనబడుతోంది. తమకు అయిష్టులైనవారిని&nbsp;<BR>గురించి ఎంతో దుష్ప్రచారం చెయ్యగోరటం మానవప్రకృతిలోని వైచిత్య్రం. నేను&nbsp;<BR>మహమ్మదీయుణ్ణి కానని మీకు తెలుసుకదా. ఐనా నే నీ మతాన్ని గురించి&nbsp;<BR>అధ్యయనం చెయ్యటానికి అవకాశాలు కలిగాయి. స్త్రీలకు ఆత్మలు లేవనే&nbsp;<BR>మాట ఒక్కటికూడ కొరాన్‌లో లేదు. పైగా కొరాన్‌ స్త్రీలకు ఆత్మలు&nbsp;<BR>వున్నవనే చెప్పింది.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ సాగుతూన్న మనోగత విషయిక చర్చలో నేను చెప్పవలసింది ఏదీ&nbsp;<BR>లేదు. ఈ విషయాలు వైజ్ఞానికంగా నిరూపించటానికి వీలుందా? ఇది మొదటి&nbsp;<BR>విషయం. అసలు నిరూపించటమంటే ఏమిటని మీ అభిప్రాయం? దీనికి&nbsp;<BR>మొదట్లో జ్ఞాతపరం, జ్ఞేయపరం అని యిరుపక్షాలు వుండటం అవసరం. రసా-&nbsp;<BR>యనిక శాస్త్రాన్ని, పదార్థ విజ్ఞానశాస్త్రాన్ని తీసుకోండి. అవి మనకు చిరపరిచి-&nbsp;<BR>తాలు, వాటిని గురించి మనం ఎంతో చదివివున్నాం. సర్వసామాన్య విషయ&nbsp;<BR>నిరూపణనైనా సరే లోకంలోని ప్రతివ్యక్తీ నిజంగా అర్థం చేసుకోగలడా? అడవి&nbsp;<BR>మనిషి ఒకడికి మీ ప్రయోగాల్లో ఒకదాన్ని చూపించండి. దాన్ని గూర్చి అతడేం&nbsp;<BR>అర్థం చేసుకోగలడు? ఏమీ అర్థంచేసుకోలేడు. ప్రయోగాన్ని అర్థంచేసుకొనే&nbsp;<BR>స్థాయికి రావటానికి ఎంతో పూర్వశిక్షణ అవసరం. ఈ శిక్షణకు ముందుగా అత-&nbsp;<BR>డేమీ గ్రహించలేడు. దారిలోని పెద్ద అడ్డంకి అది. వైజ్ఞానిక నిరూపణ అంటే&nbsp;<BR>కొన్ని వాస్తవ సంఘటనలను సర్వజనులకు అర్థం అయ్యేట్లు విశ్వజనీనస్థాయికి&nbsp;<BR>దించటమని అర్థమా? ఐతే లోకంలో ఏ విషయాన్ని గురించీ అలాటి నిరూ-&nbsp;<BR>పణ సాధ్యం కాదంటాను. అలా సాధ్యమయ్యే పక్షంలో మన విశ్వవిద్యాలయాలు,</FONT></p>
<p><FONT FACE="TimesNewRoman, Times, serif" SIZE="2">3 0 2</FONT></p>
<hr class="puTa_virupu">
<table><tr><td><a class=puTa_lanke href=puTa716.html>p716</a></td><td>p717</td><td><a class=puTa_lanke href=puTa718.html>p718</a></td></tr></table>
</div></body></html>
