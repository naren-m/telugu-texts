<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3326.html>p3326</a></td><td>p3327</td><td><a class=puTa_lanke href=puTa3328.html>p3328</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="TimesNewRoman, Times, serif" SIZE="3">˙ ^</FONT></p>
<BR>
<p><FONT FACE="SHREE902, SHREE, sans-serif" SIZE="3">(హేల్‌ సోదరీమణులకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">డెట్రాయిట్‌</FONT></p>
<p><FONT FACE="SHREE900, SHREE, sans-serif" SIZE="3">మార్చి 15, 1894.</FONT></p>
<p><FONT FACE="SHREE900, SHREE, sans-serif" SIZE="3">చిన్నారులారా,</FONT></p>
<p><FONT FACE="SHREE900, SHREE, sans-serif" SIZE="3">వృద్ధులైన ‘పామర్‌’ గారితో నేను బాగా కాలక్షేపం చేస్తున్నాను. ఆయన చాల&nbsp;<BR>ఉత్సాహవంతుడు. వృద్ధుడైన పెద్దమనిషి. క్రిందటి ఉపన్యాసానికి నాకు 127&nbsp;<BR>డాలర్లు మాత్రమే వచ్చాయి. మళ్ళీ సోమవారంనాడు డెట్రాయిట్‌లో ప్రసంగించ&nbsp;<BR>బోతున్నాను. ‘లిన్‌’లో ఉన్న ఒక మహిళకు ఉత్తరం వ్రాయమని మీ అమ్మ నాకు&nbsp;<BR>చెప్పింది. పరిచయం లేకుండా వ్రాయటం భావ్యం కాదుగదా? ఆ స్త్రీనిగూర్చి&nbsp;<BR>నా కొక చిన్న ఉత్తరం వ్రాయండి. ‘లిన్‌’ ఎక్కడ ఉంది? ఇక్కడి పత్రికలలో&nbsp;<BR>నన్ను గూర్చి వ్రాయబడిన వింత విషయ మొకటి ఇది:</FONT></p>
<p><FONT FACE="SHREE900, SHREE, sans-serif" SIZE="3">‘‘ఝంఝూమారుతంవంటి ఒక హిందువు </FONT><FONT FACE="TimesNewRoman, Times, serif" SIZE="2"> &amp;\FORQLF  +LQGX </FONT><FONT FACE="SHREE900, SHREE, sans-serif" SIZE="3"> వచ్చి&nbsp;<BR>పామరుగారి అతిథిగా ఉన్నారు. పామరుగారు హిందువైపోయి, భారతదేశం వెళ్ళా-&nbsp;<BR>లనుకొంటున్నాడు. పామరుగారికి రెండు సంస్కరణలు చెయ్యాలని ఉంది.&nbsp;<BR>వాటిలో ఒకటి: ఆయన ‘లాంగ్‌హౌస్‌’ అనే ఫారం (పొలం) లో పెంచబడిన&nbsp;<BR>గుర్రాలతో జగన్నాథస్వామి రథం లాగించటం, రెండవది ‘జెర్సీ’ ఆవును హిందు-&nbsp;<BR>వులు ఆరాధించే గోమాతలో చేర్చటం. పామరుగారికి, యీ కోరిక ప్రగాఢంగా&nbsp;<BR>ఉంది. ఆయనవద్ద తాను పెంచిన గుర్రాలు, జెర్సీ ఆవులు తన లాంగ్‌ హౌస్‌-&nbsp;<BR>ఫారంలో చాల ఉన్నాయి.’’</FONT></p>
<p><FONT FACE="SHREE900, SHREE, sans-serif" SIZE="3">నా మొదటి ఉపన్యాస ఏర్పాటు అంత బాగాలేదు. కేవలం హాలు అద్దెకే&nbsp;<BR>150 డాలర్లు ఖర్చయింది. హాల్డన్‌గారిని వదలిపెట్టాను. ఇక్కడ యింకొకడు&nbsp;<BR>తారసిల్లాడు. అతడు యింతకంటె బాగా చేస్తాడేమో చూస్తాను. పామర్‌గారు&nbsp;<BR>నన్ను పొద్దస్తమానం నవ్విస్తుంటాడు. రేపు మరొక విందు ఏర్పాటు చేస్తున్నాడు.&nbsp;<BR>ఇప్పటివరకు అంతా చక్కగానే ఉంది. ఇక్కడికి వచ్చినప్పటినుండి నాకేదో&nbsp;<BR>దిగులుగా ఉంది. కారణమేమో తెలియటంలేదు.</FONT></p>
<p><FONT FACE="SHREE900, SHREE, sans-serif" SIZE="3">ఈ ఉపన్యాసాల చిరాకుతో విసుగుచెందాను. విభిన్న స్వభావాలుగల అనేక&nbsp;<BR>వందలమంది మానవ మృగాలతో కలసినందువల్ల నాకు విసుగుపుట్టుతోంది.&nbsp;<BR>నాకు ఏది యిష్టమో మీకు చెపుతున్నాను. నేను వ్రాయలేను; మాట్లాడలేను; కాని&nbsp;<BR>ప్రగాఢంగా ఆలోచించగలను. ఆవేశం కలిగితే అగ్నిధారలను కురిపిస్తూ మాట్లా-</FONT></p>
<hr class="puTa_virupu">
<table><tr><td><a class=puTa_lanke href=puTa3326.html>p3326</a></td><td>p3327</td><td><a class=puTa_lanke href=puTa3328.html>p3328</a></td></tr></table>
</div></body></html>
