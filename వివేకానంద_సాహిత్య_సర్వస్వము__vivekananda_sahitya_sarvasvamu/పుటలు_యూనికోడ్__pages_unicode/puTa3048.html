<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3047.html>p3047</a></td><td>p3048</td><td><a class=puTa_lanke href=puTa3049.html>p3049</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">219</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు సుమారు రెండు గంటలు దాటింది. బైట జనసమూహం&nbsp;<BR>గుమిగూడి ఉన్నారు. శిష్యుని చిత్తవృత్తిని గమనించి స్వామీజీ అన్నారు. ‘‘ఒక-&nbsp;<BR>సారి బయటికి వెళ్లి అంతా చూచి త్వరగా రా.’’</FONT></p>
<p><FONT FACE="SHREE902, SHREE, sans-serif" SIZE="3">నలభై యొకటవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">పేదల యందు వివేకానందస్వామికి గల ప్రేమ, సానుభూతి - అస్పృశ్యతావాదం -&nbsp;<BR>జీవులసేవే నిజమైన ఈశ్వరసేవ.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: బేలూరు మఠం.</FONT></p>
<p><FONT FACE="SHREE902-Italic, SHREE, sans-serif" SIZE="3">కాలం: క్రీ.శ. 1902 వ సంవత్సరం</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">తూర్పుబెంగాలునుండి తిరిగి వచ్చిన తర్వాత స్వామీజీ శిశువులాగా&nbsp;<BR>నిరాడంబరంగా మఠంలో ఉన్నారు. ప్రతి సంవత్సరం కొంతమంది సాంతాలు&nbsp;<BR>కూలీలు మఠంలో పనిచేస్తుండేవాళ్లు. స్వామీజీ వాళ్లతో వేళాకోళంగా మాట్లాడే&nbsp;<BR>వారు. వాళ్ల కష్టసుఖాలను గూర్చి ఎంతో ప్రేమతో వింటుండేవారు. ఒకరోజు&nbsp;<BR>స్వామి దర్శనార్థం కలకత్తానుండి కొంతమంది పెద్దమనుష్యులు మఠానికి&nbsp;<BR>వచ్చారు. ఆ రోజు స్వామీజీ సాంతాలులతో ఆనందంతో మాట్లాడుతుండగా ఈ&nbsp;<BR>పెద్దమనుష్యులు వచ్చారనే వార్త చెప్పారు. స్వామీజీ యిలా అన్నారు. ‘‘ఇప్పుడు&nbsp;<BR>నేను రాలేను. నాకు వీళ్లతోనే ఆనందంగా ఉంది.’’ ఆయన ఆ&nbsp;<BR>రోజు నిజంగా సాంతాలులతోనే వుండి ఆ వచ్చిన వారిని చూడనేలేదు.</FONT></p>
<p><FONT FACE="SHREE900, SHREE, sans-serif" SIZE="3">ఆ సాంతాలులలో ఒకని పేరు ‘కెష్టా.’ స్వామీజీకి, కెష్టా అంటే ఎంతో-&nbsp;<BR>ప్రేమ. స్వామీజీ వాళ్లతో మాట్లాడటానికి వచ్చినప్పుడల్లా కెష్టా స్వామీజీతో&nbsp;<BR>అనేవాడు. ‘‘ఓ స్వామీ! మేము పనిచేస్తున్నప్పుడు రావద్దు. మీతో మాట్లాడే&nbsp;<BR>టప్పుడు పని ఆగిపోతుంది. మా పని చూస్తున్న స్వామి తర్వాత మా మీద&nbsp;<BR>కోప్పడతారు.’’</FONT></p>
<p><FONT FACE="SHREE900, SHREE, sans-serif" SIZE="3">ఈ మాటలకు స్వామీజీ కరిగిపోయి యిలా అనేవారు. ‘‘లేదు, లేదు.&nbsp;<BR>ఆయన ఏమీ అనరు. మీ ప్రాంతాన్నిగూర్చి నాకు కొంచెం చెప్పండి.’’</FONT></p>
<p><FONT FACE="SHREE900, SHREE, sans-serif" SIZE="3">ఒక రోజు స్వామీజీ కెష్టాతో ‘‘మీరు ఒక రోజు యిక్కడ భోంచేస్తారా’’&nbsp;<BR>అన్నారు. కెష్టా బదులు పలికాడు. ‘‘మీరు తాకిన అన్నం మేము తినమండి.&nbsp;<BR>ఉప్పు వేసిన మీ వంట మేము తింటే మా కులం పోతుంది.’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ అన్నారు. ‘‘మీరు ఉప్పు ఎందుకు తీసుకోవాలి. ఉప్పు వేయ-&nbsp;<BR>కుండా మేం కూరచేస్తే మీరు తింటారా?’’ కెష్టా దానికి అంగీకరించాడు.&nbsp;<BR>తర్వాత స్వామీజీ ఆజ్ఞప్రకారం రొట్టె, కూర, మధురభక్ష్యాలు, పెరుగు మొద-&nbsp;<BR>లైనవి సాంతాలుల కోసం ఏర్పాటు చేశారు. స్వామీజీ వారిని భోజనానికి తన</FONT></p>
<hr class="puTa_virupu">
<table><tr><td><a class=puTa_lanke href=puTa3047.html>p3047</a></td><td>p3048</td><td><a class=puTa_lanke href=puTa3049.html>p3049</a></td></tr></table>
</div></body></html>
