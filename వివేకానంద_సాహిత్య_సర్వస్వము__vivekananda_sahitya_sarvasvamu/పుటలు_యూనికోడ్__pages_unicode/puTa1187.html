<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1186.html>p1186</a></td><td>p1187</td><td><a class=puTa_lanke href=puTa1188.html>p1188</a></td></tr></table>
<p><FONT FACE="SHREE900, SHREE, sans-serif" SIZE="3">363</FONT></p>
<BR>
<p><FONT FACE="SHREE900, SHREE, sans-serif" SIZE="3">విదేశాలు, స్వదేశ విషయాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">విశ్వాసం. ఇదంతా మన ఉత్సాహం - స్వార్థత్యాగంపై ఆధారపడి ఉంటుంది.’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘అయితే స్వామీ! ప్రజల యిప్పటి అధమస్థితి వారి పూర్వకర్మ ఫలమై&nbsp;<BR>ఉంటే, దాన్నుండి వా రెలా బయటపడతారూ? మీరు వారి కెలా తోడ్పడతారు?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">స్వామి వెంటనే ఇలా అన్నాడు:</FONT></p>
<p><FONT FACE="SHREE900, SHREE, sans-serif" SIZE="3">‘‘మానవ స్వేచ్ఛను సదా స్థిరపరిచేది కర్మ. పూర్వకర్మలతో మనం అధోగతికి&nbsp;<BR>దిగజారివుంటే, తిరిగి కర్మచేతనే మనం అభివృద్ధి చెందటం, అది నిజంగా మన&nbsp;<BR>చేతుల్లోనే ఉంది. మన జనులు తమ కర్మచేత మాత్రమే ఇలా పతనం చెందలేదు,&nbsp;<BR>కాబట్టి పనిచేయటానికి వారి కింతకన్నా మేలైన పరిసరాలు కల్పించాలి. అన్ని&nbsp;<BR>వర్గాలను సమానం చేయటం నా ఉద్దేశం కాదు. వర్ణవ్యవస్థ చాలా మంచిది. మనం&nbsp;<BR>అనుసరించ వలసిన ప్రణాళిక అదే. వాస్తవంగా ‘వర్ణ’ మంటే ఏమిటో కోటిలో&nbsp;<BR>ఒకనికి కూడా తెలియదు. వర్ణవ్యవస్థ లేని దేశం ప్రపంచంలో లేనేలేదు. మన&nbsp;<BR>భారతఖండంలో మనం వర్ణవిభేదం నుండి మొదలుపెట్టి, దానికి అతీతదశను&nbsp;<BR>అందుకొంటున్నాం. ఈ సూత్రంమీదే, వర్ణవ్యవస్థ సదా, సర్వత్రా ఆధార&nbsp;<BR>పడివుంది. భారతదేశపు ప్రణాళిక - ప్రతివాణ్ణి కూడా బ్రాహ్మణుడిని చేయటమే.&nbsp;<BR>ఎందుకంటే, బ్రాహ్మణుడు మానవతాదర్శం. భారతదేశ చరిత్రను చదివితే,&nbsp;<BR>మనవారు అధమ జాతులను ఉద్ధరించటానికి నిరంతరం ప్రయత్నించేవారని మనం&nbsp;<BR>గ్రహిస్తాం. అలా పైకివచ్చిన కులాలవారు ఎందరో! ఇంకా ఎంతోమంది పైకివస్తారు.&nbsp;<BR>చివరికి అంతా బ్రాహ్మణులే అవుతారు. అదే మన ప్రణాళిక. ఎవరినిగానీ&nbsp;<BR>అణగద్రొక్కకుండానే మనం అందరినీ ఉద్ధరించాలి. ఈ కార్యాన్ని ముఖ్యంగా&nbsp;<BR>బ్రాహ్మణులే చేయాలి. ఎందుకంటే, ప్రతి కులీన వర్గానికి తన గోతిని తానే&nbsp;<BR>త్రవ్వుకోవటం విధి. అది ఎంత త్వరగా జరిగితే అందరికీ అంత మంచిది. ఆలస్యం&nbsp;<BR>కావద్దు. యూరప్‌ - అమెరికాల్లో ఉన్న వర్ణవ్యవస్థల కన్నా మనది చాలా మేలైనది.&nbsp;<BR>పూర్తిగా మంచిదని నే ననను. ఈ వర్ణవ్యవస్థ లేకుంటే, మీ గతి ఏమై ఉండేది? ఈ&nbsp;<BR>వర్ణవ్యవస్థ లేకుంటే మీ చదువులన్నీ ఏమైపోయేవీ? ఈ వర్ణవ్యవస్థయే లేకుంటే,&nbsp;<BR>పాశ్చాత్యులకు పరిశోధనాంశ మేదీ ఉండదు. మహమ్మదీయులు మొత్తాన్ని ధ్వంసం&nbsp;<BR>చేసివుండేవారు. భారతీయసంఘం సదా ముందుకే వెళు&nbsp;<BR>తున్నట్లు మీ కనిపించటం లేదా? అది నిరంతరం కదలిక కలిగి ఉంది.&nbsp;<BR>అప్పుడప్పుడు విదేశీయులు దండయాత్రలు చేసిన కాలంలో దాని గమనం కాస్త&nbsp;<BR>మందగించింది. మిగతా కాలంలో అది వడిగానే నడిచింది. ఇదే నేను మా దేశస్థులకు&nbsp;<BR>చెప్పేది. వారిని నేను తప్పు పట్టటం లేదు. గతచరిత్రను చూశాను. ఆ సందర్భంలో&nbsp;<BR>ఏ దేశంకూడా అంతకన్నా మెరుగ్గా ప్రవర్తించివుండేది కాదని గుర్తించాను.&nbsp;<BR>ఇప్పటివరకూ వారు చేసింది బాగుందనే అంటాను. కాని ఇంకా మెరుగ్గా చేయమని</FONT></p>
<hr class="puTa_virupu">
<table><tr><td><a class=puTa_lanke href=puTa1186.html>p1186</a></td><td>p1187</td><td><a class=puTa_lanke href=puTa1188.html>p1188</a></td></tr></table>
</div></body></html>
