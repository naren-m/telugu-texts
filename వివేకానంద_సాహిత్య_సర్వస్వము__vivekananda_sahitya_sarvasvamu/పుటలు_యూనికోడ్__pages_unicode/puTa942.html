<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa941.html>p941</a></td><td>p942</td><td><a class=puTa_lanke href=puTa943.html>p943</a></td></tr></table>
<p><FONT FACE="SHREE900, SHREE, sans-serif" SIZE="3">118 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">మీరు వినే ఉంటారు. ప్రతిజీవి ఇలాంటి కాంతిని ప్రసరింపచేస్తూ ఉంటుంది.&nbsp;<BR>యోగులు ఈ కాంతిని చూడగల్గుతారని పతంజలి అంటాడు. మనం ఈ కాంతిని&nbsp;<BR>చూడకపోయినా, పువ్వులు వాసనాకణాలను తమలో నుండి ఎప్పుడూ వదలి&nbsp;<BR>పెడుతున్నట్లుగా, మనం కూడా ఈ తన్మాత్రలను మనలోనుండి వెలిపరుస్తూ&nbsp;<BR>నిరంతరం మంచీ - చెడులను బయటికి త్రోసివేస్తున్నాము. మన మెక్కడికి పోయినా,&nbsp;<BR>మన చుట్టూ ఉన్న వాతావరణం సూక్ష్మమైన ఈ అణువులతో నిండి&nbsp;<BR>యుంటుంది. దేవాలయాలను, ప్రార్థనాలయాలను నిర్మించాలన్న భావం&nbsp;<BR>అజ్ఞాతంగా మన కిలాగే కలుగుతూ ఉంటుంది. భగవంతుని ఆరాధించటానికి&nbsp;<BR>మనిషి ఆలయా లెందుకు కట్టాలీ? భగవంతుని మరెక్కడైనా ఎందుకు పూజించ&nbsp;<BR>రాదూ? జనులకు దీనికి కారణం తెలియకపోయినా, భజనస్థలాలు పవిత్ర&nbsp;<BR>పరమాణువులతో నిండి ఉంటాయని గ్రహించటంవల్ల, అనుదినం వారు అక్కడికి&nbsp;<BR>వెళుతుంటారు. అలా వెళుతున్నకొద్దీ తాము పవిత్రులౌతూ, ఆ స్థలాలను పవిత్రం&nbsp;<BR>చేస్తుంటారు. విశేష సత్త్వసంపన్నులు కానివారు ఆ స్థలాలకు వెళితే, అవి వారిమీద&nbsp;<BR>తమ ప్రభావాన్ని చూపుతాయి; వారిలోని సత్త్వగుణాన్ని ఉద్దీపింపచేస్తాయి. అందుకే&nbsp;<BR>దేవాలయాలు, పుణ్యస్థలాల అవసరం ఉంది. అయితే వాటి పవిత్రత, అక్కడికి&nbsp;<BR>చేరేవారి పవిత్రతపై ఆధారపడి యుంటుందని మనం గుర్తించాలి. మూలంలోని&nbsp;<BR>భావాన్ని మరచి, మనం గురువును శిష్యునివద్దకు తీసుకుని వస్తాం. ఇది ఒక&nbsp;<BR>పెద్దచిక్కు. పుణ్యస్థలాలు మనవల్లే పుణ్యస్థలాలుగా మారతాయి. కార్యం, తిరిగి&nbsp;<BR>కారణమై పుణ్యస్థలాలు మనలను పునీతులను చేస్తాయి. నిరంతరం పాపాత్ములే&nbsp;<BR>అక్కడికి వెళుతూ ఉంటే, ఆ స్థలాలు పాపభూయిష్ఠాలౌతాయి. ఆలయమన్నది&nbsp;<BR>మనవల్ల ఏర్పడుతుందే తప్ప, మందిరం వల్ల ఏర్పడటం లేదు. తరచూ మనమీ&nbsp;<BR>విషయాన్ని మరచిపోతూ ఉంటాం. సమధిక సత్త్వసంపన్నులైన మహర్షులు,&nbsp;<BR>మహాపురుషులు అహోరాత్రాలు అద్భుత ప్రభావాన్ని తమ పరిసరాలపై&nbsp;<BR>చూపుతుంటారు. మనం పవిత్రతామూర్తులం అయ్యేంత పవిత్రులం కాగలం.&nbsp;<BR>దానితో మన సంసర్గం వల్ల ఎంతటి పాపి అయినా పావనుడౌతాడు.</FONT></p>
<p><FONT FACE="SHREE900, SHREE, sans-serif" SIZE="3">‘కేవల నిర్దేశితాలు’ అంటే బుద్ధి అని భావం. బుద్ధి తత్త్వమే ప్రకృతి నుండి&nbsp;<BR>ముందుగా వెలువడుతుంది. దాన్నుండే ఇతర తత్త్వాలన్నీ వ్యక్తమవుతుంటాయి. ఇక&nbsp;<BR>‘సంజ్ఞారహితాలు’; ఆధునిక భౌతికశాస్త్రజ్ఞులకు - తత్త్వశాస్త్రవేత్తలకూ ఈ&nbsp;<BR>విషయంలో భేదాభిప్రాయాలున్నాయి. చిత్‌స్వరూపం నుండి ప్రపంచం ఉత్పన్న&nbsp;<BR>మౌతుందని, ప్రతిమతం కూడా భావిస్తుంది. సాకార నిరాకార దైవభావాలను&nbsp;<BR>ప్రక్కన పెట్టినా, సృష్టిక్రమంలో బుద్ధితత్త్వమే మొట్టమొదటిదని, దృశ్యప్రపంచం&nbsp;<BR>దానిలోనుండే నిర్మాణమవుతున్నదని, మానసిక శాస్త్రానుసారంగా ఈశ్వర</FONT></p>
<hr class="puTa_virupu">
<table><tr><td><a class=puTa_lanke href=puTa941.html>p941</a></td><td>p942</td><td><a class=puTa_lanke href=puTa943.html>p943</a></td></tr></table>
</div></body></html>
