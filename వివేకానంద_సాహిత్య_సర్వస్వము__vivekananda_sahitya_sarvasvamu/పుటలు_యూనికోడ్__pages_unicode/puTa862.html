<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa861.html>p861</a></td><td>p862</td><td><a class=puTa_lanke href=puTa863.html>p863</a></td></tr></table>
<p><FONT FACE="SHREE900, SHREE, sans-serif" SIZE="3">38 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">సాధ్యం కాకూడదూ? ప్రకృతిలో ఇలా జరుగుతోంది కదా! దీన్ని గనక మీరు&nbsp;<BR>సాధించగల్గితే, మీరు ప్రకృతికి దాస్యం చేయనక్కర్లేదని యోగులు చెబుతారు. మరి&nbsp;<BR>దీన్ని ఎలా సాధించాలీ? సంకల్ప ప్రవాహాన్ని సుషుమ్నా&nbsp;<BR>మార్గంలో పంపగల్గితే, మీరు దీన్ని సాధించవచ్చు. నాడీకోశమనే ఈ తంతు&nbsp;<BR>సమూహాన్ని మనసే నిర్మాణం చేసుకున్నది. తంత్రుల అవసరం లేకుండా&nbsp;<BR>వర్తించాలంటే, మనసే ఈ తంతిసమూహాన్ని భేదించాలి. ఈ కార్యాన్ని సాధిస్తే&nbsp;<BR>చాలు, జ్ఞానమంతా మన వశమౌతుంది. శరీరాని కిక దాస్యం చేయనవసరం లేదు.&nbsp;<BR>కాబట్టి సుషుమ్నను వశం చేసుకోవటం చాలా అవసరం. నాడీతంతులనే తంత్రులు&nbsp;<BR>లేకుండానే మనం సంకల్పప్రవాహాన్ని సుషుమ్నద్వారా పంపితేచాలు, మన సమస్య&nbsp;<BR>తీరుతుంది; మన కార్యం నెరవేరుతుంది - అని యోగులు చెబుతారు.</FONT></p>
<p><FONT FACE="SHREE900, SHREE, sans-serif" SIZE="3">సామాన్యుల్లో సుషుమ్న క్రింది చివర మూసుకుని ఉంటుంది. ఆ స్థితిలో&nbsp;<BR>అది క్రియారహితమై ఉంటుంది. ఈ చివరను తెరచి, నాడీప్రవాహాన్ని సుషుమ్న&nbsp;<BR>ద్వారా పంపాలి; దీనికోసం యోగులు ఒక సాధనావిధానం చెబుతారు. నాడీ&nbsp;<BR>కేంద్రానికి ఒక వార్త వెళితే, ఆ కేంద్రంలో ప్రతిక్రియ కలుగుతుంది. ప్రతిక్రియ కల్గిన&nbsp;<BR>వెంటనే స్వయంచాలిత కేంద్రంలో చలనం ఏర్పడుతుంది. ఈ ప్రతిక్రియ&nbsp;<BR>జ్ఞానకేంద్రాల్లో ఏలా పనిచేస్తుందో చూద్దాం. ముందుగా విషయజ్ఞానం, తర్వాత&nbsp;<BR>చలనం కల్గుతాయి. బాహ్యప్రపంచం నుండి కలిగే క్రియకు ప్రతిక్రియ జరగటం&nbsp;<BR>ద్వారా మనకు విషయజ్ఞానం కలుగుతూ ఉంటుంది. మరి స్వప్నంలో&nbsp;<BR>విషయజ్ఞానం ఎలా కలుగుతుందీ? స్వప్నంలో బాహ్యప్రపంచ వ్యాపారం ఏదీ లోనికి&nbsp;<BR>రాదు; అయితే జ్ఞానేంద్రియ వ్యాపారాలు గుప్తంగా అణగి యుంటాయి. నే నొక&nbsp;<BR>నగరాన్ని చూస్తున్నాననుకోండి; ఆ నగరానికి చెందిన బాహ్యవిషయ&nbsp;<BR>స్పర్శలకు తగిన ప్రతిక్రియ నా మనసుకు కలిగితే, వెంటనే ఆ నగరం నాకు&nbsp;<BR>కనిపిస్తుంది. అంటే నగరంలోని బాహ్యవిషయాలతో మెదడుకు వార్తలను&nbsp;<BR>తీసుకువెళ్లే నాడులకు చలనం కలుగుతుంది; ఈ చలనంతో మెదడులోని&nbsp;<BR>పరమాణువులకు ఒకవిధమైన చలనం ఏర్పడుతుందని గ్రహించాలి. కాబట్టి&nbsp;<BR>చాలాకాలం తర్వాత కూడా నేనా నగరాన్ని జ్ఞాపకం చేసుకోగలను. స్మృతి అనేది&nbsp;<BR>యిలాగే కలుగుతుంటుంది. అయితే ప్రత్యక్షానుభవం కన్నా స్మృతి అనుభవం&nbsp;<BR>మందంగా ఉంటుంది. మరైతే, ప్రత్యక్షానుభవంలో మాదిరే మెదడులో&nbsp;<BR>స్పందనాలు ఎలా కలుగుతుంటాయి? అక్కడ ప్రత్యక్షానుభవం లేదుకదా! కాబట్టి&nbsp;<BR>ఈ స్పందనాలు ఎక్కడో అణగి ఉంటాయి. వాటివల్లనే స్వప్నం అనే మంద&nbsp;<BR>ప్రతిక్రియ కలుగుతూ ఉంటుందని అనుకోవాలి. ఈ శేషించిన స్పర్శలన్నీ&nbsp;<BR>మూలాధారమనే కేంద్రంలో ప్రోగై యుంటాయి. దానిలో అణగి ఉన్న క్రియాశక్తే</FONT></p>
<hr class="puTa_virupu">
<table><tr><td><a class=puTa_lanke href=puTa861.html>p861</a></td><td>p862</td><td><a class=puTa_lanke href=puTa863.html>p863</a></td></tr></table>
</div></body></html>
