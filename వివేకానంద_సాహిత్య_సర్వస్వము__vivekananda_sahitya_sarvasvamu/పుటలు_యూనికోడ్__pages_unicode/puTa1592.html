<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1591.html>p1591</a></td><td>p1592</td><td><a class=puTa_lanke href=puTa1593.html>p1593</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - చతుర్థ భాగం</FONT></p>
<p><FONT FACE="SHREE900, SHREE, sans-serif" SIZE="3">363</FONT></p>
<p><FONT FACE="SHREE900, SHREE, sans-serif" SIZE="3">కాదని కొందరంటారు; చాలా పెద్దదని మరికొందరి భావం. ఇలా అనేక వాదా-&nbsp;<BR>లున్నాయి. ఈ జీవుడు ఆ సర్వాత్మక వస్తువులో ఒక అంశం. కాబట్టి శాశ్వతం;&nbsp;<BR>ఆది అంతం లేనిది. అది తన సత్య స్వభావమైన పరిశుద్ధతత్వాన్ని ప్రకటించ-&nbsp;<BR>డానికై ఇన్ని రూపాలను పొందుతోంది. ఈ ప్రకటనకు అడ్డువచ్చే క్రియలు, సంక-&nbsp;<BR>ల్పాలు, చెడ్డవి. జీవుని వికాసానికి తోడ్పడుతూ, దాని సత్య&nbsp;<BR>స్వభావాన్ని ప్రకటించడానికి అనువైన క్రియలు, సంకల్పాలూ మంచివి. హిందూ-&nbsp;<BR>దేశంలో, ద్వైతవాదులలో బొత్తిగా అపరిచితులుగా వుండేవాళ్లు,&nbsp;<BR>అద్వైతులలో సమగ్ర పరిణతిని పొందేవాళ్లుకూడ, ఏకగ్రీవంగా అంగీకరించే&nbsp;<BR>సిద్ధాంతం ఒకటుంది: అదే - మన జీవుని ప్రచ్ఛన్న శక్తులు, జీవుని ప్రభావాలు,&nbsp;<BR>అన్నీ వానిలోనివే గానీ, బాహ్యంలోనుండి వచ్చినవేవీ లేవు. అవి అన్నీ జీవునిలో,&nbsp;<BR>అవ్యక్తరూపంలో వున్నాయి. వానిని ప్రకాశానికి తేవడమే మన జీవిత కార్య&nbsp;<BR>మంతటికీ ఉద్దేశం.</FONT></p>
<p><FONT FACE="SHREE900, SHREE, sans-serif" SIZE="3">జన్మాంతర సిద్ధాంతాన్నికూడ ద్వైతులు నమ్ముతారు. ఈ శరీరం&nbsp;<BR>పంచత్వాన్ని పొందిన తర్వాత, జీవునికి ఇంకొక శరీరం వస్తుంది. అదీ&nbsp;<BR>పోయినపుడు, మళ్లీ ఇంకొకటి వస్తుంది. ఇట్లే ఈ లోకంలోనో, పరలోకంలోనో&nbsp;<BR>శరీరాలు ప్రాప్తిస్తూనే వుంటాయి. మన పనికి ఈ లోకమే అన్నిలోకాలలోకి&nbsp;<BR>శ్రేష్ఠమైంది కాబట్టి, దీనికే ప్రాముఖ్యం ఇవ్వబడుతోంది. ఇతర లోకాలలో దుఃఖం&nbsp;<BR>కేవలం తక్కువగా వుంటుందని భావం. కానీ, ఆ కారణం చేతనే జీవాత్మకు&nbsp;<BR>అక్కడ ఉన్నత సంకల్పాలు పూనే అవకాశం తక్కువ అని వారి వాదం. ఈ&nbsp;<BR>లోకంలో కొంచెం సుఖం, ఎక్కువగా దుఃఖం వుండడం వల్ల, జీవుడు ఎప్పుడో&nbsp;<BR>ఒకప్పుడు మేల్కాంచి ముక్తి మార్గాన్ని పడతాడు. స్వర్గలోకంలోని జీవుని స్థితి,&nbsp;<BR>ఈ లోకంలో శ్రీమంతుల స్థితిని పోలి - ఇంకా చాలా సుఖంగాకూడ&nbsp;<BR>వుండడంచేత ఈ లోకంలోని శ్రీమంతులు, ఉత్తమ సంకల్పాలను ఊహించడం&nbsp;<BR>అరుదైనట్లే, జీవునికి ఆ లోకంలో పురోభివృద్ధి చింతకు అంతగా అవకాశం&nbsp;<BR>వుండదు. అక్కడ శరీరం, అత్యంత సూక్ష్మంగా, పరిపూర్ణ ఆరోగ్యవంతంగా&nbsp;<BR>వుంటుంది. దానికి ఆకలిదప్పులుండవు. దాని కోర్కెలన్నీ ఫలిస్తూంటాయి.&nbsp;<BR>జీవుడక్కడ సుఖాలపై సుఖాలు అనుభవిస్తూ, తన నిజ స్వభావాన్నంతా&nbsp;<BR>మరచిపోతాడు. అయినా కొన్ని ఉత్తమ లోకాలలో, ఆత్మకు ఎన్ని సౌఖ్యాలున్నా&nbsp;<BR>తర్వాత పరిణామం చెందడానికి అవకాశం వుంది. జీవులు, భగవంతుని&nbsp;<BR>సన్నిధానంలో శాశ్వతంగా వసించే అత్యున్నత స్వర్గమొక్కటి వుందనీ, అదే&nbsp;<BR>గమ్యస్థానమనీ కొందరు ద్వైతులు భావిస్తారు. అక్కడ వారికి మనోజ్ఞమైన సుందర&nbsp;<BR>శరీరాలుంటాయి. రోగంకానీ, మరణంగానీ సంభవించదు. ఏ కీడూ కలుగదు.</FONT></p>
<hr class="puTa_virupu">
<table><tr><td><a class=puTa_lanke href=puTa1591.html>p1591</a></td><td>p1592</td><td><a class=puTa_lanke href=puTa1593.html>p1593</a></td></tr></table>
</div></body></html>
