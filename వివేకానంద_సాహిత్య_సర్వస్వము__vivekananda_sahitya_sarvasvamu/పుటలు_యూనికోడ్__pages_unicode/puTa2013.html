<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2012.html>p2012</a></td><td>p2013</td><td><a class=puTa_lanke href=puTa2014.html>p2014</a></td></tr></table>
<p><FONT FACE="SHREE900, SHREE, sans-serif" SIZE="3">408 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">పూజాభక్తుల నెపమేగాని</FONT></p>
<p><FONT FACE="SHREE900, SHREE, sans-serif" SIZE="3">స్వార్థసిద్ధుల ప్రయత్నంతో పరిపూర్ణం నీ హృదయం!</FONT></p>
<p><FONT FACE="SHREE900, SHREE, sans-serif" SIZE="3">తెగిపడిన మేక తలనుండి స్రవిస్తూన్న</FONT></p>
<p><FONT FACE="SHREE900, SHREE, sans-serif" SIZE="3">రక్తధారను చూసి జడుసుకుంటావు</FONT></p>
<p><FONT FACE="SHREE900, SHREE, sans-serif" SIZE="3">పిరికిపందా!</FONT></p>
<p><FONT FACE="SHREE900, SHREE, sans-serif" SIZE="3">దయవంతుడవు నువ్వా? శ్రీరామరక్ష!</FONT></p>
<p><FONT FACE="SHREE900, SHREE, sans-serif" SIZE="3">ఎవరి కిది వివరించగలను? ఎవరిది అర్థం చేసుకుంటాడు?</FONT></p>
<p><FONT FACE="SHREE900, SHREE, sans-serif" SIZE="3">ఈ మహామోహంనుండి ముక్తుడ వవు;</FONT></p>
<p><FONT FACE="SHREE900, SHREE, sans-serif" SIZE="3">ఈ కామోన్మత్తతనుండి బయటపడు;&nbsp;<BR>ఈ వీణను బ్రద్దలుచేసి</FONT></p>
<p><FONT FACE="SHREE900, SHREE, sans-serif" SIZE="3">సాగర నిర్ఘోషగానంతో ముందుకుసాగు&nbsp;<BR>కన్నీటిని త్రాగు; ప్రాణాల నర్పించు&nbsp;<BR>ఈ దేహం పడిపోయినా ఫరవాలేదు.</FONT></p>
<p><FONT FACE="SHREE900, SHREE, sans-serif" SIZE="3">వీరుడా! మేలుకో!</FONT></p>
<p><FONT FACE="SHREE900, SHREE, sans-serif" SIZE="3">స్వప్నాలను భంగంచెయ్యి</FONT></p>
<p><FONT FACE="SHREE900, SHREE, sans-serif" SIZE="3">మృత్యువు నీ వెనుకే తాండవిస్తూన్నది</FONT></p>
<p><FONT FACE="SHREE900, SHREE, sans-serif" SIZE="3">ఈ భయం నీకు తగునా?&nbsp;<BR>ఈ సంసారం దుఃఖసాగరం, సందేహం లేదు.&nbsp;<BR>అయినా ఈ జననమరణ చక్రమే&nbsp;<BR>నీ దేవుడని తెలుసుకో.</FONT></p>
<p><FONT FACE="SHREE900, SHREE, sans-serif" SIZE="3">శవాలు, చితాగ్నులు - వీటితో నిండిన శ్మశానమే&nbsp;<BR>అసలైన అతని మందిరం</FONT></p>
<p><FONT FACE="SHREE900, SHREE, sans-serif" SIZE="3">విరామంలేని యుద్ధం</FONT></p>
<p><FONT FACE="SHREE900, SHREE, sans-serif" SIZE="3">అదే అతని పవిత్రారాధనం</FONT></p>
<p><FONT FACE="SHREE900, SHREE, sans-serif" SIZE="3">చిరపరాజయం</FONT></p>
<p><FONT FACE="SHREE900, SHREE, sans-serif" SIZE="3">నిన్ను క్రుంగనీయకు</FONT></p>
<p><FONT FACE="SHREE900, SHREE, sans-serif" SIZE="3">స్వార్థం, కోరిక, పేరు, ప్రతిష్ఠలు భగ్నమౌగాక&nbsp;<BR>వీటితో కూడిన చితాగ్ని రగిల్చి</FONT></p>
<p><FONT FACE="SHREE900, SHREE, sans-serif" SIZE="3">నీ హృదయాన్ని శ్మశానవాటికగా చేయి!</FONT></p>
<hr class="puTa_virupu">
<table><tr><td><a class=puTa_lanke href=puTa2012.html>p2012</a></td><td>p2013</td><td><a class=puTa_lanke href=puTa2014.html>p2014</a></td></tr></table>
</div></body></html>
