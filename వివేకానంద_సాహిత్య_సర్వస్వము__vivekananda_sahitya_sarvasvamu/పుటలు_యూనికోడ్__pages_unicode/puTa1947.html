<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1946.html>p1946</a></td><td>p1947</td><td><a class=puTa_lanke href=puTa1948.html>p1948</a></td></tr></table>
<p><FONT FACE="SHREE900, SHREE, sans-serif" SIZE="3">342 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">ప్రష్యా ఒక పెద్ద యుద్ధంలో ఆస్ట్రియాను జయించి అధిక ప్రాంతాన్ని ఆక్రమించు&nbsp;<BR>కొంది. ఆస్ట్రియా నెమ్మదిగా కుంగిపోతూంటే ఇటలీ కూడా తన కొంగ్రొత్త&nbsp;<BR>జీవితాన్ని దుర్వినియోగం చేసుకోవటంతో తానూ అలాగే దెబ్బతినిపోయింది.</FONT></p>
<p><FONT FACE="SHREE900, SHREE, sans-serif" SIZE="3">ఆస్త్రియా రాజవంశం ఐరోపా రాజవంశాల్లోనే ఎంతో ఆభిజాత్యం గలది.&nbsp;<BR>అది ఎంతో ప్రాచీనమైనదని, రాజరికం గలదని ఆ వంశస్థుల అభిప్రాయం.&nbsp;<BR>వివాహాది సంబంధాలలో వీరెంతో జాగరూకులై వుంటారు. రోమన్‌ కాథలిక్‌&nbsp;<BR>కుటుంబాలతో తప్ప వీరు అన్యసంబంధాలు చేసుకోరు. ఈ వంశంతో సంబంధ&nbsp;<BR>మేర్పరచుకోవాలనే వ్యామోహం ఘనుడైన నెపోలియన్‌ పతనానికి దారితీసింది.&nbsp;<BR>అతడికి ఒక రాజవంశంలోని కన్యను వివాహమాడి పుత్రపౌత్రాది సంతతి పొంది&nbsp;<BR>ఒక రాజవంశానికి మూలపురుషుడు కావాలనే విచిత్రమైన వూహ పుట్టింది.&nbsp;<BR>అతడి వంశ మర్యాదలను గురించి ప్రశ్నించబడ్డప్పుడు, ‘‘నేను నా బిరుదులను&nbsp;<BR>మరో వ్యక్తినుండి పొందలేదు. నేనే ఒక గొప్ప రాజవంశానికి మూలపురుషుణ్ణి&nbsp;<BR>కాబోతున్నా’’నని అతడన్నాడు. అతడి అభిప్రాయం యిది: ‘‘నా వంశస్థుల పేరు&nbsp;<BR>మీదుగా బతకటానికి పుట్టినవాణ్ణిగాను. నేను ఒక మహారాజవంశానికి మూల&nbsp;<BR>పురుషుణ్ణి కాగలను.’’ అంత మహావీరుడు యీ వంశగౌరవమనే గోతిలో&nbsp;<BR>పడిపోయాడు.</FONT></p>
<p><FONT FACE="SHREE900, SHREE, sans-serif" SIZE="3">జోసెఫైన్‌ మహారాజ్ఞికి విడాకులివ్వటం, ఆస్ట్రియన్‌ చక్రవర్తి యుద్ధంలో&nbsp;<BR>ఓడిపోగా అతని కుమార్తెను చేకొనటం, ఆస్ట్రియన్‌ రాకుమార్తె మేరీ&nbsp;<BR>లూయీస్‌ను మహావైభవంగా నెపోలియన్‌ వివాహమాడటం, ఒక కుమారుడు&nbsp;<BR>జన్మించటం, కొత్తగా జన్మించిన శిశువును రోమ్‌ రాజుగా పట్టాభిషిక్తుణ్ణి&nbsp;<BR>చెయ్యటం, నెపోలియన్‌ పతనమవటం, మామతో అతడికి విరోధం కలగటం,&nbsp;<BR>లీప్సెక్‌, వాటర్లూ, సెయింట్‌ హెలీనాలలో ప్రతికూలఘట్టాలు తలచూపటం,&nbsp;<BR>మేరీ లూయీస్‌ మహారాణి తన బిడ్డతో తండ్రి ఇంట నివసించటం, నెపోలియన్‌&nbsp;<BR>రాజ సహచరిని ఒక సామాన్య సైనికుడికిచ్చి వివాహం చెయ్యటం, నెపోలియన్‌&nbsp;<BR>ఏకైక పుత్రుడు, రోమ్‌ రాజు అతని మాతామహుని యింట మరణించటం -&nbsp;<BR>యివన్నీ సుప్రసిద్ధ చారిత్రిక సంఘటనలే.</FONT></p>
<p><FONT FACE="SHREE900, SHREE, sans-serif" SIZE="3">ఫ్రాన్స్‌ ప్రస్తుతం అంతకంటె బలహీనమైన స్థితిలో వుండి తన గతవైభవాన్ని&nbsp;<BR>తలపోసుకొంటోంది. ఇప్పుడు నెపోలియన్‌ మీద ఎన్నో పుస్తకాలు వెలువడ్డాయి.&nbsp;<BR>మరణించి కనుమరుగైపోయిన నెపోలియన్‌ మీద ‘సార్దే’ మొదలైన నాటక రచ-&nbsp;<BR>యితలు అనేక నాటకాలు వ్రాస్తున్నారు. మేడం బెర్న్‌హార్డ్‌, రీజెనే మొదలైన నటీ-&nbsp;<BR>మణులు యీ నాటకాలను కిక్కిరిసిన ప్రేక్షకులముందు ప్రదర్శిస్తున్నారు. ఇటీ-&nbsp;<BR>వల మేడం బెర్న్‌హార్డ్‌ పారిస్‌లో ‘లూయిగ్లాన్‌’ - అంటే ‘యువ గరుత్మంతుడు’</FONT></p>
<hr class="puTa_virupu">
<table><tr><td><a class=puTa_lanke href=puTa1946.html>p1946</a></td><td>p1947</td><td><a class=puTa_lanke href=puTa1948.html>p1948</a></td></tr></table>
</div></body></html>
