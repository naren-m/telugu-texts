<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa32.html>p32</a></td><td>p33</td><td><a class=puTa_lanke href=puTa34.html>p34</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానందస్వామి జీవిత సంగ్రహం</FONT></p>

<p><FONT FACE="SHREE900, SHREE, sans-serif" SIZE="3">వివేకానందస్వామి - వారి సందేశం</FONT></p>
<p><FONT FACE="SHREE900, SHREE, sans-serif" SIZE="3">కూడా ఇంకొకసారి రాష్ట్ర నిర్మాణకరమైన ధర్మసందేశాన్ని సోదర దేశాల కందిం-&nbsp;<BR>చటంలోనే భారతదేశం తన భావసంపద - ఏ భావసంపదయొక్క ఏకాత్మ&nbsp;<BR>కరణంనుండి నవ్యహిందూమతం పుట్టిందో - ఎంత మహత్తరమైనదో గ్రహించ&nbsp;<BR>గల్గింది. ‘‘ప్రపంచమంతటా తిరిగి ప్రతి జీవికి సందేశామృతాన్ని అంద&nbsp;<BR>జేయండి’’ అని ఒకానొక ఆచార్యుడు తన శిష్యుల కిచ్చిన ఆదేశం మొట్టమొదట&nbsp;<BR>భారతభూమినుంచే వెలువడిందనే సంగతిని మనం మరువకుందాం గాక. ఆ&nbsp;<BR>తలంపే, ఆ ప్రేమ ప్రవాహమే ఒక కొత్తరూపాన్ని ధరించిన వివేకానందస్వాముల&nbsp;<BR>నోటినుంచి ఈ వాణిగా వెలువడింది పాశ్చాత్యంలో ఒక మహాసభలో. ‘‘ఒక్క&nbsp;<BR>మతం నిజమైతే అన్ని మతాలుకూడా నిజమై తీరాలి. ఐనప్పుడు హిందూమతం&nbsp;<BR>నాకు చెందినట్లే మీకూ అంతే చెందినదవుతుంది.’’ ఈ భావాన్నే మరింత విపు-&nbsp;<BR>లంగా వివరించారు: ‘‘హిందువులమైన మేం ఇతర మతాలను కేవలం సహించ-&nbsp;<BR>టమే కాక వారితో కలిసి ఏకమైపోయాం. మేం మహమ్మదీయుల మసీదులలో&nbsp;<BR>నమాజు చేస్తాం, పారశీకుల అగ్నిని ఉపాసించుతాం; క్రైస్తవుల శిలువ ఎదుట&nbsp;<BR>మోకరిల్లుతాం. నిమ్నస్తరానికి చెందిన జడవస్తువుల పూజనుంచి ఉచ్చతమ&nbsp;<BR>నిర్గుణ అద్వైతవాదం వరకు మతాలన్నీ సమానంగా అనంతతత్వాన్ని అర్థంచేసు-&nbsp;<BR>కొని, సాక్షాత్కరించుకొనటానికి మానవాత్మ చేసే ప్రయత్నాలని మేమెరుగుదుం.&nbsp;<BR>కాబట్టి మేము ఈ పూలను సంగ్రహించి, వాటన్నిటినీ ప్రేమ అనే దారంలో&nbsp;<BR>గుచ్చి, అద్భుతమైన పూజోపహారంగా చేస్తాం.’’ ఈ వక్త హృదయంలో విదేశీ-&nbsp;<BR>యుడు, విజాతీయుడు ఎవడూ లేడు. మానవజాతి, పరమార్థం - ఈ రెండే&nbsp;<BR>వారికి గణనీయాలు.</FONT></p>
<p><FONT FACE="SHREE900, SHREE, sans-serif" SIZE="3">విశ్వమతమహాసభలో స్వాముల ఉపన్యాసాన్ని గూర్చి ఇలా చెప్పవచ్చు:&nbsp;<BR>ఆయన ఉపన్యాసం మొదలుపెట్టింది ‘హిందువుల మతాశయాలను వివరించ-&nbsp;<BR>టంతో. కాని ప్రసంగం ముగిసేటప్పటికి ‘హిందూమతమే’ సృజింపబడింది,&nbsp;<BR>ఇదిలా అవటానికి సమయంకూడా సిద్ధంగా ఉన్నది. స్వాముల ఎదుట సమా-&nbsp;<BR>వేశమైన శ్రోతలందరూ కేవలం పాశ్చాత్య చింతనాధోరణికి ప్రతినిధులు. ఐనా&nbsp;<BR>పాశ్చాత్య చింతనలో పరమోత్క్రష్టమైన ఏ విశిష్టత వున్నదో ఆ విశిష్టతయొక్క&nbsp;<BR>వికాసం కొంతవరకైనా ఈ శ్రోతలలో కనబడుతూ ఉంది. యూరపులోని ప్రతి-&nbsp;<BR>దేశం అమెరికాను, విశేషంగా ఈ మత మహాసభ జరిగిన షికాగోను తన మాన-&nbsp;<BR>వీయ దానంతో ప్లావితం చేసింది. మిషిగాన్‌ సరోవరతీరాన తన పాదాలనుంచి&nbsp;<BR>ఉత్తరజ్యోతి తన కళ్లలో తళతళలాడుతూంటే కూర్చొని చింతానిమగ్నురాలై-&nbsp;<BR>వున్న దీ పాశ్చాత్య నగరాలకు రాణి ఐన షికాగోనగరం. ఆధునిక భావవికాస ప్రయ-&nbsp;<BR>త్నంలోనూ, సంఘర్షణలోనూ ఉత్కృష్టమైన దానిలో ఎక్కువభాగం; అలాగే</FONT></p>
<hr class="puTa_virupu">
<table><tr><td><a class=puTa_lanke href=puTa32.html>p32</a></td><td>p33</td><td><a class=puTa_lanke href=puTa34.html>p34</a></td></tr></table>
</div></body></html>
