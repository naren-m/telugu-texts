<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2165.html>p2165</a></td><td>p2166</td><td><a class=puTa_lanke href=puTa2167.html>p2167</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - మద్రాసు : నా ఉద్యమ ప్రణాళిక</FONT></p>
<BR>
<p><FONT FACE="TimesNewRoman, Times, serif" SIZE="2">1 1 7</FONT></p>
<p><FONT FACE="SHREE900, SHREE, sans-serif" SIZE="3">నమ్మండి. నా కీవిషయంలో యావజ్జీవానుభవముంది. అందువల్ల అది నిర్వీర్యు-&nbsp;<BR>లను చేసే స్వభావం కలదని నేను నిర్ణయించగలిగాను. నేను భారతదేశమంతటా&nbsp;<BR>పర్యటించాను; దాదాపు ప్రతిగుహలోను దూరి చూచాను. హిమాలయాల్లో నివ-&nbsp;<BR>సించాను. తమ జీవితమంతా అందే గడిపిన మహనీయులను ఎరుగుదును. నా&nbsp;<BR>జాతి అంటే నాకు అభిమానం ఎక్కువ! మీరు ఇప్పటికంటె, ఇంకా క్షీణించి-&nbsp;<BR>పోయి నిర్వీర్యులు కావడం నేను చూచి సహించలేను. కాబట్టి, మీ కోసం సత్యం-&nbsp;<BR>కోసంకూడ ‘‘ఇక ఆగండి! నిలవండి!!’’ అని నా జాతి క్షీణగతిని ఆపడానికి&nbsp;<BR>ఎలుగెత్తి పలుకుతున్నాను. నిర్వీర్యులను చేసే ఈ రహస్యమతాలను త్యజించండి.&nbsp;<BR>బలాన్ని కూర్చుకోండి. మీ ఉపనిషత్తులపై, దివ్యమై సత్త్వప్రదమై తేజోవంతమై&nbsp;<BR>వెలసే మీ వేదాంతశాస్త్రంపై, మళ్లీ దృష్టి ప్రసరింపజేయండి. ఈ రహస్య విష-&nbsp;<BR>యాలనుండి, మిమ్మల్ని దుర్బలులను చేసే, ఈ రహస్య బోధలనుండి దూరంగా&nbsp;<BR>వెళ్ళండి! వేదాంత ధర్మాన్ని స్వీకరించండి. ప్రపంచంలోని మహోత్కృష్ట&nbsp;<BR>ధర్మాలు సదా సరళంగానే వుంటాయి. మీ జీవితాలలాగా, నిరాడంబరాలై&nbsp;<BR>వుంటాయి. ఉపనిషత్తులు బోధించే ధర్మాలు మీ ఎదుటనే వున్నాయి. వాటిని&nbsp;<BR>చేపట్టండి! వాటి ననుసరించి జీవించండి! అప్పుడు భారతదేశం మోక్షం పొందే-&nbsp;<BR>కాలం రాగలదు.</FONT></p>
<p><FONT FACE="SHREE900, SHREE, sans-serif" SIZE="3">ఇంకొక మాటచెప్పి ముగిస్తాను. పాశ్చాత్యులు దేశాభిమానాన్నిగూర్చి&nbsp;<BR>తరచుగా మాట్లాడుతూ వుంటారు. దేశాభిమానంలో నాకూ విశ్వాసం వుంది.&nbsp;<BR>దేశాభిమానాన్ని గూర్చిన భావాలు నాకూ వున్నాయి. ఘనకార్యాలు సాధించ&nbsp;<BR>డానికి మూడు విషయాలు అవసరం. మొట్టమొదటిది హృదయపూర్వకమైన&nbsp;<BR>సానుభూతి. బుద్ధిలోగాని, తర్కంలోగాని, ఏముంది? అది నాలుగడుగులు&nbsp;<BR>మాత్రంపోయి, అక్కడ ఆగిపోతుంది. కాని హృదయ ద్వారంలో దైవప్రేరణ&nbsp;<BR>కలుగుతుంది. ప్రేమ దుస్సాధ్యమైన ద్వారాలనుకూడ తెరవ గలుగుతుంది. జగ-&nbsp;<BR>ద్రహస్యాలన్నిటికీ ప్రేమ సింహద్వారం. కాబట్టి సంస్కర్తలుకాగోరే మహాశయు-&nbsp;<BR>లారా! దేశాభిమానులు కాగోరే మహాత్ములారా! ముందు, సానుభూతిని అలవ-&nbsp;<BR>రచుకోండి. మీకు సానుభూతి వుందా? దేవతల, మహారుషుల సంతానంలో లక్ష-&nbsp;<BR>లకొద్దీజనం నేడు పశుప్రాయులైపోయారే అని, మీరు నిజంగా దుఃఖిస్తున్నారా?&nbsp;<BR>లక్షలాది జనం తిండిలేక ఈనాడు మలమల మాడుతున్నారే అనిగానీ, తిండిలేక&nbsp;<BR>కోట్లకొద్దీ జనం అనేక యుగాలనుండి చచ్చిపోతున్నారనిగానీ, మీరు దుఃఖిస్తు-&nbsp;<BR>న్నారా? అజ్ఞానం, నల్లని మబ్బులాగా, దేశాన్ని కప్పివేసిందని మీరు&nbsp;<BR>ఆరాటపడుతున్నారా? అది మీ హృదయాలను కలచివేస్తోందా? మీకు నిద్ర&nbsp;<BR>పట్టకుండా చేస్తోందా? అది మీ రక్తంలో ప్రవేశించిందా? మీ గుండె దానితో</FONT></p>
<hr class="puTa_virupu">
<table><tr><td><a class=puTa_lanke href=puTa2165.html>p2165</a></td><td>p2166</td><td><a class=puTa_lanke href=puTa2167.html>p2167</a></td></tr></table>
</div></body></html>
