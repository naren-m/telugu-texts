<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa996.html>p996</a></td><td>p997</td><td><a class=puTa_lanke href=puTa998.html>p998</a></td></tr></table>
<p><FONT FACE="SHREE900, SHREE, sans-serif" SIZE="3">యోగశాస్త్రం</FONT></p>
<BR>
<p><FONT FACE="SHREE900, SHREE, sans-serif" SIZE="3">173</FONT></p>
<BR>
<p><FONT FACE="SHREE900, SHREE, sans-serif" SIZE="3">నేను ఆపివేయగలను, కాబట్టి నేను మార్పుల మిశ్రమాన్ని కాను. యోగశాస్త్రం చెప్పే&nbsp;<BR>విషయం ఇదే...</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ మార్పులు మన కిష్టంకావు. అసలు మార్పంటేనే మనకు గిట్టదు.&nbsp;<BR>ప్రతిమార్పును కూడా మనం బలవంతంగా అలవరచుకున్నాం... మా దేశంలో ఎడ్ల&nbsp;<BR>మెడలమీద ఒక పలుపు పెడతారు. దాన్ని ఒక కాడికి కడతారు. ఆ కాడి కొనను నూనె&nbsp;<BR>గానుగకు కడతారు. పలుపుకు కొంత దూరంగా ఒక గడ్డిమూటను పెడతారు. అది&nbsp;<BR>ఒక కర్ర చివర వ్రేలాడుతూ ఉంటుంది. ఎద్దు కంటికి గడ్డిమోపు కనిపిస్తూ&nbsp;<BR>ఉంటుంది. అయితే అది దాని నోటికి అందీఅందనట్లుగా ఉంటుంది.&nbsp;<BR>రెండడుగులు వేస్తే అందుతుందన్న ఆశ కలిగేలా ఉంటుంది. గడ్డితినే ఆశతో ఎద్దు&nbsp;<BR>ముందుకు అడుగులు వేస్తుంది. అదలా కదలగానే నూనె గానుగ తిరుగుతుంది...&nbsp;<BR>మనం కూడా ఈ ఎద్దుల లాంటివారమే! కంటికి అనుక్షణం కనిపించే గడ్డిని తినాలని&nbsp;<BR>మనం మన మెడలను ముందుకు చాస్తూ ఉంటాం. ఆ గడ్డిమాత్రం మన కందదు.&nbsp;<BR>కాని మనం మాత్రం గిరగిరా తిరుగుతూనే ఉంటాం. ఇలా తిరగటం ఎవరికీ యిష్టం&nbsp;<BR>ఉండదు. ఈ మార్పులు ఎవరికీ యిష్టం కావు; అసలే నచ్చవు... బలవంతంగా మన&nbsp;<BR>కీ మార్పులన్నీ దాపురించాయి... అవి పోవటం లేదు. ఒకమారు మనం&nbsp;<BR>యంత్రానికి లొంగితే, అలా గిరగిరా తిరగాల్సిందే! తప్పదు. నిలిచామా, తిరగ&nbsp;<BR>టంలోకన్నా గొప్పముప్పు ఘటిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">కష్టాలు వస్తున్నాయి మనకు; నిజమే. అవి మన మనసుకు నచ్చేవి కావు, కాబట్టే&nbsp;<BR>వాటిని కష్టాలంటాం. మన యిష్టానికి వ్యతిరేకంగా, బలవంతంగా అవి మనమీదికి&nbsp;<BR>దండెత్తి వస్తాయి. మనమీద ప్రకృతి ఆధిపత్యం నెరపుతుంది. కిక్కురుమనకుండా&nbsp;<BR>మనం దానికి తల వంచుతాం. ప్రకృతికీ, మనకు ఏదో పొత్తు ఉందనటం తప్పు.&nbsp;<BR>ప్రకృతి పిడికిలి నుండి తప్పించుకోవటానికే మనం కృషి చేస్తుంటాం. ప్రకృతివల్ల&nbsp;<BR>ఆనందం పొందుతున్నామని అంటాం, కాని అది నిజం కాదు. మన ప్రవర్తనాన్ని&nbsp;<BR>పరిశీలిస్తే, ప్రతిదానినుండీ తప్పించుకోవటానికే మనం ప్రయత్నిస్తున్నామని, దాని&nbsp;<BR>నుండీ - దీని నుండీ హాయిని పొందేందుకు రకరకాలుగా కృషిచేస్తున్నామని&nbsp;<BR>తెలుస్తుంది... ఈ కథను చూడండి. దీన్లో ప్రకృతి గూర్చి సరియైన నిర్వచనం&nbsp;<BR>ఉంది. ఈ కథలోని ఫ్రెంచివానితో దాన్ని పోల్చవచ్చు. ఆ ఫ్రెంచివాడు, ఒక ఆంగ్ల&nbsp;<BR>మిత్రుణ్ణి విందుకు ఆహ్వానిస్తాడు. భూగర్భగదిలో తాను దాచిన రకరకాల&nbsp;<BR>‘పాతసారా’ ను అతను వర్ణించి చెబుతాడు. ఒక పాతసారా సీసాను తీసుకరమ్మని తన&nbsp;<BR>నౌకరుకు చెబుతాడు. సీసా ఎంతో అందంగా ఉంటుంది. లోపల ఉన్న సారా&nbsp;<BR>బంగారంలా మెరుస్తూ ఉంటుంది. ఆ సారాను బట్లరు ఒక గాజు&nbsp;<BR>పాత్రలో పోస్తాడు. ఆంగ్లమిత్రుడు ఎంతో ఆసక్తితో దాన్ని గుటకలు వేస్తూ</FONT></p>
<hr class="puTa_virupu">
<table><tr><td><a class=puTa_lanke href=puTa996.html>p996</a></td><td>p997</td><td><a class=puTa_lanke href=puTa998.html>p998</a></td></tr></table>
</div></body></html>
