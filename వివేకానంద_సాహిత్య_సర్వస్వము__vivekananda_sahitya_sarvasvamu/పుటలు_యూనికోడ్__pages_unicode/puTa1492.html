<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1491.html>p1491</a></td><td>p1492</td><td><a class=puTa_lanke href=puTa1493.html>p1493</a></td></tr></table>
<p><FONT FACE="SHREE900, SHREE, sans-serif" SIZE="3">ముక్తికి సోపానాలు</FONT></p>
<p><FONT FACE="SHREE900, SHREE, sans-serif" SIZE="3">263</FONT></p>
<p><FONT FACE="SHREE900, SHREE, sans-serif" SIZE="3">దివ్యావేశమే ఆ ఉపకరణం. విజ్ఞానానికి ధీశక్తి ఉపకరణమైనట్లే, దివ్యావేశానికి&nbsp;<BR>ఉపకరణం హృదయం. క్రిందిదశలో హృదయం ధీశక్తికంటె చాలా దుర్బలమైన&nbsp;<BR>ఉపకరణం. ఆజ్ఞుడైన వానికేమీ తెలియదు. కాని అతని స్వభావంలో కొంచెం&nbsp;<BR>ఆవేశముంటుంది. అతన్ని ఒక గొప్ప ప్రొఫెసర్‌తో పోల్చి చూడండి - ప్రొఫెసర్‌&nbsp;<BR>శక్తి ఎంత అద్భుతమైంది? కాని ప్రొఫెసర్‌ ధీశక్తికి బద్ధుడు. కనుక అతడు&nbsp;<BR>ఒకే కాలంలో అటు మేధావిగా ఉండగలడు. ఇటు రాక్షసుడూ కాగలడు.&nbsp;<BR>హృదయశాలి అయిన వాడెప్పుడూ రాక్షసుడు కాలేడు. భావావేశపరుడు&nbsp;<BR>ఎప్పుడూ రాక్షసుడు కాజాలడు. తగిన శిక్షణ సహాయంతో, హృదయం&nbsp;<BR>పరిణతినొంది, ధీశక్తిని దాటిపోగలదు. అది, ఈశ్వర జ్ఞానావేశంగా రూపొంద-&nbsp;<BR>గలదు. చివరకు మానవుడు ధీశక్తిని అతిక్రమించవలసిందే. మానవుని జ్ఞానం,&nbsp;<BR>అతని గ్రహణ శక్తులు, తార్కికశక్తి, ధీశక్తి, హృదయశక్తీ, ప్రపంచమనే పాలును&nbsp;<BR>చిలికే పనిలో నిమగ్నములై ఉన్నాయి. చాలాకాలం చిలుకగా, చిలుకగా ‘‘వెన్న’’&nbsp;<BR>లభిస్తుంది. దేవుడే ఈ ‘‘వెన్న’’. హృదయశాలురకే ‘‘వెన్న’’ లభిస్తుంది.&nbsp;<BR>ధీమంతులకు మిగిలేది ‘‘మజ్జిగ’’ మాత్రమే.</FONT></p>
<p><FONT FACE="SHREE900, SHREE, sans-serif" SIZE="3">ఈ సాధనలన్నీ హృదయ పరిపాకానికే, ప్రేమ కోసమే. గాఢం, హృదయ-&nbsp;<BR>పూర్వకం అయిన సానుభూతి కోసమే - ఉద్దేశించబడ్డాయి. భగవత్సా&nbsp;<BR>క్షాత్కారాన్ని పొందడానికి విద్య, పాండిత్యం అక్కర లేదు. ఒక మహాత్ముడు&nbsp;<BR>నాతో ‘‘ఇతరులను చంపడానికి కత్తులు, రాళ్లు అవసరం. ఆత్మహత్య చేసికోవ&nbsp;<BR>డానికి ఒక సూది చాలు. అట్లే పరులకు బోధించడానికి అధిక ధీశక్తి, పాండిత్యం&nbsp;<BR>అవసరం. కాని నీకు నీవే ఆత్మావబోధం పొందడానికి అవి అనవసరం -’’&nbsp;<BR>అన్నాడు. నీవు పరిశుద్ధుడవేనా? - అయితే నీవు భగవంతుణ్ణి పొందగలవు.&nbsp;<BR>‘‘నిర్మల హృదయులు ధన్యులు. వా రీశ్వరుని దర్శిస్తారు.’’ నీవు పరిశుద్ధుడవు&nbsp;<BR>కాకపోతే, లోకంలోని విజ్ఞానశాస్త్రాలన్నీ అధ్యయనం చేసినా, అవి నీకు ఎంత-&nbsp;<BR>మాత్రం ఉపకరించవు. నీవు చదివిన పుస్తకాలన్నిటిలో నీవు పూడుకొని&nbsp;<BR>పోవచ్చు. కాని అవి నీ కెక్కువ ఉపకరించవు. లక్ష్యాన్ని చేరుకొనేది హృదయం.&nbsp;<BR>కాబట్టి హృదయాన్నే అనుసరించండి. నిర్మల హృదయం ధీశక్తిని అతిక్రమించి&nbsp;<BR>చూడగలదు. అది ఈశ్వరజ్ఞానావిష్ట మవుతుంది. హేతువాదం ఏనాటికీ గ్రహించ&nbsp;<BR>లేని విషయాలను, హృదయం గ్రహించగలదు. నిర్మల హృదయానికి, బుద్ధికి&nbsp;<BR>వైరుధ్యం కలిగినపుడంతా, నిర్మలహృదయ పక్షాన్నే అనుసరించండి. హృదయ-&nbsp;<BR>ప్రేరణ సహేతుకంగా లేదని తోచినాసరే హృదయాన్నే అనుసరించండి.&nbsp;<BR>ఇతరులకు మేలు చేయడం మంచిదని తోచినప్పుడు అట్టిపని అలౌకికమని</FONT></p>
<hr class="puTa_virupu">
<table><tr><td><a class=puTa_lanke href=puTa1491.html>p1491</a></td><td>p1492</td><td><a class=puTa_lanke href=puTa1493.html>p1493</a></td></tr></table>
</div></body></html>
