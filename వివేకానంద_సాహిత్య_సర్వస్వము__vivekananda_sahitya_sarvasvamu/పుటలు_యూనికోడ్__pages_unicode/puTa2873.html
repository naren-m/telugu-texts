<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2872.html>p2872</a></td><td>p2873</td><td><a class=puTa_lanke href=puTa2874.html>p2874</a></td></tr></table>

<p><FONT FACE="SHREE900, SHREE, sans-serif" SIZE="3">స్వామీజీ: సకాలంలో సర్వమూ సమకూరుతుంది. సాంఘిక బహిష్కా&nbsp;<BR>రానికి భయపడకుండా, తమ బాలికలకు వివాహం చేయకుండా వుండగల విద్యా-&nbsp;<BR>వంతులైన పురుషులు ఈ దేశంలో యింకా ఉద్భవించలేదు. ఆడపిల్లకు&nbsp;<BR>పన్నెండు, పదమూడు ఏండ్లు నిండకముందే సంఘ భయంచే తమ పిల్లలకు&nbsp;<BR>ఎలా పెళ్లి చేస్తున్నారో చూడు, మొన్నమొన్ననే వివాహ వయస్సు అనుమతి </FONT><FONT FACE="TimesNewRoman, Times, serif" SIZE="2">(age</FONT></p>
<p><FONT FACE="TimesNewRoman, Times, serif" SIZE="2">of consent)</FONT><FONT FACE="SHREE900, SHREE, sans-serif" SIZE="3"> బిల్లు ఆమోదం పొందబోయేటప్పుడు సంఘంలోని పెద్దమనుష్యు-&nbsp;<BR>లంతా లక్షలాది జనులను పోగుచేసి ‘‘ఈ బిల్లు మాకు అక్కరలేదు’’ అని&nbsp;<BR>బొబ్బలు పెట్టారు. ఇదే యింకో దేశంలో అయితే అటువంటి నినాదాలు,&nbsp;<BR>సభలు పెట్టరు సరికదా, అయ్యో, సంఘానికి యిలాంటి అవమానకరమైన&nbsp;<BR>కళంకం వాటిల్లిందేనని యిండ్లలో దూరి సిగ్గుతో తలలు దాచుకునే వారే.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే స్వామీ! నిష్కారణంగాను, అనాలోచితంగాను మన&nbsp;<BR>ప్రాచీన స్మృతికర్తలు ఈ బాల్యవివాహ సంప్రదాయాన్ని ఆమోదించారని నేనను-&nbsp;<BR>కోను. వారి యీ ప్రవర్తనలో ఏదో కారణం యిమిడి ఉండవచ్చు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మంచిదే, అయితే ఆ కారణమేమిటో?&nbsp;<BR>శిష్యుడు: ఉదాహరణకు తీసుకోండి, బాలికలకు బాల్యంలోనే వివాహ-&nbsp;<BR>మైతే త్వరలోనే వాళ్లు అత్తవారింటికి వచ్చి బాల్యంనుండే కుటుంబంయొక్క&nbsp;<BR>ప్రత్యేకమైన ఆచారవ్యవహారాలు నేర్చుకుంటారు. వాళ్ల అత్తమామల అదు&nbsp;<BR>పాజ్ఞలలో గృహ నిర్వహణ విధులన్నింటిలో తగిన నైపుణ్యం సంపాదిస్తారు.&nbsp;<BR>పుట్టింటిలోనే ఉన్నట్లయితే, వయసు ముదిరిన కుమార్తెలు తప్పుదారులు పట్టే&nbsp;<BR>ప్రమాదముంది. త్వరగా వివాహమైతే ఆ విధంగా తప్పుదార్లు తొక్కే అవకాశ-&nbsp;<BR>ముండదు. పైపెచ్చు వారిలో లజ్జ, గౌరవం, ఓర్పు, కర్మకౌశలం మొదలైన&nbsp;<BR>లక్షణాలు వృద్ధి చెందుతాయి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఈ వాదానికి ప్రతివాదంకూడా వుంది. బాల్యవివాహాలు త్వరగా&nbsp;<BR>సంతానోత్పత్తికి దారితీయవచ్చు. అది మన స్త్రీల అకాలమరణానికి కారణ&nbsp;<BR>మౌతుంది. దార్ఢ్య లేనందువల్ల వారికి పుట్టే సంతానం దేశంలోని బిచ్చగాళ్ల&nbsp;<BR>సంఖ్యను వృద్ధి చేస్తుంది. తల్లిదండ్రులు దృఢకాయులు ఆరోగ్యవంతులు&nbsp;<BR>కాకపోతే వారికి ఆరోగ్యవంతమైన సంతానం ఎలా కలుగుతుంది? కొంత&nbsp;<BR>వయస్సయిన తర్వాత వివాహం చేసి, సంస్కారాన్ని కలిగిస్తే, మన తల్లులు&nbsp;<BR>దేశానికి నిజమైన సౌభాగ్యాన్ని చేకూర్చగలిగే బిడ్డలను కంటారు. ప్రతి యింట్లో&nbsp;<BR>అంతమంది వితంతువులు ఉండటానికి గల కారణం యిందులో అంటే,&nbsp;<BR>ఈ బాల్యవివాహాలలో ఉంది. బాల్యవివాహాలు తగ్గితే వితంతువులుకూడా&nbsp;<BR>తగ్గుతారు.</FONT></p>
<hr class="puTa_virupu">
<table><tr><td><a class=puTa_lanke href=puTa2872.html>p2872</a></td><td>p2873</td><td><a class=puTa_lanke href=puTa2874.html>p2874</a></td></tr></table>
</div></body></html>
