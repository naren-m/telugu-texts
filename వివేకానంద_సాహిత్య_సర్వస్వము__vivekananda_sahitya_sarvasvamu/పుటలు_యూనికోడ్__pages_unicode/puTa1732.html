<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1731.html>p1731</a></td><td>p1732</td><td><a class=puTa_lanke href=puTa1733.html>p1733</a></td></tr></table>
<p><FONT FACE="SHREE900, SHREE, sans-serif" SIZE="3">క్రీస్తుదూత</FONT></p>
<p><FONT FACE="SHREE900, SHREE, sans-serif" SIZE="3">127</FONT></p>
<p><FONT FACE="SHREE900, SHREE, sans-serif" SIZE="3">చంద్రుల కాంతులు, నక్షత్రాల అందచందాలు, భూమి సౌందర్యం సుఖాన్ని&nbsp;<BR>కలిగించగలవే. కాని ప్రాచ్యుని హృదయానికి అవి చాలవు. అతీత విషయాలను&nbsp;<BR>గురించి అతడు కలలు కనాలి. అతడు వర్తమానాన్ని గమించిపోవాలి. వర్తమాన&nbsp;<BR>వస్తువుతో అతడికి తృప్తిలేదు. ప్రాచ్యసీమలోనే మానవజాతి ఎదిగింది. సమస్త&nbsp;<BR>కష్టసుఖానుభవాలు అక్కడి ప్రజలకు కలిగాయి. రాజ్యాల వెంట రాజ్యాలు,&nbsp;<BR>సామ్రాజ్యాల వెంట సామ్రాజ్యాలు అక్కడ ఏర్పడ్డాయి. మానవశక్తి, అధికారం,&nbsp;<BR>వైభవం, ఐశ్వర్యాలు అక్కడున్నాయి. శక్తికి విద్యలకు నిలయం అది. ప్రాచ్యుని&nbsp;<BR>తత్త్వం అది. శౌర్యానికి, రాజ్యాలకు, విద్యాపీఠాలకు నిలయమది. కాబట్టే&nbsp;<BR>ప్రాచ్యుని మనస్సు ఇహలోక విషయాలను ఏవగించుకోవటంలో ఆశ్చర్య&nbsp;<BR>మేముంది? మార్పు, మృత్యుమయం, దుఃఖమయం ఐన యీ ప్రపంచ&nbsp;<BR>మధ్యంలో నిత్యం, ఆనందదాయకం ఐన వస్తువు నిమిత్తం అన్వేషించటం&nbsp;<BR>సహజమేకదా! ఈ ఆశయాల ప్రాధాన్యాన్ని గురించి పదేపదే నొక్కి వక్కా&nbsp;<BR>ణించటానికి ప్రాచ్య ప్రవక్త సందేహించడు. అందుకతడు విసుగుచెందడు. ఇక&nbsp;<BR>ప్రవక్తల విషయమా? ఒక్క మినహాయింపుకూడా లేకుండా, ప్రవక్త లందరూ&nbsp;<BR>ప్రాచ్యదేశీయులే అని మీరు గుర్తించుకోండి.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి జీసస్‌ మనకు అందించిన మహత్తరమైన జీవిత సందేశంలోని&nbsp;<BR>ప్రప్రథమ విషయం ఏమిటో తెలుసా? ‘‘మనకు కావలసింది యీ జీవితం కాదు.&nbsp;<BR>ఇంతకంటె ఉన్నత జీవితం’’ అని; ప్రాచ్యసీమలో పుట్టిన ఉత్తమ&nbsp;<BR>పుత్రుడిలా అత డీ విషయంలో అనుష్ఠానపరుడు. పాశ్చాత్యులైన మీరు మీ&nbsp;<BR>వ్యవహారాలలో, సైనిక శాఖలో, రాజకీయ వర్గాల నిర్వహణలో కార్యశీలురు కదా!&nbsp;<BR>బహుశ ప్రాచ్యులు ఆ వ్యవహారాలలో కార్యదక్షులు కారేమో! కాని తన రంగంలో&nbsp;<BR>ప్రాచ్యుడు కార్యశీలుడే. ఒకరు తత్త్వబోధ చేస్తే మరునాడు వందలమంది జనులు&nbsp;<BR>దాన్ని తమ జీవితాలలో ఆచరించటానికి అన్ని విధాల&nbsp;<BR>ప్రయత్నిస్తారు. ఒంటికాలి మీద నిలబడితే మోక్షం సిద్ధిస్తుందని ఒకడంటే&nbsp;<BR>ఆ పనికి తక్షణమే అతడు ఐదు వందల మందిని సమావేశ పరుస్తాడు. అది&nbsp;<BR>హాస్యాస్పదమని మీరనవచ్చును; కాని, ఒక్క విషయాన్ని గమనించండి - దాని&nbsp;<BR>అడుగున వుంది వారి తత్త్వదృష్టి - తీవ్రమైన క్రియాపరత్వం. పాశ్చాత్యదేశాలలో&nbsp;<BR>మోక్షానికి సాధన ప్రణాళిక అంటే బుద్ధిగతమైన వ్యాయామం. ఆ ప్రణాళిక&nbsp;<BR>లేనాడూ కార్యరూపం దాల్చేవి కావు; ఆచరణ జీవితంలోకి అవి ఎన్నడూ రావు.&nbsp;<BR>పాశ్చాత్య దేశాలలో ఎవరెక్కువగా వచోకౌశలాన్ని ప్రదర్శిస్తాడో అతడు&nbsp;<BR>గొప్ప బోధకుడుగా ఎన్నబడతాడు.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి, ప్రాచ్యదేశం కనిన ఉత్తమపుత్రుడు ప్రచండమైన ఆచరణశీలుడనే</FONT></p>
<hr class="puTa_virupu">
<table><tr><td><a class=puTa_lanke href=puTa1731.html>p1731</a></td><td>p1732</td><td><a class=puTa_lanke href=puTa1733.html>p1733</a></td></tr></table>
</div></body></html>
