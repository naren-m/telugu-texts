<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2438.html>p2438</a></td><td>p2439</td><td><a class=puTa_lanke href=puTa2440.html>p2440</a></td></tr></table>
<p><FONT FACE="SHREE900, SHREE, sans-serif" SIZE="3">హిందూమతం - శ్రీరామకృష్ణులు</FONT></p>
<p><FONT FACE="TimesNewRoman, Times, serif" SIZE="2"><sup>3</sup></FONT></p>
<p><FONT FACE="SHREE900, SHREE, sans-serif" SIZE="3">ఇలాటి పరిస్థితిలో భగవాన్‌ శ్రీరామకృష్ణులు భారతదేశంలో అవతరించి&nbsp;<BR>స్వచ్ఛమైన ఆర్యమతాన్ని ఆచరణలోపెట్టి చూపించాడు. బహుశాఖలుగా చెదిరి-&nbsp;<BR>పోయిన సనాతనధర్మ ఏకతాస్వభావాన్ని ప్రదర్శించాడు. ఈ శాఖలు పైకి&nbsp;<BR>భిన్నంగా కనిపించినా, పరస్పరం కలహసంకులాలై వున్నట్లుగా తోచినా,&nbsp;<BR>విభిన్నంగా అగపడుతున్నా, ప్రజల నందరినీ తప్పు త్రోవలకు యీడుస్తున్నా, విదే-&nbsp;<BR>శీయులచేత అపహాస్యం పాలవుతున్నా, వీటిలో అంతర్లీనమైంది సనాతనమత&nbsp;<BR>ధర్మమొక్కటే. తన జీవితాన్ని యీ సనాతన ధర్మానికి ప్రతిబింబరూపంగా -&nbsp;<BR>ఉదాహరణగా ప్రదర్శించి చూపారు.</FONT></p>
<p><FONT FACE="SHREE900, SHREE, sans-serif" SIZE="3">శ్రీరామకృష్ణుడు పరమేశ్వరుని అవతారమే. పరమేశ్వరుడు వేదపురుషుడే.&nbsp;<BR>ఆయన సృష్టి స్థితి లయాల కాధారభూతాలు వేదాలే. ఐనా శ్రీరామకృష్ణావతారం&nbsp;<BR>వేదాది విద్యాడంబరాలను నిరసించింది. ఎందువల్ల? ఈ వేదసత్యాలు లౌకిక&nbsp;<BR>స్పర్శలేని పరిశుద్ధమైన ఋషుల మనస్సులో స్వతస్సిద్ధంగానే దీపిస్తాయి. అవి&nbsp;<BR>అలా దీపించటంలోనే ఆ వేదసత్యాల మహోన్నత్వం వుంది. మత పునరుజ్జీవన&nbsp;<BR>వ్యాపనముంది. అది మహాత్ముల మనస్సుల్లో సహజంగా దీపించేటప్పుడే సంభ-&nbsp;<BR>విస్తుంది గాని వూరికే చదవటంవల్ల కాదు.</FONT></p>
<p><FONT FACE="SHREE900, SHREE, sans-serif" SIZE="3">ఈ సనాతన ధర్మాన్ని సంరక్షించటానికి, సాధువులను రక్షించటానికి పదే-&nbsp;<BR>పదే పరమేశ్వరుడు అవతరిస్తాడనటం పురాణ ప్రసిద్ధమైన విషయం.</FONT></p>
<p><FONT FACE="SHREE900, SHREE, sans-serif" SIZE="3">ప్రవాహం నిమ్నాభిముఖమైనప్పుడు వేగం అధికమౌతుంది. తరంగం లేచి&nbsp;<BR>పల్లంలో పడితే అంతట అణిగి వూరుకోదు. పూర్వంకంటె ఎత్తుగా లేస్తుంది.&nbsp;<BR>అలాగే ఆర్యసమాజం అనేక విపత్తులకులోనై, వాటినుండి దైవకటాక్షంచే విముక్తి&nbsp;<BR>నొంది, అపూర్వశక్తి వైభవాలతో ప్రకాశిస్తూ వచ్చింది. చారిత్రక నిదర్శనా లిలా&nbsp;<BR>వెల్లడిస్తున్నాయి.</FONT></p>
<p><FONT FACE="SHREE900, SHREE, sans-serif" SIZE="3">పడి పైకి లేచినప్పుడల్లా మన సమాజంలో అంతర్నిగూఢమైన సంపూ-&nbsp;<BR>ర్ణత్వం ఎక్కువగా అభివ్యక్తమౌతూ వచ్చింది. అలాగే పరమేశ్వరుడుకూడ ఒక&nbsp;<BR>అవతారంలోలేని సంపూర్ణత్వాన్ని మరో అవతారంలో ప్రకటిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">మళ్లీ మళ్లీ మన దేశం మూర్ఛ పొందుతూంది. మళ్లీ మళ్లీ పరమేశ్వరు&nbsp;<BR>డవతరించి మన దేశాన్ని ఉజ్జీవింప చేస్తున్నాడు.</FONT></p>
<p><FONT FACE="SHREE900, SHREE, sans-serif" SIZE="3">ఇంతకుపూర్వం ఎన్నడూ మన దేశాన్ని యింత గాఢాంధకారం ఆవరించి&nbsp;<BR>వుండలేదు. ఇప్పటి మన పతనావస్థ పూర్వపు మన సమాజ పతన స్థితికంటె&nbsp;<BR>ఎన్నోరెట్లు లోతైనది. దీనితో పోలిస్తే, పూర్వపు పతనం వట్టి గొడ్ల కాలిగిట్టల&nbsp;<BR>గుర్తుల వంటిదే.</FONT></p>
<hr class="puTa_virupu">
<table><tr><td><a class=puTa_lanke href=puTa2438.html>p2438</a></td><td>p2439</td><td><a class=puTa_lanke href=puTa2440.html>p2440</a></td></tr></table>
</div></body></html>
