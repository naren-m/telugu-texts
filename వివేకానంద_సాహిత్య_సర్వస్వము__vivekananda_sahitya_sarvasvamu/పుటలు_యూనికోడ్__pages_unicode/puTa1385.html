<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1384.html>p1384</a></td><td>p1385</td><td><a class=puTa_lanke href=puTa1386.html>p1386</a></td></tr></table>
<p><FONT FACE="SHREE900, SHREE, sans-serif" SIZE="3">156 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">అనుభవాన్నంతా పూర్తి చేసికొని, తన సంచార చక్రాన్ని ముగించుకొనేంత వరకు&nbsp;<BR>జన్మాంతర యాత్రలు చేస్తూంటాడు. తుదకతడు తన స్వరూపాన్ని తెలిసి&nbsp;<BR>కొంటాడు. తానెవరో గ్రహిస్తాడు. వాని అజ్ఞానం రూపుమాసిపోతుంది. అతని&nbsp;<BR>దివ్యశక్తులు ప్రకాశిస్తాయి. తర్వాత అతడు, పరిపూర్ణుడై వెలుగుతాడు. ఆ&nbsp;<BR>జీవునకు ఆ పిమ్మట భౌతిక శరీరాలు ధరించే అవసరంకానీ, సూక్ష్మతర,&nbsp;<BR>మానసిక శరీరాలను ధరించే అవసరంకానీ ఉండదు. అతడు స్వయంప్రకాశుడై&nbsp;<BR>వెలుగుతాడు. ముక్తుడవుతాడు. ఇంక వానికి జననం లేదు. మరణం ఉండదు.</FONT></p>
<p><FONT FACE="SHREE900, SHREE, sans-serif" SIZE="3">మనం ఇప్పుడు, ఇంతకుమించిన సూక్ష్మతర వివరణలలోనికి దిగం.&nbsp;<BR>జన్మాంతర సిద్ధాంతాన్ని గూర్చి ఇంకొక అంశాన్నికూడ చెబుతాను. అది నరుని&nbsp;<BR>ఆత్మ, స్వతంత్రమనే వాదం. మన లోపాలను పరులపై త్రోసే అలవాటును అను-&nbsp;<BR>సరించని వాదమిదొక్కటే. మన లోపాలను మనం ఒప్పుకోం. మన కళ్లు తమని&nbsp;<BR>తాము చూచుకోలేవు. ఇతరుల కళ్లన్నిటినీ చూడగలవు. తమ దోషాలను&nbsp;<BR>ఇతరులపై పడవేసే అవకాశం వున్నంత వరకు మనుషులు, తమ నేరాలను&nbsp;<BR>అంగీకరించడంలో ప్రాల్మాలుతారు. తమ సహజ దోషాల్ని వీలైనంత వరకు తోడి-&nbsp;<BR>మానవుల మీదనో, అలా కాకపోతే, భగవంతుని మీదనో పడవేస్తారు. అదీ&nbsp;<BR>కాకుంటే, ‘విధివ్రాత’ అనే భూతాన్ని సృష్టిస్తారు. ఈ ‘విధివ్రాత’ ఎక్కడిది?&nbsp;<BR>విధాత ఎవరు? మనం నాటిన విత్తనం ఫలాన్నే మనం అనుభవిస్తాం. మన విధి-&nbsp;<BR>వ్రాతకు కర్తలం మనమే. దానికై నిందార్హులైన వారు వేరుగా లేరు. అభినందనలు&nbsp;<BR>పొందగలవారూ లేరు. గాలి వీస్తుంది. ఎవరు, తమ పడవల తెరచాపను విప్పి-&nbsp;<BR>పెట్టుకొంటారో, వారు ముందుకు పోతారు. ఎవరు దాన్ని ముడిచి పెట్టుకుని&nbsp;<BR>వుంటారో వా రా గాలి వల్ల లాభాన్ని పొందజాలరు. అలా కావడం గాలి&nbsp;<BR>దోషమా? కొందరు సుఖపడటం, కొందరు దుఃఖపడటం - ఇదంతా కరుణా-&nbsp;<BR>మయుడైన జగత్పతియొక్క లోపమా? ఆయన కరుణ తగ్గడం లేదు. మన గతికి&nbsp;<BR>మనమే కర్తలం. భగవంతుడు నియమించిన సూర్యుడు, బలవంతులకు బల&nbsp;<BR>హీనులకుకూడ వెలుగునిస్తూనే ఉన్నాడు. వానిచే నియమింపబడిన వాయువు,&nbsp;<BR>పరమ సాధువుపైనా, పతితునిపైనా ఒక్క తీరుగానే వీస్తోంది. ఆయన&nbsp;<BR>విశ్వేశ్వరుడు. జగత్పిత. కరుణాసాగరుడు. నిష్పక్షపాతి. మన జీవన క్షద్ర&nbsp;<BR>విషయాలను గూర్చి మనం ఆలోచించే విధంగా, ఆ విరాట్‌ విశ్వ కర్మకూడ&nbsp;<BR>ఆలోచిస్తాడనుకొంటున్నారా? భగవంతుని గూర్చి ఇలా ఆలోచించటం చాలా-&nbsp;<BR>నీచం. ఇక్కడి మన పెనుగులాటలను చావు బ్రదుకులతో సమానంగా తలపోయు&nbsp;<BR>కుక్క పిల్లలవంటి మనం, భగవంతుడు వీనిని గొప్ప విషయాలుగా పాటించి,&nbsp;<BR>వర్తిస్తూంటాడని అవివేకులమై అనుకొంటాం. ఈ కుక్క పిల్లల చెర్లాటలు</FONT></p>
<hr class="puTa_virupu">
<table><tr><td><a class=puTa_lanke href=puTa1384.html>p1384</a></td><td>p1385</td><td><a class=puTa_lanke href=puTa1386.html>p1386</a></td></tr></table>
</div></body></html>
