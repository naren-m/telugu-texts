<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa663.html>p663</a></td><td>p664</td><td><a class=puTa_lanke href=puTa665.html>p665</a></td></tr></table>
<p><FONT FACE="SHREE900, SHREE, sans-serif" SIZE="3">గమ్యం</FONT></p>
<p><FONT FACE="TimesNewRoman, Times, serif" SIZE="2">2 4 9</FONT></p>
<p><FONT FACE="SHREE900, SHREE, sans-serif" SIZE="3">సాగిపోతూంది... సూర్యుడు, చంద్రుడు, నక్షత్రాలు, మీరు, నేను ఒఠి సుడి-&nbsp;<BR>గుండాలమే. నాదని ఒకానొక మనస్సును నే నెందుకు ఎన్నుకొన్నాను? అది&nbsp;<BR>మానససాగరంలో ఒక మానసిక సుడిగుండమే.</FONT></p>
<p><FONT FACE="SHREE900, SHREE, sans-serif" SIZE="3">ఇదే నిజం కాకపోతే, నా కంపనం మీ వద్ద కెలా చేరుతూంది? ఒక&nbsp;<BR>కొలనులో రాయి విసిరివేస్తే అదొక కంపనాన్ని కలుగచేస్తుంది. అది నీటిని&nbsp;<BR>చలింపచేస్తుంది. నేను నా మనస్సును ఆనందస్థితిలో పడవేస్తాను. తద్ద్వారా మీ&nbsp;<BR>మనస్సులలోనూ అలాటి అనుభూతి కలిగించే ప్రవృత్తి కలుగుతోంది. మీ&nbsp;<BR>రెన్నిసార్లు మీ మనస్సులో, హృదయంలో భావించుకొన్న విషయం, మీరు చెప్పకే&nbsp;<BR>యితరుల మనస్సులకు తెలిసిపోలేదు? సర్వత్రా మన మొక్కటే... మన కెన్నటికీ&nbsp;<BR>అర్థం కానిదదే. ఈ జగత్తంతా దేశకాల నిమిత్తాలచేత రూపొందింది. భగవంతుడే&nbsp;<BR>యీ విశ్వంగా కనబడుతున్నాడు.... ప్రకృతి ఎప్పుడు ప్రారంభమైంది? మీరు&nbsp;<BR>మీ యథార్థ స్వరూపాన్ని మరిచిపోయి, దేశాకాల నిమిత్తాలకు బద్ధులైనప్పుడు.</FONT></p>
<p><FONT FACE="SHREE900, SHREE, sans-serif" SIZE="3">ఇది మీ దేహాల పరిభ్రమణ వృత్తం. ఐనా మీరు స్వరూపంచేత అనంతులు.&nbsp;<BR>మీరు ఆలోచన ఎప్పుడు ప్రారంభించారో కాలం అప్పుడు ప్రారంభమైంది. మీకు&nbsp;<BR>దేహం ఎప్పుడు ప్రాప్తించిందో దేశ (స్థల) మప్పుడు ప్రారంభమైంది; లేకపోతే&nbsp;<BR>స్థలమనేది ఎక్కడా వుండలేదు. మీ రెప్పుడు పరిచ్ఛిన్నులయ్యారో అప్పుడు&nbsp;<BR>‘నిమిత్తం’ ప్రారంభమైంది. ఏదో విధమైన జవాబు మనకు కావాలి. ఇదిగో,&nbsp;<BR>జవాబు. మన పరిచ్ఛిన్నస్థితి ఒక ఆట. అది కేవలం వినోదం కోసమే. మిమ్మల్నేదీ&nbsp;<BR>బంధించదు; ఏదీ నిర్బంధించదు. మీ రెన్నడూ బద్ధులై వుండలేదు. మనమే&nbsp;<BR>కల్పించుకొన్న యీ నాటకంలో మన పాత్రలను మనం అభినయిస్తున్నాం.</FONT></p>
<p><FONT FACE="SHREE900, SHREE, sans-serif" SIZE="3">వ్యక్తిత్వాన్ని గురించిన మరో ప్రశ్నను ప్రస్తావిద్దాం. తమ వ్యక్తిత్వాన్ని కోల్పో-&nbsp;<BR>వటమంటే కొందరికి ఎంతో భయం. పంది దేవుడైతే తన పంది వ్యక్తిత్వాన్ని&nbsp;<BR>విడిచిపెట్టటం మంచిది కాదా? మంచిదే. కాని, పాపం! పంది అప్పు డలా అను-&nbsp;<BR>కోదు. ఐతే ఏ దశ నా నిజవ్యక్తిత్వం? నేను శిశువుగా దోగాడుతూ, బొటనవ్రేలు&nbsp;<BR>నోట్లో పెట్టుకోవడానికి ప్రయత్నించే దశా? ఆ వ్యక్తిత్వాన్ని కోల్పోవడానికేనా&nbsp;<BR>నేను విచారించవలసింది? నే నిప్పుడు నా శైశవదశను తలచుకొని నవ్వుకొంటు-&nbsp;<BR>న్నట్లు యింక ఏభై సంవత్సరాల తర్వాత నా ప్రస్తుత స్థితిని తలచుకొని నవ్వు-&nbsp;<BR>కొంటాను. వీటిలో నేను నిలుపుకోవలసిన వ్యక్తిత్వం ఏది?...</FONT></p>
<p><FONT FACE="SHREE900, SHREE, sans-serif" SIZE="3">అసలు వ్యక్తిత్వం అంటే ఏమిటో మనం తెలుసుకోవలసి వుంది...&nbsp;<BR>పరస్పరవిరుద్ధాలైన రెండు ప్రవృత్తులున్నాయి. ఒకటి వ్యక్తిత్వాన్ని కాపాడేది.&nbsp;<BR>మరొకటి వ్యక్తిత్వాన్ని విడిచిపెట్టాలనే తీవ్రమైన కాంక్ష... శిశువుకోసం తల్లి తన&nbsp;<BR>కోరికను పూర్తిగా వదలుకొంటుంది... ఆమె బిడ్డ నెత్తుకొన్నప్పుడు వ్యక్తిత్వపు</FONT></p>
<hr class="puTa_virupu">
<table><tr><td><a class=puTa_lanke href=puTa663.html>p663</a></td><td>p664</td><td><a class=puTa_lanke href=puTa665.html>p665</a></td></tr></table>
</div></body></html>
