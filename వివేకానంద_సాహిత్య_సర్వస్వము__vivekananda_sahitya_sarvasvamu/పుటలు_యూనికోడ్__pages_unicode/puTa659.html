<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa658.html>p658</a></td><td>p659</td><td><a class=puTa_lanke href=puTa660.html>p660</a></td></tr></table>
<p><FONT FACE="SHREE902, SHREE, sans-serif" SIZE="4">తరగతి ప్రసంగాల సారం -</FONT></p>
<BR>
<p><FONT FACE="SHREE902, SHREE, sans-serif" SIZE="4">ఉపన్యాసాల సంగ్రహం</FONT></p>
<BR>
<p><FONT FACE="SHREE908, SHREE, sans-serif" SIZE="3">మతం, విజ్ఞానశాస్త్రం</FONT></p>
<BR>
<p><FONT FACE="SHREE900, SHREE, sans-serif" SIZE="3">అనుభవమే జ్ఞానానికి మూలాధారం. లోకంలోకల్లా నిశ్చయంలేని సైన్సు&nbsp;<BR>మతం మాత్రమే. అది అనుభవపూర్వకమైన శాస్త్రంగా బోధించబడక పోవటమే&nbsp;<BR>దానికి కారణం. ఇది తప్పు పని. అనుభవాన్ని ఆధారం చేసుకొని మతాన్ని&nbsp;<BR>బోధించే వారు కొంతమంది వున్నారు. వారే యోగులు. ప్రతి మతంలోని&nbsp;<BR>యోగులంతా ఒకే సత్యాన్ని ఒకే తీరులో బోధిస్తారు. ఇదే నిజమైన మత విషయిక&nbsp;<BR>విజ్ఞానం - ప్రపంచంలోని ఒక ప్రాంతంలోని గణితశాస్త్రం మరో ప్రాంతంలోని&nbsp;<BR>గణితశాస్త్రానికి వేరుకానట్లు యోగులలోను వ్యత్యాసభావాలు లేవు. వారి ప్రకృతి,&nbsp;<BR>పరిస్థితి ఒకే విధంగా వుంటుంది; వారి అనుభూతి ఒకే తీరుగా వుంటుంది.&nbsp;<BR>అది నియమమౌతుంది.</FONT></p>
<p><FONT FACE="SHREE900, SHREE, sans-serif" SIZE="3">సంప్రదాయబద్ధమైన మతసంస్థద్వారా మతాభిమానులు తొలుత మతాన్ని&nbsp;<BR>గురించి తెలుసుకొంటారు. తరువాత దాన్ని సాధనచెయ్యడానికి ప్రారంభిస్తారు;&nbsp;<BR>తమ నమ్మకానికి అనుభవాన్ని ఆధారంగా వారు గ్రహిస్తారు; కాని యోగి&nbsp;<BR>సత్యాన్వేషి అవుతాడు; సత్యానుభూతిని పొందుతాడు; ఆ తరువాతే అతడు&nbsp;<BR>సిద్ధాంతాన్ని ప్రతిపాదిస్తాడు. సంస్థ యితరుల అనుభవాన్ని స్వీకరిస్తుంది.&nbsp;<BR>యోగి స్వీయానుభూతి మీద ఆధారపడతాడు. బైట సంస్థ ప్రారంభమౌతుంది.&nbsp;<BR>లోపల యోచిస్తుంది. యోగి అంతరంగంనుండి బహిర్ముఖు డవుతాడు.</FONT></p>
<p><FONT FACE="SHREE900, SHREE, sans-serif" SIZE="3">రసాయనికశాస్త్రం, తదితర ప్రకృతి శాస్త్రాలు భౌతిక ప్రపంచం గురించిన&nbsp;<BR>సత్యాలను పరిశీలిస్తాయి; మతం ఆత్మ ప్రపంచాన్ని గురించిన సత్యాలను&nbsp;<BR>పరిశీలిస్తుంది. రసాయనిక శాస్త్రాన్ని నేర్చుకోవడానికి చదువవలసిన గ్రంథం&nbsp;<BR>ప్రకృతి. మతాన్ని తెలుసుకోవడానికి చదువవలసిన గ్రంథం నీ మనస్సు,&nbsp;<BR>హృదయం. సాధారణంగా యోగికి భౌతిక విజ్ఞానం సరిగా తెలియదు. ఎందు-&nbsp;<BR>కంటే అతడు ఆ విషయమై ఒక పుస్తకానికి బదులు మరో పుస్తకాన్ని (ఆధ్యాత్మిక&nbsp;<BR>గ్రంథాన్ని) చదువుతాడు. అలాగే భౌతిక విజ్ఞానశాస్త్రవేత్తకు కూడా మతాన్ని&nbsp;<BR>గురించి తిన్నగా తెలియదు. అతడూ ఒక గ్రంథానికి బదులు మరో గ్రంథాన్ని -&nbsp;<BR>బాహ్యప్రకృతి గ్రంథాన్ని చదువుతాడు.</FONT></p>
<p><FONT FACE="TimesNewRoman, Times, serif" SIZE="2">2 4 4</FONT></p>
<hr class="puTa_virupu">
<table><tr><td><a class=puTa_lanke href=puTa658.html>p658</a></td><td>p659</td><td><a class=puTa_lanke href=puTa660.html>p660</a></td></tr></table>
</div></body></html>
