<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2520.html>p2520</a></td><td>p2521</td><td><a class=puTa_lanke href=puTa2522.html>p2522</a></td></tr></table>
<p><FONT FACE="SHREE900, SHREE, sans-serif" SIZE="3">మహాభారతం</FONT></p>
<p><FONT FACE="TimesNewRoman, Times, serif" SIZE="2">85</FONT></p>
<p><FONT FACE="SHREE900, SHREE, sans-serif" SIZE="3">అవతారమూర్తులను ఆరాధిస్తారు. అధర్మ నిర్మూలనానికి, ధర్మ&nbsp;<BR>సంరక్షణానికి లోకావసరాల ననుసరించి యుగయుగాల్లో జన్మించిన అవతార-&nbsp;<BR>మూర్తులు ఒకరు, యిద్దరూ కారు, అనేకులని వారి నమ్మకం. ఒక్కో వర్గానికి&nbsp;<BR>ఒక్కో అవతారమూర్తి వున్నాడు. అలాటి అవతారమూర్తుల్లో శ్రీకృష్ణు డొకడు.&nbsp;<BR>భారతదేశంలో శ్రీకృష్ణ భక్తులసంఖ్య తదితర భక్తుల సంఖ్యకంటె ఎక్కువ.&nbsp;<BR>అవతారా లన్నింట్లో సమగ్రమైంది శ్రీకృష్ణావతారమని తద్భక్తుల అభిప్రాయం.&nbsp;<BR>‘‘ఎందుకంటారా, బుద్ధుణ్ణి చూడండి. ఇతర అవతారమూర్తులను పరికించండి.&nbsp;<BR>వారు కేవలం సన్న్యాసులు. గృహస్థులపట్ల వారికి సానుభూతి లేదు. సానుభూతి&nbsp;<BR>వారికి ఎలా వుంటుంది? శ్రీకృష్ణుణ్ణి చూడండి. అతడు కుమారుల్లో గొప్ప,&nbsp;<BR>రాజుల్లో గొప్ప, తండ్రుల్లో గొప్ప. ఆయన తను ఉపదేశించిన అద్భుత బోధలను&nbsp;<BR>బతికినన్నాళ్లు స్వాచరణలో పాటిస్తూనే వచ్చాడు.’’ ‘‘మహాకార్య నిమగ్నుడైవుండీ&nbsp;<BR>మధురతమమైన ప్రశాంతిని పొందేవాడూ, అత్యంత ప్రశాంత నిమగ్నుడై కార్య-&nbsp;<BR>తత్పరుడుగా వున్నవాడూ ఎవడో అతడు జీవిత మర్మమెరిగినవాడు.’’ అలా&nbsp;<BR>వుండటానికి దారిని కృష్ణుడే చూపిస్తున్నాడు. ‘‘సంగరహితులై వుండండి.’’ ప్రతి&nbsp;<BR>పనినీ చెయ్యండి కాని ఎందులోను లీనంగావద్దు. నువ్వు పరిశుద్ధమైన, స్వతంత్ర&nbsp;<BR>మైన ఆత్మవే. ఎల్లప్పుడూ, నువ్వు సాక్షివి. మన దుఃఖానికి కారణం కర్మాచరణం&nbsp;<BR>కాదు. అనుబంధం గలవారుగా వుండటమే దుఃఖకారణం. ఉదాహరణకు ధనం&nbsp;<BR>సంగతి చూడండి. తప్పక వుండాలి. గడించండి, శ్రమపడి ధనాన్ని సంపా&nbsp;<BR>దించండి. కాని అందులో అనుబంధం పొందవద్దు అని కృష్ణుడంటాడు. పిల్లలు,&nbsp;<BR>భార్య, భర్త, బంధువులు, కీర్తి - అన్నింటి విషయమూ యింతే. మీరు&nbsp;<BR>త్యజించవలసింది వాటిని కాదు. వాటిలోని అనుబంధాన్ని. ఉన్న అనుబంధం&nbsp;<BR>ఒక్కటే. అది దేవుడికే చెందాలి, మరెవరికీ చెందకూడదు. వారికోసం పాటు-&nbsp;<BR>పడు, వారిని ప్రేమించు, వారికి ఉపకరించు, అవసరమైతే వారికోసం నూరు&nbsp;<BR>జన్మలనైనా త్యాగం చెయ్యి. కాని వారిలో ఎప్పుడూ అనుబంధం పెట్టుకోకు.&nbsp;<BR>ఇందుకు సరైన ఉదాహరణ శ్రీకృష్ణుని జీవితమే.</FONT></p>
<p><FONT FACE="SHREE900, SHREE, sans-serif" SIZE="3">శ్రీకృష్ణుని జీవిత చరిత్రను వర్ణించే గ్రంథం అనేక వేల సంవత్సరాల ప్రాచీన&nbsp;<BR>మైనది. అందులో కొన్ని భాగాలు నాజరతు వాడైన జీసస్‌ జీవిత భాగాలను ఎంతో&nbsp;<BR>పోలివుంటాయి. ఈ సంగతిని జ్ఞాపకం వుంచుకోండి. కృష్ణుడు రాజవంశంలో&nbsp;<BR>జన్మించాడు. కంసుడనే ఒక క్రూరాత్ముడైన రాజుండేవాడు. ‘ఫలానా కుటుం-&nbsp;<BR>బంలో జన్మించినవాడు రాజవుతాడు’ అని దైవజ్ఞులు జోస్యం చెప్పారు. అందు-&nbsp;<BR>చేత కంసుడు మగశిశువుల నందరిని చంపించాడు. కంసుడు కృష్ణుని తల్లి&nbsp;<BR>దండ్రులను చెరసాలలో బంధించాడు. కృష్ణుడు పుట్టింది అక్కడే. చెరసాలలో</FONT></p>
<hr class="puTa_virupu">
<table><tr><td><a class=puTa_lanke href=puTa2520.html>p2520</a></td><td>p2521</td><td><a class=puTa_lanke href=puTa2522.html>p2522</a></td></tr></table>
</div></body></html>
