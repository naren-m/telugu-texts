<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa893.html>p893</a></td><td>p894</td><td><a class=puTa_lanke href=puTa895.html>p895</a></td></tr></table>
<p><FONT FACE="SHREE900, SHREE, sans-serif" SIZE="3">70 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">జాయంతే, యేన జాతాని జీవంతి, య త్ప్రయంత్యభి సంవిశంతి’’ - ఈ&nbsp;<BR>సృష్టిజాతమంతా ఎవరిలో పుట్టి, ఎవరిలో జీవిస్తూ, తిరిగి ఎవరియందు&nbsp;<BR>ప్రవేశిస్తున్నదో - అంటూ వేదం చెబుతుంది. ఇది నిజం. ప్రకృతి ఒకేరీతిన వర్తిస్తూ&nbsp;<BR>ఉంటుంది. ఒక గోళంలో నున్న ప్రకృతి ధర్మాలే, కోట్లాది యితర గోళాల్లో&nbsp;<BR>ఉంటాయి. గ్రహాల్లో ఉండే ధర్మాలే, భూమిలో, మనిషిలో - మొత్తం సృష్టిజాతంలో&nbsp;<BR>ఉంటాయి. ఎత్తయిన తరంగమంతా కోట్లాది చిన్నచిన్న అలల కూడికే. కోట్లాది&nbsp;<BR>జీవుల ఉత్పత్తే ప్రపంచోత్పత్తి. ఈ జీవులన్నింటి అస్తమయమే, మొత్తం&nbsp;<BR>ప్రపంచాస్తమయం. ఈ జీవులన్నింటి ప్రళయమే, ప్రపంచ ప్రళయం.</FONT></p>
<p><FONT FACE="SHREE900, SHREE, sans-serif" SIZE="3">మరి మనిషి చివరికి భగవంతున్ని చేరటం ఉన్నత అవస్థయేనా? కాదా? అని&nbsp;<BR>ప్రశ్నిస్తారేమో! యోగులు అది ఉన్నత అవస్థయే అంటారు. ఆ ఉన్నతస్థితి నుండి&nbsp;<BR>కల్గిన పతనమే ఇప్పటి మనిషి స్థితి - అని వారు చెబుతారు. మనిషి స్థితి కన్నా&nbsp;<BR>బ్రాహ్మీస్థితి ఉన్నతమని అన్ని మతాలు అంగీకరిస్తాయి. మొదట్లో మనిషి&nbsp;<BR>పరిశుద్ధంగానే ఉంటాడు; క్రమంగా పరమ నికృష్టస్థితి పొందేవరకూ అతను పతనం&nbsp;<BR>చెందుతూనే ఉంటాడు. అలాగే అతను మరల మొదటి ఉన్నతస్థితికి చేరుకుని&nbsp;<BR>తీరుతాడని వీటన్నింటి భావం. ఇలా ఎంత నీచస్థితిని పొందినా కూడా జీవి&nbsp;<BR>పరివర్తనం చెందుతూ, గమ్యం వైపు పయనిస్తూ భగవంతుని చేరుకుంటాడు; ఇది&nbsp;<BR>తప్పదు. మొదట మనిషి భగవంతుని నుండి వస్తాడు. మధ్యలో అతను మనిషిస్థితి&nbsp;<BR>పొందుతాడు. చివరికి మరల భగవంతునిలో కలుస్తాడు. ఇలా అని ద్వైతమతం&nbsp;<BR>చెబుతుంది. మనిషి నిజానికి భగవంతుడే, చివరికి అతను భగవంతుడే అయి&nbsp;<BR>పోతాడని అద్వైతం అంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఇప్పటి మన ఈ అవస్థయే ఉన్నతమైతే, మరి పెడబొబ్బలు, హాహాకారాలు&nbsp;<BR>ఎందుకంటారూ? తుదకు వీటన్నింటినీ వదలట మెందుకంటారూ? ఈ&nbsp;<BR>అవస్థయే సర్వశ్రేష్ఠమైతే, మరి ఇది ఎందుకు నశించిపోతుంది? క్షయం, నాశనం&nbsp;<BR>చెందే స్థితి ఉన్నతస్థితి కానేకాదు. అయితే మన ఈ అవస్థ ఇంత ఘోరంగా,&nbsp;<BR>అసంతృప్తికరంగా, దుర్భరంగా ఉండటానికి కారణమేమిటీ? ఇది మనకు ఉత్తమ&nbsp;<BR>స్థితి లభించటానికి ఆధారం; ఇది మనం దివ్యత్వం పొందటానికి సాధనం; కాబట్టి&nbsp;<BR>ప్రస్తుతస్థితిని మనం కాదని నెట్టివేయలేం. భూమిలో విత్తనం నాటుతాం; అది&nbsp;<BR>శిథిలమవుతుంది; కొంతకాలానికి దానినుండే మహావృక్షం మొలకెత్తుతుంది. అలాగే&nbsp;<BR>దివ్యత్వం పొందాలంటే ప్రతిజీవీ తన జీవత్వాన్ని లయం చేసుకోవాలి. కాబట్టి&nbsp;<BR>‘మనుష్యావస్థ’ అనే ఈ స్థితినుండి ఎంత త్వరగా బయటపడితే అంత మంచిది.&nbsp;<BR>ఆత్మహత్య ద్వారా ఈ స్థితినుండి బయటపడవచ్చా అనంటే, అది&nbsp;<BR>అసంభవమంటాను. ఆత్మహత్యవల్ల మరింత కీడు మూడుతుంది. ఆత్మహత్యతో</FONT></p>
<hr class="puTa_virupu">
<table><tr><td><a class=puTa_lanke href=puTa893.html>p893</a></td><td>p894</td><td><a class=puTa_lanke href=puTa895.html>p895</a></td></tr></table>
</div></body></html>
