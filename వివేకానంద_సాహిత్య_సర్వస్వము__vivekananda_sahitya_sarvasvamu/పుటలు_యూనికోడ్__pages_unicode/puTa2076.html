<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2075.html>p2075</a></td><td>p2076</td><td><a class=puTa_lanke href=puTa2077.html>p2077</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - జాఫ్నా - వేదాంతమతం</FONT></p>
<BR>
<p><FONT FACE="TimesNewRoman, Times, serif" SIZE="2">2 7</FONT></p>
<p><FONT FACE="SHREE900, SHREE, sans-serif" SIZE="3">కావలసింది భక్త్యనుతాపం కాదు. మనకు పౌరుషత్వం కొరవడింది. ఆహా! ఈ&nbsp;<BR>నిర్గుణ బ్రహ్మభావం ఎంత వీర్యవంతమైంది? సమస్త భ్రాంతులను వెదజిమ్మివేసి&nbsp;<BR>‘‘నేను ఈ విశ్వంలో అంతర్యామియై ఒప్పే నిర్గుణ బ్రహ్మమును’’ అనే&nbsp;<BR>జ్ఞానంతో, సాహసియై మానవుడు నిలబడగలడు. అతనికి భయం కలిగించేది&nbsp;<BR>ఇక ఏముంటుంది? ప్రకృతి శాసనాలను సైతం అతడు లెక్కచేయడు. మరణ-&nbsp;<BR>మంటే అతనికి పరిహాసంగా అనిపిస్తుంది. అతడు తన ఆత్మప్రభావంపైన ఆధార&nbsp;<BR>పడి నిలుస్తాడు. ఆ ఆత్మ అనంతమై, అఖండమై, అవినాశి అయి ప్రకాశిస్తోంది;&nbsp;<BR>ఆ ఆత్మను కత్తులు నరకజాలవు; గాలి ఆర్పజాలదు; నిప్పు కాల్పజాలదు; నీరు&nbsp;<BR>తడుపజాలదు; అది తుది, మొదలు లేనిది; దానికి చావు బ్రతుకులు లేవు.&nbsp;<BR>ఆద్యంతాలులేని ఈ ఆత్మతో పోలిస్తే, చంద్రులు, సూర్యులు, నక్షత్రమండ-&nbsp;<BR>లాలు, సముద్రంలోని నీటిచుక్కలను పోలి వుంటాయి. ఆత్మ ప్రభావం ఎదుట,&nbsp;<BR>ఆకాశం శూన్యం; కాలం అవిభాజ్యమైపోతుంది. ఇట్టి మహిమాఢ్యమైన ఆత్మలో&nbsp;<BR>మనకు విశ్వాసం కుదరాలి. అందుండి మనకెంతైనా బలం చేకూరుతుంది. నీవేది&nbsp;<BR>కాగోరిన అది కాగలవు. నీవు దీనుడవు అనుకుంటే దీనుడివే; బలాఢ్యుడను అను-&nbsp;<BR>కొంటే బలాఢ్యుడివే కాగలవు; పాపిని అనుకొంటే పాపివవుతావు; పుణ్యశాలి నను-&nbsp;<BR>కొన్నావా, పుణ్యశాలి వవుతావు. మనం దీనులమని అనుకోవడం తగదని ఇది&nbsp;<BR>మనకు నేర్పుతోంది. బలాఢ్యులం, సర్వశక్తిమంతులం, సర్వజ్ఞులం అని మనం&nbsp;<BR>సంకల్పం చేయాలి! ఆ శక్తి అంతా ఇప్పుడు నాతో వచ్చి వుండకపోవచ్చు. కానీ&nbsp;<BR>అది నాలో వుంది. సమస్త జ్ఞానం నాలో వుంది; సర్వశక్తి నాలో వుంది; నేను&nbsp;<BR>పరమ పవిత్రుడిని; నిత్యముక్తుడిని. ఈ జ్ఞానాన్ని నేను&nbsp;<BR>ప్రకటింపజాలకుండటం ఎందుకు? నాకు దానిలో విశ్వాసం కుదరలేదు కాబట్టే.&nbsp;<BR>దానిలో నాకు విశ్వాసం కుదిరినతోడనే, అది ప్రకాశించగలదు. ప్రకాశానికి వచ్చి&nbsp;<BR>తీరుతుంది. నిర్గుణ బ్రహ్మంయొక్క భావన ప్రబోధించగలదిదే; మీ బిడ్డలను&nbsp;<BR>పసితనంనుండే పరాక్రమవంతులుగా చేయండి! వారికి దైన్యాన్ని నేర్పకండి. మీ&nbsp;<BR>ఆచారాలను నేర్పకండి. వారిని వీర్యవంతులుగా చేయండి. ధీరులై, సర్వదమ-&nbsp;<BR>నులై, సహనపరులై, సర్వస్వతంత్రులై నిలిచే విధంగా ప్రోత్సహించండి. మొట్ట-&nbsp;<BR>మొదట వారికి ఆత్మయొక్క మహిమను తెలుపండి. అది మీకు వేదాంతంలో&nbsp;<BR>మాత్రమే లభించగలదు. ఇతర మతాల్లో కనిపించే భక్తి ప్రపత్తులు మొదలైన&nbsp;<BR>భావాలు, ఇంకా విశేష భావాలు అందుంటాయి. కాని, ఈ ఆత్మభావన&nbsp;<BR>ఉజ్జీవనప్రదమైన భావన; అత్యద్భుతమైంది. ఈ ప్రపంచాన్ని తలక్రిందులు చేయ-&nbsp;<BR>గల భావనాపటిమ వేదాంతంనుండే బయలుదేరగలదు. అది జడమైన భౌతిక&nbsp;<BR>శాస్త్రాలకు, మతానికీ సామరస్యాన్ని చేకూర్చగలదు.</FONT></p>
<hr class="puTa_virupu">
<table><tr><td><a class=puTa_lanke href=puTa2075.html>p2075</a></td><td>p2076</td><td><a class=puTa_lanke href=puTa2077.html>p2077</a></td></tr></table>
</div></body></html>
