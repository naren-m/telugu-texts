<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2213.html>p2213</a></td><td>p2214</td><td><a class=puTa_lanke href=puTa2215.html>p2215</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - మన ప్రస్తుత కర్తవ్యం</FONT></p>
<p><FONT FACE="TimesNewRoman, Times, serif" SIZE="2">1 6 5</FONT></p>
<p><FONT FACE="SHREE900, SHREE, sans-serif" SIZE="3">లోపలనే సదా ముడుచుకొని కూర్చుని ఉన్నారని, మీలో ఎవరైనా భావిస్తే అది&nbsp;<BR>చాలా పొరపాటు. అలా మీరు భావిస్తే, మీ ప్రాచీనగ్రంథాలను మీరు చదవ&nbsp;<BR>లేదన్నమాట! ఏ జాతి అయినా, సజీవమై వుండాలంటే, తనకు కలదాన్ని&nbsp;<BR>ఇతరులకిచ్చి తీరాలి! నీవు ప్రాణదానం చేసినప్పుడు నీ ప్రాణాలు నిలుస్తాయి.&nbsp;<BR>నీవు గ్రహిస్తే, దానికి బదులుగా ఇతరులకు ఇచ్చి తీరాలి! తప్పదు. ఇన్ని వేల&nbsp;<BR>సంవత్సరాలనుండి మనం సజీవులమై ఉండగలిగామంటే - తెలీనివారు ఎలా అభి-&nbsp;<BR>ప్రాయపడినా, - మనం ప్రపంచానికి ఎప్పుడూ ఇస్తూవున్నాం కనుకే!</FONT></p>
<p><FONT FACE="SHREE900, SHREE, sans-serif" SIZE="3">భారతదేశం చేసేది మత దానం! తత్త్వశాస్త్ర దానం! పారమార్థిక దానం!&nbsp;<BR>యుద్ధభటులు తనముందు నడుస్తూ తన మార్గాన్ని నిరాటంకం చేయవలసిన&nbsp;<BR>ఆవశ్యకత మతానికి లేదు. జ్ఞానం, వేదాంతం, రక్తప్రవాహాలపైని తేలుతూపోయే&nbsp;<BR>అవసరం లేదు. జ్ఞానం, వేదాంతం నెత్తురోడుస్తున్న నరశరీరాలపై ఇనుప&nbsp;<BR>పాదాలతో నడచేవి కావు. దౌర్జన్యంతో అవి గమనాన్ని సాగించవు! అవి, శాంతి&nbsp;<BR>ప్రేమలనే రెక్కలపై మెల్లగా, చల్లగా, తెలియాడుతూ వస్తాయి. ఎప్పుడూ అలాగే&nbsp;<BR>జరుగుతూ వచ్చింది. కాబట్టి మనం మరల ఇవ్వవలసి వున్నాం. ‘‘హిందువులైన&nbsp;<BR>మీరు చేసిందేముంది? ఒక్క జాతినైనా, ఎన్నడుగానీ జయించింది లేదే?’’ అని&nbsp;<BR>లండన్‌ నగరంలో ఒక తరుణీమణి నన్నడిగింది. శూరుడు, వీరుడు, క్షత్రి-&nbsp;<BR>యుడు అయిన ఆంగ్లేయుని దృకృథంనుండి చూస్తే ఆ మాట నిజమే!- ఒక&nbsp;<BR>నరుడు ఇంకొకని మీద సాధించిన విజయం మహా ఘనకార్యమే! వాని దృష్టిలో&nbsp;<BR>అది సత్యమే! కాని మన దృష్టికి అది అందుకు వ్యతిరేకమై కనిపిస్తుంది. హిందూ-&nbsp;<BR>దేశం గొప్పతనానికి కారణమేమి? అని నన్ను నేను ప్రశ్నించుకొన్నప్పుడు, మన&nbsp;<BR>మెన్నడూ ఇతరులపై పడి జయించకుండటమే అని నాకు సమాధానం&nbsp;<BR>తోస్తుంది. అదే మన ఘనత! మన మతం ఇతర మతాలను ఎన్నడూ లోబరచు&nbsp;<BR>కొనలేదని ‘వివేకవంతులు’ సైతం మన మతాన్ని నిరసిస్తూండటం మీరు రోజు&nbsp;<BR>వింటూవుంటారు. కానీ, ఇతర మతాలకంటె మన మతమే శ్రేష్ఠతరమైన దన-&nbsp;<BR>డానికి ఇదే కారణమని నా మనస్సుకు తోస్తోంది. మన మతం ఇతర మతాలను&nbsp;<BR>జయించాలనుకోదు. అది రక్తపాతం చేయదు! అందరికి దీవనలను, శాంతిని,&nbsp;<BR>ప్రేమను, సానుభూతిని తెలుపువాక్కులే దాని ముఖంనుండి సదా వెలువడుతూం-&nbsp;<BR>టాయి. ఇక్కడ మాత్రమే అద్భుత పరసహనాదర్శం మొట్టమొదటగా బోధిం-&nbsp;<BR>చబడింది. ఇక్కడ - ఇక్కడ మాత్రమే - సహనం, సానుభూతి అనే, మహా-&nbsp;<BR>ధర్మాలు ఆచరణలో పెట్టబడ్డాయి. ఇతర దేశాలలో అవి సిద్ధాంత&nbsp;<BR>రూపంలో మాత్రమే నిలిచిపోయాయి. ఈ దేశంలోనే, ఈ ఒక్క దేశంలోనే,&nbsp;<BR>హిందువులు మహమ్మదీయులకోసం మసీదులను, క్రైస్తవులకోసం చర్చీలను</FONT></p>
<hr class="puTa_virupu">
<table><tr><td><a class=puTa_lanke href=puTa2213.html>p2213</a></td><td>p2214</td><td><a class=puTa_lanke href=puTa2215.html>p2215</a></td></tr></table>
</div></body></html>
