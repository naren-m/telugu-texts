<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3485.html>p3485</a></td><td>p3486</td><td><a class=puTa_lanke href=puTa3487.html>p3487</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>˙ </FONT></p>
<p><FONT FACE="SHREE900, SHREE, sans-serif" SIZE="3">పవిత్రతతో, సాత్వికదృష్టితో ఆ శక్తిని తమ మాతృదేవిగా అర్చిస్తే వారికి ఎలాంటి&nbsp;<BR>శ్రేయస్సు కలుగుతుందో ఊహించండి. దిన దినం నాకు విషయాలు స్పష్టమౌ-&nbsp;<BR>తున్నాయి. నా దృష్టి అంతకంతకు విప్పారుతోంది. కాబట్టి మనం అమ్మకు&nbsp;<BR>మొదట మఠం నిర్మించాలి. మొదట తల్లికి, తనయిలకు (కుమార్తెలకు) తర్వాత&nbsp;<BR>తండ్రికి, తండ్రి తనయులకు - దీన్ని మీరు గ్రహించారా? నాకు తండ్రి అను-&nbsp;<BR>గ్రహంకంటె తల్లి అనుగ్రహం కోటిరెట్లు విలువైంది. తల్లి అనుగ్రహం, తల్లి దీవె-&nbsp;<BR>నలు నాకు వరప్రసాదాలు... దయచేసి నన్ను క్షమించండి. అమ్మ విషయంలో&nbsp;<BR>నాకు విపరీతమైన అభిమానం వుంది. తల్లి ఆజ్ఞాపించిందా, ఆమె భూతములు&nbsp;<BR>(శక్తులు) దేన్నైనా సాధిస్తాయి. సోదరా! అమెరికాకు వెళ్లటానికిముందు అమ్మ&nbsp;<BR>ఆశీస్సులను అర్థిస్తూ ఉత్తరం వ్రాసాను. ఆమె ఆశీర్వదించిన తక్షణమే ఒక్క-&nbsp;<BR>దూకులో సముద్రాన్ని లంఘించాను. గుర్తించావా? ఈ దుర్భర చలికాలంలో,&nbsp;<BR>అనేక కష్టాల నెదుర్కొంటూ, ఒకచోటినుండి మరోచోటికి వెళ్లి ప్రసంగిస్తు-&nbsp;<BR>న్నాను. ఎందుకో తెలుసా? అమ్మ మఠానికై ధనం ఆర్జించటానికి. వృద్ధాప్యంలో&nbsp;<BR>బాబూరాం తల్లికి మతి చలించివుండొచ్చు. లేకపోతే ఆమె సజీవమైన దుర్గను</FONT><FONT FACE="TimesNewRoman, Times, serif" SIZE="2"><sup> &nbsp;<BR></sup></FONT><FONT FACE="SHREE900, SHREE, sans-serif" SIZE="3">వదలిపెట్టి విగ్రహంలోని దుర్గను ఎందుకు ఉపాసిస్తున్నది సోదరా, శ్రద్ధను సాధిం-&nbsp;<BR>చటం ఎంతో కష్టం. సజీవమైన దుర్గను ఎలా ఉపాసించాలో నీకు తెలియజేస్తు-&nbsp;<BR>న్నాను. అలాచేస్తేనే నా పేరుకు సార్థకత కలుగుతుంది. మీ రొక స్థలాన్ని కొని,&nbsp;<BR>దాన్లో సజీవమైన దుర్గను - అమ్మను - సుప్రతిష్ఠితంచేస్తే నాకు విశ్రాంతి దక్కు-&nbsp;<BR>తుంది. అప్పటిదాకా నేను స్వదేశానికి తిరిగిరాను. అది మీరు సాధించిననాడు,&nbsp;<BR>నేను డబ్బు పంపి ఒక నిట్టూర్పువిడిచి స్వస్థుణ్ణవుతాను. అన్ని ఏర్పాట్లు గావించి&nbsp;<BR>ఈ నా దుర్గపూజను నెరవేర్చగలరా? గిరీష్‌ఘోష్‌ అమ్మను అద్భుతంగా ఆరా-&nbsp;<BR>ధిస్తున్నాడు. అతడు ధన్యాత్ముడు. అతడి అనుచరులు ధన్యాత్ములు. సోదరా!&nbsp;<BR>అమ్మ జ్ఞాపకానికి వచ్చినప్పుడల్లా ఇదంతా ఏమిటి? అని ఎలుగెత్తి అరుస్తున్నాను.&nbsp;<BR>సోదరా! అక్కడే నా దృఢసంకల్పం వుందని చెబుతున్నాను. రామకృష్ణుని విష-&nbsp;<BR>యంలో ఆయన అవతారమనో లేక నీ కిష్టమైనదేదో అని నువ్వు ఉద్ఘాటించవచ్చు.&nbsp;<BR>కాని సోదరా! అమ్మలో భక్తిలేనివాణ్ణి ఛీ అని అంటాను. నిరంజనుడు పోట్లాడే&nbsp;<BR>స్వభావి. కాని అతనికి అమ్మపట్ల ప్రగాఢమైనభక్తి. అందువల్ల అతని పిచ్చిచేష్ట-&nbsp;<BR>లనన్నింటినీ నేను సులభంగా సహిస్తున్నాను. ఇప్పుడు అతడు అద్భుతమైన పని&nbsp;<BR>చేస్తున్నాడు. నా కా విషయాలు బాగా తెలుస్తున్నాయి. మద్రాసువారితో చేరి&nbsp;<BR>నువ్వూ మంచిపని చేస్తున్నావు. ప్రియసోదరా! నీనుండి ఎంతో ఆశి</FONT></p>
<p><FONT FACE="TimesNewRoman, Times, serif" SIZE="3"><sup>  </sup></FONT><FONT FACE="SHREE900, SHREE, sans-serif" SIZE="3">మాతృదేవి శ్రీ శారదాదేవి.</FONT></p>
<hr class="puTa_virupu">
<table><tr><td><a class=puTa_lanke href=puTa3485.html>p3485</a></td><td>p3486</td><td><a class=puTa_lanke href=puTa3487.html>p3487</a></td></tr></table>
</div></body></html>
