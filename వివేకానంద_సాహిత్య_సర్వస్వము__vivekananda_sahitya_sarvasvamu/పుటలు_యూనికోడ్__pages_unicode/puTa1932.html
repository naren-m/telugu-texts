<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1931.html>p1931</a></td><td>p1932</td><td><a class=puTa_lanke href=puTa1933.html>p1933</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">327</FONT></p>
<p><FONT FACE="SHREE900, SHREE, sans-serif" SIZE="3">మైనర్‌ను పర్షియన్‌ చక్రవర్తులు పరిపాలించేకాలంలో అనేక పర్షియన్‌ సిద్ధాంతాలు&nbsp;<BR>యూదుల అంగీకారాన్ని పొందాయి. పాత టెస్టమెంట్‌నుబట్టి చూస్తే, వున్న-&nbsp;<BR>దంతా యీ ప్రపంచమే. ఆత్మ లేదు, మరణానంతరం ఏమీ వుండదు. కొత్త&nbsp;<BR>టెస్టమెంట్‌లో మాత్రం, మరణానంతర జీవనం, పునర్జన్మ అనే యీ రెండు&nbsp;<BR>పర్షియన్‌ సిద్ధాంతాలు చేర్చబడ్డాయి. ‘సైతాన్‌’ సిద్ధాంతం కేవలం పర్షియన్లదే. ఈ&nbsp;<BR>సిద్ధాంతాలన్నీ కొత్త టెస్టమెంట్‌లోకి చక్కగా ఎక్కించబడ్డాయి.</FONT></p>
<p><FONT FACE="SHREE900, SHREE, sans-serif" SIZE="3">యూదులమతంలో ‘యావు - మోలోక్‌’ అనే దేవతను ప్రధానంగా&nbsp;<BR>ఆరాధిస్తారు. కాని యీ పేరు యూదుల భాషలోనిది కాదు. కొందరి అభిప్రా-&nbsp;<BR>యానుసారం యిది ఈజిప్షియన్ల పదం. కాని యీ పదం ఎక్కణ్ణుండి వచ్చిందో&nbsp;<BR>ఎవరికీ సరిగా తెలియదు. ఇజ్రేలీయులు ఈజిప్టులో చాలకాలం&nbsp;<BR>నివసించినట్లు బైబిల్‌లో దృష్టాంతాలున్నాయి. కాని యీ దృష్టాంతాల నెవరూ&nbsp;<BR>ప్రస్తుతం అంగీకరించరు. అబ్రహాం, ఐసాక్‌, జోసెఫ్‌ మొదలైన పురాణపురుషు&nbsp;<BR>లందరూ కల్పిత పాత్రలని అనేకుల అభిప్రాయం.</FONT></p>
<p><FONT FACE="SHREE900, SHREE, sans-serif" SIZE="3">యూదులు ‘యావు’ అనే పేరు ఉచ్చరించరు. దానికి బదులు ‘అదు-&nbsp;<BR>నోయి’ అని ఉచ్చరిస్తారు. యూదులు ‘ఇజ్రేయిల్‌’, ‘ఎఫ్రెయిమ్‌’ అనే రెండు&nbsp;<BR>శాఖలుగా విడిపోయినప్పుడు రెండు దేశాల్లోను రెండు ముఖ్య దేవాలయాలు&nbsp;<BR>నిర్మించబడ్డాయి. ఇజ్రేలీయులు జెరూసలెంలో ఒక దేవాలయాన్ని నిర్మించు&nbsp;<BR>కొన్నారు. ఆ దేవాలయంలో వున్న ప్రతిమ యావుది. ఈ ప్రతిమ అర్ధనారీశ్వర&nbsp;<BR>మూర్తి. ఈ ప్రతిమను ఒక చెక్కపెట్టెలో వుంచి భద్రపరిచారు. ద్వారంవద్ద ఒక&nbsp;<BR>లింగాకృతి వుంది. ఎఫ్రెయిమ్‌ వారు నిర్మించిన దేవాలయంలో యావు ప్రతిమ&nbsp;<BR>బంగారుతొడుగు వేసిన వృషభాకృతిలో వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ రెండు ప్రాంతాల్లోను మొదటి కుమారుణ్ణి దైవప్రీతికై సజీవదహనం&nbsp;<BR>చేసే ఆచారం వుంది. ఈ రెండు దేవాలయ ప్రాంగణాల్లోను కొందరు స్త్రీలు పడు-&nbsp;<BR>పువృత్తితో జీవిస్తుంటారు. ఈ వృత్తివల్ల వచ్చే సంపాదనను దేవాలయ ఖర్చుల&nbsp;<BR>నిమిత్తం ఉపయోగిస్తారు.</FONT></p>
<p><FONT FACE="SHREE900, SHREE, sans-serif" SIZE="3">కాలాంతరంలో సంగీతం ద్వారానో, నాట్యం ద్వారానో దేవతలను తమలో&nbsp;<BR>ఆవహింపచేసుకోవటం యూదుల్లో ఆచారమైంది. ఇలా ఆవహింపచేసుకొన్న&nbsp;<BR>వారంతా ఒక వర్గంగా ఏర్పడి, మతగురువు లయ్యారు. వీరిలో చాలమంది&nbsp;<BR>పర్షియన్ల సన్నిహిత సంబంధంచే ప్రతిమారాధనను, పుత్రబలులను, అవినీతిని,&nbsp;<BR>వ్యభిచారాన్ని తదితర ఆచారాలను వ్యతిరేకించారు. క్రమంగా నరబలికి బదులు&nbsp;<BR>‘సున్నతి’ ఆచారంలోకి వచ్చింది. ప్రతిమారాధన, వ్యభిచారం క్రమంగా</FONT></p>
<hr class="puTa_virupu">
<table><tr><td><a class=puTa_lanke href=puTa1931.html>p1931</a></td><td>p1932</td><td><a class=puTa_lanke href=puTa1933.html>p1933</a></td></tr></table>
</div></body></html>
