<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2526.html>p2526</a></td><td>p2527</td><td><a class=puTa_lanke href=puTa2528.html>p2528</a></td></tr></table>
<p><FONT FACE="SHREE900, SHREE, sans-serif" SIZE="3">బిల్వమంగళుడు</FONT></p>
<p><FONT FACE="TimesNewRoman, Times, serif" SIZE="2">91</FONT></p>
<p><FONT FACE="SHREE900, SHREE, sans-serif" SIZE="3">తాకితేనే మరణం తధ్యం. దాని తల ఒక బొరియలో వుంది. ఇతడు తోక&nbsp;<BR>పట్టుకొన్నప్పుడు అది బొరియలోకి పోతోంది. దీన్ని అతడు తాడనుకొన్నాడు.&nbsp;<BR>ప్రేమోన్మాదంలో అతడి కేంతెలుసు? పాము తలను కన్నంలో వుంచినప్పుడు&nbsp;<BR>దాని తోకను ఎవడైనా పట్టుకొని ఎంత గుంజినా బైటకురాదు. అందువల్ల అతడు&nbsp;<BR>దాన్ని పట్టుకొని గోడ ఎక్కగలిగాడు. కాని బైటకు రాలేదన్న మాటేగాని ఇతడి&nbsp;<BR>బరువుకు అది చచ్చింది. ‘‘సరే నువ్వు నదిని దాటిన కొయ్య ఎక్కడ?’’ అని&nbsp;<BR>ఆమె అతణ్ణి అడిగింది. ‘‘అదిగో ఆ నది ఒడ్డున’’ అంటూ చూపించాడు.&nbsp;<BR>చూస్తే అదొక శవం. నదీ ప్రవాహంలో కొట్టుకొని వచ్చింది. దాన్ని అతడు&nbsp;<BR>కొయ్య అనుకొన్నాడు. దాన్ని పట్టుకొని నదిని దాటటంతో అతడి శరీరమంతా&nbsp;<BR>దుర్వాసన వేస్తూంది. ఆ వేశ్య అతడి వంక తేరిపార చూసి యిలా అంది: ‘‘నాకు&nbsp;<BR>ఏనాడూ ప్రేమలో నమ్మకం లేదు. దాన్ని మేం విశ్వసించం. నీది నిజమైన ప్రేమ&nbsp;<BR>కాకుంటే ఓ పరమేశ్వరా! ప్రేమ అనేది వేరుగా ఎలా వుంటుంది? అది సరేగాని&nbsp;<BR>ఓ మిత్రుడా! నాలాంటి దురాత్మురాలికి నీ హృదయాన్ని ఎందు కర్పించావు?&nbsp;<BR>నీ హృదయాన్ని పరమేశ్వరాంకిత మెందుకు చెయ్యవు? అప్పుడు ముక్తి నీకు&nbsp;<BR>కరతలామలక మవుతుంది గదా?’’ అతడి మీద ఒక పెద్దపిడుగు పడ్డట్లయింది.&nbsp;<BR>అతడి కళ్లు తెరుచుకొన్నాయి. ఆ క్షణంలో అతడి మనస్సులో పరమేశ్వర&nbsp;<BR>తత్వం తళుక్కుమంది. ‘‘పరమేశ్వరుడనే ఒకడున్నాడా?’’ అని అడిగాడు.&nbsp;<BR>‘‘ఉన్నాడయ్యా! ఉన్నాడు. పరమేశ్వరుడున్నాడు’’ అన్నదామె.</FONT></p>
<p><FONT FACE="SHREE900, SHREE, sans-serif" SIZE="3">అత డక్కణ్ణుండి వెళ్లిపోయి ఒక అడవిలో ప్రవేశించాడు. ఎలుగెత్తి ఏడవ&nbsp;<BR>సాగాడు. పరమేశ్వరుణ్ణి ప్రార్థించసాగాడు. ‘‘ఓ దేవా! నువ్వు నాకు కావాలి. ఈ&nbsp;<BR>నా ప్రేమ మహాప్రవాహాన్ని యిముడ్చుకొనే ప్రేమసముద్రం నాకు కావాలి. మహా-&nbsp;<BR>వేగంతో ప్రవహించే నా ప్రేమవాహిని చిన్నచిన్న గుంటల్లోకి ప్రవేశించలేదు. దాని-&nbsp;<BR>కొక సముద్రం కావాలి. ఓ దేవా! ఆ సముద్రానివి నువ్వే. స్వీకరించు.’’ అత&nbsp;<BR>డా అడవిలో సంవత్సరాలపాటు వుండిపోయాడు. కొన్నేళ్లకు తాను కృతార్థుడ-&nbsp;<BR>నైనానని భావించాడు - సన్న్యాసి అయ్యాడు. తరువాత నగరంలోకి వచ్చి ఒక&nbsp;<BR>నది ఒడ్డున స్నానఘట్టంలో కూర్చున్నాడు. అక్కడి కొక వర్తకుడి భార్య, అంద-&nbsp;<BR>గత్తె సేవకురాలితో వచ్చి, తిరిగి వెళ్లిపోయింది. ఈ ముసలి సన్న్యాసిలో కోరిక&nbsp;<BR>తలెత్తింది. ఆ సుందరవదనం అతణ్ణి ఆకర్షించింది; ఆ సన్న్యాసి ఆమెవంక పదే-&nbsp;<BR>పదే చూస్తూ, లేచి నిలబడి ఆమె వెంటబడి ఆమె ఇంటి కెళ్లాడు. ఇంతలో&nbsp;<BR>ఆమె భర్త వచ్చాడు. ఈ కాషాయాంబరుణ్ణి చూసి ‘‘స్వామీ! లోపలకు రండి.&nbsp;<BR>ఆజ్ఞ ఏమిటో సెలవియ్యండి’’ అన్నాడు. అందుకు ఆ సన్న్యాసి ‘‘నేను&nbsp;<BR>చాల పెద్దవస్తువునే అడగబోతున్నాను’’ అన్నాడు. ‘‘నేను గృహస్థుణ్ణి. ఎవరేది</FONT></p>
<hr class="puTa_virupu">
<table><tr><td><a class=puTa_lanke href=puTa2526.html>p2526</a></td><td>p2527</td><td><a class=puTa_lanke href=puTa2528.html>p2528</a></td></tr></table>
</div></body></html>
