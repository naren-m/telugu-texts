<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1569.html>p1569</a></td><td>p1570</td><td><a class=puTa_lanke href=puTa1571.html>p1571</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - రెండవ భాగం</FONT></p>
<p><FONT FACE="SHREE900, SHREE, sans-serif" SIZE="3">341</FONT></p>
<p><FONT FACE="SHREE900, SHREE, sans-serif" SIZE="3">ఎక్కడ చూచినా పువ్వుల వికాసమే. తుమ్మెదల నాట్యాలే! నరకకూపంగా&nbsp;<BR>కన్పిస్తూ వుండిన ఈ ప్రపంచమే ఇప్పుడు స్వర్గతుల్యమైంది. బద్ధులైన వారికి ఈ&nbsp;<BR>లోకం ఘోర హింసారంగంగా కనిపిస్తుంది. ముక్తులైన వారి దృష్టిలో ఇది ఆనంద&nbsp;<BR>సాగరమే! ఈ ఒక్క జీవితమే విశ్వజీవనం. స్వర్గాదిలోకాలన్నీ ఇక్కడనే వున్నాయి.&nbsp;<BR>నరరూపానికి మూసలైన దేవతలందరూ ఇక్కడనే వున్నారు. దేవతలు తమ పోలి-&nbsp;<BR>కలో మనుష్యుని సృష్టి చేశారనడం అబద్ధం; మనిషే దేవతలను&nbsp;<BR>సృష్టిస్తున్నాడు. దేవరూపాలకు మూలమైన మూర్తులు ఇక్కడనే వున్నారు.&nbsp;<BR>ఇంద్రుడిక్కడనే వున్నాడు. వరుణుడు ఇక్కడనే వున్నాడు. దేవతలందరూ&nbsp;<BR>ఇక్కడనే వున్నారు. మన ప్రతిరూపాలను మనమే ఇలా ఆవిష్కరించు&nbsp;<BR>కొంటున్నాం. ఈ దేవతల మూలమూర్తులం మనమే. మనమే నిజమైన&nbsp;<BR>దేవతలం. పూజలన్నీ అర్పింపబడవలసిన దేవతలం మనమే. వేదాంత ఆదర్శ-&nbsp;<BR>మిది. ఇది ఎంతైనా ఆచరణీయం కాదా? మనం స్వతంత్రులం అయిన తర్వాత&nbsp;<BR>ఆందోళన అవసరం లేదు. సంఘాన్ని త్రోసిపుచ్చే అవసరం వుండదు. ఏ&nbsp;<BR>అడవిలోనో, ఏ గుహలోనో చావాలని పరుగిడ నవసరంలేదు. మనం ఉన్నచోటనే&nbsp;<BR>వుంటాం. కానీ అన్నీ గ్రహిస్తాం. పూర్వపు ప్రకృతి వికారాలట్లే వుంటాయి. కాని&nbsp;<BR>వాని గూర్చి నూతన భావమమరి వుంటుంది. ఇప్పుడు మనం ఇంకా ప్రపంచాన్ని&nbsp;<BR>గ్రహించలేదు. ముక్తి లభించినప్పుడు మాత్రమే ప్రకృతి ఇలాంటిదని తెలిసి, దాని&nbsp;<BR>స్వభావాన్ని పూర్ణంగా గ్రహింపగల్గుతాం. అపుడు ధర్మ సూత్రమనేది, దైవ&nbsp;<BR>సంఘటన అన్నది లేక బ్రహ్మవ్రాత అనేది మన స్వభావంలోని అత్యంత&nbsp;<BR>అల్పాంశమే అని గ్రహిస్తాం. ఇదంతా ఒకపక్షం మాత్రమే అనీ, రెండో ప్రక్కన&nbsp;<BR>మొదటినుండీ శాశ్వతముక్తే వుందనీ మనకు తెలిసిపోతుంది. ఈ రహస్యం&nbsp;<BR>మనకు తెలియకపోవడంవల్ల వేటగాడిచే తరుమబడే కుందేలులాగా, తలను&nbsp;<BR>నేలలో పెట్టి ముప్పు తప్పించుకోవాలని చూస్తున్నాం. భ్రమకులోనై, మన నిజ-&nbsp;<BR>స్వభావాన్ని విస్మరింప జూస్తున్నాం; కానీ అలా చేయలేకున్నాం. మన సత్య&nbsp;<BR>స్వభావం ఎన్నడూ, మనల్ని ఆహ్వానిస్తూనే వుంది. భగవంతుని కోసంగానీ,&nbsp;<BR>ఆయా దేవతల కోసంగానీ, బాహ్యస్వాతంత్య్రం కోసంకానీ దేవులాడటమంతా,&nbsp;<BR>మన సత్యస్వభావాన్ని తెలిసికోవడానికై మనం సాగించే అన్వేషణమే సుమండీ!&nbsp;<BR>మనం ఆ వాణిని అన్యధాభావించాం. అది అగ్నినుండో, ఏ దేవతనుండో,&nbsp;<BR>సూర్యుడు, చంద్రుడు, నక్షత్రాలనుండో వస్తోందని భ్రమించాం. చివరికి అది&nbsp;<BR>మనలోనుండే వస్తోందని తెలుసుకున్నాం. శాశ్వతముక్తిని గూర్చి తెలిపే ఈ&nbsp;<BR>నిత్యవాణి, మన లోపలే వుంది. దాని మధురగానం సదా సాగుతూనే వుంది. ఆత్మ-&nbsp;<BR>నుండి వెలువడే ఈ గానంలో ఒక అంశం భూమిగా, ప్రకృతి ధర్మ</FONT></p>
<hr class="puTa_virupu">
<table><tr><td><a class=puTa_lanke href=puTa1569.html>p1569</a></td><td>p1570</td><td><a class=puTa_lanke href=puTa1571.html>p1571</a></td></tr></table>
</div></body></html>
