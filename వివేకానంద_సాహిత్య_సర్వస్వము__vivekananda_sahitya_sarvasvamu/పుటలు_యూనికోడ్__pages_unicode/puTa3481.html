<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3480.html>p3480</a></td><td>p3481</td><td><a class=puTa_lanke href=puTa3482.html>p3482</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>^ ^</FONT></p>
<p><FONT FACE="SHREE900, SHREE, sans-serif" SIZE="3">ఇతరులతో కలహించవద్దు. ఎవరినిగాని మీకు విరోధులుగా చేసుకోవద్దు.&nbsp;<BR>జాక్‌, జాన్‌ క్రైస్తవులైనంతమాత్రాన మీరు విచారించొద్దు. వారికి ఏ మతం అను-&nbsp;<BR>కూలమో దాన్నే అనుసరించనివ్వండి. తగాదాలలో మీరు తలదూర్చటం&nbsp;<BR>ఎందుకు? విభిన్న వ్యక్తుల విభిన్న భావాలను సహనంతో ఓర్చుకోండి. ఓర్మి,&nbsp;<BR>పవిత్రత, పట్టుదల ఇవే ఏనాటికైనా జయిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>  </sup>^ Ȉ</FONT></p>
<BR>
<p><FONT FACE="SHREE902, SHREE, sans-serif" SIZE="3">(ఖేత్రీ మహారాజుకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">అమెరికా, 1894.</FONT></p>
<p><FONT FACE="SHREE900, SHREE, sans-serif" SIZE="3">‘‘ఇంటిని గృహం అనరు, ఇల్లాలినే గృహం అంటారు.’’ ‘‘నగృహం&nbsp;<BR>గృహ మిత్యాహుః, గృహిణీ గృహముచ్యతే’’ అని ఒక సంస్కృత కవి చెప్పాడు.&nbsp;<BR>ఇది ఎంతో సత్యం. చలినుండి వేడిమినుండి నిన్ను కాపాడే యింటి విలువను,&nbsp;<BR>దానికి ఆధారంగావున్న స్తంభాలనుబట్టి నిర్ణయించకూడదు. ఇంటికి నిజమైన&nbsp;<BR>ఆధారం, కేంద్రస్థానం ఐన యిల్లాలినిబట్టే నిర్ణయించాలి. ఈ ప్రమాణాన్నిబట్టి&nbsp;<BR>చూస్తే అమెరికన్ల గృహాలు, లోకంలోని ఏ గృహాలకు తీసిపోవు.</FONT></p>
<p><FONT FACE="SHREE900, SHREE, sans-serif" SIZE="3">అమెరికన్ల గృహాలనుగూర్చి నే నెన్నో కథలను విన్నాను. అక్కడివారి&nbsp;<BR>కున్న స్వేచ్ఛ విచ్చలవిడిగా తిరిగే స్థితిలోకి దిగజార్చుతున్నదని, స్త్రీత్వంలేని స్త్రీలు&nbsp;<BR>స్వాతంత్య్రం పేరుతో కుటుంబంలోని సుఖశాంతులను నశింపచేసి, ఒళ్లు&nbsp;<BR>తెలియని శివంతో గంతులు వేస్తున్నారని, యిలాంటివే అనేక విషయాలను&nbsp;<BR>విన్నాను. అమెరికన్ల గృహజీవనం ఏ విధంగా వుంటుందో, నేను ఒక సంవత్సర&nbsp;<BR>స్వానుభవంతో చూశాక ఈ కట్టుకథ లన్నీ ఎంత నిరాధారమైనవో గ్రహించాను.&nbsp;<BR>ఓ అమెరికన్‌ మాతలారా! మీ రుణం తీర్చుకోటానికి నాకు నూరుజన్మలైనా&nbsp;<BR>చాలవు. మీకు కృతజ్ఞత తెలుపటానికి మాటల్లేవు. ప్రాచ్యదేశస్థుల అతిశయోక్తే,&nbsp;<BR>ప్రాచ్యదేశస్థుల అత్యంత కృతజ్ఞతను తెలియజేస్తుంది.</FONT></p>
<p><FONT FACE="SHREE900, SHREE, sans-serif" SIZE="3">- హిందూమహాసముద్రమే సిరాగాను, హిమాలయాపర్వతమే కలంగాను,&nbsp;<BR>భూమినే కాగితంగాను, కాలమే రచయితగాను ఐనప్పటికీ మీపట్ల నాకున్న&nbsp;<BR>కృతజ్ఞతను తెలుపలేను.</FONT><FONT FACE="TimesNewRoman, Times, serif" SIZE="2"><sup> </sup></FONT></p>
<p><FONT FACE="TimesNewRoman, Times, serif" SIZE="3"><sup>  </sup></FONT><FONT FACE="SHREE900, SHREE, sans-serif" SIZE="3">శివమహిమ్న స్తోత్రమ్‌ 32 వ శ్లోకా న్ననుసరించి వ్రాయబడింది.</FONT></p>
<hr class="puTa_virupu">
<table><tr><td><a class=puTa_lanke href=puTa3480.html>p3480</a></td><td>p3481</td><td><a class=puTa_lanke href=puTa3482.html>p3482</a></td></tr></table>
</div></body></html>
