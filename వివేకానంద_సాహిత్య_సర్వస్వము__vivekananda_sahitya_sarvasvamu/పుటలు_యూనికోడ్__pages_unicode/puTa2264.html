<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2263.html>p2263</a></td><td>p2264</td><td><a class=puTa_lanke href=puTa2265.html>p2265</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - సర్వతోముఖ వేదాంతం </FONT><FONT FACE="TimesNewRoman, Times, serif" SIZE="2">2 1 5</FONT></p>
<p><FONT FACE="SHREE900, SHREE, sans-serif" SIZE="3">ద్వైతివైనా, అద్వైతివైనా, విశిష్టాద్వైతివైనా, శుద్ధాద్వైతివైనా, లేక మరెలాటి ద్వైతి-&nbsp;<BR>విగాని, అద్వైతివిగాని, అయినా, లేక మరేపేరు పెట్టుకొన్నా, నీకు ప్రమాణాలు&nbsp;<BR>శాస్త్రాలు, వేదాలు, ఈ ఉపనిషత్తులే. భారతదేశంలో ఏ సిద్ధాంతం ఉపనిష&nbsp;<BR>త్ప్రమాణాన్ని అంగీకరించదో, అది ఆస్తిక సిద్ధాంతమనిపించుకో జాలదు.&nbsp;<BR>బౌద్ధ, జైన, సిద్ధాంతాలు, ఉపనిషత్తుల ప్రమాణాన్ని అంగీరించకపోవడం&nbsp;<BR>చేతనే, భారతదేశంనుండి బహిష్కరించబడ్డాయి. ఈ విధంగా- మనకు&nbsp;<BR>తెలిసినా, తెలియకున్నా - భారతదేశంలోని అన్ని సంప్రదాయాల్లోనూ ఉపని-&nbsp;<BR>షత్తుల ప్రమాణం అంతర్లీనమై ఉంది. హిందూమతమని మనం పేర్కొనే మహా-&nbsp;<BR>వటవృక్షం - దాని మహత్తరమైన, అసంఖ్యాకాలైన శాఖోపశాఖలతో సహా -&nbsp;<BR>వేదాంత ప్రభావంతో సర్వత్ర నిండివుంది. బుద్ధిపూర్వకంగానో, అబుద్ధిపూర్వ-&nbsp;<BR>కంగానో, మనం, వేదాంతాన్నే భావనచేస్తున్నాం. వేదాంతంలోనే జీవిస్తున్నాం.&nbsp;<BR>వేదాంతాన్నే శ్వాసిస్తున్నాం. వేదాంతంలోనే మరణిస్తున్నాం. ప్రతి హైందవుడూ,&nbsp;<BR>ఇలాగే చేస్తున్నాడు. కాబట్టి భారతదేశంలో, భారత శ్రోతలకు వేదాంత బోధ&nbsp;<BR>చేయడం విపరీత చర్యగా కనిపిస్తుంది. ఐనా బోధించవలసింది అదొకటే. ఆ&nbsp;<BR>బోధే ఈ కాలంలో అత్యావశ్యకం. ఏలంటే, నేనిప్పటికే చెప్పినట్లు, భారత&nbsp;<BR>సంప్రదాయాలన్నీ ఉపనిషత్తులను శిరసావహించవలసిందే. ఐనా, ఈ సంప్ర&nbsp;<BR>దాయాల్లో పరస్పర వైరుధ్యాలెన్నో వున్నట్లు పైకి కనిపిస్తుంది. అనేక పర్యా-&nbsp;<BR>యాలు, ప్రాచీన ఋషులు సైతం, ఈ ఉపనిషత్తులలో అంతర్లీనమైవున్న సామ-&nbsp;<BR>రస్యాన్ని అర్థం చేసికోలేకపోయారు. చాలాసార్లు, ఆ ఋషులే తగవులాడు&nbsp;<BR>కొన్నారు. అందువల్లే ‘భిన్నభావంలేని ఋషులు లేరు-’ అనడం ఒక సామెతైపో-&nbsp;<BR>యింది. కానీ, ద్వైతమైనా, అద్వైతమైనా, విశిష్టాద్వైతమైనా, మరెలాంటి భావాలైనా&nbsp;<BR>వున్నా ఉపనిషద్వాక్యాల్లో అంతర్లీనమైవున్న ఈ సామరస్యాన్ని పూర్వంకన్నా&nbsp;<BR>చక్కగా, ధ్రువపరచవలసిన అవసరమిప్పు డేర్పడింది. ఆ సామరస్యాన్ని ఇప్పుడు,&nbsp;<BR>బహిరంగంగా అఖిల ప్రపంచానికి వెల్లడిచేయాలి. ఈ పని భారతదేశంలో ఎంత&nbsp;<BR>అవసరమో ఇతరదేశాల్లోకూడ అంతే అవసరం. అలాంటి సామరస్యరూప&nbsp;<BR>వ్యాఖ్యానమై ఎవరి జీవితమంతా ఒప్పిందో, ఎవరి బోధకంటే, జీవితం వేయిరెట్లు&nbsp;<BR>ఉపనిషత్తులకు సజీవ భాష్యంగా వుండిందో, ఎవరు మానవరూపం ధరించిన&nbsp;<BR>ఉపనిషత్తుల సారాంశమో, అలాంటి ఒక మహాపురుషుని పాదసేవ చేసే మహా-&nbsp;<BR>భాగ్యం, భగవదనుగ్రహంవల్ల నాకు లభించింది. ఆ సమరసభావం నా&nbsp;<BR>కొకింత ప్రాప్తించివుండొచ్చు. దాన్ని ప్రకటించగలనో లేదో, నాకు తెలీదు. కానీ,&nbsp;<BR>అదే నా ప్రయత్నం. వేదాంతమతాలు, పరస్పర విరుద్ధం కావనీ, అవన్నీ ఒక దాని-&nbsp;<BR>కొకటి అవసరమనీ, ఒకదాన్నొకటి సార్థకం చేస్తుందనీ, ఒకటి, మరొక దానికి</FONT></p>
<hr class="puTa_virupu">
<table><tr><td><a class=puTa_lanke href=puTa2263.html>p2263</a></td><td>p2264</td><td><a class=puTa_lanke href=puTa2265.html>p2265</a></td></tr></table>
</div></body></html>
