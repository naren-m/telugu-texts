<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2691.html>p2691</a></td><td>p2692</td><td><a class=puTa_lanke href=puTa2693.html>p2693</a></td></tr></table>

<p><FONT FACE="SHREE900, SHREE, sans-serif" SIZE="3">నెగ్గనీ నెగ్గకపోనీ. కాబట్టి అది బుద్ధిగలదే. ఈ సంకల్పం ఎంత అమోఘంగా వ్యక్త-&nbsp;<BR>మౌతుందో సౌఖ్యం అంత ఎక్కువవుతుంది. జీవుడు దానికి తగిన పైఅంతస్థువా&nbsp;<BR>డవుతాడు. దేవుని సంకల్పం పరిపూర్ణంగా ఫలితాన్నిస్తుంది. కాబట్టి దేవుడు&nbsp;<BR>పరాత్పరుడు.</FONT></p>
<p><FONT FACE="SHREE900, SHREE, sans-serif" SIZE="3">విద్య అంటే ఏమిటి? గ్రంథ పాండిత్యమా? కాదు. నానావిధమైన&nbsp;<BR>జ్ఞానమా? అదీ కాదు. సంకల్ప ప్రవాహాన్ని, ప్రకటనాన్ని వశంలో వుంచుకొని,&nbsp;<BR>ఫలింపచేసే శిక్షణను విద్య అంటారు. తరతరాలుగా నిర్బంధించే సంకల్పశక్తిని&nbsp;<BR>నిరంతరంగా అడ్డుకొనేదేదో, దేనిచేత సంకల్పశక్తి యించుమించు అంతరించిపో-&nbsp;<BR>యిందో, దేనిచేత కొత్తభావాలు, చెప్పట మెందుకు? పాతివిసైతం ఒకదాని వెంట&nbsp;<BR>ఒకటిగా అదృశ్యమౌతున్నాయో అది విద్యా? ఆలోచించండి. మానవుణ్ణి క్రమ-&nbsp;<BR>క్రమంగా యంత్రంగా మార్చివేసేది విద్యా? యంత్రం మాదిరి ప్రవర్తిస్తూ సన్మా-&nbsp;<BR>ర్గంలో వుండేకంటే, బుద్ధిచేత, స్వతంత్ర సంకల్పంచేత, ప్రేరేపింపబడి చెడుదారి&nbsp;<BR>పట్టటంసైతం సబబే అని నా అభిప్రాయం. ఎక్కడ మానవ సమూహం మట్టి-&nbsp;<BR>ముద్దల మాదిరో, నిర్జీవయంత్రాల మాదిరో, పేర్చిపెట్టబడ్డ రాళ్లమాదిరో&nbsp;<BR>వుంటుందో దాన్ని సమాజం అనవచ్చునా? అలాటి సమాజం ఎలా మేలుగాంచు&nbsp;<BR>తుంది? అలాటి స్థితిచేత మేలు సాధ్యమైతే, శతాబ్దాలపర్యంతం మనం బానిస-&nbsp;<BR>లుగా వుండి వుండం. భూమండలంలో మన దేశం సర్వాధికమై వుండి వుండేది.&nbsp;<BR>ఈ భారతభూమి మూఢత్వఖనిగా వుండక, పాండిత్యానికి నిత్య&nbsp;<BR>ప్రభవమై వుండివుండేది.</FONT></p>
<p><FONT FACE="SHREE900, SHREE, sans-serif" SIZE="3">మరి ‘నా కేమీ వద్దు’ అనుకోటం సుగుణం కాదా? అనేకుల క్షేమానికై&nbsp;<BR>ఒక్కడు తన సుఖాన్ని త్యజించటం పరమధర్మం కాదా? ధర్మమే. కాని&nbsp;<BR>‘‘తోమటంచేత, రాచుటచేత అందాన్ని రూపొందించటం శక్యమా? నిర్బంధం-&nbsp;<BR>చేత, ప్రయత్నంచేత, ప్రేమను పుట్టించటం శక్యమా?’’ అని వంగభాషలో&nbsp;<BR>సామెత వుంది. నిత్యదరిద్రుడు ‘నా కేమీ వద్దు’ అనటంలో గొప్ప ఏముంది?&nbsp;<BR>ఇంద్రియశక్తి లేనివాడి ఇంద్రియనిగ్రహంలో సద్గుణం ఏముంది? భావశూన్యుని,&nbsp;<BR>హృదయశూన్యుని, ఉన్నతాభీష్టశూన్యుని, సమాజం అంటే ఏమో ఎరుగని వ్యక్తి-&nbsp;<BR>యొక్క ఆత్మత్యాగం అంటే ఏమిటి? వితంతువును నిర్బంధించి సహగమనం&nbsp;<BR>(సతి) చేయించటంచేత ఏం పతిభక్తి వెల్లడవుతుంది? మూఢవిశ్వాసాలను గరపి&nbsp;<BR>జనంచే ధర్మకార్యాలు చేయించటం ఎందుకు? నేను చెప్పేదేమంటే, సాధ్య&nbsp;<BR>మైనంతవరకు ప్రజల సంకెళ్లను తెంచివెయ్యండి. స్వేచ్ఛ నివ్వండి. మురికి,&nbsp;<BR>మురికిని కడిగివేస్తుందా? దాస్యం, దాస్యాన్ని తొలగింపగలదా? ఉదాహరణ ఏదీ?&nbsp;<BR>సమాజం నిమిత్తం భోగాభిలాషను పూర్తిగా త్యజించగలిగితే, అప్పుడు నువ్వు</FONT></p>
<hr class="puTa_virupu">
<table><tr><td><a class=puTa_lanke href=puTa2691.html>p2691</a></td><td>p2692</td><td><a class=puTa_lanke href=puTa2693.html>p2693</a></td></tr></table>
</div></body></html>
