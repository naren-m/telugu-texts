<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1934.html>p1934</a></td><td>p1935</td><td><a class=puTa_lanke href=puTa1936.html>p1936</a></td></tr></table>
<p><FONT FACE="SHREE900, SHREE, sans-serif" SIZE="3">330 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">కొత్తదైనా, ఎంత మంచిదైనా ప్రారంభంలో అది అంత  ప్రాతికూల్యాన్ని ఎదు-&nbsp;<BR>ర్కోవలసి వస్తుంది. ప్రాతికూల్యమే విజయ సూచకం. ప్రాతికూల్యంలేని చోట&nbsp;<BR>విజయంకూడా హుళక్కి. ఇక సెలవు.</FONT></p>
<p><FONT FACE="TimesNewRoman, Times, serif" SIZE="2"><sup>*</sup>  *  *</FONT></p>
<p><FONT FACE="SHREE900, SHREE, sans-serif" SIZE="3">పాదాల్లో చక్రాలున్నవాడు దేశదిమ్మరి అవుతాడని మనలో ఒక సామెత&nbsp;<BR>వుంది. నా పాదాలంతటా చక్రాలున్నాయని నా భయం. నిజానికి సందేహానికి&nbsp;<BR>చోటులేదు. నేను నా పాదాలను జాగ్రత్తగా పరీక్షించి చూశానుగాని లాభం&nbsp;<BR>లేకపోయింది. ఈ అపరిమితమైన చలికి నా పాదాలన్నీ పగిలిపోవటంతో పాదాల్లో&nbsp;<BR>చక్రాలుగాని, మరేమీగాని కనిపించలేదు. ఐనా ఆ రకమైన నమ్మకం వుంది&nbsp;<BR>కాబట్టి నా పాదాలనిండా అలాటి చక్రరేఖ లున్నాయనే నేను నిశ్చయించాను.</FONT></p>
<p><FONT FACE="SHREE900, SHREE, sans-serif" SIZE="3">దానికి ఋజువిదిగో! నేను పారిస్‌ నగరంలో కొంతకాలం వుండి&nbsp;<BR>ఫ్రెంచ్‌ భాషను, ఫ్రెంచ్‌ నాగరికతను నేర్చుకోవాలని ఆశించాను. నేను నా&nbsp;<BR>పాతస్నేహితులను వదలి ఒక కొత్త స్నేహితునితో వుంటున్నాను. ఇతడొక&nbsp;<BR>ఫ్రెంచ్‌వాడు. సామాన్యమైన ఆదాయం వున్నవాడు. అతడికి ఆంగ్లం రాదు;&nbsp;<BR>నాకొచ్చే ఫ్రెంచ్‌ అద్భుతమైందే. ఆంగ్లంరాని ఫ్రెంచ్‌వారి మధ్య నివసించేటప్పుడు&nbsp;<BR>గతిలేక ఫ్రెంచ్‌లోనే మాట్లాడాలి. లేకుంటే మూగవాడిలా వూరకుండాలి. కాని&nbsp;<BR>నోరు మూసుకొని కూర్చోవటం ఎంతో కష్టంకదా. ఈ నోరు మూసుకొని&nbsp;<BR>కూర్చోలేనితనం ఫ్రెంచ్‌లో నన్ను మాట్లాడింపచేస్తుందని, దానితో త్వరలోనే&nbsp;<BR>ధారాళంగా మాట్లాడ్డం వస్తుందని నేను భావించాను. కాని దీనికి వ్యతిరేకంగా&nbsp;<BR>నే నిప్పుడు వియన్నా, టర్కీ, గ్రీసు, జెరూసలెం మొదలైన దేశాల్లో తిరుగవలసి&nbsp;<BR>వచ్చింది. దైవగతి నెవరు తప్పించగలరు? నే నిప్పుడు మీ కీ ఉత్తరాన్ని మహ-&nbsp;<BR>మ్మదీయుల ప్రాభవానికి ఆఖరి ముఖ్యపట్టణంగా నిలిచిన కాన్ట్సాంటినోపుల్‌&nbsp;<BR>నుండి వ్రాస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">నాతోపాటు ముగ్గురు స్నేహితులు ప్రయాణం చేస్తున్నారు. వీరిలో&nbsp;<BR>యిద్దరు ఫ్రెంచ్‌వారు. మూడవవ్యక్తి అమెరికా దేశస్థురాలు. ఈమె పేరు కుమారి&nbsp;<BR>మాక్లౌడ్‌. ఈమెను మీరు బాగా ఎరుగుదురు. ఫ్రెంచ్‌ వారిలో ఒకరు&nbsp;<BR>పురుషుడు. అతడి పేరు జూల్స్‌బోయిస్‌. ఇతడు ఎంతో ప్రసిద్ధుడైన వేదాంతి,&nbsp;<BR>సాహిత్యవేత్త. రెండవ ఆమె కుమారి కాల్వీ. ఈమె ప్రపంచ విఖ్యాత గాయకు-&nbsp;<BR>రాలు. ‘మాన్షోర్‌’ అంటే ఆంగ్లంలో ‘మిస్టర్‌’ అని, ‘మేడమోసెల్‌’ అంటె&nbsp;<BR>‘కుమారి’ అని అర్థం. ఈ కుమారి కాల్వీ యీనాటి అగ్రస్థానంలోని గాయకు&nbsp;<BR>రాలు. నృత్యనాటకాల్లో గాయకురాలు. ఈమె సంగీత ప్రదర్శనలు ఎంతో</FONT></p>
<hr class="puTa_virupu">
<table><tr><td><a class=puTa_lanke href=puTa1934.html>p1934</a></td><td>p1935</td><td><a class=puTa_lanke href=puTa1936.html>p1936</a></td></tr></table>
</div></body></html>
