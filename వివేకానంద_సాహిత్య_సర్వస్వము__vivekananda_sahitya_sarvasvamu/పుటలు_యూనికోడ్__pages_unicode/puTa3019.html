<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3018.html>p3018</a></td><td>p3019</td><td><a class=puTa_lanke href=puTa3020.html>p3020</a></td></tr></table>

<p><FONT FACE="SHREE900, SHREE, sans-serif" SIZE="3">బీజానికి చోటే వుండదు. గృహస్థుల స్థితిలోనుంచి లోకహితార్థమై ఆ విధంగా&nbsp;<BR>పనిచేయటం అసంభవం అని చెప్పాలి. హిందూ శాస్త్రాలన్నింటిలో ఈ&nbsp;<BR>విషయంలో జనక మహారాజు ఒకే ఒక తార్కాణం. కాని ఈ రోజుల్లో మీరు&nbsp;<BR>కేవలం తండ్రి అనే అర్థంలో జనకులై పిల్లల్ని కంటున్నారే తప్ప ఆ జనకమహా-&nbsp;<BR>రాజు</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3">కు దేహబుద్ధి వున్నదా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఈ జన్మలోనే నాకు ఆత్మసాక్షాత్కారం కలిగేట్లు ఆశీర్వదించ-&nbsp;<BR>మని వేడుకుంటున్నాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: భయపడవద్దు. నిష్కపటంగా, త్రికరణశుద్ధిగా ప్రయత్నించావా&nbsp;<BR>ఈ జన్మలోనే నీకు తప్పక సాక్షాత్కారం కలుగుతుందని చెబుతున్నాను. కాని&nbsp;<BR>మానవయత్నం కావాలి. మానవయత్నమంటే పురుషకారం. అదేమిటో&nbsp;<BR>తెలుసా? ‘‘నేను ఆత్మజ్ఞానాన్ని పొంది తీరుతాను. ఏ కష్టమైనా రానీ, నేను&nbsp;<BR>తప్పక వాటిని అధిగమించి తీరుతాను.’’ ఇటువంటి స్థిరమైన పట్టుదలనే&nbsp;<BR>పురుషకారం అంటారు. ‘‘నా తల్లి, తండ్రి, మిత్రులు, సోదరులు, భార్య&nbsp;<BR>బిడ్డలు చావనీ బ్రతుకనీ ఈ శరీరం ఉండనీ, ఊడనీ, ఆత్మదర్శనమయ్యే వరకు&nbsp;<BR>నేను వెనుదిరగను’’ - యితర విషయాలన్నీ వదలివేసి గమ్యం చేరటానికి ఈ&nbsp;<BR>విధంగా చేసుకునే తీర్మానాన్నే మానవయత్నం అంటారు. లేకపోతే యింద్రియ&nbsp;<BR>భోగాలకు జంతువులు, పక్షులుకూడా యత్నం చేస్తాయి. ఆత్మజ్ఞానం పొంద-&nbsp;<BR>టానికే మానవుడికి దేహం లభించింది. లోకంలోని అందరి మార్గాన్నే అనుస-&nbsp;<BR>రించి మామూలు ప్రవాహంలో కొట్టుకుపోయినావా? నీ మానవత్వం ఎక్క-&nbsp;<BR>డుంటుంది? మంచిదే. సామాన్య ప్రజలు మృత్యువుకోరల్లోకి పోతున్నారు. కాని&nbsp;<BR>నీవు వచ్చింది దాన్ని జయించటానికి. ధీరుడవై ముందుకు ఉరుకు. ఏ ఆటం-&nbsp;<BR>కాలు ఎదుర్కొన్నా వెనుకకు తగ్గవద్దు. ఈ సుఖదుఃఖాలతో ఈ తనువు ఎన్నా-&nbsp;<BR>ళ్లుంటుంది? నీకు మానవదేహం లభించినందుకు అంత&nbsp;<BR>రాత్మను మేల్కొల్పి - నేను భయరాహిత్య స్థితిని పొందాను - అని చెప్పు!&nbsp;<BR>‘‘నేను ఆత్మను, నా అహంకారం నా ఆత్మలో పూర్తిగా లీనమైపోయింది’’ అని&nbsp;<BR>చెప్పు. ఈ భావంలో పూర్ణత్వాన్ని సాధించు. తర్వాత ఈ శరీర మున్నంత&nbsp;<BR>వరకు ఈ నిర్భయ సందేశాన్ని యితరులకు అందిస్తూ వుండు. ‘తత్త్వమసి’&nbsp;<BR>‘అది నీవు’ లెమ్ము మేల్కొమ్ము గమ్యం చేరేవరకు నిలువకు. ఉత్తిష్ఠత! జాగ్రత!&nbsp;<BR>ప్రాప్యవరాన్నిబోధత! దీన్ని నీవు సాధించగలిగావా? నీవు నిజంగా పట్టుదలగల&nbsp;<BR>తూర్పుబెంగాలు మానవుడని గుర్తిస్తాను.</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">జనకమహారాజు అసలుపేరు నీరధ్వజుడు. అతని తమ్ముని పేరు కశధ్వజుడు.&nbsp;<BR>వ్యావసాయిక సంస్కృతీ దశకు ప్రతీకగా ‘సీత’ను జనింపజేయడంచే ‘జనకు’డని పేరు.</FONT></p>
<hr class="puTa_virupu">
<table><tr><td><a class=puTa_lanke href=puTa3018.html>p3018</a></td><td>p3019</td><td><a class=puTa_lanke href=puTa3020.html>p3020</a></td></tr></table>
</div></body></html>
