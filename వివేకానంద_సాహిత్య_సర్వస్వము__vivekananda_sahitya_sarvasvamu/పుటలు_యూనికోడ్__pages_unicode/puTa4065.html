<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4064.html>p4064</a></td><td>p4065</td><td><a class=puTa_lanke href=puTa4066.html>p4066</a></td></tr></table>

<p><FONT FACE="TimesNewRoman, Times, serif" SIZE="2">4 3 8</FONT></p>
<p><FONT FACE="SHREE900, SHREE, sans-serif" SIZE="3">- నాకొక ముక్క రాయి. లేకుంటే ఉత్తరం నా కేవిధంగా చేరుతుందో తెలియదు.&nbsp;<BR>భారతదేశానికి వచ్చే నౌక నీకు లండన్‌లో చిక్కుతుంది. కాబట్టి నౌక పేరుతో&nbsp;<BR>రాసిన ఉత్తరం నాకు చేరే అవకాశముంది. ఏమైనా నువ్వు ఓడ దిగగానే నాకు తంతి&nbsp;<BR>పంపి ఒక మంచి హోటల్‌లో దిగు. నీకు స్వాగతం చెప్పటానికి చాలమంది కన్పి-&nbsp;<BR>స్తారు. వీలున్నంతవరకు నేనుకూడ వస్తాను.</FONT></p>
<p><FONT FACE="SHREE900, SHREE, sans-serif" SIZE="3">పరిస్థితులు మరొక తోవపట్టి, నువ్వు రాలేకపోతే ఫరవాలేదు. డబ్బు నీ&nbsp;<BR>యిష్టం వచ్చినట్లు చెయ్యి.</FONT></p>
<p><FONT FACE="SHREE900, SHREE, sans-serif" SIZE="3">కుమారి మాక్లియోడ్‌, శ్రీమతి బుల్‌, భారతదేశం వచ్చాక జపాన్‌ మీదుగా&nbsp;<BR>యింటికి పోతారు. బహుశా నేనుకూడ వారితో పోతాను. అలాగైతే వచ్చే శిశి-&nbsp;<BR>రంలో నేను కాలిఫోర్నియాలో ఉంటాను.</FONT></p>
<p><FONT FACE="SHREE900, SHREE, sans-serif" SIZE="3">ఇది ఒక మంచి సంచారయాత్ర. నీకు సెలవు దొరికి నువ్వు వస్తే లోక-&nbsp;<BR>మంతా చుట్టటానికి యిది చక్కని సంచారం కాదా?</FONT></p>
<p><FONT FACE="SHREE900, SHREE, sans-serif" SIZE="3">జగజ్జనని నీకు ఏ విధంగా దారి తెరుస్తుందో, సరిగా ఆ విధంగా చెయ్యి.&nbsp;<BR>బాధ పడవద్దు.</FONT></p>
<p><FONT FACE="SHREE900, SHREE, sans-serif" SIZE="3">సర్వప్రేమ దీవెనలతో,</FONT></p>
<p><FONT FACE="SHREE900, SHREE, sans-serif" SIZE="3">మీ, వివేకానంద.</FONT></p>
<p><FONT FACE="TimesNewRoman, Times, serif" SIZE="3">6 5 1</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి క్రిస్టైన్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">మఠం, బేలూరు, జిల్లా హౌరా, బెంగాల్‌,&nbsp;<BR>ఇండియా, డిసెంబర్‌ 25, 1901.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన క్రిస్టైన్‌,</FONT></p>
<p><FONT FACE="SHREE900, SHREE, sans-serif" SIZE="3">క్రిస్టమస్‌, నూతన సంవత్సర శుభాకాంక్షలు. అయ్యో! గ్రహాలు నీకు గొప్ప&nbsp;<BR>దెబ్బకొట్టాయి. భగవన్నామానికి శుభమగుగాక! ఏమైనా అది కేవలం ‘నీ సంకల్పం&nbsp;<BR>నెరవేరుగాక’ - అతడే మన శరణ్యం. ఓదార్పు చెప్పి నిన్ను కించ&nbsp;<BR>పరచను - అది నీ కిదివరకే తెలుసు. నువ్వు దివ్యజననికి సమర్పింపబడిన దాని-&nbsp;<BR>వవటంతో నీపట్ల పూర్తి సానుభూతి గలవాడూ, సుఖ దుఃఖాలలో నీ ఆలోచన&nbsp;<BR>లన్నీ మంచిగా ఉంటాయని ఎరిగినవాడూ ఐన ఒకడున్నాడని నీకు గుర్తు చేయ-&nbsp;<BR>టానికే యీ ఒక్క పంక్తి రాస్తున్నాను. మంచిది (ఈ) దృశ్యమానమైన జనని&nbsp;<BR>శాశ్వతాఖండ జననిలో ఐక్యమైంది. నీ యిచ్ఛ నెరవేరుగాక!</FONT></p>
<p><FONT FACE="SHREE900, SHREE, sans-serif" SIZE="3">ఈపాటికి నువ్వు నీ నిర్ణయానికి వచ్చివుంటావు. లేక దివ్యజనని తప్పక&nbsp;<BR>నీకొక మార్గం చూపిస్తుంది. నేను తృప్తి చెందుతున్నాను.</FONT></p>
<hr class="puTa_virupu">
<table><tr><td><a class=puTa_lanke href=puTa4064.html>p4064</a></td><td>p4065</td><td><a class=puTa_lanke href=puTa4066.html>p4066</a></td></tr></table>
</div></body></html>
