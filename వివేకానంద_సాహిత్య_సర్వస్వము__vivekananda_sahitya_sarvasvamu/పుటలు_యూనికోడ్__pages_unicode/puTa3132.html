<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3131.html>p3131</a></td><td>p3132</td><td><a class=puTa_lanke href=puTa3133.html>p3133</a></td></tr></table>
<p><FONT FACE="SHREE900, SHREE, sans-serif" SIZE="3">నా జీవితం - జీవితకార్యం</FONT></p>
<p><FONT FACE="Bookman-Light, Bookman, serif" SIZE="2">303</FONT></p>
<p><FONT FACE="SHREE900, SHREE, sans-serif" SIZE="3">తర్వాత కొంతకాలానికి మా వృద్ధ గురువు నిర్యాణం చెందేరోజు&nbsp;<BR>వచ్చింది. మా పరిపూర్ణశక్తితో ఆయనకు పరిచర్య చేశాము. మాకు మిత్రులు&nbsp;<BR>లేనేలేరు. వెఱ్ఱిభావాలతో ఈ అల్పసంఖ్యాకులైన బాలుర మాట ఎవరు&nbsp;<BR>వింటారు? ఎవరూ వినరు. మా భారతదేశంలోనైతే ఈ పిల్లకాయలు ఒక లెక్క-&nbsp;<BR>లోకిరారు. ఇది ఊహించి చూడండి. ఒక పది, పన్నెండు మంది బాలురు&nbsp;<BR>మిక్కిలి విశాలమైన, మహోన్నతమైన ఆశయాలతో తమ జీవితాన్ని గడుపుతూ&nbsp;<BR>దాన్ని ప్రచారం చేయడానికి కృతనిశ్చయులై ఉన్నారని తెలియడంతో ప్రజలు&nbsp;<BR>నవ్వడం ప్రారంభించారు - ఒక్కరేమిటి? ప్రతి ఒక్కరు నవ్వడమే - అది వారికి&nbsp;<BR>విచిత్రమే! కాని ఆ నవ్వులు - ‘నువ్వులు’ కానారంభించాయి. ప్రజలు వారిని&nbsp;<BR>నిలదీసి అడగడం ప్రారంభించారు. అందాకా ఎందుకు? ఆ పిల్లకాయల తల్లితం-&nbsp;<BR>డ్రులు మమ్మల్ని అందర్నీ చెంపలు వాయించడానికి సిద్ధమైనారు. కాని, ప్రజల&nbsp;<BR>ఎగతాళి, గేళి అధికమయ్యేకొద్దీ మా మనోనిశ్చయంకూడ మరింత అధికం కాసా-&nbsp;<BR>గింది.</FONT></p>
<p><FONT FACE="SHREE900, SHREE, sans-serif" SIZE="3">అటుపిమ్మట భయంకరాలైన రోజులు - నా స్వకీయ జీవితంలోను -&nbsp;<BR>యితర బాలుర జీవితాల్లోను - దాపురించాయి. స్వయంగా నాకు కలిగింది&nbsp;<BR>అలాంటి దురదృష్టం. నాకు తల్లి, సోదరులు ఉండేవారు. అప్పుడు మా తండ్రి&nbsp;<BR>మరణించాడు. మేము బీదవాళ్లమైనాము. ఆ పేదరికం ఎంత ఘోరమైందని&nbsp;<BR>చెప్పేది - యించుమించు పస్తులతోనే దినాలు గడపవలసి వచ్చింది. కుటుం&nbsp;<BR>బానికి నేనొక్కణ్ణే దిక్కు - ఎవరికి ఏ విధంగా తోడ్పడగలిగినా నా ఒక్కడి చేతనే&nbsp;<BR>జరగాలి. ఆ రెండు లోకాల మధ్య నేను నిలవవలసి వచ్చింది. మా తల్లియు,&nbsp;<BR>సోదరులును పస్తులుండి చచ్చిపోవడం చూడవలసిందొకవైపు; ఆ మహా&nbsp;<BR>పురుషుని భావాలు భారతదేశానికి, ప్రపంచానికి మంచిని కల్గిస్తాయి కాబట్టి&nbsp;<BR>ప్రచారానికి యోగ్యమైనవి, ఆచరణయోగ్యమైనవనే విశ్వాసం మరోవైపు. ఈ&nbsp;<BR>పోరాటం నా మనస్సులో ప్రతిదినం, ప్రతిక్షణం నెలలపర్యంతం కొనసాగింది.&nbsp;<BR>ఒక్కొక్కసారి అయిదారు రోజులు రేయింబవళ్లు నిర్విరామంగా భగవంతుని&nbsp;<BR>ప్రార్థిస్తూనే గడిపివేశాను. ఆహా! ఆ కాలంలో నా మనోవేదన! నరకంలోనే&nbsp;<BR>నివసిస్తూ ఉండేవాడిని. నా కోమల బాలహృదయానికి సహజమైన మమకారం&nbsp;<BR>నా కుటుంబంవైపు నన్ను లాగేది - నాకు మిక్కిలి సన్నిహితులు, మిక్కిలి ప్రేమ-&nbsp;<BR>పదమైన వారు ఆపదలపాలై దుఃఖిస్తూవుంటే చూడలేకపోయాను. ఇక రెండో-&nbsp;<BR>వైపు - నా పట్ల సానుభూతి కలవారెవ్వరూలేకపోవడం. బాలుని భావనపట్ల&nbsp;<BR>ఎవరికి సానుభూతి ఉంటుంది? ఆ భావనలుకూడా యితరుల కంతటి</FONT></p>
<hr class="puTa_virupu">
<table><tr><td><a class=puTa_lanke href=puTa3131.html>p3131</a></td><td>p3132</td><td><a class=puTa_lanke href=puTa3133.html>p3133</a></td></tr></table>
</div></body></html>
