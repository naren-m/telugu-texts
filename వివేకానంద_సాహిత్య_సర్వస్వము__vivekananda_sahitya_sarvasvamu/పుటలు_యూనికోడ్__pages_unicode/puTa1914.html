<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1913.html>p1913</a></td><td>p1914</td><td><a class=puTa_lanke href=puTa1915.html>p1915</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">309</FONT></p>
<p><FONT FACE="SHREE900, SHREE, sans-serif" SIZE="3">డెక్‌మీది కెక్కి వారు సముద్రంలోకి దూకి చచ్చేవారు. ఒక్కొక్కప్పుడు ఇంజను&nbsp;<BR>గదిలోనే చచ్చిపోయేవారు.</FONT></p>
<p><FONT FACE="SHREE900, SHREE, sans-serif" SIZE="3">ఈ కథలను విని మాకు పై ప్రాణాలు పైకే పోయినట్లయింది. అదృష్టవ&nbsp;<BR>శాత్తు మేమంత మండుటెండను అనుభవించలేదు. పైగా అప్పుడు సహజంగా వీచే&nbsp;<BR>దక్షిణపు గాలికి బదులు ఉత్తరపుగాలి వీస్తోంది. ఈ ఉత్తరపుగాలి మధ్యధరా&nbsp;<BR>సముద్రం నుండి వీస్తుంది కాబట్టి చల్లగా వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">జూలై 14 వ తేదీన స్టీమరు ఎర్ర సముద్రాన్ని దాటి సూయజ్‌ కాలువలో&nbsp;<BR>ప్రవేశించింది. మాముందు సూయజ్‌ కాలువ వుంది. సూయజ్‌ రేవులో&nbsp;<BR>సరకును దింపాలి. ఇప్పుడు ఈజిప్టులో ప్లేగువ్యాధి వ్యాపించివుంది. బహుశ ఓడ-&nbsp;<BR>పైనున్న వారిలోకూడా ప్లేగు క్రిములు వుండొచ్చును. కాబట్టి రెండు పక్కలనుండి&nbsp;<BR>యీ వ్యాధి సోకే ప్రమాదముంది. కాబట్టి యీ వ్యాధి వ్యాపించకుండా యిక్కడ&nbsp;<BR>తీసుకొన్న జాగ్రత్తలతో మన దేశంలో తీసుకొన్న చర్యలను పోలిస్తే అవి శూన్య-&nbsp;<BR>మనే చెప్పాలి. ఇప్పుడు సరకులు దింపాలి. కాని సూయజ్‌&nbsp;<BR>రేవులోని పనివారు ఓడను ముట్టుకోకూడదు. అందువల్ల యీ భారం&nbsp;<BR>ఓడలోని నావికులమీద పడింది. వారు కూలీలుగా పనిచెయ్యాలి. క్రేనులతో&nbsp;<BR>సరకులెత్తి, వాటిని దింపి ముట్టుకోకుండా సూయజ్‌ రేవులోని పడవల్లోకి&nbsp;<BR>దింపాలి. ఈ పడవలు అప్పుడు యీ సరకును తీరానికి చేరుస్తాయి. కంపెనీ&nbsp;<BR>ఏజంట్‌ ఒక చిన్న లాంచీలో ఓడ వద్దకు వచ్చాడు. కాని అతణ్ణి ఓడపైకి&nbsp;<BR>రానివ్వలేదు. అతడు లాంచీలో నిలబడే కెప్టెన్‌తో మాట్లాడాడు. ఇది భారతదేశం&nbsp;<BR>కాదు. అందుచేత ప్లేగువ్యాధి సోకకుండా చేసిన కట్టుదిట్టాలు యిక్కడ ఆంగ్లే-&nbsp;<BR>యులక్కూడా వర్తిస్తాయి. ఇక్కణ్ణుండి ఐరోపా ప్రారంభమౌతుంది. కాబట్టి ప్లేగు-&nbsp;<BR>వ్యాధి వ్యాపించకుండా కట్టుదిట్టాలు, నిర్బంధాలు కఠినంగా అమలు&nbsp;<BR>పరచబడేవి; ఒకవేళ ఎలుకలోనుండి పుట్టిన ఈ ప్లేగువ్యాధి, అలాటి కఠిన&nbsp;<BR>చర్యలు అమలు కాకపోతే యీ యూరపు స్వర్గంలోకి చొరబడుతుందేమో అని&nbsp;<BR>వారి భయం. ప్లేగు క్రిముల జీవితకాలం పది రోజులు. అందుచేత పది రోజులు&nbsp;<BR>మాత్రమే మనం ఓడ దిగకూడదు. మాకు పది రోజులు దాటిపోయాయి.&nbsp;<BR>అందుచేత మాకు ఆ వ్యాధి సోకే ప్రమాదం లేదు. కాని మేమిక్కడ ఏ ఈజిప్టు&nbsp;<BR>వాడినైనా తాకితే మళ్లీ పదిరోజులు ఓడ దిగకూడదు. అలా తాకితే నేపుల్స్‌లోగాని,&nbsp;<BR>మార్సేల్స్‌లోగాని ఎవరూ ఓడ దిగటానికి వీలుండదు. అందుచేత ఏ పనైనా&nbsp;<BR>దూరంనుండే ముట్టుకోకుండా చెయ్యవలసి వచ్చింది. ఓడ నావికులకు యీ&nbsp;<BR>కారణంతో సరుకును దింపటానికి ఒకరోజు పట్టింది. ఓడకు సర్చ్‌లైటు వుంటే&nbsp;<BR>ఆ రాత్రి అది సూయజ్‌ కాలువ దాటగలిగేదే. కాని ఆ సెర్చ్‌లైట్‌ను ఓడకు</FONT></p>
<hr class="puTa_virupu">
<table><tr><td><a class=puTa_lanke href=puTa1913.html>p1913</a></td><td>p1914</td><td><a class=puTa_lanke href=puTa1915.html>p1915</a></td></tr></table>
</div></body></html>
