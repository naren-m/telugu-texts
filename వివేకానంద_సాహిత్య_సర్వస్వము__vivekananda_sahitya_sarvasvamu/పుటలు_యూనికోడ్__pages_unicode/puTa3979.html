<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3978.html>p3978</a></td><td>p3979</td><td><a class=puTa_lanke href=puTa3980.html>p3980</a></td></tr></table>

<p><FONT FACE="TimesNewRoman, Times, serif" SIZE="2">3 5 2</FONT></p>
<p><FONT FACE="SHREE900, SHREE, sans-serif" SIZE="3">యమునానదీ జలాలను కాళీయుడనే సర్పం విషపూరితం చేస్తూండేది.&nbsp;<BR>కృష్ణుడు ఆ సర్పం పడగలమీద నాట్యమాడాడు. శ్రీకృష్ణుడు ఇంద్రోత్సవాన్ని&nbsp;<BR>ఆపించాడు. దానితో పగబూని దేవేంద్రుడు ప్రళయవృష్టి గోకులంమీద కురి-&nbsp;<BR>పించి వారిని ముంచివేశాడు. ఇంద్రుణ్ణి తృణీకరించి శ్రీకృష్ణుడు చిటికెన వేలితో&nbsp;<BR>గోవర్ధనగిరిని పైకెత్తి నిలబెట్టి, దాని కింద గొల్లలందరకు ఆశ్రయమిచ్చి&nbsp;<BR>కాపాడాడు.</FONT></p>
<p><FONT FACE="SHREE900, SHREE, sans-serif" SIZE="3">శ్రీకృష్ణుడికి శైశవంనుండీ పాములకు పూజలన్నా, ఇంద్రుడికి పూజ&nbsp;<BR>అన్నా యిష్టంలేదు. ఇంద్రపూజ ఒక వైదిక క్రతువు. భగవద్గీతను పఠించేవారికి&nbsp;<BR>వైదిక క్రతువుల్లో శ్రీకృష్ణునికి వున్న ప్రతికూలత గోచరిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">అది గోపకాంతలతో శ్రీకృష్ణుడు రాసక్రీడ నెరపిన కాలం. అప్పుడు&nbsp;<BR>అతడి వయస్సు పదిహేను సంవత్సరాలు.</FONT></p>
<p><FONT FACE="TimesNewRoman, Times, serif" SIZE="3">5 6 7</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి నివేదితకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">శాన్‌ఫ్రాన్సిస్కో,</FONT></p>
<p><FONT FACE="SHREE900, SHREE, sans-serif" SIZE="3">మే 26, 1900.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన నివేదితా,</FONT></p>
<p><FONT FACE="SHREE900, SHREE, sans-serif" SIZE="3">నీకు సమస్త దీవెనలు. ఏమాత్రం నిరాశ చెందవద్దు. జయ శ్రీ గురూ!&nbsp;<BR>జయ శ్రీ గురూ! నువ్వు క్షత్రియ రక్తంనుండి పుట్టినదానవు. మన యీ పసుపు&nbsp;<BR>వస్త్రం, యుద్ధభూమిమీద మృత్యువు దాల్చే ఉడుపు. ఆదర్శానికై మృతి&nbsp;<BR>నొందటం మన లక్ష్యం, జయం పొందటంకాదు, జయ శ్రీ గురూ!</FONT></p>
<p><FONT FACE="SHREE900, SHREE, sans-serif" SIZE="3">దుష్టమైన విధి కల్పించే ఆవరణ అంధకారబంధురంగా ఉంటుంది. కాని&nbsp;<BR>నేను అధీశుణ్ణి. చూడు నా చెయ్యి ఎత్తగానే అది పటాపంచలవుతుంది! ఇదంతా&nbsp;<BR>అర్థరహితం. మరి భయమా? నేను భయానికి భయాన్ని; భీషణానికి భీష-&nbsp;<BR>ణాన్ని. నేను నిర్భయం, అద్వితీయం ఐన ఏకాన్ని. నేను విధి నియామకుణ్ణి.&nbsp;<BR>సర్వం తుడిచివేస్తాను. జయ శ్రీ గురూ! తల్లీ! స్థిరంగా ఉండు. బంగారానికిగాని,&nbsp;<BR>మరి దేనికిగాని అమ్ముడు పోవద్దు. మనం జయిస్తాం!</FONT></p>
<p><FONT FACE="TimesNewRoman, Times, serif" SIZE="2">— </FONT><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3978.html>p3978</a></td><td>p3979</td><td><a class=puTa_lanke href=puTa3980.html>p3980</a></td></tr></table>
</div></body></html>
