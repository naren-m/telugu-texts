<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3709.html>p3709</a></td><td>p3710</td><td><a class=puTa_lanke href=puTa3711.html>p3711</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">8 3</FONT></p>
<p><FONT FACE="SHREE900, SHREE, sans-serif" SIZE="3">మాత్రమే వ్యక్తపరుస్తున్నాడని మనం తెలుసుకొంటాం. అతడే జీవన్ముక్తుడు. ఆ&nbsp;<BR>జీవన్ముక్త స్థితే సమస్త వేదాంతాల, సమస్త సిద్ధాంతాల పరమావధి.</FONT></p>
<p><FONT FACE="SHREE900, SHREE, sans-serif" SIZE="3">పురోహితులు, సైనికులు, వర్తకులు, కార్మికులు అనే నాలుగు కులాలచేత&nbsp;<BR>మానవ సమాజం పాలింపబడుతోంది. ప్రతిదాన్లోను గుణాలు, దోషాలు రెండూ&nbsp;<BR>వుంటాయి. పురోహితులు (బ్రాహ్మణులు) పాలిస్తున్నప్పుడు వంశపారం&nbsp;<BR>పర్యమైన పద్ధతులను పురస్కరించుకొని ఘోరమైన ప్రత్యేకత ఏర్పడేది. పురో-&nbsp;<BR>హితులకు చెందినవారు వారి సంతతివారు రకరకాలైన సంరక్షణలను సంతరించు&nbsp;<BR>కొంటారు. వారికి తప్ప మరెవరికీ విద్యాధికారం వుండదు. దాన్ని బోధించే అధి-&nbsp;<BR>కారంకూడ వారికితప్ప మరెవరికీ యివ్వరు. దీన్లోని గొప్పతన మేమంటే ఆ&nbsp;<BR>యుగంలోనే శాస్త్రాలన్నిటికి పునాదులు వెయ్యబడ్డాయి. పురోహితులు బుద్ధి&nbsp;<BR>బలంచేత పరిపాలిస్తారు కాబట్టి వారు బుద్ధిని వికసింప చేసుకొంటారు.</FONT></p>
<p><FONT FACE="SHREE900, SHREE, sans-serif" SIZE="3">సైనికుల (క్షత్రియుల) పరిపాలన నిరంకుశంగాను, కర్కోటకంగాను&nbsp;<BR>వుంటుంది. కాని వీరు తమకు తాముగా వుండలేరు. ఈ యుగంలో కళలు,&nbsp;<BR>సమాజ సంస్కృతి ఉచ్ఛస్థితిని పొందుతాయి.</FONT></p>
<p><FONT FACE="SHREE900, SHREE, sans-serif" SIZE="3">తర్వాత వచ్చేది వర్తకులు (వైశ్యుల) పరిపాలన. వీరి పరిపాలన నెమ్మదిగా&nbsp;<BR>రక్తాన్ని పీల్చి అణచివెయ్యటంలో ఘోర శక్తివంతమైనదై వుంటుంది. దీన్లో&nbsp;<BR>వున్న అనుకూలత ఏమంటే, వర్తకుడు స్వయంగా అన్నిచోట్లకు వెళ్ళి, కిందటి&nbsp;<BR>రెండు పరిపాలనలలోను కూర్చబడ్డ భావాలను, అభిప్రాయాలను ఆయా&nbsp;<BR>చోట్లలో వ్యాపింపచేస్తాడు. ఇతరులను తమలో చేరనివ్వక తాము వేరుగా వుండా-&nbsp;<BR>లనే లక్షణం, క్షత్రియుల కంటే వీరిలో తక్కువగా వుంటుంది. కాని సామాజిక&nbsp;<BR>సంస్కృతి ఈ యుగంలో క్షీణింప ఆరంభిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">చిట్టచివరిది కార్మికుల (శూద్రుల) పరిపాలన. శారీరక సౌఖ్యాలు&nbsp;<BR>అందరికీ అందుబాటులో వుండటమే యీ పరిపాలనలోని లాభం. (బహుశా)&nbsp;<BR>సంస్కృతి క్షీణించటం యీ పరిపాలనవల్ల కలిగే నష్టం. ఈ యుగంలో&nbsp;<BR>సామాన్యమైన విద్య ఎంతో వ్యాప్తిని గాంచుతుంది కాని, అసాధారణమైన ప్రతిభా&nbsp;<BR>వంతుల సంఖ్య అధికతరంగా క్షీణిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">బ్రాహ్మణ యుగంలోని జ్ఞానం, క్షత్రియ యుగంలోని సంస్కృతి, వైశ్య&nbsp;<BR>యుగంలో మంచి ఆశయాల వ్యాప్తి, శూద్ర యుగంలోని సమత్వ ఆదర్శం&nbsp;<BR>వెలసేట్లుగాను, వీటిలోని దోషాలు లేకుండేట్లుగాను, ఒక రాష్ట్రాన్ని (రాజ్యాన్ని)&nbsp;<BR>స్థాపించ గలిగితే అది ఆదర్శవంతమైన రాజ్యమై ఒప్పుతుంది అనటంలో&nbsp;<BR>సందేహం లేదు. కాని ఇది సాధ్యమా?</FONT></p>
<hr class="puTa_virupu">
<table><tr><td><a class=puTa_lanke href=puTa3709.html>p3709</a></td><td>p3710</td><td><a class=puTa_lanke href=puTa3711.html>p3711</a></td></tr></table>
</div></body></html>
