<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2758.html>p2758</a></td><td>p2759</td><td><a class=puTa_lanke href=puTa2760.html>p2760</a></td></tr></table>
<p><FONT FACE="SHREE900, SHREE, sans-serif" SIZE="3">సాంఖ్యం, వేదాంతం</FONT></p>
<p><FONT FACE="TimesNewRoman, Times, serif" SIZE="2">3 2 3</FONT></p>
<p><FONT FACE="SHREE900, SHREE, sans-serif" SIZE="3">ఆ నొప్పిని అది గుర్తించటానికి ఎంతసేపు పడుతుందో లెక్కవేసి నిర్ధారింప&nbsp;<BR>బడింది. అంతర్దృష్టిని గురించికూడ యిదే తీరు. నాలోని ఆత్మ నాకు తెలియ-&nbsp;<BR>నిది, తెలియరానిది. దాన్ని ‘వై’ అందాం. నేను నన్ను ఫలానా, ఫలానా అని గుర్తిం-&nbsp;<BR>చినప్పు డది వై + మనస్సు అన్నమాట. ‘వై’ నా మనస్సుమీద దెబ్బ&nbsp;<BR>కొడుతుంది. కాబట్టి మన ప్రపంచమంతా బైట ‘ఎక్స్‌’ + మనస్సు; లోపల&nbsp;<BR>‘వై’ + మనస్సు. ‘ఎక్స్‌’ బాహ్యప్రపంచంలోని తత్త్వం, ‘వై’ ఆంతర ప్రపంచం-&nbsp;<BR>లోని తత్త్వం.</FONT></p>
<p><FONT FACE="SHREE900, SHREE, sans-serif" SIZE="3">వేదాంతం ప్రకారం మన ఎరుకలో మూలభాగాలు మూడున్నాయి - ‘నే&nbsp;<BR>నుండటం’, ‘నే నెరుగటం’, ‘నా ఆనందం’. ‘‘నాకు అపేక్షితమే లేదు, విశ్రాంతి&nbsp;<BR>సమృద్ధంగా వుంది. శాంతి సమృద్ధంగా వుంది, నన్ను కదల్పగలదేదీ లేదు’’ అనే&nbsp;<BR>యిలాటి ఆశయాలు అప్పుడప్పుడు కలుగుతుంటాయి. అది మన జీవితసారం,&nbsp;<BR>జీవిత మూలసూత్రం. దానికి ఒక పరిమితి కలిగినప్పుడు, అదొక మిశ్రమమై-&nbsp;<BR>నప్పుడు, అది దృశ్యసత్తగాను, ప్రత్యక్షజ్ఞానంగాను, ప్రేమగాను తనను వ్యక్తంచేసు&nbsp;<BR>కొంటుంది. ప్రతిమానవుడికి సత్త వుంది; ప్రతి మానవునికి జ్ఞానం వుండక&nbsp;<BR>తప్పదు. ప్రతి మానవుడు ప్రేమోన్నతుడై వున్నాడు. అతడు ప్రేమించకుండా&nbsp;<BR>వుండలేడు. అధమాతి అధములనుండి అత్యున్నతుల వరకు సకల ప్రాణులూ&nbsp;<BR>ప్రేమించటం విధాయకం. మనస్సుతోకూడి సత్తను జ్ఞానాన్ని ప్రేమను రూపొం-&nbsp;<BR>దిస్తూ ఆంతరతత్త్వాన్ని, ‘వై’ని, వేదాంతులు అఖండసత్తని, అఖండచిత్తని, అఖం-&nbsp;<BR>డానందమని పేర్కొంటారు. అపరిచ్ఛిన్నం, అసంకీర్ణం, అసమ్మిళితం, నిర్వి-&nbsp;<BR>కారం ఐన పారమార్థిక సత్తే విముక్తాత్మ. ఘటాకాశం, గదిలోని ఆకాశం, విశ్వ-&nbsp;<BR>వ్యాప్తమైన ఆకాశంనుండి వేరైనదిగా కనబడేట్లు, విశ్వాత్మ మనస్సుతో కూడి&nbsp;<BR>నప్పుడు మనస్సులో కలిసిపోయినప్పుడు అదే వ్యష్టిసత్త అనబడేది అవుతుంది.&nbsp;<BR>తరులతాదుల జీవితం, జంతు జీవితం, మానవజీవితం యిలా ఏర్పడేవే. ఆ&nbsp;<BR>పారమార్థిక జ్ఞానముందే, అది మనకున్న ఎరుక కాదు, స్ఫురణ (ఇంట్యూషన్‌)&nbsp;<BR>కాదు, వివేకం కాదు, సహజ అవబోధం కాదు. క్షీణించి సంకీర్ణమైనప్పుడు&nbsp;<BR>దాన్ని స్ఫురణ అని అంటారు. మరికొంత క్షీణించినప్పుడు దాన్నే వివేక&nbsp;<BR>మంటారు. అంతకంటెకూడ అధికంగా క్షీణించినప్పుడు దాన్నే సహజావబోధ&nbsp;<BR>మంటారు. పారమార్థికజ్ఞానం విజ్ఞానం. అది స్ఫురణా కాదు, వివేకమూ కాదు,&nbsp;<BR>సహజావబోధమూ కాదు. దానికి దాదాపు సరిపోయే పేరు సర్వజ్ఞత్వం. దానికి&nbsp;<BR>పరిమితి లేదు. అందులో కలయిక లేదు. ఆ ఆనందానికి కొంత మసక కమ్మితే,&nbsp;<BR>దాన్నే ‘ప్రేమ’ అని ‘స్థూలదేహాల వంకకు సూక్ష్మదేహాల వంకకు ఆశయాల&nbsp;<BR>వంకకు కలిగే ఆకర్షణ’ అని అంటాం. అది ఆ ఆనందపు మారురూపమే.</FONT></p>
<hr class="puTa_virupu">
<table><tr><td><a class=puTa_lanke href=puTa2758.html>p2758</a></td><td>p2759</td><td><a class=puTa_lanke href=puTa2760.html>p2760</a></td></tr></table>
</div></body></html>
