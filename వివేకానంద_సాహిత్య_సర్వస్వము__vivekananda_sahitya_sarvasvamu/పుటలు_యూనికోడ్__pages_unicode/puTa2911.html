<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2910.html>p2910</a></td><td>p2911</td><td><a class=puTa_lanke href=puTa2912.html>p2912</a></td></tr></table>

<p><FONT FACE="SHREE900, SHREE, sans-serif" SIZE="3">‘‘లెమ్ము! మేల్కొమ్ము! గమ్యం చేరేవరకు నిలువకుము.’’&nbsp;<BR>ఇంతటితో ప్రసంగం ముగింపు చేయబడింది. ప్రసాదం యివ్వటానికి&nbsp;<BR>గంట మ్రోగించారు మఠంలో. ప్రసాదం స్వీకరించటానికి స్వామీజీ లేచారు.&nbsp;<BR>శిష్యుడు ఆయనను అనుసరించాడు.</FONT></p>
<p><FONT FACE="SHREE902, SHREE, sans-serif" SIZE="3">పదునైదవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">స్వామీజీ బాల్యస్మృతి - అమెరికాలో ఆయనకు లభించిన అద్భుత మానసిక శక్తులు&nbsp;<BR>- అమెరికా దేశపు స్త్రీ పురుషులు - వితండవాదులైన క్రైస్తవ ఫాదరీల వ్యతిరేకత - శరణాగతి,&nbsp;<BR>అలసత్వం - నాగమహాశయుడు.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: బేలూరులో బాడుగకు తీసుకోబడిన మఠం.</FONT></p>
<p><FONT FACE="SHREE902-Italic, SHREE, sans-serif" SIZE="3">కాలం: ఫిబ్రవరి, 1898</FONT><FONT FACE="TimesNewRoman,Italic, Times, sans-serif" SIZE="3"><I>.]</I></FONT></p>
<p><FONT FACE="SHREE900, SHREE, sans-serif" SIZE="3">స్వామీజీ మఠాన్ని ఆలంబజారునుండి బేలూరులోని నీలాంబరబాబు&nbsp;<BR>ఉద్యానవనంలోనికి మార్చారు. ఈ క్రొత్త ప్రదేశం ఆయనకెంతో ఆనందాన్ని&nbsp;<BR>చేకూర్చింది. శిష్యుడు వచ్చినప్పుడు స్వామీజీ అతనితో అన్నారు. ‘‘ఎంత&nbsp;<BR>చక్కని భవనం! ప్రక్కనే గంగ ఎలా పారుతోందో చూడు! ఈ ప్రదేశం నాకెంతో&nbsp;<BR>యిష్టంగా ఉంది. ఇది మఠం ఉండటానికి ఎంతో ఆదర్శవంతమైన ప్రదేశం.’’&nbsp;<BR>అప్పటికి మిట్టమధ్యాహ్నమైంది.</FONT></p>
<p><FONT FACE="SHREE900, SHREE, sans-serif" SIZE="3">సాయంత్రం స్వామీజీ పైఅంతస్తులో ఒంటరిగా ఉండటం శిష్యుడు&nbsp;<BR>చూచాడు. అనేక విషయాల మీద సంభాషణ కొనసాగింది. ప్రసంగమధ్యంలో&nbsp;<BR>శిష్యుడు వారి బాల్యాన్ని గూర్చి తెలుసుకోగోరినాడు. స్వామీజీ చెప్పడం ప్రారం-&nbsp;<BR>భించారు: ‘‘నా చిన్నతనంనుండి, నేను నిర్భయంగా ఉండేవాడిని. అలా కాక-&nbsp;<BR>పోతే, చేతిలో చిల్లగవ్వ లేకుండా ప్రపంచమంతా ఎలా పర్యటించగలిగే వాణ్ణను-&nbsp;<BR>కుంటున్నావు?</FONT></p>
<p><FONT FACE="SHREE900, SHREE, sans-serif" SIZE="3">బాల్యంలో స్వామీజీకి రామాయణగానం చేస్తుంటే వినటంలో ఎక్కువ&nbsp;<BR>అభిరుచి వుండేది. చుట్టు ప్రక్కల ఎక్కడైనా అటువంటి గానం జరుగుతుంటే&nbsp;<BR>తన ఆటపాటలు కట్టిపెట్టి అక్కడికి వెళ్లేవాడు. రామాయణం వింటుంటే&nbsp;<BR>ఒక్కొక్కసారి దానిలో పూర్తిగా మునిగిపోయి యింటి సంగతే మరచిపోయే&nbsp;<BR>వాడట! రాత్రి పొద్దు పోయిందని, యింటికి పోవాలనే ధ్యాసే వుండేది&nbsp;<BR>కాదట! ఒకరోజు రామాయణం చెబుతుంటే, హనుమంతుడు అరటి తోటలో&nbsp;<BR>నివసిస్తుంటాడని విన్నాడు. ఆ మాటలో గట్టినమ్మకం కలిగి, చెప్పటం పూర్తి-&nbsp;<BR>కాగానే, యింటికి పోవటానికి బదులుగా సరాసరి తన యింటి దగ్గరలోవున్న</FONT></p>
<hr class="puTa_virupu">
<table><tr><td><a class=puTa_lanke href=puTa2910.html>p2910</a></td><td>p2911</td><td><a class=puTa_lanke href=puTa2912.html>p2912</a></td></tr></table>
</div></body></html>
