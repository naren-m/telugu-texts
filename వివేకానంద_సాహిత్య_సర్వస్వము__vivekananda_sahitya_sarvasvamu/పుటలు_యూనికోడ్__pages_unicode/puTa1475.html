<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1474.html>p1474</a></td><td>p1475</td><td><a class=puTa_lanke href=puTa1476.html>p1476</a></td></tr></table>
<p><FONT FACE="SHREE900, SHREE, sans-serif" SIZE="3">246 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">అందువల్ల మనుష్యుడు తానారాధించడానికి భగవంతునికొక రూపం ఎప్పుడూ&nbsp;<BR>కలిగిస్తూ వుంటాడు. ఇది చాల మంచిదికూడ. దీనిని ‘ప్రతీక’ అంటారు. ఈ&nbsp;<BR>ప్రతీక ఏదైనా కావచ్చు. ఇది ఈశ్వరతత్త్వానికి ప్రతీకగా వుండాలి. నిజానికి ఆరా-&nbsp;<BR>ధింపబడింది ఈశ్వరతత్త్వమే. ఈ ప్రతీక తనంతటది ఆరాధ్యం కాదు. అన్నిటిని&nbsp;<BR>మించి గ్రంథాలలో వున్నంత మాత్రాన విశ్వసించవలసిందే అనే అంధవిశ్వాసం-&nbsp;<BR>నుండి బయటపడాలి. మతాన్ని, విజ్ఞానశాస్త్రాన్ని, వేదాంతాన్ని - ప్రతిదాన్నీ&nbsp;<BR>క్రిందికి కొనితేవడం, ఏదో గ్రంథానికి ప్రమాణంగా కట్టుబడేట్లుగా చేయడం&nbsp;<BR>భరించరాని భయంకరమైన నియంత లక్షణం. గ్రంథారాధన మిక్కిలి చెడ్డది.&nbsp;<BR>ఒకప్పుడు ఒక దుప్పి వుండేది. అది మిక్కిలి ‘గర్వపోతు’. అది దాని పిల్లతో&nbsp;<BR>ఇలా అన్నది: ‘‘చూడు, నేనెంత బాగున్నానో! నా కొమ్ములెంత వాడిగా&nbsp;<BR>వున్నాయో! ఒక్క పోటుతో నేను మనుష్యుని చంపగలను. దుప్పి జన్మ చాలా-&nbsp;<BR>మంచిది.’’ అప్పుడే దూరంనుండి వేటకాని ఈల వినిపించింది. అది విని దుప్పి&nbsp;<BR>పరుగెత్తింది. దాంతోపాటు పిల్లకూడ పరుగెత్తింది. సురక్షిత ప్రదేశం చేరిం&nbsp;<BR>తర్వాత పిల్ల అడిగింది - ‘‘ఏవయ్యా! నీవంత బలవంతుడవు, ధైర్యవంతుడవు&nbsp;<BR>కదా? మనుష్యుని చూచి పారిపోయావేమి?’’ దుప్పి ఇలా అన్నది: ‘‘బిడ్డా, నేను&nbsp;<BR>బలవంతుడిని, శక్తివంతుడిని - కాని, ఆ ఈల విన్నప్పుడు, నా కిష్టమైనా లేకున్నా,&nbsp;<BR>నన్నేదో వచ్చి ఆవేశించి పరుగెత్తింప జేసింది.’’ మనం అట్టి వాళ్లమే. గ్రంథాలలో&nbsp;<BR>వ్రాసి పెట్టబడిన ‘ఈల’ మ్రోతలు మనకు వినిపిస్తాయి. మనకున్న అలవాట్లు,&nbsp;<BR>మన పురాతన విశ్వాసాలు మనల్ని ఆవేశించి వున్నాయి. ఈ సంగతి మనం&nbsp;<BR>తెలిసికోకపూర్వమే మనం వానికి కట్టుబడిపోతాం. మన నిజస్వభావమైన&nbsp;<BR>స్వాతంత్య్రాన్ని మరచిపోతాం.</FONT></p>
<p><FONT FACE="SHREE900, SHREE, sans-serif" SIZE="3">జ్ఞానం శాశ్వతమైనది. ఆధ్యాత్మికతత్త్వాన్ని గ్రహించిన వానిని మనం జ్ఞాని&nbsp;<BR>అంటాం. అతడు లోకంలోనికి వెలుగు తెస్తాడు. కాని అతడు తెచ్చే జ్ఞానం&nbsp;<BR>శాశ్వతమైనదైనా, అది కొసమాట అని దాన్ని పట్టుకొని ఊగులాడరాదు.&nbsp;<BR>యోగ్యుడైన వానికెవనికైనా జ్ఞానలోకం గోచరిస్తుంది. కావలసినది చిత్తశుద్ధి. ఇది&nbsp;<BR>కలవారే ఈశ్వరతత్త్వాన్ని దర్శించగలరు. మనుష్యుడు జంతుసముదాయంలో&nbsp;<BR>ఉత్తముడు. మానవలోకం చాలాగొప్పది. ఇక్కడ మానవుడు జన్మించి ముక్తి&nbsp;<BR>పొందవచ్చు. ఈశ్వరుని గురించి మనం చేసే ఊహలలో కల్పించే ఆకృతులలో&nbsp;<BR>మనుష్యాకృతి గొప్పది. ఈశ్వరునికి మన మారోపించే గుణాలు మనుష్య గుణాలు&nbsp;<BR>కాకపోయినా, మనుష్యునిలో ఈ గుణాలు కొంత తక్కువ తరగతిలో వుండ-&nbsp;<BR>వచ్చు. మనుష్యరూప విశిష్టమైన భగవద్భావననుండి మనం బైటపడాలంటే మన-&nbsp;<BR>శ్శరీర భావాలను అతిక్రమించాలి. ఈ దృశ్య ప్రపంచాన్ని చూడరాదు. ఆత్మను</FONT></p>
<hr class="puTa_virupu">
<table><tr><td><a class=puTa_lanke href=puTa1474.html>p1474</a></td><td>p1475</td><td><a class=puTa_lanke href=puTa1476.html>p1476</a></td></tr></table>
</div></body></html>
