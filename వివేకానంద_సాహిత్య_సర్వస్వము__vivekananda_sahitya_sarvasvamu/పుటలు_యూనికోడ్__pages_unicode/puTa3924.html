<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3923.html>p3923</a></td><td>p3924</td><td><a class=puTa_lanke href=puTa3925.html>p3925</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">2 9 7</FONT></p>
<p><FONT FACE="SHREE900, SHREE, sans-serif" SIZE="3">ముఖ్యంగా నేను ఆరోగ్యం నిమిత్తం యిక్కడికి వచ్చాను. నాకు ఆరోగ్యం&nbsp;<BR>చిక్కింది. కోర్ట్‌ ఖర్చుల నిమిత్తం రూ. 2000/- సమకూరాయి. మంచిదే.</FONT></p>
<p><FONT FACE="SHREE900, SHREE, sans-serif" SIZE="3">నా ఉపన్యాసాల పని ముగిసిందని నాకు తోస్తున్నది. ఆ పనికై మళ్లీ నా&nbsp;<BR>ఆరోగ్యాన్ని పాడుచేసుకో నవసరం లేదు.</FONT></p>
<p><FONT FACE="SHREE900, SHREE, sans-serif" SIZE="3">మఠం పనిని పూర్తిగా విరమించి, కొంతకాలం నా తల్లి దగ్గరకు పోవటం&nbsp;<BR>మంచిదని నాకు విస్పష్టమౌతోంది. నా కోసం ఆమె ఎంతో యాతనపడింది.&nbsp;<BR>ఆమె అవసానదశలో ఆమెకు శాంతి కూర్చటానికై నేను ప్రయత్నించాలి. సరిగా&nbsp;<BR>యిదే విధంగా మహనీయుడైన శంకరాచార్యులకూ చేయవలసి వచ్చింది. తన తల్లి&nbsp;<BR>అవసాన సమయపు చివరి కొద్దిరోజుల్లో ఆయన ఆమె దగ్గరకు పోవలసి వచ్చింది!&nbsp;<BR>ఇది నీకు తెలుసా? నేను దాన్ని ఆమోదిస్తున్నాను. అన్నింటిని మానుకొన్నాను.&nbsp;<BR>ఇదివరకుకన్న ప్రశాంతంగా ఉన్నాను. మిగిలిన చిక్కు ఒక్కటే. అదే డబ్బు&nbsp;<BR>సమస్య. మంచిది. భారత దేశస్థులు నాకు కొంత ఋణపడి ఉన్నారు. మద్రా-&nbsp;<BR>సులోను, భారతదేశంలోని యితర మిత్రులవద్దా కొంత ప్రయత్నం చేస్తాను.&nbsp;<BR>ఏమైనా నేను కొంత ప్రయత్నం చేయాలి. మా అమ్మ ఎక్కువకాలం బతకదని&nbsp;<BR>నాకు అనిపిస్తోంది. త్యాగా లన్నింటిలో - అభివృద్ధి, నాయకత్వం, కీర్తి వీటన్నిం-&nbsp;<BR>టికన్న - యిది మహాత్యాగంగా కన్పిస్తోంది. నేను అన్నింటిని వదలి తపస్సు చేయ-&nbsp;<BR>వలసి ఉంది. అవసరమైతే దానిమీద ఆధారపడటానికి, లెగ్గెట్ట్‌వద్ద ఉన్న వెయ్యి&nbsp;<BR>డాలర్లను, యిప్పుడు సంపాదించే ఏ కొంచెమైనా చేరి - సరిపోతుంది. దయచేసి&nbsp;<BR>నన్ను నువ్వు భారతదేశానికి తిరిగి పంపుతావా? ఏ క్షణమైనా పోటానికి సిద్ధంగా&nbsp;<BR>ఉన్నాను. నన్ను చూడకుండా నువ్వు ఫ్రాన్స్‌ పోవద్దు. ‘జో’, ‘మార్గాట్‌’ ఉన్న&nbsp;<BR>ఊహాలోకాలతో పోలిస్తే, నేను యిప్పుడు ఆచరణపూర్వకమైన స్థితిలో ఉన్నాను.&nbsp;<BR>నాకోసం వారి కలలను వారు సాధిస్తారుగాక. అవి కేవలం స్వప్నాలు మాత్రమే.&nbsp;<BR>మఠ విషయంలో, శారదానందుని పేర, బ్రహ్మానందుని పేర, నీ పేర కలిపి ఒక&nbsp;<BR>అంగీకార పత్రాన్ని తయారుచేయగోరుతున్నాను. శారదా&nbsp;<BR>నందునినుండి పత్రాలు చేరగానే నే నా పనిని పూర్తిచేస్తాను. తర్వాత నేను వదల&nbsp;<BR>వచ్చు. నాకు విశ్రాంతి, ఒక భోజనం, కొన్ని గ్రంథాలు కావాలి. వైదుష్యమైన పని&nbsp;<BR>కొంత చేయగోరుతున్నాను. ఇప్పుడు దివ్యజనని నా కీ వెలుగును విస్పష్టంగా గోచ-&nbsp;<BR>రింపజేస్తూంది. నాకు ఆమె మొదట చూపింది నిన్ను. అప్పుడు నేను దాన్ని&nbsp;<BR>నమ్మలేకపోయాను. కాని యిప్పుడు నా కీ విషయం దర్శింపజేసింది - 1884వ&nbsp;<BR>సంవత్సరంలో నా తల్లిని త్యజించటం మహాత్యాగం - ఇప్పుడు నా తల్లి దగ్గరకు&nbsp;<BR>పోవటం అంతటికంటే మహత్తరమైన త్యాగం. పూర్వకాలంలో మహనీయుడైన&nbsp;<BR>(శంకర) ఆచార్యుని ఏ విధంగా చేసిందో నన్నుకూడ ఆ విధంగా దివ్యజనని</FONT></p>
<hr class="puTa_virupu">
<table><tr><td><a class=puTa_lanke href=puTa3923.html>p3923</a></td><td>p3924</td><td><a class=puTa_lanke href=puTa3925.html>p3925</a></td></tr></table>
</div></body></html>
