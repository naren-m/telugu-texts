<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1797.html>p1797</a></td><td>p1798</td><td><a class=puTa_lanke href=puTa1799.html>p1799</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">193</FONT></p>
<p><FONT FACE="SHREE900, SHREE, sans-serif" SIZE="3">చూడండి. అది ఎంత సుస్థిరంగా, ఎంత బలిష్ఠమై వుండినది! ఎందువల్ల?&nbsp;<BR>మొగలాయీ సామ్రాజ్యానికి హిందువులే ప్రాపులై వుండిరి. జహంగీర్‌,&nbsp;<BR>షాజహాన్‌, దారాశికోహ: వీరందరి తల్లులూ హిందువులే అని మీరెరుగరా?&nbsp;<BR>ఇప్పుడు దీన్ని చూడండి - దుర్విధిప్రేరితుడైన ఔరంగజేబు దాని జోలికిపోగానే,&nbsp;<BR>అతివిస్తృతమైన మొగలాయీ సామ్రాజ్యం ఒక్క క్షణంలో కలలా అదృశ్యమైంది.&nbsp;<BR>ఆంగ్లేయ ప్రభుత్వం హిందూదేశంలో యింత స్థిరంగా పాదుకొని వుండటానికి&nbsp;<BR>కారణం ఏమిటి? వారు యీ దేశ మతాన్ని ఏ విధంగానూ తాకకుండటమే.&nbsp;<BR>ప్రజ్ఞావంతులమని భావించుకొన్న క్రైస్తవమత ప్రచారకులు దాన్ని తాకి చూశారు.&nbsp;<BR>అందుకు ఫలితమే 1857 వ సం. సిపాయిల తిరుగుబాటు! ఆంగ్లేయు లీ విష-&nbsp;<BR>యాన్ని పూర్తిగా గ్రహించి వుండబట్టే వారి ప్రభుత్వం చెడక, నిశ్చలంగా నిలిచి&nbsp;<BR>వుంది. ఆంగ్లేయులు - వారిలో దూరదృష్టివున్న ప్రాజ్ఞులు - కూడా యీ&nbsp;<BR>విషయాన్ని గ్రహించి అంగీకరిస్తారు - లార్డ్‌ రాబర్ట్‌ ‘‘ఫార్టీవన్‌ ఇయర్స్‌ ఇన్‌&nbsp;<BR>ఇండియా’’ (‘ఇండియాలో నలభై ఒక్క సంవత్సరాలు’) అనే గ్రంథంలో&nbsp;<BR>30,31 అధ్యాయాలు చదివి చూడండి.</FONT></p>
<p><FONT FACE="SHREE900, SHREE, sans-serif" SIZE="3">ఈ రాక్షసి ఆత్మ ఎక్కడ నెలకొనివుందో మీకిప్పుడు స్పష్టంగా తెలిసింది&nbsp;<BR>గదా - మతంలో. దాన్నెవరూ నశింపచెయ్యలేకపోయారు. కనుక హిందూజాతి&nbsp;<BR>ఎన్నో కష్టాలను, ఎన్నో ఆపదలను అనుభవించీ, యింకా జీవించి వుంది. ‘‘జాతి&nbsp;<BR>ఆత్మను మతంలో వుంచటం ఎలా ఉపయుక్తం? తక్కిన జాతుల్లా మనమూ&nbsp;<BR>దాన్ని సాంఘిక స్వాతంత్య్రంలోనో, రాజకీయ స్వాతంత్య్రంలోనో ఎందుకు&nbsp;<BR>నిలుపకూడదు?’’ అని విద్వాంసు డొకడు ప్రశ్నిస్తున్నాడు. అలా మాట్లాడటం&nbsp;<BR>తేలికే. మతం, పారమార్థిక స్వాతంత్య్రం, ఆత్మ, ఈశ్వరుడు, ముక్తి! యివన్నీ&nbsp;<BR>యథార్థాలు కావని చర్చ నిమిత్తం అంగీకరిద్దా మనుకోండి. అప్పుడు విషయం&nbsp;<BR>ఎలా వుంటుందో చూడండి. ఒకే అగ్ని వివిధ రూపాలను దాల్చి ఎలా కనిపి-&nbsp;<BR>స్తుంటుందో అలాగే ఒకే మహాశక్తి ఫ్రెంచ్‌వారిలో రాజకీయ స్వాతంత్య్రంగాను,&nbsp;<BR>ఆంగ్లేయుల్లో వాణిజ్య నైపుణ్యంగాను, నైతిక ప్రవర్తన సీమాభివ్యాపనంగాను,&nbsp;<BR>హిందువుల్లో మోక్షేచ్ఛ (లేక) పారమార్థిక స్వాతంత్య్రంగాను అభివ్యక్తమౌతోంది.&nbsp;<BR>ఫ్రెంచ్‌వారి, ఆంగ్లేయుల ప్రస్తుత జాతీయశీలం అనేక శతాబ్దాల భాగ్య పరిణామ&nbsp;<BR>ద్వారంలో, ఆ మహాశక్తి ప్రోద్బలంచేతనే రూపొందిందని, హైందవజాతి శీలం-&nbsp;<BR>కూడా అలాగే, ఆ మహాశక్తి ప్రోద్బలంచేతనే, ఎన్నో వేల శతాబ్దాలు పరిణామ-&nbsp;<BR>మొంది యిప్పటి రూపానికి వచ్చిందని, జ్ఞప్తిలో వుంచుకోవాలి. మిమ్మల్ని నేను&nbsp;<BR>యీ ప్రశ్నను తీవ్రబుద్ధితో అడుగుతున్నాను: ఎన్నో వేల సంవత్సరాలుగా&nbsp;<BR>పరిణామమొందిన స్వజాతీయ శీలాన్ని విడనాడటం సులభమా, కొన్ని నూర్ల</FONT></p>
<hr class="puTa_virupu">
<table><tr><td><a class=puTa_lanke href=puTa1797.html>p1797</a></td><td>p1798</td><td><a class=puTa_lanke href=puTa1799.html>p1799</a></td></tr></table>
</div></body></html>
