<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1018.html>p1018</a></td><td>p1019</td><td><a class=puTa_lanke href=puTa1020.html>p1020</a></td></tr></table>
<p><FONT FACE="SHREE900, SHREE, sans-serif" SIZE="3">ఏకాగ్రత</FONT></p>
<BR>
<p><FONT FACE="SHREE900, SHREE, sans-serif" SIZE="3">195</FONT></p>
<BR>
<p><FONT FACE="SHREE900, SHREE, sans-serif" SIZE="3">సంకేతాలన్నింటికీ గంభీరార్థం ఉంటుంది. వాటిని రహస్యంగా ఉంచుతారు. వాటిని&nbsp;<BR>వ్రాయరు. వాటిని గురువుముఖంగా స్వయంగా విని గ్రహించాల్సిందే తప్ప&nbsp;<BR>వ్రాతమూలకంగా వాటిని నేర్చుకోకూడదు. తర్వాత వాటిని దైవంగా భావించాలి. ఆ&nbsp;<BR>తర్వాత ఆ శబ్దాన్ని జపిస్తారు...</FONT></p>
<BR>
<p><FONT FACE="SHREE900, SHREE, sans-serif" SIZE="3">ఒకమారు నేను వర్షాకాలం నాలుగు నెలలూ అలా ప్రార్థన చేశాను. నిద్రలేవగానే&nbsp;<BR>నదికి వెళ్లి స్నానం చేసేవాడిని. తడిబట్టలతో మంత్రాన్ని సూర్యాస్త&nbsp;<BR>మయం వరకూ జపించే వాడిని. ఆ తర్వాత కొంచెం ఆహారం గ్రహించేవాణ్ణి.&nbsp;<BR>వర్షాకాలం నాలుగు నెలలూ అలాగే చేసేవాణ్ణి!</FONT></p>
<p><FONT FACE="SHREE900, SHREE, sans-serif" SIZE="3">సృష్టిలో అసాధ్యమంటూ ఏదీ లేదని భారతీయుల విశ్వాసం. ఈ దేశంలో&nbsp;<BR>ఎవరైనా, ధనాన్ని ఆశిస్తే, బయటికి వెళ్లి కష్టపడి పనిచేసి, ధనాన్ని సంపాదిస్తారు.&nbsp;<BR>భారతీయుడు ఒక మంత్రాన్ని ఉపదేశం పొంది, చెట్టుక్రింద కూర్చుని, ధనం&nbsp;<BR>తనవద్దకు వస్తుందని నమ్ముతాడు. అంతా అతని సంకల్పం వల్ల సిద్ధించాల్సిందే. మీ&nbsp;<BR>రిక్కడ ధనం సంపాదిస్తారు. మీ శక్తినంతా ధనసంపాదన కోసం వ్యయం చేస్తారు.</FONT></p>
<p><FONT FACE="SHREE900, SHREE, sans-serif" SIZE="3">హఠయోగు లనేవారు కొంతమందున్నారు... దేహం శిథిలం కాకుండా,&nbsp;<BR>దాన్ని కాపాడుకోవటమే మహోత్కృష్ట ప్రయోజనమని వారంటారు... వారి&nbsp;<BR>విధానమంతా దేహాన్ని అంటిపెట్టుకుని ఉండటమే. దీనికోసం వారు పన్నెండు&nbsp;<BR>సంవత్సరాలు సాధన చేస్తారు! బాల్యంలోనే సాధన ప్రారంభిస్తారు. అలాకాకపోతే&nbsp;<BR>సాధ్యంకాదు. హఠయోగుల గురించి ఒక విచిత్ర విషయముంది. శిష్యత్వం&nbsp;<BR>మొదలైన తర్వాత వారు అడవిలోకి వెళతారు. అక్కడ సరిగా నలభై రోజులు&nbsp;<BR>ఒంటరిగా నివసిస్తారు. ఆ నలభై రోజుల్లోనే వారంతా నేర్చుకుంటారు.</FONT></p>
<p><FONT FACE="SHREE900, SHREE, sans-serif" SIZE="3">కలకత్తాలో ఒకవ్యక్తి ఉన్నాడు; అతను తనకు ఐదువందల సంవత్సరాల&nbsp;<BR>వయస్సుందంటాడు. చాలామంది తమ తాత ముత్తాతలు కూడా అతణ్ణి చూశారని&nbsp;<BR>నాకు చెప్పారు... సాధారణంగా అతను ఇరవైమైళ్లు నడుస్తాడు; అది పరుగేకాని&nbsp;<BR>నిజంగా నడకకాదు. నీటిలోకి వెళ్లి ఆపాదమస్తకం బురదతో కప్పివేసుకుంటాడు.&nbsp;<BR>తర్వాత నీటిలో మునక వేస్తాడు. మళ్లీ మట్టి పూసుకుంటాడు... దీన్లో నాకేమీ&nbsp;<BR>విశేషం కనిపించలేదు. (పాములు రెండు వందల ఏండ్లు జీవిస్తాయంటారు.) అతను&nbsp;<BR>చాలా ముసలివాడై ఉండాలి. నేను భారతదేశంలో పధ్నాల్గు సంవత్సరాలు&nbsp;<BR>పర్యటించాను. చాలామంది అతను తమకు తెలుసని చెప్పారు. అతను ఎప్పుడూ&nbsp;<BR>పర్యటిస్తూనే ఉంటాడు... హఠయోగి ఎనభై అంగుళాల రబ్బరును మ్రింగి మరల&nbsp;<BR>బయటికి తీస్తాడు. దినానికి నాలుగుసార్లు అతను తన దేహంలోని ప్రతిభాగాన్ని -&nbsp;<BR>లోపల, వెలుపలా కూడా - శుభ్రంగా ప్రక్షాళనం చేసుకుంటూ ఉండాలి...</FONT></p>
<hr class="puTa_virupu">
<table><tr><td><a class=puTa_lanke href=puTa1018.html>p1018</a></td><td>p1019</td><td><a class=puTa_lanke href=puTa1020.html>p1020</a></td></tr></table>
</div></body></html>
