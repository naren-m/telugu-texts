<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa648.html>p648</a></td><td>p649</td><td><a class=puTa_lanke href=puTa650.html>p650</a></td></tr></table>

<p><FONT FACE="TimesNewRoman, Times, serif" SIZE="2">2 3 4</FONT></p>
<p><FONT FACE="SHREE900, SHREE, sans-serif" SIZE="3">స్థానంలో తన ధర్మాన్ని నిర్వర్తిస్తుంది. అతడి ఆజ్ఞాబద్ధమై వాయువు వీస్తోంది;&nbsp;<BR>సూర్యుడు ప్రకాశిస్తున్నాడు; అతడి నియమానికి లోబడి లోకాలు తమతమ&nbsp;<BR>స్థానాల్లో వున్నాయి. మృత్యుదేవత సైతం అతని ఆనతి ననుసరించే భూమ్మీద&nbsp;<BR>క్రీడిస్తూంది. ఇద్దరు ముగ్గురు దేవుళ్లకు యీ లోకంలో కుస్తీపోటీలు జరుగు-&nbsp;<BR>తున్నట్లు ఊహించండి. అది అసంభవం.</FONT></p>
<p><FONT FACE="SHREE900, SHREE, sans-serif" SIZE="3">జగత్కర్తై దయామయుడు, క్రూరాత్ముడు ఐన సగుణదేవుడు వుండ&nbsp;<BR>టానికి వీలుందని మనం గ్రహించ గలిగాం... అతడు మంగళకరుడు, అమంగళ&nbsp;<BR>కరుడు, అతడు మందహాసం చేస్తాడు, ఆగ్రహిస్తాడు. అతడి శాసనాన్ని ఎవ్వరూ&nbsp;<BR>ఉల్లంఘించలేరు. ఈ జగత్తుకు అతడు కర్త.</FONT></p>
<p><FONT FACE="SHREE900, SHREE, sans-serif" SIZE="3">సృష్టి అంటే ఏమిటి? శూన్యంనుండి ఏదో పుట్టటమా? ఆరువేల సం।।ల&nbsp;<BR>పూర్వం దేవుడు తన స్వప్నంనుండి మేల్కొని యీ విశ్వాన్ని సృష్టించాడు.&nbsp;<BR>అంతకు క్రితం ఏమీ లేదా? అప్పుడు దేవుడు ఏం చేస్తున్నాడు? మంచి నిద్ర-&nbsp;<BR>పోతున్నాడా? అతడే జగత్కారణుడు. ఫలితాన్నిబట్టి కారణాన్ని తెలుసుకోగలం.&nbsp;<BR>ఫలితం లేకపోతే కారణం కారణమే కాదు. కారణాన్ని ఎప్పుడూ ఫలితంలో,&nbsp;<BR>ఫలితంద్వారా తెలుసుకోగలం... సృష్టి అనంతం.. స్థలానికి గాని, కాలానికి గాని&nbsp;<BR>ప్రారంభాన్ని మనం ఊహించలేం.</FONT></p>
<p><FONT FACE="SHREE900, SHREE, sans-serif" SIZE="3">అత డెందుకు సృష్టిస్తాడు? సృష్టించడం అతడికి యిష్టం కాబట్టి, అతడు&nbsp;<BR>స్వతంత్రుడు కనుక... మీరు, నేను శాసనబద్ధులం. ఎందుకంటే మనం కొన్ని&nbsp;<BR>రీతులలోనే పనిచెయ్యగలం. అతడికి చేతులు లేవు, కాని సర్వాన్ని పట్టుకోగలడు.&nbsp;<BR>అతడికి చరణాలు లేవు కాని, వేగంగా పోగలడు. అతడికి దేహం లేదు; కాని సర్వ-&nbsp;<BR>శక్తిమంతుడు. ‘‘ఎవరి కళ్లు చూడలేవో, కాని ప్రతినేత్రంలోని చూపుకు ఎవడు&nbsp;<BR>కారణమో అతడు ఈశ్వరుడని గుర్తించండి.’’ మీరు మరి దేన్నీ ఉపాసించలేరు.&nbsp;<BR>ఈ విశ్వానికి ఈశ్వరుడే సర్వశక్తుడైన ఆధారం. శాసనమనేది అతడి సంకల్ప-&nbsp;<BR>ప్రకాశమే. ఈ లోకాన్ని అతడు తన శాసనాలద్వారా పాలిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">మనం యింతదాకా దేవుణ్ణి గురించి, ప్రకృతిని గురించి, నిత్యుడైన దేవుణ్ణి&nbsp;<BR>గురించి, నిత్యమైన ప్రకృతిని గురించి చర్చించాం. ఇక ఆత్మలను గురించిన&nbsp;<BR>విషయం ఏమిటి? అవీ నిత్యాలా? ఆత్మ సృష్టించబడలేదు. అది నశించదు-&nbsp;<BR>కూడా. ఎవరూ తన మరణాన్ని గురించి ఊహించుకోలేరు. ఆత్మ అనంత&nbsp;<BR>మైనది, శాశ్వతమైనది. అదెలా మరణించగలదు? అది దేహాలను మార్చుకొం-&nbsp;<BR>టుంది. మానవుడు తన చిరిగిపోయిన పాతదుస్తులను విసర్జించి, క్రొత్త&nbsp;<BR>దుస్తులను ధరించేటట్లు ఆత్మ శిథిలమైన దేహాన్ని విడిచిపెట్టి క్రొత్త దేహాన్ని&nbsp;<BR>ధరిస్తుంది.</FONT></p>
<hr class="puTa_virupu">
<table><tr><td><a class=puTa_lanke href=puTa648.html>p648</a></td><td>p649</td><td><a class=puTa_lanke href=puTa650.html>p650</a></td></tr></table>
</div></body></html>
