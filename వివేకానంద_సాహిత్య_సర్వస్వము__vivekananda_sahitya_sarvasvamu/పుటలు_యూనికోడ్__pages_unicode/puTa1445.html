<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1444.html>p1444</a></td><td>p1445</td><td><a class=puTa_lanke href=puTa1446.html>p1446</a></td></tr></table>
<p><FONT FACE="SHREE900, SHREE, sans-serif" SIZE="3">216 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE902, SHREE, sans-serif" SIZE="4">జ్ఞానయోగోపన్యాసాలు</FONT><FONT FACE="TimesNewRoman, Times, serif" SIZE="3"><sup>*</sup></FONT></p>
<BR>
<p><FONT FACE="TimesNewRoman, Times, serif" SIZE="3">1</FONT></p>
<BR>
<p><FONT FACE="SHREE900, SHREE, sans-serif" SIZE="3">ఓం తత్సత్‌. ఓంకారాన్ని తెలిసికోవడమంటే, సృష్టి రహస్యాన్ని తెలిసి&nbsp;<BR>కోవడమే. రాజయోగం, భక్తియోగం - వీనికిలాగానే జ్ఞానయోగానికీ లక్ష్య&nbsp;<BR>మొకటే. కాని మార్గాలు వేరు. ఇది బలవంతులకు, అంటే ఆలోచించే స్వభావం&nbsp;<BR>గలవారికి మాత్రం ఉపయోగపడే యోగం. భక్తియోగి, భక్తి ప్రేమల ద్వారా&nbsp;<BR>ఏకత్వాన్ని దర్శిస్తాడు. జ్ఞానయోగి, కేవల విచారణ ద్వారా తత్త్వాన్ని దర్శిస్తాడు.&nbsp;<BR>అతడు తన పురాతన దేవతార్చనలను, విశ్వాసాలను, ఆచారాలను వదలిపెట్ట&nbsp;<BR>డానికి సిద్ధం కావాలి! ఇహపరాల రెంటిని వదలిపెట్టడానికి సిద్ధపడాలి. మోక్షేచ్ఛ&nbsp;<BR>ఒక్కటే కోరదగింది. జ్ఞానంలేక మోక్షం లభించదు. మోక్షమంటే స్వరూప&nbsp;<BR>జ్ఞానం; జన్మ, జరా, మృత్యు భయాలకు తాను అతీతుడనని తెలిసికోవడం;&nbsp;<BR>ఆత్మ దర్శనం అన్నిటికంటె ఉత్తమమైంది. ఆత్మ ఇంద్రియాతీతం. సత్యమైన&nbsp;<BR>ఆత్మపదార్థం తెలిసేది కాదు. అది శాశ్వత జ్ఞాత. కాబట్టి జ్ఞేయం (తెలియ&nbsp;<BR>బడేది) కాజాలదు. జ్ఞానం సాపేక్షకమైంది. ఇంద్రియ జ్ఞానమంతా సాపేక్షత-&nbsp;<BR>మైంది. సత్యంయొక్క ఛాయగా ఉంది. ఐనా ఇక్కడ సుఖదుఃఖాలు సమానంగా&nbsp;<BR>ఉంటాయి. కాబట్టి ఈ ప్రపంచంలోనే, తన ఆత్మ స్వరూపాన్ని తెలిసికొన్న&nbsp;<BR>నరుడు, బ్రహ్మభూతు డవుతాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ ప్రపంచం ప్రకృతి పరిణామం. పరమాత్మయొక్క అభివ్యక్తం. మనం&nbsp;<BR>మాయతో కూడుకున్న పరమాత్మనే, బ్రహ్మమునే చూసి, ప్రపంచమని భ్రాంతి&nbsp;<BR>పడుతున్నాం. ఈ ప్రపంచం వట్టి శూన్యంకాదు. ప్రపంచం మిథ్య - అంటే&nbsp;<BR>అసలు లేనేలేదని కాదు. ఆ ఉన్నది బ్రహ్మం. అదే ప్రపంచంగా కనిపిస్తోంది. ఆ&nbsp;<BR>బ్రహ్మమును అధారం చేసికొని ఈ ప్రపంచం భాసిస్తోంది.</FONT></p>
<p><FONT FACE="SHREE900, SHREE, sans-serif" SIZE="3">ఆత్మ జ్ఞాతృ స్వరూపం. మనం ఆ జ్ఞాతను ఎలా తెలిసికో గల్గుతాం?&nbsp;<BR>మనం జ్ఞాతృస్వరూపులం కాబట్టి, జ్ఞాతను తెలిసికోలేం. జ్ఞాత ఎప్పుడూ&nbsp;<BR>జ్ఞేయం కాజాలదని వేదాంతం చెబుతుంది. అధునాతన భౌతికశాస్త్రంకూడ&nbsp;<BR>యిలాగే చెబుతుంది. కాని మన కా ఆత్మపదార్థ దర్శనం అప్పుడప్పుడు&nbsp;<BR>కలుగుతూంటుంది. ఈ ప్రపంచ భ్రాంతి మనం దాటినప్పుడు మనకు ఆత్మ-&nbsp;<BR>దర్శనం సంభవిస్తుంది. మళ్లీ ఈ ప్రపంచ భ్రాంతి మనకు కల్గుతుంది. వినా,&nbsp;<BR>ఈ ప్రపంచం వట్టి ఎండమావి అని మనకు అనుభవంలోకి వస్తుంది. ఈ</FONT></p>
<hr class="puTa_virupu">
<table><tr><td><a class=puTa_lanke href=puTa1444.html>p1444</a></td><td>p1445</td><td><a class=puTa_lanke href=puTa1446.html>p1446</a></td></tr></table>
</div></body></html>
