<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2244.html>p2244</a></td><td>p2245</td><td><a class=puTa_lanke href=puTa2246.html>p2246</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 9 6</FONT></p>
<p><FONT FACE="SHREE900, SHREE, sans-serif" SIZE="3">తీరుతుంది. అది నిజం. తగిన పురుషు లెక్కడ అన్నదే ప్రశ్న! చెన్నపురి&nbsp;<BR>యువకులారా! నా ఆశలు మీ యందున్నాయి. మీరు, మీ జాతి పిలుపును&nbsp;<BR>ఆలకిస్తారా? మీరు, నా మాటలను నమ్మడానికి సాహసిస్తే, మీలో ప్రతివానికీ&nbsp;<BR>భావికాలంలో మహాదశ ప్రాప్తించి తీరుతుంది. నాకు చిన్నప్పుడెలాటి విశ్వాస-&nbsp;<BR>ముండేదో, అలాటి విశ్వాసం, నేనిప్పుడు ఎలాటి విశ్వాసాన్ని అనుష్ఠిస్తున్నానో&nbsp;<BR>అలాటి విశ్వాసం, మహత్తర విశ్వాసం మీలో వుందా? మీలో ప్రతివానిలో&nbsp;<BR>అలాంటి విశ్వాసం ప్రకాశించాలి! ఆ సనాతన మహాశక్తి, ప్రతిజీవిలో నెలకొని&nbsp;<BR>వుంది. మీరు, ఈ భారతదేశాన్నంతటినీ సంపూర్ణంగా ఉద్ధరించగలరు. ఓహో!&nbsp;<BR>ప్రపంచంలోవున్న ప్రతిదేశానికీ, మనం వెళ్లనున్నాం. ప్రపంచంలోని ప్రతిజాతిని&nbsp;<BR>ఉద్ధరించడానికి ఉపకరించే అనేక శక్తులతో కలిసి మన బోధలు అచిరకాలంలో&nbsp;<BR>పనిచేయనున్నాయి. భారతదేశంలో, పరదేశంలోనూకూడ ప్రతిజాతి జీవ-&nbsp;<BR>నంలో, మన ప్రభావం ప్రవేశించవలసి వుంది. ఈ కార్యసిద్ధిని సాధించడంకోసమై&nbsp;<BR>మనం పనిచేయాలి! సరే, అందుకోసం, యువకులు నాకు కావాలి! ‘‘తరుణ-&nbsp;<BR>వయస్కులు, బలయుతులు, ఆరోగ్యవంతులు, సూక్ష్మబుద్ధిశాలులు మాత్రమే&nbsp;<BR>బ్రహ్మమును పొందగల్గుతా’’రని వేదాలు ఘోషిస్తున్నాయి. మీ భావిభాగ్యో&nbsp;<BR>దయాన్ని నిశ్చయించుకోవడానికి ఇదే తరుణం. యౌవనంయొక్క జవసత్త్వాలు&nbsp;<BR>మీకుండగానే మీరు నిశ్చయించుకోవాలి! మీరు వృద్ధులై విసిగి వేసారినప్పుడు&nbsp;<BR>అలా చేయలేరు. యౌవనజవం, నవోజ్వలతేజం ఉండగానే మీ నిర్ణయాన్ని తేల్చు-&nbsp;<BR>కోవాలి! కార్యభారాన్ని వహించండి! ఇదే సమయం! ఎవరూ తాకని, ఎవరూ&nbsp;<BR>వాసన చూడని నవకోమల పుష్పాలనే పరమేశ్వరుని పాదాలచెంత అర్పించాలి!&nbsp;<BR>అలాటి వాటినే ఆ పరమేశ్వరుడు స్వీకరిస్తాడు. కాబట్టి ఇప్పుడే మేల్కొనండి!&nbsp;<BR>జీవితం అత్యల్పం. న్యాయవాదులు కావడంకంటె, తగవులాడు కోవడంకంటె,&nbsp;<BR>అట్టి వానికోసమై ఆరాటపడటంకంటె, సాధించగల ఘనతర కార్యాలున్నాయి.&nbsp;<BR>మీ జాతి శ్రేయస్సుకోసం, మానవకోటిని ఉద్ధరించడానికి చేసే ఈ త్యాగం&nbsp;<BR>మహోత్తమమైంది. ఈ జీవితంలో ఏముంది? మీరు హిందువులు కదా!&nbsp;<BR>జీవుడు సనాతనుడు అనే సహజవిశ్వాసం మీలో ఉంది. ఒక్కొక్కప్పుడు&nbsp;<BR>యువకులు నా దగ్గరికి వచ్చి, నాస్తికవాదాన్ని గురించి మాట్లాడటం మొదలుపె-&nbsp;<BR>డతారు. హైందవుడు ఎన్నడైనా నాస్తికుడు కాగలడని నేను నమ్మజాలను. అతడు&nbsp;<BR>యూరోపియనులు వ్రాసిన పుస్తకాలను ఎన్నిటినైనా చదవనీ, తాను&nbsp;<BR>జడవాదినని అనుకోనీ, అది తాత్కాలిక వికారమే! ఆ రీతి భావన మీ రక్తంలో&nbsp;<BR>లేదు. మీ తత్త్వంలో లేనిదాన్ని మీరు నమ్మజాలరు. అలాటి మీ ప్రయత్నం వ్యర్థ-&nbsp;<BR>ప్రయాసే! అలాటి విషయాన్నిగూర్చి ప్రయత్నం చేయకండి! నా చిన్న</FONT></p>
<hr class="puTa_virupu">
<table><tr><td><a class=puTa_lanke href=puTa2244.html>p2244</a></td><td>p2245</td><td><a class=puTa_lanke href=puTa2246.html>p2246</a></td></tr></table>
</div></body></html>
