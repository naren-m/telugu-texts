<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa433.html>p433</a></td><td>p434</td><td><a class=puTa_lanke href=puTa435.html>p435</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - ఎవరి స్థానంలో వారు అధికులు</FONT></p>
<p><FONT FACE="TimesNewRoman, Times, serif" SIZE="2">1 9</FONT></p>
<p><FONT FACE="SHREE900, SHREE, sans-serif" SIZE="3">సృష్టిజాతంలోని భక్తిచే ప్రేరితమైన ఆత్మార్పణ, స్వార్థత్యాగం అనే సుగుణాలే&nbsp;<BR>వీరిద్దరిలోను భిన్నవిధాలుగా వ్యక్తమౌతాయి.</FONT></p>
<p><FONT FACE="SHREE900, SHREE, sans-serif" SIZE="3">మంచిపేరు సంపాదించడానికి గృహస్థుడు అన్నివిధాల ప్రయత్నించాలి.&nbsp;<BR>అతడు జూదమాడకూడదు; దుర్మార్గుల సాంగత్యం చెయ్యకూడదు. అసత్యం&nbsp;<BR>పలుకరాదు. ఇతరులకు ఎలాంటి బాధ కలిగించకూడదు.</FONT></p>
<p><FONT FACE="SHREE900, SHREE, sans-serif" SIZE="3">లోకులు తరచు తాము నిర్వర్తించలేని కార్యాలలో దిగి స్వలాభంకొద్దీ&nbsp;<BR>ఇతరులను వంచిస్తారు. అంతేగాక అన్నిటికీ కాలమనేది ఒకటి వుందికదా; ఒక&nbsp;<BR>సమయంలో అపజయంగా పరిణమించేది వేరొక సమయంలో దిగ్విజయమై&nbsp;<BR>పరిణమించవచ్చును.</FONT><FONT FACE="SHREE900, SHREE, sans-serif" SIZE="2"><sup>26</sup></FONT></p>
<p><FONT FACE="SHREE900, SHREE, sans-serif" SIZE="3">గృహస్థుడు సత్యాన్ని పలుకాలి, మృదువుగా, ప్రియంగా, హితకరంగా పలు-&nbsp;<BR>కాలి, ఇతరుల పనులను గురించి తానేమీ పలుకకూడదు.</FONT><FONT FACE="SHREE900, SHREE, sans-serif" SIZE="2"><sup>27&nbsp;<BR></sup></FONT><FONT FACE="SHREE900, SHREE, sans-serif" SIZE="3">చెరువులను తవ్విస్తూ, బాటల కిరువైపుల చెట్లను నాటిస్తూ, మనుషులకు&nbsp;<BR>జంతువులకు విశ్రాంతి మందిరాలను నిర్మిస్తూ, బాటలను వేస్తూ, వంతెన&nbsp;<BR>లను నిర్మిస్తూ గృహస్థుడు యోగీంద్రలభ్యమైన పదాన్ని పొందుతున్నాడు.</FONT><FONT FACE="SHREE900, SHREE, sans-serif" SIZE="2"><sup>28</sup></FONT></p>
<p><FONT FACE="SHREE900, SHREE, sans-serif" SIZE="3">గృహస్థుడికి విహితమైన ఇలాంటి కార్యపరత కర్మయోగంలో ఒక భాగం.&nbsp;<BR>మహానిర్వాణతంత్రంలోనే దీనికి తర్వాత ఒకచోట ఇలా చెప్పబడింది: ‘‘స్వదేశం&nbsp;<BR>కోసంగాని, స్వధర్మం కోసంగాని యుద్ధరంగంలో ప్రాణాలను కోల్పోయే గృహ-&nbsp;<BR>స్థుడు ధ్యానంచే యోగిపొందే పరమపదాన్నే పొందుతున్నాడు.’’</FONT><FONT FACE="SHREE900, SHREE, sans-serif" SIZE="2"><sup>29</sup></FONT><FONT FACE="SHREE900, SHREE, sans-serif" SIZE="3"> దీనివలన&nbsp;<BR>ఒకడికి కర్తవ్యమైనది మరొకడికి కర్తవ్యం కాదని ఏర్పడుతోంది. ఐనా ఇందులో&nbsp;<BR>ఒకటి ఉత్తమగతిని కలిగించేది మరొకటి అధోగతిని కలిగించేది కాదనీ ఆ&nbsp;<BR>శాస్త్రమే చెబుతోంది. ధర్మాలలో దేని స్థానం దానికి వుంది. మన పరిస్థితులను&nbsp;<BR>బట్టి మన ధర్మాలను నిర్వర్తించాలి.</FONT></p>
<p><FONT FACE="SHREE900, SHREE, sans-serif" SIZE="3">దౌర్బల్య నిరసనమే యీ వివేచన మంతటికి ముఖ్యవిషయం. ధర్మంలో-&nbsp;<BR>గాని, కర్మలోగాని, వేదాంతంలోగాని కనబడే సమస్త బోధనలలోను ఇదే నాకు&nbsp;<BR>అభిమతమైన తత్త్వం. మీరు వేదాలను చూస్తే మళ్లీ మళ్లీ మీకు కనిపించే మాట&nbsp;<BR>‘అభీః’ - అభయం. దేనికీ భయపడవద్దు. భయం దౌర్బల్య లక్షణం. లోకుల&nbsp;<BR>వేళాకోళాలను, హేళనలను పట్టించుకోక మానవుడు తన ధర్మాన్ని తాను&nbsp;<BR>నిర్వర్తించాలి.</FONT></p>
<p><FONT FACE="SHREE900, SHREE, sans-serif" SIZE="3">26. మహానిర్వాణతంత్రం </FONT><FONT FACE="TimesNewRoman, Times, serif" SIZE="2">VIII - 59.</FONT></p>
<p><FONT FACE="SHREE900, SHREE, sans-serif" SIZE="3">27. ’’ ’’ </FONT><FONT FACE="TimesNewRoman, Times, serif" SIZE="2">- 62.</FONT></p>
<p><FONT FACE="SHREE900, SHREE, sans-serif" SIZE="3">28. ’’ ’’ </FONT><FONT FACE="TimesNewRoman, Times, serif" SIZE="2">- 63.</FONT></p>
<p><FONT FACE="SHREE900, SHREE, sans-serif" SIZE="3">29. ’’ ’’ </FONT><FONT FACE="TimesNewRoman, Times, serif" SIZE="2">- 67.</FONT></p>
<hr class="puTa_virupu">
<table><tr><td><a class=puTa_lanke href=puTa433.html>p433</a></td><td>p434</td><td><a class=puTa_lanke href=puTa435.html>p435</a></td></tr></table>
</div></body></html>
