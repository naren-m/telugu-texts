<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3407.html>p3407</a></td><td>p3408</td><td><a class=puTa_lanke href=puTa3409.html>p3409</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">మిత్రులతోను, సానుభూతిపరులతోను సరాసరి ఉత్తరప్రత్యుత్తరాలను, లావా&nbsp;<BR>దేవీలను సాగిస్తావో అప్పుడు నీకూ, నాకూ మేలు కలుగుతుంది. త్వరలో ఆ&nbsp;<BR>విధంగాచేసి నాకు వ్రాయి. సంఘానికి, ఏ ఒకశాఖకు చెందనిపేరు పెట్టు. అదే-&nbsp;<BR>విధంగా మరోసంఘాన్ని ఏర్పాటుచెయ్యమని కలకత్తామఠంలోని నా సోదర&nbsp;<BR>మిత్రులకుకూడ వ్రాయి. అలసింగా, మహత్కార్యాలు నీకోసం కాచుకొని&nbsp;<BR>వున్నాయి. నీకు మంచిదని తోస్తే, పనినంతా నువ్వే చేస్తూ, పేరుగలవారిని&nbsp;<BR>కార్యనిర్వాహక సభ్యులుగా వేసుకో; నీ కార్యభారం దుర్భరమైతే వ్యావహారిక&nbsp;<BR>విషయాలను జి.జి.ని చూసుకోనివ్వు. కాలక్రమాన నిన్ను కాలేజీ పనినుండి&nbsp;<BR>విడుదలచేసేట్లు చూస్తాను. అప్పుడు నువ్వుకూడా నీ కుటుంబంవారిని పస్తు-&nbsp;<BR>లుంచకుండా, ఈ కార్యనిర్వహణకై నిన్ను పూర్తిగా అర్పించుకోగలవు. కాబట్టి&nbsp;<BR>నా వత్సలారా! పనికి ఉపక్రమించండి. పనిలో కఠినమైనభాగం తగ్గి సాఫీ&nbsp;<BR>అయింది. ఇక ప్రతిసంవత్సరం అది సులభంగా సాగిపోతుంది. నేను తిరిగివచ్చే-&nbsp;<BR>వరకు దాన్ని శాంతంగా సాగిస్తే, నేను వచ్చిన తరువాత అది వాయువేగ మనో-&nbsp;<BR>వేగాలతో పురోగమిస్తుంది. ఏమీలేని స్థితినుండి ప్రారంభించాం. ఇప్పుడు ప్రపంచ&nbsp;<BR>దృష్టి అంతా మనమీద కేంద్రీకరించబడివుంది. ఒక్క భారతదేశంమాత్రమే&nbsp;<BR>కాక బైటి ప్రపంచమంతా మననుండి మహత్కార్యాలు ఆశిస్తూంది. సత్యాన్ని,&nbsp;<BR>ప్రేమను, ఋజుత్వాన్ని, మిషనరీలుగాని; యం - గాని, తెలివిమాలిన ఉద్యో-&nbsp;<BR>గులుగాని అడ్డుకోలేరు. మీలో ఋజుత్వముందా? మరణం సంభవించినా నిస్వా-&nbsp;<BR>ర్థంగా వుండగలరా? మీలో ప్రేమవుందా? ఉంటే భయపడొద్దు. మృత్యువుకైనా&nbsp;<BR>భయపడొద్దు. నా వత్సలారా! ముందుకు ఉరకండి. సమస్తప్రపంచానికి వెలుగు&nbsp;<BR>అవసరమైవుంది, వెలుగును ఆశిస్తూంది. భారతదేశంలోనే ఆ వెలుగువుంది. అది&nbsp;<BR>మహత్తులలో లేదు; ఉత్తమాటల్లోలేదు; మోసంలోలేదు; అది యథార్థమైన&nbsp;<BR>ధార్మికశక్తి వైభవాన్ని బోధించటంలోనే వుంది. సర్వోత్కృష్టమైన ఆధ్యాత్మిక&nbsp;<BR>సత్యంలోనే వుంది. అందువల్లే ఎన్ని వడిదుడుకులు సంఘటిల్లినా భగవంతుడు&nbsp;<BR>ఈ భారతజాతిని నిల్పివుంచాడు. ఇప్పుడు తగిన సమయం ఆసన్నమైంది. ఓ&nbsp;<BR>నా ధీరవత్సలారా! మీరందరూ మహత్కార్యాలు సాధించటానికై జన్మించారని&nbsp;<BR>విశ్వసించండి. కుక్కపిల్లల అరుపులు మిమ్మల్ని భయపెట్టకుండుగాక! అంతే-&nbsp;<BR>కాదు, ఆకాశాన్నుండి పిడుగులుపడ్డా చలించకుందురుగాక! లెండు, కార్యదీక్ష&nbsp;<BR>పూనండి.</FONT></p>
<p><FONT FACE="SHREE900, SHREE, sans-serif" SIZE="3">సదా భవదీయ ప్రేమయుతుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>   </sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(కుమారి మేరీ హేల్‌కు)</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa3407.html>p3407</a></td><td>p3408</td><td><a class=puTa_lanke href=puTa3409.html>p3409</a></td></tr></table>
</div></body></html>
