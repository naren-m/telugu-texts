<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1902.html>p1902</a></td><td>p1903</td><td><a class=puTa_lanke href=puTa1904.html>p1904</a></td></tr></table>
<p><FONT FACE="SHREE900, SHREE, sans-serif" SIZE="3">298 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">సంచిలో కట్టేసి నీళ్లల్లో పారెయ్యండి.’’ ఆ దొంగ యీ విధమైన దాక్షిణ్యానికి&nbsp;<BR>కృతజ్ఞుడై చేతులు జోడించి ‘‘అయ్యగారి దయ ఎంత గొప్పది!’’ అన్నాడు.&nbsp;<BR>బౌద్ధులు ప్రశాంతులని, సర్వమత సహనం వున్నవారని నేను విన్నాను. బౌద్ధమత&nbsp;<BR>ప్రచారకులు కలకత్తాకు వచ్చి మనమెంత మర్యాదచేసినా, తూచితూచి&nbsp;<BR>ప్రయోగించిన విశేషణాలతో మనలను నిందిస్తారు. ఒకప్పుడు అనూరాధ&nbsp;<BR>పురంలో హిందువుల ముందు నేను ప్రసంగిస్తున్నాను. అందులో బౌద్ధు లెవరూ&nbsp;<BR>లేరు. ఆ ఉపన్యాసం ఏర్పాటు చెయ్యబడింది ఎవరి యింట్లోనూ కాదు -&nbsp;<BR>ఒక పెద్ద మైదానంలో. అది ఎవరి ఆస్తి కాదు. అక్కడికి కొంతమంది బౌద్ధ&nbsp;<BR>సన్న్యాసులు, యితరులు, స్త్రీ పురుషులు పెద్ద గుంపుగా డప్పులు, తాళాలు&nbsp;<BR>మోగించుకొంటూ వచ్చి పెద్దగోల చేశారు. గతిలేక సభ విరమించవలసి వచ్చింది.&nbsp;<BR>లేకపోతే పెద్ద రక్తపాతం జరిగేది. కాని నేను అతికష్టంతో ‘‘అయ్యలారా! ఆ&nbsp;<BR>బౌద్ధులు ఆచరణలో పెట్టకపోయినా, మనమైనా అహింసను కొంత&nbsp;<BR>ఆచరిద్దాం’’ అంటూ హిందువు లందరిని శాంతపరిచాను.</FONT></p>
<p><FONT FACE="SHREE900, SHREE, sans-serif" SIZE="3">క్రమంగా తమిళ హిందువులు సింహళంలోకి వలస రానారంభించారు.&nbsp;<BR>బౌద్ధులు యీ విపరీత పరిస్థితివల్ల వారి ముఖ్యపట్టణాన్ని వదలి ఒక గిరి&nbsp;<BR>దుర్గాన్ని నిర్మించుకొని దానికి ‘కాండీ’ అని పేరుపెట్టారు. కొంత కాలానికి&nbsp;<BR>తమిళులు దాన్నికూడా ఆక్రమించి ఒక హిందూరాజ్యాన్ని స్థాపించారు.&nbsp;<BR>తరువాత పాశ్చాత్యులు గుంపులు గుంపులుగా రాసాగారు. స్పెయిన్‌ దేశస్థులు,&nbsp;<BR>బుడతకీచులు, డచ్‌వారు, ఆంగ్లేయులు వచ్చారు. చివరకు ఆంగ్లేయులు రాజు-&nbsp;<BR>లైనారు. భరణం ఏర్పాటుచేసి కాండీ రాజకుటుంబం తంజావూరుకు పంప&nbsp;<BR>బడింది. వారిప్పుడు ‘చారు’తో తృప్తులై వుండివుండాలి.</FONT></p>
<p><FONT FACE="SHREE900, SHREE, sans-serif" SIZE="3">ఉత్తర సింహళంలో హిందువు లెక్కువ. దక్షిణ ప్రాంతంలో మాత్రం,&nbsp;<BR>సంకరజాతికి చెందిన యురేషియన్లు బహువర్గాలవారు ఎక్కువమంది వున్నారు.&nbsp;<BR>బౌద్ధుల ప్రధానస్థానం యిప్పటి ముఖ్యపట్టణమైన కొలంబో - హిందువుల&nbsp;<BR>ప్రధానస్థానం జాఫ్నా. కులభేదాలు యిక్కడ భారతదేశంలో వున్నంతగా లేవు.&nbsp;<BR>బౌద్ధుల్లో కూడా వివాహానికి సంబంధించినంతవరకు ఏవో కొన్ని భేదా&nbsp;<BR>లున్నాయి. భోజన విషయంలో యీ వ్యత్యాసాలు లేవు. హిందువుల్లో భోజన&nbsp;<BR>విషయంలోకూడా యీ వ్యత్యాసం వుంది కదా. సింహళంలోని కసాయివాళ్లంతా&nbsp;<BR>పూర్వం బౌద్ధులే! బౌద్ధమత పునరుజ్జీవనమైన తరువాత వీరి సంఖ్య తగ్గుతోంది.&nbsp;<BR>బౌద్ధుల్లో అధికులు ప్రస్తుతం తమ ఆంగ్లేయ బిరుదులను దేశీయంగా మార్చు-&nbsp;<BR>కొంటున్నారు. హిందూ కులాలన్నీ ఒకే హిందూకులంగా కూడి పంజాబ్‌&nbsp;<BR>లోని జాట్‌లలో మాదిరి పరస్పర వివాహాలు చేసుకొంటున్నారు. వివాహ</FONT></p>
<hr class="puTa_virupu">
<table><tr><td><a class=puTa_lanke href=puTa1902.html>p1902</a></td><td>p1903</td><td><a class=puTa_lanke href=puTa1904.html>p1904</a></td></tr></table>
</div></body></html>
