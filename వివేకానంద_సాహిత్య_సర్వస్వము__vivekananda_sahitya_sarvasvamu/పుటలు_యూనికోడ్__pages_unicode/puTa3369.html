<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3368.html>p3368</a></td><td>p3369</td><td><a class=puTa_lanke href=puTa3370.html>p3370</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>ˇ Ȉ</FONT></p>
<p><FONT FACE="SHREE900, SHREE, sans-serif" SIZE="3">విధవా వివాహాలు చేయటంద్వారా వారు జాతిని ఉద్ధరించాలనుకొంటున్నారు.&nbsp;<BR>విధవలకు లభించిన భర్తల సంఖ్యనుబట్టి జాతి ఉద్ధరింపబడుతుందని మీరు&nbsp;<BR>భావిస్తున్నారా? ఇది మతం తప్పుకూడ కాదు. మరొక విగ్రహం ఎక్కువ&nbsp;<BR>తక్కువైనంత మాత్రాన తేడా ఏమీ కలుగదు. అసలు లోపం యిక్కడ ఉంది.&nbsp;<BR>- యథార్థమైన జాతి కుటీరంలో నివసిస్తోంది. వారు తమ మానవత్వాన్ని, వ్యక్తి-&nbsp;<BR>త్వాన్ని మరచిపోయారు. వారు హిందువుల, మహమ్మదీయుల, క్రైస్తవుల పాదాల&nbsp;<BR>క్రింద నలిపివేయబడ్డారు. జేబులో నాలుగు రూకలున్న వారెవరైనా సరే, వారి&nbsp;<BR>కాళ్ళక్రింద త్రొక్కబడటానికే తాము జన్మించామని తలచే స్థితికి వచ్చారు. వారు&nbsp;<BR>కోల్పోయిన వ్యక్తిత్వాన్ని వారికి తిరిగి యివ్వాలి; వారిని విద్యావంతులను&nbsp;<BR>చేయాలి. విగ్రహా లుండాలా లేదా, విధవలకు తగినంత మంది భర్తలు దొరుకు&nbsp;<BR>తారా లేదా, వర్ణవ్యవస్థ మంచిది కాదా, మొదలైన సమస్యలతో నేను సతమతం-&nbsp;<BR>గాను. ప్రతివారు తమ ముక్తిని తామే సాధించుకోవాలి. రసాయనిక పదార్థాలను&nbsp;<BR>ఒకచోట చేర్చటమే మన విధి. భగవన్నియామక సూత్రాలనుబట్టి స్ఫటికీకరణ&nbsp;<BR>జరిగితీరుతుంది. మనం ఆలోచనలను వారి తలలలోనికి ఎక్కించాం. తక్కినది&nbsp;<BR>వారు సాధిస్తారు. దీని భావ మేమంటే పామరజనానికి విద్య గరపాలి. దీనికి యీ&nbsp;<BR>చిక్కులున్నాయి - ఒక దరిద్ర ప్రభుత్వం ఏమీ చేయజాలదు, చేయదుకూడ.&nbsp;<BR>కాబట్టి ఆ ప్రక్కనుండి ఏ సాయంరాదు.</FONT></p>
<p><FONT FACE="SHREE900, SHREE, sans-serif" SIZE="3">ఒకవేళ మనం ప్రతి గ్రామంలో ఒక పాఠశాల స్థాపించే స్థితిలో ఉన్నా&nbsp;<BR>మనుకొందాం. కాని బీదపిల్లలు జీవనోపాధికై పొలానికి వెళతారుకాని, పాఠశాల-&nbsp;<BR>లకు రారు. మన వద్దా, ధనం లేదు. వారినా పాఠశాలకు రప్పించలేం. సమస్య&nbsp;<BR>తీర్చజాలనిదిగా కన్పిస్తోంది. కాని దీన్నుండి నా కొక దారి కనిపిస్తోంది. అది&nbsp;<BR>యిది. కొండ మహమ్మదు దగ్గరకు రాకపోతే మహమ్మదు కొండ దగ్గరకు&nbsp;<BR>వెళ్ళాలి. బీదవాడు పాఠశాలకు రాలేనప్పుడు, విద్యయే అతని వద్దకు - అతడు&nbsp;<BR>పొలంవద్ద ఉన్నా, కర్మాగారం వద్ద ఉన్నా, ఎక్కడున్నా, అక్కడికి వెళ్లి చేరాలి.&nbsp;<BR>ఎలా? నా సోదరులను మీరు చూశారు గదా. అట్టి స్వార్థరహితులు, ఉత్తములు,&nbsp;<BR>విద్యావంతులు ఐనవారిని, వందల మందిని భారతదేశపు అన్నివైపులనుండి సంపా-&nbsp;<BR>దింపగలను. ప్రజలలో ప్రతి ఒక్కరి గుమ్మం వద్దకు, వీరు మతంతోపాటు, విద్య-&nbsp;<BR>నుకూడ తీసికొని గ్రామ గ్రామానికి వెళ్ళాలి. అదే విధంగా వితంతువులను సంఘ-&nbsp;<BR>టితపరచి స్త్రీలకు అధ్యాపకులుగా చేయాలనే ఆలోచన ఉంది.</FONT></p>
<p><FONT FACE="SHREE900, SHREE, sans-serif" SIZE="3">గ్రామస్థులు రోజంతా కష్టపడి పని ముగించుకొని వారి గ్రామానికి వచ్చి&nbsp;<BR>ఏ చెట్టుకిందో మరెక్కడో కూర్చొని చుట్టకాలుస్తూ, కబుర్లు చెప్పుకొంటున్నా-&nbsp;<BR>రనుకొందాం. ఒకరిద్దరు సన్యాసులు, కెమెరా పట్టుకొని వారి దగ్గరకు వెళ్ళి,</FONT></p>
<hr class="puTa_virupu">
<table><tr><td><a class=puTa_lanke href=puTa3368.html>p3368</a></td><td>p3369</td><td><a class=puTa_lanke href=puTa3370.html>p3370</a></td></tr></table>
</div></body></html>
