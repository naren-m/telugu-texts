<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2554.html>p2554</a></td><td>p2555</td><td><a class=puTa_lanke href=puTa2556.html>p2556</a></td></tr></table>
<p><FONT FACE="SHREE900, SHREE, sans-serif" SIZE="3">భగవద్గీత - 1</FONT></p>
<p><FONT FACE="TimesNewRoman, Times, serif" SIZE="2">1 1 9</FONT></p>
<p><FONT FACE="SHREE900, SHREE, sans-serif" SIZE="3">చదు. గురుత్వాకర్షణ శక్తిని నేడుకొంత రేపుకొంతగా వ్యక్తంచెయ్యదు. ప్రతి&nbsp;<BR>నియమం సంపూర్ణమే. నియమంలో క్రమపరిణామ మనేది లేదు. ఒక్కసారి&nbsp;<BR>వ్యక్తమైనది అలాగే నిలుస్తుంది. ‘‘ఇది కొత్తమతం, ఇది వరిష్ఠమైన ఈశ్వర ప్రేరి-&nbsp;<BR>తజ్ఞానం’’ మొదలైనవి అర్థంలేని మాటలు. అభావమే వాటికి అర్థం. నూరువేల&nbsp;<BR>శాసనాలుండొచ్చును. వాటిలో కొన్నిటినే మానవుడు యిప్పటికి తెలుసుకొని&nbsp;<BR>వుండవచ్చును. మనం వాటిని కనుగొందాం - అంతేకదా! శబ్దం నిత్యమని పెద్ద-&nbsp;<BR>వాదం చేసే పాతపురోహితులు, దేవతలను త్రోసిరాజుచేసి, తామే దేవతలస్థానం&nbsp;<BR>ఆక్రమించారు. వా రిలా అన్నారు: ‘‘శబ్దాల శక్తి మీకు తెలియదు. వాటి&nbsp;<BR>ప్రయోగం మే మెరుగుదుం. లోకంలో మేమే ప్రత్యక్ష దేవతలం. మాకు ధనం&nbsp;<BR>యివ్వండి; మేం శబ్దాలను ప్రయోగిస్తాం. మీ కోర్కెలు ఫలిస్తాయి. ఈ శబ్దాలు&nbsp;<BR>మీరు ఉచ్చరించగలరా? మీరు ఉచ్చరించలేరు. ఒక్క అక్షరమైనా తప్పుగా&nbsp;<BR>పలికారా, జాగ్రత్త! కీడు మూడుతుంది. మీకు ఐశ్వర్యం, సౌందర్యం, దీర్ఘా-&nbsp;<BR>యుస్సు, చక్కని భర్తా కావాలా? పురోహితుడికి డబ్బు ముట్టచెప్పి, నిశ్చింతగా&nbsp;<BR>వుండండి.!’’</FONT></p>
<p><FONT FACE="SHREE900, SHREE, sans-serif" SIZE="3">మరొక వైపు వుంది. వేదాల్లోని మొదటిభాగం (కర్మకాండ)లోని లక్ష్యం&nbsp;<BR>ఉపనిషత్తులనే రెండవభాగంలోని లక్ష్యానికి పూర్తిగా భిన్నం. మొదటిభాగంలో&nbsp;<BR>కానవచ్చే లక్ష్యం, ఒక్క వేదాంత మత లక్ష్యంతో తప్ప, తక్కిన మతాలన్నిటి&nbsp;<BR>లక్ష్యంతో సరిపోతుంది. ఇహలోకంలోను, పరలోకంలోను భోగాన్ని అనుభ&nbsp;<BR>వించటమే ఆ లక్ష్యం - భార్య, భర్త, బిడ్డలు. మీ రుసుం మీరు చెల్లించండి.&nbsp;<BR>మతగురువు మీకు యోగ్యతాపత్రాన్ని యిస్తాడు. అప్పుడు మీకు పరలోకంలో&nbsp;<BR>సకల సుఖాలు కలుగుతాయి. అక్కడ మీ వారంతా వుంటారు. మీ భోగానుభ-&nbsp;<BR>వాలకు అంతం వుండదు. కన్నీరు వుండదు, దుఃఖం వుండదు. నిరంతరం నవ్వే.&nbsp;<BR>కడుపునొప్పి అనేది లేకుండా తినటమే. తలనొప్పి లేకుండా వినోదించుచుండ-&nbsp;<BR>టమే. ఇది మానవ జీవితానికి పరమలక్ష్యమని పురోహితుల భావం.</FONT></p>
<p><FONT FACE="SHREE900, SHREE, sans-serif" SIZE="3">ఈ తత్త్వవాదంలో మరో ఆశయం వుంది. అది మీ ఆధునిక భావాలకు&nbsp;<BR>అనుగుణమైంది. మానవుడు ప్రకృతికి బానిస. అతడు శాశ్వతంగా బానిసగా&nbsp;<BR>వుండవలసిందే. మేం దీన్ని కర్మ అంటాం. ‘కర్మ’ అంటే ‘కర్మ’ సిద్ధాంతం.&nbsp;<BR>అది అన్నిటికి అన్వయిస్తుంది. సర్వం కర్మకు అధీనం. ‘‘దీన్నుండి బైటపడే&nbsp;<BR>దారి లేదా?’’ ‘‘లేదు! ఎల్లకాలం బానిసలుగా, మంచి బానిసలుగా వుండి&nbsp;<BR>తీరవలసిందే. మేం కొన్నిశబ్దాలను ప్రయోగించి, నీకు మేలే తప్ప కీడు అనేది&nbsp;<BR>లేకుండా చేస్తాం. కాని అందుకు మీరు మాకు చాలినంత డబ్బు చెల్లించాలి’’&nbsp;<BR>- ఇది మీమాంసకుల లక్ష్యం. ఈ ఆశయాలు యుగాలపర్యంతం జన</FONT></p>
<hr class="puTa_virupu">
<table><tr><td><a class=puTa_lanke href=puTa2554.html>p2554</a></td><td>p2555</td><td><a class=puTa_lanke href=puTa2556.html>p2556</a></td></tr></table>
</div></body></html>
