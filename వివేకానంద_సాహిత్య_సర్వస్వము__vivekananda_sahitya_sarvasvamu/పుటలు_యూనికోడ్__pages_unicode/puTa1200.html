<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1199.html>p1199</a></td><td>p1200</td><td><a class=puTa_lanke href=puTa1201.html>p1201</a></td></tr></table>
<p><FONT FACE="SHREE900, SHREE, sans-serif" SIZE="3">376 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">చక్కదిద్దుకుంటే చాలు, ప్రపంచం బాగుపడుతుంది. ఎందుకంటే మనమంతా&nbsp;<BR>ఒకటే కదా?!’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘స్వామీ! మీరు చివర చెప్పినదాన్ని బట్టి చూస్తే, మరొక ప్రశ్న&nbsp;<BR>ఏర్పడుతోంది. ఈ ప్రబుద్ధహిందూమతంలో పరమహంస శ్రీరామకృష్ణుని స్థానాన్ని&nbsp;<BR>ఎలా అన్వయం చేస్తారు?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘అది నేను నిర్ణయించేది కాదు. వ్యక్తుల విశేషాలను నే నెప్పుడూ&nbsp;<BR>బోధించలేదు. ఆ మహాత్ముని ఉత్సహం నా జీవితానికి మార్గదర్శకం. ఈ వైఖరిలో&nbsp;<BR>ఇతరులు నాతో ఎంతవరకు పాలుపంచుకుంటారో, అది ఎవరికి వారే&nbsp;<BR>నిర్ణయించుకోవాలి. దివ్యప్రేరణ ఒక్కమార్గంలోనే - అది ఎంత గొప్పదైనాసరే -&nbsp;<BR>లోకంలోకి దిగుమతి కాదు. ఏ తరంవారికి ఆ తరంలో ప్రేరణశక్తి కొత్తగా కలగాలి.&nbsp;<BR>మనమంతా భగవత్‌ స్వరూపులం కామా?’’</FONT></p>
<p><FONT FACE="SHREE900, SHREE, sans-serif" SIZE="3">‘‘మీకు చాలా ధన్యవాదాలు. మిమ్ములను ఇంకా ఒక్కటి మాత్రం అడగవలసి&nbsp;<BR>ఉంది. మీ దేశస్థుల యెడల మీ ఉద్యమ వైఖరిని, కర్తవ్యాల గూర్చి చెప్పారు. అలాగే&nbsp;<BR>మీ కార్యవిధానాల మొత్తాన్ని గూర్చి విస్పష్టంగా వివరించ గలరా?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">స్వామి బదులు యిచ్చాడు:</FONT></p>
<p><FONT FACE="SHREE900, SHREE, sans-serif" SIZE="3">‘‘మా పద్ధతిని వివరించటం చాలా సులభం; జాతీయ జీవనాన్ని మరల&nbsp;<BR>సుస్థిరం చేయటమే. బుద్ధుడు త్యాగాన్ని ఉపదేశించాడు. భారతీయులు దాన్ని&nbsp;<BR>విన్నారు. కాని వారు తమ ఉన్నత శిఖరాన్ని అందుకొనటానికి ఆరు శతాబ్దాలు&nbsp;<BR>పట్టాయి. అసలు రహస్య మిదే. భారత జాతీయాదర్శం, త్యాగం - సేవలు. ఆ&nbsp;<BR>మార్గాల్లో దేశాన్ని శక్తివంతం చేస్తే, మిగతాదంతా తనకు తానే జరిగిపోతుంది. ఈ&nbsp;<BR>దేశంలో ఆధ్యాత్మిక వైజయంతిని (పతాకం) ఉన్నత శిఖరాలకు ఎత్తిస్తూ వెళ్లాలి.&nbsp;<BR>మన ముక్తి దాన్లోనే ఉంది.’’</FONT></p>

<BR>
<hr class="puTa_virupu">
<table><tr><td><a class=puTa_lanke href=puTa1199.html>p1199</a></td><td>p1200</td><td><a class=puTa_lanke href=puTa1201.html>p1201</a></td></tr></table>
</div></body></html>
