<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa305.html>p305</a></td><td>p306</td><td><a class=puTa_lanke href=puTa307.html>p307</a></td></tr></table>
<p><FONT FACE="SHREE902, SHREE, sans-serif" SIZE="4">దివ్యవాణి</FONT></p>
<BR>
<p><FONT FACE="SHREE902, SHREE, sans-serif" SIZE="3">(కుమారి ఎస్‌.ఇ. వాల్డో అనే శిష్యురాలు నమోదుచేసింది)</FONT></p>
<p><FONT FACE="SHREE902-Italic, SHREE, sans-serif" SIZE="3">బుధవారం, జూన్‌ 19, 1895</FONT></p>
<BR>
<p><FONT FACE="Times-Italic, Times, serif" SIZE="3"><I>[</I></FONT><FONT FACE="SHREE900-Italic, SHREE, sans-serif" SIZE="3">వివేకానందస్వామి సహస్రద్వీపవనంలో (థౌజండ్‌ ఐలెండ్‌ పార్క్‌) తన శిష్య&nbsp;<BR>బృందానికి ఈనాటినుంచి ఏడువారాలపాటు ప్రతిరోజు క్రమం తప్పకుండా పాఠం చెప్పారు.&nbsp;<BR>మే మందరం యింకా అక్కడ సమావేశం కాలేదు; కాని మా గురువరేణ్యుడి చిత్తం సదా&nbsp;<BR>పనిలోనే నిమగ్నమైవున్నందున నాటికి తన సన్నిధిలోనుండిన ముగ్గురు నలుగురికి వెంటనే&nbsp;<BR>బోధించ మొదలుపెట్టారు. ఈనాటి (మొదటి) ఉదయాన స్వామి బైబిల్‌ తెచ్చి, మే మందరం&nbsp;<BR>క్రైస్తవుల మనే కారణంగా క్రైస్తవమత గ్రంథంలోనే బోధన ఆరంభించటం</FONT></p>
<p><FONT FACE="SHREE900-Italic, SHREE, sans-serif" SIZE="3">సబబంటూ, ‘జాన్‌ సువార్త’ (బుక్‌ ఆఫ్‌ జాన్‌) తెరిచాడు.</FONT><FONT FACE="Times-Italic, Times, serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">‘‘ఇన్‌ ది బిగినింగ్‌ వాస్‌ ది వర్డ్‌ అండ్‌ ది వర్డ్‌ వాస్‌ విత్‌ గాడ్‌ అండ్‌ ది&nbsp;<BR>వర్డ్‌ వాస్‌ గాడ్‌ - ఆదిలో ‘శబ్దం’, అది దేవుడి వద్ద నుండినది, శబ్దమే దేవుడు.’’&nbsp;<BR>ఇది (శబ్దం) బ్రహ్మశక్తి, కాబట్టి హైందవులు దీన్ని బ్రహ్మస్వరూపమనీ, మాయ&nbsp;<BR>అనీ చెబుతారు. విశ్వం ద్వారా ప్రతిబింబించే బ్రహ్మాన్నే ప్రకృతి అంటున్నాం.&nbsp;<BR>సామాన్యంగా ప్రకృతిరూపంలోను, ప్రత్యేకంగా కృష్ణుడు, బుద్ధుడు, జీససుక్రైస్తు,&nbsp;<BR>రామకృష్ణుడు మొదలైన అవతారమూర్తుల రూపంలోను - ఇలా&nbsp;<BR>‘శబ్దం’ రెండు రీతుల వ్యక్తమవుతోంది. బ్రహ్మానికి ప్రత్యేకరూపమైన క్రైస్తు&nbsp;<BR>(యిలాటి వ్యక్తని) తెలుసుకోబడుతున్నాడు, తెలుసుకోశక్యమైవున్నాడు.&nbsp;<BR>బ్రహ్మాన్నో, తెలుసుకోలేం: పరమ ‘పిత’ను మనం తెలుసుకోజాలం, పరమ&nbsp;<BR>‘పుత్రుణ్ణి’ మాత్రమే తెలుసుకోగలం. ‘మానవరూపంలోనే’ - క్రైస్తు మూలంగా&nbsp;<BR>మాత్రమే - బ్రహ్మాన్ని కాంచగలం.</FONT></p>
<p><FONT FACE="SHREE900, SHREE, sans-serif" SIZE="3">జాన్‌ సువార్తలోని మొదటి ఐదు పద్యాల్లో క్రైస్తవమత సారమంతా&nbsp;<BR>యిమిడివుంది; దాన్లో ప్రతి పద్యమూ గంభీర తత్త్వగర్భితమై అలరారుతోంది.</FONT></p>
<p><FONT FACE="SHREE900, SHREE, sans-serif" SIZE="3">పరిపూర్ణమైన బ్రహ్మం, ఎప్పుడూ అపరిపూర్ణంకాదు, తమస్సులో వున్నా&nbsp;<BR>దానిచే బాధితం కాదు. భగవత్కృప అందరిలోను ప్రసరిస్తుంది, కాని వారి&nbsp;<BR>దుష్టత్వం దీన్ని ఆటంకపరచదు. నేత్రరోగం మూలంగా మనకు సూర్యుడు&nbsp;<BR>విరూపుడుగా కానవచ్చినా సూర్యుడికి బాధలేదు. ఇరవై తొమ్మిదవ పద్యంలోని&nbsp;<BR>‘టేకెత్‌ అవే ది సిన్‌ ఆఫ్‌ ది వరల్డ్‌’ (లోకుల పాపాన్ని హరిస్తూన్నాడు) అనే&nbsp;<BR>పాదానికి ‘పరిపూర్ణుల మవటానికి మార్గాన్ని క్రీస్తు మనకు చూపుతాడు’ అని&nbsp;<BR>అర్థం. మానవుడికి అతడి తత్త్వాన్ని ప్రకటించే నిమిత్తం, మనం బ్రహ్మమే</FONT></p>
<p><FONT FACE="ITCBookmanSWA,Bold, ITCBookman, sans-serif" SIZE="2"><B>297</B></FONT></p>
<hr class="puTa_virupu">
<table><tr><td><a class=puTa_lanke href=puTa305.html>p305</a></td><td>p306</td><td><a class=puTa_lanke href=puTa307.html>p307</a></td></tr></table>
</div></body></html>
