<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2878.html>p2878</a></td><td>p2879</td><td><a class=puTa_lanke href=puTa2880.html>p2880</a></td></tr></table>

<p><FONT FACE="SHREE900, SHREE, sans-serif" SIZE="3">నిలిచి వుంటుంది అనేది నీకు అర్థమైందనుకుంటాను. అలాగే జగత్తు సర్వం&nbsp;<BR>నశించిపోయినా, జగత్తుగా రూపొందిన వస్తువులన్నీ అణువులుగా బద్దలై&nbsp;<BR>పోయినా, మన మనస్సులో ఆ వస్తువుల భావనలు లేక శబ్దాలు, యింకా&nbsp;<BR>ఎందుకు నిలిచి వుండకూడదు? కాలపరిపాకమైనప్పుడు ఆ శబ్దాలనుండి,&nbsp;<BR>రెండో సృష్టి ఎందుకు రాకూడదు?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే మహాశయా! ‘కుండ’ ‘కుండ’ అని అరిస్తే ఆ శబ్దం&nbsp;<BR>కుండను సృష్టించలేదు కదా!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నీవు, నేను అలా అరిస్తే, ఏమీ ఉత్పన్నం కాదు. కాని, సిద్ధ&nbsp;<BR>సంకల్పుడైన బ్రహ్మములో ‘కుండ’ అనే భావన ఉదయించగానే ‘కుండ’&nbsp;<BR>ఉద్భవించుతుంది. ఆధ్యాత్మిక సాధనలో ఆరూఢులైన సాధకులుకూడా,&nbsp;<BR>అసాధ్యమనిపించిన వాటినికూడా సంకల్పశక్తితో సృష్టించ గలుగుచున్నప్పుడు,&nbsp;<BR>సిద్ధ సంకల్పుడైన బ్రహ్మ విషయం చెప్పాలా? సృష్టి సమయంలో బ్రహ్మ,&nbsp;<BR>శబ్దంగా (భావనగా) గోచరిస్తాడు. తర్వాత ‘‘నాద’’ రూపాన్ని (లేక ఓంకార&nbsp;<BR>నాదరూపాన్ని) ధరిస్తాడు. తర్వాతి స్థితిలో ప్రత్యేకమైన శబ్దాలు లేక భావనలు,&nbsp;<BR>పూర్వకల్పాల్లో ఉన్న వివిధ రూపాలుగా, అనగా భూ, భువః, సువః, గోవు,&nbsp;<BR>మనుష్యుడు మొదలైన రూపాలు ‘ఓం’కారం నుండి రావటం ప్రారంభిస్తాయి.&nbsp;<BR>సత్యసంకల్పుడైన బ్రహ్మములో ఈ భావాలుకూడా ఏర్పడుతాయి. క్రమంగా&nbsp;<BR>వైవిధ్యంతో కూడిన జగత్తు ఆవిర్భవిస్తుంది. సృష్టికి శబ్దమెలా కారణమో&nbsp;<BR>నీకిప్పుడు అర్థమైందా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కొంతవరకు అర్థమైంది. కాని, మనస్సులో విస్పష్టమైన&nbsp;<BR>అవగాహన కలుగలేదు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: కాని, నాయనా! విస్పష్టమైన అవగాహన, ఆంతరంగికమైన&nbsp;<BR>అనుభూతి కలగటం అంత చిన్నవిషయం కాదు. మనస్సు బ్రహ్మంలో నిమగ్నం&nbsp;<BR>కాబోయేటప్పుడు, అది ఒకదాని తర్వాత మరొకటిగా ఈ స్థితులనన్ని దాటి,&nbsp;<BR>చివరకు నిర్వికల్ప స్థితిని పొందుతుంది. సమాధిలోకి పోయేటప్పుడు మొదట&nbsp;<BR>జగత్తు భావాల సమూహంగా కన్పిస్తుంది. తర్వాత అదంతా గంభీరమైన&nbsp;<BR>ఓంకారంలో లీనమైపోతుంది. తర్వాత అదికూడా కరిగిపోతుంది. అది అస్తి&nbsp;<BR>త్వానికి, నాస్తిత్వానికి మధ్య స్థితిలో ఉన్నట్లుగా తోస్తుంది. అదే శాశ్వత&nbsp;<BR>నాదానుభూతి! ఆ తర్వాత మనస్సు ప్రత్యక్షబ్రహ్మలో లీనమైపోతుంది.&nbsp;<BR>అంతటితో అది పరిసమాప్తి! సర్వమూ శాంతియే!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు మౌనంగా కూర్చున్నాడు. ఇదంతా తన స్వీయానుభవం కాక</FONT></p>
<hr class="puTa_virupu">
<table><tr><td><a class=puTa_lanke href=puTa2878.html>p2878</a></td><td>p2879</td><td><a class=puTa_lanke href=puTa2880.html>p2880</a></td></tr></table>
</div></body></html>
