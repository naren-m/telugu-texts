<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2221.html>p2221</a></td><td>p2222</td><td><a class=puTa_lanke href=puTa2223.html>p2223</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - మన ప్రస్తుత కర్తవ్యం</FONT></p>
<p><FONT FACE="TimesNewRoman, Times, serif" SIZE="2">1 7 3</FONT></p>
<p><FONT FACE="SHREE900, SHREE, sans-serif" SIZE="3">పరంగాకూడ ఉన్నాయి. క్రొత్తగా లభించిన భావాలమూలంగా, మనం, ఈనాడు,&nbsp;<BR>వాటిని మునుపటివారి కంటె సరిగా అర్థం చేసికోగల్గుతున్నాం. బుద్ధి పరిణామా-&nbsp;<BR>నికి ద్వైతాద్వైతపరమైన భావనావిశేషాలు రెండూ అవసరమే అనీ, అందువల్లనే&nbsp;<BR>ఆ రెంటినీ వేదాలు ఆదరించి బోధిస్తూ వుంటాయని నా అభిప్రాయం. అవి&nbsp;<BR>మానవజాతిపై కరుణించి, ఉన్నత గమ్యాన్నిచేర్చే సోపానాల&nbsp;<BR>నన్నిటినీ చూపిస్తున్నాయి. ఆ సోపానాలు పరస్పర విరుద్ధాలు కానేకావు. అదంతా&nbsp;<BR>పసివారిని విభ్రాంతులను చేయడానికై ప్రయోగించబడిన వ్యర్థపదజాలం కాదు.&nbsp;<BR>పసివాళ్లకోసమే కాక, వయసు వచ్చినవారికికూడ, అవి అవసరమే! మనకొక&nbsp;<BR>శరీరం వుండేంతకాలం, శరీరం, మనమూ ఒకటి - అనే ధ్యాస మనల్ని పట్టుకొని&nbsp;<BR>వుండేంతకాలం, ఐదు జ్ఞానేంద్రియాలు కలిగి మనం బాహ్యప్రపంచాన్ని&nbsp;<BR>చూస్తూండేంతకాలం, సగుణబ్రహ్మం మనకు తప్పక అవసరమే! ఇలాటి భావా-&nbsp;<BR>లన్నీ మనకుండేంతవరకు, శ్రీరామానుజాచార్యులవారు నిరూపించినట్లు, భగ-&nbsp;<BR>వంతుని గూర్చిన, ప్రకృతిని గూర్చిన, జీవాత్మను గూర్చిన భావాలన్నిటినీ మనం&nbsp;<BR>స్వీకరించ వలసిందే! ఈ మూడింటిలో, ఏ ఒక్కదాన్ని తీసికొన్నా, తక్కిన&nbsp;<BR>రెండింటినికూడ తీసికొని తీరాలి, గత్యంతరం లేదు; కాబట్టి, బాహ్యప్రపంచం&nbsp;<BR>నీకు కనిపిస్తున్నంతకాలం, సగుణదైవతం, సగుణ జీవాత్మ, లేవనడం కేవలం&nbsp;<BR>ఉన్మాదం. కానీ, మానవబుద్ధి తన హద్దులనుదాటి ప్రకృతిని కూడ దాటి, ‘‘ఆ&nbsp;<BR>చోటును చేరజాలక, వాక్కు మనస్సుతో సహా వెనక్కి తిరిగి వస్తుంది’’ అని&nbsp;<BR>శ్రుతిలో వర్ణించబడ్డ క్షేత్రాలు చేరే సమయాలు, మహాపురుషుల జీవితాల్లో&nbsp;<BR>ఒక్కొక్కసారి రావచ్చు. ‘‘అక్కడికి కన్నులు చేరజాలవు; వాక్కు చేరజాలదు;&nbsp;<BR>మనస్సూ చేరజాలదు,’’ ‘‘మనం దాన్ని ఎరుగుదుమని చెప్పజాలం. ఎరుగమనీ&nbsp;<BR>చెప్పజాలం’’ మనిషి ఆత్మ ఇలా పరిమితుల నన్నిటినీ అతిక్రమించిన క్షణంలోనే&nbsp;<BR>‘‘నేనూ, ఈ విశ్వమూ ఒక్కటే’’ ‘‘నేనూ, బ్రహ్మమూ ఒక్కటే’’ అనే అద్వైత&nbsp;<BR>భావం అతని ఆత్మలో మెరుపులాగా, తళుక్కుమంటుంది. ఈ ఎరుక జ్ఞానం-&nbsp;<BR>వల్ల తత్త్వవిచారంవల్ల మాత్రమేకాక ప్రేమమహిమవల్ల కూడా కొంతవరకు లభి-&nbsp;<BR>స్తుంది. శ్రీకృష్ణుడు అదృశ్యుడుకాగా గోపికలు అతనిని చూడనందువల్ల దుఃఖితలై&nbsp;<BR>కొంతవడికి వారి మనస్సులలో శ్రీకృష్ణభావం బలీయంకాగా ప్రతి గోపికకూడా&nbsp;<BR>తన దేహాన్ని మరచి తానే శ్రీకృష్ణుడని భావించి అతనిలాగా అలంకరించుకొని&nbsp;<BR>అతనిలాగే లీలలు చేయనారంభించినట్లు భాగవతంలో వర్ణించబడింది. కాబట్టి&nbsp;<BR>భక్తి ద్వారాకూడా ఇట్టి అద్వైతభావాలు లభ్యంకాగలవని మనం తెలిసికోవాలి!&nbsp;<BR>సూఫీ మతానికి చెందిన పర్ష్యాదేశ ప్రాచీనకవి ఒకడు తన కావ్య మొకదానిలో ఇలా&nbsp;<BR>వ్రాశాడు: ‘‘నేను నా ప్రియురాలి దగ్గరకు వెళ్లాను. తలుపు మూసి వుంది. తలుపు</FONT></p>
<hr class="puTa_virupu">
<table><tr><td><a class=puTa_lanke href=puTa2221.html>p2221</a></td><td>p2222</td><td><a class=puTa_lanke href=puTa2223.html>p2223</a></td></tr></table>
</div></body></html>
