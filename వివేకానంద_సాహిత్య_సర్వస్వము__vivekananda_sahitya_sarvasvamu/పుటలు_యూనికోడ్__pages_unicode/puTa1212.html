<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1211.html>p1211</a></td><td>p1212</td><td><a class=puTa_lanke href=puTa1213.html>p1213</a></td></tr></table>
<p><FONT FACE="SHREE900, SHREE, sans-serif" SIZE="3">388 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE902, SHREE, sans-serif" SIZE="3">2. భాతచిదేశ ఆచాత సంప్రదాయాలు</FONT></p>
<BR>
<p><FONT FACE="SHREE902, SHREE, sans-serif" SIZE="3">(అపీల్‌ అవలాంచ్‌ - జనవరి 21, 1894)</FONT></p>
<p><FONT FACE="SHREE900, SHREE, sans-serif" SIZE="3">నిన్న సాయంత్రం ‘లాసాలెట్‌ అకాడమీ’ (మెమ్ఫిస్‌) లో హిందూయతి</FONT></p>
<BR>
<p><FONT FACE="SHREE900, SHREE, sans-serif" SIZE="3">వివేకానందస్వామి ఉపన్యసించారు. ముసురుపట్టి వాన కురుస్తున్నందువల్ల శ్రోతల&nbsp;<BR>సంఖ్యచాలా తక్కువగా ఉంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఉపన్యాస విషయం, ‘భారతదేశ ఆచార సంప్రదాయాలు.’ వివేకానంద మత&nbsp;<BR>విషయికంగా చేసిన ప్రతిపాదనలు ఈ నగరంలోనే కాదు, అమెరికాలోని ఇతర&nbsp;<BR>నగరాల్లో కూడా కొంతమంది విమర్శకాగ్రేసర చిత్తాల్లో సూటిగా నాటుకొన్నాయి.</FONT></p>
<BR>
<p><FONT FACE="SHREE900, SHREE, sans-serif" SIZE="3">క్రైస్తవ గురువులు బోధిస్తున్న సనాతన విశ్వాసానికి వారి సిద్ధాంతం గొడ్డలి&nbsp;<BR>పెట్టుగా ఉంది. ఇన్నిరోజులుగా భారతదేశంలో క్రైస్తవేతరుల అజ్ఞాన మేఘా&nbsp;<BR>వృత మనసులకు వెలుగు చూపించటానికే అమెరికా క్రైస్తవుల మహోద్యమం&nbsp;<BR>సాగుతూ వచ్చింది. అయితే వివేకానందుల మత ప్రాచ్యజ్యోతిలో మన పూర్వులు&nbsp;<BR>బోధిస్తున్న ప్రాచీనక్రైస్తవం మరుగున పడుతున్నట్లుగా ఉంది. వివేకానందుల&nbsp;<BR>బోధలకు అమెరికాలోని విద్యాధికుల చిత్తాలు సారవంత క్షేత్రాలయ్యాయి.</FONT></p>
<p><FONT FACE="SHREE900, SHREE, sans-serif" SIZE="3">ఇవి వెర్రి - మొర్రి భ్రమల యుగం. వివేకానందులు దీర్ఘకాల అవసరాన్ని&nbsp;<BR>తీరుస్తున్నట్లుంది. వారు నిరతిశయ పాండిత్యసంపన్నులైన భారతీయుల్లో ఒకరు.&nbsp;<BR>వారి ఆకర్షణశక్తి ఎంతో అద్భుతమైనది. వారి వాగ్ధాటి శ్రోతలను మంత్రముగ్ధులను&nbsp;<BR>చేస్తుంది. వారి ఆశయాలు ఎంతో ఉదారమైనవి కానీ, వారి దృష్టిలో ప్రాచీన&nbsp;<BR>క్రైస్తవంలో ప్రశంసార్హ విషయాలు ఏవీలేవు. మెంఫిస్‌ నగరానికి వచ్చిన మంత్రులకు&nbsp;<BR>గానీ, వక్తలకుగానీ ఇంతవరకూ లభించిన గౌరవంకన్నా ఎక్కువ గౌరవం&nbsp;<BR>వివేకానందులకు లభించింది.</FONT></p>
<p><FONT FACE="SHREE900, SHREE, sans-serif" SIZE="3">ఆ హిందూసన్యాసి యెడల మనదేశంలో కల్గినంత హృదయపూర్వక&nbsp;<BR>ఆదరం, మన మతబోధకులకు భారతదేశంలో కల్గివుంటే, క్రైస్తవేతర దేశాల్లో&nbsp;<BR>క్రైస్తవమతం బాగా వ్యాపించి ఉండేదే. చరిత్ర దృష్టితో చూస్తే, నిన్న మధ్యాహ్నం&nbsp;<BR>తర్వాత వా రిచ్చిన ఉపన్యాసం ఆసక్తికరమైనదనే చెప్పాలి. ఎంతో ప్రాచీనకాలం నుండి&nbsp;<BR>నేటిదాకా తమ మాతృదేశ చరిత్ర, సంప్రదాయాలు వారికి చక్కగా తెలుసు. ఆ&nbsp;<BR>దేశంలోని వివిధ ప్రాంతాలను - అక్కడి మనోహర విషయాలను వారు            ఎంతో&nbsp;<BR>సొంపుగా - అనర్గళంగా వర్ణించి చెప్పగలరు.</FONT></p>
<hr class="puTa_virupu">
<table><tr><td><a class=puTa_lanke href=puTa1211.html>p1211</a></td><td>p1212</td><td><a class=puTa_lanke href=puTa1213.html>p1213</a></td></tr></table>
</div></body></html>
