<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1536.html>p1536</a></td><td>p1537</td><td><a class=puTa_lanke href=puTa1538.html>p1538</a></td></tr></table>
<p><FONT FACE="SHREE900, SHREE, sans-serif" SIZE="3">308 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">పూర్వులనాటి విజ్ఞానాన్ని పొందాలంటే మీరు తిరిగి కష్టపడాలి. కొత్త&nbsp;<BR>ప్రయత్నాలు చేయాలి.</FONT></p>
<p><FONT FACE="SHREE900, SHREE, sans-serif" SIZE="3">ఆత్మజ్ఞానం దానంతటదే పరిశుద్ధచిత్తం కలవానికి, ప్రకాశం కావడం&nbsp;<BR>నిజమే. అందువల్ల అది ఏదో ప్రయత్నించి బైటనుండి తెచ్చుకోతగింది కాదు.&nbsp;<BR>కాని, ఈ చిత్తశుద్ధి సంపాదించడానికి కూడ, ఎడతెగని సాధన కావాలి. మరి&nbsp;<BR>భౌతికవిజ్ఞానం విషయంలో కొన్ని గొప్పగొప్ప సంగతులు, కొందరు మేధావులైన&nbsp;<BR>శాస్త్రజ్ఞుల మనస్సులలో మెరపు తీగల్లాగా, వాటంతటవి మెరిశాయి. వారు&nbsp;<BR>వూరికే ఆ మెరపును పట్టుకొని సిద్ధాంతాన్ని చేశారు. అట్టి శాస్త్రసత్యాలు, వారి&nbsp;<BR>మనస్సుల్లో మెరిశాయి కానీ, వట్టి అసంస్కృతుడైన ఆటవిక మనుష్యుని&nbsp;<BR>మనస్సులో ఎప్పుడైనా మెరుస్తుందా? అందువల్ల నిరంతర ధ్యానంవల్ల, నిరంతర&nbsp;<BR>వ్యాసంగంవల్ల, అంటే కఠిన తపస్సు వల్లనే ఏ జ్ఞానమైనా ఉద్భవిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">మనం అసాధారణం, దివ్యావేశం అని పేర్కొనే సందర్భాలన్నీ సామాన్య-&nbsp;<BR>మైన బుద్ధి నిరంతర పరిశ్రమవల్ల అభివృద్ధి పొందిన సందర్భాల్లోనే సంభ&nbsp;<BR>విస్తుంది. ఈ సాధారణ, అసాధారణ జ్ఞానాలకున్న భేదాలు, సజాతీయాలే కానీ,&nbsp;<BR>విజాతీయాలు కావు. ఎరుకతో మనం చేసే ప్రయత్నాలు, మనకు దివ్యమైన&nbsp;<BR>జ్ఞానానుభూతి కలుగడానికి సహాయకాలు అవుతాయి.</FONT></p>
<p><FONT FACE="SHREE900, SHREE, sans-serif" SIZE="3">ప్రతి మానవునిలోకూడ కనిపించకుండా, సంపూర్ణత్వం వుంది. ప్రతి&nbsp;<BR>మానవుడు పరిపూర్ణమైన యోగి, రుషి కావడానికి తగిన శక్తి సామర్థ్యాలు&nbsp;<BR>కలవాడే. అతడు అవతార పురుషుడు కావచ్చు. భౌతికశాస్త్రంలో ఎన్నో&nbsp;<BR>విషయాలు కనిపెట్టతగిన శాస్త్రవేత్త కావచ్చు. కావలసిందంతా తగినంత కాలం,&nbsp;<BR>పరిశ్రమ - ఇవి ఉంటే ఈ పరిపూర్ణత్వం సులభ సాధ్యమౌతుంది, అభివ్యక్తమౌ-&nbsp;<BR>తుంది. ఏ జాతి ప్రజలలోనైనా ఇట్టి మహాపురుషులు ఒకసారి పుడితే, ఆ&nbsp;<BR>జాతిలో అలాంటి మహాపురుషులు ఎక్కువగా పుట్టడానికి అవకాశం&nbsp;<BR>వుంటుంది. అటువంటి మహానుభావుల ఉపదేశ భాగ్యాన్ని పొందేజాతి, ఇతర&nbsp;<BR>జాతులకన్నా త్వరితంగా అభివృద్ధి చెందుతుందనడంలో సందేహం లేదు.</FONT></p>

<hr class="puTa_virupu">
<table><tr><td><a class=puTa_lanke href=puTa1536.html>p1536</a></td><td>p1537</td><td><a class=puTa_lanke href=puTa1538.html>p1538</a></td></tr></table>
</div></body></html>
