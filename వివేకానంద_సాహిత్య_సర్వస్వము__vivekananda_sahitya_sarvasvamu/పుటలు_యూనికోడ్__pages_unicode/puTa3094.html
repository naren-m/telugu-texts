<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3093.html>p3093</a></td><td>p3094</td><td><a class=puTa_lanke href=puTa3095.html>p3095</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">265</FONT></p>
<p><FONT FACE="SHREE900, SHREE, sans-serif" SIZE="3">అది లేదు. విఖ్యాతులైన మీ విశ్వవిద్యాలయ విద్వాంసుల ప్రకారంకూడా అది&nbsp;<BR>లేదు. హడావిడిగా పాశ్చాత్యదేశాలు తిరిగి వచ్చేవాళ్లకుకూడా లేదు. వాళ్లు దేశాలు&nbsp;<BR>తిరిగి ఐరోపియన్‌ విధానంలో దుస్తులు ధరించి యిలా చెబుతారు. ‘‘మన దగ్గర&nbsp;<BR>ఏమీలేదు, మనం అనాగరికులం.’’ సరిగ్గా యితరులకున్న చరిత్రవంటిది మనకు&nbsp;<BR>లేనిమాట నిజమే. మనం అన్నం తింటున్నాము. ఇంగ్లీషువారు అన్నం తినటం&nbsp;<BR>లేదనుకో. ఆ కారణంవల్ల వాళ్లంతా పస్తుండి మరణిస్తారని ఆ జాతి అంతరిస్తుం-&nbsp;<BR>దని ఊహించవచ్చా? వాళ్లదేశంలో సులభంగా లభించేదాన్నో లేక ఉత్పత్తిచేసే-&nbsp;<BR>దాన్నో వారికి సరిపోయేదాన్ని తిని చక్కగా జీవిస్తారుకదా! అదేవిధంగా మనకు&nbsp;<BR>తగిన విధానంలోనే మన చరిత్ర మనకున్నది. మీ కళ్లు మూసుకొని ‘అయ్యో!&nbsp;<BR>మాకు చరిత్రే లేదు’ అని వాపోయినంత మాత్రాన ఆ చరిత్ర అంతరించిపో-&nbsp;<BR>తుందా? చూడటానికి కళ్లున్న వాళ్లకు మహోజ్జ్వలమైన చరిత్ర మనకు ఉన్నట్లు&nbsp;<BR>కన్పిస్తుంది. దాన్నిబట్టి, జాతి యింకా సజీవంగానే ఉన్నదని తెలుస్తుంది. కాని&nbsp;<BR>ఆ చరిత్రను తిరిగి వ్రాయాల్సి వుంది. పాశ్చాత్య విద్యద్వారా నేడు కలిగిన ఆలో-&nbsp;<BR>చనా విధానాల ద్వారా, దానికి అనుగుణ్యంగా ఉండేట్లు దానిని యిప్పుడు&nbsp;<BR>వ్రాయాలి.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: ఎలా వ్రాయాలండి?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అది చాల పెద్ద విషయం. దాన్నిగూర్చి వివరంగా మాట్లాడ&nbsp;<BR>టానికి యిప్పుడు వ్యవధి లేదు. కాని, ఆ పని చేయటానికి విద్య నేర్పటంలో&nbsp;<BR>పురాతనమైన ‘‘గురుగృహవాసము’’ మొదలైన విధానాలు మళ్లీ పునరుద్ధరించ&nbsp;<BR>వలసిన అవసరముంది. మనకిప్పుడు కావలసింది పాశ్చాత్య విజ్ఞానశాస్త్రంతో&nbsp;<BR>కూడిన వేదాంతం దానికి మూలమంత్రంగా బ్రహ్మచర్యం పాటించడం శ్రద్ధ,&nbsp;<BR>ఆత్మవిశ్వాసం; పూర్వం ఎవడో గాడిదను చావబాదితే అది గుఱ్ఱంగా మారు-&nbsp;<BR>తుందని ఎవరోచెప్పగా విని ఒకడట్లా చేశాడట! ఆ విధంగా విద్యనేర్పే విధానాన్ని&nbsp;<BR>మనం అంతరింపజేయాలి!</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: దీన్నిగూర్చి మీ అభిప్రాయమేమిటి?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: చూడు, ఎవరూ ఎవరికీ ఏమీ బోధించలేరు. తాను బోధిస్తున్నా&nbsp;<BR>ననుకోవటంవల్ల ఉపాధ్యాయుడు అంతా పాడుచేస్తున్నాడు. బాలునిలో&nbsp;<BR>కూడా విజ్ఞానమంతా వున్నదని వేదాంతం బోధిస్తున్నది. దాన్ని జాగృతం&nbsp;<BR>చేయటమే ఉపాధ్యాయుని పని. బాలురు తమ బుద్ధిని, చేతులు, కాళ్లు,&nbsp;<BR>చెవులు, కన్నులు మొదలైన వాటన్నిటిని సక్రమంగా ఉపయోగించటం&nbsp;<BR>నేర్చుకునేట్లు చేయడమే మన పని. తర్వాత సమస్తము సులభమైపోతుంది. కాని&nbsp;<BR>దానికి మూలం మతం అంటే ధర్మంలో వుంది. ధర్మం అన్నం వంటిది.</FONT></p>
<hr class="puTa_virupu">
<table><tr><td><a class=puTa_lanke href=puTa3093.html>p3093</a></td><td>p3094</td><td><a class=puTa_lanke href=puTa3095.html>p3095</a></td></tr></table>
</div></body></html>
