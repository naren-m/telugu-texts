<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2162.html>p2162</a></td><td>p2163</td><td><a class=puTa_lanke href=puTa2164.html>p2164</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 1 4</FONT></p>
<p><FONT FACE="SHREE900, SHREE, sans-serif" SIZE="3">దాని తర్వాతిది ప్రాణదానం; నాల్గవది అన్నదానం’’ అని మన వ్యాసుల వారు&nbsp;<BR>చెప్పారు. ఆహా! మనది ఎలాటి విశిష్టదాతలతోకూడిన జాతో చూడండి! శుష్క-&nbsp;<BR>దరిద్రదశలో వుండే ఈ దేశంలో ఎన్నెన్ని దానధర్మాలు చేయబడుతున్నాయో&nbsp;<BR>చూడండి! చేతిలో చిల్లిగవ్వైనాలేని నిరుపేద సైతం, ఆసేతుహిమాచలం&nbsp;<BR>హాయిగా, సుఖంగా, తీర్థయాత్ర చేయగలడు; ప్రియమిత్రునిలాగా, అందరి-&nbsp;<BR>నుండి ఆదరణ పొందగలడు! ఎక్కడైనా ఒక పిడచ అన్నముండేంతవరకు, ఈ&nbsp;<BR>దేశంలో ఏ బిచ్చగాడూ ఆకలితో మరణించడు. ఓహో! ఎలాటి ఔదార్యమో&nbsp;<BR>చూడండి!</FONT></p>
<p><FONT FACE="SHREE900, SHREE, sans-serif" SIZE="3">మొదటి విధమైన దానంయొక్క శక్తిని చేపట్టి ఈ ధర్మభూమిలో&nbsp;<BR>ఆధ్యాత్మిక జ్ఞానాన్ని ప్రచారంచేద్దాం! ఆ ప్రచారం భారతదేశం హద్దులలో నిలిచి&nbsp;<BR>పోకూడదు; లోకమంతటినీ ఆవరించాలి! ఇలా లోకవ్యాప్తమైన ధర్మప్రచారాన్ని&nbsp;<BR>మన పూర్వులు చేశారు. హైందవ వేదాంతం ఎన్నడూ, ఈ దేశందాటి పోలేదని&nbsp;<BR>చెప్పేవారూ, మతప్రచారార్థం తొలిసారిగా, పరదేశాలకు వెళ్లిన సన్న్యాసిని నేనే అని&nbsp;<BR>చెప్పేవారూ, తమ జాతిచరిత్ర నెరుగని వారే! ఇలాటి సంఘటనలు ఎన్నోసార్లు&nbsp;<BR>జరిగాయి. అవరసమైనప్పుడంతా, భారతీయాధ్మాత్మిక జ్ఞానప్రవాహం వెల్లువలై&nbsp;<BR>ప్రవహించి, లోకాన్ని ముంచెత్తుతూవచ్చింది. రాజకీయ ప్రచారం, రణధ్వనుల-&nbsp;<BR>తోను, యోధులతోను, సాగించవచ్చు. అగ్నిని కురిపించి, కత్తిని ఝళిపించి, లౌకి-&nbsp;<BR>కజ్ఞానాన్ని, సంఘనిర్మాణ విజ్ఞానాన్ని విరివిగా ప్రచారం చేయొచ్చు. కాని ఆధ్యా-&nbsp;<BR>త్మిక జ్ఞానదానం కళ్ళకు కనిపించకుండా, చెవులకు వినిపించకుండా, కురుస్తూ&nbsp;<BR>రోజాపువ్వుల రాసుల్ని వికసింపజేసే మంచులాగా నిశ్శబ్దంగా జరుగవలసి వుంది.&nbsp;<BR>భారతదేశం నిరాడంబరంగా, లోకానికి, మరల మరల చేస్తూ&nbsp;<BR>వచ్చిన దానమిదే! ఏదో ఒకజాతి విజృంభించి విజయయాత్రలు సాగించి, ప్రపం-&nbsp;<BR>చంలోని ఆయా జాతులను సమ్మేళనంచేస్తూ, వచ్చినపుడంతా, రాచబాటలను&nbsp;<BR>సిద్ధంచేసి, రాకపోకలకు సౌకర్యాలను కల్పించినపుడంతా, భారతదేశం వెంటనే&nbsp;<BR>మేల్కొని, ప్రపంచం సమష్టి పురోభివృద్ధికి ఆధ్మాత్మిక బలమనే తనవంతు దానాన్ని&nbsp;<BR>ఇస్తూనే వచ్చింది. బుద్ధదేవుడు పుట్టడానికి చాలా యుగాలకుముందే ఇలాటిది&nbsp;<BR>జరిగింది. చైనాలోను, ఆసియా మైనరులోను, మలయా ద్వీపంలోనూ దాని&nbsp;<BR>గుర్తులు ఇప్పటికీ మిగిలివున్నాయి. పూర్వం గ్రీసుదేశపు సమ్రాట్టు దిగ్విజయం-&nbsp;<BR>చేసి, అప్పటికి తెలిసివున్న ప్రపంచం నలుమూలలను కలిపినప్పుడుకూడ ఇదే జరి-&nbsp;<BR>గింది. అప్పుడు భారతదేశపు వేదాంతం వెల్లువలై ప్రవహించింది. పాశ్చాత్యులు&nbsp;<BR>గర్వంతో చూపుకొనే నేటి నాగరికత, ఆనాటి వెల్లువలలో మిగిలిన భాగమే.&nbsp;<BR>ఇప్పుడు అట్టి అవకాశం మళ్లీ వచ్చింది. ఇంగ్లాండు బలప్రభావంవల్ల ప్రపంచ జాతు-</FONT></p>
<hr class="puTa_virupu">
<table><tr><td><a class=puTa_lanke href=puTa2162.html>p2162</a></td><td>p2163</td><td><a class=puTa_lanke href=puTa2164.html>p2164</a></td></tr></table>
</div></body></html>
