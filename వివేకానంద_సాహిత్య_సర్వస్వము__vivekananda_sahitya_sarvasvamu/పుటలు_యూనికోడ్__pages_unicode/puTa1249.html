<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1248.html>p1248</a></td><td>p1249</td><td><a class=puTa_lanke href=puTa1250.html>p1250</a></td></tr></table>
<p><FONT FACE="SHREE900, SHREE, sans-serif" SIZE="3">20 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">నిమిత్తత్వం నిలువజాలదు. ముందు, వెనుకలు అనే భావం కలిగితేనేకదా&nbsp;<BR>నిమిత్తత్వం అనే భావం కలుగ గలుగుతుంది? కాబట్టి, దేశకాలనిమిత్తత్వాలు&nbsp;<BR>మనస్సులోనివే. ఈ ఆత్మ, మనస్సుకు అతీతం, ఆకారరహితమూ కాబట్టి, అది&nbsp;<BR>దేశకాల నిమిత్తత్త్వాలకు అతీతమై ఉండాలి.’’ దీని తర్వాతి అభిప్రాయం, మా&nbsp;<BR>వేదాంతమంతటిలోను అత్యున్నతమైంది. ‘‘ఆద్యంతాలులేని రెండు వస్తువు&nbsp;<BR>లుండజాలవు. ఆత్మ, ఆద్యంతరహితమైతే, ఒక్క ఆత్మే ఉండాలి. కాబట్టి ప్రతి&nbsp;<BR>మానవునికి ఒక ప్రత్యేకమైన ఆత్మ వుండడం అసంభవం. అంటే సత్యదృష్టికి&nbsp;<BR>మానవుడు ఏకం, పరిపూర్ణం, సర్వాగతమూ అయిన ఆత్మయే. స్థూలదృష్టికి&nbsp;<BR>కనిపించే మానవుడు, ఆ పారమార్థిక మానవుని పరిచ్ఛిన్న రూపం.’’ ఈ&nbsp;<BR>దృక్పథంనుండి విచారిస్తే పురాణ కథాసిద్ధాంతం సత్యమే అవుతుంది. ఇంద్రియ-&nbsp;<BR>గోచరుడైన మానవుడు, ఎంత మహనీయుడైనా, బుద్ధికి అతీతుడైన, పారమార్థిక&nbsp;<BR>మానవునికి మందమైన ప్రతిబింబం వంటివాడే. పారమార్థిక మానవుడైన ఆత్మ,&nbsp;<BR>కార్యకారణాతీతుడు, దేశకాలాలచే బాధింపబడనివాడూ అవడంవల్ల నిత్య&nbsp;<BR>ముక్తుడు. అతడెప్పుడూ బద్ధుడు కాలేదు, కాజాలడు. దానికి ప్రతిబింబమైన&nbsp;<BR>ఇంద్రియగోచర మానవుడు, దేశకాల నిమిత్తతలకు లోబడి వుండడంచే బద్ధుడు.&nbsp;<BR>బద్ధుడుగా కనిపిస్తాడేకానీ, నిజంగా బద్ధుడుకాడని కొందరు వేదాంతుల మతం.&nbsp;<BR>ఈ సర్వగతత్వం, ఈ ఆధ్యాత్మికత్వం, ఈ పరిపూర్ణత్వం - ఇదే మన ఆత్మల&nbsp;<BR>లోని సత్యం. ప్రతి ఆత్మా, అనంతం. కాబట్టి జననమరణా లెట్లుండగలవు?&nbsp;<BR>ఒక పరీక్షాధికారి, ‘‘ఈ భూమి ఏల పడిపోకుండా నిలచి ఉంద’’ని బాల&nbsp;<BR>బాలికలను ప్రశ్నించాడు. ఆకర్షణశక్తిని గూర్చిన సమాధానమేదో ఇస్తారని అతని&nbsp;<BR>భావన. కాని, బుద్ధిశాలి అయిన ఒక బాలిక ‘‘అది ఎక్కడ పడగలదు?’’ అని&nbsp;<BR>మారు ప్రశ్నవేసి, పరీక్షకుని ప్రశ్న అర్థరహితమైందని నిరూపించింది. అది&nbsp;<BR>ఎగరడం, పడటం అసంభవం. అనంతమైన మహాకాశంలో క్రిందు, మీదులు&nbsp;<BR>లేవు. ఆద్యంతములు కల స్థలంలోనే అవి వుంటాయి. అనంత వస్తువుకు, రాక-&nbsp;<BR>పోకలెట్లుంటాయి. అది ఎక్కడినుండి రాగలదు? ఎక్కడికి పోగలదు? కాబట్టి,&nbsp;<BR>మానవుడు ఉన్నత మానసిక క్షేత్రానికి ఎగరాలనుకుంటే, భూతభవిష్యత్తుల&nbsp;<BR>తలంపే మానుకోవాలి. జననమరణాలతో బంధింపబడ్డ ఈ శరీరంతో ఐక్య&nbsp;<BR>భావాన్ని మరచిపోవాలి. సత్యదృష్టికి, మానవుడు ఈ శరీరం కాదు. ఆటు&nbsp;<BR>పోటులకు లోనైన ఈ మనస్సూ కాదు. వీనికి అతీతమై, నిత్యమై వుండే ఆత్మే&nbsp;<BR>అతడు. మనస్సు, శరీరాలు ఎప్పుడూ మారుతూనే ఉంటాయి. క్షణక్షణమూ&nbsp;<BR>మారుతున్నా, ఒకటే నిరంతర ప్రవాహంలా కనిపించే నదీజలంలాగా, ఎప్పుడూ&nbsp;<BR>మారే స్వభావంగల విషయ పరంపరనే మనశ్శరీరాలంటున్నాం. ఈ శరీరంలోని</FONT></p>
<hr class="puTa_virupu">
<table><tr><td><a class=puTa_lanke href=puTa1248.html>p1248</a></td><td>p1249</td><td><a class=puTa_lanke href=puTa1250.html>p1250</a></td></tr></table>
</div></body></html>
