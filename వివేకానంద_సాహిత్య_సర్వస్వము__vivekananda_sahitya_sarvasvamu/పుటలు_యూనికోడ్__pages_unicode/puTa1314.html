<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1313.html>p1313</a></td><td>p1314</td><td><a class=puTa_lanke href=puTa1315.html>p1315</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - ఈశావాస్యమిదగ్‌ం సర్వమ్‌</FONT></p>
<p><FONT FACE="SHREE900, SHREE, sans-serif" SIZE="3">85</FONT></p>
<p><FONT FACE="SHREE900, SHREE, sans-serif" SIZE="3">రించే కోరికలో అతడున్నాడు. ఆ కోరికను తీర్చుకోవడానికై మీరు కొనే వస్తు-&nbsp;<BR>వుల్లో అతడున్నాడు. మీ అందమైన వస్త్రాల్లో అతడున్నాడు. మీ నాజూకైన నగల్లో&nbsp;<BR>అతడున్నాడు. ఈ మార్గాల్లో నడవాలి మీ తలపులు. ఈ దృష్టితో&nbsp;<BR>చూడనారంభించడంతోనే, ప్రపంచమంతా క్రొత్తరూపం ధరిస్తుంది. మీ ప్రతి&nbsp;<BR>చలనమందు, మీ సంభాషణయందు, మీ రూపమందు, అన్నిటిలో, ఈశ్వరు&nbsp;<BR>నుంచితే, దృశ్యమంతా మారి, ప్రపంచం కష్టభూయిష్ట రంగంగా కనిపించడానికి&nbsp;<BR>మారు స్వర్గలోకమైపోతుంది.</FONT></p>
<p><FONT FACE="SHREE900, SHREE, sans-serif" SIZE="3">‘‘ఈశ్వర రాజ్యం మీలో ఉంది’’ అని జీసస్‌ అన్నాడు. వేదాంత బోధ-&nbsp;<BR>కూడా అదే. లోక గురువులంతా అదే చెబుతారు. ‘‘చూడడానికి కళ్లున్నవారంతా&nbsp;<BR>చూడనీ; వినడానికి చెవులుండే వాళ్లంతా విననీ!’’ మనం ఎన్నాళ్లనుండో, వెదకు&nbsp;<BR>సత్యం మనలోనే వుందనీ, ఎప్పుడునూ అక్కడనే ఉండిందనీ, వేదాంతం చాటు-&nbsp;<BR>తోంది. అజ్ఞానాంధులమై, అది పోయిందని భ్రమసి ఏడుస్తూ, బొబ్బరిస్తూ&nbsp;<BR>ప్రపంచమంతా వెదికి శ్రమించాం. కాని ఆ సత్యం మొదటినుండీ మన&nbsp;<BR>హృదయాలలోనే నివశించింది. అక్కడే దాన్ని కనుగొనవచ్చు.</FONT></p>
<p><FONT FACE="SHREE900, SHREE, sans-serif" SIZE="3">‘‘ప్రపంచాన్ని త్యజించండి’’ అనే వాక్యాన్ని మామూలు వాడుకలో&nbsp;<BR>గల అపరిపక్వార్థంలో గ్రహిస్తే, మనమేపనినీ చేయక, ఏమీ ఆలోచించక, మట్టి&nbsp;<BR>ముద్దలుగా చేష్టలు దక్కి పడి ఉండాలి. సర్వమూ నియతి వశమనే నమ్మకం&nbsp;<BR>కలవారమై ప్రకృతి ధర్మానికి దాసులమై సర్వ కాలగతులకు విధేయులమై ఇటు-&nbsp;<BR>నటు త్రిప్పటలు పడాలి. వ్యర్థ వాంఛలకు లోబడి, అంతటా తిరిగే సామాన్య&nbsp;<BR>మానవులకు, ‘‘కర్మ’’ మంటే ఏమో ఎలా తెలుస్తుంది? విషయలోలుడై,&nbsp;<BR>చిత్తవృత్తులచే, ఇటునటు బలాత్కారంగా లాగబడే వాడు, కర్మమంటే ఏమో&nbsp;<BR>ఎలా గ్రహించగలడు? నిష్కాముడై కేవలం నిస్వార్థపరుడై ఉండేవానికే కర్మాచరణ&nbsp;<BR>సాధ్యం. ఉద్దేశమేమీ లేని వాడే, కర్మాచరణ యోగ్యుడు. సాధింప దగిన స్వలాభ&nbsp;<BR>మేమీ లేనివాడు చేసేది కర్మం.</FONT></p>
<p><FONT FACE="SHREE900, SHREE, sans-serif" SIZE="3">పటములోని చిత్రాన్ని చూసి, ఆనందించేదెవరు? అమ్మేవాడా? చూసే-&nbsp;<BR>వాడా? - అమ్మేవాడు ‘‘జమా ఖర్చు’’ లెక్కలు చూసుకుంటూ, తనకు&nbsp;<BR>మిగిలేదెంతో తేల్చుకుంటూ, ఆ పటాన్ని అమ్మితే తనకు వచ్చే లాభాన్ని&nbsp;<BR>లెక్కించుకుంటూ ఉంటాడు. వాని ఆలోచన అంతా అక్కడే వుంటుంది. అతని&nbsp;<BR>చెవి, వేలం పాటల మీద, దృష్టి వేలపు సుత్తి మీద వుంటుంది. పాట ఎంత త్వరి-&nbsp;<BR>తంగా పెరుగుతుందో వినడంలోనే అతడు నిమగ్నుడై ఉంటాడు. కొనే ఉద్దేశం,&nbsp;<BR>అమ్మే ఉద్దేశం లేక, అక్కడికి వచ్చి ఊరికే పటం చూచేవాడు దాని సౌందర్యానికి&nbsp;<BR>ఆనందిస్తూ ఉంటాడు. అతనిదే ఆనందానుభూతి! ఈ జగత్తంతా ఒక చిత్ర-</FONT></p>
<hr class="puTa_virupu">
<table><tr><td><a class=puTa_lanke href=puTa1313.html>p1313</a></td><td>p1314</td><td><a class=puTa_lanke href=puTa1315.html>p1315</a></td></tr></table>
</div></body></html>
