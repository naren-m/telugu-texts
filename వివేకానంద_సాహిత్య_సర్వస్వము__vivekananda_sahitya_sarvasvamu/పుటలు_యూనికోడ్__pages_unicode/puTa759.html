<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa758.html>p758</a></td><td>p759</td><td><a class=puTa_lanke href=puTa760.html>p760</a></td></tr></table>

<p><FONT FACE="TimesNewRoman, Times, serif" SIZE="2">3 4 4</FONT></p>
<p><FONT FACE="SHREE900, SHREE, sans-serif" SIZE="3">ఎత్తిన ఎత్తులన్నీ మాటిమాటికీ పడగొట్టబడుతూంటే, హేతువాదమనే కందుక&nbsp;<BR>క్రీడారంగంలో ఎడతెరపిలేని ఒక ఆటను మనం ఆడుతున్నామని గుర్తిస్తాం.</FONT></p>
<p><FONT FACE="SHREE900, SHREE, sans-serif" SIZE="3">మానసికమైన యీ శ్రమకూ, యీ బాధకూ కలిగే ఫలితాలు తరచు వట్టి&nbsp;<BR>క్రీడల ఫలితాలకంటె ఎక్కువ ఆపత్కరాలుగా వుంటాయి. కాని దీని కంతటికీ&nbsp;<BR>మరుగున ఆక్షేపింపబడని, ఆక్షేపింప శక్యంకాని యథార్థం, మహాద్భుతం వుంది.&nbsp;<BR>మహాభారతం దాన్నే చెప్పింది. అదేమంటే: ‘‘మన వినాశాన్ని మనం భావించుకో&nbsp;<BR>లేకుండటం.’’ నా వినాశాన్ని భావించటానికైనా నేను తటస్థుడనై సాక్షినై&nbsp;<BR>చూస్తూండవలసిందే.</FONT></p>
<p><FONT FACE="SHREE900, SHREE, sans-serif" SIZE="3">ఈ వైచిత్య్రానికి అర్థం ఏమిటో తెలుసుకో ప్రయత్నించటానికి ముందు&nbsp;<BR>యీ ఒక్క సత్యమే అఖిల విశ్వానికి ఆధారమని మనం గుర్తించాలి. బాహ్య&nbsp;<BR>జగన్నిత్యత అంతర్జగన్నిత్యత్వంతో అనివార్యంగా సంబంధపడివుంది. ఈ&nbsp;<BR>రెంటిలో ఒకటే నిత్యమని, రెండవది నిత్యంకాదని ప్రతిపాదించే సిద్ధాంతం పైకి&nbsp;<BR>ఎంత యుక్తియుక్తంగానైనా కనబడవచ్చు. కాని అలాటి వాదాన్ని ప్రతిపాదించే&nbsp;<BR>వ్యక్తి తన వైపు తన వ్యక్తిత్వాన్నే చూసుకొంటే బాహ్యజగన్నిత్యతో, అంతర్జగ&nbsp;<BR>న్నిత్యతో - యీ రెండిటిలో ఒకటి తన ఇచ్ఛాశక్తిని ప్రేరేపించే కారణంగా వుండ-&nbsp;<BR>నిదే ఏ పనినిగాని ఎరుకతో చేయటం తనకు సాధ్యంకాదని గుర్తిస్తాడు. మానవ&nbsp;<BR>చిత్తం తన అవధిని అతిక్రమించినప్పుడు ద్వైతం అవిభాజ్యమైన అద్వైతంలో పర్య-&nbsp;<BR>వసిస్తుంది. ఇది సత్యమే ఐనా, అందుకు కింది మెట్టున వున్నప్పుడు ‘విషయ’&nbsp;<BR>ప్రపంచాన్ని, మనం ఎరిగిన యీ జగత్తు, విషయి కోసమే వుందని మనం గ్రహిం-&nbsp;<BR>చాలి. కాబట్టి ‘విషయి’ యొక్క ధ్వంసం మనం భావించగలగ&nbsp;<BR>టానికి ముందు విషయ ప్రపంచంయొక్క ధ్వంసాన్నికూడ భావించక తప్పదు.</FONT></p>
<p><FONT FACE="SHREE900, SHREE, sans-serif" SIZE="3">ఇంతవరకు యీ విషయం స్పష్టమే. ఇక్కడొక చిక్కుంది. సామాన్యంగా&nbsp;<BR>‘నేను దేహా’న్నని కాక వేరొక విధంగా నన్ను గురించి భావించలేను. ‘నేను&nbsp;<BR>నిత్యుణ్ణి’ అనే నా భావంలో ‘నేను దేహాన్ని’ అనే భావం కలిసేవుంది. కాని దేహం&nbsp;<BR>నిత్యంకాదని ప్రత్యక్షంగా తెలిసిన విషయం. ప్రకృతి అంతాకూడ నశ్వరమే. అది&nbsp;<BR>నిరంతరం మారిపోయే స్వభావం కలది.</FONT></p>
<p><FONT FACE="SHREE900, SHREE, sans-serif" SIZE="3">అలా ఐతే నిత్యత్వం ఎందులోవుంది?</FONT></p>
<p><FONT FACE="SHREE900, SHREE, sans-serif" SIZE="3">మన జీవితాలతో సంబంధించిన మరో అద్భుత విషయం వుంది. అదిలేక&nbsp;<BR>‘‘ఎవరు బతుకగలరు? క్షణమైనా జీవితం ఎవరికి భోగ్యంగా వుంటుంది?’’ -&nbsp;<BR>అది ఏదంటే స్వతంత్రేచ్ఛ.</FONT></p>
<p><FONT FACE="SHREE900, SHREE, sans-serif" SIZE="3">మన ప్రతి అడుగుకూ దారి చూపేది యీ భావమే. దీనివల్లే మన ఉద్య-&nbsp;<BR>మాలు సాధ్యాలవుతున్నాయి. మానవుల పరస్పర సంబంధాన్ని నిర్ణయిస్తూంది</FONT></p>
<hr class="puTa_virupu">
<table><tr><td><a class=puTa_lanke href=puTa758.html>p758</a></td><td>p759</td><td><a class=puTa_lanke href=puTa760.html>p760</a></td></tr></table>
</div></body></html>
