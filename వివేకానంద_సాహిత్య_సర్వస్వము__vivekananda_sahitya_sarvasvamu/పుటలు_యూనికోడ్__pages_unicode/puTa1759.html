<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1758.html>p1758</a></td><td>p1759</td><td><a class=puTa_lanke href=puTa1760.html>p1760</a></td></tr></table>
<p><FONT FACE="SHREE900, SHREE, sans-serif" SIZE="3">154 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">అప్రధానం. పరిస్థితులు మారతాయి; కాని ప్రధానసత్యం అలాగే విద్యమానమై&nbsp;<BR>వుంటుంది. ప్రధానమైనవి ఒక్కటే అవటంచేత ప్రతి జాతిలోను విద్యావంతులు&nbsp;<BR>యీ ప్రధాన విషయాలను పదిలంగా వుంచుకొంటారు. మీరు క్రైస్తవుణ్ణి ప్రధాన&nbsp;<BR>సూత్రాలేవి అని అడిగితే ‘‘క్రీస్తుప్రభువు బోధన’’లని అతడు జవాబివ్వాలి.&nbsp;<BR>మిగిలింది నిరుపయోగమైంది. ఐనా అప్రధానమైనదీ వుండతగిందే. అది&nbsp;<BR>ఆధారంగా సహకరిస్తుంది. ముత్యపుచిప్ప ఆకర్షణీయంగా వుండదు. కాని దాన్లో&nbsp;<BR>ముత్యముంది. హిందువు లెన్నడూ క్రీస్తు జీవితాన్ని విమర్శించరు. ‘సెర్మన్‌ ఆన్‌&nbsp;<BR>ది మౌంట్‌’ను (‘గిరిమీది సందేశం’) అతడు భక్తితో చూస్తాడు. కాని ఎందరు&nbsp;<BR>క్రైస్తవులు హిందూ ఋషుల బోధనలను విన్నారు, తెలుసుకొన్నారు. వారు&nbsp;<BR>బుద్ధిహీనుల స్వర్గంలో వుంటారు. ప్రపంచంలో ఒక్క చిన్న ప్రాంతమూ&nbsp;<BR>మతాంతరితం చెయ్యబడటానికి ముందే క్రైస్తవం ముక్కలుముక్కలైంది. ఇది&nbsp;<BR>ప్రకృతి ధర్మం. ప్రపంచంలో యీ మహామత వాద్య సమ్మేళనంలో ఒక్క&nbsp;<BR>యంత్రాన్నే మనం ఎందుకు పేర్కొనాలి? ఈ దివ్యమైన స్వరసమ్మేళనం జరగ&nbsp;<BR>నివ్వండి. పవిత్రంగా వుండండి. మూఢవిశ్వాసాలను విడిచిపెట్టి ప్రకృతిలోని&nbsp;<BR>యీ అద్భుత మధురస్వరాన్ని ఆలకించండి. మూఢవిశ్వాసం గొప్ప ప్రతిభా-&nbsp;<BR>శాలే. ప్రధానాంగా లొక్కటే అవటంవల్ల మతాలన్నీ మంచివే. ప్రతి మనిషి&nbsp;<BR>చక్కగా తన వ్యక్తిత్వాన్ని అభివ్యక్తం చెయ్యాలి. ఈ ప్రత్యేక వ్యక్తిత్వాలన్నీ&nbsp;<BR>కలిసి ఒక నిర్దుష్ట సంపూర్ణత్వంగా ఏర్పడుతుంది. ఈ అద్భుతమైన స్థితి యిది-&nbsp;<BR>వరకే వుంది. ఈ అద్భుత నిర్మాణానికి ప్రతీ మతం తన వంతును చేర్చవలసి&nbsp;<BR>వుంది, అంతే.</FONT></p>
<p><FONT FACE="SHREE900, SHREE, sans-serif" SIZE="3">ఏసుక్రీస్తు శీలసౌందర్యాన్ని అవలోకించలేని హిందువును చూసి నేను జాలి-&nbsp;<BR>పడతాను. మనిషి తననుతాను అధికంగా చూసుకొంటున్నకొద్ది తన తోడివారిని&nbsp;<BR>అంత హీనంగా చూస్తాడు. ఇతరులను తన మతంలోకి మారుస్తూ, వారి&nbsp;<BR>ఆత్మలను రక్షిస్తూ పనిలో ఎంతో నిమగ్నులైన వారు తమ ఆత్మలను తామే&nbsp;<BR>మర్చిపోతారు. భారతదేశ స్త్రీలు ఎందుకు ఎక్కువగా ఉద్ధరించబడలేదని ఒకామె&nbsp;<BR>నన్నడిగింది. ముఖ్యంగా వివిధ కాలాలలో అనాగరికుల దండయాత్రలవల్లా,&nbsp;<BR>కొంతవరకూ భారతీయుల తప్పువల్లా వారి స్థితి అలావుంది. కాని ఏనాడైనా&nbsp;<BR>మా దేశ స్త్రీలు నవలలను, నాట్యాలను ఆరాధించరు. ఈ దేశ స్త్రీలకంటె ఎంతో&nbsp;<BR>మెరుగు. తన నాగరికతను గురించి యింత ప్రగల్భాలాడే యీ దేశంలో మనం&nbsp;<BR>కోరే ఆధ్యాత్మికశక్తి నాకు కనబడలేదు. ‘ఇక్కడ’, ‘ఇకమీదట’ అనే మాటలు&nbsp;<BR>పసిబిడ్డలను భయపెట్టే మాటలు. అంతా ‘ఇక్కడే’ - ఈశ్వరుడిలో జీవించి,&nbsp;<BR>చరించటం యిక్కడే, యీ శరీరంలోనే! స్వార్థమంతా నశించాలి; మూఢ</FONT></p>
<hr class="puTa_virupu">
<table><tr><td><a class=puTa_lanke href=puTa1758.html>p1758</a></td><td>p1759</td><td><a class=puTa_lanke href=puTa1760.html>p1760</a></td></tr></table>
</div></body></html>
