<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1697.html>p1697</a></td><td>p1698</td><td><a class=puTa_lanke href=puTa1699.html>p1699</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానందవాణి</FONT></p>
<p><FONT FACE="SHREE900, SHREE, sans-serif" SIZE="3">93</FONT></p>
<p><FONT FACE="SHREE900, SHREE, sans-serif" SIZE="3">హింసించుకొన్న వారున్నారు. తమ దేహాలను సారోగ్యసుస్థితిలో వుంచుకొన&nbsp;<BR>అభిమానించిన వారున్నారు. ప్రాచీనకాలంలో ప్రతిదేశంలోను ప్రతిపక్ష నిర్మథన&nbsp;<BR>దక్షులైన సన్న్యాసులూ వుండేవారు. సమాంతర మార్గాల్లో యిలాటి&nbsp;<BR>ఉత్సాహమే, యిలాటి వేషాలే మహిళల్లోను - సన్న్యాసినుల్లోను చెల్లుతున్నాయి.&nbsp;<BR>రనడేగారు భారతీయ సాంఘిక పరిషదధ్యక్షు లవటమేకాదు, వారు ధైర్యౌదార్య&nbsp;<BR>సమంచితులు. శ్రుతుల్లోను, స్మృతుల్లోను పేర్కొన్న సన్న్యాసినులపట్ల&nbsp;<BR>ఆయనకు పరిపూర్ణ సంతృప్తే వున్నట్లుంది. ప్రజాపతి ప్రజల కేర్పరచిన&nbsp;<BR>ముఖ్యమైన కట్టుబాటు ‘బిడ్డలను కనాలి, పెంచాలి’ అనేదట! ప్రాచీనకాలంలో&nbsp;<BR>ఒక రాజాస్థానంనుండి మరో రాజాస్థానానికి పర్యటిస్తూ వాదాలలో మహా&nbsp;<BR>తత్త్వజ్ఞులతో ఢీకొంటూండిన బ్రహ్మచారిణులు, బ్రహవాదినులు పైచెప్పిన ‘కట్టు-&nbsp;<BR>బాటుకు’ విఘ్నం కలిగించారని రనడేగారు భావించలేదు. సన్న్యసించినవారికి&nbsp;<BR>మానవానుభవాల సమగ్రత, వైవిధ్యం వుండదని రనడేగారు బలీయులైన మగవారి&nbsp;<BR>విషయంలో భావించారు. కాని అబలల విషయంలో అలా తలచలేదు.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ఆ ఆక్షేపణకు గురౌక తప్పించుకొన్న ఆ ప్రాచీన సన్న్యాసినుల&nbsp;<BR>జోలీ, వారి ఆధునికాధ్యాత్మిక సంతతివారి జోలీ మన కొద్దు.</FONT></p>
<p><FONT FACE="SHREE900, SHREE, sans-serif" SIZE="3">పురుషుడు మాత్రమే ముఖ్యాపరాధి, రనడేగారి విమర్శభారాన్ని మొయ్యా-&nbsp;<BR>ల్సినవాడు. ఆ పెద్దబరువు కతడు బతుకగలడో లేదో పరీక్షిద్దాం.</FONT></p>
<p><FONT FACE="SHREE900, SHREE, sans-serif" SIZE="3">విశ్వవ్యాప్తమైన యీ సన్న్యాస వ్యవస్థ ప్రథమంలో పుట్టింది మన వంగ&nbsp;<BR>దేశంలోనే అనటం పండితులందరి ఏకాభిప్రాయంగా కనబడుతోంది. మరి&nbsp;<BR>సంఘాన్ని సంస్కరించ వలసిన ఆవశ్యకతా నే డెక్కువగా మనదేశంలోనే&nbsp;<BR>వున్నట్లుంది!</FONT></p>
<p><FONT FACE="SHREE900, SHREE, sans-serif" SIZE="3">గురువుల్లో కొందరు వివాహితులుగా, మరికొందరు వివాహం మాను&nbsp;<BR>కొన్నవారుగా వుండటమనే ఆచారం వేదాలంత ప్రాచీనమైనది. వివాహితుడై&nbsp;<BR>సోమపానంచేస్తూ సర్వతోముఖానుభవంగల ఋషి ముందు పుట్టాడా, వివాహం&nbsp;<BR>మానుకొనటంచేత మానవానుభవరహితుడైన ఋషి ముందు పుట్టాడా అనే&nbsp;<BR>విషయం యిప్పుడే నిర్ణయించటం కష్టం. పాశ్చాత్యగీర్వాణ విద్వాంసుల వినుకలి&nbsp;<BR>నివేదికలమీద ఆధారపడక స్వతంత్రంగానే, యీ సమస్యను మనకు రనడేగారు&nbsp;<BR>పరిష్కరించి పెడతారేమో! అంతదాకా యీ సమస్య ప్రాచీనకాలపు ‘కోడిపెట్ట&nbsp;<BR>- గుడ్డు’ సమస్యలానే వుంటుంది. వారు పుట్టిన వరుస ఏదైనా, వివాహితులైన&nbsp;<BR>గురువుల స్థానంకంటె శ్రుతులలోను స్మృతులలోను పేర్కోబడ్డ అవివాహిత&nbsp;<BR>గురువుల స్థానం పూర్తిగా వేరైంది. వారిది అస్ఖలిత బ్రహ్మచర్యం.</FONT></p>
<hr class="puTa_virupu">
<table><tr><td><a class=puTa_lanke href=puTa1697.html>p1697</a></td><td>p1698</td><td><a class=puTa_lanke href=puTa1699.html>p1699</a></td></tr></table>
</div></body></html>
