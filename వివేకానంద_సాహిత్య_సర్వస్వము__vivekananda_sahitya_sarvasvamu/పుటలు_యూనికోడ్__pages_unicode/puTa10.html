<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa9.html>p9</a></td><td>p10</td><td><a class=puTa_lanke href=puTa11.html>p11</a></td></tr></table>


<p><FONT FACE="SHREE900, SHREE, sans-serif" SIZE="3">చేశాడు నరేన్‌. కాని గురుదేవుల ఒకనాటి స్పర్శతో అతడి మనస్సు భావస్థితిని&nbsp;<BR>చెంది అద్వైతానుభూతిని ఒకింత చవిచూసి, అది నిజమని ఒప్పుకొని, దాన్ని&nbsp;<BR>పొందటానికి తహతహలాడసాగాడు. ఈ చరమానుభూతికై శ్రీరామకృష్ణు లతణ్ణి&nbsp;<BR>సక్రమంగా సిద్ధం చేయసాగారు. వారి మార్గదర్శకత్వం కింద వివిధ సాధనలు&nbsp;<BR>చేస్తూ అతడు ఆధ్యాత్మికంగా అగ్రేసరుడు కాసాగాడు.</FONT></p>
<p><FONT FACE="SHREE902, SHREE, sans-serif" SIZE="3">క్లిష్టదశ : గుణపాఠాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">1884వ సంవత్సరం ఫిబ్రవరి 25వ తేదీ నరేంద్రుడి జీవితంలో ఒక కొత్త&nbsp;<BR>మైలురాయి. నరేన్‌ వయస్సప్పుడు 22 సంవత్సరాలు. ఒక నెల క్రితం అతడు</FONT></p>
<p><FONT FACE="SHREE900, SHREE, sans-serif" SIZE="3">బి.యే. పరీక్ష పాసై, పట్టభద్రుడయ్యాడు. ఆనాడతడి తండ్రి విశ్వనాథుడు&nbsp;<BR>హృద్రోగానికి గురై హఠాత్తుగా చనిపోయాడు. ఇంతకాలం చీకూచింతా లేకుండా&nbsp;<BR>నిశ్చింతగా బ్రతుకుతున్న అతడి జీవితం తారుమారైంది. ప్రపంచంలోని స్వార్థ-&nbsp;<BR>పరత, క్రూరత, నిర్దాక్షిణ్యం అతడి కింతకాలం అర్థంకాలేదు. తండ్రి మరణంతో&nbsp;<BR>కుటుంబ బాధ్యత అంతా అతనిపై పడింది. ఇంతకాలం తండ్రి పోషిస్తూన్న&nbsp;<BR>బంధువు లిప్పుడు శత్రువులై అతడి ఇల్లుకూడ తమదే అని ఇంటివారిని గెంటి-&nbsp;<BR>వేశారు. ఇంతకాలం మిత్రులుగా చెలామణి అవుతున్నవారు పరాయివారై నరేన్‌కు&nbsp;<BR>సహాయం చేయటానికి చిన్నవేలైనా ఎత్తటానికి సిద్ధంకాలేదు. నరేన్‌ భోజనం&nbsp;<BR>లేకుండా, చిరిగిన బట్టలతో, చెప్పులతో ఉద్యోగంకోసం వెదికి వెదికి వేసారి-&nbsp;<BR>పోయా డెన్నో రోజులు. అసహాయులైన బీదలు, పేదలు ఈ క్రూరసంసారంలో&nbsp;<BR>పడే బాధ ఎంతో ఒకింత అర్థమైంది నరేన్‌ కిప్పుడు. అచిరకాలంలో పరివ్రాజ-&nbsp;<BR>కుడుగా దేశమంతా తిరిగి శతాబ్దాలనుంచి అసహనీయ దుఃఖాల ననుభవిస్తూ&nbsp;<BR>తమ వ్యక్తిత్వాన్ని కోల్పోయి దాదాపు తుల్యులైన తన అసంఖ్యాక దేశీయుల&nbsp;<BR>దుస్థితి అతడి హృదయాన్ని అపారసానుభూతితో నింపి, వారి దుస్థితికి కారణం,&nbsp;<BR>దాని నివారణోపాయాన్ని వెదకించి, అతణ్ణి పాశ్చాత్యదేశాలకు పంపించిం దీ&nbsp;<BR>కాలపు స్వానుభవమే. చిన్ననాటినుంచి భగవంతుడిలో అచంచల విశ్వాసం ఉండే-&nbsp;<BR>దతడికి. పరమదయాసముద్రుడైన భగవంతుడి రాజ్యంలో అసహనీయమైన&nbsp;<BR>క్రూరం, దుఃఖం ఉండటం ఎలా సాధ్యం? అనే ప్రశ్న అతడి మెదడును కలత&nbsp;<BR>పరచి, విశ్వాసాన్ని ఊడద్రోలింది. ఈ ఉద్రేక మనోస్థితిలో అతనికొక అద్భుత&nbsp;<BR>మైన ఆధ్యాత్మికానుభూతి కల్గింది. తద్వారా కరుణ, క్రౌర్యం ఏకకాలంలో&nbsp;<BR>ఉండటం సంభవం అని గ్రహించాడతడు. ఈ కష్టకాలంలోనే అతడు కొంత-&nbsp;<BR>కాలం ‘నాస్తికుడు’ గా మారాడు. ఇంత చివరి కతడు శ్రీరామకృష్ణుల ఆరాధ్య&nbsp;<BR>దేవత ఐన కాళికాదేవిని స్వీకరించటానికి నిరాకరించాడు. కాని తల్లి, తమ్ముల</FONT></p>
<hr class="puTa_virupu">
<table><tr><td><a class=puTa_lanke href=puTa9.html>p9</a></td><td>p10</td><td><a class=puTa_lanke href=puTa11.html>p11</a></td></tr></table>
</div></body></html>
