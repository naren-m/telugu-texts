<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2774.html>p2774</a></td><td>p2775</td><td><a class=puTa_lanke href=puTa2776.html>p2776</a></td></tr></table>
<p><FONT FACE="SHREE900, SHREE, sans-serif" SIZE="3">పవహారిబాబా జీవిత సంగ్రహం</FONT></p>
<p><FONT FACE="TimesNewRoman, Times, serif" SIZE="2">3 3 9</FONT></p>
<p><FONT FACE="SHREE902, SHREE, sans-serif" SIZE="5">పవహారిబాబా జీవిత సంగ్రహం</FONT></p>
<BR>
<p><FONT FACE="SHREE900, SHREE, sans-serif" SIZE="3">దుఃఖిత ప్రజానీకానికి సేవ చెయ్యటం నిజానికి మహాకార్యం. బుద్ధుడు,&nbsp;<BR>తక్కిన ఆధ్యాత్మిక విషయాలను అన్నింటిని పక్కకునెట్టి, దీనికే ఎక్కువ&nbsp;<BR>ప్రాధాన్యత నిచ్చాడు. ఐనా అతడు స్వార్థపరత్వాన్ని అంటిపెట్టుకొని వుండటం&nbsp;<BR>ఎంత తెలివితక్కువో, గ్రహించటానికి అనేక సంవత్సరాలు తపస్సు చేశాడు.&nbsp;<BR>అతడు మన ఊహకుకూడ అందనంతటి నిస్స్వార్థుడు. నిరంతర కృషికర్త. ఐనా&nbsp;<BR>అతడు సృష్టిస్వరూపాన్ని తెలుసుకోటానికి పడ్డశ్రమ మరెవరూ పడివుండలేదు.&nbsp;<BR>నిర్వర్తించిన పని గొప్పదనాన్నిబట్టి, ఆ పని చేసినవ్యక్తి ఆత్మానుభవశక్తి తెలు-&nbsp;<BR>స్తుంది. ఒక ఉన్నతమైన ప్రణాళికలోని అంశాలన్నిటిని బాగా అవగతం చేసుకో-&nbsp;<BR>టానికి, సాధించటానికి, అంత పెద్ద ఏకాగ్రమైన భావన అక్కరలేదు. కాని, ఉన్న-&nbsp;<BR>తభావాలన్నీ తీవ్రమైన ఏకాగ్రభావనల పరిణతరూపాలే అని చెప్పాలి. చిన్నిచిన్ని&nbsp;<BR>పనులు చెయ్యటానికి ఆ పద్ధతులు తెలిస్తే చాలు. కాని చిన్నరాయి రువ్వినప్పుడు&nbsp;<BR>పుట్టే సరోవర తరంగానికీ, ఝంఝూమారుతంవల్ల సముద్రంలో జనించే తరం-&nbsp;<BR>గానికి సామ్యం ఎక్కడ? ఆ శక్తిలో ఏ కోట్యంశమో యీ రాయి రువ్వటంలో&nbsp;<BR>వుండొచ్చు.</FONT></p>
<p><FONT FACE="SHREE900, SHREE, sans-serif" SIZE="3">ఒక మహాకార్యాన్ని నిర్వర్తించటానికి మనస్సును ఆయత్తం చేయాలంటే&nbsp;<BR>కొన్ని యథార్థాలను, కొన్ని సత్యాలను - అవి ఎంత హృదయవిదారకమైనా, ఎంత&nbsp;<BR>భయానకమైనా - అవగతం చేసుకోవాలి. నిస్స్వార్థమైన, నిష్కపటమైన, సేవా-&nbsp;<BR>భావన వుండాలి. ఆ స్థితిని చెందటానికి ఎంత శ్రమైనాసరే, అలాటి అవగాహన,&nbsp;<BR>అలాటి భావన ఉన్నప్పుడే మహాకార్యనిర్వహణానికి మానవుడు సమర్థు&nbsp;<BR>డౌతాడు. సూక్ష్మపదార్థాలు, కాలక్రమాన స్థూలపదార్థాలను ఆకర్షించి అభివ్యక్త&nbsp;<BR>మవుతుంటాయి. అదృశ్యం దృశ్యపదార్థంగా పరివర్తనం చెందుతుంది. ఊహా-&nbsp;<BR>గానం సుసాధ్యమవుతుంది, కార్యం కారణమవుతుంది. భావన కార్యరూపాన్ని&nbsp;<BR>దాలుస్తుంది.</FONT></p>
<p><FONT FACE="SHREE900, SHREE, sans-serif" SIZE="3">సహస్రాధిక పరిస్థితులు అడ్డుపడ్డా కారణం కాలాంతరంలో కార్యంగా&nbsp;<BR>పరిణమించే తీరుతుంది. అలాగే భావన ప్రస్తుతం ఎంత శక్తిహీనంగా కనిపించినా&nbsp;<BR>కాలాంతరంలో కార్యరూపాన్ని దాలుస్తుంది. ఏది ఇంద్రియసుఖాన్ని అధికంగా&nbsp;<BR>యిస్తుందో అదే ప్రశస్తమనే భావనతో అన్ని విషయాలను కొలవటం సరికాదు.</FONT></p>
<p><FONT FACE="TimesNewRoman, Times, serif" SIZE="2">3 3 9</FONT></p>
<hr class="puTa_virupu">
<table><tr><td><a class=puTa_lanke href=puTa2774.html>p2774</a></td><td>p2775</td><td><a class=puTa_lanke href=puTa2776.html>p2776</a></td></tr></table>
</div></body></html>
