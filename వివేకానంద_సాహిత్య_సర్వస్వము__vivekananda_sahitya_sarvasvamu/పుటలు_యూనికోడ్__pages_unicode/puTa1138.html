<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1137.html>p1137</a></td><td>p1138</td><td><a class=puTa_lanke href=puTa1139.html>p1139</a></td></tr></table>
<p><FONT FACE="SHREE900, SHREE, sans-serif" SIZE="3">314 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">అది జరగదు కదా’ ని శాంతించారు. స్వామి మరల కొనసాగించాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘దేవుడు తప్పక ప్రతిఫల మిస్తాడు. శిక్ష తప్పదు. కాని అది మతంలో -&nbsp;<BR>రాజకీయ విషయంలో కనిపించక పోవచ్చు. చరిత్రలో కనిపించి తీరుతుంది;&nbsp;<BR>పూర్వం కూడా అలాగే కనిపించింది. తప్పదు. ప్రజల్ని మీరు నలిపి కష్టపెడితే, దాని&nbsp;<BR>ఫలం తప్పక అనుభవిస్తారు. భారతదేశంలో మేము భగవంతుని శిక్షను&nbsp;<BR>అనుభవిస్తున్నాం. ఈ విషయాలను కాస్తచూడండి. వారు సంపదలకోసం పేదలను&nbsp;<BR>అణచిపెట్టి బాధించారు. వారి ఆర్తనాదాలను పెడచెవినిపెట్టారు. పేదలు కూటికి&nbsp;<BR>ఏడుస్తూ ఉంటే, వారు వెండి, బంగారు పాత్రల్లో భోజనాలు చేశారు. ఇలాంటి&nbsp;<BR>వారిపైకి నరుకుతూ - చంపుతూ మహమ్మదీయులు వచ్చారు; విధ్వంసం చేస్తూ&nbsp;<BR>వారిని ఆక్రమించి వేశారు. భారతదేశాన్ని కొన్ని సంవత్సరాల తరబడి మళ్లీ -  మళ్లీ&nbsp;<BR>పరులు జయించారు. చివరిగా, చిట్టచివరిగా ఆంగ్లేయులు వచ్చారు.&nbsp;<BR>భారతదేశంవైపు చూడండి. హిందువులు ఏమేమి యిచ్చారో - ఎక్కడ చూసినా&nbsp;<BR>అద్భుతదేవాలయాలు! మరి మహమ్మదీయులు ఏమి యిచ్చారు? - ఎంతో చక్కని&nbsp;<BR>రాజప్రసాదాలు. అయితే ఆంగ్లేయులు యిచ్చిన దేమిటీ? పగిలిన బ్రాందీ సీసాలు,&nbsp;<BR>గాజుముక్కల కుప్పలు! మా ప్రజలపై దేవునికి దయలేకుండాపోయింది.&nbsp;<BR>ఎందుకంటే, వారికి యితరులమీద ఉండేదికాదు కాబట్టి. తమ కాఠిన్యంతో&nbsp;<BR>మావారు ప్రజల నందరినీ పతితులను చేసివేశారు. సామాన్యప్రజానీకపు అండ&nbsp;<BR>కావలసి వచ్చినప్పుడు, వారు వీరికి సహాయపడేంత బలవంతులు కాలేకపోయారు.&nbsp;<BR>దేవుడు శిక్షిస్తాడు - అన్నదాన్ని మనిషి నమ్మలేకున్నా, చరిత్రలో శిక్ష తప్పదు&nbsp;<BR>అన్నదాన్ని కాదనలేడు. ఇలాంటి ప్రతీకారం ఆంగ్లేయులమీదికి కూడా రాక&nbsp;<BR>తప్పదు; వారు మా మెడలను తమ పాదాలతో అణచిపెట్టి ఉన్నారు. తమ&nbsp;<BR>విలాసాలకోసం మా నెత్తురును చుక్కమిగలకుండా త్రాగివేశారు. మా ప్రజలు&nbsp;<BR>గ్రామాలకు గ్రామాలు; పరగణాలకు పరగణాలు కూటికిలేక అల్లాడిపోతుంటే,&nbsp;<BR>వారు మా ధనసంపదలను కొల్లగొట్టి కోట్లకొలదిగా తీసుకవెళ్లారు. ఇప్పుడు దానికి&nbsp;<BR>ప్రతీకారంగానే చైనావారు వీరిపైకి దాడిచేయటం! ఇప్పుడు చైనా బలవంతమై&nbsp;<BR>ఆంగ్లేయులను సముద్రంలోనికి - వారికి తగిన శిక్షగా - ఊడ్చిపారవేయటం   కూడా&nbsp;<BR>న్యాయమే!’’</FONT></p>
<p><FONT FACE="SHREE900, SHREE, sans-serif" SIZE="3">ఇలా స్వామి తాను చెప్పదలచుకున్నది చెప్పేసి మౌనం వహించాడు. అతని&nbsp;<BR>చుట్టూతా వినీ వినిపించని గుసగుసలు మొదలయ్యాయి. అతను వాటి నన్నింటినీ&nbsp;<BR>వింటూనే ఉన్నాడు. కాని వాటిని లక్ష్యపెట్టలేదు. మధ్య మధ్యలో స్వామి కప్పువైపు&nbsp;<BR>చూస్తూ ‘శివ - శివ’ అనసాగాడు. అక్కడ చేరిన కొంతమంది, వ్యాకులపడి లేచి&nbsp;<BR>నిలిచారు. అగ్నిపర్వతం నుండి విరజిమ్మే లావాలా, ఆ విచిత్రవ్యక్తి శాంత</FONT></p>
<hr class="puTa_virupu">
<table><tr><td><a class=puTa_lanke href=puTa1137.html>p1137</a></td><td>p1138</td><td><a class=puTa_lanke href=puTa1139.html>p1139</a></td></tr></table>
</div></body></html>
