<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa374.html>p374</a></td><td>p375</td><td><a class=puTa_lanke href=puTa376.html>p376</a></td></tr></table>


<p><FONT FACE="SHREE900, SHREE, sans-serif" SIZE="3">నెలా అభివందన తెలుపుకోగలను!’’</FONT></p>
<p><FONT FACE="SHREE900, SHREE, sans-serif" SIZE="3">నా తత్త్వం ఆత్మ అని గ్రహించటమే జ్ఞానం. అదే సాక్షాత్కారం. ‘‘నేను&nbsp;<BR>అతణ్ణి, ఇందులో సందేహం కించిత్తూలేదు.’’</FONT></p>
<p><FONT FACE="SHREE900, SHREE, sans-serif" SIZE="3">‘ఏ భావంగాని, ఏ శబ్దంగాని, ఏ పనిగాని నాకు బంధాన్ని కల్పింపలేదు.&nbsp;<BR>నేను ఇంద్రియాతీతుణ్ణి, చిదానందరూపుణ్ణి.’’</FONT></p>
<p><FONT FACE="SHREE900, SHREE, sans-serif" SIZE="3">అస్తిత్వంలేదు, నాస్తిత్వమూ లేదు, అంతా ఆత్మే. ద్వంద్వభావాల నన్నిటిని&nbsp;<BR>విదిలించుకో; మూఢవిశ్వాసాలనన్నిటిని వదిలించుకో; జాతి, జన్మ, దేవతలు&nbsp;<BR>- యివన్నీ మాయమైపోనీ. ‘ఉండటాన్ని’ గురించిన, ‘అవటాన్ని’ గురించిన&nbsp;<BR>ప్రసంగా లెందుకు? ద్వైతాన్ని గురించిన అద్వైతాన్ని గురించిన మాటలనుకూడ&nbsp;<BR>చాలించుకో. ఏకత్వాన్ని గురించికాని, అనేకత్వాన్ని గురించికాని మాట్లాడ&nbsp;<BR>టానికి నువ్వెప్పుడు రెండుగా వున్నావు? విశ్వం అద్వితీయుడైన ఆ పరమపావ-&nbsp;<BR>నుడే, వేరుకాదు. యోగం నిన్ను నిర్మలుణ్ణి చేస్తుందని అనబోకు; నిర్మలత నీకు&nbsp;<BR>స్వతస్సిద్ధం. నీకు బోధించగలవా రెవరూలేరు.</FONT></p>
<p><FONT FACE="SHREE900, SHREE, sans-serif" SIZE="3">ఈ అవధూతగీతా రచయితల వంటివారే ఆధ్యాత్మిక ధర్మాన్ని సజీవంగా&nbsp;<BR>పదిలపరచగలవారు. స్వయంగా వారు అపరోక్షానుభూతిని పొందినవారు. దేన్నీ&nbsp;<BR>వారు లక్షించరు. దేహానికి ఏం చేసినా వారేమీ కారు, శీతోష్ణాలనుగాని, ఆపదను&nbsp;<BR>గాని, మరిదేన్నిగాని వారు లక్షించరు. కణకణలాడే నిప్పులు శరీరాన్ని దహి-&nbsp;<BR>స్తూన్నా వారిని ఆ వేడిమి తాకదు. వారు నిశ్చలంగా కూర్చుని ఆత్మానందాన్ని&nbsp;<BR>అనుభవిస్తూంటారు.</FONT></p>
<p><FONT FACE="SHREE900, SHREE, sans-serif" SIZE="3">‘‘జ్ఞాతృ జ్ఞాన జ్ఞేయాలనే మూడు పేటల బంధనం ఎప్పుడు తొలగు-&nbsp;<BR>తుందో, అప్పుడు ఆత్మ సిద్ధిస్తుంది.’’</FONT></p>
<p><FONT FACE="SHREE900, SHREE, sans-serif" SIZE="3">‘‘బంధమోక్షభ్రాంతి ఎక్కడ తొలగుతుందో అక్కడే ఆత్మ సిద్ధిస్తుంది.’’&nbsp;<BR>‘‘నువ్వు మనస్సును నిగ్రహించినా నిగ్రహించకున్నా ఏమిటి? ధనవంతుడ&nbsp;<BR>వైతేనేం నిర్ధనుడవైతేనేం? నిత్యశుద్ధమైన ఆత్మవు నువ్వు. ‘నేను ఆత్మను. నన్ను&nbsp;<BR>ఏ బంధమూ సమీపించలేదు. నిర్వికారాకాశాన్ని నేను; విశ్వాసమేఘాలు నా మీద-&nbsp;<BR>నుంచి పోతున్నా అవి నన్ను అంటుకోలేవు’ అని వచించు.’’</FONT></p>
<p><FONT FACE="SHREE900, SHREE, sans-serif" SIZE="3">‘‘పుణ్యపాపాలను తగులబెట్టు. మోక్షమనటం పసిబాలుడి మాట. నేను&nbsp;<BR>ఆ నిత్యజ్ఞానాన్ని, నేను ఆ విశుద్ధిని.’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఎవ్వరూ ఎన్నడూ బద్ధులు కాలేదు. ముక్తులూ కాలేదు. నాకంటె అన్యు-&nbsp;<BR>లెవ్వరూ లేరు. నేను అఖండాత్మను, నిత్యముక్తుణ్ణి. నాకు చెప్పబోకు! జ్ఞానసార&nbsp;<BR>మైన నన్ను మార్పుచెందించేది ఏది? ఎవరు బోధించగలరు? ఎవరికి బోధించ&nbsp;<BR>గలరు?’’</FONT></p>
<hr class="puTa_virupu">
<table><tr><td><a class=puTa_lanke href=puTa374.html>p374</a></td><td>p375</td><td><a class=puTa_lanke href=puTa376.html>p376</a></td></tr></table>
</div></body></html>
