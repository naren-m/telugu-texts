<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3777.html>p3777</a></td><td>p3778</td><td><a class=puTa_lanke href=puTa3779.html>p3779</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 5 1</FONT></p>
<p><FONT FACE="SHREE900, SHREE, sans-serif" SIZE="3">ప్రయాణం చేశాననే ఆక్షేపణను పూర్తిగా ధ్వంసం చేసింది. నన్నే వెలివేయవలసి&nbsp;<BR>వస్తే, భారతదేశంలో సగం మంది సంస్థానాధీశులు, భారతదేశంలో చాలావరకు&nbsp;<BR>చదువుకున్న వారందరిని వెలివేయవలసిందే! అంతేకాక, నేను సన్యాసం తీసుకోక&nbsp;<BR>పూర్వం, నా పూర్వాశ్రమంలో నేను చెందిన జాతికి సంబంధించిన ఒక సుప్రసిద్ధ&nbsp;<BR>రాజా నా గౌరవార్థం ఏర్పాటుచేసిన విందుకు ఆ జాతికి చెందిన గొప్పవారంతా&nbsp;<BR>హాజరైనారు. భారతదేశంలో సన్యాసి ఎవరితోను కలిసి భోజనం చేయకూడదు.&nbsp;<BR>ఎందుకంటే దేవతలు సామాన్య మానవులతో కలిసి భోజనంచేస్తే, దేవతలకు&nbsp;<BR>గౌరవహాని అవుతుంది కదా! సన్యాసులు నారాయణులుగా గౌరవింపబడతారు.&nbsp;<BR>ఇతరులు కేవలం నరులు. అంతేగాక ప్రియమేరీ! ఈ నా పాదాలు రాజవంశీయు-&nbsp;<BR>లచే కడుగబడి, తుడువబడి అర్చింపబడ్డాయి. ఇంతకు ముందెన్నడూ భారత-&nbsp;<BR>దేశంలో ఎవ్వరికీ జరిగివుండనంత ఘనమైన ఊరేగింపు నాకు జరిగింది.</FONT></p>
<p><FONT FACE="SHREE900, SHREE, sans-serif" SIZE="3">నేను వీథిలోకి అడుగుపెట్టటానికి సాహసిస్తే భద్రతను కాపాడటానికి&nbsp;<BR>పోలీసులు అవసరమైనారని తెలిపితే చాలు. ‘ఇది నిజంగా వెలివేయటంగదా!’&nbsp;<BR>నిజంగా అది క్రైస్తవ మిషనరీల పొగరును అణచివేసింది. ఇక్కడ మిషనరీ లంటే&nbsp;<BR>ఎవరు? అనామకులు. ఇంతకాలం వారి ఉనికే తెలియని అజ్ఞానానందంలో&nbsp;<BR>ఉన్నాం. నేను ఒక ఉపన్యాసంలో ఇంగ్లీషు చర్చ్‌కి సంబంధించిన పెద్దమనుషులను&nbsp;<BR>వదలిపెట్టి మిషనరీల పుట్టుపూర్వోత్తరాలను బైటపెట్టాను. ఆ సందర్భంలో,&nbsp;<BR>చర్చ్‌కి పోయేట్లు కన్పించి ఎక్కువ మతాభినివేశంగల అమెరికన్‌ స్త్రీలనుగూర్చి,&nbsp;<BR>నీలాపనిందలు లేవదీయగలవారి శక్తి సామర్థ్యాలను గూర్చి ప్రస్తావించవలసి&nbsp;<BR>వచ్చింది. దీన్ని తీసుకొని మిషనరీలు, నేను అమెరికన్‌ స్త్రీల నందరినికూడ&nbsp;<BR>దూషించానని ప్రచారం చేశారు. అలా చేస్తే నేను అక్కడ చేసినపని ధ్వంస&nbsp;<BR>మవుతుందనీ, వారికి కానిమాటలను చెబితే అమెరికన్లకు సంతృప్తి కలుగుననీ ఆ&nbsp;<BR>మిషనరీలకు తెలుసు. నా ప్రియమైన మేరీ ‘యాంకీలను’ (అమెరికన్లను) గూర్చి&nbsp;<BR>అన్ని రకాలైన భయంకర విషయాలను నేను చెప్పానే అనుకొందాం. అది నిజ-&nbsp;<BR>మైనా, వారు మా ‘తల్లులను’, ‘సోదరీమణులను’ గురించి చేసిన దూషణల్లో&nbsp;<BR>సహస్రాంశమైనా ఉంటుందా? భారతదేశంలో క్రైస్తవులుకాని స్త్రీ పురుషులమీద</FONT></p>
<p><FONT FACE="TimesNewRoman, Times, serif" SIZE="2">(Heathens) </FONT><FONT FACE="SHREE900, SHREE, sans-serif" SIZE="3">‘యాంకీ’ క్రైస్తవులు నెరపిన ద్వేషాన్ని కడిగివేయటానికి ‘వరుణుని&nbsp;<BR>జలమంతా’ చేర్చినా చాలదేమో! మేం వారిపట్ల ఏ అపరాధం చేశాం?&nbsp;<BR>‘యాంకీలు’ తమను విమర్శించినప్పుడు ఓపికపట్టి, తర్వాత వారిని యితరులను&nbsp;<BR>విమర్శింపనివ్వు. ఎల్లప్పుడూ ఇతరులను విమర్శించటానికి సిద్ధంగా ఉన్నవారు,&nbsp;<BR>యితరులు తమ నేమాత్రం విమర్శించినా భరించలేరు. ఇది జగద్విదిత మానసిక&nbsp;<BR>శాస్త్ర సత్యం. అంతేగాక నేను వారికి చేసిన అపకారం ఏమిటి? మీ కుటుంబం-</FONT></p>
<hr class="puTa_virupu">
<table><tr><td><a class=puTa_lanke href=puTa3777.html>p3777</a></td><td>p3778</td><td><a class=puTa_lanke href=puTa3779.html>p3779</a></td></tr></table>
</div></body></html>
