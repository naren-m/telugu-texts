<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3743.html>p3743</a></td><td>p3744</td><td><a class=puTa_lanke href=puTa3745.html>p3745</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 1 7</FONT></p>
<p><FONT FACE="SHREE900, SHREE, sans-serif" SIZE="3">అనంతమైన కాలంలో (భవభూతి) విశాలమైన యీ భూమ్మీద యీ&nbsp;<BR>కార్యాన్ని నిర్వహించటానికి ఒక దయార్ద్రహృదయుడు ఎక్కడో ఉద్భవించి&nbsp;<BR>వున్నాడు. లేకపోతే ఉద్భవిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">శాకాహార విషయంలో నేను చెప్పవలసింది యిది: మొదట నా గురు&nbsp;<BR>దేవుడు శాకాహారి. కాని భగవన్నివేదమైన మాంసాన్ని ఆయన కర్పిస్తే ఆయన&nbsp;<BR>దాన్ని తలమీద వుంచుకొంటాడు. జీవహింస నిస్సందేహంగా పాపకృత్యమే. రసా-&nbsp;<BR>యన శాస్త్రవిధానంలో శాకాహారాన్ని మానవదేహానికి అనుగుణమైన దాన్నిగా&nbsp;<BR>మార్పు చెయ్యనంతవరకు, మాంసాహారం తప్ప గత్యంతరం లేదు. మానవుడు&nbsp;<BR>రాజసిక (కార్యోన్ముఖుడు) జీవితాన్ని గడుపవలసి వచ్చినంతవరకు, ప్రస్తుత&nbsp;<BR>పరిస్థితుల్లో మాంసాహారం తప్ప మరోమార్గం లేదు. కత్తి ఝళిపించి అశోక చక్ర-&nbsp;<BR>వర్తి అనేక జంతువుల ప్రాణాలను కాపాడిన మాట నిజమే. కాని వెయ్యి&nbsp;<BR>సంవత్సరాల బానిస బతుకు దానికంటె ఘోరమైంది కాదా? తమ భార్యల,&nbsp;<BR>కుమార్తెల మానసంరక్షణ చేసే సమర్థత లేకుండటమా? కొన్ని మేకల ప్రాణా-&nbsp;<BR>లను తియ్యటమా? వీటిలో ఏది ఎక్కువ పాపకార్యం? ఇంతకంటె కాయకష్టం-&nbsp;<BR>వల్ల జీవనోపాధి నార్జించుకోకుండా జీవిస్తున్న ఏ పదిమంది అగ్రవర్ణాలవారు&nbsp;<BR>మాంసాహారాన్ని తినకపోతే పోయారుగాక! కాని రాత్రింబవళ్లు కష్టించి పని&nbsp;<BR>చేసి అన్నం సంపాదించుకోవాల్సిన వారిని బలవంతంగా శాకాహారులనుగా&nbsp;<BR>చెయ్యటం మన దేశ స్వాతంత్య్ర వినాశనానికి దారి తీసిన కారణాల్లో ఒకటి.&nbsp;<BR>పౌష్టిక ఆహారాన్ని తీసుకోవటంవల్ల ఏం మేలు కలుగుతుందో తెలుసుకోటానికి&nbsp;<BR>జపాన్‌ ఒక నిదర్శనం. సర్వశక్తివంతురాలైన విశ్వేశ్వరి మీ హృదయాన్ని ప్రోత్సాహ&nbsp;<BR>పరుస్తుంది గాక!</FONT></p>
<p><FONT FACE="TimesNewRoman, Times, serif" SIZE="2">— </FONT><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">3 6 9</FONT></p>
<BR>
<p><FONT FACE="SHREE902, SHREE, sans-serif" SIZE="3">(కుమారి మేరీ హేల్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">డార్జిలింగ్‌,</FONT></p>
<p><FONT FACE="SHREE900, SHREE, sans-serif" SIZE="3">ఏప్రెల్‌ 18, 1897.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన మేరీ,</FONT></p>
<p><FONT FACE="SHREE900, SHREE, sans-serif" SIZE="3">నీ చక్కని ఉత్తరం కొన్నిరోజుల క్రితమే అందింది. ‘హారియట్‌’ వివా-&nbsp;<BR>హాన్ని తెలిపే కార్డు నిన్న వచ్చింది. ఆనందప్రదులైన ఆ దంపతులను భగవంతుడు&nbsp;<BR>ఆశీర్వదించుగాక!</FONT></p>
<hr class="puTa_virupu">
<table><tr><td><a class=puTa_lanke href=puTa3743.html>p3743</a></td><td>p3744</td><td><a class=puTa_lanke href=puTa3745.html>p3745</a></td></tr></table>
</div></body></html>
