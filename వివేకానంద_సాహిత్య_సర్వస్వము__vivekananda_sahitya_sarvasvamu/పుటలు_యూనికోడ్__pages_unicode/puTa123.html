<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa122.html>p122</a></td><td>p123</td><td><a class=puTa_lanke href=puTa124.html>p124</a></td></tr></table>


<p><FONT FACE="SHREE900, SHREE, sans-serif" SIZE="3">విషయం. కావ్య మాధుర్యం వున్న పట్టులన్నిటిని, సుందరములూ ఉదాత్తము-&nbsp;<BR>లుగా మించే ఘట్టాలన్నిటిని, ఆత్మమార్గంలో ఊగులాడే బాల మానసానికి&nbsp;<BR>గట్టిప్రాపు లభింపచేసే పట్టులన్నిటిని నిర్మూలించ యత్నించే శుష్కమూ-&nbsp;<BR>ర్ఖాభినివేశపూరితాలైన మతవిధానాలు - ఆధ్యాత్మిక సౌధంలోని మూలస్తంభాలనే&nbsp;<BR>పెకలింప యత్నించే మతవిధానాలు - తత్త్వాన్ని గురించి తమకున్న అజ్ఞానంచే,&nbsp;<BR>మూఢవిశ్వాసాలచే, ఉజ్జీవనకరాలైన ఘట్టాలన్నిటిని ఉన్మూలింప యత్నించే&nbsp;<BR>మతవిధానాలు - మానవహృదయంలో వికసించే జ్ఞానలతను రూపుదాల్పించే&nbsp;<BR>వాటి నన్నిటిని ధ్వంసమొనర్ప యత్నించే మతవిధానాలు - చివరకు తమకు&nbsp;<BR>మిగిలేది అంతా సారహీనమైనట్టి ఒట్టి శబ్దజాలమని, నిస్సారమైన ఒట్టి డొలక&nbsp;<BR>అని, గుజ్జులేని ఉత్తచిప్ప అని, అధవా ఏదైనా మిగిలినా, సంఘసంస్కరణమని&nbsp;<BR>చెప్పబడే ఒకరమైన ‘పాకీపని’ అని గ్రహించటానికి ఎంతోకాలం పట్టదు. ఇలాటి&nbsp;<BR>మతంవారు ఒక పెద్దగుంపు. వారందరు బుద్ధిపూర్వకంగానైనా కాకున్నా భౌతిక-&nbsp;<BR>వాదుల వర్గంలో చేరతారు. ఇప్పుడు యికముందుకూడ వారి జీవిత లక్ష్యం&nbsp;<BR>వారి జీవిత పరమోద్దేశం విషయోపభోగం. వారి అభిప్రాయంలో మానవ&nbsp;<BR>జీవితమనే వర్ణసమామ్నాయంలో అకారమూ క్షకారమూకూడ విషయోపభో&nbsp;<BR>గమే. విషయోపభోగమే. వారి యిష్టాపూర్తం. మానవుడి ఐహిక సుఖానికై చేసే&nbsp;<BR>వీథులు ఊచ్చటం, పాకీపని మొదలైనవే వారికి జీవిత సర్వస్వం; అజ్ఞానస్వమత&nbsp;<BR>దురభిమాన సమ్మిశ్రితమైన యీ విచిత్రపంథ నవలంబించేవారు లేనిపోని వేషాలు&nbsp;<BR>వేయక నిజరూపంలో బాహాటంగా వచ్చి భౌతికవాదుల వర్గంలో - నాస్తికవ-&nbsp;<BR>ర్గంలో - ఎంత శీఘ్రంగా చేరితే లోకానికి అంతశ్రేయం; వారికీ సముచితమైన&nbsp;<BR>కార్యం. రవ్వంత ధర్మానుష్ఠానం - లేశమైన ఆత్మానుభూతి -కోట్లాది మిట్టపం-&nbsp;<BR>చాంగాలకంటె మిథ్యావేదాంతాలకంటె కోటిరెట్లు ఘనతరం.అజ్ఞానజనితమైన&nbsp;<BR>యీ స్వమతదురభిమానం నుంచి - శుష్కధర్మోపన్యాస ధూళినుంచి - బయ-&nbsp;<BR>ల్వెడలే ఒక్క మహోజ్వల పారమార్థిక ప్రతిభాశాలిని చూపండి; చూపజాలని&nbsp;<BR>పక్షంలో నోరుమూసుకొని హృదయకవాటాలను తెరచి దేదీప్యమానమైన సత్య-&nbsp;<BR>జ్యోతిని అవలోకించండి; తెలిసిచెప్పేవారైన భారతర్షివరేణ్యుల పాదసన్నిధిని&nbsp;<BR>బాలకులై కూర్చోండి. ఇక వారేమి, చెబుతారో శ్రద్ధగా విందాంగాక.</FONT></p>
<p><FONT FACE="SHREE902, SHREE, sans-serif" SIZE="3">గురువు ఆవశ్యకత</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రతిజీవీ పరిపూర్ణత గాంచటం విధాయకం, పర్యవసానంలో ప్రతిప్రాణీ&nbsp;<BR>పరిపూర్ణత పొందుతుంది. మన వర్తమానస్థితి, మన పూర్వకర్మల, మన&nbsp;<BR>పూర్వాలోచనల ఫలితం; ఇలాగే మన భావిస్థితి ప్రస్తుత కర్మలకూ భావాలకూ</FONT></p>
<hr class="puTa_virupu">
<table><tr><td><a class=puTa_lanke href=puTa122.html>p122</a></td><td>p123</td><td><a class=puTa_lanke href=puTa124.html>p124</a></td></tr></table>
</div></body></html>
