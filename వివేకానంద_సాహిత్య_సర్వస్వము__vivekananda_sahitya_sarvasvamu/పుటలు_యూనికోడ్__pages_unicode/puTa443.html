<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa442.html>p442</a></td><td>p443</td><td><a class=puTa_lanke href=puTa444.html>p444</a></td></tr></table>

<p><FONT FACE="TimesNewRoman, Times, serif" SIZE="2">2 8</FONT></p>
<p><FONT FACE="SHREE900, SHREE, sans-serif" SIZE="3">నాకు కనబడ్డ ఆ వదనానికి సంబంధించిన భావాలు ముందే నా మనస్సులో&nbsp;<BR>వుండివుండాలి. అతడిరూపం నా మనోఫలకం మీద అనేక సంవత్సరాలనుండి&nbsp;<BR>ముద్రితమై వుండివుంటుంది. అతణ్ణిగూర్చి అనేక విషయాలు నాకు తెలిసి&nbsp;<BR>వుండాలి. అతడి యీ నూతన దర్శనం నా మనస్సులో నిద్రాణాలైవున్న వంద-&nbsp;<BR>లాది స్మృతులను మేల్కొలిపింది; ఇతర ముఖాలు నా మదిలో ముద్రితాలైనదా-&nbsp;<BR>నికంటె నూరురెట్లు ఎక్కువగా ఇది ముద్రితమైనందువల్ల మనస్సుమీద విశేష&nbsp;<BR>ప్రాబల్యాన్ని చూపుతుంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ‘అసంగుడవై’, వాంఛారహితుడవై వుండు; కార్యాలను జరుగ&nbsp;<BR>నివ్వు. ఇంద్రియాలను తమ వ్యాపారాలను చెయ్యనివ్వు; సదా కర్మలను ఆచ&nbsp;<BR>రించు. కాని ఏ కెరటానికీ నీ మనస్సును లొంగనివ్వవద్దు. కొత్తవాడివలె,&nbsp;<BR>ఆగంతుకుడు విదేశీయుడివలె యీ లోకంలో కార్యాలను నిర్వర్తించు. నిరంతర&nbsp;<BR>కర్మనిరతుడవై వున్నప్పటికీ, బద్ధుడవు కావద్దు. బంధం భయంకరం. ఈ&nbsp;<BR>ప్రపంచం మన నివాసం కాదు. మనం చేసే యాత్రలో గమించవలసిన అనేక మజి-&nbsp;<BR>లీలలో ఇది ఒకటి. ‘‘ఆత్మార్థ త్వాత్‌ సృష్టేః’’</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> ప్రకృతి సమస్తం ఆత్మ&nbsp;<BR>కోసమే, ఆత్మ ప్రకృతికోసం కాదనే సాంఖ్యసూత్రాన్ని స్మరించు. పురుషుడి&nbsp;<BR>శిక్షణకోసం మాత్రమే ప్రకృతి ఏర్పడివుంది; దాని ఉనికికి ఇంతకంటె వేరే&nbsp;<BR>అర్థంలేదు. పురుషుడు జ్ఞానవంతుడై కైవల్యాన్ని పొందాలి, అందుకే ప్రకృతి సంస్థి-&nbsp;<BR>తమైవుంది.</FONT><FONT FACE="SHREE900, SHREE, sans-serif" SIZE="3"> మనం యీ తత్త్వాన్ని సదా గుర్తుంచుకుంటే ప్రకృతితో ఎప్పుడూ&nbsp;<BR>సంగం పొందనేరం. ప్రకృతి మనం చదవాల్సిన గ్రంథమనీ, ఆర్జించవలసిన జ్ఞానం&nbsp;<BR>సంపాదించగానే ఇంక యీ పుస్తకం మనకు పనికిరాదనీ మనం తెలుసుకొంటాం.&nbsp;<BR>ఏమైనా దీనికి బదులుగా మనం ప్రకృతితో తాదాత్మ్యం పొందుతూ ‘ప్రకృతి కోసం&nbsp;<BR>పురుషుడు ఏర్పడివున్నా’ డని - ‘శరీరం కోసమే శరీరి’ అని తలుస్తూ, సామాన్య&nbsp;<BR>లోకోక్తి ప్రకారం శరీరం నిలవడానికి తినటంగాక, తినడానికే శరీరం నిలుపుకొం-&nbsp;<BR>టున్నాం; సదా ప్రకృతే మనమని భ్రమిస్తూ ప్రకృతి మోహితులమౌతున్నాం:&nbsp;<BR>ఇలాంటి మోహం (సంగం) పుట్టగానే మనస్సులో ప్రగాఢ సంస్కారం ఏర్పడు-&nbsp;<BR>తుంది. అది మనలను బద్ధులనుచేసి స్వేచ్ఛతో కాకుండా బానిసలవలె పనులను&nbsp;<BR>చేయిస్తున్నది.</FONT></p>
<p><FONT FACE="SHREE900, SHREE, sans-serif" SIZE="3">కర్మయోగోప సారమంతా ఇది: బానిసలా కాకుండా యజమానిలా&nbsp;<BR>కార్యాలను నిర్వర్తించు; నిరంతరం కర్మ చెయ్యి, కాని బానిసలా కాదు. ప్రతివ్యక్తీ</FONT></p>
<p><FONT FACE="TimesNewRoman, Times, serif" SIZE="3">* </FONT><FONT FACE="SHREE900, SHREE, sans-serif" SIZE="3">సాంఖ్యసూత్రం: 2-11</FONT></p>
<p><FONT FACE="SHREE900, SHREE, sans-serif" SIZE="3">‘‘...అపవర్గార్థం దృశ్యమ్‌’’  </FONT><FONT FACE="TimesNewRoman, Times, serif" SIZE="2">— </FONT><FONT FACE="SHREE900, SHREE, sans-serif" SIZE="3">పాతంజల యోగసూత్రాలు: 2-18</FONT></p>

<hr class="puTa_virupu">
<table><tr><td><a class=puTa_lanke href=puTa442.html>p442</a></td><td>p443</td><td><a class=puTa_lanke href=puTa444.html>p444</a></td></tr></table>
</div></body></html>
