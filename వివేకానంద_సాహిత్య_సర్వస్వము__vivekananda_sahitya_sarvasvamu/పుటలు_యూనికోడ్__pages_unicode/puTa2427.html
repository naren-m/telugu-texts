<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2426.html>p2426</a></td><td>p2427</td><td><a class=puTa_lanke href=puTa2428.html>p2428</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 7 8</FONT></p>
<p><FONT FACE="SHREE900, SHREE, sans-serif" SIZE="3">ఎప్పుడూ వెనుకకు తిరిగి గతాన్ని చూచేవారిని నిందించడం నేడు పరి-&nbsp;<BR>పాటైంది. అంతగా గతాన్ని స్మరించడంచేతనే భారతదేశానికి ఇంతటి చేటు&nbsp;<BR>మూడిందని చెబుతారు. దీనికి విరుద్ధమైందే నిజమని నా బుద్ధికి తోస్తోంది.&nbsp;<BR>గతాన్ని మరచిపోయినంతకాలం హిందూజాతి మైకంలో వుంది. వెనక్కితిరిగి&nbsp;<BR>గతాన్ని చూచుకోగానే అన్నిపక్కలనుండి నవజీవనం తొలుకాడటం ప్రారంభిం-&nbsp;<BR>చింది. ఈ గతంనుండే భవిష్యత్తు రూపొందవలసివుంది. ఈ ప్రాచీనతే భవిష్యత్తు&nbsp;<BR>కాగలదు.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి హిందువులు తమ ప్రాచీన వైభవాన్ని గురించి ఎంతగా తెలిసికొంటే,&nbsp;<BR>వారి భవిష్యత్తు అంత ఉజ్వలం కాగలదు. ఎవరు ప్రతిపౌరునికి మన ప్రాచీన మహా-&nbsp;<BR>త్మ్యాన్ని తెలియజెప్పగలరో, వారు జాతికి మహోపకారం చేసినవారౌతారు. భార-&nbsp;<BR>తజాతి పతనానికి కారణం ప్రాచీనులు ఏర్పాటుచేసిన శాసనాలు, సంప్రదాయాలు&nbsp;<BR>చెడ్డవికావడం కాదు; సంపూర్ణ పరిశీలన పొంది సక్రమంగా సిద్ధాంతాలు కావడా-&nbsp;<BR>నికి వాని కవకాశం లభించకపోవడమే కారణం.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో సంఘ నిబంధనలు కాలం మారినప్పు డంతా మార్పు&nbsp;<BR>చెందుతూ వచ్చిన విషయం విమర్శాపూర్వకంగా చరిత్రను అధ్యయనం చేసిన&nbsp;<BR>ప్రతివిద్యార్థికీ తెలుసు. ప్రారంభంలో వీటియందొక బృహత్‌ప్రణాళిక ఇమిడివుం-&nbsp;<BR>డింది. కాలంగడిచేకొద్దీ ఈ ప్రణాళిక అధికాధికంగా వ్యక్తమవుతూంటుంది.&nbsp;<BR>ప్రాచీన భారత ఋషిపుంగవులు, భవిష్యత్తును చాలాదూరంగా చూచిన ద్రష్టలు.&nbsp;<BR>ఆ వివేకాన్ని గుర్తించడానికి లోకం చాలా శతాబ్దాలకాలం వేచివుండాలని వారు&nbsp;<BR>ముందే గుర్తించారు. అద్భుతమైన ఈ ప్రణాళికకుగల సత్తాను వారి సంతతివారు&nbsp;<BR>సమగ్రంగా గ్రహింపలేకపోవడమే - అదొక్కటే - భారతజాతి పతనానికి కారణం.</FONT></p>
<p><FONT FACE="SHREE900, SHREE, sans-serif" SIZE="3">పూర్వం అనేక శతాబ్దాలకు ముందు, బ్రహ్మ క్షత్రియుల ప్రత్యేక ఆశయ-&nbsp;<BR>బంధుర ప్రణాళికలకు తీవ్రసంఘర్షణ జరిగింది. ఒకవంక రాజులు నిరంకుశంగా&nbsp;<BR>ప్రజలను పెట్టే హింసను పురోహితవర్గం ఎదిరించింది. మరొకవంక మతం&nbsp;<BR>పేరిట పురోహితవర్గం వ్యక్తీకరించే ఆధ్యాత్మిక నిరంకుశత్వాన్ని, మాటిమాటికీ&nbsp;<BR>కర్మకాండలో మితిమీరిన మార్పులుచేస్తూ ప్రజలను బంధించే పురోహితుల&nbsp;<BR>ప్రయత్నాలను క్షత్రియులు ఎదుర్కొన్నారు.</FONT></p>
<p><FONT FACE="SHREE900, SHREE, sans-serif" SIZE="3">ఈ సంఘర్షణ చాలా ప్రాచీనకాలంలో ప్రారంభమయింది. శ్రుతులలో&nbsp;<BR>అంతటా ఇందుకు నిదర్శనాలున్నాయి. శ్రీకృష్ణుడు క్షత్రియ వర్గానికి నాయకత్వం&nbsp;<BR>వహించి, జ్ఞానోపదేశికుడై రెంటికీ సామరస్యాన్ని సాధించాడు. అంతట పరిస్థితి&nbsp;<BR>తాత్కాలికంగా స్థిమితపడింది. అప్పుడే గీతోపదేశం వెలసింది - అది తత్త్వజ్ఞా-</FONT></p>
<hr class="puTa_virupu">
<table><tr><td><a class=puTa_lanke href=puTa2426.html>p2426</a></td><td>p2427</td><td><a class=puTa_lanke href=puTa2428.html>p2428</a></td></tr></table>
</div></body></html>
