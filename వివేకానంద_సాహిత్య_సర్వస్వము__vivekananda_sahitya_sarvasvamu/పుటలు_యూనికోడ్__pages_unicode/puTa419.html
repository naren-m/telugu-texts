<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa418.html>p418</a></td><td>p419</td><td><a class=puTa_lanke href=puTa420.html>p420</a></td></tr></table>

<p><FONT FACE="TimesNewRoman, Times, serif" SIZE="2">4</FONT></p>
<p><FONT FACE="SHREE900, SHREE, sans-serif" SIZE="3">లందరూ మహాకార్యశూరులు - లోకాన్ని తలకిందులు చెయ్యగలిగిన అఖండ-&nbsp;<BR>శక్తిమంతులు. యుగయుగాల నుంచి చేస్తున్న నిరంతర కృషిచే వారికి అలాంటి&nbsp;<BR>సంకల్పబలం చేకూరింది. బుద్ధుని సంకల్పశక్తి, జీససు సంకల్పశక్తి వంటి మహా-&nbsp;<BR>సంకల్పశక్తి ఒక్కజన్మలో లభించదు. మనకు వారి తండ్రు లెవరో తెలుసును గదా!&nbsp;<BR>విశ్వమానవ కళ్యాణానికై వారి తండ్రులు ఒక్క మాటనైనా పలికినట్లు తెలియ-&nbsp;<BR>రావటం లేదు. జీససు తండ్రి జోసఫ్‌ వంటి వడ్రంగులు లక్షలమంది గతించారు:&nbsp;<BR>ఇంకా లక్షలమంది సజీవులై వున్నారు. బుద్ధుని తండ్రిలాంటి క్షుద్రరాజులు లక్ష-&nbsp;<BR>లమంది ప్రపంచంలో వుండినారు. అతడి ఆజ్ఞలను బహుశా అతడి సేవకులే&nbsp;<BR>మన్నించేవారు కారేమో! మహాసంకల్పశక్తి కేవలం వంశపారంపర్యమే&nbsp;<BR>ఐతే ఆ క్షుద్రరాజు ప్రపంచంలో సగంమందిచే పూజలు గైకొనే పుత్రరత్నాన్ని&nbsp;<BR>పొందడంలో గల కారణమేమో చెప్పండి? వడ్రంగికి, కోట్లమంది జనులు భగ-&nbsp;<BR>వంతుడిగా ఆరాధించే ఆతడి కుమారుడికి గల అజగజాంతరానికి మీరేం కారణం&nbsp;<BR>చూపిస్తారు? పారంపర్యవాదం </FONT><FONT FACE="TimesNewRoman, Times, serif" SIZE="2">(heridity)</FONT><FONT FACE="SHREE900, SHREE, sans-serif" SIZE="3"> దీని కెలాంటి సమాధానం కాబోదు.&nbsp;<BR>బుద్ధుడు, జీససు ప్రపంచం మీద ప్రసారించిన ప్రబలసంకల్పశక్తి ఎక్కణ్ణుండి&nbsp;<BR>వచ్చింది? ఈ మహాశక్తిసంఘాతం దేనినుంచి వెలువడ్డది? నిరంతరం వృద్ధి&nbsp;<BR>పొందుతూ చివరకు జీససు ద్వారానో బుద్ధుని ద్వారానో ఒక్కుమ్మడిగా&nbsp;<BR>సమాజంమీద పడి యీనాటికీ ఆగుదలలేని యీ శక్తి యుగయుగాలనుంచి&nbsp;<BR>ప్రపంచంలో వుండేవుండాలి.</FONT></p>
<p><FONT FACE="SHREE900, SHREE, sans-serif" SIZE="3">ఇవన్నీ కర్మచే నిర్ణయింపబడుతున్నాయి; గడింపకుండా ఎవరికీ ఏదీ&nbsp;<BR>దక్కదు. ఇది శాశ్వతనియమం; ఒకొక్కప్పుడు అది అలాంటిది కాదను&nbsp;<BR>కుంటాం. కాని సుదీర్ఘకాలంలో దానిని గురించిన నమ్మకం మనకు ధృవపడు-&nbsp;<BR>తుంది. సిరిసంపదలకోసం ఒకడు యావజ్జీవితం యాతనపడతాడు; అందు-&nbsp;<BR>కోసం అనేకమందిని మోసగిస్తాడు; కాని చివరికి తను ధనవంతు డవడానికి&nbsp;<BR>అనర్హుడనని గ్రహిస్తాడు: జీవితమంతా నరకప్రాయం, అసహ్యమయం అవు&nbsp;<BR>తుంది. మన శరీరసౌఖ్యానికై వస్తురాశులను ప్రోగుచేసుకుంటాం, కాని దేనిని&nbsp;<BR>మనం గడించామో అదే మనకు దక్కుతుంది. మూర్ఖుడొకడు ప్రపంచంలోని&nbsp;<BR>గ్రంథాల నన్నింటిని తన పుస్తకభాండాగారంలో పదిలపరచుకొన్నా, ఏ గ్రంథాలను&nbsp;<BR>చదవడానికి అర్హతవుందో వాటినే అతడు చదవగలుగుతాడు; ఈ అర్హత కర్మచే&nbsp;<BR>కలుగుతున్నది. మనం దేని కర్హులమో, దేనిని జీర్ణించుకోగలమో మన కర్మే నిర్ణ-&nbsp;<BR>యిస్తుంది. మన ప్రకృతస్థితికి మనమే బాధ్యులం; ఏమి కాగోరుతామో అదిగా&nbsp;<BR>అవడానికి మనకు శక్తివుంది. మన వర్తమానస్థితి పూర్వకర్మల ఫలితమైతే మనం&nbsp;<BR>పొందగోరేస్థితి ప్రస్తుత కర్మల ఫలితంగా పొందనగునని నిశ్చయమౌతోంది.</FONT></p>
<hr class="puTa_virupu">
<table><tr><td><a class=puTa_lanke href=puTa418.html>p418</a></td><td>p419</td><td><a class=puTa_lanke href=puTa420.html>p420</a></td></tr></table>
</div></body></html>
