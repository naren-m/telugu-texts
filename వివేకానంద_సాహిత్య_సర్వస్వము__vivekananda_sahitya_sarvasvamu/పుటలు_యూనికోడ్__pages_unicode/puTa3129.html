<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3128.html>p3128</a></td><td>p3129</td><td><a class=puTa_lanke href=puTa3130.html>p3130</a></td></tr></table>

<p><FONT FACE="SHREE900, SHREE, sans-serif" SIZE="3">నేనిప్పుడు అవలంబించిన ఆశ్రమంలో ఉండేవారిని ‘‘సన్యాసులు’’&nbsp;<BR>అంటారు. ఈ మాటకు అర్థం ‘‘త్యజించినవారు’’ అని. ఇది ఎంతో ప్రాచీన-&nbsp;<BR>తమమైన ఆశ్రమం. జీససుక్రైస్తుకు పూర్వం 560 ఏండ్లనాటి వాడైన బుద్ధుడు-&nbsp;<BR>కూడా ఈ ఆశ్రమానికి చెందినవాడే. ఆ ఆశ్రమాన్ని సంస్కరించిన వారిలో&nbsp;<BR>ఆయన ఒకడు. అంతే. ఆ ఆశ్రమం అంతప్రాచీనం. లోకంలోగల గ్రంథా&nbsp;<BR>లన్నింటిలో ప్రాచీనతమమైన వేదంలో ఈ ఆశ్రమం ప్రస్తావింపబడివుంది. ప్రతి&nbsp;<BR>పురుషుడు, ప్రతి స్త్రీకూడ తన జీవిత చరమదశలో సాంఘిక జీవనంనుండి&nbsp;<BR>పూర్తిగా విడివడి భగవంతునిగూర్చి, తన మోక్షాన్నిగూర్చి మాత్రమే తలుస్తూ&nbsp;<BR>ఉండాలని ప్రాచీనకాలంనాటి భారతదేశంలో ఒక నియమం ఉండేది. మరణ-&nbsp;<BR>మనే మహాసంఘటనానికి వాళ్లు సంసిద్ధులై ఉండడం కోసమే ఈ నియమం.&nbsp;<BR>కాబట్టి ఆ ప్రారంభకాలంలో వృద్ధులు సన్యాసులయ్యేవారు. అనంతరకాలంలో&nbsp;<BR>యువకులుకూడా ఐహిక జీవితాన్ని పరిత్యజించ నారంభించారు. యువకుల్లో&nbsp;<BR>చురుకుదనం ఉంటుంది. వాళ్లు ఒక చెట్టుకింద కూర్చొని ఎప్పుడూ తమ మర-&nbsp;<BR>ణాన్ని గురించే తలస్తూ ఉండజాలకపోవడం చేత బయటికి వెళ్లి బోధించ&nbsp;<BR>డానికి, సంప్రదాయాలు నిర్మించడానికి పూనుకుంటారు. బుద్ధుడు సన్యసించి-&nbsp;<BR>నపుడు యౌవనంలో ఉండటంచే ఆ మహాసంస్కరణోద్యమాన్ని ఆరంభిం-&nbsp;<BR>చాడు. వృద్ధుడై సన్యసించి వుంటే అతడు అందరిలాగానే తన నాసికాగ్రంమీద&nbsp;<BR>దృష్టిని కేంద్రీకరించి నిశ్శబ్దంగా గతించి ఉండేవాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ సన్యాసాశ్రమం ఒక మతసంస్థ కాదు. ఈ ఆశ్రమాన్ని అవలంబించే-&nbsp;<BR>వాళ్లు మతాచార్యులుకారు. మతాచార్యులకు, సన్యాసులకు ఆమూలాగ్రం భేదం&nbsp;<BR>వుంది. భారతదేశంలో మతాచార్యత్వం, ఇతర సాంఘికవృత్తు లన్నిటిలాగా వంశ-&nbsp;<BR>పారంపర్యంగా వస్తుంటుంది. వడ్రంగి కుమారుడెలా వడ్రంగి అవుతాడో,&nbsp;<BR>కమ్మరి కుమారుడెలా కమ్మరి అవుతాడో అట్లే ఒక మతాచార్యుని కుమారుడు&nbsp;<BR>మతాచార్యు డవుతాడు. మతాచార్యులంతా వివాహితులై ఉండాలి. భార్య ఉన్న-&nbsp;<BR>వాడినే హిందువు పరిపూర్ణ పురుషునిగా భావిస్తాడు. అవివాహిత పురుషునికి&nbsp;<BR>మతకర్మలు చేయడానికి అధికారం లేదు.</FONT></p>
<p><FONT FACE="SHREE900, SHREE, sans-serif" SIZE="3">సన్యాసులకు ఆస్తి వుండదు. వాళ్లు వివాహం చేసుకోరు. అంతేగాని, వేరే&nbsp;<BR>విధానం ఏమీలేదు. వారికి ఉన్న బంధం ఒక్కటే. అది గురుశిష్యబంధం - ఈ&nbsp;<BR>బంధం హిందూదేశంలో ఉండే ఒక విశేషలక్షణం. అక్కడ గురువంటే ఏదో&nbsp;<BR>వేదాంతబోధ చేయడానికి మాత్రమే వచ్చి, యిచ్చిన జీతం తీసికొని వెళ్లిపోయి&nbsp;<BR>అంతటితో సంబంధం తెంపుకొనేవాడు కాడు. భారతదేశంలో ఆ సంబంధం&nbsp;<BR>దత్తస్వీకారం వంటిది. గురువు తండ్రికన్న అధికుడు. నేను వాస్తవంగా సర్వ</FONT></p>
<hr class="puTa_virupu">
<table><tr><td><a class=puTa_lanke href=puTa3128.html>p3128</a></td><td>p3129</td><td><a class=puTa_lanke href=puTa3130.html>p3130</a></td></tr></table>
</div></body></html>
