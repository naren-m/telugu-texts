<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1400.html>p1400</a></td><td>p1401</td><td><a class=puTa_lanke href=puTa1402.html>p1402</a></td></tr></table>
<p><FONT FACE="SHREE900, SHREE, sans-serif" SIZE="3">172 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">అనంతంగా తీసుకొని కలిపినప్పటికీ అట్లే వుంటాయి కదా? విభజించడానికి&nbsp;<BR>వీల్లేని వస్తువులు ఒక విభాజ్య వస్తువుగా కలవ గలుగుతాయా? సున్నలను&nbsp;<BR>ఎన్నిటిని ఒకదాంతో ఒకటి చేర్చినా, సంఖ్యాపరిమాణం ఏర్పడుతుందా? అట్లే&nbsp;<BR>అంతర్భాగాలుకాని, పరిమాణంకాని లేని పరమాణు సముదాయంతో జగత్తును&nbsp;<BR>నిర్మాణం చేయడం అసంభవం. కాబట్టి వేద ప్రామాణికులైన ద్వైతులు అవ్యక్తమై,&nbsp;<BR>అవర్ణనీయమై (వర్ణించరానిదై) ఒప్పే ప్రకృతి అనేది వుందనీ, దాంతో భగ&nbsp;<BR>వంతుడు విశ్వసృష్టిని చేస్తూంటాడనీ వాదిస్తారు భారతీయులలో చాలమంది&nbsp;<BR>ద్వైతులు. సామాన్యంగా మానవుని స్వభావం ద్వైతభావాన్ని మించి పైకి&nbsp;<BR>పోజాలదు. భూమిలోవున్న జనుల్లో నూటికి తొంబది తొమ్మండుగురికి మత-&nbsp;<BR>మేమైనా వుందంటే, అది ద్వైత మతమే. యూరప్‌లో, ఆసియా పశ్చిమ&nbsp;<BR>భాగంలోవున్న మతాలన్నీ ద్వైత సంప్రదాయకాలే. అలాకాక తప్పదు. సామాన్య&nbsp;<BR>నరుడు, స్థూలాకృతిలేని దేనినిగానీ భావన చేయజాలడు. అలాంటి వాడు తన&nbsp;<BR>బుద్ధికి గ్రాహ్యమైన దాన్నే అంటిపెట్టుకొని వుండాలని కోరుతాడు. అంటే ఉన్నత&nbsp;<BR>పారమార్థిక భావాలను సైతం, తానున్న క్షేత్రానికి దింపి ఊహిస్తాడు. సూక్ష్మతమ&nbsp;<BR>భావాలను సైతం స్థూలంగా చేసినపుడే అతడేమైనా గ్రహింపగలడు. ప్రపంచంలో&nbsp;<BR>ఎక్కడైనా, సామాన్యునికిగల మతం ఇటువంటిదే. ఒక రాజో, గొప్ప ఐశ్వర్య-&nbsp;<BR>వంతుడైన చక్రవర్తో అయి, తమకు దూరంగా ఉండేవానిని దేవుణ్ణిగా ఊహించు&nbsp;<BR>కొని వాళ్లు నమ్ముతారు. అయినా వారు ఆయనను ఈ లోకంలోని చక్రవర్తు&nbsp;<BR>లందరికంటె పవిత్రుడిగా చేస్తారు. అన్ని సద్గుణాలను వానికి ఆరోపిస్తారు.&nbsp;<BR>దుర్గుణాలనన్నిటిని వానినుండి దూరం చేస్తారు. కాని కీడులేని మేలు ఉండ&nbsp;<BR>గలుగుతుందా? చీకటి అనే భావం తెలియనప్పుడు వెలుగును భావించడం&nbsp;<BR>సాధ్యమా?</FONT></p>
<p><FONT FACE="SHREE900, SHREE, sans-serif" SIZE="3">అనంత కల్యాణగుణసాంద్రుడు, న్యాయశీలుడు, కృపామయుడు అయిన&nbsp;<BR>భగవంతుని పరిపాలనలో వుండే ప్రపంచంలో ఇన్ని చెడుగులెలా వుండగలవు?&nbsp;<BR>అనే ముఖ్యసందేహం, ద్వైత మతాలకంతా బాధాకరంగా ఉంది. అన్ని ద్వైత&nbsp;<BR>మతాల్లో ఈ సందేహం తలెత్తింది. అయినా దీనికి సమాధానం చెప్పడానికి&nbsp;<BR>హిందువులు ‘సైతాను’ అనే పిశాచాన్ని ఒకదాన్ని సృష్టి చేయలేదు. ఆ దోషా-&nbsp;<BR>న్నంతా నరునిపైన వేయడంలో హిందువులంతా ఏకీభవిస్తున్నారు. అది వారికి&nbsp;<BR>సహజమైన కార్యం. ఎలా అంటే, శూన్యంనుండి జీవులు సృష్టి కావడం వారు&nbsp;<BR>నమ్మరని యింతకు ముందే చెప్పాను. మనమెప్పుడూ భవిష్యత్తును, మన ఇష్ట-&nbsp;<BR>మొచ్చినట్లు నిర్ణయం చేసికొని, అలా జీవిస్తున్నాం కదా? ప్రతి వాడూ,&nbsp;<BR>ప్రతి దినమూ, మరునాటి స్థితిని నిర్మాణం చేసికోవడానికి యత్నిస్తాడు. రేపటి</FONT></p>
<hr class="puTa_virupu">
<table><tr><td><a class=puTa_lanke href=puTa1400.html>p1400</a></td><td>p1401</td><td><a class=puTa_lanke href=puTa1402.html>p1402</a></td></tr></table>
</div></body></html>
