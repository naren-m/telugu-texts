<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa546.html>p546</a></td><td>p547</td><td><a class=puTa_lanke href=puTa548.html>p548</a></td></tr></table>

<p><FONT FACE="TimesNewRoman, Times, serif" SIZE="2">1 3 2</FONT></p>
<p><FONT FACE="SHREE900, SHREE, sans-serif" SIZE="3">వాటిని వారి వరప్రసాదంగా పొందడానికి ఆశపడ్డారు.</FONT></p>
<p><FONT FACE="SHREE900, SHREE, sans-serif" SIZE="3">మొత్తంమీద దీనివలన ఏదో మహిమ జరగగలదని లోకమాసిస్తూన్నట్లు&nbsp;<BR>తోస్తుంది. ఇది మనలను విడిచిపెట్టే ఆశ కాదు. మన మెంతగా కాదనుకున్నా&nbsp;<BR>మహిమలకోసం, అభూత సంఘటనలకోసం ఆరాటపడుతున్నాం. జీవితాని&nbsp;<BR>కర్థం, జీవిత రహస్యం తెలుసుకోడానికి నిరంతరం జిజ్ఞాస చేసేదే కదా మనస్సు?&nbsp;<BR>సంస్కారవిహీనులు మాత్రమే వాటిని కోరుతున్నారని మనం చెప్పుకోవచ్చు.&nbsp;<BR>వాళ్లు మాత్రం ఎందుకు కోరుకోవాలనేదే ప్రశ్న? ఆ ప్రశ్న వుండనే వుంది. దాని&nbsp;<BR>కేమిటి కారణం? యూదులు మహిమకోసం ఎదురుచూస్తూ వుండినారు.&nbsp;<BR>ఇన్నివేల సంవత్సరాలుగా సమస్త ప్రపంచం ఏదో మహిమకోసం ఆశపడుతూనే&nbsp;<BR>వుంది. జనం అందరిలోను ఒక విధమైన అసంతృప్తి వుంది. మన మొక ఆద-&nbsp;<BR>ర్శాన్ని ప్రతిపాదిస్తాం. దానిని సగమైనా సమీపించామో లేదో కొత్త ఆశయాన్ని&nbsp;<BR>లక్ష్యంలో వుంచుకొంటాం. ఒక లక్ష్యాన్ని చేరుకోవడానికి ఎంతో శ్రమపడతాం.&nbsp;<BR>తరువాత అది మనకు పనికిరాదని గ్రహిస్తాం. ఈ విధమైన అసంతృప్తి మనకు&nbsp;<BR>మాటిమాటికి కలుగుతోంది. అసంతృప్తే వుండదగనిదయితే మనస్సులో&nbsp;<BR>ఏముంది? అందరిలో వున్న యీ అసంతృప్తికి అర్థమేమిటి? ప్రతి మానవుడి&nbsp;<BR>జీవితలక్ష్యం స్వాతంత్య్ర మవటమే దానికి కారణం. అతడు ఎప్పుడూ దాని&nbsp;<BR>నన్వేషిస్తాడు; అతడి జీవితమంతా దానికోసం జరిగే పోరాటమే. శిశువు జన్మించ&nbsp;<BR>గానే శాసనాన్ని ధిక్కరిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">పుట్టగానే శిశువు ఏడుస్తుంది; తా నే బంధంలో పడిందో దాన్ని నిరసిస్తూ&nbsp;<BR>పెట్టే కేకే ఏడ్పు. ఈ స్వాతంత్య్ర కాంక్ష, సర్వతంత్ర స్వతంత్రుడైన పురుషు&nbsp;<BR>డొకడు వున్నాడనే భావాన్ని కలిగిస్తుంది. దేవుడు వున్నాడనే భావం మానవ&nbsp;<BR>ప్రకృతి అంతర్నిహితమైన ప్రధాన లక్షణం. వేదాంతంలో ప్రతిపాదించబడే సచ్చి-&nbsp;<BR>దానంద పురుషు డనేది భగవంతుణ్ణి గూర్చి మానవబుద్ధికి సాధ్యమైన పరమ-&nbsp;<BR>భావం. అది జ్ఞానసారం. ఆనందరసామృతం దాని స్వరూపం. చిరకాలంలో ఆ&nbsp;<BR>అంతర్వాణిని మనం అదిమిపెడుతూ, శాసనాన్ని అనుసరించ చూస్తున్నాం.&nbsp;<BR>కాని, మానవప్రకృతి ప్రకృతిశాసనాలను ధిక్కరించే స్వభావం గలది. మనం&nbsp;<BR>స్పష్టంగా గ్రహించలేకపోవచ్చునుగాని మనకు తెలియకుండానే మానవప్రకృతికి,&nbsp;<BR>దివ్యప్రకృతికి, నిమ్నమనస్సుకు, ఉదాత్తమైన మనస్సుకు పోరాటం జరుగుతూనే&nbsp;<BR>వుంది. ఈ పోరాటంలో ‘వ్యక్తిత్వం’ అని మనం అంటున్న ప్రత్యేక జీవితాన్ని&nbsp;<BR>కాపాడడానికి ప్రయత్నం జరుగుతోంది.</FONT></p>
<p><FONT FACE="SHREE900, SHREE, sans-serif" SIZE="3">పుట్టుకతోనే మనం తిరుగుబాటుదారుల మనే వైచిత్య్రాన్ని నరకాలు</FONT></p>
<hr class="puTa_virupu">
<table><tr><td><a class=puTa_lanke href=puTa546.html>p546</a></td><td>p547</td><td><a class=puTa_lanke href=puTa548.html>p548</a></td></tr></table>
</div></body></html>
