<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa219.html>p219</a></td><td>p220</td><td><a class=puTa_lanke href=puTa221.html>p221</a></td></tr></table>


<p><FONT FACE="SHREE900, SHREE, sans-serif" SIZE="3">యిటూ అటూ విసిరి వేయబడటంవల్ల వారు దుఃఖితు లవు&nbsp;<BR>తూంటారు. దేనివల్లనైనా నేలకూలే యీ శరీరాన్ని గురించి అనవరతం భయ-&nbsp;<BR>పడుతున్నాం.</FONT></p>
<p><FONT FACE="SHREE900, SHREE, sans-serif" SIZE="3">లేడి రోజుకు సామాన్యంగా అరవై డబ్భై మైళ్లదూరం పరుగెత్తుతుందని నేను&nbsp;<BR>చదివాను. ఈ పరుగుకు కారణం దాని భయమే! లేడి దుర్దశకంటె మన దుర్దశ&nbsp;<BR>మరింత హీనమని మనం గ్రహించాలి. జింకకు కొంత విశ్రాంతి లభిస్తుంది; మన&nbsp;<BR>కది హుళక్కి. నోట కరచుకోటానికి కొన్ని గరికపోచలు లభిస్తే జింక తృప్తిప-&nbsp;<BR>డుతుంది. మన కీ సంతృప్తిలేదు; నిరంతరం మనం మన వాంఛలను పెంచుకొం-&nbsp;<BR>టూన్నాం. ఇవి కావాలనుకొనే కాంక్ష వ్యాధిగ్రస్తమైంది. మన మానసిక గ్రంథులు&nbsp;<BR>పూర్తిగా సడలిపోయాయి; అస్వాభావిక స్థితి మనలో పెంపొందింది; కాబట్టి&nbsp;<BR>సహజమైనదేదీ మనలను సంతృప్తి చేయలేదు. రోగపరమైన పదార్థాలకోసం మనం&nbsp;<BR>పాకులాడుతూంటాం; అసహజ ఉద్రేకానికై తహతహలాడుతూంటాం. అసహజ&nbsp;<BR>ఆహారపానీయాలు పర్యావరణం, జీవనం మనకు కావాలని ఉరకలెత్తుతూంటాం.&nbsp;<BR>భయాన్ని గురించి యోచించేటప్పుడు మన బతుకులు వెరపుల మూటలుగాక&nbsp;<BR>మరేమని ప్రశ్నించుకోవలసి వస్తుంది. లేడికి పులులు, తోడేళ్లు మొదలైన అడవి&nbsp;<BR>మృగాలవల్ల ఎదురయ్యే భీతి మాత్రమేవుంది. కాని మానవుడు యావత్తు&nbsp;<BR>విశ్వాన్ని చూసి ఉలికిపడుతూంటాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘దీన్నుండి మనకు నిష్కృతి లభించటం ఎలా?’’ అనే ప్రశ్న తల ఎత్తు-&nbsp;<BR>తోంది. ప్రయోజనవాదులు (యుటిలిటేరియన్లు) ‘‘భగవంతుణ్ణి గురించిగాని,&nbsp;<BR>మరణానంతరస్థితిని గురించిగాని ప్రసంగించవద్దు; వీటిని గురించి మనకు ఏమీ&nbsp;<BR>తెలియదు. ఈ ప్రపంచంలోనే మనం సుఖంగా బతుకుతాం’’ అంటూంటారు.&nbsp;<BR>ఈ సుఖజీవనం సుసాధ్యమైతే, వారి ఉపదేశాన్ని నేనే మొట్టమొదట శిరసావ&nbsp;<BR>హిస్తాను. కాని ప్రపంచం మనలను అలా బతుకనీయదు. మనిషి ప్రకృతికి బానిసై&nbsp;<BR>వున్నంతకాలం సుఖం ఆతడికి గగనకుసుమమే. సుఖేచ్ఛతో ముందంజ వేయ&nbsp;<BR>టానికై అతడు పెనగులాడేకొద్దీ అతగాడి మనస్సు వాంఛచేత కప్పబడివుంటుంది.&nbsp;<BR>సుఖజీవితానికై మీ రెన్నెన్నో పరికల్పనలు సృష్టించుకొంటున్నారు. ఎన్నేళ్లనుంచి&nbsp;<BR>మీ రిలా చేస్తూన్నారో ఎరుగను. కాని సంవత్సరం తరువాత సంవత్సరం దొర్లిన&nbsp;<BR>కొద్దీ పరిస్థితులు మరింత విషమిస్తున్నవి. రెండువందల ఏళ్లకుపూర్వం ప్రాచీన&nbsp;<BR>వసుంధరలో మనుషుల వాంఛలు ఎంతో తక్కువగా వుండేవి. వారి జ్ఞానం&nbsp;<BR>ప్రస్తుతం ఆంకిక విధానంలో అధికమయ్యేకొద్దీ వారి వాంఛల సమూహం గుణో-&nbsp;<BR>త్తర విధాన ఒకదాన్నిమించి వేరొకటి హెచ్చుతూంటుంది. ‘ముక్తి’ లభిస్తే మన&nbsp;<BR>కోరికలన్నీ ఫలిస్తవని మనం ఊహిస్తూంటాం. ముక్తి అంటె స్వర్గప్రాప్తి అని</FONT></p>
<hr class="puTa_virupu">
<table><tr><td><a class=puTa_lanke href=puTa219.html>p219</a></td><td>p220</td><td><a class=puTa_lanke href=puTa221.html>p221</a></td></tr></table>
</div></body></html>
