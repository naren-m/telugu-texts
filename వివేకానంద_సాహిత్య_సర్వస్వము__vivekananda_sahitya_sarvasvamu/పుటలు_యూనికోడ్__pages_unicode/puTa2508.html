<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2507.html>p2507</a></td><td>p2508</td><td><a class=puTa_lanke href=puTa2509.html>p2509</a></td></tr></table>

<p><FONT FACE="SHREE900, SHREE, sans-serif" SIZE="3">చ్చును. బ్రాహ్మణులు శూద్రులుసైతం యిందులో పాల్గోవచ్చును. మత్స్యయం-&nbsp;<BR>త్రాన్ని ఛేదించగలిగినవాడు ద్రౌపదిని వివాహమాడుతాడు.’’</FONT></p>
<p><FONT FACE="SHREE900, SHREE, sans-serif" SIZE="3">పాండవ సోదరులైదుగురు బ్రాహ్మణుల మధ్యలో కూర్చున్నారు. వారిలో&nbsp;<BR>మూడవవాడైన అర్జునుడు ధనుర్విద్యానిష్ణాత. అతడులేచి ముందుకు వచ్చాడు.&nbsp;<BR>బ్రాహ్మణులు సహజంగా ప్రశాంతులు, పిరికివారు. వారు ఏ ఆయుధాలుగాని&nbsp;<BR>తాకరాదనీ, ఖడ్గాన్ని ధరించరాదనీ, ఏ విధమైన సాహసోపేత చర్యలోను పాల్గో-&nbsp;<BR>రాదని ధర్మశాస్త్ర నిర్ణయం. విద్య, శిక్షణ, ధ్యానం, ఆత్మనిగ్రహం యివేవారి&nbsp;<BR>జీవితాంశాలు కాబట్టి వారెంత నెమ్మదస్తులో, శాంతులో యోచించండి. అతడు&nbsp;<BR>లేచినప్పుడు బ్రాహ్మణులు చూసి, ఇతడి కారణంగా తాము క్షత్రియుల కోపానికి&nbsp;<BR>గురౌతామని, ఆ క్షత్రియులు తమను చంపేస్తారని భావించారు. కాబట్టి వారతణ్ణి&nbsp;<BR>నిరుత్సాహపరచ ప్రయత్నించారు. కాని అర్జునుడు వీరుడైనందువల్ల వారి&nbsp;<BR>మాటలు పట్టించుకోలేదు. అతడు చేత విల్లు ధరించి, అవలీలగా ఎక్కుపెట్టి&nbsp;<BR>నారిని సారించి బాణాన్ని సూటిగా చక్రంగుండా పోనిచ్చి మత్స్యనేత్రాన్ని&nbsp;<BR>ఛేదించాడు.</FONT></p>
<p><FONT FACE="SHREE900, SHREE, sans-serif" SIZE="3">అప్పు డక్కడ జయోత్సాహం ఉప్పొంగింది. రాజకుమారి ద్రౌపది&nbsp;<BR>అర్జునుణ్ణి సమీపించి వరమాలను అతడి మెడలో వేసింది. రాజుల మధ్య గోల&nbsp;<BR>చెలరేగింది. రాజుల, రాజకుమారుల పెద్దకూటం అక్కడుండగా ఆ అతిలోక&nbsp;<BR>సుందరిని, ఒక క్షత్రియకన్యను ఒక పేదబ్రాహ్మణుడు గెలుచుకోవటం వారు&nbsp;<BR>ఓర్వలేకపోయారు. కాబట్టి వారు అర్జునుడితో పోరాడి ఆమెను బలాత్కారంగా&nbsp;<BR>లాక్కుపోవాలనుకొన్నారు. సోదరులకు అక్కడి యోధులకు భయంకరయుద్ధం&nbsp;<BR>జరిగింది. కాని వారే గెలిచారు. విజయోత్సాహంతో వధువును తీసుకెళ్లారు.</FONT></p>
<p><FONT FACE="SHREE900, SHREE, sans-serif" SIZE="3">సోదరు లైదుగురు రాజకుమారిని వెంటబెట్టుకొని యింటికి కుంతీదేవి&nbsp;<BR>వద్దకు వచ్చారు. బ్రాహ్మణులు భిక్షమెత్తి జీవనం చెయ్యవలసినవారు కాబట్టి&nbsp;<BR>బ్రాహ్మణులుగా జీవిస్తున్న పాండవులు భిక్షానికి బైటకెళ్లటం వాడుక. లభించిన&nbsp;<BR>దాన్ని యింటికి తెస్తారు. తల్లి దాన్ని వారికి పంచిపెడుతుంది. సోదరు లైదుగురు&nbsp;<BR>తమ తల్లివున్న కుటీరానికి రాకుమారితో వచ్చారు. పరిహాసంగా వారు ‘‘అమ్మా,&nbsp;<BR>యీ రోజు అద్భుతమైన భిక్షను తీసుకొచ్చాం’’ అని అరుస్తూ చెప్పారు.&nbsp;<BR>‘‘మీ రంతా సమానంగా పంచుకోండి నాయనలారా’’ అందామె. తరువాత తల్లి&nbsp;<BR>రాజకుమారిని చూసి ‘‘అరెరే! ఈమె కన్య! నా నోట వెంట వచ్చినమాట&nbsp;<BR>ఏమిటి!’’ ఆశ్చర్యంతో అంది. కాని ఏం చెయ్యగలదు? తల్లి నోటిగుండా వచ్చిన&nbsp;<BR>మాటకు యిక తిరుగులేదు. దాన్ని నిరాదరింపకూడదు. మాతృవాక్యం పాటించే&nbsp;<BR>తీరాలి. ఆమె ఎన్నడూ అసత్యం పలికి వుండలేదు. ఇప్పుడన్న యీ మాటను</FONT></p>
<hr class="puTa_virupu">
<table><tr><td><a class=puTa_lanke href=puTa2507.html>p2507</a></td><td>p2508</td><td><a class=puTa_lanke href=puTa2509.html>p2509</a></td></tr></table>
</div></body></html>
