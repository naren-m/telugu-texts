<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2949.html>p2949</a></td><td>p2950</td><td><a class=puTa_lanke href=puTa2951.html>p2951</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">121</FONT></p>
<p><FONT FACE="SHREE900, SHREE, sans-serif" SIZE="3">ఆ స్థితిని ధ్యానంతో సాక్షాత్కరించుకోవటం మంచిదని నాకు తోస్తున్నది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఆ స్థితి మద్యం త్రాగిన ఫలితంగా కలిగే మత్తులాంటిది. ఆ&nbsp;<BR>స్థితిలో నిలిచిపోయినందువల్ల ప్రయోజనమేముంది? అద్వైతానుభూతివల్ల నీవొ-&nbsp;<BR>కసారి తాండవనృత్యం చేయవచ్చు. మరోసారి బాహ్యస్మృతిని కోల్పోయి నిశ్చే-&nbsp;<BR>ష్టితుడవు కావచ్చు. రుచిగల వస్తువును తానొక్కడే అనుభవిస్తూ ఆనందిం-&nbsp;<BR>చాలా? ఉపనిషత్తు ఏమంటోందో తెలుసా? ‘‘ఏకస్వాదు న భుంజీత’’ రుచిగల&nbsp;<BR>పదార్థాన్ని నీవొక్కడివే తినవద్దు. నల్గురికీ పంచిపెట్టి తిను’’ అంటున్నది.&nbsp;<BR>ఇతరులతోపాటు పాలు పంచుకోవడంలోగల ఆనందం అద్వైతసిద్ధి లాంటిది.&nbsp;<BR>ఒకవేళ నీకుమాత్రం అద్వైత సిద్ధివల్ల ముక్తి లభించిందే అనుకుందాము. దాని-&nbsp;<BR>వల్ల లోకానికి ఏమి ఒరుగుతుంది? నీవు ఈ శరీరాన్ని వదిలేలోపల, సమస్త&nbsp;<BR>జగత్తును విముక్తం చేయాలి. అప్పుడే నీవు నిత్యసత్యంలో సుప్రతిష్ఠుడవౌతావు.&nbsp;<BR>నాయనా! ఆ ఆనందానికి సాటియైనది మరేదైనా ఉన్నదా? ఆకాశంలాగా అనంత&nbsp;<BR>మైన ఆ ఆనందంలో ప్రతిష్ఠితుడవై ఉంటావు. జడమైన పదార్థం, చేతనమైన&nbsp;<BR>ఆత్మతో కూడిన ప్రపంచమంతటా నీవు ఉన్నట్లు తెలుసుకుని ఆశ్చర్య పరవశ-&nbsp;<BR>త్వంలో మూగవాడిలాగా నిలిచిపోతావు. చరాచర జగత్తంతా నీ ఆత్మే అనిపి-&nbsp;<BR>స్తుంది. నీ విషయంలో ఏ విధమైన దయాదాక్షిణ్యాలు ప్రేమ ఉంటుందో అదే-&nbsp;<BR>విధమైన ప్రేమ సమస్తంలోను నీకు కలుగక తప్పదు. అనుష్ఠాన వేదాంతమంటే&nbsp;<BR>యిదే. నేను చెప్పింది తెలిసిందా? బ్రహ్మం ఒక్కటే. కాని సాపేక్షక స్థితిలో</FONT></p>
<p><FONT FACE="TimesNewRoman, Times, serif" SIZE="2">(relative state)</FONT><FONT FACE="SHREE900, SHREE, sans-serif" SIZE="3"> మనకు అనేకంగా గోచరిస్తుంది. నామరూపాలే దీనికి కారణం.&nbsp;<BR>కుండనుండి నామరూపాలను తీసివేస్తే నీకు కనిపించేదేమిటి? మట్టి మాత్రమే.&nbsp;<BR>అది దాని మూలపదార్థం. అదే విధంగా భ్రాంతివల్ల నీవు కుండ, గుడ్డ, మఠం&nbsp;<BR>మొదలైనవాటిని చూస్తున్నట్లుగా అనుకుంటున్నావు. మనకు కనిపించే ఈ&nbsp;<BR>లోకం, జ్ఞానానికి అడ్డంగావుండే అజ్ఞానం మీద ఆధారపడివుంది. ఈ అజ్ఞానం&nbsp;<BR>నిజంగా లేనటువంటిదే. పేరు, ఆకారం ద్వారా ఈ అజ్ఞానం కల్పించే లోకం-&nbsp;<BR>లోనే మనం భార్య, బిడ్డలు, శరీరం మొదలైన నానాత్వాన్ని చూస్తున్నాం! ఈ&nbsp;<BR>అజ్ఞానం తొలగిపోయిన వెంటనే బ్రహ్మసాక్షాత్కారం కలుగుతుంది. ఆ బ్రహ్మం&nbsp;<BR>నిత్యసత్యమే.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఈ అజ్ఞానం ఎక్కడినుండి వస్తున్నది?&nbsp;<BR>స్వామీజీ: అది ఎక్కడినుండి వస్తున్నదో, దాని మూలమేమిటో నీకు&nbsp;<BR>తర్వాత చెబుతాను. తాడును చూచి పామనుకొని నీవు పారిపోయేటప్పుడు,&nbsp;<BR>తాడు నిజంగా పాము అయిందా? లేక అలా నిన్ను పరుగెత్తేట్లు చేసింది నీ</FONT></p>
<hr class="puTa_virupu">
<table><tr><td><a class=puTa_lanke href=puTa2949.html>p2949</a></td><td>p2950</td><td><a class=puTa_lanke href=puTa2951.html>p2951</a></td></tr></table>
</div></body></html>
