<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1703.html>p1703</a></td><td>p1704</td><td><a class=puTa_lanke href=puTa1705.html>p1705</a></td></tr></table>
<p><FONT FACE="SHREE900, SHREE, sans-serif" SIZE="3">పారిస్‌లో జరిగిన మత చరిత్రల కాంగ్రెస్‌</FONT></p>
<p><FONT FACE="SHREE900, SHREE, sans-serif" SIZE="3">99</FONT></p>
<p><FONT FACE="SHREE900, SHREE, sans-serif" SIZE="3">శ్రీ శంకరుని దివ్యత్వం దానికి ఆరోపించబడింది. అధర్వసంహితలో యజ్ఞ&nbsp;<BR>ప్రసాదం సైతం బ్రహ్మగుణాలతోపాటు ప్రస్తుతించబడింది.</FONT></p>
<p><FONT FACE="SHREE900, SHREE, sans-serif" SIZE="3">లింగపురాణంలో యీ స్తవమే కథల రూపంలో విస్తృతించబడింది. ఈ&nbsp;<BR>స్తంభం ఘనతను, మహాదేవుని ఆధిక్యాన్ని ప్రతిష్ఠించటం దాని లక్ష్యం.</FONT></p>
<p><FONT FACE="SHREE900, SHREE, sans-serif" SIZE="3">మరో విషయాన్నికూడా యోచించాల్సి వుంది. బుద్ధుని స్మారక&nbsp;<BR>చిహ్నాలుగా బౌద్ధులు స్తూపాలను నిర్మించేవారు. పెద్ద స్తూపాలను నిర్మించలేని&nbsp;<BR>పేదలు చిన్నవి నిర్మించి తమ భక్తిని చాటుకొనేవారు. అలాటి నిదర్శనాలు భారత&nbsp;<BR>దేశంలోని కాశీవంటి పుణ్యక్షేత్రాల్లోని హిందూదేవాలయాల్లో నేటికీ వున్నాయి.&nbsp;<BR>పెద్ద దేవాలయాలను నిర్మించే శక్తిలేనివారు దేవాలయాలను పోలిన చిన్నకట్ట&nbsp;<BR>డాలను కట్టిస్తారు. కనుక, బౌద్ధమతం ఉచ్ఛదశలో వున్నప్పుడు సంపన్నులైన&nbsp;<BR>హిందువులు బౌద్ధుల ననుకరించి స్తంభాలను పోలిన తమ స్మారక చిహ్నాలను&nbsp;<BR>నిర్మించి వుంటారు. కాలక్రమంలో యీ చిన్న స్మారకచిహ్నాలు స్తంభానికి&nbsp;<BR>కొత్తచేర్పు లైనాయి.</FONT></p>
<p><FONT FACE="SHREE900, SHREE, sans-serif" SIZE="3">బౌద్ధ స్తూపాలలో ఒకదానికి ధాతుగర్భం (లోహగర్భం) అని పేరు.&nbsp;<BR>ధాతుగర్భంలో సాలగ్రామంవంటి ఆకృతి కలిగి, రాతితో చెయ్యబడ్డ చిన్నచిన్న&nbsp;<BR>కోశాలలో ప్రసిద్ధ బౌద్ధ భిక్షువుల చితాభస్మం, అస్థికలు మొదలైన అవశేషాలు&nbsp;<BR>బంగారు, వెండి తదితర లోహాలతో భద్రపరుపబడినాయి. సాలగ్రామ శిలలు&nbsp;<BR>స్వతస్సిద్ధంగా ఏర్పడినవి. అవి బౌద్ధుల ధాతు గర్భాలలోని మానవ నిర్మితమైన&nbsp;<BR>శిలాకోశాలవలె వుంటాయి. వారు ప్రథమంలో పూజించినవారు బౌద్ధులు.&nbsp;<BR>అనంతరం బౌద్ధుల ఉపాసనా పద్ధతులు హిందూమతంలో ప్రవేశించినట్లే, వారి&nbsp;<BR>సాలగ్రామపూజ వైష్ణవమతంలోకి చొచ్చింది. భారతదేశంలోని యితర ప్రాంతాల&nbsp;<BR>కంటె నర్మదానదీ తీరంలోను, నేపాళదేశంలోను బౌద్ధమత ప్రభావం దీర్ఖకాలం&nbsp;<BR>వుండినది; నర్మదానదీ తీరంలో దొరికే నర్మదేశ్వర లింగం, నేపాళంలో లభించే&nbsp;<BR>సాలగ్రామశిలలు యితర ప్రాంతాల్లోని వాటికంటె ప్రశస్తమైనవిగా హిందువులు&nbsp;<BR>భావిస్తారు. ఈ అంశం యీ వివాద పరిశీలనలో ముఖ్యంగా గమనించ దగ్గది.</FONT></p>
<p><FONT FACE="SHREE900, SHREE, sans-serif" SIZE="3">సాలగ్రామశిల మర్మావయవ చిహ్నమనే అభిప్రాయం ఊహాజన్యం.&nbsp;<BR>ఈ వాదం మొదటినుండి చివరిదాకా యథార్థానికి దూరమే. శివలింగం&nbsp;<BR>మర్మావయవ చిహ్నమనే వాదమూ బొత్తిగా అనాలోచితమైంది. ఇది భారతదేశం&nbsp;<BR>అధఃపతనమై, బౌద్ధమతం క్షీణించినప్పుడు ప్రారంభమైంది. ఆనాటి హేయమైన&nbsp;<BR>బౌద్ధతాంత్రిక సాహిత్యం నేటికీ నేపాళ, టిబెట్టు దేశాలలో విరివిగా లభిస్తుంది,&nbsp;<BR>యింకా ఆచరించబడుతోందికూడా.</FONT></p>
<hr class="puTa_virupu">
<table><tr><td><a class=puTa_lanke href=puTa1703.html>p1703</a></td><td>p1704</td><td><a class=puTa_lanke href=puTa1705.html>p1705</a></td></tr></table>
</div></body></html>
