<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2600.html>p2600</a></td><td>p2601</td><td><a class=puTa_lanke href=puTa2602.html>p2602</a></td></tr></table>
<p><FONT FACE="SHREE900, SHREE, sans-serif" SIZE="3">భారతీయ మహిళలు</FONT></p>
<p><FONT FACE="Bookman-Light, Bookman, serif" SIZE="2">165</FONT></p>
<p><FONT FACE="SHREE900, SHREE, sans-serif" SIZE="3">బూటకం, మీ స్త్రీత్వం అసత్యం, మీ చదువు మూఢనమ్మకం. ఇక మీరు&nbsp;<BR>ప్రార్థించకుండానే మీకు కలిగే సంతానం మానవాళికి శాపగ్రస్తం.</FONT></p>
<p><FONT FACE="SHREE900, SHREE, sans-serif" SIZE="3">విభిన్నాదర్శాలు మన ముందుకు వస్తున్నాయి. మాతృత్వంవల్ల అత్యధిక&nbsp;<BR>బాధ్యత కలుగుతుంది. అది పునాది. అందుండి యిక ముందుకు సాగండి. తల్లిని&nbsp;<BR>ఎందుకు అంతగా పూజించాలి? ఎందుకు పూజించాలంటే - మేలుగాని కీడుగాని&nbsp;<BR>చేసేశక్తి బిడ్డకు అతడి పుట్టుకకు మునుపటి పరిస్థితుల ప్రభావం చేత కలుగు-&nbsp;<BR>తుంది. ఒక లక్ష కళాశాలల్లో శిక్షణ నొందటంకంటె, పది లక్షల గ్రంథాలను&nbsp;<BR>చదువటంకంటె, లోకంలోని గొప్ప పండితులందరినీ ఆశ్రయించటం&nbsp;<BR>కంటెకూడ పుట్టేటప్పుడు చక్కని సంస్కారంతో పుట్టటమే మేలు. నువ్వు&nbsp;<BR>మంచికోసమో లేక చెడుకోసమో జన్మించావు. శిశువు జన్మత దేవుడో లేక&nbsp;<BR>రాక్షసుడో అని పూర్వగ్రంథాలంటున్నాయి. తరువాత అబ్బే చదువు మొదలైన-&nbsp;<BR>వన్నీ అంత ముఖ్యాలుకావు. జన్మత నువ్వు ఎలాటి వాడివో అలాటి వాడిగానే&nbsp;<BR>వుంటావు. రోగివిగా పుడితే తరువాత ఎన్ని మందుల అంగళ్లను అమాంతం&nbsp;<BR>మింగినా నీకు బతికినన్నాళ్లూ ఆరోగ్యం కుదురుతుంది? అశక్తులు, రోగిష్టులు,&nbsp;<BR>విషభూయిష్ఠరుధిరులూ ఐన తల్లిదండ్రులకు జన్మించీ తాము ఆరోగ్యపూర్ణులై&nbsp;<BR>వుండేవారు ఎందరున్నారు చెప్పండి? ఒక్కడుకూడ లేడు, లేనేలేడు. మంచికికాని&nbsp;<BR>చెడుకుకాని శక్తిసామర్థ్యాలు మనకు పుట్టుకతోనే ఏర్పడతాయి. దేవతలంగానో&nbsp;<BR>రాక్షసులంగానో మనం పుట్టుకతోనే అవుతాం. చదువు వల్లకాని తదితరాల&nbsp;<BR>వల్లకాని గణింపదగ్గ మార్పులేవీ కలుగవు.</FONT></p>
<p><FONT FACE="SHREE900, SHREE, sans-serif" SIZE="3">పుట్టటానికి ముందటి పరిస్థితులను చక్కబరచమని గ్రంథాలు చెబుతు-&nbsp;<BR>న్నాయి. తల్లిని ఎందుకు పూజించాలి? ఆమె తనను పవిత్రీకరించుకున్నది, తన&nbsp;<BR>పవిత్రతను పరిపూర్ణస్థితిలో నిలుపుకోవటానికై ఘోరతపస్సు చేసింది కాబట్టి.&nbsp;<BR>ఎలాగంటే - చూడండి - భారతదేశంలో ఏ స్త్రీ తన శరీరాన్ని ఏ పురుషునికి&nbsp;<BR>అర్పించాలనుకోదు. శరీరం తనదే. ఆంగ్లప్రభుత్వం సంస్కరణార్థం, భర్తల&nbsp;<BR>భోగానుభవ హక్కులను పరిరక్షించటానికి ప్రస్తుతం ఒక చట్టాన్ని ప్రవేశ&nbsp;<BR>పెట్టింది. కాని ఆ చట్టాన్ని ఏ భారతీయుడు ఆసరాగా తీసుకోడు. భార్యాభర్త&nbsp;<BR>శారీరకంగా కలిసినపుడు ఆ భార్య అప్పటి పరిస్థితులను స్వాధీనంలో వుంచు-&nbsp;<BR>కోవటానికై ఎన్ని ప్రార్థనలు చేస్తుంది! ఎన్ని నియమాలు పాటిస్తుంది! ఎందుకంటె&nbsp;<BR>బిడ్డను పుట్టించేది సాక్షాత్తు భగవంతుడి పావనచిహ్నం కదా! ఆ భార్యాభర్తల&nbsp;<BR>మధ్య ఆ భగవత్‌ ప్రార్థనే, ఆ మహోన్నత ప్రార్థనే మంచికిగాని చెడుకుగాని&nbsp;<BR>అత్యంత శక్తిగల మరో ఆత్మను యీ లోకంలోకి తెస్తుంది. అది పరిహాసమా?</FONT></p>
<hr class="puTa_virupu">
<table><tr><td><a class=puTa_lanke href=puTa2600.html>p2600</a></td><td>p2601</td><td><a class=puTa_lanke href=puTa2602.html>p2602</a></td></tr></table>
</div></body></html>
