<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa444.html>p444</a></td><td>p445</td><td><a class=puTa_lanke href=puTa446.html>p446</a></td></tr></table>

<p><FONT FACE="TimesNewRoman, Times, serif" SIZE="2">3 0</FONT></p>
<p><FONT FACE="SHREE900, SHREE, sans-serif" SIZE="3">శ్రీకృష్ణుడు అర్జునుడితో యిలా అంటాడు: ‘‘అర్జునా! ఇలాచూడు. క్షణ-&nbsp;<BR>మైనా నేను కర్మను విరమిస్తే సర్వప్రపంచం నశిస్తుంది. కర్మను చేస్తే నేను పొందే&nbsp;<BR>లాభం రవ్వంతకూడా లేదు. నేను ఏకేశ్వరుణ్ణి, మరి నేనెందుకు కర్మ మొనర్చాలి?&nbsp;<BR>జగాన్ని ప్రేమిస్తాను కాబట్టి.’’ భగవంతుడు విశ్వాన్ని ప్రేమించటంచేత అసంగుడై&nbsp;<BR>వున్నాడు; అలాటి నిజమైన ప్రేమ మనలను కూడా అసంగులను చేస్తుంది.&nbsp;<BR>ఎక్కడ సంగమున్నా, ప్రాపంచిక విషయాలపట్ల మమకారమున్నా, అది అంతా&nbsp;<BR>ఒక రకమైన ప్రాకృత రేణువులకు కలిగే భౌతికాకర్షణమని, అది&nbsp;<BR>రెండు శరీరాలను సదా ఒకదానితో ఒకటి ఆకర్షిస్తూ, అవి సన్నిహితాలు కాజాల&nbsp;<BR>నప్పుడు బాధ కలిగిస్తుందని మీరు తెలుసుకోవాలి. కాని నిజమైన ప్రేమ భౌతిక&nbsp;<BR>సంబంధంపై ఆధారపడింది కాదు. అలాటి ప్రియులు ఒకరికొకరు కొన్ని వేల-&nbsp;<BR>మైళ్ల దూరంలో వుండవచ్చును. కాని వారి అన్యోన్యప్రేమ ఒకేవిధంగానే&nbsp;<BR>వుంటుంది; అది నశించదు. ఎన్నటికీ అది బాధాకరం కాబోదు.</FONT></p>
<p><FONT FACE="SHREE900, SHREE, sans-serif" SIZE="3">ఇలా అనాసక్తి అలవాటు చేసుకొనడానికి జీవితకాలమంతా పట్టవచ్చును;&nbsp;<BR>కాని యీ స్థితిని పొందగానే ప్రేమపరమావధి పొంది విముక్తులమౌతాం; ప్రకృతి&nbsp;<BR>బంధాలనుండి విడువబడి ప్రకృతిని దాని యథార్థస్వరూపంలో దర్శిస్తాం. ఇక&nbsp;<BR>ప్రకృతి మనలను బంధించలేదు; పూర్తి స్వతంత్రులమై అప్పుడు కర్మఫలాలను&nbsp;<BR>ఇసుమంతకూడా లక్షించం; కర్మఫలాలు ఎలాంటివైనా కానివ్వు, ఎవరు లక్ష్యపె-&nbsp;<BR>డతారు?</FONT></p>
<p><FONT FACE="SHREE900, SHREE, sans-serif" SIZE="3">నీ పిల్లలకు, నువ్వు యిచ్చేవానికి వారిని నువ్వేమైనా ప్రతిఫలం అర్థిస్తావా?&nbsp;<BR>వారికోసం పాటుపడటం నీ విధి, అంతే. నీ పిల్లలపట్ల నువ్వెలాటి మనోభావం&nbsp;<BR>వహిస్తావో అలాటి మనోభావాన్నే నువ్వు ఉపకరించే వ్యక్తిపట్ల, నగరం పట్ల,&nbsp;<BR>రాష్ట్రం పట్ల వహించు - ఎన్నడూ ప్రతిఫలం అపేక్షించకు. దాతవై ప్రతివస్తువును&nbsp;<BR>ఫలాపేక్ష లేకుండా లోకానికి సమర్పింపగలిగితే నీ కర్మలు నీకు బంధాన్ని కలి-&nbsp;<BR>గింపవు. ఫలాపేక్ష వుంటేనే బంధం కలుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">బానిసవలె పనులను చెయ్యటం బంధాన్ని స్వార్థపరత్వాన్ని కల్పిస్తే, ఆత్మ-&nbsp;<BR>స్వాతంత్య్రంతో కర్మను నిర్వర్తిస్తే సంగరాహిత్యజనితానందం కలుగుతుంది.&nbsp;<BR>న్యాయాన్ని గూర్చి, ధర్మాన్నిగూర్చి తరచు మనం ఏమోమో చెబుతుంటాం గాని&nbsp;<BR>న్యాయధర్మా లనేవి లోకంలో కేవలం శిశువులు పలికే అర్థంలేని మాటలని మనం&nbsp;<BR>తెలుసుకొంటాం. బలం, కారుణ్యం అనేవి రెండే మానవ వర్తనాన్ని నిర్ణయి-&nbsp;<BR>స్తాయి. బలాన్ని చూపటం నిజంగా స్వార్థపరత్వాన్ని చూపటమే అవుతుంది.&nbsp;<BR>తనకున్న అధికారంచేత, అనుకూలతచేత వీలైనంతవరకు తాను లాభపడడానికే&nbsp;<BR>ప్రతివ్యక్తీ ప్రయత్నిస్తాడు. కారుణ్యమో, సాక్షాద్దివ్యతే; మంచివారుగా వుండా-</FONT></p>
<hr class="puTa_virupu">
<table><tr><td><a class=puTa_lanke href=puTa444.html>p444</a></td><td>p445</td><td><a class=puTa_lanke href=puTa446.html>p446</a></td></tr></table>
</div></body></html>
