<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1639.html>p1639</a></td><td>p1640</td><td><a class=puTa_lanke href=puTa1641.html>p1641</a></td></tr></table>
<p><FONT FACE="SHREE900, SHREE, sans-serif" SIZE="3">వేదాంతతత్వం - దాని ప్రభావం</FONT></p>
<p><FONT FACE="SHREE900, SHREE, sans-serif" SIZE="3">35</FONT></p>
<p><FONT FACE="SHREE900, SHREE, sans-serif" SIZE="3">దిడ్డంగానో ప్రవహించి ఆఖరుకు సముద్రంలో కలిసేట్లు, విభిన్న సిద్ధాంతాలు,&nbsp;<BR>మతాలు విభిన్న దృక్పథాలతో ప్రారంభమై సూటిగానో, వంకరగానో పయనించి&nbsp;<BR>చివరకు నిన్నే చేరుతాయి.’’</FONT></p>
<p><FONT FACE="SHREE900, SHREE, sans-serif" SIZE="3">ఈ సత్యానికి నిదర్శనంగా యీ అతిప్రాచీనతత్త్వశాస్త్రం తన ప్రభావంచేత&nbsp;<BR>ప్రపంచంలోనే మొదటి ప్రచారమతమైన బౌద్ధమతాన్ని ప్రత్యక్షంగా ఉత్తేజపర-&nbsp;<BR>చింది. అలెగ్జాండ్రియన్ల, గ్నాస్టిక్కుల, మధ్యయుగ ఐరోపా తత్త్వవేత్తల మూలంగా&nbsp;<BR>క్రైస్తవమతంమీద దాని ప్రభావం పరోక్షంగా ప్రసరించింది. పిమ్మట జర్మన్‌ తత్త్వ-&nbsp;<BR>వేత్తల భావాలపై తన ప్రభావాన్ని ప్రసరింపచేస్తూ తత్త్వశాస్త్ర, మనస్తత్త్వశాస్త్ర&nbsp;<BR>రంగాలలో అది యించుమించు విప్లవాన్నే కలిగించింది. యావత్తు ప్రపంచంమీద&nbsp;<BR>యింతటి ప్రభావం దాదాపు కంటికి కనపడని రీతిలో ప్రసరించింది. రాత్రులలో&nbsp;<BR>నెమ్మదిగా జాలువారే మంచుబిందువులు మొక్కలకు పుష్టి కలిగించేటట్లు, యీ&nbsp;<BR>దివ్యత్వం మానవకోటి సంక్షేమంకోసం నిదానంగా, అనవలోకితంగా లోక&nbsp;<BR>మంతటా వ్యాప్తించింది. ఈ మతాన్ని బోధించటానికి ఎక్కడకూ సేనలను నడి-&nbsp;<BR>పించలేదు. పెద్దఎత్తున ప్రచారం సాగించిన మతాలలో ఒకటైన బౌద్ధమతంలో&nbsp;<BR>అశోకుడి శాసనాలు యిప్పటికీ వున్నాయి - బౌద్ధమత ప్రచారకులు అప్పటి&nbsp;<BR>నాగరిక ప్రపంచంలో అలెగ్జాండ్రియా, ఆంటియోచ్‌, పర్ష్యా, చైనా మొదలైన అనేక&nbsp;<BR>దేశాలకు వెళ్లిన వృత్తాంతాలు ఆ శాసనాలలో లిఖించబడ్డాయి. క్రీస్తుకు మూడు&nbsp;<BR>శతాబ్దాలకు ముందే ఆ ప్రచారకులకు పరమతదూషణాన్ని కట్టిపెట్టమని ఉప-&nbsp;<BR>దేశించబడింది: ‘‘ఏ మతం ఎక్కడిదైనా, సకల మతాలకూ ప్రాతిపదిక ఒక్కటే;&nbsp;<BR>చేతనైతే సహాయపడండి; మీకు సాధ్యమైనదంతా బోధించండి. అంతేగాని వారిని&nbsp;<BR>హింసించటానికి ప్రయత్నించవద్దు.’’</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో హిందువు లేనాడూ పరమతహింసకు ఒడిగట్టలేదు. లోకం-&nbsp;<BR>లోని అన్నిమతాలపట్లా వారికి అత్యంత ఆదరమే వుంది. హీబ్రూలు తమ జన్మ-&nbsp;<BR>స్థలంనుండి తరుమగొట్టబడినప్పుడు వారిలో కొందరికి హిందువులు ఆశ్రయం&nbsp;<BR>యిచ్చారు. ఆ కారణంగా మలబారులో యూదు లిప్పటికీ వున్నారు. తరువాత&nbsp;<BR>కొంతకాలానికి పారశీకజాతి దాదాపు అంతరించిపోయిన సందర్భంలో, ఆ&nbsp;<BR>జాతికి చెందిన కొందరిని హిందువులు ఆదరించారు; వారు నేటికీ పార్శీ లనే&nbsp;<BR>పేర బొంబాయిలో వున్నారు. వారు మాలో ఒకరై మాకు ప్రేమాస్పదులై&nbsp;<BR>వున్నారు. జీససుక్రైస్తు శిష్యుడైన సెయింట్‌ థామస్‌తో కలిసివచ్చామని చెప్పుకునే&nbsp;<BR>క్రైస్తవులుకూడా భారతదేశంలో వున్నారు; వారు తమ మతాభిప్రాయాలను అను-&nbsp;<BR>సరించుకొంటూ మా దేశంలో వుండటానికి అనుమతించబడ్డారు; వారు</FONT></p>
<hr class="puTa_virupu">
<table><tr><td><a class=puTa_lanke href=puTa1639.html>p1639</a></td><td>p1640</td><td><a class=puTa_lanke href=puTa1641.html>p1641</a></td></tr></table>
</div></body></html>
