<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2194.html>p2194</a></td><td>p2195</td><td><a class=puTa_lanke href=puTa2196.html>p2196</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 4 6</FONT></p>
<p><FONT FACE="SHREE900, SHREE, sans-serif" SIZE="3">మీకు ఆధ్యాత్మిక జీవనం ప్రారంభంకానట్లే. అతీంద్రియ దశ మీకు కలిగే వరకు,&nbsp;<BR>ఆధ్యాత్మిక జీవనమనేది వట్టి అర్థంలేని మాటే! అదంతా సాధనవంటి దనవచ్చు.&nbsp;<BR>నీవు స్వయంగా ఎరుగని విషయాన్నిగూర్చి ఎవరో చెప్పిన దాన్ని, మరెవరి&nbsp;<BR>మూలంగానో విని, నీవు ప్రసంగాలు చేస్తున్నావు. బుద్ధభగవానుడు కొందరు&nbsp;<BR>బ్రాహ్మణులతో వాదించినప్పుడు చెప్పిన మాట, ఇక్కడ చక్కగా ప్రసక్తమై&nbsp;<BR>ఉంది. వారు బ్రహ్మంయొక్క స్వరూపాన్ని గూర్చి వివాదపడుతూండగా,&nbsp;<BR>బుద్ధదేవుడు ‘‘నీవు బ్రహ్మమును చూశావా?’’ అని ప్రశ్నించాడు. ‘‘లేద’’ని&nbsp;<BR>బ్రాహ్మణుడన్నాడు. ‘‘సరే! నీ తండ్రి?’’ అని అడిగాడు. ‘‘లేదు’’ అని సమా-&nbsp;<BR>ధానం. ‘‘మీ తాత?’’ ‘‘ఆయన కూడ చూచినట్లు నా కనిపించదు.’’ ‘‘అలాగైతే&nbsp;<BR>మిత్రమా! మీ తండ్రి, మీ తాత ఎన్నడూ చూడని పురుషుని గూర్చి మీరు&nbsp;<BR>వివాదపడి, ఒకరినొకరు జయించాలనుకోవడ మెందుకు?’’ అని బుద్ధభగ&nbsp;<BR>వానుడు అడిగాడు. ప్రపంచమంతా చేస్తున్నదిదే! ఈ వేదాంత వాక్యాన్ని అనువ&nbsp;<BR>దించుదాం. ‘‘నాయమాత్మా ప్రవచనేన లభ్యః నమేధయా, బహునాశ్రుతేన!’’ -&nbsp;<BR>(పాండిత్య మార్జించడంవల్ల ఈ ఆత్మను చేరలేము; గొప్ప బుద్ధిబలం వల్లకూడ&nbsp;<BR>చేరలేము; వేదాలనన్నిటినీ చదవడం మూలంగాకూడ చేరలేము.)</FONT></p>
<p><FONT FACE="SHREE900, SHREE, sans-serif" SIZE="3">కాబట్టి వేద ప్రమాణాన్ని అనుసరించి, ప్రపంచంలోని అన్ని జాతుల&nbsp;<BR>వారికీ మనం ఇలా చెప్పాలి: ‘‘మీ పోరాటాలన్నీ, మీ వాగ్వాదాలన్నీ వ్యర్థం! మీరు&nbsp;<BR>బోధింపపూనిన దైవాన్ని మీరు చూశారా? చూడకపోతే మీ బోధ అంతా&nbsp;<BR>వ్యర్థమే! మీరు చెప్పేదేమో, మీకే తెలీదు. మీరు ఆయనను చూసివుంటే&nbsp;<BR>వాదులాడరు; అప్పుడు మీ ముఖాల్లోనే వర్చస్సు కనిపిస్తుంది.’’ ఉపని&nbsp;<BR>షత్తులలో పేర్కొనబడిన ఒక ప్రాచీనఋషి తన కుమారుని బ్రహ్మమును&nbsp;<BR>గురించి తెలిసికొనిరమ్మని పంపాడు. ఆ బాలుడు తిరిగిరాగా, ‘‘నీవేమి తెలిసి&nbsp;<BR>కొన్నా’’వని తండ్రి అడిగాడు. ‘‘నేను చాలా శాస్త్రాలను చదివా’’నని అతడు జవా-&nbsp;<BR>బిచ్చాడు. కానీ తండ్రి ‘‘అదంతా నిష్ఫలం, తిరిగి పొమ్మ’’న్నాడు. ఆ కొడుకు&nbsp;<BR>మళ్లీ వెళ్లి కొంతకాలానికి తిరిగిరాగా తండ్రి వెనకటి ప్రశ్ననే వేశాడు. బాలుడు&nbsp;<BR>వెనుకటి జవాబే చెప్పాడు. ఇంకొకసారి అతడు వెళ్లివచ్చాడు. ఆ తర్వాత ఆ&nbsp;<BR>బాలుడు తిరిగి వచ్చినప్పుడు, వాని ముఖమంతా ప్రకాశవంతమై కనిపించింది.&nbsp;<BR>అప్పుడతని తండ్రి దిగ్గునలేచి, ‘‘ఓహో! కుమారా! ఈనాడు నీ ముఖం బ్రహ్మ-&nbsp;<BR>వేత్తముఖాన్ని పోలి ప్రకాశిస్తోంది’’ అన్నాడు. మీరు భగవంతుని తెలిసికొన్న-&nbsp;<BR>ప్పుడు, మీ ముఖవర్చస్సు మారుతుంది; మీ కంఠస్వరం మారుతుంది. మీ ఆకా-&nbsp;<BR>రమంతా మారుతుంది. మీరు మానవజాతినే ఉద్ధరించే వారవుతారు.&nbsp;<BR>‘‘ఋషి’’కి ఎవరూ ఎదురై నిలువలేరు. ఋషిత్వమంటే ఇలాంటిది! ఇది, మన</FONT></p>
<hr class="puTa_virupu">
<table><tr><td><a class=puTa_lanke href=puTa2194.html>p2194</a></td><td>p2195</td><td><a class=puTa_lanke href=puTa2196.html>p2196</a></td></tr></table>
</div></body></html>
