<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2980.html>p2980</a></td><td>p2981</td><td><a class=puTa_lanke href=puTa2982.html>p2982</a></td></tr></table>

<p><FONT FACE="SHREE900, SHREE, sans-serif" SIZE="3">లలోను ప్రతిచిన్న విషయంలోను మనం ప్రజల ఆలోచనల్లోను,&nbsp;<BR>ఆచరణలోను చేసే దోషాలను ఏకరువుపెట్టగూడదు. ఈ పనులు మరింత&nbsp;<BR>చక్కగా నెరవేర్చే పద్ధతిని వారికి తెలియజేయాలి. తప్పుల్ని ఏకరువుపెట్టడం&nbsp;<BR>వలన మనిషి మనస్సు గాయపడుతుంది. ‘మేం వ్యర్థులం’ అని భావించిన&nbsp;<BR>వారినికూడా శ్రీరామకృష్ణుడు ప్రోత్సాహపరిచి, వారి జీవిత విధానాన్నే మార్చివే-&nbsp;<BR>యటం చూచివున్నాం కదా! ఆయన బోధనావిధానమే అద్వితీయం.’’</FONT></p>
<p><FONT FACE="SHREE900, SHREE, sans-serif" SIZE="3">కొంచెంసేపాగి స్వామీజీ చెప్పసాగారు. ‘‘మతబోధ అంటే ప్రతి వస్తువునూ,</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రతి మనిషినీ చులకన చేయటంకాదు. శారీరక, మానసిక, ఆధ్యాత్మిక&nbsp;<BR>విషయాలన్నింటిలోకూడా మనం మానవులకు నిర్మాణాత్మకమైన భావ&nbsp;<BR>సంపదను అందించాలి. ఎవ్వరినీ ద్వేషించకూడదు. మిమ్మల్ని మీరు ద్వేషించు-&nbsp;<BR>కోవడం వల్లనే మీకు పతనం కలిగింది. నిర్మాణాత్మకమైన ఆస్తికభావ సంపదను&nbsp;<BR>వెదజల్లటం ద్వారామాత్రమే మానవులు ఉద్ధరింపబడాలి. ఈ విధంగా మనం&nbsp;<BR>మొదట హిందూజాతిని ఉద్ధరించి తర్వాత సర్వప్రపంచాన్ని ఉద్ధరించాలి.&nbsp;<BR>అందుకే శ్రీరామకృష్ణు డవతరించారు. ఎవరి ప్రత్యేక అభిరుచుల్ని ఎప్పుడూ&nbsp;<BR>ఆయన నిర్మూలించలేదు. అధఃపతితుడైన వాడికికూడా ఆశను, ప్రోత్సాహాన్ని&nbsp;<BR>కల్పించి వారిని ఉద్ధరించాడు. మనంకూడా ఆయన అడుగుజాడలనే అనుస-&nbsp;<BR>రించి, అందరిని ఉద్ధరించాలి. ఉత్తేజపరచాలి. అర్థమైందా?</FONT></p>
<p><FONT FACE="SHREE900, SHREE, sans-serif" SIZE="3">‘‘మీ చరిత్ర, సాహిత్యం, యితర శాస్త్రాలు ప్రజలకు భయం కల్గిస్తాయి.&nbsp;<BR>ఆ శాస్త్రాలు వారికి ‘‘మీరు నరకానికి పోతారు. మీకు గత్యంతరం లేదు’’ అని&nbsp;<BR>బోధిస్తున్నాయి. అందువల్ల, ఈ మాంద్యం భారతదేశంయొక్క జీవనాడుల్లోకి&nbsp;<BR>వ్యాపించింది. కాబట్టి మనం వేదాలలోను, వేదాంతంలోను ఉండే ఉత్తమోత్తమ&nbsp;<BR>భావాలను తేటమాటలలో మానవులకు వివరించి చెప్పాలి. నైతిక సూత్రాలను,&nbsp;<BR>మంచినడవడిని, విద్యను బోధించటం ద్వారా చండాలుని బ్రాహ్మణుని స్థితికి&nbsp;<BR>తీసుకొని రావాలి. కాబట్టి ఈ విషయాలన్నీ ఉద్బోధన్‌ పత్రికలో వ్రాసి,&nbsp;<BR>యువతను, పెద్దల్ని, స్త్రీలను, పురుషుల్ని అందరినీ మేల్కొల్పు! అప్పుడే నీవు&nbsp;<BR>చేసిన వేదాధ్యయనం, వేదాంతపఠనం జయప్రదమైందని తెలుసుకుంటాను.&nbsp;<BR>ఏమంటావు? ఈ పని చేయగలవా?’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మీ ఆశీస్సులవల్ల, ఆదేశంవల్ల నేను ఏపనిలోనైనా జయం పొంద</FONT></p>
<BR>
<p><FONT FACE="SHREE900, SHREE, sans-serif" SIZE="3">గల ననుకుంటున్నాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మరో విషయం. నీ శరీరాన్ని బలిష్ఠం చేసుకొని దానినే&nbsp;<BR>యితరులకు బోధించు. ‘డంబెల్స్‌’తో యిప్పుడుకూడా నేను ప్రతిరోజూ&nbsp;<BR>వ్యాయామం చేయటం నీవు చూడటంలేదా? ఉదయం, సాయంకాలం నడక</FONT></p>
<hr class="puTa_virupu">
<table><tr><td><a class=puTa_lanke href=puTa2980.html>p2980</a></td><td>p2981</td><td><a class=puTa_lanke href=puTa2982.html>p2982</a></td></tr></table>
</div></body></html>
