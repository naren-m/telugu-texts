<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2780.html>p2780</a></td><td>p2781</td><td><a class=puTa_lanke href=puTa2782.html>p2782</a></td></tr></table>
<p><FONT FACE="SHREE900, SHREE, sans-serif" SIZE="3">పవహారిబాబా జీవిత సంగ్రహం</FONT></p>
<p><FONT FACE="TimesNewRoman, Times, serif" SIZE="2">3 4 5</FONT></p>
<p><FONT FACE="SHREE900, SHREE, sans-serif" SIZE="3">ఈ ఉద్దేశాలన్నీ అతనికి వుండివుండొచ్చు. కాని వీటన్నిట్లో ముఖ్యమైంది&nbsp;<BR>జ్ఞానతృష్ణ. అతని తీర్థయాత్రల గురించి మనకంతగా తెలియదు. కాని అతడు&nbsp;<BR>వైష్ణవమత సారస్వతం. వృద్ధిపొందిన భాష లన్నిటినీ చక్కగా నేర్చాడు. ద్రావిడం,&nbsp;<BR>ప్రాచీన వంగభాష అతడికి చక్కగా వచ్చు. అందువల్ల యితడు దక్షిణభారత&nbsp;<BR>దేశంలో, వంగదేశంలో చాలకాలం నివసించి వుండొచ్చు.</FONT></p>
<p><FONT FACE="SHREE900, SHREE, sans-serif" SIZE="3">కాని అతని స్నేహితులు ఒక సంగతి గట్టిగా చెబుతారు. కథియవార్‌లో&nbsp;<BR>గిరినార్‌ కొండశిఖరంలో అతడు యోగాభ్యాసం చేశాడనీ, కొంత యోగానుభ-&nbsp;<BR>వాన్ని గడించాడనీ అంటారు.</FONT></p>
<p><FONT FACE="SHREE900, SHREE, sans-serif" SIZE="3">ఈ గిరినార్‌ కొండ బౌద్ధులకు ఎంతో పుణ్యక్షేత్రం. ఈ కొండపాదంలో&nbsp;<BR>ఒక పెద్దగుట్ట వుంది. దానిమీదే అశోకుడు మొదటి శాసనాలను చెక్కించాడు.&nbsp;<BR>ఇక్కడే బ్రహ్మాండమైన స్థూపాలు నానాకాలాల్లో నిర్మింపబడ్డాయి. వాటిచుట్టూ&nbsp;<BR>అడవి పెరిగింది. చాలకాలం యీ స్థూపాలేవో చిన్నచిన్న గుట్టలని ప్రజలనుకొ-&nbsp;<BR>న్నారు. ఈ గిర్నార్‌ కొండమీద అవధూత ఐన దత్తాత్రేయ గురుమూర్తి వుండే-&nbsp;<BR>వాడని హిందువుల భావన. ఇప్పటికికూడ మహాయోగు లీ కొండమీద కొందరు&nbsp;<BR>అదృష్టవంతులకు కనిపిస్తూంటారని వదంతి.</FONT></p>
<p><FONT FACE="SHREE900, SHREE, sans-serif" SIZE="3">తర్వాత మన బ్రహ్మచారి గంగానది ఒడ్డున వారణాసి సమీపంలో ఒక&nbsp;<BR>సన్న్యాసికి శుశ్రూష చేశాడు. ఆ సన్న్యాసి యోగాభ్యాసం చేస్తూ, భూమిలో ఒక&nbsp;<BR>సొరంగాన్ని తవ్వుకొని అందులో నివసిస్తూండేవాడు. యోగులకు గుహల్లోను,&nbsp;<BR>లేక అలాంటి ప్రదేశాల్లోను నివసించటం అలవాటు. అక్కడ శీతోష్ణస్థితి&nbsp;<BR>సమానస్థాయిలో వుంటుంది. నిశ్శబ్దంగా, ప్రశాంతంగా వుంటుంది. ఈ కాలం-&nbsp;<BR>లోనే మన బ్రహ్మచారి వారణాసిలో ఒక సన్న్యాసివద్ద అద్వైత సిద్ధాంతాన్నికూడ&nbsp;<BR>అధ్యయనం చేశాడు.</FONT></p>
<p><FONT FACE="SHREE900, SHREE, sans-serif" SIZE="3">అనేక సంవత్సరాలు తీర్థయాత్రలు, శాస్త్రాధ్యయనం చేశాడు.</FONT></p>
<p><FONT FACE="SHREE900, SHREE, sans-serif" SIZE="3">అనేక సంవత్సరాలు తీర్థయాత్రలు, శాస్త్రాధ్యయనం, యోగాభ్యాసం చేసి&nbsp;<BR>తన పూర్వనివాసానికి మన బ్రహ్మచారి తిరిగివచ్చాడు. అతడి మేనమామ&nbsp;<BR>అప్పుడు జీవించివుంటే, ఉపనిషత్తుల్లోని ఋషిలాంటి యీ పిల్లవాణ్ణి చూసి&nbsp;<BR>‘‘నాయనా నీ ముఖం యిప్పుడు బ్రహ్మతేజస్సుతో ప్రకాశిస్తోంది’’ అనేవాడు.&nbsp;<BR>కాని యిప్పుడతనికి స్వాగతం పలికి, ఆతిథ్యం యిచ్చింది చిన్ననాటి మిత్రులు.&nbsp;<BR>వారిలో చాలమంది సంసారసాగరంలోపడి దారీతెన్నూ కానక ఈదుతున్నవారే.</FONT></p>
<p><FONT FACE="SHREE900, SHREE, sans-serif" SIZE="3">కాని వారికికూడ యితడిలో ఆశ్చర్యకరమైన పరివర్తన కనిపించింది.&nbsp;<BR>అతడు చిన్ననాటి వీథిబడి స్నేహితుడుగా లేడు. అతని స్వరూపం, ప్రవర్తన,&nbsp;<BR>అన్నిటిలో సంభ్రమం గొలిపే పరివర్తన ఒకటి కానవస్తోంది. కాని యీ</FONT></p>
<hr class="puTa_virupu">
<table><tr><td><a class=puTa_lanke href=puTa2780.html>p2780</a></td><td>p2781</td><td><a class=puTa_lanke href=puTa2782.html>p2782</a></td></tr></table>
</div></body></html>
