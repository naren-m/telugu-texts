<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3192.html>p3192</a></td><td>p3193</td><td><a class=puTa_lanke href=puTa3194.html>p3194</a></td></tr></table>

<p><FONT FACE="SHREE900, SHREE, sans-serif" SIZE="3">నీతికోసం, పారమార్థికతకోసం. మీకున్న విజ్ఞానం మా మహిళలకు లేదు. కాని&nbsp;<BR>పవిత్రతలో వారే అధికురాండ్రు. ప్రతి మహిళకును తన భర్తకంటె వేరైన ప్రతి&nbsp;<BR>పరపురుషుడును పుత్ర స్థానీయుడు. ప్రతి మగవానికిని తన యిల్లాలు తప్ప ప్రతి-&nbsp;<BR>స్త్రీయు మాతృస్థానీయురాలు. మీ నడుమ ఉన్నప్పుడు దేన్ని మీరు ‘‘స్త్రీలయెడ&nbsp;<BR>మర్యాద’’ అని పేర్కొంటున్నారో అది నాకు రోత పుట్టిస్తూ వుంది. మేం మగ-&nbsp;<BR>వాళ్లం. మేం ఆడవాళ్లం అనే తలంపే ఉండరాదు. ‘‘అందరం మానవులం’’ అనే&nbsp;<BR>భావమే ఉండాలి. స్త్రీ పురుష విభేదాన్ని గణింపకుండ, ఉభయసాధారణమైన&nbsp;<BR>మానవత్వాన్ని మాత్రమే మీరు గణించేటంతవరకు మీ మహి&nbsp;<BR>ళలకు నిజమైన అభివృద్ధి కలుగదు. అంతవరకు వారు కేవలం ఆటవస్తువులేకాని&nbsp;<BR>అంతకంటె ఎక్కువ కారు. అందువల్లనే, వివాహాలను రద్దు చేసికోవడంకూడ&nbsp;<BR>మీలో సర్వసహజంగా ఉన్నది. మీలో మగవారు స్త్రీలకు మ్రొక్కి, ఆసన&nbsp;<BR>మర్పించి, మరుక్షణాన్నే ముఖస్తుతి పాఠాలను ఏకరువు పెడుతారు. యువతీ,&nbsp;<BR>యువకుడు ఒకచోట చేరారా, తక్షణమే అతడామెను ‘‘కాంతా! నీ కన్నులెంత&nbsp;<BR>అందంగా ఉన్నాయి’’ అని స్తోత్రం చేయడం మొదలుపెడతాడు. ఇలా అన&nbsp;<BR>డానికి మగవాడికేం హక్కున్నది? మగవారికి అంత ధైర్యమేమి? మీ ఆడవాళ్లు&nbsp;<BR>దానికి అనుమతించడం ఏమిటి? ఇలాంటివి మానవునిలో ఉదార ఆదర్శాలను&nbsp;<BR>పోషించకుండ జఘన్యాంశాలను హెచ్చిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">‘‘మనం మగవాళ్లం, మనం ఆడవాళ్లం’’ అనే తలంపు మన కుండ&nbsp;<BR>కూడదు. ‘‘అందరమూ మానవులమే. ఒకరి కొకరికి గారాబంతో తోడ్పడ&nbsp;<BR>వలసిన వారమే’’ అని తలంచాలి. యువతీయువకులు ఏకాంతంలో కలసికొన్న&nbsp;<BR>తక్షణమే, యువకుడు యువతికి అతిమర్యాద చూపుతాడు. వరుడు ఒక యువ-&nbsp;<BR>తిని పెండ్లాడగలగటానికి ముందు రెండువందల మంది యువతుల్ని బ్రతిమా-&nbsp;<BR>లికొని యుంటాడు. నేను వివాహమాడే వారిలో చేరితో ఇవేవీ లేకుండానే ఒక&nbsp;<BR>ప్రియురాలిని పొందగలిగి యుందును.</FONT></p>
<p><FONT FACE="SHREE900, SHREE, sans-serif" SIZE="3">నేను భారతదేశంలో ఉన్నప్పుడు వెలుపలినుండి మీ ఆచారాలను చూచి&nbsp;<BR>‘‘ఇదంతా సరసమేకాని వేరుకాదు, అంతా బాగానే ఉంది’’ అని చెప్పగా&nbsp;<BR>విన్నాను. నమ్మాను. కాని తర్వాత నేను దేశాటనానికి పూనుకున్నాను. స్వయంగా&nbsp;<BR>చూచి మీ ఆచారాలు బాగాలేవని తెలుసుకున్నాను. మీ ఈ ఆచారమేమో&nbsp;<BR>తప్పు. మీరు మాత్రం కన్నులు మూసుకొని, ‘‘చాలబాగుంది, చాల బాగుంది మా&nbsp;<BR>ఆచారం’’ అనుకొంటుంటారు. పాశ్చాత్యదేశీయులైన మీతోవచ్చిన&nbsp;<BR>చిక్కేమిటంటే, మీరు పసివారు, అవివేకులూ, చపలచిత్తులు, ధనసంపన్నులు.</FONT></p>
<hr class="puTa_virupu">
<table><tr><td><a class=puTa_lanke href=puTa3192.html>p3192</a></td><td>p3193</td><td><a class=puTa_lanke href=puTa3194.html>p3194</a></td></tr></table>
</div></body></html>
