<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1081.html>p1081</a></td><td>p1082</td><td><a class=puTa_lanke href=puTa1083.html>p1083</a></td></tr></table>
<p><FONT FACE="SHREE900, SHREE, sans-serif" SIZE="3">258 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">కొందరికి సహజంగా కొన్ని ప్రత్యేక శక్తులున్నట్లే, వేదరహస్యాలు కూడా&nbsp;<BR>కొన్ని కుంటుంబాలవారికే తెలుసు. ఆ కుటుంబాలు అంతరించటంతో, వాటితో&nbsp;<BR>పాటుగా ఆ రహస్యజ్ఞానం కూడా అంతరించింది.</FONT></p>
<BR>
<p><FONT FACE="SHREE900, SHREE, sans-serif" SIZE="3">వేదాల్లో శారీరకశాస్త్రజ్ఞానం పొందిన అభివృద్ధి, ఆయుర్వేద విజ్ఞానంకన్నా&nbsp;<BR>తక్కువేమీ కాదు. అప్పటివారు యజ్ఞాలకోసం జంతువులను చంపేవారు. వివిధ&nbsp;<BR>శరీరావయవాలకు వారు పేర్లు పెట్టుకున్నారు. సముద్రం ఓడలతో నిండివుందన్న&nbsp;<BR>వర్ణనలు మనకు వేదాల్లో కనిపిస్తాయి. తర్వాతకాలంలో సముద్రయానాన్ని నిషే&nbsp;<BR>ధించారు. జనులు బౌద్ధంలో కలిసిపోతారన్న భయం, ఈ నిషేధానికి కొంత&nbsp;<BR>కారణం కావచ్చు.</FONT></p>
<p><FONT FACE="SHREE900, SHREE, sans-serif" SIZE="3">కొత్తగా ఏర్పడిన క్షత్రియులు వైదిక మతాచార్యులపై చేసిన తిరుగుబాటు&nbsp;<BR>ఫలితమే బౌద్ధమతం.</FONT></p>
<BR>
<p><FONT FACE="SHREE900, SHREE, sans-serif" SIZE="3">హిందూమతం బౌద్ధమత సారాన్ని గ్రహించి, ఆ మతాన్ని త్రోసిపుచ్చింది.&nbsp;<BR>దక్షిణ భారతంలోని ఆచార్యులంతా చేసిన ప్రయత్నం ఈ రెండు మతాలకు సఖ్యత&nbsp;<BR>చేకూర్చుటే. శంకరాచార్యుని వాదంలో బౌద్ధమత ప్రభావం కనిపిస్తుంది. అయితే&nbsp;<BR>అతని శిష్యులు అతని వాదానికి విపరీతార్థాన్ని కల్పించారు. అందుకే ఆచార్యుని&nbsp;<BR>శిష్యులను ‘ప్రచ్ఛన్న బౌద్ధులు’’ అంటూ, తర్వాతి సంస్కర్తలు కొందరన్నారు. ఆ&nbsp;<BR>ఆక్షేపణ సరైనదే.</FONT></p>
<p><FONT FACE="TimesNewRoman, Times, serif" SIZE="3">*      *      *</FONT></p>
<BR>
<p><FONT FACE="SHREE900, SHREE, sans-serif" SIZE="3">స్పెన్సర్‌ చెప్పే ‘అజ్ఞేయం’ అనే దేమిటీ? అది మనం చెప్పే ‘మాయ’ యే.&nbsp;<BR>అజ్ఞేయ మనగానే పాశ్చాత్య తాత్త్వికులు భయపడతారు. కాని, మన తత్త్వవేత్తలు&nbsp;<BR>అవాక్‌మానసగోచర తత్త్వంలోకి ఎగిరిదూకేశారు; దానితో వారు ఆ మాయను&nbsp;<BR>జయించారు.</FONT></p>
<BR>
<p><FONT FACE="SHREE900, SHREE, sans-serif" SIZE="3">పాశ్చాత్య తాత్త్వికులు ఆకాశంలో ఎగిరే రాబందుల లాంటివారు. వారి&nbsp;<BR>చూపెప్పుడూ నేలమీది క్రుళ్లిన మాంసం పైననే ఉంటుంది. వారు అజ్ఞేయమైన&nbsp;<BR>దాన్ని దాటిపోలేరు. కాబట్టే వారు వెనక్కి మరలి సర్వశక్తిమంతమైన ‘డాలర్‌’ ను&nbsp;<BR>పూజిస్తారు.</FONT></p>
<BR>
<p><FONT FACE="SHREE900, SHREE, sans-serif" SIZE="3">లోకంలో అభివృద్ధి - రాజ్యాంగం, మతం - అనే రెండు మార్గాల్లో సాగుతూ&nbsp;<BR>ఉంటుంది. మొదటిదాన్లో గ్రీకులు శ్రేష్ఠులు. ఆధునికి రాజ్యాంగ సంస్థలన్నీ గ్రీకు&nbsp;<BR>విధానాల అభివృద్ధే. మత విషయంలో హిందువులు సర్వాధిపతులు. క్రైస్తవం మా&nbsp;<BR>మతంలోని ఒక శాఖే. బౌద్ధమతం మా మతంపై తిరుగుబాటు చేసిన బిడ్డ లాంటిది.&nbsp;<BR>అలాంటిది మా మతం.</FONT></p>
<hr class="puTa_virupu">
<table><tr><td><a class=puTa_lanke href=puTa1081.html>p1081</a></td><td>p1082</td><td><a class=puTa_lanke href=puTa1083.html>p1083</a></td></tr></table>
</div></body></html>
