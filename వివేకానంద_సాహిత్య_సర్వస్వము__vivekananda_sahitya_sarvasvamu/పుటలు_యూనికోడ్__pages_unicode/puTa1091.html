<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1090.html>p1090</a></td><td>p1091</td><td><a class=puTa_lanke href=puTa1092.html>p1092</a></td></tr></table>
<p><FONT FACE="SHREE900, SHREE, sans-serif" SIZE="3">1892 - 93 సంవత్సరంలో చెన్నపురిలో స్వామీజీ చేసిన ప్రసంగాంశాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">267</FONT></p>
<BR>
<p><FONT FACE="SHREE900, SHREE, sans-serif" SIZE="3">అతను శతఘ్నిలోని విస్ఫులింగం లాంటివాడు. ప్రసంగం విషయగర్భితమైనట్టిది -&nbsp;<BR>మహాపురుషుని రాకకోసం సన్నాహాలు చేస్తున్నాం.</FONT></p>
<BR>
<p><FONT FACE="SHREE900, SHREE, sans-serif" SIZE="3">శ్రీకృష్ణుడు చతురుడా? కాడు. యుద్ధాన్ని నిరోధించాలని అతను శక్తివంచన&nbsp;<BR>లేకుండా ప్రయత్నించాడు. దుర్యోధనుడే బలవంతంగా యుద్ధం తెచ్చిపెట్టాడు.&nbsp;<BR>అయితే, కార్యరంగంలోకి అడుగుపెట్టిన తర్వాత నువ్వు వెనుకంజ వేయరాదు.&nbsp;<BR>ధర్మనిర్వహణా దక్షుడైనవాడు అనుసరించే క్రియావిధానం యిది. పారిపోకు. అది&nbsp;<BR>పిరికితనం. క్రియాంగణంలో కాలుపెట్టినప్పుడు, ఆ క్రియను నిర్వహించి తీరాలి.&nbsp;<BR>ఒక అంగుళమైనా తొలగిపోరాదు. ఈ నిర్వహణంకూడా దుష్ట లక్ష్యసిద్ధికై&nbsp;<BR>ఉండకూడదు. ఆ యుద్ధం ధర్మబద్ధమైనది. న్యాయరూపంలో కోపం, విధ్యుక్త&nbsp;<BR>కర్తవ్యరూపంలో కామం - ఇలా పిశాచం ఎన్నో రూపాల్లో ప్రత్యక్షమవుతూ&nbsp;<BR>ఉంటుంది. మొదటిసారి అది వచ్చినప్పుడు మనిషి దాన్ని గుర్తిస్తాడు. తర్వాత అతను&nbsp;<BR>మరచిపోతాడు. అది న్యాయవాదుల అంతర్వాణి లాంటిది. మొదట ఆ&nbsp;<BR>విషయమంతా శుద్ధవంచన అని వారికి తెలుస్తుంది. క్రమంగా అది కక్షిదారుల&nbsp;<BR>యెడల తాము నిర్వహింపవలసిన విధ్యుక్తధర్మమైపోతుంది. అలవాటు కారణంగా&nbsp;<BR>వారు చివరికి కఠినచిత్తులై పోతారు.</FONT></p>
<p><FONT FACE="SHREE900, SHREE, sans-serif" SIZE="3">యోగులు నర్మదాతీరంలో నివసిస్తారు. అది వారికి ఎంతో ఉత్తమప్రదేశం.&nbsp;<BR>అక్కడి వాతావరణం సమశీతోష్ణంగా ఉంటుంది. భక్తులు బృందావనంలో&nbsp;<BR>ఉండటానికి యిష్టపడతారు.</FONT></p>
<BR>
<p><FONT FACE="SHREE900, SHREE, sans-serif" SIZE="3">సిపాయిలు వయసు చెల్లకముందే చనిపోతారు - ప్రకృతి అంతా దోష&nbsp;<BR>భూయిష్ఠం. ఆటగాళ్లు అకాలమరణం పొందుతారు. పెద్దమనుషుల వర్గమే ఎంతో&nbsp;<BR>పుష్టిగలది. పేదలు గట్టితనం కలిగి వుంటారు.</FONT></p>
<BR>
<p><FONT FACE="SHREE900, SHREE, sans-serif" SIZE="3">పండ్లూ మొదలైన ఆహారం మలబద్ధం గలవారికి ఉపయోగకరంగా ఉండ&nbsp;<BR>వచ్చు. నాగరికుడు మెదడుతో చేసే పనికి విశ్రాంతి కావాలి. పరిమళ ద్రవ్యాలు -&nbsp;<BR>పొదుపు సామగ్రి వేసి చేసిన భోజనం అతను తీసుకోవాలి. ఆటవికుడు రోజుకు&nbsp;<BR>నలభై మైళ్లు నడవగలడు. అతను మామూలు ఆహారపదార్థాలను తినటానికి&nbsp;<BR>యిష్టపడతాడు.</FONT></p>
<p><FONT FACE="SHREE900, SHREE, sans-serif" SIZE="3">మనం తినే పండ్లు కృత్రిమమైనవి. సహజంగా పండే మామిడిపండు&nbsp;<BR>చెప్పుకోతగింది కాదు. గోధుమ కూడా కృత్రిమ ఆహారమే.</FONT></p>
<BR>
<p><FONT FACE="SHREE900, SHREE, sans-serif" SIZE="3">బ్రహ్మచర్యం ద్వారా నీ దేహంలోని ఆత్మశక్తిని నిలువచేసుకో.</FONT></p>
<p><FONT FACE="SHREE900, SHREE, sans-serif" SIZE="3">ఆదాయాన్ని ఖర్చుపెట్టడంలో గృహస్థుడు ఈ నియమాన్ని పాటించాలి:&nbsp;<BR>రాబడిలో నాల్గవవంతు కుటుంబానికి, నాల్గవవంతు దానధర్మాలకు - ఖర్చు&nbsp;<BR>చేయాలి. నాల్గవవంతు నిల్వచేయాలి. నాల్గవవంతు తనకోసం ఖర్చుపెట్టుకోవాలి.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1090.html>p1090</a></td><td>p1091</td><td><a class=puTa_lanke href=puTa1092.html>p1092</a></td></tr></table>
</div></body></html>
