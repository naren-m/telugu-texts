<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2799.html>p2799</a></td><td>p2800</td><td><a class=puTa_lanke href=puTa2801.html>p2801</a></td></tr></table>

<p><FONT FACE="SHREE900, SHREE, sans-serif" SIZE="3">ఒక్కటీ లేదు. సకల సిద్ధాంతాలకంటె అతిప్రశస్తమైన యీ కారుణ్యమే, యీ&nbsp;<BR>దయాగుణమే, యీ దానశీలమే - బౌద్ధమతం మాకు పెట్టిన భిక్ష.</FONT></p>
<p><FONT FACE="SHREE900, SHREE, sans-serif" SIZE="3">బుద్ధుని జీవితంలో ఒక విశిష్టమైన ఆకర్షణ వుంది. మొదటినుండి నాకు&nbsp;<BR>బుద్ధుడిపట్ల గొప్ప పూజ్యభావం వుంది. అతడి సిద్ధాంతాల్లో గాదు, అతడి శీలా-&nbsp;<BR>నికి - అందరికంటె అతన్లోనే నా కెక్కువ గౌరవం వుంది - ఏం సాహసం! ఏం&nbsp;<BR>నిర్భయత్వం! ఏం దివ్యప్రేమ! అతడు మానవకోటి సంక్షేమం కోసం అవతరిం-&nbsp;<BR>చాడు. ఇతరులు దేవుణ్ణి అపేక్షింపవచ్చు. కొందరు తమకు తాము సత్యాన్ని సాక్షా-&nbsp;<BR>త్కరింప చేసుకోవచ్చును. అతడు తనకై సత్యసాక్షాత్కారం పొందటానికైనా లక్ష్య-&nbsp;<BR>పెట్టలేదు. లోకులు దుఃఖపడుతూన్నందువల్ల వారి దుఃఖాన్ని బాపటానికి&nbsp;<BR>అతడు సత్యాన్ని తెలుసుకోవలసి వచ్చింది.</FONT></p>
<p><FONT FACE="SHREE900, SHREE, sans-serif" SIZE="3">వారికి సహాయపడటం ఎలా? అనేదే అతడి ఆవేదన. అంతటి దీర్ఘ&nbsp;<BR>జీవితంలో అతడు తనను గురించి క్షణమైనా ఆలోచింపలేదు. అజ్ఞానులం,&nbsp;<BR>స్వార్థపరులం, సంకుచిత మనస్కులం ఐన మనం అతడి మహాత్మ్యాన్ని ఎలా&nbsp;<BR>గ్రహించగలం?</FONT></p>
<p><FONT FACE="SHREE900, SHREE, sans-serif" SIZE="3">అతడి అద్భుత మేధస్సును గురించి యోచించండి! ఆవేశం ఏమాత్రమూ&nbsp;<BR>లేదు. విచారించక దేన్నిగాని గ్రహింపనొల్లని అతిలోకప్రతిభ అతడిది. ప్రాచీన&nbsp;<BR>లిఖిత పుస్తకాల్లో వుందనిగాని, మీ తాతముత్తాతలనుండి సంక్రమించిందనిగాని,&nbsp;<BR>మీ స్నేహితులు కోరుతున్నారనిగాని చెప్పి యీ కారణాలచేత మీరు దేన్నీ నమ్మ-&nbsp;<BR>వద్దు - మీ అంతకు మీరు ఆలోచించుకోండి. మీరే సత్యాన్ని స్వయంగా అన్వే-&nbsp;<BR>షించండి; మరే సాక్షాత్కారాన్ని పొందండి. అప్పుడది అందరికీ శ్రేయస్కరమని&nbsp;<BR>మీరు తెలుసుకొనేపక్షంలో జనానికి బోధించండి. అల్పబుద్ధులు, దుర్బలులు,&nbsp;<BR>సంకుచిత హృదయులు సత్యాన్ని దర్శించలేరు. ముక్తులం కావాలి. ఆకాశ&nbsp;<BR>మంతటి విశాలహృదయులం కావాలి. మన మనస్సు స్ఫటికం మాదిరి నిర్మలంగా&nbsp;<BR>వుండాలి. అప్పుడే అందులో సత్యం ప్రకాశిస్తుంది. మనమో, మూఢభావాల&nbsp;<BR>పుట్టకదా! విద్యాధికులం అనుకొనే మీ దేశస్థులలో సైతం ఎలాటి మూఢభా-&nbsp;<BR>వాలు, సంకుచితభావాలు లేవు! ఈ విషయం కాస్త యోచించండి! మీరు నాగ-&nbsp;<BR>రికాగ్రేసరులం అనుకొంటారు. ఒక సందర్భంలో కుర్చీమీద కూర్చోటానికి నాకు&nbsp;<BR>అనుమతి నిరాకరింపబడింది. నేను హైందవుడ నవటమే దానికి కారణం!</FONT></p>
<p><FONT FACE="SHREE900, SHREE, sans-serif" SIZE="3">క్రీస్తు జననానికి ఆరు శతాబ్దాలకు పూర్వం, బుద్ధుడి కాలంలో భారత-&nbsp;<BR>దేశంలో గొప్ప విద్యావిధానం వ్యాప్తిలో వుండేది. అప్పుడు భావస్వాతంత్య్రం&nbsp;<BR>సంపూర్ణంగా వుండివుండాలి. అసంఖ్యాకులైన ప్రజలు బుద్ధుణ్ణి అనుసరించారు.&nbsp;<BR>రాజులు, రాణులు తమతమ సింహాసనాలను పరిత్యజించారు. అతడి సందేశాలు</FONT></p>
<hr class="puTa_virupu">
<table><tr><td><a class=puTa_lanke href=puTa2799.html>p2799</a></td><td>p2800</td><td><a class=puTa_lanke href=puTa2801.html>p2801</a></td></tr></table>
</div></body></html>
