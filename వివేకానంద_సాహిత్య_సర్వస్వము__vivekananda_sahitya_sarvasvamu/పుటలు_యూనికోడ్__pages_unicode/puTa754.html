<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa753.html>p753</a></td><td>p754</td><td><a class=puTa_lanke href=puTa755.html>p755</a></td></tr></table>
<p><FONT FACE="SHREE900, SHREE, sans-serif" SIZE="3">ఆత్మతత్త్వం - దాని గమ్యం</FONT></p>
<p><FONT FACE="TimesNewRoman, Times, serif" SIZE="2">3 3 9</FONT></p>
<p><FONT FACE="SHREE900, SHREE, sans-serif" SIZE="3">అవటంతో విశ్వవ్యాప్తమై వుండవలసిందే కదా. ఐతే అది దేహాలను ధరిస్తుందనే&nbsp;<BR>మాటకు, ఒక దేహం వీడి మరొక దేహాన్ని కూడుతుందనే మాటకు అర్థం&nbsp;<BR>ఏమిటి? ఆత్మ వచ్చేదికాదు, పోయేదీకాదు; పుట్టేదీ కాదు, గిట్టేదీ కాదు అనటం&nbsp;<BR>భావం. సర్వవ్యాప్తమైనది పుట్టటం ఎలా? ఆత్మ దేహంలో వసిస్తుందనటం అర్థం-&nbsp;<BR>లేని పిచ్చిమాట. నిరవధికమైనది పరిమితమైన స్థలంలో ఎలా వుండ&nbsp;<BR>గలదు? ఒకడు తన చేతుల్లో పుస్తకం పుచ్చుకొని ఒక పుట చదివి, దాన్ని పక్కకు&nbsp;<BR>తిప్పి, మరొక పుట చదివి, దాన్ని పక్కకు తిప్పి తదుపరి పుటను చదువుతాడు.&nbsp;<BR>ఈ తిప్పటం పుస్తకానికీ దాని పుటలకేగాని పాఠకుడికి కాదు. అతడు మొదట&nbsp;<BR>ఎక్కడున్నాడో, అక్కడే వున్నాడు. ఆత్మ విషయమూ అలాగే. ప్రకృతి అంతా&nbsp;<BR>గ్రంథంవంటిది. దాన్ని ఆత్మ చదువుతోంది. ఒక్కొక్క జన్మ ఆ గ్రంథంలోని&nbsp;<BR>ఒక్కొక్క పుటలాంటిది. దాన్ని చదువగానే అది తిప్పివేయబడుతోంది. గ్రంథం&nbsp;<BR>పూర్తయ్యేవరకు, ప్రకృతితో అనుభవాలు పూర్తయ్యేవరకు, ఆత్మ పరిపూర్ణత్వం&nbsp;<BR>పొందేవరకు పుటలు తిప్పివేయబడుతూంటవి. ఐనా ఆత్మ ఎన్నడూ వున్నచోట&nbsp;<BR>నుండి కదలదు, రాలేదు, పోలేదు; అది అనుభవాలను మాత్రమే పొందుతుం-&nbsp;<BR>టుంది. కాని మనమే తిరుగుతున్నట్లు మనకు అనిపిస్తుంటుంది. భూమి&nbsp;<BR>తిరుగుతోంది. కాని భూమి నిశ్చలమై సూర్యుడే తిరుగుతున్నాడని మనం అను-&nbsp;<BR>కొంటుంటాం. అది తప్పని, ఇంద్రియాల భ్రాంతి అని మనకు తెలుసు. అలాగే&nbsp;<BR>మనం పుడతామని, గిట్టుతామని, వస్తున్నామని, పోతున్నామని అనుకోవటం-&nbsp;<BR>కూడ భ్రాంతే. మనం రావటమూ లేదు, పోవటమూ లేదు, పుట్టటమూ లేదు.&nbsp;<BR>ఎందుకంటె ఆత్మ పోవలసింది ఎక్కడకు? పోవటానికి దానికిక చోటులేదు. అది&nbsp;<BR>యిప్పుడు లేని చోటేది?</FONT></p>
<p><FONT FACE="SHREE900, SHREE, sans-serif" SIZE="3">‘ప్రకృతి పరిణామం’, ‘ఆత్మ వ్యక్తీకరణం’ అనే సిద్ధాంతం యిలా కలి-&nbsp;<BR>గింది. పరిణామక్రమం, ఉన్నతోన్నతాలైన సంయోగాలు ఆత్మలో లేవు; దాని&nbsp;<BR>స్వరూపం ప్రస్తుతం ఎలాటిదో మునుపూ అలాటిదే. పరిణామాలు, సంయో-&nbsp;<BR>గాలు ప్రకృతిగతాలే. కాని ప్రకృతి పరిణామం ముందుకు సాగిపోతూ, ఉన్న&nbsp;<BR>తోన్నతాలైన సంయోగాలు పొందుతున్నకొద్దీ, ఆత్మమహత్త్వం అధికాధికంగా&nbsp;<BR>వ్యక్తమవుతూంటుంది. ఇక్కడ ఒక తెర వున్నదనుకోండి. తెర మరుగున&nbsp;<BR>అద్భుతమైన దృశ్యం వున్నదనుకోండి. తెరలో చిన్నరంధ్రం వున్నదనుకోండి. ఆ&nbsp;<BR>రంధ్రంనుంచి మనం దృశ్యంలోని స్వల్పాంశాన్ని చూడగలుగుతాం. ఆ రంధ్రం&nbsp;<BR>పెద్దదయేకొద్దీ దృశ్యం అధికాధికంగా మన చూపు మేరలోకి వస్తుంది. తెర&nbsp;<BR>పూర్తిగా తొలగిపోయిన తరువాత దృశ్యానికీ, ద్రష్టకూ నడుమ ఏదీ లేదు.&nbsp;<BR>అప్పుడు దృశ్యం సంపూర్ణంగా మీకు కనబడుతుంది. మానవుడి మనస్సే తెర.</FONT></p>
<hr class="puTa_virupu">
<table><tr><td><a class=puTa_lanke href=puTa753.html>p753</a></td><td>p754</td><td><a class=puTa_lanke href=puTa755.html>p755</a></td></tr></table>
</div></body></html>
