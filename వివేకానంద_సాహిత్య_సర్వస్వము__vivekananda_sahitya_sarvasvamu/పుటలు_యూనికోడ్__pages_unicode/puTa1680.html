<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1679.html>p1679</a></td><td>p1680</td><td><a class=puTa_lanke href=puTa1681.html>p1681</a></td></tr></table>
<p><FONT FACE="SHREE900, SHREE, sans-serif" SIZE="3">భవిష్యన్మతం వేదాంతమా?</FONT></p>
<p><FONT FACE="SHREE900, SHREE, sans-serif" SIZE="3">75</FONT></p>
<p><FONT FACE="SHREE900, SHREE, sans-serif" SIZE="3">భయపడడు కదా! దేవుడు మానవుని ఆత్మే. మీరు భయపడకుండా వుండగలది&nbsp;<BR>అత డొక్కని గురించే. దైవభీతి మానవుడిలో చొచ్చుకోవటం, అతణ్ణి గడగడ-&nbsp;<BR>లాడించటం మొదలైన యీ వెర్రి అంతా ఏమిటి? మన మంతా ఉన్మత్తశర&nbsp;<BR>ణాలయంలో లేము. అందుకు భగవంతుడు మనలను దీవించాడు. మనలో&nbsp;<BR>అధికసంఖ్యాకులం పిచ్చివారం కానప్పుడు దైవభీతి వంటి ఆశయాలను మనం&nbsp;<BR>ఎందుకు కల్పించుకోవాలి? మానవకోటి యించుమించు అంతా వెర్రిది అని&nbsp;<BR>బుద్ధు డన్నాడు. ఆ మాట పూర్తిగా నిజమనే తోస్తోంది.</FONT></p>
<p><FONT FACE="SHREE900, SHREE, sans-serif" SIZE="3">ప్రమాణగ్రంథం లేదు, మహాపురుషుడు లేడు, సాకారుడైన దేవుడు లేడు.&nbsp;<BR>ఇవన్నీ పోవాలి. ఇంద్రియాలు పోవాలి. మనం ఇంద్రియాలకు బద్ధులమై&nbsp;<BR>వుండలేం. పెద్ద మంచుగడ్డలమీద చలితో మరణించే మానవుల్లా మన మిప్పుడు&nbsp;<BR>బద్ధులమై పడివున్నాం. నిద్రిద్దామనే కోరిక వారి కెంత బలంగా వుంటుందంటే&nbsp;<BR>- ‘చస్తా’ రంటూ మిత్రులు వారిని మేల్కొల్పాలని ప్రయత్నించినా ‘నన్ను&nbsp;<BR>చావనివ్వండి, నాకు కావలసింది నిద్ర’ అని వారిలో ప్రతివాడూ అంటాడు.&nbsp;<BR>క్షుద్రాలైన ఇంద్రియ విషయాలు మనకు వినాశనం తెస్తున్నా మన మంతా&nbsp;<BR>వాటి పట్లే ఆసక్తులమై వున్నాం. అంతకంటె అనేక గొప్ప విషయాలు వున్నాయనే&nbsp;<BR>మాట మరచిపోతాం.</FONT></p>
<p><FONT FACE="SHREE900, SHREE, sans-serif" SIZE="3">భగవంతు డొకసారి భూమిమీద వరాహావతార మెత్తాడని హిందువుల పురా-&nbsp;<BR>ణాలలో ఒక గాధ వుంది. ఆ వరాహానికి ఒక ఆడు పంది సాహచర్యం&nbsp;<BR>కలిగింది. కొంతకాలానికి దానికి అనేక పందిపిల్లలు పుట్టాయి. బురదలో వసిస్తూ&nbsp;<BR>ఆనందంతో ఘర్ఘుర ధ్వనులు చేస్తూ అది తన సంసారంతో హాయిగా వుంది.&nbsp;<BR>తన దివ్యవైభవ, ఈశ్వరతత్వ జ్ఞప్తి దానికి లేదు. దేవతలు ఎంతో&nbsp;<BR>కలవరపడి భూమ్మీదకు వచ్చి ‘వరాహ దేహాన్ని వదలిపెట్టి స్వర్గానికి&nbsp;<BR>రావలసిం’దని ప్రార్థించారు. కాని భగవంతుడికి అది యించుకైనా యిష్టంలేక&nbsp;<BR>ఆయన వారిని తరిమి వేశాడు. ‘నే నెంతో హాయిగా వున్నాను. ఇక్కడనుండి&nbsp;<BR>కదలటం నా కిష్టం లేదు’ అన్నాడు. గత్యంతరంలేక దేవతలు దేవుడి వరాహ&nbsp;<BR>దేహాన్ని నాశనం చేశారు. తక్షణమే దేవుడికి తన దివ్యవైభవం మరల కలిగింది.&nbsp;<BR>పంది రూపంలో తన కొక ఆనందం వుండినందుకే యిప్పుడు ఆయన&nbsp;<BR>ఆశ్చర్యపడ్డాడు.</FONT></p>
<p><FONT FACE="SHREE900, SHREE, sans-serif" SIZE="3">జనుల ప్రవర్తనం యీ తీరునే వుంటుంది. రూపరహితుడైన భగవంతుణ్ణి&nbsp;<BR>గురించి విన్నప్పుడల్లా వారు, ‘‘నా వ్యక్తిత్వ మేమవుతుంది? నా వ్యక్తిత్వం&nbsp;<BR>పోతుందే!’’ అని భయపడతారు. మరోమారు ఆ తలంపు కలిగినప్పుడు&nbsp;<BR>ఈ పంది కథను జ్ఞాపకం చేసుకోండి. మీలో ఒక్కొక్కరిలోను ఎలాంటి</FONT></p>
<hr class="puTa_virupu">
<table><tr><td><a class=puTa_lanke href=puTa1679.html>p1679</a></td><td>p1680</td><td><a class=puTa_lanke href=puTa1681.html>p1681</a></td></tr></table>
</div></body></html>
