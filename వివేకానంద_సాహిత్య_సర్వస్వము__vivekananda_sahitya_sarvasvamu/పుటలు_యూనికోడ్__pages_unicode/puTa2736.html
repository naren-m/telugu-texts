<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2735.html>p2735</a></td><td>p2736</td><td><a class=puTa_lanke href=puTa2737.html>p2737</a></td></tr></table>

<p><FONT FACE="SHREE902, SHREE, sans-serif" SIZE="5">విశ్వనిర్మాణ శాస్త్రం</FONT></p>
<BR>
<p><FONT FACE="SHREE900, SHREE, sans-serif" SIZE="3">సూక్ష్మజగత్తు, స్థూలజగత్తు అనే రెండు జగత్తులున్నాయి. ఈ రెంటినుండీ&nbsp;<BR>మనకు అనుభవం మూలంగా సత్యం లభిస్తోంది. అంతర్‌ అనుభవంవల్ల గ్రహిం-&nbsp;<BR>చబడే సత్యమే మనస్తత్త్వ శాస్త్రంగాను, తత్త్వశాస్త్రంగాను, మతంగాను అవుతోంది.&nbsp;<BR>బాహ్య అనుభవంవల్ల గ్రహించబడే సత్యమే భౌతిక విజ్ఞానశాస్త్రా&nbsp;<BR>లవుతున్నాయి. సమగ్రమైన సత్యం యీ ఉభయ జగత్తుల్లోని అనుభవాలతో సామ-&nbsp;<BR>రస్యం కలిగి వుండాలి. స్థూలజగత్తును, సూక్ష్మజగత్తు నిరూపించాలి. సూక్ష్మ-&nbsp;<BR>జగత్తును, స్థూలజగత్తు నిరూపించాలి; భౌతిక సత్యానికి అంతర జగత్తులో ప్రతి-&nbsp;<BR>రూపం వుండాలి. అంతర జగత్తుకు బాహ్యజగత్తులో నిరూపణ వుండాలి. ఐనా,&nbsp;<BR>నియతంగా యీ సత్యాలు అనేకాలు, పరస్పర విరుద్ధాలుగా వుండటాన్ని&nbsp;<BR>చూస్తున్నాం. ప్రపంచ చరిత్రలో ఒకానొక దశలో అంతర్జగత్తత్త్వ&nbsp;<BR>వేత్తలు ప్రధానులై బాహ్యజగత్తత్త్వవేత్తలతో పోరాడ నారంభిస్తారు. ఈ కాలంలో&nbsp;<BR>బాహ్యజగత్తత్త్వవేత్తలు, భౌతిక విజ్ఞానవేత్తలు ప్రబలు లయారు. వారు మనస్తత్త్వ&nbsp;<BR>శాస్త్రజ్ఞులు, తత్త్వశాస్త్రజ్ఞులు ప్రతిపాదించిన అనేక విషయాలను నిరాకరించారు.&nbsp;<BR>నాకు తెలిసినంతవరకు మనస్తత్త్వశాస్త్రంలోని యథార్థాలైన ముఖ్యభాగాలకు&nbsp;<BR>సంపూర్ణమైన ఐక్యత వుంది. ప్రతి విషయంలోను అధికుడుగా వుండేట్టి స్థితి&nbsp;<BR>ఎవనికీ వుండదు; అన్ని విజ్ఞానరంగాల్లోని పరిశోధనలలోను సమాన సామర్థ్యం&nbsp;<BR>ఏ జాతివారికిగాని, ఏ దేశంవారికిగాని వుండదు. బాహ్యభౌతిక విజ్ఞాన పరి&nbsp;<BR>శోధనలో ఆధునిక యూరపియన్‌ దేశస్థులు అత్యధిక శక్తిమంతులై వున్నారు.&nbsp;<BR>కాని మానవుని అంతఃప్రకృతి పరిశోధనలో వారి సామర్థ్యం అంత గొప్పది కాదు.&nbsp;<BR>మరి ప్రాచ్యులు బాహ్యభౌతిక విజ్ఞాన పరిశోధనలలో అంత నిష్ణాతులు కారు.&nbsp;<BR>కాని అంతర్జగత్తుయొక్క పరిశోధనలో వారు నిష్ణాతులు. అందుచేతనే ప్రాచ్యుల&nbsp;<BR>భౌతికాది విజ్ఞానశాస్త్రాలకు, పాశ్చాత్యుల విజ్ఞానశాస్త్రాలకు పొత్తు కుదరలేదు.&nbsp;<BR>అలాగే పాశ్చాత్య మనస్తత్త్వశాస్త్రమూ, ప్రాచ్యమనస్తత్త్వ శాస్త్రమూ ఒక్కటిగా లేవు.&nbsp;<BR>ప్రాచ్య భౌతిక విజ్ఞానవేత్తలను పాశ్చాత్య వైజ్ఞానికులు ఓడించారు.&nbsp;<BR>ఉభయులు ఎవరిమట్టుకు వారు తమ శాస్త్రమే సత్యంమీద ఆధారపడిందని చెప్పు-&nbsp;<BR>కొంటారు; ఇంతకుముందు చెప్పినట్లు, ఏ విజ్ఞానరంగంలోని సత్యమైనాసరే,&nbsp;<BR>తనను తాను ఖండించుకోదు. అంతర్జగత్తులోని సత్యాలకు, బాహ్యజగత్తులోని&nbsp;<BR>సత్యాలతో సామరస్యం వుంది.</FONT></p>
<p><FONT FACE="TimesNewRoman, Times, serif" SIZE="2">3 0 0</FONT></p>
<hr class="puTa_virupu">
<table><tr><td><a class=puTa_lanke href=puTa2735.html>p2735</a></td><td>p2736</td><td><a class=puTa_lanke href=puTa2737.html>p2737</a></td></tr></table>
</div></body></html>
