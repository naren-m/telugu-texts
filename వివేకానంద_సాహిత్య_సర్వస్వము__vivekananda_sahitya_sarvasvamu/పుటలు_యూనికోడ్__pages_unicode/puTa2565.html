<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2564.html>p2564</a></td><td>p2565</td><td><a class=puTa_lanke href=puTa2566.html>p2566</a></td></tr></table>
<p><FONT FACE="SHREE900, SHREE, sans-serif" SIZE="3">భగవద్గీత - 2</FONT></p>
<p><FONT FACE="Bookman-Light, Bookman, serif" SIZE="2">129</FONT></p>
<p><FONT FACE="SHREE900, SHREE, sans-serif" SIZE="3">కృష్ణుడు పరమాత్మ, భగవంతుడు కదా. అర్జునుడి వాదంలోని సారం అతడికి&nbsp;<BR>వెంటనే తెలిసిపోయింది. ఇక్కడ అర్జునుణ్ణి వెనక్కు యీడ్చేది అతడి&nbsp;<BR>దౌర్బల్యం. శత్రుపక్షంలో కనపడేవాళ్లు బంధువులు. వారిని చంపటానికి అతడికి&nbsp;<BR>చేతులాడవాయె...</FONT></p>
<p><FONT FACE="SHREE900, SHREE, sans-serif" SIZE="3">అర్జునుడి హృదయంలో అతడి భావోద్వేగానికీ, విధినిర్వహణకీ&nbsp;<BR>సంఘర్షణ ఏర్పడింది. మనం పశువుల, పక్షుల స్థాయికి ఎంత సమీపంగా వుంటే,&nbsp;<BR>భావోద్వేగాల నరకయాతనకు అంత దగ్గరవుతూంటాం. దాన్ని ప్రేమ అంటాం.&nbsp;<BR>అది ఆత్మవంచన. పశువుల మాదిరే మనమూ భావావేశానికి అధీనులమై&nbsp;<BR>వున్నాం. దూడకై ఆవు తన ప్రాణాన్ని అర్పిస్తుంది. ఆ పని ప్రతి జంతువూ&nbsp;<BR>చెయ్యగలదు. దానికేం? మనను పరిపూర్ణత్వానికి చేర్చేది, పక్షులకు సహజమైన&nbsp;<BR>ఆంధోద్రేకం కాదు. నిత్యాత్మయొక్క సాక్షాత్కారాన్ని పొందటం మానవజీవిత&nbsp;<BR>గమ్యం. దాన్లో భావోద్వేగానికి చోటులేదు. భావపరతకుగాని, ఇంద్రియాలకు&nbsp;<BR>సంబంధించిన దేనికిగాని దాన్లో చోటులేదు. అక్కడ వున్నది కేవలం నిర్మల&nbsp;<BR>వివేకజ్యోతే. ఆ దశలో మానవుడు కేవలం ఆత్మస్వరూపి.</FONT></p>
<p><FONT FACE="SHREE900, SHREE, sans-serif" SIZE="3">అర్జునుడు ప్రస్తుతం భావావేశ వివశుడై వున్నాడు. అతడు తాను వుండ-&nbsp;<BR>వలసినట్లు లేడు - అంటే ఆత్మసంయమం కలిగి, ప్రబోధంపొంది, వివేకమనే&nbsp;<BR>నిత్యజ్యోతిలో ప్రవర్తించు యోగిగా లేడు. అతడు పశువు మాదిరి, శిశువు&nbsp;<BR>మాదిరి ఐనాడు. అతడు తన బుద్ధిని హృదయోద్వేగపు త్రిప్పులకు లోబరి-&nbsp;<BR>చాడు. తెలివి తక్కువగా ప్రవర్తించాడు. తన దౌర్బల్యాన్ని ప్రేమ మొదలైన&nbsp;<BR>మెరుగైన పేర్లతో కప్పిపుచ్చుకోటానికి ప్రయత్నిస్తూన్నాడు. కృష్ణుడి కిది తెలిసి-&nbsp;<BR>పోయింది. అర్జునుడు తక్కువ చదువుకొన్నవ్యక్తిలా మాట్లాడుతాడు, అనేక&nbsp;<BR>హేతువులు చూపుతాడు. కాని అతడి భాష తెలివితక్కువవాని భాషే.</FONT></p>
<p><FONT FACE="SHREE900, SHREE, sans-serif" SIZE="3">‘‘ఋషులు మరణించిన వారికోసంగాని, బతికివున్న వారికోసంగాని&nbsp;<BR>దుఃఖించరు.’’ (</FONT><FONT FACE="TimesNewRoman, Times, serif" SIZE="2">II.</FONT><FONT FACE="SHREE900, SHREE, sans-serif" SIZE="3">-11) కృష్ణుడు యిలా అన్నాడు: ‘‘చావు నీకూ లేదు, నాకూ&nbsp;<BR>లేదు. మనం లేనికాలం ఎన్నడూ లేదు. మనం లేనికాలం ఎన్నటికీ రాదు. దేహికి,&nbsp;<BR>యీ దేహంలో కౌమారంనుండి యౌవనానికి, యౌవనంనుండి వృద్ధాప్యానికి&nbsp;<BR>మార్పు కలిగేటట్లే మరణమప్పుడు దేహాంతరంలోనికి మారటంకూడా ప్రాప్తి-&nbsp;<BR>స్తుంది. అంతమాత్రంచేత ధీరులు మోహానికి లోబడరు.’’ (</FONT><FONT FACE="TimesNewRoman, Times, serif" SIZE="2">II</FONT><FONT FACE="SHREE900, SHREE, sans-serif" SIZE="3">-.12,13) నిన్ను&nbsp;<BR>పూనిన యీ భావావేశం ఎక్కడిది? అది ఇంద్రియాల్లో వుంది. ‘‘విషయేం-&nbsp;<BR>ద్రియ సంయోగం శీతోష్ణ సుఖదుఃఖాలను కలిగిస్తుంది. అవి అనిత్యాలు; వస్తూ&nbsp;<BR>పోతూ వుండటం వాటి స్వభావం.’’ (</FONT><FONT FACE="TimesNewRoman, Times, serif" SIZE="2">II.</FONT><FONT FACE="SHREE900, SHREE, sans-serif" SIZE="3">14) మానవుడు యీ క్షణంలో</FONT></p>
<hr class="puTa_virupu">
<table><tr><td><a class=puTa_lanke href=puTa2564.html>p2564</a></td><td>p2565</td><td><a class=puTa_lanke href=puTa2566.html>p2566</a></td></tr></table>
</div></body></html>
