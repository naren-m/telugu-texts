<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa633.html>p633</a></td><td>p634</td><td><a class=puTa_lanke href=puTa635.html>p635</a></td></tr></table>
<p><FONT FACE="SHREE900, SHREE, sans-serif" SIZE="3">మత సారాంశం</FONT></p>
<p><FONT FACE="TimesNewRoman, Times, serif" SIZE="2">2 1 9</FONT></p>
<p><FONT FACE="SHREE900, SHREE, sans-serif" SIZE="3">భయంగా వుంది’’ అంది సింహంపిల్ల. పెద్ద సింహం గర్జించి ‘‘ఛీ! నాతో రా,&nbsp;<BR>నీకు చూపిస్తాను’’ అంటూ దాన్ని ఒక సెలయేటి దగ్గరకు తీసుకెళ్లి, నీటిలో&nbsp;<BR>తమ ప్రతిబింబాలను చూపించింది. ‘‘నువ్వు సింహానివి. నన్ను చూడు. గొర్రె-&nbsp;<BR>లను చూడు. నిన్ను నువ్వు చూసుకో’’ అంది. ఆ సింహంపిల్ల అలాగే చూసి&nbsp;<BR>‘‘ఛీ! నేను గొర్రెపిల్ల మాదిరి లేను - నిజమే నేను సింహాన్నే’’ అంటూ పెద్దగా&nbsp;<BR>గర్జించింది. ఆ గర్జనకు అక్కడి కొండలు చలించాయి.</FONT></p>
<p><FONT FACE="SHREE900, SHREE, sans-serif" SIZE="3">విషయం యిది: మనం ‘అలవాటు’ అనే గొర్రెల దుస్తులలో వున్న&nbsp;<BR>సింహాలం. మనం దుర్బలమయ్యేట్లు మన పరిసరాలచేత మంత్రించబడ్డాం. ఈ&nbsp;<BR>మంత్రానికి ప్రతిక్రియ చెయ్యటం వేదాంతధర్మం. గమ్యస్థానం స్వాతంత్య్రం.&nbsp;<BR>ప్రకృతి బంధనాలకు లోబడటమే స్వాతంత్య్రమనే భావంతో నేను అంగీక&nbsp;<BR>రించను. దాని కర్థం ఏమిటో నాకు తెలియదు. మానవాభివృద్ధి చరిత్రను పరిశీ&nbsp;<BR>లిస్తే ప్రకృతి నిబంధనాలను ప్రతిఘటించటమే ఆ అభివృద్ధికి దారితీసింది. నిమ్న-&nbsp;<BR>శాసనాలు ఉన్నతమైన శాసనాలద్వారా జయించబడ్డాయని చెప్పవచ్చును. కాని&nbsp;<BR>అక్కడకూడా జయశీలమైన మనస్సు స్వాతంత్య్రాన్నే అన్వేషిస్తూంది. శాసనం&nbsp;<BR>ద్వారానే యీ పోరాటమని తెలుసుకున్న తక్షణమే దాన్నీ మనస్సు జయించ&nbsp;<BR>దలచింది. కాని నిరంతరం స్వాతంత్య్రమే ఆదర్శం. వృక్షా లెన్నడూ శాసనాన్ని&nbsp;<BR>ధిక్కరించవు. ఆవు దొంగతనం చెయ్యగా నే నెన్నడూ చూడలేదు. ముత్యపుచిప్ప&nbsp;<BR>ఎన్నడూ అసత్యం పలుకదు. ఐనా మానవుడికంటె యివి శ్రేష్ఠమైనవికావు.</FONT></p>
<p><FONT FACE="SHREE900, SHREE, sans-serif" SIZE="3">సంఘంలోను, రాజకీయాలలోను, మతాలలోను శాసనాన్ని అనుస&nbsp;<BR>రించట మనేది మనను కేవలం జడపదార్థాలనుగా చేసివేస్తుంది. ఈ జీవితం&nbsp;<BR>స్వాతంత్య్ర విజృంభణం. నియమాల ఆధిక్యం మరణం. హిందువులకు వున్న&nbsp;<BR>నియమాలు ఏ జాతికీ లేవు. దీని ఫలితం జాతివినాశం. కాని వారికొక విచిత్ర&nbsp;<BR>మైన భావనవుంది. వారు మతంలో ఏ సిద్ధాంత రాద్ధాంతాలను, నియమాల కట్టు-&nbsp;<BR>బాట్లను చెయ్యలేదు. దానివల్ల మతం ఎంతో అభివృద్ధి చెందింది. ఇక్కడే, మత&nbsp;<BR>విషయంలోనే, మీరు దేన్ని నిర్లక్ష్యంచేశారో దాన్ని మేం అనుష్ఠానమతం చేశాం.</FONT></p>
<p><FONT FACE="SHREE900, SHREE, sans-serif" SIZE="3">అమెరికాలో కొందరు ఏకమై ‘‘మన మంతా కలిసి వ్యాపారసంస్థను ప్రారం-&nbsp;<BR>భిద్దాం’’ అంటారు. ఐదు నిమిషాలలో అది జరుగుతుంది. భారతదేశంలో&nbsp;<BR>యిరవైమంది, ఆరునెలల కాలంపాటు సంస్థను ప్రారంభించడానికి చర్చిస్తారు.&nbsp;<BR>ఐనా చివరి కది ఏర్పడకపోవచ్చును. కాని నలభై సంవత్సరాలు చెయ్యి పైకెత్తి నిలి-&nbsp;<BR>పితే తనకు జ్ఞానం వస్తుందని ఒకడు నమ్మితే అది జరుగుతుంది. కాబట్టి మేం&nbsp;<BR>మా విషయాలలో ఆచరణశీలురం. మీరు మీ విషయాలలో ఆచరణ&nbsp;<BR>శీలురు.</FONT></p>
<p><FONT FACE="TimesNewRoman, Times, serif" SIZE="2">2vs 1 5</FONT></p>
<hr class="puTa_virupu">
<table><tr><td><a class=puTa_lanke href=puTa633.html>p633</a></td><td>p634</td><td><a class=puTa_lanke href=puTa635.html>p635</a></td></tr></table>
</div></body></html>
