<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1648.html>p1648</a></td><td>p1649</td><td><a class=puTa_lanke href=puTa1650.html>p1650</a></td></tr></table>
<p><FONT FACE="SHREE900, SHREE, sans-serif" SIZE="3">44 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">దేహం నాకు వేరుకాదు. కాని, ‘నేను’ నిజమైన ‘నేను’ దేహాన్ని కాను. ఉదా&nbsp;<BR>హరణకు: నేను పసిబిడ్డను, యువకుణ్ణి, వృద్ధుణ్ణి అని అంటాను. కాని, నా ఆత్మ&nbsp;<BR>మార్పుచెందలేదు. ఆత్మ ఆత్మగానే వుంటుంది. అదే విధంగా సమస్త&nbsp;<BR>ప్రకృతితో కూడిన యీ అఖిలవిశ్వం, అసంఖ్యాకాలైన ఆత్మలు కలిసి భగవం-&nbsp;<BR>తుడికి అనంత దేహంలాంటివి. ఈ సమస్తంలోను అతడు చొచ్చుకొని వున్నాడు.&nbsp;<BR>అతడు మాత్రమే నిర్వికారుడు. కాని, ప్రకృతి మార్పు చెందుతుంది; ఆత్మ&nbsp;<BR>మార్పు చెందుతుంది. ప్రకృతిలోను, ఆత్మలోను కలిగే మార్పులవల్ల అతడు&nbsp;<BR>మార్పు చెందడు. ఏ విధంగా ప్రకృతి మార్పు చెందుతుంది? దాని రూపాలలో&nbsp;<BR>మార్పు చెందుతుంది; అది కొత్తరూపాలు ధరిస్తుంది. ఆత్మ ఆ విధంగా మార్పు&nbsp;<BR>చెందలేదు. జ్ఞానంలో ఆత్మ సంకోచ వికాసాలు పొందుతుంది. దుష్కార్యాల వల్ల&nbsp;<BR>అది సంకోచిస్తుంది. ఆత్మకు సత్యాన్ని, స్వాభావికమైన జ్ఞానాన్ని, ఆత్మ&nbsp;<BR>పావిత్య్రాన్ని కుంచింపచేసే చేష్టలు దుష్కార్యాలు. ఆత్మకు సహజసిద్ధమైన&nbsp;<BR>వైభవాన్ని వ్యక్తంచేసే పనులు సత్కార్యాలు. ఈ ఆత్మ లన్నీ స్వచ్ఛమైనవే. అవి&nbsp;<BR>సంకోచం పొందినవి; ఈశ్వర కృపవల్ల, సత్కార్యాల వల్ల అవి వ్యాకోచం పొంది&nbsp;<BR>తమకు స్వతస్సిద్ధమైన పావిత్య్రాన్ని మరల పొందుతాయి. అందరికీ సమానావ-&nbsp;<BR>కాశాలున్నాయి. ఎప్పుడో ఒకప్పుడు ప్రతిజీవీ విముక్తిపొంది తీరుతుంది. కాని,&nbsp;<BR>యీ విశ్వం అంతరించదు. ఎందుకంటె యిది నిత్యమైంది. ఇది రెండో వాదం.&nbsp;<BR>మొదటిది ద్వైతవాదం. రెండవ వాదంరీత్యా దేవుడు, జీవుడు, ప్రకృతి వున్నాయి.&nbsp;<BR>జీవుడు, ప్రకృతి దేవుడికి దేహాలుగా వుంటాయి. కాబట్టి యీ మూడూ&nbsp;<BR>ఒక్కటే. ఈ వాదం మతంలోని పైమెట్టును సూచిస్తుంది. దీనికి విశిష్టాద్వైతమని&nbsp;<BR>పేరు. ఈ విశ్వాన్ని భగవంతుడు నడిపిస్తున్న ఒక పెద్ద యంత్రంగా భావించేది&nbsp;<BR>ద్వైతవాదం. ఈ విశ్వం ఒక ప్రాణిగా, అందులో అంతటా ఈశ్వరుడు వ్యాపించి&nbsp;<BR>వున్నాడని పరిగణిస్తుంది విశిష్టాద్వైతవాదం.</FONT></p>
<p><FONT FACE="SHREE900, SHREE, sans-serif" SIZE="3">చివరివారు అద్వైతులు. దేవుడు విశ్వానికి ఉపాదాన కారణం, నిమిత్త&nbsp;<BR>కారణమూ అవుతాడనే విషయాన్ని వారూ ప్రస్తావిస్తారు. దేవుడే యీ విశ్వం&nbsp;<BR>అయ్యాడు. ఆ విషయాన్ని కాదనటం లేదు. దేవుడు ఆత్మ అని, ప్రపంచం&nbsp;<BR>దేహమని, దేహం మార్పు చెందుతుందని, దేవుడు నిర్వికారుడని యితరులు&nbsp;<BR>చేసే వాదమంతా అర్థరహితమని అద్వైత వాదులంటారు. అలా ఐతే భగవంతుడు&nbsp;<BR>ప్రపంచానికి ఉపాదాన కారణమని ఎందుకనటం? ఉపాదాన కారణమంటే,&nbsp;<BR>కార్యంగా మారిన కారణం; కార్యమనేది కారణానికి మరో రూపమే. కార్యం&nbsp;<BR>కనబడిన చోటల్లా అది పునరుత్పాదితమైన కారణమే. విశ్వం కార్యమే అయి,&nbsp;<BR>దానికి ఈశ్వరుడు కారణమే ఐతే, ఈశ్వరుడే విశ్వంగా ఉత్పన్నుడయాడని</FONT></p>
<hr class="puTa_virupu">
<table><tr><td><a class=puTa_lanke href=puTa1648.html>p1648</a></td><td>p1649</td><td><a class=puTa_lanke href=puTa1650.html>p1650</a></td></tr></table>
</div></body></html>
