<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1775.html>p1775</a></td><td>p1776</td><td><a class=puTa_lanke href=puTa1777.html>p1777</a></td></tr></table>
<p><FONT FACE="SHREE900, SHREE, sans-serif" SIZE="3">వైదిక వేదాంత భావాలు</FONT></p>
<p><FONT FACE="SHREE900, SHREE, sans-serif" SIZE="3">171</FONT></p>
<p><FONT FACE="SHREE902, SHREE, sans-serif" SIZE="4">అద్వైతాశ్రమం - హిమాలయం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">మార్చ్‌ 1899 లో మాయావతి, ఆల్మోరా, హిమాలయంలోని అద్వైతాశ్రమ</FONT></p>
<p><FONT FACE="SHREE902, SHREE, sans-serif" SIZE="3">సమాచారగ్రంథంలో చేర్చటానికి స్వామీజీ యీ ఉత్తరాన్ని వ్రాశారు.</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">ఎవనిలో యీ విశ్వం వుందో, ఎవ డీ విశ్వంలో వున్నాడో, యీ విశ్వమే&nbsp;<BR>తానై ఎవ్వడున్నాడో, ఎవ డాత్మలో వున్నాడో ఎవనిలో ఆత్మ వుందో, ఎవడు&nbsp;<BR>జీవునికి ఆత్మభూతుడో, అలాటి పరమాత్మ జ్ఞానంవల్ల, అంటె విశ్వాత్మత్వం&nbsp;<BR>సాధించటంవల్ల భయం సమస్తం తొలగిపోతుంది. దుఃఖం మాయమౌతుంది.&nbsp;<BR>శాశ్వతముక్తి లభిస్తుంది. సర్వభూతాల ఏకత్వమన్న పరమసత్యాన్ని గ్రహించి,&nbsp;<BR>అనుభవంలోకి తెచ్చుకొని, ఆచరణలో పెట్టటంవల్లనే వ్యక్తిగతంగాగాని సాంఘి-&nbsp;<BR>కంగాగాని క్షేమాభివృద్ధి, ప్రేమ విస్తృత్వం సాధించబడుతుంది. ‘‘పారతంత్య్రం&nbsp;<BR>దుఃఖం; స్వాతంత్య్రం సుఖం’’ మానవుడు నిగ్రహవంతుడై, పారతంత్య్రాన్ని,&nbsp;<BR>దానితోడి గుణాలైన అంధవిశ్వాసాలను పారదోలగలగటం; అందువల్ల బాధపడ-&nbsp;<BR>టానికిగాని, ఒకపనిని సాధించటానికిగాని, ఆత్యంతికమైన మోక్షం పొంద&nbsp;<BR>టానికిగాని మనుషులను సంసిద్ధులుగా చేయగలిగేది ఒక్క అద్వైత సిద్ధాంతమే.</FONT></p>
<p><FONT FACE="SHREE900, SHREE, sans-serif" SIZE="3">ఇంతదాకా ద్వైతభావంతో చేరివచ్చే అనివార్య దౌర్బల్య పరిస్థితులనుండి&nbsp;<BR>విడతీసి యీ సముదార సత్యాన్ని సర్వమానవుల కుపదేశించటానికి యింత-&nbsp;<BR>కాలం వీలుకలుగలేదు.</FONT></p>
<p><FONT FACE="SHREE900, SHREE, sans-serif" SIZE="3">కాబట్టే మానవజాతి కంతకూ యీ సిద్ధాంత మంతగా ఉపయోగపడ&nbsp;<BR>లేకపోవటానికి కారణ మిదే నని మన నిశ్చయం.</FONT></p>
<p><FONT FACE="SHREE900, SHREE, sans-serif" SIZE="3">ఈ సిద్ధాంతం వ్యక్తుల, జనసమూహ జీవితాలను ఉన్నతస్థితికి కొని&nbsp;<BR>పోవటానికి తగిన ధారాళమైన, పరిపూర్ణమైన అవకాశాన్ని కల్పించటాని కీ&nbsp;<BR>హిమాలయ పర్వతప్రాంతాల్లో, యీ సిద్ధాంతానికి తొలిజన్మభూమిలో మే&nbsp;<BR>మీ మఠాన్ని ప్రారంభిస్తున్నాం.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ అద్వైతసిద్ధాంతాన్ని మూఢవిశ్వాసాలనుండి దౌర్బల్యహేతువులైన&nbsp;<BR>సాంకర్యాలనుండి కాపాడగలమని మే మాశిస్తున్నాం. ఇక్కడ పరిశుద్ధమైన,&nbsp;<BR>సూటైన ఒక్క అద్వైత సిద్ధాంతం మాత్రమే ఉపదేశించబడుతుంది, సాధనచెయ్య-&nbsp;<BR>బడుతుంది. ఇతర సిద్ధాంతాలన్నా మాకు పరిపూర్ణమైన సానుభూతి వుంది. ఐనా&nbsp;<BR>అద్వైతానికే , ఒక్క అద్వైతానికే యీ ఆశ్రమం అంకితం చెయ్యబడింది.</FONT></p>

<hr class="puTa_virupu">
<table><tr><td><a class=puTa_lanke href=puTa1775.html>p1775</a></td><td>p1776</td><td><a class=puTa_lanke href=puTa1777.html>p1777</a></td></tr></table>
</div></body></html>
