<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa820.html>p820</a></td><td>p821</td><td><a class=puTa_lanke href=puTa822.html>p822</a></td></tr></table>
<p><FONT FACE="TimesNewRomanPSMT, Times, serif" SIZE="2">vii</FONT></p>
<p><FONT FACE="SHREE902, SHREE, sans-serif" SIZE="4">పీఠిక</FONT></p>
<BR>

<BR>
<p><FONT FACE="SHREE900, SHREE, sans-serif" SIZE="3">చరిత్ర అరుణోదయం నుంచి మానవకోటిలో అద్భుత సంఘటనలు&nbsp;<BR>జరుగుతూన్నట్లు నమోదయ్యాయి. నవీన విజ్ఞానశాస్త్రం వెల్లివిరుస్తూన్న నేటి&nbsp;<BR>జనంలోనూ యిలాటి అద్భుతాలను కళ్లారా చూసినవారు వున్నారు. ఐనా యిలాటి&nbsp;<BR>నిదర్శనాలను చూశామని చెప్పేవారు అజ్ఞానులు, మూఢవిశ్వాస&nbsp;<BR>పరులు, వంచకులు అయివుండటంచేత యీ నిదర్శనాలలో అనేకం నమ్మ&nbsp;<BR>దగ్గవికావు. అనేక సందర్భాలలో మహిమ లని చెప్పబడేవి కృత్రిమాను&nbsp;<BR>కరణలు. కాని యివి వేటి అనుకరణలు? సరైన దర్యాప్తు లేనిదే దేన్నీ అసంభవ     మని&nbsp;<BR>తోసివెయ్యటం నిష్పక్షపాత దృష్టివున్న శాస్త్రజ్ఞుల లక్షణం కాదు. సంకల్పశక్తివల్ల&nbsp;<BR>జరిగిన అద్భుత సంఘటనలు అనేకం వున్నాయి. సరైన పరిజ్ఞానంలేని శాస్త్రజ్ఞులు&nbsp;<BR>వీటి తత్త్వాన్ని నిరూపించడానికి అశక్తులై అవి అసంభవాలని నిరాకరించడానికి&nbsp;<BR>ప్రయత్నిస్తుంటారు. తెలిసీ తెలియని యీ శాస్త్రజ్ఞులకన్నా ఎక్కడో అంతరిక్షంలో&nbsp;<BR>వున్న ఏ దివ్యపురుషుడో, పురుషులో   తమ ప్రార్థనలను సఫలం చేస్తుంటారని&nbsp;<BR>భావించే పామరులు, అలాటి ఫలానా         వ్యక్తి తమ విన్నపాలను విని ప్రపంచ గతిని&nbsp;<BR>మార్చివేస్తాడని నమ్మే అమాయకులు శ్రేష్ఠులనవచ్చును. వారు అజ్ఞానులని, వారి&nbsp;<BR>విద్యావిధానంలో లోపంచేత వారిలో యిలాంటి పరాధీనత సహజంగా&nbsp;<BR>పరిణమించిందని సరిపెట్టుకుని వారిని మన్నింపవచ్చును. కాని దాంభిక&nbsp;<BR>శాస్త్రజ్ఞులకు మాత్రం అలాటి నెపమేదీ కనబడదు.</FONT></p>
<p><FONT FACE="SHREE900, SHREE, sans-serif" SIZE="3">కొన్నివేల సంవత్సరాలు యిలాటి మహిమలను పరిశోధించి, వాటి&nbsp;<BR>సామాన్యధర్మాలను నిరూపించి మానవుడి ఆధ్యాత్మిక శక్తుల తత్త్వాన్ని విస్తా  రంగా&nbsp;<BR>విమర్శించిన ఫలితమే రాజయోగ శాస్త్రం. హేతునిరూపణకు సులభ&nbsp;<BR>సాధ్యంకాని యథార్థవిషయాలను నవీనశాస్త్రజ్ఞులు కొంతమంది మిథ్యలుగా&nbsp;<BR>నిరాకరించటం గర్హనీయం. రాజయోగం వీరిలా వాటిని అసత్యాలని తోసి&nbsp;<BR>వెయ్యదు; పైగా, మహిమలు, ప్రార్థనా ఫలితాలు, విశ్వాసంతో కూడుకొన్న శక్తులు&nbsp;<BR>కనబడటం నిజమే అని, ఐనా అంతరిక్షంలో వున్న దివ్యపురుషులే దానికి&nbsp;<BR>కారణభూతులని మూఢవిశ్వాసంచేత హేతునిరూపణం చెయ్యడంతోనే వాటి&nbsp;<BR>తత్త్వం మనకు తేటతెల్లం కాబోదని రాజయోగం యీ మూఢవిశ్వాసపరులకు&nbsp;<BR>తెల్పుతోంది.</FONT></p>
<p><FONT FACE="SHREE900, SHREE, sans-serif" SIZE="3">ప్రతి మనిషి మానవకోటి వెనుకవున్న అపారశక్తి జ్ఞానసాగరం నుండి</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa820.html>p820</a></td><td>p821</td><td><a class=puTa_lanke href=puTa822.html>p822</a></td></tr></table>
</div></body></html>
