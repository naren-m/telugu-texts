<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3943.html>p3943</a></td><td>p3944</td><td><a class=puTa_lanke href=puTa3945.html>p3945</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">3 1 7</FONT></p>
<p><FONT FACE="SHREE900, SHREE, sans-serif" SIZE="3">జనరల్‌ </FONT><FONT FACE="TimesNewRoman, Times, serif" SIZE="2">(General)</FONT><FONT FACE="SHREE900, SHREE, sans-serif" SIZE="3"> చిరునామాను నాకు పంపగలవా? ఇప్పుడు పేరుకూడ&nbsp;<BR>మనస్సునుండి జారిపోతోంది!</FONT></p>
<p><FONT FACE="SHREE900, SHREE, sans-serif" SIZE="3">ఇక సెలవు. నిన్ను పారిస్‌లో కలిస్తే కలుస్తాను. కలువకపోయినా పోవచ్చు.&nbsp;<BR>భగవంతుడు నిన్ను ఆశీర్వదించుగాక! నా అర్హతను మించి నువ్వు నాకు సహాయం&nbsp;<BR>చేశావు.</FONT></p>
<p><FONT FACE="SHREE900, SHREE, sans-serif" SIZE="3">అనంత ప్రేమ, కృతజ్ఞతలతో</FONT></p>
<p><FONT FACE="SHREE900, SHREE, sans-serif" SIZE="3">మీ వివేకానంద.</FONT></p>
<p><FONT FACE="TimesNewRoman, Times, serif" SIZE="3">5 3 4</FONT></p>
<BR>
<p><FONT FACE="SHREE902, SHREE, sans-serif" SIZE="3">(బ్రహ్మానందస్వామికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">శాన్‌ఫ్రాన్సిస్కో,</FONT></p>
<p><FONT FACE="SHREE900, SHREE, sans-serif" SIZE="3">మార్చ్‌ 12, 1900.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన రాఖాల్‌,</FONT></p>
<p><FONT FACE="SHREE900, SHREE, sans-serif" SIZE="3">నీ ఉత్తరం కొంతకాలం క్రితమే అందింది. శరత్‌ ఉత్తరం నిన్ననే వచ్చింది.&nbsp;<BR>గురుదేవుని జయంతి ఆహ్వానపత్రిక నొకదాన్ని చూశాను. శరత్‌ వాత నొప్పులతో&nbsp;<BR>బాధపడుతున్నాడని విని భయపడ్డాను. గత రెండు సంవత్సరాలుగా వ్యాధి,&nbsp;<BR>దుఃఖం, బాధ నాకు సహచరులై పోయాయి. ఇకముందు నేను కష్టపడి పని&nbsp;<BR>చేయనని శరత్‌తో చెప్పు. కాని తన భోజనానికి చాలినంత సంపాదించనివాడు&nbsp;<BR>మాడి చావవలసిందే! ... దుర్గాప్రసన్న ఈపాటికి ప్రహరీగోడ నిర్మాణానికి&nbsp;<BR>అవసరమైనదంతా చేశాడని ఆశిస్తాను ... ప్రహరీగోడ కట్టటం ఏమంత కష్టమైన&nbsp;<BR>పని కాదు. నాకు చేతనైతే, దాన్లో నా ముసలి అవ్వకు, మా అమ్మకు, నాకు ఉప-&nbsp;<BR>యోగపడటానికి ఒక చిన్నయిల్లు కట్టుకొని వారిని సేవిస్తాను. దుష్కర్మలు ఎవ-&nbsp;<BR>రిని కట్టికుడుపక వదలిపెట్టవు; దివ్యజనని ఎవ్వరిని తప్పించుకోనివ్వదు. నేను&nbsp;<BR>చేసిన పనులు తప్పని అంగీకరిస్తున్నాను. సోదరా! యిప్పుడు మీరందరు సాధు-&nbsp;<BR>వులు, మహాత్ములు. నేను ఇకమీద ఈ బాధను, బరువును నా భుజస్కంధాలపై&nbsp;<BR>మోయకుండేట్లు దయవుంచి, దివ్యజననిని ప్రార్థించు. నాకు యిప్పుడు కొంత&nbsp;<BR>మనశ్శాంతి కావాలి. బాధ్యతను, కార్యభారాన్ని మోయగల శక్తి నా కిక లేనట్లు&nbsp;<BR>కన్పిస్తూంది. గురుదేవునకు జై! జై గురుదేవ! ఇక ఉపన్యాసాలుగాని, అటువంటి&nbsp;<BR>ప్రమేయంగాని లేదు. శాంతిః!</FONT></p>
<p><FONT FACE="SHREE900, SHREE, sans-serif" SIZE="3">శరత్‌ మఠంయొక్క ‘ట్రస్ట్‌ డీడ్‌’ను పంపగానే దానిమీద సంతకం చేస్తాను,&nbsp;<BR>మీరందరు నిర్వహించండి. నిజానికి నాకు విశ్రాంతి అవసరం. ఈ జబ్బును&nbsp;<BR>‘న్యూరస్థీనియా’ అంటారు. అది మానసిక కారణాలచేత కలిగిన నరాలవ్యాధి.&nbsp;<BR>ఒకసారి వస్తే, ఇది కొన్ని సంవత్సరాలు ఉంటుంది. ఐతే, మూడు, నాలుగు సంవ-</FONT></p>
<hr class="puTa_virupu">
<table><tr><td><a class=puTa_lanke href=puTa3943.html>p3943</a></td><td>p3944</td><td><a class=puTa_lanke href=puTa3945.html>p3945</a></td></tr></table>
</div></body></html>
