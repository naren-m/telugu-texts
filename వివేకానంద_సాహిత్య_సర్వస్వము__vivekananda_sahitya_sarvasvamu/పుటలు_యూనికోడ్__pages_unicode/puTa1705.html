<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1704.html>p1704</a></td><td>p1705</td><td><a class=puTa_lanke href=puTa1706.html>p1706</a></td></tr></table>
<p><FONT FACE="SHREE900, SHREE, sans-serif" SIZE="3">100 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ చేసిన మరో ప్రసంగంలో భారతదేశంలోని మతాభిప్రాయాల&nbsp;<BR>చారిత్రక వికాసం వివరించబడింది. హిందూమతానికి - అది పొందిన వివిధ&nbsp;<BR>పరిణామాలకు - వేదాలే ఆధారమని ఆయన తెలిపారు. బౌద్ధమతానికి, భారత&nbsp;<BR>దేశంలో పుట్టిన ప్రతి మత విశ్వాసానికి వేదమే మూలం. మత విషయమై భారత&nbsp;<BR>దేశంలో శాఖోపశాఖలుగా పెరిగిన భావపరంపర బీజరూపంలో వేదాలలో&nbsp;<BR>నిహితమై వుంది. బౌద్ధమతం, భారతదేశంలోని యితర మతాభిప్రాయాలు ఆ&nbsp;<BR>బీజాల వికాసం, విస్తృతరూపం మాత్రమే. ఆధునిక హిందూమతం వాటినుండి&nbsp;<BR>వికసించి అభివృద్ధి పొందిందే. సమాజ సంకోచ వికాసాల ననుసరించి ఆ బీజా&nbsp;<BR>లొకచోట ఎక్కువగాను, మరోచోట తక్కువగాను వికసించాయి.</FONT></p>
<p><FONT FACE="SHREE900, SHREE, sans-serif" SIZE="3">శ్రీకృష్ణుడు బుద్ధుడికి పూర్వమే వున్నాడన్న విషయం ఆయన కొన్ని&nbsp;<BR>మాటలలో చెప్పారు. విష్ణుపురాణంలో వర్ణించబడ్డ రాజవంశాల చరిత్రలు&nbsp;<BR>ప్రాచీన విషయ పరిశోధనకు సహకరించగల నిదర్శనాలని క్రమంగా అంగీకరించ&nbsp;<BR>బడుతున్నాయి; అదే విధంగా భారతీయ సంప్రదాయాలన్నీ వాస్తవికతపై&nbsp;<BR>ఏర్పడ్డవే. అందుచేత సంస్కృత పండితులు వింతవింత ఊహలుచేసి వ్యాసాలు&nbsp;<BR>వ్రాయక సంప్రదాయాల మరుగున దాగివున్న సత్యాలను తెలుసుకోవటానికి&nbsp;<BR>ప్రయత్నించ వలసిందిగా స్వామీజీ కోరారు.</FONT></p>
<p><FONT FACE="SHREE900, SHREE, sans-serif" SIZE="3">ప్రొఫెసర్‌ మాక్స్‌ముల్లర్‌ తన ఒక గ్రంథంలో పేర్కొన్నట్టు గ్రీకు&nbsp;<BR>సంస్కృతికి, భారతీయ సంస్కృతికి ఏమేమి పోలికలున్నా, గ్రీకుదేశస్థు డొకని-&nbsp;<BR>కైనా సంస్కృతభాషా ప్రవేశం వుందని ఋజువు కానంతదాకా ప్రాచీన భారతం&nbsp;<BR>ప్రాచీన గ్రీసుకు ఏ రీతిలోగాని సహాయపడినట్లు నిర్ధారించటానికి వీలులేదు.&nbsp;<BR>కాని, భారతీయుల ఖగోళశాస్త్రంలోని పదజాలం పోలిన పదజాలం గ్రీకు ఖగోళ&nbsp;<BR>శాస్త్రంలో వుండటంచేతా, భారతదేశ సరిహద్దుల్లో గ్రీకులు చిన్నరాజ్యాన్ని&nbsp;<BR>స్థాపించి వుండటంచేతా ప్రతి విషయంలో - భారతీయ సారస్వతంలో,&nbsp;<BR>భారతీయ ఖగోళశాస్త్రంలో, భారతీయ గణితశాస్త్రంలో - గ్రీసు సహాయ&nbsp;<BR>పడిందని పాశ్చాత్య ప్రముఖులు నిర్ణయించటం ఎంతో చోద్యం. అంతేకాదు,&nbsp;<BR>వారిలో ఒకరు భారతీయ విజ్ఞానశాస్త్రాలన్నీ గ్రీకుల విజ్ఞానశాస్త్రాల ప్రతిధ్వనులే&nbsp;<BR>అనే సిద్ధాంతీకరించే సాహసానికి ఒడిగట్టినారు!</FONT></p>
<p><FONT FACE="SHREE900, SHREE, sans-serif" SIZE="3">ఈ శ్లోకాన్ని పరిశీలించండి:</FONT></p>
<p><FONT FACE="SHREE902, SHREE, sans-serif" SIZE="3">మ్లేచ్ఛా వై యవనాః తేషు ఏషా విద్యా ప్రతిష్ఠితా</FONT></p>
<p><FONT FACE="SHREE902, SHREE, sans-serif" SIZE="3">ఋషీవత్‌ తేఽ పూజ్యంతి...</FONT></p>
<hr class="puTa_virupu">
<table><tr><td><a class=puTa_lanke href=puTa1704.html>p1704</a></td><td>p1705</td><td><a class=puTa_lanke href=puTa1706.html>p1706</a></td></tr></table>
</div></body></html>
