<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3791.html>p3791</a></td><td>p3792</td><td><a class=puTa_lanke href=puTa3793.html>p3793</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 6 5</FONT></p>
<p><FONT FACE="SHREE900, SHREE, sans-serif" SIZE="3">మానవుడి అభ్యుదయానికి బంధువులు ఘోరమైన అడ్డంకులు. ఐనా, మాన-&nbsp;<BR>వులు వివాహంద్వారా ఎన్నో కొత్త అడ్డంకులను కల్గించుకోటం ఆశ్చర్యం కాదా?</FONT></p>
<p><FONT FACE="SHREE900, SHREE, sans-serif" SIZE="3">ఎవడు ఏకాకిగా ఉంటాడో వాడే సుఖవంతుడు. అందరి మాదిరి అంద-&nbsp;<BR>రకు హితం ఒనరించు. కాని ఎవ్వరిని ప్రేమించవద్దు. అది ఒక బంధం. బంధం&nbsp;<BR>దుఃఖాన్నే కల్గిస్తుంది. నీ మనస్సులో ఏకాకివై జీవించు. అదే ఆనందం. బాధ్యత&nbsp;<BR>వహించాల్సినవారు అనేవారు మనకులేక, మన బాధ్యత ఎవరు వహిస్తున్నారా అని&nbsp;<BR>పట్టించుకోక ఉండటమే ముక్తికి మార్గం.</FONT></p>
<p><FONT FACE="SHREE900, SHREE, sans-serif" SIZE="3">ప్రశాంతం, మృదులం, సరళం ఐనా గంభీరం, స్వేచ్ఛగల నీ మానసిక ప్రవృ-&nbsp;<BR>త్తిని చూసి నేను అసూయ చెందుతున్నాను. నువ్వు యిదివరకే విముక్తవు. మేరీ&nbsp;<BR>యిదివరకే విముక్తవు - నువ్వు జీవన్ముక్తవు. నాలో పురుషునకంటే స్త్రీ స్వభావం&nbsp;<BR>హెచ్చు. నీలో స్త్రీ స్వభావంకంటె పురుష స్వభావం ఎక్కువ. పిల్లలు లేకుంటే,&nbsp;<BR>స్తీలు తమ ప్రేమనంతా ఒక పిల్లిమీద పెట్టినట్లుగా, నేనుకూడా యితరులకు&nbsp;<BR>ఏమాత్రం ఉపకారం చేయలేకపోయినా యితరుల బాధను నా నెత్తిన వేసికొం-&nbsp;<BR>టాను.</FONT></p>
<p><FONT FACE="SHREE900, SHREE, sans-serif" SIZE="3">దీన్లో ఏమైనా పారమార్థికత ఉందని తలస్తున్నావా? అర్థంలేని తెలివి&nbsp;<BR>తక్కువ సంగతి! ఇదంతా ఐహికమైన నరాల బానిసత్వం. అది అంతే. ఓహో!&nbsp;<BR>ఈ దేహ (మాంస) దాస్యంనుండి విముక్తి చెందటమెలాగో!</FONT></p>
<p><FONT FACE="SHREE900, SHREE, sans-serif" SIZE="3">నీ స్నేహితురాలైన శ్రీమతి ‘మార్టిన్‌’ ప్రతిమాసం తన పత్రిక ప్రతులను&nbsp;<BR>నాకు దయతో పంపుతోంది. ఐతే, ‘స్టర్డీ’ థర్మామీటరు, సున్నా డిగ్రీకి దిగిపోయి&nbsp;<BR>నట్లు కనిపిస్తోంది. (అతడి ఉత్సాహం సన్నగిల్లినట్లుంది). ఈ వేసవిలో నేను&nbsp;<BR>ఇంగ్లండ్‌కు రానందున అతడు నిరుత్సాహపడినట్లుంది. నేనేం చెయ్యగలను?</FONT></p>
<p><FONT FACE="SHREE900, SHREE, sans-serif" SIZE="3">మే మిక్కడ రెండు మఠాలను స్థాపించాం. ఒకటి కలకత్తాలోను, రెండవది&nbsp;<BR>మద్రాసులోను, కలకత్తా మఠం, (శిథిలావస్థలోవున్న అద్దె యిల్లు) మొన్న&nbsp;<BR>భూకంపానికి విపరీతంగా చలించిపోయింది.</FONT></p>
<p><FONT FACE="SHREE900, SHREE, sans-serif" SIZE="3">మాకు అనేకమంది బాలు రున్నారు. వా రిప్పుడు శిక్షణ పొందుతున్నారు.&nbsp;<BR>అంతేగాక మేం వివిధ ప్రాంతాల్లో క్షామనివారణ కేంద్రాలను ప్రారంభించాం. పని&nbsp;<BR>చక్కగా సాగిపోతోంది. అలాంటి కేంద్రాలను భారతదేశంలో వివిధ ప్రాంతాల్లో&nbsp;<BR>ప్రారంభింపబోతున్నాం.</FONT></p>
<p><FONT FACE="SHREE900, SHREE, sans-serif" SIZE="3">కొద్దిరోజుల్లో నేను సమతల ప్రాంతాలకు వెళుతున్నాను. అక్కడనుండి&nbsp;<BR>పర్వతాల పశ్చిమ భాగాల కెళతాను. సమతల ప్రదేశాల్లో చల్లబడిన తర్వాత ఉప-&nbsp;<BR>న్యాస కార్యక్రమం ప్రారంభించి దేశమంతా పర్యటిస్తాను. ఏం పని చెయ్యగలనో&nbsp;<BR>చూస్తాను.</FONT></p>
<hr class="puTa_virupu">
<table><tr><td><a class=puTa_lanke href=puTa3791.html>p3791</a></td><td>p3792</td><td><a class=puTa_lanke href=puTa3793.html>p3793</a></td></tr></table>
</div></body></html>
