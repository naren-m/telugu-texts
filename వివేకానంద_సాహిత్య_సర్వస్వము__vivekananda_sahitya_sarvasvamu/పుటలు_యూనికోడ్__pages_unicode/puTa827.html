<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa826.html>p826</a></td><td>p827</td><td><a class=puTa_lanke href=puTa828.html>p828</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ఉపోద్ఘాతం</FONT></p>
<BR>
<p><FONT FACE="SHREE900, SHREE, sans-serif" SIZE="3">3</FONT></p>
<BR>
<p><FONT FACE="SHREE900, SHREE, sans-serif" SIZE="3">వెలువడుతున్నది. ఈ అనుభూతులు ప్రస్తుతకాలంలో చెల్లవట! అందుకని&nbsp;<BR>మతానికి నమ్మకం కన్నా మరో ఆధారం ఏదీ లేదట! ఈ సిద్ధాంతాన్ని నేను&nbsp;<BR>సమూలంగా ఖండిస్తాను. ఏ విజ్ఞానంలోనైనా సరే, ఈ లోకంలో ఒక అనుభవం&nbsp;<BR>సిద్ధిస్తే, అంతకుముందు అనేక కోట్ల పర్యాయాలది సిద్ధించి యుందని, శాశ్వతంగా&nbsp;<BR>మరల మరల సిద్ధిస్తుందన్న విషయం నిరాఘాటంగ ఏర్పడుతుంది. ఒకప్పుడు&nbsp;<BR>సంభవమైనది, సర్వదా సంభవమై ఉంటుంది. ఈ ఏకరూపత్వం నిరంతర&nbsp;<BR>ప్రకృతిశాసనం.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి, ప్రాచీనకాలంలో సిద్ధించిన అనుభూతిమీదనే, మతం ఆధారపడి&nbsp;<BR>ఉండటమేగాక, అలాంటి స్వానుభవం కలిగితే కానీ, మనిషి పారమార్థికుడు&nbsp;<BR>కానేరడని యోగశాస్త్రాచార్యులు చాటుతున్నారు. మనకీ అనుభూతి కలిగే విధానాన్ని&nbsp;<BR>బోధించే శాస్త్రమే యోగశాస్త్రం. స్వానుభవం లేనిదే మతం గూర్చి ప్రసంగించటం&nbsp;<BR>నిష్ప్రయోజనం. భగవంతుని పేర యింత కల్లోలం, యింత గందరగోళం, ఇంత&nbsp;<BR>కలహం ఎందుకు సంభవిస్తున్నాయి? మూలకారణాన్ని గ్రహించలేక జనులు తమ&nbsp;<BR>తాతముత్తాతల ఆచారాలకు తలలూపుటతో సంతృప్తి నొంది, యితరులు కూడా&nbsp;<BR>తమ్మనుసరించాలని భావించి యుండ&nbsp;<BR>టంవల్ల, దేవుని పేర జరిగినంత రక్తపాతం మరొక నిమిత్తం వల్ల జరగలేదు.&nbsp;<BR>స్వానుభవం లేనిదే, ‘ఆత్మ ఉంది’ అనటానికి, చూడనిదే ‘దేవుడున్నాడు’&nbsp;<BR>అనటానికి మనిషికి ఏమి హక్కుందీ? భగవంతుడు ఒక డున్నాడంటారా, అయితే,&nbsp;<BR>మన మతన్ని చూడాలి. ఆత్మ ఉందంటారా, అయితే దాన్ని మనం దర్శించాలి.&nbsp;<BR>లేకపోతే నమ్మకుండా ఉండటమే మేలు.</FONT></p>
<p><FONT FACE="SHREE900, SHREE, sans-serif" SIZE="3">ఆస్తికు డను కపటవేషం వేసేకన్నా, బాహాటంగా నాస్తికుడు కావటమే&nbsp;<BR>మంచిది. నవీన ‘విద్యాధికులు’, మతం - వేదాంతం - పారమార్థిక చింతన అన్నవి&nbsp;<BR>వ్యర్థాలని తలుస్తారు. ఇక ఇవన్నీ కేవలం నిరాధారాలని, లోకహితం చేయటానికి&nbsp;<BR>మనలను ప్రేరేపించటం కన్నా, వీటికి మరోప్రయోజనం అన్నది ఏదీలేదని&nbsp;<BR>అల్పవిద్యావంతుల అభిప్రాయమై ఉన్నట్లు కనిపిస్తుంది. జనులు ఆస్తికత&nbsp;<BR>నవలంబించటం వల్ల యోగ్యులు - నీతిపరులు - సత్పురుషులు కావటానికి కొంత&nbsp;<BR>అవకాశం ఏర్పడుతున్నదట! ఇలా ఊహిస్తున్నందుకు వీరిని నిందించవలసిన&nbsp;<BR>పనిలేదు. ఎందుకంటే, నిస్సారప్రలాపాలను నమ్ముతుంటే చాలని వీరు పొందే&nbsp;<BR>బోధలన్నింటి సారాంశం. మాటలను పట్టుకుని ప్రాకులాడుతూ ఉండమని వీరికి&nbsp;<BR>ఉపదేశించారు. కానీ, వీరిలా కాలక్షేపం చేయగల్గితే, మానవస్వభావం నాకిక&nbsp;<BR>లేశమైనా మాన్యం కానేరదు. మనిషి ఎప్పుడూ సత్యాన్నే కోరుతుంటాడు. దాని&nbsp;<BR>అనుభవం కోసం అతని మనసు పరితపిస్తూ ఉంటుంది. సత్యాన్ని గ్రహించి,</FONT></p>
<hr class="puTa_virupu">
<table><tr><td><a class=puTa_lanke href=puTa826.html>p826</a></td><td>p827</td><td><a class=puTa_lanke href=puTa828.html>p828</a></td></tr></table>
</div></body></html>
