<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3275.html>p3275</a></td><td>p3276</td><td><a class=puTa_lanke href=puTa3277.html>p3277</a></td></tr></table>

<p><FONT FACE="TimesNewRoman, Times, serif" SIZE="2">^ </FONT></p>
<p><FONT FACE="SHREE900, SHREE, sans-serif" SIZE="3">పడవలు. వానికి చుట్టూ వరండాలు, మధ్యలో రహదార్లు కలిసి, రెండు&nbsp;<BR>మూడు అంతస్థుల పెద్ద పెద్ద ఇండ్లవలె ఉంటాయి. ఇవి అన్నీ నీటిపై తేలి&nbsp;<BR>యాడవే!</FONT></p>
<p><FONT FACE="SHREE900, SHREE, sans-serif" SIZE="3">చైనా ప్రభుత్వం వారు విదేశీయు లుండుటకు యిచ్చిన ఒక భూభాగంపై,&nbsp;<BR>మేము దిగాం. ఈ మహాపట్టణం నది కిరువైపులా మైళ్ళ కొలదిగా విస్తరించి-&nbsp;<BR>వుంది. ఇచ్చట త్రొక్కిసలాడుతూ, త్రోసుకుంటూ, ఉప్పొంగుతూ, ఘోష&nbsp;<BR>పెడుతూ మహారణ్యం అనేట్లువున్న జనసమూహం కన్పించును. ఇంత జనాభా&nbsp;<BR>ఉన్నా, యింత కార్యోన్ముఖమైన సందడితో ఉన్నా యిటువంటి మలినమైన&nbsp;<BR>పట్టణాన్ని, నేను మరెక్కడా చూడలేదు. నేను చెప్పేది భారతదేశంలో కన్పించే&nbsp;<BR>మురికిపట్నం వంటిదని గాదు. ఎందుకంటే అశుద్ధాన్ని నలుసైనా, యీ చైనీ-&nbsp;<BR>యులు వృథాగా పోనీయరు. కాని యీ చైనావాడు జన్మలో ఎప్పుడు స్నానం చేయ-&nbsp;<BR>నని శపథం చేశాడా అనేట్లు ఉండటంచేత, మురికిగా ఉన్నదన్నాను. ప్రతి యిల్లు&nbsp;<BR>ఒక షాపే (దుకాణం) జనం పై అంతస్థులో కాపురం చేస్తూ క్రింది&nbsp;<BR>భాగాన్ని అంగడిగా ఉంచుతారు. వీథులు ఎంత యిరుకుగా ఉంటాయంటే మనం&nbsp;<BR>వెళ్ళేటప్పుడు వీథికి యిరువైపులావున్న దుకాణాలు మనకు తగులుతూనే&nbsp;<BR>ఉంటాయి. ప్రతి పది అడుగులలోను, ఒక మాంస విక్రయశాల వుంది. వాటిలో&nbsp;<BR>కుక్కమాంసం, పిల్లిమాంసం అమ్మే అంగళ్లుకూడా ఉన్నాయి. అయితే కడు బీద-&nbsp;<BR>వారు మాత్రమే కుక్కలను, పిల్లులను తింటారు.</FONT></p>
<p><FONT FACE="SHREE900, SHREE, sans-serif" SIZE="3">చైనా ఆడవారు, బైట కనపడనే కనపడరు. ఉత్తర హిందూదేశంలోలా,&nbsp;<BR>వారికి ఖండితమైన ఘోషా ఉంది. కూలీవారి స్త్రీలు మాత్రమే కనిపిస్తారు. వీరి&nbsp;<BR>మధ్యలోకూడ అడపాదడపా ఒక్కొక్క స్త్రీ కనిపిస్తుంది. వారి పాదాలు మీ చిన్ని-&nbsp;<BR>బిడ్డల పాదాలంత చిన్నవిగా ఉంటాయి. వారి నడకను నడక అనలేం. అది&nbsp;<BR>కుంటటం మాత్రమే.</FONT></p>
<p><FONT FACE="SHREE900, SHREE, sans-serif" SIZE="3">నే ననేక దేవాలయాలను దర్శించాను. కాంటన్‌లో వున్న దేవాలయా&nbsp;<BR>లన్నిటిలోను ఒక పెద్ద దేవాలయముంది. అది మొట్టమొదటి బౌద్ధసార్వభౌము-&nbsp;<BR>నకు, అతని ఐదువందల మంది శిష్యులకు, అంకితం చేయబడింది. ఆ దేవా-&nbsp;<BR>లయం మధ్యలో ఉంది బుద్ధభగవానుని విగ్రహమే. ఆయనకు కొంచెం క్రిందుగా&nbsp;<BR>ఆ సార్వభౌముడు కూర్చొని ఉన్నాడు. ఆ విగ్రహమునకు ఇరువైపుల కొయ్యతో,&nbsp;<BR>సుందరంగా మలచబడిన శిష్యుల విగ్రహాలున్నాయి.</FONT></p>
<p><FONT FACE="SHREE900, SHREE, sans-serif" SIZE="3">మేము ‘కాంటన్‌’ నుండి, హాంకాంగుకు తిరిగివచ్చి, అక్కడి నుండి&nbsp;<BR>జపాను చేరాం. మేం మొదట ఆగిన రేవు ‘నాగసాకి’. కొన్ని గంటలలో ఓడ&nbsp;<BR>దిగి పట్టణాన్ని చూడబోయాం. ఏం భేదం! చైనాకు జపానుకు ఎంత భేద-</FONT></p>
<hr class="puTa_virupu">
<table><tr><td><a class=puTa_lanke href=puTa3275.html>p3275</a></td><td>p3276</td><td><a class=puTa_lanke href=puTa3277.html>p3277</a></td></tr></table>
</div></body></html>
