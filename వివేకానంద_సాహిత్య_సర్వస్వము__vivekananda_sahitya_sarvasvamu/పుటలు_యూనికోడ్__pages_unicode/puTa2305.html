<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2304.html>p2304</a></td><td>p2305</td><td><a class=puTa_lanke href=puTa2306.html>p2306</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 5 6</FONT></p>
<p><FONT FACE="SHREE900, SHREE, sans-serif" SIZE="3">గానే, పరవశం చెందేవాళ్లూ, భగవత్కథలను చదువుతున్నప్పుడు, ఆనందబా-&nbsp;<BR>ష్పాలు రాల్చేవాళ్లూ, కొందరు ఎప్పుడూ లోకంలో వుండి తీరుతారు. అలాటి&nbsp;<BR>మానవోత్తములే యథార్థంగా భక్తులు.</FONT></p>
<p><FONT FACE="SHREE900, SHREE, sans-serif" SIZE="3">మతసాధన ప్రథమ దశలో, నరుడు భగవంతుని తన స్వామిగా, తాను వాని&nbsp;<BR>సేవకునిగా, భావిస్తాడు. తనకు నిత్యావసర వస్తువులు మొదలైన వాటిని ప్రసా-&nbsp;<BR>దించినందుకు, భగవంతునిపట్ల కృతజ్ఞతను చూపుతాడు. మీరిలాటి సంకల్పా-&nbsp;<BR>లను ఆవలకు నెట్టివేయండి. ఆకర్షవంతమైన శక్తి ఒకటుంది. అదే దేవుడు. ఆ&nbsp;<BR>శక్తికి లోబడే సూర్యుడు, చంద్రుడు, అన్నీ కదలుతున్నాయి. ఈ లోకంలోని&nbsp;<BR>సమస్తమూ, మంచిదికానీ, చెడ్డదికానీ, భగవంతునిదే. మన జీవితంలో, శుభం-&nbsp;<BR>కానీ, అశుభంకానీ, ఏమి జరిగినా అదంతా మనల్ని భగవంతునికి దగ్గరగా&nbsp;<BR>తీసికొనిపోతూనే వుంటుంది. ఒకడు ఏదో స్వార్థకారణంగా వేరొకణ్ణి చంపుతా&nbsp;<BR>డనుకోండి. తన్నుగూర్చికానీ, ఇంకొకని గూర్చికానీ వున్నప్రేమే, ఆ పనికి&nbsp;<BR>కారణంగా వుంటుంది. మనం పుణ్యంచేసినా, పాపంచేసినా, మనల్ని ప్రేరేపించేది&nbsp;<BR>ప్రేమే! పులి, తానో, తన కూనో, ఆకలిగా వుండటంచేతనే పశువును చంపు-&nbsp;<BR>తోంది.</FONT></p>
<p><FONT FACE="SHREE900, SHREE, sans-serif" SIZE="3">భగవంతుడు ప్రేమ స్వరూపి. ఆయన అన్నిట్లో ప్రత్యక్షమై వుంటాడు.&nbsp;<BR>తనకు తెలిసినా, తెలియకున్నా ప్రతివాడూ, భగవంతునిచేత ఆకర్షించబడు&nbsp;<BR>తున్నాడు. ఒక స్త్రీ, తన భర్తను ప్రేమించేటప్పుడు, తన్నాకర్షించే మహాశక్తి, తన&nbsp;<BR>భర్తలో వున్న భగవంతుడే అని గ్రహించడంలేదు. ప్రేమమయుడైన భగవంతుడే,&nbsp;<BR>పూజార్హుడైన ఏకైకవ్యక్తి. భగవంతుని సృష్టికర్తగాను, రక్షకునిగాను మాత్రమే&nbsp;<BR>భావించేంతకాలం, మనం బాహ్యపూజలు మాత్రమేచేస్తాం. కానీ, ఆ హద్దులను&nbsp;<BR>దాటిపోయి, అన్నిట్లోను, భగవంతుని, భగవంతునిలో అన్నిటినీ చూస్తూ, భగ-&nbsp;<BR>వంతుని ప్రేమావతారంగా భావించగల్గినప్పుడే మనకు పరాభక్తి సిద్ధించగలదు!!</FONT></p>

<hr class="puTa_virupu">
<table><tr><td><a class=puTa_lanke href=puTa2304.html>p2304</a></td><td>p2305</td><td><a class=puTa_lanke href=puTa2306.html>p2306</a></td></tr></table>
</div></body></html>
