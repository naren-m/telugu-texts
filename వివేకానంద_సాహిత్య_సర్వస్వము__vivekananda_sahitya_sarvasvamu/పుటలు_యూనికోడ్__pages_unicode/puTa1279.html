<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1278.html>p1278</a></td><td>p1279</td><td><a class=puTa_lanke href=puTa1280.html>p1280</a></td></tr></table>
<p><FONT FACE="SHREE900, SHREE, sans-serif" SIZE="3">50 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">జ్ఞానమంతటి గతీ ఇదే. తత్త్వజ్ఞానగతి, భౌతికశాస్త్ర జ్ఞానగతి - ఇంతేల, -&nbsp;<BR>మానవ జ్ఞానమంతటి గతీ ఇదే. వీనిని గూర్చి ఎన్ని ప్రగల్భాలు పలికినా, నిజం&nbsp;<BR>మాత్రమిదే. జగత్తు లక్షణమే ఇది. భౌతిక పదార్థమనండి, ఆత్మ అనండి, మరే-&nbsp;<BR>దైనా అనండి - ప్రతి వస్తువును గూర్చిన సత్యమిదే. అవి ఉన్నవని చెప్పజాలం.&nbsp;<BR>లేవనీ చెప్పజాలం. అవి ఏకం అనజాలం. అనేకం అనజాలం. వెలుగు చీకటుల&nbsp;<BR>కలయిక - ఒక మార్గం ననుసరింపక, స్పష్టంగా తెలిసికోవడానికి సాధ్యంకాక,&nbsp;<BR>వేరుచేయడానికి అలవికాక, - ఇందెప్పుడూ, నిత్య కేళీవిహారం సల్పుతూం-&nbsp;<BR>టుంది. నిజంకాని నిజంకాదు; మెలకువ, కాని నిద్రకూడ; ఇదంతా లోకపు&nbsp;<BR>యథాతథస్థితి. దీనికే మాయ - అని పేరు. మన మీ మాయలో జన్మిస్తాం,&nbsp;<BR>ఈ మాయలో జీవిస్తాం. ఈ మాయలో తలచుకొంటాం. ఈ మాయలో కలలు&nbsp;<BR>కంటాం. దీనిలోనే మనం తత్త్వజ్ఞులం. దీనిలోనే సాధుపురుషులం. దీనిలోనే పిశా-&nbsp;<BR>చులం. దీనిలోనే దేవతలం. మీ ఆశయాలు ఎంత విశాలంగానైనా వ్యాపించనీండి.&nbsp;<BR>ఎంత ఉన్నతికైనా ఎగురనివ్వండి. అనంత స్థితి నందినవనండి. లేక మీ ఇచ్ఛ వచ్చిన&nbsp;<BR>పేరింకేదైనా పెట్టుకోండి. ఈ ప్రచారమంతా మాయా&nbsp;<BR>వరణం లోపలనే. దీనిని మార్చడం అసాధ్యం. మానవ జ్ఞానమంతా ఈ&nbsp;<BR>మాయా విస్తరణమే. అది గోచరించే విధంగా, దానిని గ్రహించడానికై చేసే&nbsp;<BR>ప్రయత్నమే. ఇదంతా నామరూపాల కార్యం. రూపంగల ప్రతి వస్తువు, మీ&nbsp;<BR>మనస్సులో ఒక భావాన్ని నిర్మించేదంతా మాయలోనిదే. దేశకాల నిమిత్తములకు&nbsp;<BR>లోబడినదంతా, మాయలోనిదేకదా?</FONT></p>
<p><FONT FACE="SHREE900, SHREE, sans-serif" SIZE="3">భగవంతుని గూర్చి ప్రాచీనకాలంలో ఉండిన ఆశయాలకు మళ్లీ వద్దాం.&nbsp;<BR>అవి ఏమయ్యాయి? శాశ్వత ప్రేమమయుడు, స్వార్థరహితుడు, సర్వశక్తి&nbsp;<BR>సంపన్నుడు అయిన పురుషుడొకడు లోకాన్ని పరిపాలిస్తున్నాడను విషయంకూడ&nbsp;<BR>కొంతకాలానికి సంశయగ్రస్తమయింది. ధర్మమూర్తీ, ప్రేమమూర్తీ అయిన భగ-&nbsp;<BR>వంతుడు ఉండడం నిజమైతే, తన సంతానమైన జీవకోట్లు -&nbsp;<BR>మానవులు, ఇతర ప్రాణులు - కోటానుకోట్లు మరణిస్తూ వుండడం అతనికి&nbsp;<BR>కనబడదా? అని తత్త్వజ్ఞుడు ప్రశ్నించాడు. లెక్కలేని యితర ప్రాణులను&nbsp;<BR>హింసించకుండా, ఈ లోకంలో ఒక్క ప్రాణి అయినా క్షణకాలం జీవించడం&nbsp;<BR>సాధ్యమా? వేలకొద్దీ సూక్ష్మజీవులను నశింపజేయక, మీ రొక్కసారైనా ఊపిరి-&nbsp;<BR>పీల్చగలరా? కోట్లకొలది జీవముల నాశమే మీ జీవనానికాధారం. మీ జీవితంలోని&nbsp;<BR>ప్రతి క్షణమూ, మీ ఊర్పులలో ఒక్కొక్కటీ, వేలకొద్దీ జీవులకు మరణం. మీరు&nbsp;<BR>కదిలినా, మెదలినా, కోట్లకొద్దీ జీవాలు నశిస్తున్నాయి. మీరు తినే ప్రతి కబళం-&nbsp;<BR>తోను, కోట్లకొద్దీ జీవాలను చంపుతున్నారు. అవి ఎందుకు చావాలి? అవి క్షుద్ర-</FONT></p>
<hr class="puTa_virupu">
<table><tr><td><a class=puTa_lanke href=puTa1278.html>p1278</a></td><td>p1279</td><td><a class=puTa_lanke href=puTa1280.html>p1280</a></td></tr></table>
</div></body></html>
