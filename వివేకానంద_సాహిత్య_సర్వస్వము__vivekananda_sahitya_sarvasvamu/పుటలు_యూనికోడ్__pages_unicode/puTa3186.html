<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3185.html>p3185</a></td><td>p3186</td><td><a class=puTa_lanke href=puTa3187.html>p3187</a></td></tr></table>
<p><FONT FACE="SHREE900, SHREE, sans-serif" SIZE="3">సూక్తులు, సుభాషితాలు</FONT></p>
<p><FONT FACE="Bookman-Light, Bookman, serif" SIZE="2">357</FONT></p>
<p><FONT FACE="SHREE900, SHREE, sans-serif" SIZE="3">సూర్యలోకమని చెప్పవచ్చు. తరువాతిది దీన్ని ఆవరించుకొనివుండే చంద్ర-&nbsp;<BR>లోకం. ఇది చంద్రుడెంత మాత్రము కాదు. కాని దేవతల ఉనికిపట్టు. అనగా&nbsp;<BR>అందులో ప్రాణం యౌగిక శక్తులుగా, ఆకాశం తన్మాత్రలు, లేదా పరమాణు&nbsp;<BR>వులుగా గోచరిస్తుందని చెప్పవచ్చు. దీనికి అవతల వున్నది విద్యుల్లోకం. అనగా&nbsp;<BR>ఆకాశంనుండి విభజింప సాధ్యపడని ఒకానొకస్థితి కాబట్టి విద్యుచ్ఛక్తి అనేది శక్తి&nbsp;<BR>అనిగాని, జడపదార్థమని మీరు చెప్పజాలరు. దాని తరువాతిది బ్రహ్మలోకం.&nbsp;<BR>ఇందు ప్రాణంగాని ఆకాశంగాని లేకున్నా యివి రెండు మూలశక్తియైన మనస్సు-&nbsp;<BR>లోకి లయింపబడుతాయి. మరియు, యిందు ప్రాణంగాని, ఆకాశంగాని&nbsp;<BR>లేకుండటంచే యిందలి జీవుడు జగత్తునంతా సమష్టిగా, లేక సాముదాయకమైన&nbsp;<BR>మహత్తుగా, లేదా మనస్సుగా చూస్తుంది. ఇది ఒక పురుషుడుగా, అవ్యక్త&nbsp;<BR>విశ్వాత్మగా కనబడుతుంది. అందులో నానాత్వం ఉండటంచే బ్రహ్మంకాని&nbsp;<BR>దానిలా గోచరిస్తుంది. దీనిలోనుండి జీవుడు చిట్టచివరికి ఏకత్వాన్ని, పరమా-&nbsp;<BR>వధియైన ఐక్యాన్ని పొందుతుంది. ఎవడికి నిజంగా గమనాగమనము లనేవి లేవో&nbsp;<BR>స్వయంగా అట్టి జీవుని దృష్టికి ఇవి క్రమానుగతంగా కన్పించే దృశ్యాలనీ, యిదే&nbsp;<BR>విధంగా ఈ జగద్దృశ్యం వెలువరింప బడుతున్నదనే అద్వైతం వక్కాణిస్తుంది.&nbsp;<BR>సృష్టి ప్రళయాలు ఒకేక్రమాన్ని అనుసరించి జరుగవలసివుంది. ఒకదానికి&nbsp;<BR>వెలువడటం అనీ రెండవదానికి వెనక్కుమరలటం అనీ అర్థం. అంతే.</FONT></p>
<p><FONT FACE="SHREE900, SHREE, sans-serif" SIZE="3">ఇలా వుండగా ప్రతివ్యక్తీ స్వీయజగత్తును మాత్రమే చూడగల్గటంచే ఆ&nbsp;<BR>జగత్తు వాని బంధంతో నిర్మితమై వాని మోక్షంతో అంతరిస్తూవుంది. కాని బద్ధు-&nbsp;<BR>లైన యితరులకు జగత్తు నిలిచివుంటుంది. జగత్తు నామరూపాలతో కూడుకొ-&nbsp;<BR>నివుంది. సముద్రతరంగం నామరూపబద్ధమై ఉన్నంతవరకు మాత్రమే తరంగ-&nbsp;<BR>మౌతున్నది. తరంగం అణగిపోయేటప్పుడు అది సముద్రమౌతున్నది. కాని, ఆ&nbsp;<BR>నామరూపకల్పన తత్‌క్షణమే శాశ్వతంగా అదృశ్యమై పోయింది కాబట్టి తరంగ-&nbsp;<BR>నామరూపాలు తమను తరంగాలుగా వెలువరించిన జలం లేనిదే నిలువజాల&nbsp;<BR>కుండినా, స్వయంగా నామరూపాలు తరంగం కావడంలేదు. అది నీట చేరి&nbsp;<BR>నంతనే అంతరిస్తుంది. కాని యితర నామరూపాలు యితర తరంగాల&nbsp;<BR>విషయమై నిలిచి వుంటుంది. ఈ నామరూపాలే మాయ అనబడితే ఈ జలమే&nbsp;<BR>బ్రహ్మం, తరంగం ఎప్పుడూ జలంకంటె భిన్నం కాకున్నా, తరంగస్థితిలో అది&nbsp;<BR>నామరూపాలు కలిగివుండినది. మరి, తరంగం జలస్థితిలోను, నామరూపాల-&nbsp;<BR>కంటె శాశ్వతంగా, భిన్నమై నిలువగలిగినా ఈ నామరూపాలు క్షణకాల&nbsp;<BR>మైనా తరంగం కంటె భిన్నమై ఉండజాలవు. కాని, యీ నామరూపాలు</FONT></p>
<hr class="puTa_virupu">
<table><tr><td><a class=puTa_lanke href=puTa3185.html>p3185</a></td><td>p3186</td><td><a class=puTa_lanke href=puTa3187.html>p3187</a></td></tr></table>
</div></body></html>
