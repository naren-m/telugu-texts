<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1854.html>p1854</a></td><td>p1855</td><td><a class=puTa_lanke href=puTa1856.html>p1856</a></td></tr></table>
<p><FONT FACE="SHREE900, SHREE, sans-serif" SIZE="3">250 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">నేర్వటానికిగాని, బుద్ధిబలాన్ని పెంపొందించుకోవటానికిగాని ప్రయత్నించ యిచ్చ-&nbsp;<BR>గించలేదు. యుద్ధంలో విజయం సాధించిన అసురులు పరాజితులైన&nbsp;<BR>దేవతలపై స్వర్గాన్ని ఏలటానికి ప్రయత్నించినప్పుడల్లా, దేవతల బుద్ధిబలంచేత,&nbsp;<BR>యుక్తిచేత మోసగించబడి, అచిరకాలంలోనే వారి బానిసలయ్యారు. (అలాటి&nbsp;<BR>ప్రయత్నం చెయ్యని) తక్కిన వేళల్లో అసురులు కొల్లగొట్టిన తరువాత తమ&nbsp;<BR>స్థావరాన్ని చేరుకొంటారు. దేవతలు తమలోతాము ఐకమత్యం సాధించు&nbsp;<BR>కొన్నప్పుడల్లా, అసురులను బలాత్కారంగా పర్వతాలలోకిగాని, అరణ్యాలలోకి-&nbsp;<BR>గాని, సముద్రతీరానికిగాని తరిమివేసేవారు. కాలక్రమంలో రెండు వర్గాలవారి&nbsp;<BR>సంఖ్య, బలం అభివృద్ధి పొందాయి. దేవతలు లక్షలకొద్దీ ఒకటిగా చేరారు. అలాగే&nbsp;<BR>అసురులూ లక్షలకొద్దీ ఒకటైనారు. తీవ్ర సంఘర్షణలు, యుద్ధాలు జరిగాయి.&nbsp;<BR>దానితోపాటు యిరుబలాలు పరస్పర సమ్మేళనం చెందటంకూడా జరిగింది.</FONT></p>
<p><FONT FACE="SHREE900, SHREE, sans-serif" SIZE="3">ఈ విభిన్న ప్రకృతులు జాతులు మిశ్రణమొందటంతో, మన ఆధునిక&nbsp;<BR>సమాజాలు, మర్యాదలు, ఆచారాలు రూపొంద నారంభించాయి. నూతన భావా-&nbsp;<BR>లుత్పన్నాలై కొత్త శాస్త్రాల అధ్యయనం ప్రారంభమైంది. ఒక వర్గంవారు చేతి&nbsp;<BR>పరిశ్రమచేతనో, బుద్ధి పరిశ్రమచేతనో, ఉపయోగకరాలు, సుఖసాధకాలు ఐన&nbsp;<BR>వస్తువులను రూపొందించసాగారు. మరో వర్గంవారు వారిని పరుల ఉపద్రవం-&nbsp;<BR>నుండి రక్షించే భారాన్ని పూనారు. అందరూ యీ వస్తువులను మార్చుకో నారం-&nbsp;<BR>భించారు. ఎంతో యుక్తిమంతులైన కొందరు గడుసరులు యీ వస్తువుల నొక-&nbsp;<BR>చోటు నుండి మరోచోటుకి తీసుకునివెళ్లే కార్యాన్ని వహించి, దీనికి&nbsp;<BR>ప్రతిఫలమనే పేర లాభంలో అధికభాగాన్ని అపహరించసాగారు. ఒకడు భూమిని&nbsp;<BR>దున్నుతాడు, రెండవవాడు ‘ఫలసాయం’ చోరగ్రస్తం కాకుండా కాపాడుతాడు,&nbsp;<BR>మూడవవాడు దాన్ని యితర ప్రాంతాలకు తీసుకెళతాడు. నాలుగవవాడు దాన్ని&nbsp;<BR>కొంటాడు. వ్యవసాయం చేసి పంట పండించినవాడికి యించుమించుగా ఏమీ&nbsp;<BR>లభించేదికాదు; పంటను దొంగ లపహరించకుండా కాపాడినవాడు దాన్లో సాధ్య-&nbsp;<BR>మైనంత భాగం బలాత్కారంగా గుంజుకొంటాడు; దాన్ని అమ్మకానికి తెచ్చిన&nbsp;<BR>వర్తకుడు అత్యధిక భాగాన్ని పొందుతాడు; కొనుగోలు చేసేవాడు అపరిమితమైన&nbsp;<BR>ఖర్చు భరించి, ఆ భారంతో తీవ్రంగా కుంగిపోతాడు. కాపాడేవాడికి రాజు పేరు&nbsp;<BR>సిద్ధించింది. వస్తువులను స్థలాంతరాలకు కొనిపోయేవాడికి వర్తకుడనే పేరు&nbsp;<BR>వచ్చింది. ఈ యిద్దరూ పంటను పండించినవారే కాదు - కాని వస్తువుల్లో అధిక&nbsp;<BR>భాగం లాక్కొని, రైతు పరిశ్రమఫలాన్ని చాలవరకు అపహరించి ధనవంతు&nbsp;<BR>లయ్యారు. వీటి నన్నింటిని పండించిన నిర్భాగ్యుడు అనేకసార్లు పస్తులుండి,&nbsp;<BR>సహాయంకోసం భవవంతుణ్ణి ప్రార్థించవలసిన వాడయ్యాడు.</FONT></p>
<hr class="puTa_virupu">
<table><tr><td><a class=puTa_lanke href=puTa1854.html>p1854</a></td><td>p1855</td><td><a class=puTa_lanke href=puTa1856.html>p1856</a></td></tr></table>
</div></body></html>
