<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3800.html>p3800</a></td><td>p3801</td><td><a class=puTa_lanke href=puTa3802.html>p3802</a></td></tr></table>

<p><FONT FACE="TimesNewRoman, Times, serif" SIZE="2">1 7 4</FONT></p>
<p><FONT FACE="SHREE900, SHREE, sans-serif" SIZE="3">కలకత్తా ప్రజలు ఈ అనాధల బాధ్యత తీసుకోటానికి ప్రోత్సహింపబడతారు.&nbsp;<BR>అటువంటి ఉద్యమం అత్యంతావశ్యకం. క్రైస్తవ మిషనరీలు తీసుకొన్న అనాధలను&nbsp;<BR>హిందువులకు తిరిగి యిచ్చివేసేట్లు చూడమని ప్రభుత్వంవారిని కోరుతూ&nbsp;<BR>ముఖ్యంగా ఒక అర్జీ పంపాలి. గంగాధరుని రమ్మని రాయి. రామకృష్ణ సంఘం&nbsp;<BR>తరఫున చీల్చి చెండాడే ఉద్యమం లేవదీయండి. నడుములు బిగించి, ఈ ఉద్యమ&nbsp;<BR>వ్యాప్తికి ఇంటింటికి పోండి. మహాసభలు మొదలైనవాటిని ఏర్పాటు చేయండి.&nbsp;<BR>మీరు సఫలులైనా, విఫలులైనా తీవ్రమైన ఆందోళన చేపట్టండి. ఘోరక్‌పూర్‌లో&nbsp;<BR>ఉన్న బెంగాలీ మిత్రులకు రాసి వారినుండి విషయాల నన్నింటిని రాబట్టి, ఈ&nbsp;<BR>విషయంపై దేశవ్యాప్తమైన ఉద్యమాన్ని లేవదీయండి. రామకృష్ణ సంఘాన్ని సుస్థి-&nbsp;<BR>రంగా స్థాపించండి. రహస్య మేమంటే నిర్విరామంగా ఆందోళనపై ఆందోళన&nbsp;<BR>సాగించటం ... సక్రమవిధానంలో కొనసాగుతున్న శారదయొక్క పని నాకు&nbsp;<BR>ఎంతో ఆనందం కల్గించింది. గంగాధర్‌, శారద ఎక్కడికి పోయినా అక్కడ ఒక&nbsp;<BR>కేంద్రం వెలస్తేగాని తృప్తిచెందకూడదు.</FONT></p>
<p><FONT FACE="SHREE900, SHREE, sans-serif" SIZE="3">గంగాధరుని నుండి యిప్పుడే ఉత్తరం వచ్చింది. ఆ జిల్లాలో ఒక కేంద్రం&nbsp;<BR>స్థాపించటానికి అతడు కృతనిశ్చయుడవటం శుభవార్త. అతని స్నేహితుడైన మేజ-&nbsp;<BR>స్ట్రేట్‌ నా ఉత్తరానికి ఒక చక్కని సమాధానం రాశాడని అతనికి రాయి. కాశ్మీర్‌&nbsp;<BR>నుండి సమతల ప్రదేశాలకు </FONT><FONT FACE="TimesNewRoman, Times, serif" SIZE="2">(Plains)</FONT><FONT FACE="SHREE900, SHREE, sans-serif" SIZE="3"> రాగానే, లాటూను, నిరంజనుని, దీనును,&nbsp;<BR>కోకాను తిరిగి పంపివేస్తాను. ఇక్కడ వారికి తగిన పనిలేదు. అంతేగాక, మూడు&nbsp;<BR>నాలుగు మాసాల్లో శుద్ధానందను, సుశీల్‌ను, మరొకరిని నావద్దకు పంపించు.&nbsp;<BR>వారిని శ్రీ శ్యామచరణముఖోపాధ్యాయ, మెడికల్‌ హాల్‌, కంటోన్‌మెంట్‌,&nbsp;<BR>అంబాలా వద్దకు పంపించు. అక్కడినుండి నేను లాహోర్‌ పోతాను. ప్రతివారికి&nbsp;<BR>రెండు మందమైన కాషాయరంగు ‘జెర్సీలు’, పక్కకు రెండు దుప్పట్లు ఉండాలి.&nbsp;<BR>వారికి కావలసిన ఉన్ని ‘ఛద్దర్లు’ (ఉత్తరీయాలు) యితర ఉన్నిదుస్తులు నేను&nbsp;<BR>యిక్కడ కొంటాను. రాజయోగ - అనువాదం పూర్తయితే, ఖర్చు పూర్తిగా&nbsp;<BR>భరించి, దాన్ని ప్రచురించు ... భాష క్లిష్టంగా ఉన్నచోట్ల, సరళంగాను, స్పష్టం-&nbsp;<BR>గాను ఉండేట్లు చూడు. చేతనైతే ‘తులసిని’ దాన్ని హిందీలోకి అనువదించమను.&nbsp;<BR>ఈ పుస్తకాలు ప్రచురించబడితే మఠానికి ఎంతో సహాయకారులుగా ఉంటాయి.</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు నీ ఆరోగ్యం బాగా ఉందని భావిస్తాను. ‘ధరంశాల’ చేరాక నా&nbsp;<BR>ఆరోగ్యం బాగున్నది - చల్లని ప్రదేశాలంటే నాకు ఇష్టం. అక్కడ శరీరం స్వస్థతగా&nbsp;<BR>ఉంటుంది. కాశ్మీర్‌లో కొన్ని ప్రదేశాలను దర్శించి, ఒక చక్కని ప్రాంతం ఎన్ను-&nbsp;<BR>కొని, ప్రశాంత జీవనం గడపాలనే కోర్కె ఉంది. లేకుంటే, అటూయిటూ&nbsp;<BR>తిరుగాడుతుంటాను. డాక్టర్ల సలహామేరకు నడచుకొంటాను. (కాశ్మీర్‌) రాజా</FONT></p>
<hr class="puTa_virupu">
<table><tr><td><a class=puTa_lanke href=puTa3800.html>p3800</a></td><td>p3801</td><td><a class=puTa_lanke href=puTa3802.html>p3802</a></td></tr></table>
</div></body></html>
