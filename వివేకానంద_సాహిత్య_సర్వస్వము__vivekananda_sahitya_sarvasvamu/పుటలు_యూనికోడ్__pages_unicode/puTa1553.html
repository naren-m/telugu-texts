<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1552.html>p1552</a></td><td>p1553</td><td><a class=puTa_lanke href=puTa1554.html>p1554</a></td></tr></table>
<p><FONT FACE="SHREE900, SHREE, sans-serif" SIZE="3">324 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">చూచి, నీలోను, ఇతరములోనుకూడ భగవంతుని గుర్తింపజాలు వరకూ&nbsp;<BR>క్రమోన్నతిని పొందగలదు. బుద్ధి ఎన్నడూ అలా చేయజాలదు. ‘‘శబ్దాలను&nbsp;<BR>ఇంపుగా ఉచ్చరించడం, శాస్త్రాలకు అద్భుత రీతులతో వ్యాఖ్యానం చేయడం, ఇవి&nbsp;<BR>విద్వాంసులకు ఆనందాన్నీయగలవే కాని, ఆత్మముక్తి సాధనం కాజాలవు.’’</FONT></p>
<p><FONT FACE="SHREE900, SHREE, sans-serif" SIZE="3">మీలో ధామస్‌ ఎం. కెంపిస్‌గారి గ్రంథం చదివిన వారికి, ప్రతి పుటలో&nbsp;<BR>ఆయన ఈ విషయాన్ని ఎలా నొక్కి చెప్పాడో తెలిసే వుంటుంది. లోకంలో&nbsp;<BR>ఇంచుమించుగా జ్ఞానులందరూ, ఈ విషయాన్ని చెప్పారు. కానీ బుద్ధిబలం-&nbsp;<BR>కూడ అవసరమే సుమండీ! అది లేకపోతే మనం పిచ్చిపోకడలు పోతాం. నానా-&nbsp;<BR>విధాలైన పొరపాట్లు చేస్తాం. బుద్ధి దీన్ని అరికట్టగలదు. కానీ, అంతకుమించి&nbsp;<BR>బుద్ధిపైన ఆధారపడి దేన్నైనా నిర్మించాలని ప్రయత్నించరాదు. బుద్ధి జడమైన,&nbsp;<BR>అప్రధానమైన సాధనం. నిజమైన సహాయం హృదయభావం వల్ల, ప్రేమవల్ల&nbsp;<BR>మాత్రమే కలుగుతుంది. ఇతరులపట్ల నీకు సానుభూతి వుందా? ఉంటే నీవు&nbsp;<BR>ఏకత్వాన్ని పెంపొందించుకొన్నట్లే. నీకు ఇతరులపై సానుభూతి లేదా? ఈ&nbsp;<BR>ప్రపంచంలో జన్మించిన మేధావులందరిలో అగ్రగణ్యుడవైనా, నీవు వ్యర్థుడవే. నీది&nbsp;<BR>శుష్కబుద్ధి. నీవు అలాగే నిలిచిపోవలసిన వాడివి. అలాకాక నీకు సానుభూతి&nbsp;<BR>వుంటే, నీవు ఏ గ్రంథాన్ని చదువజాలకున్నా, ఏ భాషా తెలియకున్నాకూడ&nbsp;<BR>సరియైన త్రోవలోవున్న వాడివే. ఈశ్వరుడు నీవాడే.</FONT></p>
<p><FONT FACE="SHREE900, SHREE, sans-serif" SIZE="3">ప్రపంచ చరిత్రను చదివినప్పుడు, ప్రవక్తలైనవారి మహిమకు మూలమేదో&nbsp;<BR>గ్రహించారా? అది ఎక్కడుంది? మెదడులోనా? వారిలో ఎవరైనా, తత్త్వశాస్త్రాలు&nbsp;<BR>గూర్చిగాని, తర్కశాస్త్ర క్లిష్ట సమస్యలను గూర్చిగాని ఒక్క గ్రంథాన్నైనా,&nbsp;<BR>ఎప్పుడైనా వ్రాశారా? ఒక్కరూ వ్రాయలేదు. వాళ్లు చాలా తక్కువగా మాట్లాడే&nbsp;<BR>వారు, చెప్పేవారు. క్రీస్తులాగా అనుతాపం పూనితే, నీవు క్రీస్తు వవుతావు;&nbsp;<BR>బుద్ధునిలాగా దయను కలిగుంటే నీవు బుద్ధుడి వవుతావు. సానుభూతే జీవిత&nbsp;<BR>రహస్యం; బలం, చైతన్యం. అది లేనినాడు మేధాశక్తి ఎంత ఉన్నా, భగవంతుని&nbsp;<BR>పొందడం సున్న. బుద్ధి, చలనశక్తి లేని అవయవాల వంటిది. అనుతాపం ఆ&nbsp;<BR>అవయవాల్లో ప్రవేశించి, వానికి చలనశక్తి నిచ్చినప్పుడే, అవి చలించి, ఇతరులపై&nbsp;<BR>పని చేయగలవు. ప్రపంచంలో అంతటా ఇట్లే జరుగుతుంది. ఈ విషయాన్ని&nbsp;<BR>మీరు ఎప్పుడూ గుర్తుపెట్టుకోవాలి. వేదాంత నీతిలో ఇది మిక్కిలి అనుష్ఠానయో-&nbsp;<BR>గ్యమైన విషయం. ఎందుకంటే, మీరందరూ ప్రవక్తలే అని వేదాంతం&nbsp;<BR>బోధిస్తోంది. కాబట్టి, మీరంతా ప్రవక్తలై తీరాలి. మీరు వ్రాసే పుస్తకం మీ శీలానికి&nbsp;<BR>నిదర్శనం కాజాలదు. మీ శీలమే మీ పుస్తకానికి నిదర్శనం. ఏ పుస్తకంగాని,&nbsp;<BR>సత్యాన్ని బోధిస్తోంది - అని మీరెలా నిర్ణయించగలరు? మీరే ఆ సత్యమై దాన్ని</FONT></p>
<hr class="puTa_virupu">
<table><tr><td><a class=puTa_lanke href=puTa1552.html>p1552</a></td><td>p1553</td><td><a class=puTa_lanke href=puTa1554.html>p1554</a></td></tr></table>
</div></body></html>
