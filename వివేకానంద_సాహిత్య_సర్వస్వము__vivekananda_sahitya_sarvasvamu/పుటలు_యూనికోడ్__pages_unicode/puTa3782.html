<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3781.html>p3781</a></td><td>p3782</td><td><a class=puTa_lanke href=puTa3783.html>p3783</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 5 5</FONT></p>
<p><FONT FACE="SHREE900, SHREE, sans-serif" SIZE="3">టంలో నిమగ్నుడనై ఉన్నాను.</FONT></p>
<p><FONT FACE="SHREE900, SHREE, sans-serif" SIZE="3">అన్ని విధాల నువ్వు యిక్కడికి రా, ఒకటిమాత్రం జ్ఞాపకం వుంచుకో.&nbsp;<BR>ఇక్కడ యూరోపియన్లు, హిందువులు (యూరోపియన్లు వీరిని ‘నేటివ్‌లు’&nbsp;<BR>అంటారు.) నూనె నీరు ఉన్నట్లు ఉంటారు. ‘నేటివ్‌లతో’ కలిసి ఉండటం&nbsp;<BR>అనేది యూరోపియన్లకు నరకం.</FONT></p>
<p><FONT FACE="SHREE900, SHREE, sans-serif" SIZE="3">రాజధాని నగరాలలోకూడ మంచివని చెప్పదగిన హోటళ్లు లేవు. అనేక-&nbsp;<BR>మంది సేవకులను వెంటపెట్టుకొని నువ్వు ప్రయాణం చెయ్యాలి. (హోటళ్లలో&nbsp;<BR>ఉండటంకంటె యిది చౌక). అంగవస్త్రం మాత్రమే ధరించేవారిని చూసి నువ్వు&nbsp;<BR>సహించాలి. నేనుకూడా కటివస్త్రంతో ఉండటాన్ని చూస్తావు. ఎక్కడ చూసినా&nbsp;<BR>చెత్తచెదారం, గోధుమవన్నె మనుషులు. కాని నీతోపాటు వేదాంతం మాట్లాడే-&nbsp;<BR>వారు కోకొల్లలు. నువ్వు యిక్కడి ఇంగ్లీషువారితో కలిసివుంటే అన్ని సౌకర్యాలు&nbsp;<BR>కలుగుతాయి. కాని హిందువుల మధ్య అటువంటివేవీ ఉండవు. బహుశా నీతో&nbsp;<BR>కూర్చొని నేను ఆహారం తీసుకోకపోవచ్చు. కాని నీతో అన్ని&nbsp;<BR>చోట్లకు ప్రయాణం చేసి, నీ ప్రయాణాన్ని సుఖవంతం చేయటానికి శాయశ-&nbsp;<BR>క్తుల ప్రయత్నిస్తాను. ఇవేగదా నువ్వు ఆశించేది. మంచి ఏమైనా కలిగితే, అది&nbsp;<BR>మరీ మంచిది. బహుశా ‘మేరీ హేల్‌’కూడ నీతో ప్రయాణం చేయవచ్చు.&nbsp;<BR>అక్కడ ఒక యువతి ఉంది. ఆమె పేరు కుమారి ‘కాంబెల్‌’. మిషిగన్‌లో ఆర్చర్డ్‌&nbsp;<BR>ఐలెండ్‌లో, ఆర్చర్డ్‌ లేక్‌లో ఉంది. ఆమె కృష్ణభక్తురాలు. ఆ లంకలో ఒంటరిగా&nbsp;<BR>ఉపవసిస్తూ, ప్రార్థన చేసికొంటూ నివసిస్తోంది. భారతదేశానికి రావటానికి ఆమె&nbsp;<BR>దేన్నైనా యివ్వగలదు. కాని ఆమె కడు పేదరాలు. ఆమెను నీతోకూడ తీసుకొని&nbsp;<BR>రాగలిగితే, ఏదోవిధంగా ఆమె ఖర్చులను నేను భరిస్తాను. శ్రీమతి బుల్‌ తనతో-&nbsp;<BR>కూడ ‘లాన్స్‌బర్గ్‌’ను తీసుకొని రాగలిగితే, ఆ అవివేకి జీవితాన్ని కాపాడిన&nbsp;<BR>ట్లవుతుంది.</FONT></p>
<p><FONT FACE="SHREE900, SHREE, sans-serif" SIZE="3">బహుశా నీతోపాటు నేను తిరిగి అమెరికాకు రాగలను. నా తరఫున హోలి-&nbsp;<BR>స్టర్‌ను, బేబీని ముద్దాడు. ‘ఆల్బర్టాకు’, ‘లెగ్గెట్స్‌కు’, ‘మేబెల్‌’కు నా ప్రేమ.&nbsp;<BR>‘ఫాక్స్‌’ ఏం చేస్తున్నాడు? నువ్వు కలిసినప్పుడు నా ప్రేమ నందించు. శ్రీమతి&nbsp;<BR>‘బుల్‌’కు, స్వామి శారదానందకు నా ప్రేమ. యథాప్రకారం నేను బలంగానే&nbsp;<BR>ఉన్నాను. ఇకముందుకూడ ప్రశాంత జీవితం నడపటంమీద అది ఆధారపడి&nbsp;<BR>వుంది. ఇక గంతులు - గల్లంతులు ఉండవు.</FONT></p>
<p><FONT FACE="SHREE900, SHREE, sans-serif" SIZE="3">ఈ సంవత్సరం టిబెట్‌కు పోవాలని ఎంతో ఆశించాను. కాని వారు నన్ను&nbsp;<BR>పోనివ్వటంలేదు. దారి చాల ప్రయాసతో కూడి ఉంది. ఏమైనా, ఎత్తైన కొంత&nbsp;<BR>ప్రదేశాల్లో కొండ గుర్రాలపై ఎక్కి స్వారీచెయ్యటంలో సంతృప్తి చెందుతున్నాను.</FONT></p>
<hr class="puTa_virupu">
<table><tr><td><a class=puTa_lanke href=puTa3781.html>p3781</a></td><td>p3782</td><td><a class=puTa_lanke href=puTa3783.html>p3783</a></td></tr></table>
</div></body></html>
