<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1761.html>p1761</a></td><td>p1762</td><td><a class=puTa_lanke href=puTa1763.html>p1763</a></td></tr></table>
<p><FONT FACE="SHREE900, SHREE, sans-serif" SIZE="3">వేదాంతం: క్రైస్తవం</FONT></p>
<p><FONT FACE="SHREE900, SHREE, sans-serif" SIZE="3">157</FONT></p>
<p><FONT FACE="SHREE900, SHREE, sans-serif" SIZE="3">అలాటి దురభిమానం ప్రతి మతంలోని పూర్వాచారపరాయణుల్లోను&nbsp;<BR>వుంది. ఉదాహరణకు: వైదిక మతస్థుల్లో పూర్వాచారపరాయణులు లోకంలో-&nbsp;<BR>కల్లా వేదాలే ప్రామాణికమైన ఈశ్వరవాణి అంటారు; దేవుడు లోకంతో వేదాల&nbsp;<BR>మూలంగానే మాట్లాడాడంటారు; అంతేకాదు, వేదాలవల్లే లోకం నిలిచి వుందనీ&nbsp;<BR>అంటారు. జగత్తు పుట్టక పూర్వమూ వేదాలు వున్నాయి. లోకంలోని ప్రతిదాని&nbsp;<BR>ఉనికికీ కారణం అది వేదాలలో వుండటమే. ఆవు వుండటానికి కారణం ఆవు&nbsp;<BR>అనే మాట వేదాల్లో వుండటమే. అంటే గోవు అని మన మెరిగిన జంతువు&nbsp;<BR>వేదాల్లో పేర్కోబడి వుండటమే. వేదభాష స్వతంత్ర భాష, తక్కిన భాషలన్నీ&nbsp;<BR>దేవభాషలు కావు. తద్భాషాభేదాలు మాత్రమే. వేదాల్లోని ప్రతి శబ్దాన్ని చక్కగా&nbsp;<BR>ఉచ్చరించాలి, ప్రతి స్వరభేదాన్ని చక్కగా పలుకాలి. ఈ కఠిన నియమాలనుండి&nbsp;<BR>ఏమాత్రం సడలినా మన్నించరాని మహాపాతకమౌతుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ విధమైన దురభిమానం అన్ని మతాల్లోని పూర్వాచారపరాయణు-&nbsp;<BR>ల్లోనూ వుంది. శబ్దార్థాలను గురించిన యీ పెనుగులాటకు పూనుకొన్నవారు&nbsp;<BR>మూఢులు, ఆధ్యాత్మిక దృష్టివిహీనులు. నిజమైన ఆధ్యాత్మిక శీలాన్ని వాస్తవంగా&nbsp;<BR>అలవరచుకొన్న వారెప్పుడూ వివిధ మతాలు ప్రకటమైన రూపాన్ని గూర్చి&nbsp;<BR>వాదులాడరు. అన్ని మతాల్లోని ప్రాణమైన భాగం ఒక్కటే అని వారికి తెలుసు.&nbsp;<BR>కాబట్టి తమ భాషలోనే మాట్లాడనందుకు వారెవరితోనూ కలహించరు.</FONT></p>
<p><FONT FACE="SHREE900, SHREE, sans-serif" SIZE="3">నిజానికి వేదాలు ప్రపంచంలోని పవిత్రగంథాలన్నింట్లోను ప్రాచీనాలు.&nbsp;<BR>వాటి నెవరు రచించారో, ఎప్పుడు రచించారో ఎవరికీ కాస్తకూడా తెలియదు.&nbsp;<BR>అవి అనేక సంపుటాలు. ఆ సంపుటా లన్నిటిని అధ్యయనం చేసిన వారెవరైనా&nbsp;<BR>వున్నారా అంటే, సందేహమే.</FONT></p>
<p><FONT FACE="SHREE900, SHREE, sans-serif" SIZE="3">వైదికమతం హిందువుల మతం. అది ప్రాచ్యమతా లన్నిటికి పునాది. అంటే&nbsp;<BR>యితర ప్రాచ్యమతాలన్నీ వైదికమత శాఖలే; ప్రాచ్యమత వ్యవస్థ లన్నిటికి వేదాలే&nbsp;<BR>ప్రమాణాలు.</FONT></p>
<p><FONT FACE="SHREE900, SHREE, sans-serif" SIZE="3">జీససు క్రైస్తు బోధనలను విశ్వసిస్తూనే ఆతడి బోధల్లోని అధికభాగం యీ&nbsp;<BR>కాలానికి అన్వయించదనే ప్రతిపాదన యుక్తియుక్తం కాదు. విశ్వాసం&nbsp;<BR>వున్నవారికి సిద్ధులు లభించకపోవటానికి కారణం (సిద్ధులు లభిస్తాయని&nbsp;<BR>క్రైస్తు చెప్పాడు) విశ్వాసం, పరిశుద్ధత చాలినంత లేకపోవటమే అని మీరంటే&nbsp;<BR>సమంజసమే. అంతేగాని, అవి యీ కాలానికి అన్వయించవనటం హాస్యాస్పదం.</FONT></p>
<p><FONT FACE="SHREE900, SHREE, sans-serif" SIZE="3">కనీసం నాకు సమానుడైన వాణ్ణి చూడలేదు నేను. ప్రపంచమంతా&nbsp;<BR>పర్యటించాను; అతి నికృష్టులైన ప్రజలమధ్య తిరిగాను; నరభక్షకుల మధ్యా&nbsp;<BR>వున్నాను. కాని నాకన్న హీనుడైన మనిషి నాకు కనపడలేదు వివేకం జనించక-</FONT></p>
<hr class="puTa_virupu">
<table><tr><td><a class=puTa_lanke href=puTa1761.html>p1761</a></td><td>p1762</td><td><a class=puTa_lanke href=puTa1763.html>p1763</a></td></tr></table>
</div></body></html>
