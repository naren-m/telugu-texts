<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2411.html>p2411</a></td><td>p2412</td><td><a class=puTa_lanke href=puTa2413.html>p2413</a></td></tr></table>
<p><FONT FACE="SHREE900, SHREE, sans-serif" SIZE="3">మద్రాసుసభ సన్మానానికి సమాధానం </FONT><FONT FACE="TimesNewRoman, Times, serif" SIZE="2">3 6 3</FONT></p>
<p><FONT FACE="SHREE900, SHREE, sans-serif" SIZE="3">అలా జరుగదు. కార్యసాధన శక్తికంటె, బాధలను సహించగల శక్తి గొప్పది. ద్వేషం-&nbsp;<BR>కంటే ప్రేమశక్తి చాలాగొప్ప. ఇప్పుడు హిందూమత పునరుద్ధరణకు జరుగుతున్న&nbsp;<BR>కృషి దేశభక్తిప్రేరితమనే భావించడం భ్రమ. మొదట విచిత్రమైన ఈ దృశ్యాన్ని&nbsp;<BR>పరిశీలిద్దాం.</FONT></p>
<p><FONT FACE="SHREE900, SHREE, sans-serif" SIZE="3">ఆధునిక వైజ్ఞానిక పరిశోధన ఫలితంగా మూఢవిశ్వాస ప్రధానమైన&nbsp;<BR>పాశ్చాత్యమతాల పూర్వపు కోటగోడలు కూలిపోవడంలో ఆశ్చర్యంలేదు.&nbsp;<BR>విశ్వాసంమీదనో, గుడ్డినమ్మకంమీదనో, చర్చిసభ్యుల అధికసంఖ్యాకుల వోట్ల&nbsp;<BR>మీదనో ఆధారపడిన మత విధానాలు, ఆధునిక విజ్ఞానం కొట్టుతున్న సమ్మెట-&nbsp;<BR>దెబ్బలకు పింగాణిసామగ్రిలాగా పొడిపొడి అయిపోతున్నాయి. ఆధునిక దృక్ప-&nbsp;<BR>థంతో వాటి కనుగుణంగా మార్పుచెందలేక పాశ్చాత్య భగవత్తత్వశాస్త్రం తెల్లమొగం&nbsp;<BR>వేస్తోంది. ఆధునిక భావపరంపర సాహసంతో దాడిపై దాడి చేస్తోంది. ఆధునిక&nbsp;<BR>భావాల వొత్తిడికి అనుగుణంగా అన్వయించి అర్థంచెప్పడానికి ఇతర మతగ్రంథా&nbsp;<BR>లన్నిటిలోని వాక్యాలకు విరుపులు, మెలికలు కలిగించబడ్డాయి. చాలగ్రంథాలు&nbsp;<BR>మూలపడి బూజుపట్టుతున్నాయి. అవి పాతసామానుల గదులలో చేర్చబడ్డాయి.&nbsp;<BR>పాశ్చాత్యులలో జిజ్ఞాసువులు చాలామంది చర్చితో సంబంధాన్ని వదలుకొన్నారు.&nbsp;<BR>వారు నిరాశాసాగరంలో పడి, దారి దరీ తోచక బాధపడు&nbsp;<BR>తున్నారు. ఈ పరిస్థితిలో పరంజ్యోతినుండి జీవజలాలను ఆస్వాదించిన&nbsp;<BR>మతాలు, వేదాలు - హిందూ బౌద్ధమతాలు మాత్రమే పునరుజ్జీవించబడు&nbsp;<BR>తున్నాయి.</FONT></p>
<p><FONT FACE="SHREE900, SHREE, sans-serif" SIZE="3">భావసంక్షోభానికి గురైన పాశ్చాత్యనాస్తికునికి, అజ్ఞేయవాదికి భగవద్గీత-&nbsp;<BR>లోనో, లేక ధమ్మపదంలో మాత్రమే శాంతి, సుస్థిరత లభిస్తున్నాయి.</FONT></p>
<p><FONT FACE="SHREE900, SHREE, sans-serif" SIZE="3">పరిస్థితు లిప్పుడు తారుమారయ్యాయి. గిట్టనివారు, తమ ప్రాచీన&nbsp;<BR>గృహంపై పెట్టిన చిచ్చు దానిపై వ్యాపించడాన్ని హిందువు ఇంతవరకు నిట్టూర్పు-&nbsp;<BR>లిడుస్తూ, కన్నీరు కారుస్తూ చూస్తున్నాడు. ఆధునిక విజ్ఞానం, విరజిమ్మిన&nbsp;<BR>వెలుగులో ఇంటినావరించిన ఈ పొగను పోగొట్టి సత్యసందీపదృశ్యాన్ని&nbsp;<BR>చూపాయి. హిందువు లిప్పుడు తన ఇల్లొక్కటీ సుదృఢంగా వుందని గ్రహిస్తు-&nbsp;<BR>న్నాడు. ఇతరుల ఇళ్లు నామరూపాలులేక అదృశ్యమైనాయి. లేదా, వారు వానిని&nbsp;<BR>హిందూ ప్రణాళిక ననుసరించి కొత్తగా కట్టుకొంటున్నారు. అతడు కన్నీరు&nbsp;<BR>తుడుచుకొన్నాడు. తన ప్రాచీన ‘‘ఊర్ధ్వమూలమధశ్శాఖం అశ్వత్థము’’ను (గీత.&nbsp;<BR>15-1) మొదలంట నరికివేయడానికి ప్రయోగించబడిన గొడ్డలి శస్త్ర&nbsp;<BR>చికిత్సకుని చేతిలోని కత్తిగా మారిందని తెలిసికొన్నాడు.</FONT></p>
<hr class="puTa_virupu">
<table><tr><td><a class=puTa_lanke href=puTa2411.html>p2411</a></td><td>p2412</td><td><a class=puTa_lanke href=puTa2413.html>p2413</a></td></tr></table>
</div></body></html>
