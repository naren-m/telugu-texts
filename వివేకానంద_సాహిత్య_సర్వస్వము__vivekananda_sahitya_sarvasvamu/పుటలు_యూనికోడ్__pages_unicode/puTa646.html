<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa645.html>p645</a></td><td>p646</td><td><a class=puTa_lanke href=puTa647.html>p647</a></td></tr></table>
<p><FONT FACE="SHREE900, SHREE, sans-serif" SIZE="3">ఉపాసకుడు - ఉపాస్యుడు </FONT><FONT FACE="TimesNewRoman, Times, serif" SIZE="2">2 3 1</FONT></p>
<p><FONT FACE="SHREE900, SHREE, sans-serif" SIZE="3">కణాలన్నీ కలిసి ఒక వ్యక్తి అవుతాడు. అదే విధంగా సకలజీవులు కలిసి విశ్వాధి&nbsp;<BR>పతియైన ‘సగుణదేవు’ డవుతాడు.</FONT></p>
<p><FONT FACE="SHREE900, SHREE, sans-serif" SIZE="3">వేరొక విధంగా చూద్దాం. నేను చూడగలిగేంతవరకూ - మీ రెంతగా నా&nbsp;<BR>దృష్టికి బద్ధులై పరిమితులై వున్నారో అంతగా సర్వాతీతపరత్వం వున్నవారు.&nbsp;<BR>చూడగలగడానికై నేను మిమ్మల్ని నా కళ్లకు, ఇంద్రియాలకు వున్న శక్తిద్వారా&nbsp;<BR>పరిమితం చేశాను. నా కళ్లు మిమ్మల్ని ఏ మేరకు చూస్తాయో అంతవరకే&nbsp;<BR>చూస్తాను. నా మనస్సు ఎంతవరకు మిమ్మల్ని గ్రహిస్తుందో అంతవరకే మిమ్మల్ని&nbsp;<BR>నేను తెలుసుకోగలను. అంతకుమించి నేను తెలుసుకోలేను. అదే విధంగా&nbsp;<BR>నేను పరమ నిర్గుణతత్త్వాన్ని గ్రహిస్తున్నాను. ఆ విధంగా నే నతణ్ణి సగు&nbsp;<BR>ణుడిగా చూస్తాను. మనకు దేహం, మనస్సు వున్నంతదాకా ఈ త్రిత్వాన్ని&nbsp;<BR>చూస్తూంటాం: దేవుడు, ప్రకృతి, జీవుడు ఎల్లప్పుడు యీ మూడూ అవి&nbsp;<BR>భాజ్యంగా ఒక్కదానిలో వుండక తప్పదు... ప్రకృతి వుంది. మానవాత్మ&nbsp;<BR>లున్నాయి. ప్రకృతిని, మానవాత్మలను తనలో యిముడ్చుకొంది వుంది.</FONT></p>
<p><FONT FACE="SHREE900, SHREE, sans-serif" SIZE="3">విశ్వాత్మ ఉపాధిబద్ధమైంది. నా ఆత్మ సైతం ఈశ్వరుడి అంశే. అతడే&nbsp;<BR>మన కంటికి నేత్రేంద్రియం. మన జీవనానికి అతడే ప్రాణం. మన మనస్సుకు&nbsp;<BR>అతడే మనస్సు. మన ఆత్మకు అతడే ఆత్మ. దేవుడి సగుణతత్త్వాన్ని గురించిన&nbsp;<BR>అతిప్రశస్తమైన ఆశయం యిది.</FONT></p>
<p><FONT FACE="SHREE900, SHREE, sans-serif" SIZE="3">నువ్వు ద్వైతివికాక అద్వైతివే ఐనా, దేవుడి సగుణతత్త్వాన్ని మన్నించ&nbsp;<BR>వచ్చును... ‘ఏకమేవాద్వితీయ’ ముంది. ఆ ఒక్కటి తనను తాను ప్రేమించడా-&nbsp;<BR>నికి యిష్టపడింది. అప్పుడు ఏకంనుండి అనేకాన్ని అతడు సృష్టించాడు... ఆ&nbsp;<BR>బృహత్తరమైన నన్ను, సత్యమైన నన్ను, ఈ అల్పమైన నేను ఉపాసిస్తున్నాను.&nbsp;<BR>కాబట్టి అన్ని వాదాలలోను సగుణబ్రహ్మానికి చోటుంది.</FONT></p>
<p><FONT FACE="SHREE900, SHREE, sans-serif" SIZE="3">కొందరు పుట్టిన పరిస్థితులు యితరులకంటె వారెక్కువ సుఖపడడానికి&nbsp;<BR>దోహదం చేస్తాయి; న్యాయస్వరూపుడైన దేవుడి పరిపాలనలో యిది ఎందుకు&nbsp;<BR>జరగాలి? లోకంలో మృత్యువుంది. ఈ చిక్కులున్నాయి. ఎన్నడూ యీ&nbsp;<BR>ప్రశ్నలకు ద్వైతదృక్పథం నుండి సమాధానా లివ్వబడలేదు. విషయాలను వాటి&nbsp;<BR>యథార్థరూపంలో పరిగణించే తత్త్వాన్ని ఆశ్రయించాలి. మన కర్మఫలితాన్నే&nbsp;<BR>మనం అనుభవిస్తున్నాం. అది భగవంతుడి దోషం కాదు. మనం చేసేది మన దోష-&nbsp;<BR>మేగాని మరేదీకాదు. దేవుడి నెందుకు దూషించాలి?</FONT></p>
<p><FONT FACE="SHREE900, SHREE, sans-serif" SIZE="3">చెడు ఎందుకున్నది? దేవుడు మంచిచెడులు రెండింటికి కారకుడని&nbsp;<BR>చెప్పటం వల్లే యీ ప్రశ్నకు జవాబు వుంది. దేవుడు సగుణు డనే వాదంలో పెద్ద&nbsp;<BR>చిక్కుంది. అతడు మంచివాడే గాని చెడ్డవాడు కాదంటావా, నీ యుక్తి</FONT></p>
<hr class="puTa_virupu">
<table><tr><td><a class=puTa_lanke href=puTa645.html>p645</a></td><td>p646</td><td><a class=puTa_lanke href=puTa647.html>p647</a></td></tr></table>
</div></body></html>
