<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa615.html>p615</a></td><td>p616</td><td><a class=puTa_lanke href=puTa617.html>p617</a></td></tr></table>
<p><FONT FACE="SHREE902, SHREE, sans-serif" SIZE="4">సమైక్యసాధనే మతలక్ష్యం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">న్యూయార్క్‌లో 1896 వ సం.లో చేసిన ప్రసంగం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">మన యీ జగత్తు ఇంద్రియగోచరమైన జగత్తు. హేతుజ్ఞాన గ్రాహ్యమైన&nbsp;<BR>జగత్తు, బుద్ధిగ్రాహ్యమైన జగత్తు యిరువైపులా నిరవధికం. అజ్ఞాతం, అజ్ఞేయం&nbsp;<BR>ఐనదానిచే బద్ధమైనది. అన్వేషణకు యిది రంగం, జిజ్ఞాసకు యిది రంగం,&nbsp;<BR>యథార్థ సంఘటనలకు యిది తావు. ఇందులోనుండే లోకానికి వెలుగు మతం-&nbsp;<BR>పేరిట ప్రసరిస్తూంది. మతం ప్రధానంగా అతీంద్రియ భూమికకు చెందింది;&nbsp;<BR>ఇంద్రియబద్ధమైన భూమికకు చెందింది కాదు. అది తర్కానికి అతీతమైనది;&nbsp;<BR>బుద్ధిగ్రాహ్యమైనది కాదు. అదొక అనుభూతి; సాక్షాత్కారం; అజ్ఞాతంలో,&nbsp;<BR>అజ్ఞేయంలో మునిగి ‘చిరఅజ్ఞాతా’న్ని జ్ఞాతంకంటే మరింత సన్నిహితంగా&nbsp;<BR>తెలుసుకోగలగటం - ఇదే నిజమైన మతం, మతానుభూతి.</FONT></p>
<p><FONT FACE="SHREE900, SHREE, sans-serif" SIZE="3">మానవుడి మనస్సులో యీ అన్వేషణ మానవజాతి ఉద్భవించినప్పటి-&nbsp;<BR>నుండి సాగుతూందనే నా నమ్మకం. విశ్వానికి ఆవల వున్నదానికోసం యీ&nbsp;<BR>అన్వేషణ తప్ప, ప్రపంచ చరిత్రలో ఏ దశలోగాని తార్కికశక్తి, బుద్ధివికాసం&nbsp;<BR>సాధ్యమై వుండవు. మనస్సనే యీ చిన్నప్రపంచంలో భావతరంగం ఒకటి&nbsp;<BR>లేస్తుంది. అది ఎందులోనుండి ప్రభవిస్తూందో, అదృశ్యమైనప్పుడు అది&nbsp;<BR>ఎక్కడకుపోతూందో మనకు తెలియదు. బ్రహ్మాండం పిండాండం ఒకే పల్లంలో,&nbsp;<BR>ఒకే దశలోనుండి సాగుతూ, ఒకే స్థితిలో కంపిస్తున్నట్లున్నాయి.</FONT></p>
<p><FONT FACE="SHREE900, SHREE, sans-serif" SIZE="3">మతాలు ఎక్కడో బైటనుండికాక మానవుడి అంతరంగం నుండే ఉద్భవిం-&nbsp;<BR>చాయనే హైందవసిద్ధాంతాన్ని మీకు తెలియచెయ్యడానికి ప్రయత్నిస్తాను. మత&nbsp;<BR>విచారం మానవ ప్రకృతిలో అంతర్నిహితమై వుందని నా నమ్మకం. మనస్సును,&nbsp;<BR>దేహాన్ని విసర్జిస్తేగాని, ఆలోచన, జీవితం ఆగిపోతేగాని మత భావనను విడ&nbsp;<BR>నాడటం సాధ్యంకాదు. మానవుడికి ఆలోచన వున్నంతదాకా యీ ప్రయత్నం&nbsp;<BR>సాగిపోతూ వుండవలసిందే. అంతదాకా ఏదో ఒక రూపంలో అతడికి మతం&nbsp;<BR>వుండి తీరవలసిందే. కాబట్టే లోకంలో మత స్వరూపా లనేకం ఏర్పడ్డాయి.&nbsp;<BR>వాటి పరిశీలన మనకు అయోమయంగా కనబడుతుంది. కాని, ఎందరో భావిం-&nbsp;<BR>చేటట్లు వాటి పరిశీలన నిష్ప్రయోజనం మాత్రం కాదు. ఈ సంక్షోభంలో&nbsp;<BR>సమన్వయం వుంది; అపశ్రుతుల నడుమ సామరస్యం ధ్వనిస్తూంది. దానిని&nbsp;<BR>వినగల వారు స్వర్గాన్ని కనుగొంటారు.</FONT></p>
<p><FONT FACE="TimesNewRoman, Times, serif" SIZE="2">2 0 1</FONT></p>
<hr class="puTa_virupu">
<table><tr><td><a class=puTa_lanke href=puTa615.html>p615</a></td><td>p616</td><td><a class=puTa_lanke href=puTa617.html>p617</a></td></tr></table>
</div></body></html>
