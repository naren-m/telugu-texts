<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3623.html>p3623</a></td><td>p3624</td><td><a class=puTa_lanke href=puTa3625.html>p3625</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">దాల్చాలని - తామంత తాము రూపుదాల్చేవరకు, అనుక్షణం నిరంతరాయంగా&nbsp;<BR>ప్రయత్నిస్తున్నవి. అది అభివ్యక్తమయ్యేవరకు పెనగులాడుతూనే వుంటుంది.&nbsp;<BR>అణచి వెయ్యాలని ఎంత ప్రయత్నించినా వాటిని అంతం చెయ్యలేం. దేన్ని&nbsp;<BR>వినాశం చెయ్యలేం. ఇంతకుపూర్వం చెరుపును కలిగించిన తలపులుకూడ రూపు-&nbsp;<BR>దాల్చ ప్రయత్నిస్తున్నాయి. అవి మాటిమాటికి వ్యక్తమవటంద్వారా చెడునుండి&nbsp;<BR>వడగట్టబడి, చిట్టచివరకు పరిపూర్ణమైన మంచిగా మార్పు చెందటానికి ప్రయ-&nbsp;<BR>త్నిస్తున్నాయి.</FONT></p>
<p><FONT FACE="SHREE900, SHREE, sans-serif" SIZE="3">ఈ విధంగా ఆలోచనా సముదాయం ప్రస్తుతం అభివ్యక్తమవటానికి&nbsp;<BR>పెనగులాడుతోంది. ఈ కొత్తభావన (తలంపు), మంచి చెడుగుల సారాంశమైన&nbsp;<BR>ద్వైతమనే స్వప్నాలను అణచివేసి అంతకంటె భయంకరమైన స్వప్నాలను వదలి&nbsp;<BR>వెయ్యమని చెబుతోంది. ఆ కొత్తభావన, మరొకదాన్ని బోధిస్తోంది. ‘ఉత్తమ&nbsp;<BR>మైనదాని వైపుకు మరల్చటమేగాని వినాశం చెయ్యటంకాదు’ అనేదే శాసనం అని&nbsp;<BR>అది బోధిస్తోంది. ఈ నూతన భావన ప్రపంచం మంచి చెడ్డలతో కూడింది&nbsp;<BR>కాదని, అది శ్రేష్ఠమైనదని, శ్రేష్ఠతరమైనదని, అంతకంటె మరింత శ్రేష్ఠతమ&nbsp;<BR>మైనదనికూడ బోధిస్తోంది. అది అంగీకారంతో మాత్రమే నిలిచిపోతుంది. ఏ&nbsp;<BR>స్థితిగాని నిష్ప్రయోజనంకాదని ఆ భావన బోధిస్తోంది. అందువల్ల అది ఏ రక-&nbsp;<BR>మైన మానసిక, నైతిక, ఆధ్యాత్మిక భావననైనా అంగీకరిస్తోంది. ఏ మాత్రమైన&nbsp;<BR>నిందావాక్యాన్ని పలుకక, ఆ స్థితిలో నిలిచి, యింతవరకు జరిగినదంతా మంచిదే,&nbsp;<BR>యింతకంటె మంచి చెయ్యటానికి యిదే సమయం అని బోధిస్తోంది. ప్రాచీన-&nbsp;<BR>కాలంలో చెడును తొలగించాలనే తలచిన తలపు, చెడును మంచిగా మార్పుచేసి,&nbsp;<BR>దానికంటె మరింత మంచిగా చెయ్యాలని ఆ నూతన భావన&nbsp;<BR>బోధిస్తోంది. అన్నింటికంటె ప్రధానంగా అది మరొక దాన్ని బోధిస్తోంది. ‘స్వర్గ-&nbsp;<BR>సామ్రాజ్యం’ మనకు కావాలంటే యిప్పుడే, యిక్కడే సిద్ధంగానే వుందనీ, చూడ-&nbsp;<BR>దలస్తే పరిపూర్ణత్వం మానవుడిలో సిద్ధంగానే వుందనీ అది బోధిస్తోంది.</FONT></p>
<p><FONT FACE="SHREE900, SHREE, sans-serif" SIZE="3">గత వేసవిలో గ్రీనేకర్‌లో జరిగిన సమావేశాలు అత్యద్భుతంగా వున్నాయి.&nbsp;<BR>ఎందుకంటె నువ్వు ఆ భావనకు సుముఖంగా వుండి, ఆ భావన అభివ్యక్త&nbsp;<BR>మవటానికి నువ్వు తగిన సాధనంగా వుండటం, ‘స్వర్గరాజ్యం’ యిదివరకే&nbsp;<BR>సుప్రతిష్ఠితమై వుందనే ఉత్తమ భావం మీద నువ్వు నిలబడి వుండటం,&nbsp;<BR>కారణాలు.</FONT></p>
<p><FONT FACE="SHREE900, SHREE, sans-serif" SIZE="3">ఈ భావనను ఆచరణలోకి తేవటానికి భగవంతుడు నిన్ను పునీతమొనర్చి&nbsp;<BR>తన సాధనంగా ఎన్నుకొన్నాడు. ఆ అద్భుత కార్యనిర్వహణలో నీకు సహాయం&nbsp;<BR>చేసిన ప్రతివ్యక్తీ భగవంతుణ్ణి సేవించినవా డౌతున్నాడు.</FONT></p>
<hr class="puTa_virupu">
<table><tr><td><a class=puTa_lanke href=puTa3623.html>p3623</a></td><td>p3624</td><td><a class=puTa_lanke href=puTa3625.html>p3625</a></td></tr></table>
</div></body></html>
