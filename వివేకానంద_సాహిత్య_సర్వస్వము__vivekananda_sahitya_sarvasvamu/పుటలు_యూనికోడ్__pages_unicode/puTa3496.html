<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3495.html>p3495</a></td><td>p3496</td><td><a class=puTa_lanke href=puTa3497.html>p3497</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>˝ </FONT></p>
<p><FONT FACE="SHREE900, SHREE, sans-serif" SIZE="3">మిషనరీలుగాని, దివ్యజ్ఞాన సమాజస్థులుగాని నన్ను గురించి ఏంచెప్పినా నేను&nbsp;<BR>ఈషణ్మాత్రం లెక్కించను. వారి యిష్టంవచ్చినట్లు వారిని చేసుకోనీ. వాటిని&nbsp;<BR>మనం పట్టించుకొంటే వారికి అనవసరమైన ప్రాధాన్యత యిచ్చినవారమౌతాం.&nbsp;<BR>మిషనరీలు దూషిస్తారేగాని వాదించరని మీకు తెలుసు.</FONT></p>
<p><FONT FACE="SHREE900, SHREE, sans-serif" SIZE="3">చివరిసారిగా చెబుతున్నాను. నేను పేరుప్రతిష్ఠలను, అలాంటి బూట&nbsp;<BR>కాలను లక్ష్యంచెయ్యను. జగద్ధితార్థమై నా ఆశయాలను బోధించా లనుకొంటు-&nbsp;<BR>న్నాను. నువ్వు మహత్కార్యాన్నే చేశావు. అంతవరకు బాగానేవుంది. అది నాకు&nbsp;<BR>పేరుప్రతిష్ఠలను సాధించింది. కాని లోకులమెప్పు గడించటంకంటె నా జీవితం&nbsp;<BR>ఎంతో విలువైంది. ఆ పైత్యానికి నాకు వ్యవధిలేదు. భారతదేశంలో నా ఆశయా-&nbsp;<BR>లను వ్యాప్తిచేయడానికి, సమైక్యపరచడానికి నువ్వు ఏంచేశావు? ఏమీలేదు, లేనే-&nbsp;<BR>లేదు. అన్యోన్యసహకారం, అన్యోన్యగుణగ్రహణం పరస్పరాల మంచిని మెచ్చుకో-&nbsp;<BR>టాన్ని బోధించే ఒక వ్యవస్థ ఎంతో ఆవశ్యకం. నేను చేసిన పనిని మెచ్చుకోటానికి&nbsp;<BR>5000 మంది కలకత్తాలోను, వందలమంది యితరప్రాంతాల్లోను సభలకు హాజ-&nbsp;<BR>రైనారు. మంచిదే. ప్రశంసనీయమే. నువ్వు ఒక్కొక్కరిని ఒక అణా (ఆరు&nbsp;<BR>పైసలు) యిమ్మని అడిగివుంటే వా రెక్కడుండేవారు? మన జాతీయ స్వభావ&nbsp;<BR>మంతా పసిపిల్లలమాదిరి యితరులమీద ఆధారపడి వుండటమే. ఆహారం తెచ్చి&nbsp;<BR>నోటికి అందిస్తే అనుభవించటానికి అందరూ సిద్ధమే. అంతేకాక నోటిలోకి&nbsp;<BR>కుక్కమనేవారుకూడ కొందరున్నారు... మిమ్మల్ని మీరు ఉద్ధరించుకోలేకపోతే&nbsp;<BR>మీకు బతికివుండటానికి అర్హతలేదు...</FONT></p>
<p><FONT FACE="SHREE900, SHREE, sans-serif" SIZE="3">పామరజనుల్లో విద్యావ్యాప్తి చేయాలనే నా ఉద్దేశాన్ని ప్రస్తుతానికి వాయిదా&nbsp;<BR>వేశాను. అది నెమ్మది నెమ్మదిగా జరుగుతుంది. ఉత్సాహపూరితులైన మత&nbsp;<BR>ప్రచారకులు ప్రస్తుతం నాకు అవసరం. మద్రాసులో మనకిప్పుడు ఒక కళాశాల&nbsp;<BR>అవసరం. దాన్లో వివిధ మతాల్లోని సామరస్యాలను, వ్యత్యాసాలను అధ్యయనం&nbsp;<BR>చేయించాలి. సంస్కృతం, వేదాంతంలోని వివిధ సంప్రదాయాలు, యూరోపి-&nbsp;<BR>యన్‌ భాషలు అందులో బోధింపబడాలి. దేశీయ భాషల్లోను, ఆంగ్లంలోను&nbsp;<BR>పత్రికలు ప్రచురించటానికి ఒక ముద్రణాలయం కావాలి. ఇది జరిగితే నువ్వు&nbsp;<BR>కొంత సాధించావని నే ననుకొంటాను. ఇది సాధించటానికి సిద్ధంగావుందని&nbsp;<BR>జాతిని నిరూపించనివ్వు. వీటిలో ఏ ఒక్కదాన్నైనా నువ్వు సాధించలేకపోతే నన్ను&nbsp;<BR>నా దారిన పోనివ్వు. ఇవ్వడానికి నా కొక సందేశం వుంది. దాన్ని అవగాహన చేసి-&nbsp;<BR>కోగలవారికి దాన్ని యివ్వనివ్వు. దాన్ని వారు సాధిస్తారు. ఎవరు చేబడితే నాకేం?&nbsp;<BR>భగవదిచ్ఛను నెరవేర్చగలవా రెవరో వారే నా వారు...</FONT></p>
<hr class="puTa_virupu">
<table><tr><td><a class=puTa_lanke href=puTa3495.html>p3495</a></td><td>p3496</td><td><a class=puTa_lanke href=puTa3497.html>p3497</a></td></tr></table>
</div></body></html>
