<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1728.html>p1728</a></td><td>p1729</td><td><a class=puTa_lanke href=puTa1730.html>p1730</a></td></tr></table>
<p><FONT FACE="SHREE900, SHREE, sans-serif" SIZE="3">124 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">భగవంతుణ్ణి గురించి మనకున్న భావన లన్నింటికంటె నిజంగా వీరధికులైతే,&nbsp;<BR>వీరిని పూజించటంలో హాని ఏముంది? హాని లేకపోవటమే కాదు; అదే నిజమైన&nbsp;<BR>పూజ, సాధ్యమైన పూజ. మీరెంతగా శ్రమపడ్డా, ఎంతగా భావన చేసినా, ఏ&nbsp;<BR>విధానాన్ని అనుసరించినా - మీరు మానవ లోకంలో వ్యవహరించే మానవ&nbsp;<BR>మాత్రులే ఐనంతకాలం మీ ప్రపంచం మానవ ప్రపంచమే; మీ మతం మానవ&nbsp;<BR>మతమే. మీ దేవుడు మానవుడైన దేవుడే. ఇది అనివార్యం. ప్రత్యక్షంగా ముందు&nbsp;<BR>కనబడుతూన్న నిదర్శనాన్ని గ్రహించి, భావనను - దుర్గ్రాహ్యమైన భావనను,&nbsp;<BR>స్థూలమైన ఉపకరణం ద్వారా కాక మరో రీతిలో పొందటానికి వీలులేని భావనను&nbsp;<BR>విడిచిపెట్టని వారెవరు? ఆ మాత్రం కార్యవాదులు కానివారెవరు? అందుచేతనే&nbsp;<BR>యీ భగవదవతారాలు సర్వకాలాల్లో, సమస్త దేశాల్లో ఆరాధించబడుతూ&nbsp;<BR>వచ్చారు.</FONT></p>
<p><FONT FACE="SHREE900, SHREE, sans-serif" SIZE="3">యూదుల్లో అవతరించిన క్రీస్తు జీవితాన్ని కొంత మనమిప్పుడు పరిశీ-&nbsp;<BR>లిద్దాం. క్రీస్తు జన్మించినప్పుడు యూదులు రెండు దశల మధ్య ఒక పతనావస్థలో&nbsp;<BR>వున్నారు; ఎదుగు బొదుగు లేకుండా తత్కాలవ్యవస్థ నంటిపెట్టుకొన్న స్థితి అది;&nbsp;<BR>మనస్సు పురోగమించటానికి శక్తిహీనమై, అంతదాకా వున్నదాన్ని పదిలపరచుకో-&nbsp;<BR>వటంలో శ్రద్ధ వహించిన దశ అది; ఉత్కృష్టం, ఉన్నతం ఐన సాధారణ జీవిత&nbsp;<BR>సమస్యలను విడిచి, ప్రత్యేకాంశాల మీద, సూక్ష్మ వివరణల మీద పట్టుదల వహిం-&nbsp;<BR>చిన కాలం అది; పురోగతి శూన్యమై చలనంలేని అవస్థ; క్రియాపరత్వంలేని బాధా-&nbsp;<BR>కరస్థితి. ఈ పరిస్థితిని నేను నిందించటంలేదన్న సంగతి గుర్తుంచుకోండి. విమ-&nbsp;<BR>ర్శించటానికి మనకు హక్కులేదు - ఎందుకంటె యింతటి పతనావస్థ&nbsp;<BR>నెలకొనకపోతే నాజరెత్‌ ప్రవక్త జీసస్‌ ప్రాతినిధ్యం వహించిన అభ్యుదయం సాధ్య&nbsp;<BR>మయ్యేది కాదు. ఫారసీలు, సద్ద్యూసీలు చిత్తశుద్ధి లేనివారై వుండొచ్చును; వారు&nbsp;<BR>కానిపనులే చేస్తూ వుండొచ్చును; వారు వంచకులే ఐవుండొచ్చును. ఏమైనా,&nbsp;<BR>దివ్యదూత అవతరించటానికి యివే కారణాలైనాయి. ఈ కారణాల ఫలితమే&nbsp;<BR>జీసస్‌ అవతరణ. ఫారసీలు, సద్ద్యూసీ లొకవొంక కలిగించిన ప్రేరణకు ఫలితమే&nbsp;<BR>మరోవంక నాజరెత్‌లో అత్యంత ప్రతిభాసంపన్నుడైన జీసస్‌ జననం.</FONT></p>
<p><FONT FACE="SHREE900, SHREE, sans-serif" SIZE="3">రూపకల్పనలు, నియమాలు, నిత్యమతానుష్ఠాన వివరణలు, కర్మ&nbsp;<BR>కలాపాలు - యివి ఒక్కో సమయంలో పరిహసింపబడతాయి. కాని, వీటిలోనే&nbsp;<BR>బలం వుంది. నిజానికి విశాల భావాలున్నవాడికంటె స్వమత దురభిమాని అధిక&nbsp;<BR>శక్తిమంతుడు. స్వమత దురభిమానిలోనూ ఒక సుగుణముంది. అతడిలో శక్తి&nbsp;<BR>విశేషంగా నిక్షిప్తమై వుంది. వ్యక్తి విషయం లాంటిదే జాతి విషయంకూడా;&nbsp;<BR>భద్రపరచబడటానికే శక్తి సేకరించబడుతుంది. బైట శత్రువులు చుట్టుముట్టినా,</FONT></p>
<hr class="puTa_virupu">
<table><tr><td><a class=puTa_lanke href=puTa1728.html>p1728</a></td><td>p1729</td><td><a class=puTa_lanke href=puTa1730.html>p1730</a></td></tr></table>
</div></body></html>
