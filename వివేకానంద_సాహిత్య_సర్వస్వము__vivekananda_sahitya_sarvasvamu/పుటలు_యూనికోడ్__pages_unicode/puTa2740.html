<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2739.html>p2739</a></td><td>p2740</td><td><a class=puTa_lanke href=puTa2741.html>p2741</a></td></tr></table>

<p><FONT FACE="SHREE900, SHREE, sans-serif" SIZE="3">చెయ్యజాలదు. ప్రాణం స్వచ్ఛరూపంలో వున్నప్పుడు ఆకాశమే దానికి ఆశ్రయం;&nbsp;<BR>వికీరణ - గురుత్వాకర్షణాది ప్రకృతి శక్తులుగా మారినప్పుడు దానికి పదార్థా-&nbsp;<BR>శ్రయం కావాలి. పదార్థంలేని శక్తినిగాని, శక్తిశూన్యమైన పదార్థాన్నిగాని మీ&nbsp;<BR>రెన్నడూ చూసివుండరు. అత్యంత సూక్ష్మరూపంలో వేటిని ప్రాణమనీ, ఆకాశ&nbsp;<BR>మనీ, మనం పేర్కొంటామో కేవలం వాటి స్థూలరూపాలే శక్తి అనీ, పదార్థమనీ&nbsp;<BR>వ్యవహరింపబడుతున్నాయి. ప్రాణాన్ని మీరు ఆంగ్లంలో ‘లైఫ్‌’ ‘జీవశక్తి’ అన-&nbsp;<BR>వచ్చు. ప్రాణమంటె మానవుని జీవం మాత్రమే కాదు. ప్రాణమే ఆత్మ అనీ అను-&nbsp;<BR>కోరాదు. ఇదే సృష్టిక్రమం. సృష్టికి ఆద్యంతా లుండజాలవు; అది నిత్యప్రవర్త-&nbsp;<BR>మానమైన వ్యాపారం.</FONT></p>
<p><FONT FACE="SHREE900, SHREE, sans-serif" SIZE="3">ఈ ప్రాచీన మనస్తత్త్వవేత్తల అభిప్రాయాన్ని మరోదాన్ని ప్రస్తావిస్తాను;&nbsp;<BR>స్థూలవస్తువులన్నీ సూక్ష్మవస్తు ప్రభావాలే. ప్రతిస్థూలవస్తువూ సూక్ష్మవస్తువుల&nbsp;<BR>చేరికచే ఏర్పడిందే. ఆ సూక్ష్మవస్తువులను వారు తన్మాత్ర లంటారు. తన్మాత్ర-&nbsp;<BR>లంటే సూక్ష్మాణువులు. నేను పువ్వును వాసనచూస్తున్నాను. ఆఘ్రాణించటానికి&nbsp;<BR>నా ముక్కును ఏదో వచ్చి తాకాలి; పువ్వు అక్కడే వుంది. అది నా వద్దకు కదలి&nbsp;<BR>రాలేదనటం స్పష్టమే. పువ్వునుండి వచ్చి, నా ఘ్రాణేంద్రియాన్ని స్పృశించే దానికే&nbsp;<BR>తన్మాత్ర అనిపేరు. అతిసూక్ష్మమైన పుష్పరేణువులే తన్మాత్రలు. వేడిమి, వెలుగు&nbsp;<BR>మొదలైన ప్రతిదాని విషయమూ యింతే. ఈ తన్మాత్రలను మళ్లీ అణువులుగా&nbsp;<BR>విభజించవచ్చును. పలువురు తత్త్వజ్ఞులు పలువాదాలను ప్రతిపాదించారు. ఇవన్నీ&nbsp;<BR>కేవలం వాదాలే అని మనం ఎరుగుదుం. ప్రతి స్థూలవస్తువు సూక్ష్మాతిసూక్ష్మ&nbsp;<BR>వస్తువుల చేరికచే ఏర్పడిందని తెలుసుకోవటం మన ప్రస్తుత విషయానికి చాలు.&nbsp;<BR>మొదట మనకు స్థూలభూతాలు గోచరిస్తాయి; బాహ్యంగా వాటిని మనం అనుభ&nbsp;<BR>విస్తాం. తరువాత సూక్ష్మభూతాలు మన ముక్కును, కళ్లను, చెవులను స్పృశి-&nbsp;<BR>స్తాయి. ఆకాశ తరంగాలు వచ్చి నా కళ్లను తాకుతాయి; అవి నాకు కనబడవు.&nbsp;<BR>కాని అవి వచ్చి నా కళ్లను స్పృశిస్తేగాని నేను చూడలేనన్న విషయం నాకు తెలుసు.</FONT></p>
<p><FONT FACE="SHREE900, SHREE, sans-serif" SIZE="3">కళ్లు యివిగో. కాని, యీ కళ్లు చూడవు. మెదడులోని కేంద్రాన్ని తీసి-&nbsp;<BR>వెయ్యండి; కళ్లు అక్కడే వుంటాయి. బాహ్యప్రపంచం నిండు ప్రతిబింబం&nbsp;<BR>నేత్రాంతఃపటలం మీదనే వుంటుంది; ఐనా కళ్లు చూడవు. కాబట్టి కళ్లు&nbsp;<BR>అప్రధానోపకరణాలే కాని దృగింద్రియాలు కావు. మెదడులోని నాడీకేంద్రమే&nbsp;<BR>నేత్రేంద్రియం. అలాగే ముక్కుకూడ ఉపకరణమే. దాని వెనుక ఇంద్రియం&nbsp;<BR>వుంది. ఈ చక్షుశ్శ్రోత్రాదులు కేవలం బాహ్యోపకరణాలు. ఈ ఉపకరణాల&nbsp;<BR>వెనుక వున్నవి సంస్కృతంలో ఇంద్రియా లనబడుతాయి. అవే యథార్థ జ్ఞాన-</FONT></p>
<hr class="puTa_virupu">
<table><tr><td><a class=puTa_lanke href=puTa2739.html>p2739</a></td><td>p2740</td><td><a class=puTa_lanke href=puTa2741.html>p2741</a></td></tr></table>
</div></body></html>
