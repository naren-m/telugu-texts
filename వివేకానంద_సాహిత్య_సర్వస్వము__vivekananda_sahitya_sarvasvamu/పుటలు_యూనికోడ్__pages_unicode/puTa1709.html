<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1708.html>p1708</a></td><td>p1709</td><td><a class=puTa_lanke href=puTa1710.html>p1710</a></td></tr></table>
<p><FONT FACE="SHREE900, SHREE, sans-serif" SIZE="3">104 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE902, SHREE, sans-serif" SIZE="4">జగద్గురువులు</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">కాలిఫోర్నియా పసెదనాలోని షేక్స్పియర్‌ క్లబ్‌లో 1900వ సం.&nbsp;<BR>ఫిబ్రవరి 3వ తేదీన స్వామీజీ చేసిన ప్రసంగం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">హిందువుల సిద్ధాంతం రీత్యా విశ్వం తరంగ రూపాలలో వృత్తాలుగా&nbsp;<BR>సాగిపోతోంది. అది ప్రభవించి, పరాకాష్ఠ చెంది, పతనమై తరువాత కొంత&nbsp;<BR>కాలం పల్లంలో వుంటుంది. తిరిగి పుట్టి, పెంపొంది క్షీణిస్తుంది. ఈ తీరులో&nbsp;<BR>తరంగం వెంట తరంగం లేస్తుంటుంది. పతనం వెంట పతనం కలుగుతుంది.&nbsp;<BR>విశ్వాన్ని గురించి నిజమైంది విశ్వంలోని ప్రతి భాగాన్ని గురించీకూడా నిజమే.&nbsp;<BR>మానవకోటి వ్యవహారంకూడా అంతే. జాతుల చరిత్ర విషయమూ అంతే; అవి&nbsp;<BR>వృద్ధిచెందుతాయి, క్షీణిస్తాయి. అభ్యుదయానంతరం పతనం సంభవిస్తుంది. పత-&nbsp;<BR>నంనుండి మహత్తరశక్తితో అవి తిరిగి ఉజ్జీవనం పొందుతాయి. ఈ పరి&nbsp;<BR>భ్రమణం నిరంతరం సాగుతూనే వుంది. మత ప్రపంచం గతీ యీ విధంగానే&nbsp;<BR>వుంటుంది. ప్రతి జాతి ఆధ్యాత్మిక జీవితంలో పతనాభ్యుదయాలున్నాయి.&nbsp;<BR>జాతి క్షీణిస్తుంది. దానితో సర్వం నాశనమైపోతున్నట్లు తోస్తుంది; తరువాత అది&nbsp;<BR>బలాన్ని చేకూర్చుకొని విజృంభిస్తుంది; ఉత్తుంగ తరంగం ఒకటి లేస్తుంది; ఒక్కొ-&nbsp;<BR>క్కప్పుడది సముద్ర పోటువంటి పెద్ద తరంగంగా లేస్తుంది. అలాంటి కెరటం&nbsp;<BR>మీద సర్వదా ఆత్మ ఒకటి ప్రకాశిస్తుంటుంది - అదే దేవుని దూత. ఆ పురుషుని&nbsp;<BR>ఉత్తేజనశక్తి వల్లే ఆ కెరటం లేచింది; ఆ జాతికి ఉజ్జీవనం కలిగింది. ఏ శక్తులు&nbsp;<BR>ఆ కెరటానికి కారణమైనాయో ఆ శక్తులే అతణ్ణి సృష్టించాయి. కాబట్టి అతడు&nbsp;<BR>నిర్మాతేగాక నిర్మితుడు కూడా. ఆ శక్తుల ప్రభావం ఒండొంటిపై&nbsp;<BR>ప్రసరిస్తాయి. అతడు మహత్తరమైన తన శక్తిని సంఘంపై ప్రసరిస్తాడు.&nbsp;<BR>అతణ్ణి సంఘం అంతటివాణ్ణిగా చేస్తుంది. అలాటి వ్యక్తులు అతిలోక ప్రతిభా-&nbsp;<BR>శాలురు. వారు లోక ప్రవక్తలు. జీవిత సందేశాన్ని తీసుకొచ్చిన దూతలు,&nbsp;<BR>ఈశ్వరావతారులు.</FONT></p>
<p><FONT FACE="SHREE900, SHREE, sans-serif" SIZE="3">ఒకే మతం, ఒకే ప్రవక్త, ఒకే అవతారం మాత్రమే వుండటం సాధ్యమనే&nbsp;<BR>అభిప్రాయం మానవుడికుంది; కాని అది సరికాదు. దేవుని దూత లందరి&nbsp;<BR>జీవితాలను తరచిచూడగా వీరిలో ఒక్కొక్కరు ఒక్కొక్క పాత్ర - ఒక్కొక్క&nbsp;<BR>పాత్ర మాత్రమే నిర్వహించవలసి వుండటం విధి నిర్ణయమని తెలుస్తుంది; ఏదో&nbsp;<BR>ఒక్క స్వరంలోకాక, వివిధ స్వరాల సమ్మేళనంలోనే సామరస్యం వుంది. వివిధ</FONT></p>
<hr class="puTa_virupu">
<table><tr><td><a class=puTa_lanke href=puTa1708.html>p1708</a></td><td>p1709</td><td><a class=puTa_lanke href=puTa1710.html>p1710</a></td></tr></table>
</div></body></html>
