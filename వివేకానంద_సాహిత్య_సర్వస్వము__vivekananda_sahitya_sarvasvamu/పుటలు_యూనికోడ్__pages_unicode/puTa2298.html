<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2297.html>p2297</a></td><td>p2298</td><td><a class=puTa_lanke href=puTa2299.html>p2299</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - భక్తి</FONT></p>
<BR>
<p><FONT FACE="TimesNewRoman, Times, serif" SIZE="2">2 4 9</FONT></p>
<p><FONT FACE="SHREE900, SHREE, sans-serif" SIZE="3">అలాంటి దుఃఖమే అనుభవానికి వస్తుంది. భక్తియొక్క గొప్ప సుగుణమేమంటే,&nbsp;<BR>అది మనస్సును నిర్మలం చేస్తుంది. పరమేశ్వరుని పట్ల కుదిరిన సుస్థిరభక్తి&nbsp;<BR>ఒక్కటే, మనస్సును పవిత్రం చేయగల్గుతుంది. ‘‘ఓ భగవంతుడా! నీకు ఎన్నో&nbsp;<BR>పేర్లున్నాయి. కాని ప్రతిపేరులో నీ మహిమ సమంగా ప్రకాశిస్తోంది. అందులో,&nbsp;<BR>నిగూఢం, మహనీయం అయిన అర్థం గర్భితమై వుంటుంది.’’ దేశ, కాల విచ-&nbsp;<BR>క్షణలేక నిరంతరం మనం భగవంతుని స్మరిస్తూండాలి.</FONT></p>
<p><FONT FACE="SHREE900, SHREE, sans-serif" SIZE="3">భగవంతుని పూజించడంలో ఉపయోగించే భిన్న భిన్న నామాలు, చూపు-&nbsp;<BR>లకు మాత్రమే అలా భిన్నములై కన్పిస్తాయి. ఒకడు, తాను భగవంతుని పూజించే&nbsp;<BR>విధానమే మహామహిమాఢ్యమని భావిస్తాడు. ఇంకొకడు, తన మార్గమే మోక్షాన్ని&nbsp;<BR>సంపాదించగల మహిమాన్విత విధానమని భావిస్తాడు. కాని అన్ని విధానాల-&nbsp;<BR>యొక్క యథార్థమైన మూలాధారాన్ని కనుగొనడు; అది ఒక్కటిగానే&nbsp;<BR>వుంటుంది. శైవులు, శివుని మహామహిమాఢ్యు డంటారు. వైష్ణవులు విష్ణుని&nbsp;<BR>సర్వశక్తిమంతుడని సేవిస్తారు.</FONT></p>
<p><FONT FACE="SHREE900, SHREE, sans-serif" SIZE="3">దేవ్యారాధకులు తమ దేవి విశ్వంలో సర్వశక్తిమతి అని ఎవ్వరికీ తీసిపోక&nbsp;<BR>వాదిస్తారు. నీకు సుస్థిరభక్తి కావాలంటే వైరభావాన్ని విడనాడాలి. ద్వేషం, భక్తి-&nbsp;<BR>మార్గంలో చాలా ప్రతిబంధకంగా నిలుస్తుంది. ఎవరిపట్లా ద్వేషంలేని నరుడే,&nbsp;<BR>భగవంతుని చేరగల్గుతాడు. అప్పుడు సైతం, తన ఇష్టదైవతంపట్ల భక్తిచూపడం&nbsp;<BR>అవసరమే.</FONT></p>
<p><FONT FACE="SHREE900, SHREE, sans-serif" SIZE="3">‘‘విష్ణువును, రాముడును, ఒక్కటే అని నాకు తెలుసు. ఐనా, కమల&nbsp;<BR>నేత్రుడైన రాముడే నా పరమ నిధానము’’ అని హనుమానుడు చెబుతున్నాడు.&nbsp;<BR>నరునికి, పుట్టుకతో వచ్చే విశిష్టమైన వాసనలు, వానితో వుండిపోతాయి. ప్రపంచ&nbsp;<BR>మంతా ఒకే మతాన్ని అవలంబించకుండ వుండటానికిదే ముఖ్యహేతువు. ఒక్క&nbsp;<BR>మతం మాత్రమే వుండడాన్ని భగవంతుడుకూడ నిరాకరించుగాక! ఏలంటే,&nbsp;<BR>అప్పుడు ప్రపంచం గజిబిజిగా వుంటుంది. క్రమవిధానంకల విశ్వంగా వుండ&nbsp;<BR>జాలదు. ప్రతి నరుడూ, తనకు విశిష్టములైన సంస్కారాలను అనువర్తింప&nbsp;<BR>వలసివుంది. తన మార్గాన్ని అనుసరించి సాగిపోవడానికి సాయపడే గురువు లభిస్తే&nbsp;<BR>అతడు పురోభివృద్ధిని పొందుతాడు. ప్రతి మనిషిని, వాని ఇచ్ఛానుసారం పోనీ-&nbsp;<BR>యాలి. అలాకాక, వానిని బలవంతంగా వేరొకమార్గంలో ప్రవేశపెడితే, అతడు&nbsp;<BR>తనకున్న దానినికూడ కోల్పోయి, ఎందుకు కారగాని వాడవుతాడు. ఒకని ముఖం&nbsp;<BR>వేరొకని ముఖాన్ని పోలి వుండనట్లుగా, ఒకని స్వభావం వేరొకని స్వభావాన్ని&nbsp;<BR>పోలి వుండదు. కాబట్టి వానిని, వానికి అనుకూలమైన విధంలో వర్తించకుండ</FONT></p>
<hr class="puTa_virupu">
<table><tr><td><a class=puTa_lanke href=puTa2297.html>p2297</a></td><td>p2298</td><td><a class=puTa_lanke href=puTa2299.html>p2299</a></td></tr></table>
</div></body></html>
