<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2501.html>p2501</a></td><td>p2502</td><td><a class=puTa_lanke href=puTa2503.html>p2503</a></td></tr></table>

<p><FONT FACE="SHREE900, SHREE, sans-serif" SIZE="3">ప్రజలు అందులో వున్నారు. వాల్మీకి దర్శకత్వంలో కుశలవులు రామాయణాన్ని&nbsp;<BR>గానం చేశారు. వారి రూపాన్ని చూసి, సుమధుర కంఠాన్ని విని ప్రేక్షకులంతా&nbsp;<BR>ముగ్ధులైనారు. పాపం రాముడు దాదాపు పిచ్చివాడయ్యాడు. నాటకంలో సీతావి-&nbsp;<BR>వాహ ఘట్టం వచ్చినప్పుడు ఏం చెయ్యటానికి అతడికి తోచలేదు. అప్పుడు&nbsp;<BR>మహర్షి ‘‘దుఃఖించవద్దు, నీ సీతను నీకు చూపిస్తాను’’ అని రాముణ్ణి వూరడిం&nbsp;<BR>చాడు. సీత రంగస్థలం మీదకు వచ్చింది. ఆమెను చూడగానే రాముడి ఆనందం&nbsp;<BR>వర్ణనాతీతమైంది. కాని హఠాత్తుగా ‘పరీక్ష, పరీక్ష’ అనే పాత గొణుగుడు చెల-&nbsp;<BR>రేగింది. ఇలా మాటిమాటికి ప్రజలు నిర్దయగా తన ప్రతిష్ఠను భంగపరుస్తుంటే&nbsp;<BR>పాపం సీత వివశురాలైంది. ఇక సహించలేకపోయింది. తన శీలపవిత్రతను&nbsp;<BR>నిరూపించమని ఆమె దేవతలను ప్రార్థించింది. అప్పుడు భూమి విచ్చుకొంది.&nbsp;<BR>‘‘ఇదిగో ఋజువు’’ అని పెద్దగా అంటూ సీత భూమాత గర్భంలో&nbsp;<BR>అంతర్హితురాలైంది. ఈ విషాద పర్యవసానానికి ప్రజలు నిర్విణ్ణులైనారు. రాముడు&nbsp;<BR>శోకంలో మునిగిపోయాడు.</FONT></p>
<p><FONT FACE="SHREE900, SHREE, sans-serif" SIZE="3">సీత అంతర్థానమైపోయాక కొన్నాళ్లకు ఒక దేవదూత రాముడి వద్దకొచ్చి&nbsp;<BR>‘‘నీ అవతారకార్యం పూర్తయినందువల్ల నిత్యధామానికి వేంచేయవలసిం’’దనే&nbsp;<BR>దేవతల సందేశాన్ని అందచేశాడు. ఈ సందేశంతో తాను భగవంతుణ్ణనే ధ్యాస&nbsp;<BR>అతడికి కలిగింది. తన నగరం ప్రక్కన ప్రవహించే సరయూనదిలో మునిగి&nbsp;<BR>రాముడు పరలోకంలో సీతను చేరుకొన్నాడు.</FONT></p>
<p><FONT FACE="SHREE900, SHREE, sans-serif" SIZE="3">ఇది భారతీయుల ప్రాచీనేతిహాసం, గొప్ప ఇతిహాసం. సీతారాములు&nbsp;<BR>భారతీయులకు ఆదర్శప్రాయులు. పిల్లలందరూ, ముఖ్యంగా బాలికలు సీతను&nbsp;<BR>ఆరాధిస్తారు. పవిత్రురాలు, భక్తురాలు, సర్వంసహయు ఐన సీతను పోలివుండ-&nbsp;<BR>టంకంటె భారతీయమహిళ కోరదగ్గ ఉన్నతి మరొకటి లేదు. ఈ పాత్రను పరిశీ&nbsp;<BR>లించినప్పుడు, పాశ్చాత్యుల ఆదర్శంకంటె భారతీయుల ఆదర్శం ఎలా వేరైనదో&nbsp;<BR>మీకు స్పష్టమౌతుంది. జాతికంతకూ సహనానికి సీత ఆదర్శమైవుంది. ‘‘చేతల్లో&nbsp;<BR>శక్తి చూపించండి’’ అంటారు పాశ్చాత్యులు. ‘‘సహనంలో మీ శక్తిని చూపిం-&nbsp;<BR>చండి’’ అంటారు భారతీయులు. ఒక వ్యక్తి ఎంత సంపద గడించవచ్చో అనే&nbsp;<BR>సమస్యను పరిష్కరించినవారు పాశ్చాత్యులు. ఒక వ్యక్తి సంపదను ఎంతగా త్యాగం&nbsp;<BR>చెయ్యగలడో అనే సమస్యను పరిష్కరించినవారు భారతీయులు. చూశారా,&nbsp;<BR>రెండు పరమావధులు. ఆదర్శ భారతీయతకు సీత ఉత్తమోదాహరణ. సీత అనే&nbsp;<BR>స్త్రీ నిజంగా ఒకప్పు డుండేదా, ఆమె కథ నిజమా, కాదా అనే ప్రశ్నల జోలి-&nbsp;<BR>మనకొద్దు. సీత అనే ఆదర్శం వుందని మనం ఎరుగుదుం. సీతాదర్శం మాదిరి</FONT></p>
<hr class="puTa_virupu">
<table><tr><td><a class=puTa_lanke href=puTa2501.html>p2501</a></td><td>p2502</td><td><a class=puTa_lanke href=puTa2503.html>p2503</a></td></tr></table>
</div></body></html>
