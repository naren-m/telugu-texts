<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3312.html>p3312</a></td><td>p3313</td><td><a class=puTa_lanke href=puTa3314.html>p3314</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>˝</FONT></p>
<p><FONT FACE="SHREE900, SHREE, sans-serif" SIZE="3">పంపుతున్నాను. డా।। ‘థామస్‌’ గారు వ్రాసింది ఎంతో అమూల్యమైంది. ఆయన&nbsp;<BR>అమెరికన్‌ మతాచార్యులలో అగ్రగణ్యుడు కాకపోయినా, అలాంటి వారిలో&nbsp;<BR>ఆయన ఒక ప్రఖ్యాత పురుషుడు. ‘ఇంటీరియర్‌’ పత్రికకు ఎంత మొండితన-&nbsp;<BR>మున్నా, ప్రఖ్యాతి సంపాదించాలని తాపత్రయం ఎంత ఉన్నా, నేను అమెరికను-&nbsp;<BR>లకు ప్రీతిపాత్రుడను అనే విషయాన్ని వారు ఒప్పుకోక తప్పలేదు. ఆ పత్రికలో&nbsp;<BR>ప్రకటించిన కొన్ని పంక్తులనుకూడ మీకు దీనితో పంపుతున్నాను.</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">˙ </FONT></p>
<BR>
<p><FONT FACE="SHREE902, SHREE, sans-serif" SIZE="3">(హరిదాస్‌ విహారీదాస్‌ దేశాయికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">షికాగో,</FONT></p>
<p><FONT FACE="SHREE900, SHREE, sans-serif" SIZE="3">జనవరి 29, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియ దివాన్జీ సాహెబ్‌,</FONT></p>
<p><FONT FACE="SHREE900, SHREE, sans-serif" SIZE="3">మీ చివరి ఉత్తరం నాకు కొద్దిరోజుల క్రితమే అందింది. మీరు మా పేద&nbsp;<BR>అమ్మను, సోదరులను చూచి వచ్చినందుకు చాల సంతోషిస్తూన్నాను. మీరు నా&nbsp;<BR>హృదయంలో ఉన్న ఏకైక మార్దవతంత్రిని మీటారు. దివాన్జీ, నేను పాషాణ&nbsp;<BR>హృదయంగల పశువును కాను. ఈ ప్రపంచంలో నేను ప్రేమించేవా రెవరైనా&nbsp;<BR>ఉంటే, ఆమె నా తల్లి. అయినా నా కొక విశ్వాసముండేది. అది యిప్పటికి ఉంది.&nbsp;<BR>అది యిది: నేను సన్యసించి ఉండనిచో, ఏ మహోన్నత సందేశాన్ని బోధించు-&nbsp;<BR>టకు నా గురుదేవుడైన శ్రీరామకృష్ణ పరమహంస అవతరించాడో, ఆ ఉద్యమం&nbsp;<BR>వెలుగులోకి వచ్చి ఉండేది కాదు. అంతేకాక నేడు ప్రాపంచికత, భోగలాలసత అనే&nbsp;<BR>ఉవ్వెత్తుగా లేస్తూన్న తరంగాలకు అడ్డుగోడలుగా నిలచివున్న, ఆ యువకులు ఏమై&nbsp;<BR>ఉండేవారు? వీరు భారతదేశానికి, అందులో ముఖ్యంగా బెంగాల్‌కి, ఎంతో మేలు-&nbsp;<BR>చేసారు. ఇది ప్రారంభం మాత్రమే. కలకాలం వారిని చూచి లోకం తలచు&nbsp;<BR>కొనేటువంటి ఘనకార్యాలను, భగవదనుగ్రహంతో, యికముందు వారు చేయను-&nbsp;<BR>న్నారు. సాయపడువారెవరూలేక, యుగాల పర్యంతం అధఃపతితులవుతూన్న&nbsp;<BR>కోట్లకొలది ప్రజలయందుగల నా ప్రేమ, భారతదేశ భవిష్యత్తు, యావత్ప్ర-&nbsp;<BR>పంచం భవిష్యత్తు, - ఇది ఒక వైపు. ఇక రెండవ వైపో, బీదావస్థలో ఉన్న నా&nbsp;<BR>కత్యంత సన్నిహితులు, ఆప్తులు. ఈ రెంటిలో నేను మొదటిదానినే కోరుకొం-&nbsp;<BR>టాను. ‘‘మిగిలిన దానిని భగవంతుడే నిర్వహిస్తాడు.’’ భగవంతుడు నాకు&nbsp;<BR>అండగా ఉన్నాడు - దానినే నేను విశేషంగా విశ్వసించి వున్నాను. నేను ఋజు-&nbsp;<BR>వర్తనుడనుగా ఉన్నంతకాలం నన్ను ఆటంకపరచగలది ఏదీ ఉండదు. కారణం,</FONT></p>
<hr class="puTa_virupu">
<table><tr><td><a class=puTa_lanke href=puTa3312.html>p3312</a></td><td>p3313</td><td><a class=puTa_lanke href=puTa3314.html>p3314</a></td></tr></table>
</div></body></html>
