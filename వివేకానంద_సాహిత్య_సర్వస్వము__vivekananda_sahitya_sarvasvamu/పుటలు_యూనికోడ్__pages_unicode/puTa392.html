<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa391.html>p391</a></td><td>p392</td><td><a class=puTa_lanke href=puTa393.html>p393</a></td></tr></table>

<p><FONT FACE="SHREE900, SHREE, sans-serif" SIZE="3">భయంలో అటూ యిటూ చూస్తూండే కుక్కలమాదిరి ప్రస్తుతం మనం&nbsp;<BR>వున్నాం. అలాకాక సార్వభౌముడవైవుండు, సమస్త ప్రపంచమూ నీదే అని&nbsp;<BR>గ్రహించు. సంసారాన్ని త్యజిస్తేనేగాని యీ ఎరుక నీకు అలవడదు. సంసారత్యా-&nbsp;<BR>గానంతరమే, అది నిన్ను బద్ధుణ్ణి చేయటం మానుతుంది. శారీరకంగా త్యజించ&nbsp;<BR>లేకుంటే మానసికంగా త్యజించు. హృదయాంతరాళాలనుంచి నెట్టివేయి.&nbsp;<BR>వైరాగ్యం కలిగివుండు. ఇదే నిజమైన త్యాగం, అది లేనిదే ఆత్మసిద్ధి పొందటం&nbsp;<BR>అసాధ్యం. దేన్నీ కోరకు; ఎందుకంటె దేన్ని కోరుతావో అదే నీకు లభిస్తుంది,&nbsp;<BR>దానితోబాటు తీవ్రబంధం ప్రాప్తిస్తుంది. ఇది ఒకప్పుడు మూడు వరాలను&nbsp;<BR>పొందిన వ్యక్తి విషయంలో తటస్థించినట్లు మనపై ‘ముక్కులను తెచ్చుకో&nbsp;<BR>టమే’ అవుతుంది.</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> ఆప్తతృప్తులమైతేగాని మనకు మోక్షం సిద్ధించదు. ‘‘ఉద్ధరే&nbsp;<BR>దాత్మ నాత్మానమ్‌ - తన చేతనే తనను ఉద్ధరించుకోవాలి.’’</FONT></p>
<p><FONT FACE="SHREE900, SHREE, sans-serif" SIZE="3">ఇతర శరీరాలు నీవిగానే అనుభవించటం నేర్చుకో; మన అందరం ఒక్కటే&nbsp;<BR>అని గ్రహించు. అనర్థాలైన యితర విషయాల నన్నిటిని తోసివెయ్యి. మంచివి-&nbsp;<BR>కానివ్వు, చెడువికానివ్వు - నీ కర్మలను కన్నెత్తి ఐనా చూడబోకు, వాటిని</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">ఒకప్పుడు ఒకపేదవాడు ఒక దేవతానుగ్రహంతో మూడు వరాలను పొందాడు.&nbsp;<BR>ఒక్కోవరం కోరుకొన్నప్పుడు ఆతడు ఒకసారి పాచికలను దొర్లించాలని దేవత నియమం.&nbsp;<BR>అతడు బ్రహ్మానందం పొంది, యింటికి వెళ్లి భార్యకు తన మహాదృష్టాన్నిగూర్చి తెలుపగా,&nbsp;<BR>ఆమె మొట్టమొదట ధనంకోసం పాచికలను విసరమని కోరింది. అందుకు ఆత డిలా&nbsp;<BR>అన్నాడు: ‘‘మన యిద్దరి చిన్నముక్కులూ చాల రోత కలిగిస్తున్నాయి. లోకులు మనలను&nbsp;<BR>చూసి నవ్వుతున్నారు. అందుచేత చక్కని కొనదేరిన ముక్కులకోసం మొట్టమొదట పాచిక&nbsp;<BR>లను దొర్లిద్దాం.’’ కాని ఆతడి భార్య అన్నిటికంటె ముందు ధనం కావాలని పట్టుపట్టి ఆతడు&nbsp;<BR>పాచికలను దొర్లించకుండా చేతిని పట్టుకొంది. కాని అతగాడు వెంటనే చేతిని లాగుకొని,&nbsp;<BR>‘‘మా యిద్దరికీ చక్కని ముక్కులు లభించుగాక, ముక్కులే. మరేమీ వద్దు’’ అంటూ&nbsp;<BR>తొందరగా పాచికలను దొర్లించాడు. తక్షణమే వారి శరీరాలు చక్కని ముక్కులతో నిండి&nbsp;<BR>పోయాయి. కాని అవి వారికి పరమ ఉపద్రవాలై దుర్భరమవటంతో, ‘‘మహాప్రభూ,&nbsp;<BR>మా కీ ముక్కులు తొలగుగాక!’’ అంటూ రెండవసారి పాచికలను దొర్లించటానికి యిద్దరూ&nbsp;<BR>ఒప్పుకొన్నారు. దొర్లించారో లేదో యిద్దరికీ మొదటవున్న ముక్కులుకూడ ఊడిపోయాయి.&nbsp;<BR>ఈ విధంగా వారు రెండు వరాలను వృధాపుచ్చారు; ఏం చేయటానికీ వారికి పాలుపోలేదు.&nbsp;<BR>ఒక్కవరమే యిక మిగిలివుంది. ముక్కులు ఊడిపోవటంతో మునుపటికంటె వారు మరింత&nbsp;<BR>కురూపులుగా కనిపించసాగారు. లోకాన్ని ఏ ముఖం పెట్టుకొని చూస్తామా అని వారు వాపో-&nbsp;<BR>యారు. వారు తమకు చక్కని ముక్కులు కావాలని కోరుకొన్నా, లోకులు తమకు ఏర్పడ్డ&nbsp;<BR>యీ వికృతరూపాన్ని గురించి ఏమని అడిగిపోతారో, మూడు వరాలతోనైనా పరిస్థితులను&nbsp;<BR>చక్కబెట్టుకోలేని మూర్ఖులని తమను చూసి లోకులు ఎక్కడ నవ్విపోతారో అని వారు భయ-&nbsp;<BR>పడ్డారు. కాబట్టి వా రిద్దరూ తమ ఎప్పటి వికారపు  చిన్నముక్కులనే తిరిగి పొందటానికి&nbsp;<BR>సమ్మతించి పాచికలను దొర్లించారు.</FONT></p>
<hr class="puTa_virupu">
<table><tr><td><a class=puTa_lanke href=puTa391.html>p391</a></td><td>p392</td><td><a class=puTa_lanke href=puTa393.html>p393</a></td></tr></table>
</div></body></html>
