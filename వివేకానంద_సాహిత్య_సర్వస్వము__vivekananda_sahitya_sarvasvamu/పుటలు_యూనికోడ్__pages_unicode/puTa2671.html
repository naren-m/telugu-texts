<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2670.html>p2670</a></td><td>p2671</td><td><a class=puTa_lanke href=puTa2672.html>p2672</a></td></tr></table>
<p><FONT FACE="SHREE900, SHREE, sans-serif" SIZE="3">ఆధునిక భారతదేశం</FONT></p>
<p><FONT FACE="Bookman-Light, Bookman, serif" SIZE="2">235</FONT></p>
<p><FONT FACE="SHREE900, SHREE, sans-serif" SIZE="3">యూరోపియను వేషభాషలను తాల్చుట చూసినప్పుడు నే నిలా అనుకొంటాను:&nbsp;<BR>నిరక్షరకుక్షులు, దరిద్రులు, అధఃపతితులు ఐన భారతీయులతో&nbsp;<BR>సజాతీయతను సంబంధాన్ని ఆమోదించటం వారికి సిగ్గుగా వుంది కాబోలు!&nbsp;<BR>పధ్నాలుగు శతాబ్దాలనుండి హైందవరక్తంతో పోషించబడ్డ ‘పార్సీ’ నేడు ‘నేటివ్‌’&nbsp;<BR>కాడు! జాతిహీనులైన బ్రాహ్మణమ్మన్యుల బ్రాహ్మణ్యగౌరవ దంభాలముందు&nbsp;<BR>కులీన బ్రాహ్మణుల వంశమర్యాదలు నీటకలసిపోతున్నాయి! కౌపీనమాత్ర&nbsp;<BR>ధారులైవుండే, లేదా కటిప్రదేశాన్ని మాత్రం కప్పుకొనివుండే - అజ్ఞ, మూర్ఖ,&nbsp;<BR>నిమ్నజాతుల వారంతా అనార్యులని పాశ్చాత్యు లిప్పుడు మనకు బోధించి&nbsp;<BR>వున్నారు! ఇక వారెంతమాత్రం మనవారు కారు. మనలోనివారు కారు!</FONT></p>
<p><FONT FACE="SHREE900, SHREE, sans-serif" SIZE="3">ఓ భారతీయులారా, యితరుల వెంటపడి ప్రాకులాడే యిలాటి పరాను-&nbsp;<BR>వాదంతో, యీ పరానుకరణంతో, యీ పారతంత్య్రంతో, యీ దాస్యదౌర్బ-&nbsp;<BR>ల్యంతో, యీ నీచ - నిందిత క్రౌర్యంతో, - యీ సంపదలతోనేనా, విజ్ఞాన&nbsp;<BR>గౌరవశిఖరాల నధిరోహింప తలస్తున్నారా? మహోచ్ఛాధికారాన్ని పొందదలచు&nbsp;<BR>కొన్నారా? వీరభోగ్యమైన స్వాతంత్య్రం మీ లజ్జాకరభీరుత్వంచే ఎన్నడైనా మీకు&nbsp;<BR>లభిస్తుందా? ఓ భారతజననీ, నీ సతీత్వాదర్శం సీత - సావిత్రి - దమయంతి&nbsp;<BR>- అనే మాట మరువద్దు; సర్వసంగపరిత్యాగి, యతీశ్వరుడు ఐన శంకరుడు -&nbsp;<BR>ఉమామహేశ్వరుడు - నీకు ఆరాధ్యుడనేమాట మరువద్దు; నీ వివాహానికి, నీ&nbsp;<BR>ధనానికి, నీ జీవనానికి పరమార్థం తుచ్ఛవిషయసుఖం కాదనేమాట&nbsp;<BR>మరువద్దు; యజ్ఞనారాయణునకు ఆహుతి అయ్యే నిమిత్తం జన్మించాననేమాట&nbsp;<BR>మరువద్దు; నీ సమాజం అనంత జగన్మాతృత్వానికి ప్రతిబింబమనేమాట మరు-&nbsp;<BR>వద్దు; నిమ్నజాతులనబడే మాలమాదిగలు - దీనులు, దరిద్రులు, అజ్ఞానులు,&nbsp;<BR>నిరక్షరాస్యులు - నీ తోడబుట్టినవా రనేమాట మరువద్దు. ఓ వీరభారతమాతా,&nbsp;<BR>ధైర్యం విడనాడకు! ఓ వీరభారతపుత్రా, ధైర్యం వీడకు! ‘‘నేను భారతీయుణ్ణి,&nbsp;<BR>ప్రతి భారతీయుడు నా సోదరు’’ డని ప్రకటించు. జీర్ణవస్త్రధారివైన, కటిమాత్ర&nbsp;<BR>వస్త్రధారివైన నీవూ సగర్వంగా ఎలుగెత్తి యిలా ఘోషించు: ‘‘భారతీయుడు నా&nbsp;<BR>సోదరుడు, భారతీయుడు నా ప్రాణం; భారతీయ దేవతలే నా దైవతం; భారత&nbsp;<BR>సమాజం నా బాల్యడోలిక, యౌవన నందనవనం, వార్ధక వారణాసి.’’ సోదరా,&nbsp;<BR>యిలా చాటు: ‘‘భారతభూమి నా మహోన్నతస్వర్గం, భారతదేశశ్రేయమే నా&nbsp;<BR>శ్రేయం.’’ అహర్నిశలూ యిలా ప్రార్థించు: ‘‘ఓ గౌరీశ్వరా, ఓ లోకేశ్వరా, నాకు&nbsp;<BR>మానవత్వాన్ని ప్రసాదించు! నా దౌర్బల్యాన్ని తొలగించు, నన్ను ధీరమానవుడిగా&nbsp;<BR>తీర్చిదిద్దు!’’</FONT></p>

<hr class="puTa_virupu">
<table><tr><td><a class=puTa_lanke href=puTa2670.html>p2670</a></td><td>p2671</td><td><a class=puTa_lanke href=puTa2672.html>p2672</a></td></tr></table>
</div></body></html>
