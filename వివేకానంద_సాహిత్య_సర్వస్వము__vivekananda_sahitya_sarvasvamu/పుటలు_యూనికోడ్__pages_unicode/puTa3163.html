<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3162.html>p3162</a></td><td>p3163</td><td><a class=puTa_lanke href=puTa3164.html>p3164</a></td></tr></table>

<p><FONT FACE="SHREE900, SHREE, sans-serif" SIZE="3">పోయిన తర్వాత వీటినికూడ వదలిపెట్టాలి.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: భగవంతుని దయలేక ముక్తి వస్తుందా?</FONT></p>
<p><FONT FACE="SHREE900, SHREE, sans-serif" SIZE="3">సమా: భగవంతునికి, ముక్తికి ఎలాంటి సంబంధం లేదు. ముక్తి యిదివ-&nbsp;<BR>రకే సిద్ధించి వుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: మనలోని ఆత్మ శరీరంతో సహజంగా పుట్టలేదని ఎలా చెప్పవచ్చు?&nbsp;<BR>సమా: అహంకారం, నిరహంకారం రెండూ శరీరంనుండి మనస్సునుండి&nbsp;<BR>పుట్టేవే. వీటి కతీతమైన ‘అహంబ్రహ్మాస్మి’ అనే జ్ఞానం అనుభూతిచేత&nbsp;<BR>మాత్రమే కలుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: నిజమైన జ్ఞాని ఎవడు? నిజమైన భక్తు డెవడు?&nbsp;<BR>సమా: ఎవని హృదయంలో అనంతమైన ప్రేమ ఉంటుందో ఎవడు</FONT></p>
<p><FONT FACE="SHREE900, SHREE, sans-serif" SIZE="3">దానితోపాటు తన బహిర్వ్యవహారాలలో అద్వైత భావాన్ని సర్వదా సమన్వయ&nbsp;<BR>పరచుకొంటాడో వాడు నిజమైన జ్ఞాని. నిజమైన భక్తుడు తన జీవచైతన్యం&nbsp;<BR>పరమాత్మయొక్క అంశమని తెలిసికొని యథార్థమైన జ్ఞానాన్ని సంపాదించి&nbsp;<BR>లోకంలో అందరిని ప్రేమిస్తాడు. జ్ఞానిగాని, భక్తుడుగాని ఒకరి నొకరు నిందిం-&nbsp;<BR>చుకుంటే అతడు జ్ఞానికాడు, ఇతడు భక్తుడు కాడు. వాడొక దొంగ. వీడొక&nbsp;<BR>మోసకాడు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: మానవు డీశ్వరారాధన ఎందుకు చేయాలి?</FONT></p>
<p><FONT FACE="SHREE900, SHREE, sans-serif" SIZE="3">సమా: ఈశ్వరుడున్నాడని ముందుగా నీవొప్పుకుంటే అతని ఆరాధన&nbsp;<BR>చేయవలసిన అగత్యాలెన్నో నీకు కలుగుతాయి. సర్వశాస్త్రాలను బట్టి భగవ&nbsp;<BR>దారాధన అంటే భగవత్‌ స్మరణ అని అర్థం. భగవంతుడున్నాడని నీవు నమ్మితే&nbsp;<BR>అడుగువేసినపుడు భగవంతుడు, అడుగు తీసినపుడు భగవంతు డున్నాడని&nbsp;<BR>గ్రహిస్తావు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: మాయావాదం, అద్వైతవాదం - ఈ రెండు వేరా?&nbsp;<BR>సమా: కాదు. రెండూ ఒక్కటే. అద్వైతవాదాన్ని ఋజువు చేయటానికి&nbsp;<BR>మాయావాదమే కావాలి.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: అనంతచైతన్య స్వరూపుడైన భగవంతుడు అవతారమెత్తినపుడు ఒక&nbsp;<BR>చిన్నశరీరంలో ఎలా యిముడగలడు?</FONT></p>
<p><FONT FACE="SHREE900, SHREE, sans-serif" SIZE="3">సమా: భగవంతుని చైతన్యంయొక్క అనంతత్వం నీ వనుకొనేటటు&nbsp;<BR>వంటిది కాదు. అది లోకంలో విస్తారమనే శబ్దంయొక్క అర్థాన్ని నీవు భావిస్తు-&nbsp;<BR>న్నావు. లోకంలో పది పుట్లు తూగే పదార్థం ఒక పెట్టెలో పట్టదు. నీవలా&nbsp;<BR>భావిస్తున్నావు. భగవంతుని అనంతత్వం ఆధ్యాత్మికమైంది. మానవ శరీరం-</FONT></p>
<hr class="puTa_virupu">
<table><tr><td><a class=puTa_lanke href=puTa3162.html>p3162</a></td><td>p3163</td><td><a class=puTa_lanke href=puTa3164.html>p3164</a></td></tr></table>
</div></body></html>
