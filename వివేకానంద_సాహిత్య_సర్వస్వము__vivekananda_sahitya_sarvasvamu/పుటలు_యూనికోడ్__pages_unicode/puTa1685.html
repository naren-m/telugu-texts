<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1684.html>p1684</a></td><td>p1685</td><td><a class=puTa_lanke href=puTa1686.html>p1686</a></td></tr></table>
<p><FONT FACE="SHREE900, SHREE, sans-serif" SIZE="3">80 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">నువ్వు నరకానికి పోతావు’’ అని అతడన్నాడు. ‘‘చాల మంచిది. ఇంకా ఏమి&nbsp;<BR>చెప్తారు?’’ అని అడిగాను. తరువాత ‘‘నువ్వు ఎక్కడకి పోతావు?’’ అని నే&nbsp;<BR>నడిగాను. ‘‘నేను స్వర్గానికి పోతాను’’ అన్నా డతడు. ‘‘సరే, నేను నరకానికి&nbsp;<BR>పోతాను’’ అని చెప్పేశాను. ఆనా డతడు నన్ను విడిచిపెట్టాడు.</FONT></p>
<p><FONT FACE="SHREE900, SHREE, sans-serif" SIZE="3">మన వద్దకు క్రైస్తవు డొక డొచ్చి, ‘‘మీ అందరికి వినాశం తప్పదు’’ అని&nbsp;<BR>భయపెడతాడు. ‘‘కాని, మీ రీ సిద్ధాంతాన్ని విశ్వసించండి. క్రీస్తు మిమ్మల్ని&nbsp;<BR>రక్షిస్తాడు’’ అంటూ అభయం యిస్తాడు. ఆ మాట నిజమే ఐతే - అది మూఢ-&nbsp;<BR>విశ్వాసం తప్ప మరేమీ కాదు - క్రైస్తవ దేశాల్లో దౌర్జన్యమే వుండదు. పోనీ ఆ&nbsp;<BR>మాట నమ్ముదాం - నమ్మినంత మాత్రాన కలిగే నష్టమేమీ లేదు - మరి ఫలితం&nbsp;<BR>కలుగలేదే, ఎందుకు? ‘‘ఇంతమంది దుర్జను లుండటానికి కారణం ఏమిటి?’’&nbsp;<BR>అని నే నడిగితే ‘‘ఇంకా ఎక్కువ కృషి చెయ్యాలి’’ అని జవాబిస్తారు. దేవుణ్ణి&nbsp;<BR>విశ్వసించండి. కాని, నీ మందు సామగ్రికి చెమ్మ తగులనియ్యకుండా చూసుకో!&nbsp;<BR>దేవుణ్ణి ప్రార్థించు. దేవుడు వచ్చి నిన్ను తరింపచెయ్యనీ! కాని, శ్రమపడేది&nbsp;<BR>నేను; ప్రార్థన చేసేది నేను; ఉపాసించేది నేను. నా సమస్యలను పరిష్కరించు&nbsp;<BR>కొనేది నేనే. ఘనతమాత్రం దేవుడికి చెందటమా! ఇది సబబు కాదు. నే నలా&nbsp;<BR>ఎన్నడూ చెయ్యను.</FONT></p>
<p><FONT FACE="SHREE900, SHREE, sans-serif" SIZE="3">ఒకప్పు డొక విందుకు న న్నాహ్వానించారు. భోజనానికి ముందు&nbsp;<BR>చెయ్యాల్సిన దైవప్రార్థనను చెయ్యమని నా అతిథి ఐన గృహిణి కోరింది. నేను,&nbsp;<BR>‘‘తల్లీ! నా ప్రార్థన నీకు చేస్తాను. నా కృతజ్ఞత, వందనాలు నీకే’’ అన్నాను. నేను&nbsp;<BR>పనిచేస్తున్నప్పుడు నన్ను నేనే కొనియాడుకొంటాను. నేను కష్టించి పనిచేసి&nbsp;<BR>నందుకు, నాకున్న దాన్ని నేను సాధించుకొన్నందుకు ప్రశంస నాకే దక్కాలి!</FONT></p>
<p><FONT FACE="SHREE900, SHREE, sans-serif" SIZE="3">ఎప్పుడూ శ్రమపడే వారు మీరు. మరెవరికో జోహా రొనరిస్తారు. దీనికి&nbsp;<BR>కారణం మీ మూఢవిశ్వాసమే, భయమే. శతాబ్దాల పర్యంతంగా పెరుగుతూ&nbsp;<BR>వచ్చిన యీ అంధవిశ్వాసాలు యికవద్దు. ఆధ్యాత్మికతను అలవరచుకోవటానికి&nbsp;<BR>కాస్త కష్టపడి కృషిచెయ్యటం అవసరమే. మూఢవిశ్వాసాలన్నీ అనాత్మ భావాలే.&nbsp;<BR>ఎందుకంటె వా టన్నిటికి ఆధారం ‘నేను దేహాన్ని’, ‘నేను దేహాన్ని’ అనే భావమే.&nbsp;<BR>వాటిలో ఆత్మభావమే లేదు. ఆత్మకు మూఢవిశ్వాసాలు లేవు - ఆత్మ నిస్సారాలైన&nbsp;<BR>దేహవాంఛలకు అతీతమైంది.</FONT></p>
<p><FONT FACE="SHREE900, SHREE, sans-serif" SIZE="3">ఈ వ్యర్థవాంఛలు అక్కడక్కడ ఆధ్యాత్మిక రంగంలోను వ్యాపిస్తున్నాయి.&nbsp;<BR>దయ్యాలలో నమ్మకం వున్నవారి అనేక సమావేశాలకు నేను వెళ్లాను. ఒక సమా-&nbsp;<BR>వేశంలో నాయకత్వం వహించిన వ్యక్తి ఒక స్త్రీ. ఆమె నాతో, ‘‘మీ అమ్మ, మీ&nbsp;<BR>తాత నా వద్దకు వస్తుంటారు. నమస్కరించి నాతో మాట్లాడుతుంటారు’’ అంది.</FONT></p>
<hr class="puTa_virupu">
<table><tr><td><a class=puTa_lanke href=puTa1684.html>p1684</a></td><td>p1685</td><td><a class=puTa_lanke href=puTa1686.html>p1686</a></td></tr></table>
</div></body></html>
