<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3335.html>p3335</a></td><td>p3336</td><td><a class=puTa_lanke href=puTa3337.html>p3337</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">చేతితో తినాలా? నీళ్లు కుడిచేతితో త్రాగాలా, ఎడమచేతితో త్రాగాలా...’ అనే&nbsp;<BR>సమస్యలను రెండువేల సంవత్సరాలనుండి తర్జన భర్జన చేస్తున్నారో, అటువంటి&nbsp;<BR>దేశం శిథిలం కాకపోతే మరేదేశం శిథిలమవుతుంది? ‘కాలః సుప్తేషు జాగర్తి,&nbsp;<BR>కాలోహి దురతి క్రమః’ సమస్తం సుషుప్తిలో ఉన్నప్పుడు కాలం మేల్కొని&nbsp;<BR>ఉంటుంది. కాలం దురతిక్రమం (దాటుటకు వీలులేనిది) గదా! సర్వం భగవం-&nbsp;<BR>తునకు ఎరుకే. మిత్రులారా, అటువంటి భగవంతుని కళ్లను మూయగలరా?</FONT></p>
<p><FONT FACE="SHREE900, SHREE, sans-serif" SIZE="3">లక్షల కొలది జనం ఇప్పపూలను తిని బ్రతికే దేశంలో ఒకటి రెండు లక్షల&nbsp;<BR>మంది సాధువులు, ఒక పది కోట్లమంది బ్రాహ్మణులు, ఈ పేదసాదల బాగోగు&nbsp;<BR>లను ఏమాత్రం పట్టించుకోక, వారి రక్తాన్ని పీల్చివేస్తున్నారో - అది ఒక దేశమా&nbsp;<BR>లేక నరకకూపమా? అది ఒక మతమా, లేక పిశాచ విలయతాండవమా?&nbsp;<BR>సోదరా! నువ్వు బాగా విచారించవలసిన విషయ మొకటి ఉంది. నేను భారతదేశం&nbsp;<BR>ఆమూలాగ్రం పర్యటించాను. దేశాన్ని నలుమూలల పరికించాను. కారణంలేక&nbsp;<BR>ఎక్కడైనా కార్యముంటుందా? పాపం లేకపోతే శిక్ష విధింపబడుతుందా?</FONT></p>
<p><FONT FACE="SHREE902, SHREE, sans-serif" SIZE="3">సర్వశాస్త్రపురాణేషు వ్యాసస్య వచనం ధృవం।&nbsp;<BR>పరోపకారః పుణ్యాయ పాపాయ పరపీడనమ్‌।।</FONT></p>
<p><FONT FACE="SHREE900, SHREE, sans-serif" SIZE="3">సర్వశాస్త్ర పురాణాలలోను వ్యాసుని వాక్యం సత్యం. ‘పరోపకారమే&nbsp;<BR>పుణ్యం. పరపీడనమే పాపం’ ఇది యథార్థ వచనం కాదా?</FONT></p>
<p><FONT FACE="SHREE900, SHREE, sans-serif" SIZE="3">నాయనా! ఈ దారుణాన్ని తలచేకొద్దీ, అందులో ముఖ్యంగా మన దేశస్థుల&nbsp;<BR>దారిద్య్రం, అజ్ఞానాలను గూర్చి తలచేకొద్దీ నాకు నిద్రే రాలేదు. కన్యాకుమారి&nbsp;<BR>ఆలయంలో తల్లి ఎదుట కూర్చుని, భారతదేశ దక్షిణాగ్రంలోని కట్టకడపటి-&nbsp;<BR>శిలపై అసీనుడనై ఉండగా, నా కొక ఉపాయం తట్టింది. మనం అనేకమంది సన్న్యా-&nbsp;<BR>సులమున్నాం. ప్రజలకు శుష్కవేదాంతాన్ని బోధిస్తూ అన్నివైపులా పర్యటి-&nbsp;<BR>స్తున్నాం. ఇది కేవలం ఉన్మాదమే. అన్నమో రామచంద్రా అని విలపించే ఆర్తులకు&nbsp;<BR>మతబోధ లెందుకు? అని మన గురుదేవుడు చెప్పలేదా? మన బీదప్రజలు పశు-&nbsp;<BR>ప్రాయులై జీవించటానికి కారణం అజ్ఞానమే. యుగయుగాలుగా మనం వారి&nbsp;<BR>రక్తాన్ని పీలుస్తూ మన పాదాల క్రింద అణగద్రొక్కుతున్నాం.</FONT></p>
<p><FONT FACE="SHREE900, SHREE, sans-serif" SIZE="3">స్వార్థరహితులు, పరోపకారపరాయణులు ఐన కొంతమంది సన్యాసులు&nbsp;<BR>గ్రామ గ్రామానికి వెళ్ళి నోటి పాఠాలద్వారా, భూగోళ పటాలు, కెమేరాలు,&nbsp;<BR>గ్లోబులు (గోళములు) మొదలగు సాధనాల మూలంగా, అనేక రీతులలో విద్యా-&nbsp;<BR>వ్యాప్తిని చేయరాదా? కాలక్రమంలో అది వారి అభ్యున్నతికి సాయపడదా? ఈ&nbsp;<BR>చిన్నఉత్తరంలో నా అన్ని ఆలోచనలను యిమడ్చలేను. పర్యవసాన మిది:-</FONT></p>
<hr class="puTa_virupu">
<table><tr><td><a class=puTa_lanke href=puTa3335.html>p3335</a></td><td>p3336</td><td><a class=puTa_lanke href=puTa3337.html>p3337</a></td></tr></table>
</div></body></html>
