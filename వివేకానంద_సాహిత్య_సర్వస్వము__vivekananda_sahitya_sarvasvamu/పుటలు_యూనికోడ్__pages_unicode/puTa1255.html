<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1254.html>p1254</a></td><td>p1255</td><td><a class=puTa_lanke href=puTa1256.html>p1256</a></td></tr></table>
<p><FONT FACE="SHREE900, SHREE, sans-serif" SIZE="3">26 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">నేను ఆద్యంతాలులేని నిత్యం, సర్వగతం, సర్వశక్తిమంతం అయిన ఆత్మను’’&nbsp;<BR>అనెను. ఇది ఆధ్యాత్మిక ధీరత. అది సింహవ్యాఘ్రాదుల ధీరత. 1857 వ సంవ-&nbsp;<BR>త్సరపు సిపాయీల తిరుగుబాటులో సాధుసత్తముడైన ఒక స్వామిని మహమ్మ-&nbsp;<BR>దీయుడొకడు, ఖడ్గంతో పొడిచాడు. హిందువులు ఆ అపరాధిని పట్టుకొని చంప-&nbsp;<BR>డానికై స్వామి వద్దకు తెచ్చారు. స్వామి అతన్ని ప్రశాంతదృష్టితో చూచి ‘‘సోదరా!&nbsp;<BR>నీవు అతడివే’’ అని పలికి ప్రాణాలు విడిచాడు. ఆధ్యాత్మిక ధీరతకిది ఒక&nbsp;<BR>నిదర్శనం. మీ సంఘాన్ని సత్యమార్గంలో పెట్టుకోజాలకపోతే, మీ శరీరబలాన్ని&nbsp;<BR>గూర్చి, మీ పాశ్చాత్యసంస్థా విశిష్టతను గూర్చి, ప్రగల్భాలు పలకడం మానుకోండి.&nbsp;<BR>‘‘ఈ ధీరత సంఘ శ్రేయస్కరం కాదు. అందువల్ల అభ్యాసయోగ్యంకాదు’’&nbsp;<BR>అంటారా? ధనార్జనే కాబోలు, సంఘశ్రేయస్కరం? అత్యున్నత సత్యాలు, అభ్యా-&nbsp;<BR>సయోగ్యాలై, ఆచరింపబడే సంఘమే శ్రేష్ఠ సంఘమని నా&nbsp;<BR>అభిప్రాయం. మీ సంఘంలో ఇట్టి ఉన్నత సత్యాభ్యాసమే అనువుకాకపోతే&nbsp;<BR>అనువగునట్లు దాన్ని ఎంత త్వరగా మారిస్తే అంత మంచిది. ఈ ప్రయత్నంలో&nbsp;<BR>సుస్థిరులై, మీరు స్త్రీలనక, పురుషులనక, అందరూ సత్యాన్ని విశ్వసించడానికి&nbsp;<BR>అభ్యసించడానికి సాహసించండి. ఇట్టి ధైర్యం కలవారు, కొన్ని నూర్లమంది&nbsp;<BR>లోకానికి కావలసి వున్నారు. సత్యాన్ని తెలుసుకోడానికి సాహసించే ధైర్యం, జీవిత&nbsp;<BR>రూపంలో ఆ సత్యాన్ని ప్రకటించడానికి సాహసించే ధైర్యం, నిర్భీతితో మరణం&nbsp;<BR>ఎదుర్కొనే, మరణానికి స్వాగతం చెప్పే ధైర్యం, ‘‘నేను ఆత్మను. విశ్వంలో ఏదీ&nbsp;<BR>నన్ను చంపజాలదు’’ అని మానవునకు వ్యక్తపరచు ధైర్యం, - అట్టి ధైర్యాన్ని&nbsp;<BR>అభ్యసించండి. అప్పుడు మీరు ముక్తులౌతారు. ఆత్మ సాక్షాత్కారాన్ని పొందు-&nbsp;<BR>తారు. ‘‘ఈ ఆత్మనుగూర్చి వినాలి. పిదప మననం చేయాలి. ఆ పిదప నిరంతర&nbsp;<BR>ధ్యానం చేయాలి.’’</FONT></p>
<p><FONT FACE="SHREE900, SHREE, sans-serif" SIZE="3">ఈ కాలంలో కార్యాచరణాన్ని ప్రశంసించడం, ఆలోచనా గతిని నిర&nbsp;<BR>సించడం ఆచారమవుతోంది. పనిచేయడం మంచిది. నిజమే. కాని దానికి&nbsp;<BR>మూలం ఆలోచనేకదా? కండరాల ద్వారా, కొంచంగా కనిపించే శక్తిని పని&nbsp;<BR>అంటారు. ఆలోచన లేనిదే, ఏ పనీ కలుగజాలదు. కాబట్టి మీ బుద్ధిని ఉత్తమ&nbsp;<BR>మైన తలంపులతో, అత్యున్నతములైన ఆదర్శాలతో నిండించుకొని, రేయిం&nbsp;<BR>బవళ్లు వానిని దృష్టిలో వుంచుకొని ఉండండి. తత్ఫలంగా అత్యుత్తమ కార్యాలు&nbsp;<BR>చేస్తారు. మనం అపరిశుద్ధులం అని ఎన్నడూ అనకండి. పరిశుద్ధులమనే అనండి.&nbsp;<BR>మనం స్వల్పులమనీ, జన్మిస్తామనీ, మరణిస్తామనీ గాఢభ్రాంతిని ఒకదాన్ని&nbsp;<BR>కల్పించుకొని వున్నాం. అందువల్ల మనల్ని ఎప్పుడూ అకారణ భీతి వెంటాడు-&nbsp;<BR>తోంది. నిండుగర్భిణి అయిన ఒక సింహం, ఆహారంకోసం తిరుగుతూ, ఒక</FONT></p>
<hr class="puTa_virupu">
<table><tr><td><a class=puTa_lanke href=puTa1254.html>p1254</a></td><td>p1255</td><td><a class=puTa_lanke href=puTa1256.html>p1256</a></td></tr></table>
</div></body></html>
