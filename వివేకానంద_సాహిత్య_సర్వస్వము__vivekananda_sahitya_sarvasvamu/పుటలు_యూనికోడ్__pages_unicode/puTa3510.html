<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3509.html>p3509</a></td><td>p3510</td><td><a class=puTa_lanke href=puTa3511.html>p3511</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup>ˇ</FONT></p>
<p><FONT FACE="SHREE900, SHREE, sans-serif" SIZE="3">సోదరీ, సంపదలోగాని, పేరులోగాని, ఖ్యాతిలోగాని, భోగాల్లోగాని నా కేమాత్రం&nbsp;<BR>కోరిక లేదు. అవన్నీ నాకు బూడిదతో సమానం; నా సోదరులకు సాయం చెయ్య-&nbsp;<BR>దలచాను; డబ్బు సంపాదించే ప్రజ్ఞ నాకు లేదు. ఓ ప్రభూ! న న్నాశీర్వదించు;&nbsp;<BR>నా చుట్టూవున్న ఈ ప్రపంచంలోని వారందరి విపరీత భావనలతో సరిపుచ్చు-&nbsp;<BR>కోటానికి నాకేం పని? అంతర్వాణి ప్రబోధాన్ని నేనెందుకు పాటించకూడదు?&nbsp;<BR>సోదరీ! మనస్సు ఇంకా దుర్బలంగానే వుంది. కాబట్టి అప్పుడప్పుడు యాంత్రి-&nbsp;<BR>కంగా భౌతిక సహాయాన్నే అంటిపెట్టుకొంటోంది. కాని నేను నిర్భయుణ్ణి;&nbsp;<BR>భయమనేదే మహాపాతకమని నా మతం బోధిస్తోంది.</FONT></p>
<p><FONT FACE="SHREE900, SHREE, sans-serif" SIZE="3">ప్రెసిబిటేరియన్‌ మతాచార్యునితో జరిగిన ప్రతిఘటన బుల్స్‌సతితో జరి-&nbsp;<BR>గిన సుదీర్ఘ వాగ్వివాదం, సన్యాసిని గురించి మనువు చెప్పిన ఉక్తిని విస్పష్టం&nbsp;<BR>చేసింది. ‘ఏకాకిగా జీవించు, ఒంటరిగా చరించు.’ అన్ని స్నేహితాలు, అన్ని&nbsp;<BR>ప్రేమలు పరిమితమైనవే. అందులోను స్త్రీలతోకూడిన మైత్రి, ముఖ్యంగా బలా-&nbsp;<BR>త్కారంగా నిర్బంధించనట్టి మైత్రి మరొకటి వుండదు. ఓ మహర్షులారా! మీరు&nbsp;<BR>చెప్పింది యథార్థం. ఇతరులమీద ఆధారపడేవాడు సత్యదేవతను ఆరాధించలేడు.&nbsp;<BR>ఓ మనస్సా (ఆత్మా) నిశ్చలంగా ఉండు. ఏకాంతంగా వుండు. దైవం నీ పట్ల-&nbsp;<BR>వున్నాడు. జీవితం అసత్యం. మృత్యువు భ్రాంతి! ఇదంతా అసత్తు. భగవంతు-&nbsp;<BR>డొక్కడే సత్యం! ఓ మనస్సా (ఆత్మా) భయపడకు! ఒంటరిగా వుండు. సోదరీ!&nbsp;<BR>మార్గమా సుదీర్ఘం, కాలమా అల్పం, సంధ్యారాగం పొడసూపుతోంది. త్వరగా&nbsp;<BR>ఇల్లు చేరాలి. మర్యాదలకు, మెరుగులు దిద్దటానికి వ్యవధి లేదు. నా సందేశం&nbsp;<BR>ఇవ్వడానిక్కూడ వీలుచిక్కటం లేదు. నువ్వు మంచిదానివి; ఎంతో దయా&nbsp;<BR>శీలివి, నీకోసం నేను ఏమైనా చెయ్యగలను. నామీద కోపగించుకోకు. మిమ్మ&nbsp;<BR>ల్నందరిని చిన్నబిడ్డలుగా చూస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఓ నా (ఆత్మా) మనస్సా, ఇక కలలు కనటం మానుకో! ఇక కలలు&nbsp;<BR>కనొద్దు. ఒక్కమాటలో చెప్పాలంటే, ఇవ్వటానికి నాకొక సందేశం వుంది. ప్రపం-&nbsp;<BR>చంలో రాజీ పడటానికి మృదువుగాను, మధురంగాను, ప్రవర్తించటానికి నాకు&nbsp;<BR>వ్యవధి లేదు. దానికై నేను చేసే ప్రతి ప్రయత్నం నన్నొక మోసగాణ్ణిగా ఒనరు-&nbsp;<BR>స్తూంది. ఈ బుద్ధిలేని జగత్తులో - అది నా దేశమే గాని, పరదేశమే గాని -&nbsp;<BR>ప్రతి అవకాశానికి లొంగిపోయి, ఎముకల్లేని చేపలాంటి బతుకు బతకటం&nbsp;<BR>కంటే వెయ్యిసార్లు మరణించనైనా మరణిస్తాను. శ్రీమతి ఓల్‌బుల్‌ తలస్తూన్నట్లు,&nbsp;<BR>నువ్వు నాకొక పని (ప్రయోజనం), కర్తవ్యం ఉందనే తలస్తే పొరపడుతున్నావు.&nbsp;<BR>పూర్తిగా పొరపడుతున్నావు. ఇహపరాల్లో నా కే ప్రయోజనం లేదు. నాకొక</FONT></p>
<hr class="puTa_virupu">
<table><tr><td><a class=puTa_lanke href=puTa3509.html>p3509</a></td><td>p3510</td><td><a class=puTa_lanke href=puTa3511.html>p3511</a></td></tr></table>
</div></body></html>
