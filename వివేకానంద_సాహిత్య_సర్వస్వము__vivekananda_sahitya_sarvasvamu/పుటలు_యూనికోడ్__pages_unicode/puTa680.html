<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa679.html>p679</a></td><td>p680</td><td><a class=puTa_lanke href=puTa681.html>p681</a></td></tr></table>
<p><FONT FACE="SHREE900, SHREE, sans-serif" SIZE="3">ఉదాత్త జీవితానికి సాధనలు </FONT><FONT FACE="TimesNewRoman, Times, serif" SIZE="2">2 6 5</FONT></p>
<p><FONT FACE="SHREE900, SHREE, sans-serif" SIZE="3">స్థాయిని అందుకోవటం, గొప్ప ఉదాత్తవిజయాన్ని సాధించటం కష్టం. బహుశ&nbsp;<BR>మరోజన్మలో ఎక్కువ అనుకూల పరిస్థితులలో పుడతానేమో! నాకు తగినంత&nbsp;<BR>శ్రద్ధవుంటే యిప్పటి పరిస్థితులే మారిపోతాయి. నిజంగా నువ్వు కోరిన దేదైనా&nbsp;<BR>నీకు లభ్యంకాలేదా? అది అసంభవం. కోర్కే దేహాన్ని సృష్టించింది. వెలుగే&nbsp;<BR>నేత్రాలనే రంధ్రాలను నీ శిరస్సులో తవ్వింది. వెలుతురే లేకపోతే నీకు కళ్లుండేవి&nbsp;<BR>కావు. శబ్దమే నీ చెవులను రూపొందించింది. నీ ఇంద్రియా లేర్పడడానికి&nbsp;<BR>ముందు ఇంద్రియ విషయమేర్పడింది. కొన్నిలక్షల సంవత్సరాలలో లేక అంతకు&nbsp;<BR>తక్కువకాలంలో విద్యుచ్ఛక్తివంటి శక్తులను చూడగల ఇంద్రియాలు మనకు&nbsp;<BR>కలుగవచ్చును. ప్రశాంత మనస్సులో కోర్కెలుండవు. తీర్చే విషయమేదో ఒకటి&nbsp;<BR>బైటవున్నప్పుడే కోర్కె కలుగుతుంది. ఆ బైటవుందేదో దేహంద్వారా చొచ్చుకొని,&nbsp;<BR>మనస్సులో ప్రవేశించడానికి ప్రయత్నిస్తుంది. కాబట్టి ప్రశాంత జీవితం కావాలని&nbsp;<BR>తీవ్రమైన కోర్కె కలిగితే అది లభించే తీరాలి; మానసికాభివృద్ధికి సర్వం అను-&nbsp;<BR>కూలమై తీరాలి. ఇది నా అనుభవమని గ్రహించండి. అది కొన్నివేల సంవత్సరాల&nbsp;<BR>కొన్నివేల జీవితాల తరువాతనే లభించవచ్చును. కాని లభించే తీరుతుంది. కాబట్టి&nbsp;<BR>ఆ తీవ్రకోరికను విడనాడవద్దు. నీ కోసం యిదివరకే బైటవస్తువు లేకపోతే నీకు&nbsp;<BR>తీవ్రమైన ఆకాంక్ష కలుగదు. నువ్వు ఒక కోర్కెకు మరో కోర్కెకు వున్న వ్యత్యా-&nbsp;<BR>సాన్ని గుర్తించాలి. ‘‘కుమారా, దేవుణ్ణి దర్శించాలని నీకు కోర్కెవుంటే, దేవుడు&nbsp;<BR>నీ దగ్గరకు వస్తాడు’’ అని గురువు చెప్పాడు. శిష్యుడి కీ మాట సరిగా బోధ-&nbsp;<BR>పడలేదు. ఒకరోజు యిద్దరూ స్నానానికి నదివద్ద కెళ్లారు. ‘‘నీటిలో మునుగు’’&nbsp;<BR>అని గురువన్నాడు. బాలుడు నీళ్లలో మునకవేశాడు. గురువతణ్ణి నీళ్లలో అది-&nbsp;<BR>మిపెట్టాడు. బాలుణ్ణి నీళ్లలోనుండి పైకి లేవనియ్యలేదు. బాలుడు గిలగిల తన్ను-&nbsp;<BR>కుని - ఆయాసపడ్డాక గురువు విడిచిపెట్టాడు. ‘‘కుమారా, నీ కక్కడ ఎలా&nbsp;<BR>వుంది?’’ ‘‘ఊపిరాడక ఎంత బాధ కలిగిందో!’’ ‘‘దేవుడికోసం నీ కంత కోర్కె&nbsp;<BR>వుందా?’’ ‘‘లేదు, గురూ!’’ ‘‘దేవుడికై అంతటి వ్యాకులత కలిగినప్పుడు&nbsp;<BR>దేవుడు నీకు లభిస్తాడు.’’</FONT></p>
<p><FONT FACE="SHREE900, SHREE, sans-serif" SIZE="3">ఏదిలేక మనం జీవించలేమో అది మనకు సిద్ధించే తీరాలి. లేకపోతే బత-&nbsp;<BR>కటమే అసాధ్యమౌతుంది.</FONT></p>
<p><FONT FACE="SHREE900, SHREE, sans-serif" SIZE="3">నువ్వు యోగివి కాగోరే పక్షంలో నువ్వు స్వేచ్ఛగా వుండాలి; బెడద,&nbsp;<BR>బాధ్యత, ఆందోళనలేని పరిస్థితి కల్పించుకోవాలి. ఒంటరిగా వుండాలి.&nbsp;<BR>హాయిగా, సుఖప్రదంగా జీవించాలని అభిలషిస్తూ, ఆత్మసాక్షాత్కారాన్ని పొంద-&nbsp;<BR>గోరేవాడు, నదిని దాటగోరి, దూలమనే భ్రాంతితో మొసలిని పట్టుకొన్నటు-&nbsp;<BR>వంటి అవివేకే! ‘‘ప్రప్రథమంగా ఈశ్వర రాజ్యాన్ని, అతడి ధర్మాన్ని కాంక్షించు.</FONT></p>
<hr class="puTa_virupu">
<table><tr><td><a class=puTa_lanke href=puTa679.html>p679</a></td><td>p680</td><td><a class=puTa_lanke href=puTa681.html>p681</a></td></tr></table>
</div></body></html>
