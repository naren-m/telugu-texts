<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1826.html>p1826</a></td><td>p1827</td><td><a class=puTa_lanke href=puTa1828.html>p1828</a></td></tr></table>
<p><FONT FACE="SHREE900, SHREE, sans-serif" SIZE="3">222 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">గణిస్తారు. స్పెయిన్‌, పోర్చుగల్‌, ఇటలీ దేశాల్లోను, తక్కిన ఉష్ణదేశాల్లోను ద్రాక్ష&nbsp;<BR>విస్తారంగా పండుతుంది; దాంతో చేసే సారాయి అతిచౌక. ఈ సారాయిలు మత్తు-&nbsp;<BR>కలిగించేవి కావు (అంటే మితిమీరి తాగితేతప్ప); అమిత పుష్టికరాలుకూడా. ఆ&nbsp;<BR>దేశాల్లోని పేదలు చేపలు, మాంసానికి బదులు ద్రాక్షరసాన్ని ఆహారంగా వాడు-&nbsp;<BR>కొంటారు. కాని యూరపు ఖండ ఉత్తర ప్రాంతాల్లో - రష్యా, స్వీడన్‌, నార్వే&nbsp;<BR>మొదలైన దేశాల్లో - రై (ధాన్యం పేరు) రొట్టె, బంగాళాదుంపలు, కొంచెం ఎండు-&nbsp;<BR>చేపలు పేదజనం ఆహారం.</FONT></p>
<p><FONT FACE="SHREE900, SHREE, sans-serif" SIZE="3">యూరపులో ఐశ్వర్యవంతుల వర్గం, అమెరికాలో అన్ని వర్గాల ఆహారం&nbsp;<BR>దీనికి కేవలం విరుద్ధం; అంటే వారికి చేపలు, మాంసం ప్రధానాహారం; పొంగుడు&nbsp;<BR>రొట్టె, వరి అన్నం, యితర పదార్థాలు వ్యంజనంగా మాత్రమే తీసుకోబడతాయి.&nbsp;<BR>అమెరికాలో పొంగుడు రొట్టె వాడకం చాలతక్కువ. చేపలు వడ్డించబడేటప్పుడు&nbsp;<BR>అవి మాత్రమే వడ్డించబడతాయి. మాంసం వడ్డించినప్పుడు అది మాత్రమే&nbsp;<BR>వడ్డించబడుతుంది. రొట్టె, అన్నం లేకుండానే అవి పుచ్చుకోబడతాయి. కాబట్టి&nbsp;<BR>భోజన పాత్రల్ని తరచుగా మారుస్తుండాలి; పది రకాల పదార్థాలుంటే, పాత్రను&nbsp;<BR>పదిసార్లు మార్చాలి. మనం యీ విధంగా భోజనం చేస్తే, మన వడ్డన యిలా&nbsp;<BR>జరగాలి: చేదుకూర (వంగదేశంలో యిది ముందు వడ్డించబడుతుంది. దీన్ని&nbsp;<BR>‘సుక్తం’ అంటారు) ముందు వడ్డించబడితే, ఆ పాత్ర తీసి మరోదాన్లో పప్పు&nbsp;<BR>వడ్డించబడుతుంది; అలాగే పులుసు మరో పాత్రతో పప్పును తీసి వడ్డిస్తారు; ఆ&nbsp;<BR>తరువాత వట్టి అన్నమో లేక లూచీలో వస్తాయి. ఇలాటి వడ్డనలోని గుణం&nbsp;<BR>ఒక్కొక్క పదార్థంలో కొంచెం కొంచెమే తీసుకోబడటం. దేన్నీ ఎక్కువగా&nbsp;<BR>తినటం జరగదు. ఫ్రెంచ్‌వారు ప్రొద్దున కాఫీని, ఒకటి రెండు రొట్టె చెక్కలను&nbsp;<BR>కాస్త వెన్నతో తీసుకొంటారు. మధ్యాహ్నం చేపలు, మాంసం మొదలైన వాటిని&nbsp;<BR>ఎక్కువ కాకుండా తింటారు. ముఖ్య భోజనం రాత్రిపూట తీసుకొంటారు.&nbsp;<BR>ఇటలీ, స్పెయిన్‌ దేశస్థుల భోజన విధానం ఫ్రెంచ్‌వారి వంటిదే. జర్మనీవారు&nbsp;<BR>సమృద్ధిగా తింటారు. ప్రతి భోజనంలోను మాంసం కొంచెంగానో, ఎక్కువగానో&nbsp;<BR>చేరాలి. ఇంగ్లీషువారు మూడుసార్లు భోజనం చేస్తారు. అందులో మొదటి&nbsp;<BR>భోజనం స్వల్పపరిమితి గలది; కాని టీ, కాఫీలు మధ్యమధ్య సేవిస్తారు.&nbsp;<BR>అమెరికన్లుకూడా మూడుసార్లే భోజనం చేస్తారు. కాని, వారి ఆహారం ప్రతిసారీ&nbsp;<BR>అధిక ప్రమాణంలోనే వుంటుంది; అందులో మాంసం సమృద్ధిగా చేరి&nbsp;<BR>వుంటుంది. ఈ దేశాలన్నింట్లో ప్రధాన భోజనం మధ్యాహ్న సమయంలోనో,&nbsp;<BR>సాయంకాలమో తీసుకొనే ‘డిన్నర్‌’ అనేది. ధనికులు ఫ్రాన్స్‌ దేశ వంటవారిని&nbsp;<BR>వుంచుకొని ఫ్రెంచ్‌ పద్ధతిలోనే వండించుకొంటారు; ప్రారంభంలో కొంచెం</FONT></p>
<hr class="puTa_virupu">
<table><tr><td><a class=puTa_lanke href=puTa1826.html>p1826</a></td><td>p1827</td><td><a class=puTa_lanke href=puTa1828.html>p1828</a></td></tr></table>
</div></body></html>
