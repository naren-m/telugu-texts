<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2179.html>p2179</a></td><td>p2180</td><td><a class=puTa_lanke href=puTa2181.html>p2181</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - హైందవ జీవితం : వేదాంతం</FONT></p>
<p><FONT FACE="TimesNewRoman, Times, serif" SIZE="2">1 3 1</FONT></p>
<p><FONT FACE="SHREE900, SHREE, sans-serif" SIZE="3">మీకు నాకు మధ్య అడ్డమేమీ వుండదు. మీరూ మారలేదు. నేనూ మారలేదు.&nbsp;<BR>మార్పంతా ఈ తెరలోనే సంభవించింది.</FONT></p>
<p><FONT FACE="SHREE900, SHREE, sans-serif" SIZE="3">మొదటినుండి చివరి వరకు, మీరు ఒకే విధంగానే వున్నారు. తెర మాత్రం&nbsp;<BR>మారింది. పరిణామసిద్ధాంతాన్ని గూర్చి అద్వైతి భావమిలా వుంది. ప్రకృతిలో&nbsp;<BR>పరిణామం జరిగేకొద్దీ లోనున్న ఆత్మ వ్యక్తమవుతూ వుంటుంది. అంతేకానీ,&nbsp;<BR>ఆత్మ ఏ విధంగానైనా ‘సంకోచం’ పొందుతుందని అద్వైతి ఒప్పుకోడు. ఆత్మ&nbsp;<BR>నిర్వికారం, అఖండం. అది మాయ అనే ముసుగుచేత కప్పబడిందనవచ్చు. ఈ&nbsp;<BR>మాయ అనే ముసుగు పలచనయ్యేకొద్దీ, ఆత్మయొక్క స్వభావసిద్ధమైన సహజ&nbsp;<BR>తేజస్సు వెలువడి సువ్యక్తమవుతూ వుంటుంది. ఈ మహాసిద్ధాంతాన్నొకదాన్ని&nbsp;<BR>భారతదేశంనుండి నేర్చుకోవడానికి లోకం వేయికళ్లతో ఎదురుచూస్తోంది.&nbsp;<BR>ఏమీమి మాట్లాడినా, ఎంతగా డంబాలు పల్కినా, ఈ సిద్ధాంతాన్ని ఒప్పుకోక&nbsp;<BR>ఏ సంఘమూ నిలువజాలదని కాలం జరిగేకొద్దీ వారు తెలుసుకొంటారు. ప్రతిదీ&nbsp;<BR>క్షణక్షణం మారుతోంది. మీ కీ మార్పు కనబడటంలేదా? ప్రతి విషయమూ&nbsp;<BR>మంచిదని రుజువయ్యే వరకు, దాన్ని చెడ్డదిగానే భావించడం ఎలా ఆచారంగా&nbsp;<BR>వస్తోందో మీరు చూడటంలేదా? విద్యా విషయంలోను, దోషులను దండించే&nbsp;<BR>విషయంలోను, వెర్రివారికి చికిత్సచేసే విషయంలోను, సామాన్య రోగాలకు&nbsp;<BR>మందులిచ్చే విషయంలో సైతం, ఇది ఒకటే తాతలనాటి పద్ధతి. ఇక క్రొత్తపద్ధ&nbsp;<BR>తెలావుంది? ‘‘శరీరం స్వభావంచేత ఆరోగ్యవంతమైందే; అది తన స్వశక్తిచేతనే&nbsp;<BR>తన రోగాలను మాన్పుకోగలదు’’ అని నూతన సిద్ధాంతం చెబుతోంది. మందు&nbsp;<BR>చేసేదేమిటంటే శరీరంలో ఉన్న అనుకూల పదార్థాన్నంతా పోగు చేసిపెట్టడం -&nbsp;<BR>అంతే - అని చెబుతుంది. అది అపరాధుల్నిగూర్చి ఏం చెబుతుందో తెలుసా?&nbsp;<BR>ఒక అపరాధి ఎంతపతితుడైనా, వానిలో దైవాంశముంది. ఆ దైవాంశం మారేది-&nbsp;<BR>కాదు. ఈ సిద్ధాంతాన్ననుసరించే అపరాధులను శిక్షించాలి! ఈ మార్పులన్నీ&nbsp;<BR>ఇప్పుడు వస్తూనే ఉన్నాయి. సంస్కరణశాలలు, పశ్చాత్తాప భవనాలు ఏర్పాటవు-&nbsp;<BR>తున్నాయి. ఇట్లే ప్రతి విషయంలోను పరివర్తన జరుగుతోంది. ప్రతివానిలో&nbsp;<BR>దైవాంశ వున్నదనే భారతీయుల సిద్ధాంతం - తెలిసినా తెలియకున్నా - ఇతర&nbsp;<BR>దేశాల్లో సైతం మెల్లమెల్లగా తలచూపుతోంది. దీనికి వివరణ మన గ్రంథాల్లో&nbsp;<BR>మాత్రమే ఉంది. దాన్నే ఇతర జాతులవారుకూడ అంగీకరించవలసి వస్తోంది.&nbsp;<BR>ఒకడు తన తోటివానితో ఎలా ప్రవర్తించాలి అనే విషయంలో అభిప్రాయ పరి-&nbsp;<BR>ణామాలు కలుగుతున్నాయి. మానవజాతి దుర్బలతనే చాటుతున్న తాతలనాటి&nbsp;<BR>పాతభావాలన్నీ తొలగిపోవవలసి వుంది. ఈ శతాబ్దంలోనే అవి నాశనం కాగలవు.&nbsp;<BR>ఇప్పుడు ప్రజలు చెలరేగి, మనల్ని ఆక్షేపించవచ్చు. పాపమే లేదు, అనే రాక్షస-</FONT></p>
<hr class="puTa_virupu">
<table><tr><td><a class=puTa_lanke href=puTa2179.html>p2179</a></td><td>p2180</td><td><a class=puTa_lanke href=puTa2181.html>p2181</a></td></tr></table>
</div></body></html>
