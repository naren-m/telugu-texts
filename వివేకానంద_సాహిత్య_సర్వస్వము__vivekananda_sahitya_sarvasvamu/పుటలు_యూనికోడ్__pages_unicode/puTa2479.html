<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2478.html>p2478</a></td><td>p2479</td><td><a class=puTa_lanke href=puTa2480.html>p2480</a></td></tr></table>
<p><FONT FACE="SHREE900, SHREE, sans-serif" SIZE="3">నా గురుదేవుడు</FONT></p>
<p><FONT FACE="TimesNewRoman, Times, serif" SIZE="2">43</FONT></p>
<p><FONT FACE="SHREE900, SHREE, sans-serif" SIZE="3">సంప్రదాయాలపట్లా సమగౌరవాన్నే చూపించేవారు. వీటి సమన్వయాన్ని&nbsp;<BR>ఆయన గ్రహించాడు. జ్ఞాన-భక్తి-కర్మ-రాజ-యోగాలు రుచి వైచిత్య్రాన్నిబట్టి&nbsp;<BR>ఏర్పడ్డాయి. మతాలన్నీ వీటిలో ఏదో ఒకదాన్ని బోధిస్తున్నాయి. ఐనా ఒకడిలోనే&nbsp;<BR>యీ యోగ చతుష్టయం సమన్వితం కాగలదు. భవిషత్‌ యుగంవారు యీ&nbsp;<BR>కార్యాన్నే సాధిస్తారు. ఇలాటి సునిశ్చితాభిప్రాయం వుండటంవల్లే అతడు పర-&nbsp;<BR>ద్వేషంలేక సర్వత్రా మంచినే చూడగలిగాడు.</FONT></p>
<p><FONT FACE="SHREE900, SHREE, sans-serif" SIZE="3">వేలమంది జనం ఈయన్ను దర్శించి వచనామృతాన్ని గ్రోలటానికి&nbsp;<BR>రాసాగారు. అతడు సామాన్యమైన గ్రామ్యభాషలో సంభాషించేవాడు. కాని ప్రతి-&nbsp;<BR>మాటా శక్తిజనితమై, జ్ఞానదీపికగా వెలువడేది. పదాలు, భాష బాహ్యాడంబరాలు&nbsp;<BR>మాత్రమే; వక్త వ్యక్తిత్వమే పలుకుల్లో పొదగబడి హృదయాన్ని స్పృశిస్తుంది. ఈ&nbsp;<BR>విషయం ఒకొక్కప్పుడు మనకు అవగాహన మవుతుంది. మనం అత్యంతాద్భు-&nbsp;<BR>తాలు, ప్రజ్ఞాధురీణాలు ఐన ప్రసంగాలను విని యింటికి వెళ్లగానే మరిచిపోతాం.&nbsp;<BR>కాని యితర సందర్భాల్లో విన్న ఒకటి రెండు సాధారణ వాక్యాలు హృదయంలో&nbsp;<BR>ప్రవేశించి అంగీభావం పొంది ఉత్తమోత్తమమైన ఫలితాలను ప్రసాదిస్తున్నాయి.&nbsp;<BR>ఏ వాక్యాల్లో వక్త శక్తి నిహితమౌతోందో ఆ వాక్యాలే ఫలప్రదాలవుతున్నాయి. కాని,&nbsp;<BR>అపార శక్తిసమన్వితుడే యిలాటి కార్యం చెయ్యసమర్థుడు. బోధ అంటే - దాన&nbsp;<BR>- ప్రతి గ్రహణాలు. గురువు యిస్తాడు, శిష్యుడు స్వీకరిస్తాడు. గురువుకు యిచ్చే&nbsp;<BR>శక్తీ, శిష్యుడికి స్వీకరించే శక్తీ వుండాలి.</FONT></p>
<p><FONT FACE="SHREE900, SHREE, sans-serif" SIZE="3">ఇతడు భారతదేశానికి ముఖ్యపట్టణమైన కలకత్తాకు సమీపంలో నివసించే&nbsp;<BR>వాడు. కలకత్తా విశ్వవిద్యాలయమే మా దేశంలోని విశ్వవిద్యాలయాల్లోకెల్లా&nbsp;<BR>ముఖ్యమైంది. ఈ విశ్వవిద్యాలయంనుండే ప్రతి ఏటా వందలకొద్దీ నాస్తికులు,&nbsp;<BR>జడవాదులు వస్తుంటారు. కాని, నాస్తికులు, ఆజ్ఞేయవాదులు ఐన ఈ పట్ట&nbsp;<BR>భద్రులే అధికంగా యీ మహాత్ముని వచనామృతాన్ని వినటానికి వెళ్లేవారు. ఇతణ్ణి&nbsp;<BR>గురించి నేను విన్నాను. విని చూడటానికి వెళ్లాను. చూడ్డానికి సామాన్యుడిగానే&nbsp;<BR>కనిపించాడు. అసాధారణత్వ మేదీ నాకు కనబడలేదు. అతని భాషలోకూడా&nbsp;<BR>ప్రత్యేకత ఏదీ లేదు. ‘ఇలాటివాడు గురూత్తముడా?’ అని నే ననుకొన్నాను. సమీ-&nbsp;<BR>పించి, జీవిత పర్యంతం నే నందరినీ అడిగే ప్రశ్నను, ‘‘మీకు భగవంతుడంటె&nbsp;<BR>నమ్మకం వుందా?’’ అడిగాను. ‘‘ఉంది’’ అని అతడు జవాబిచ్చాడు. ‘‘ఈ&nbsp;<BR>విషయాన్ని నిరూపించగలరా?’’ అని మళ్లా నే నడిగాను. ‘‘నిరూపించగలను’’&nbsp;<BR>అన్నాడాయన. ‘‘ఎలా?’’ అన్నాను. ‘‘నిన్ను యిప్పుడు చూస్తున్నట్లే నేను&nbsp;<BR>భగవంతుణ్ణి, అంతకంటే స్పష్టంగా చూస్తున్నాను’’ అని జవాబిచ్చాడు. ఈ&nbsp;<BR>సమాధానం విని నేను సమ్మోహితుణ్ణయ్యాను. ఎందుకంటె నే నదే మొదటి</FONT></p>
<hr class="puTa_virupu">
<table><tr><td><a class=puTa_lanke href=puTa2478.html>p2478</a></td><td>p2479</td><td><a class=puTa_lanke href=puTa2480.html>p2480</a></td></tr></table>
</div></body></html>
