<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3113.html>p3113</a></td><td>p3114</td><td><a class=puTa_lanke href=puTa3115.html>p3115</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">285</FONT></p>
<p><FONT FACE="SHREE900, SHREE, sans-serif" SIZE="3">గలుగుతాం. దానివల్ల ప్రస్తుతకాలంలో ఉన్న వ్యాధులనుండి, రాబోవు అనర్థాల-&nbsp;<BR>నుండి ఆ శిశువులు రక్షింపబడతారు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: స్వామీ! బాల్యవివాహాన్ని గూర్చి మీ అభిప్రాయమేమిటని అడగవ-&nbsp;<BR>చ్చునా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: బెంగాలులోని విద్యావంతులైనవారి వర్గాల్లో బాలురకు బాల్యం-&nbsp;<BR>లోనే వివాహం చేయటమనే సంప్రదాయం క్రమంగా నశించిపోతున్నది. ఆడ&nbsp;<BR>పిల్లలకుకూడా యింతకుముందుకంటె ఒకటి రెండు ఏండ్లు పైబడిన తర్వాతనే&nbsp;<BR>పెండ్లిండ్లు చేస్తున్నారు. కాని బాలికల విషయంలో యీ ఆలస్యం బుద్ధిపూర్వ-&nbsp;<BR>కంగా జరుగుతున్నది కాదు - ఆర్థిక లోపంవల్ల. ఏ కారణం వల్లనైతేనేమి,&nbsp;<BR>బాలికల వివాహోచిత వయస్సు యింకా పెంచాలి. పాపం, ఆ తండ్రి యేమి&nbsp;<BR>చేస్తాడు? పిల్ల కొంచెంపెరగ్గానే, ఆడవాళ్లంతా, ఆ పిల్ల తల్లినుండి మొదలుపెట్టి&nbsp;<BR>బంధువులు, యిరుగు పొరుగమ్మలదాకా, ఆ పిల్లకు సంబంధం చూడరాదా?&nbsp;<BR>అని గొడవచేస్తారు. పెళ్లి చేసేదాకా అతని ప్రాణాలు తీస్తారు. ఇక సనాతనపరుల&nbsp;<BR>మని నటించే ధూర్తులను గురించి మాట్లాడటం ఎంత తగ్గిస్తే అంత మంచిది.&nbsp;<BR>ఈ రోజుల్లో వాళ్ల మాటలు పట్టించుకునేవాళ్లు లేరు. అయినా వాళ్లు యింకా&nbsp;<BR>నాయకులపాత్ర వహిస్తున్నారు. పన్నెండు సంవత్సరాల పిల్లతో కాపురం చేయకూ-&nbsp;<BR>డదని నిషేధిస్తూ ప్రభుత్వంవారు ఒక చట్టం చేశారు. మీ మత నాయకులని&nbsp;<BR>చెప్పుకొనే వీళ్లు తక్షణమే ‘‘అయ్యో! మన మతం భ్రష్టమైపోయింది’’ అని&nbsp;<BR>గగ్గోలుపెట్టి భయంకరమైన గందరగోళం చేసి ఆ చట్టాన్ని ఆక్షేపించారు -&nbsp;<BR>పదమూడేళ్లపిల్ల - తల్లికావటంలోనే మనమంతా యిమిడి వున్నట్టు. ఇటువంటి&nbsp;<BR>పరిస్థితిలో పాలకులుకూడా ‘‘అరరే! వీళ్లది ఏమి మతం! రాజకీయ&nbsp;<BR>హక్కులు కావాలని రాజకీయ ఆందోళనలను లేవదీసి ఉద్యమాలు నడిపేవాళ్లు&nbsp;<BR>వీరేనా?’’ అని అనుకోవటం సహజమే కదా!</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: అయితే మీ ఉద్దేశ్యంలో స్త్రీ పురుషులు యిద్దరూ వయస్సు మీరిన&nbsp;<BR>తర్వాతనే పెళ్లి చేసుకోవాలని మీ అభిప్రాయమా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నిశ్చయంగా, కానిదానితోపాటు విద్యకూడా నేర్పాలి. లేకపోతే,&nbsp;<BR>అక్రమప్రవర్తన, చెడుగు కలిగే అవకాశముంది. విద్య అంటే నా ఉద్దేశ్యం ప్రస్తుత&nbsp;<BR>విద్యావిధానం కాదు. అనుకూలమైన </FONT><FONT FACE="TimesNewRoman, Times, serif" SIZE="2">(positive method)</FONT><FONT FACE="SHREE900, SHREE, sans-serif" SIZE="3"> పద్ధతిలో బోధిం-&nbsp;<BR>చడం. కేవలం గ్రంథపాండిత్యం చాలదు. దేనివల్ల శీలనిర్మాణం జరుగుతుందో,&nbsp;<BR>దేనివల్ల మానసికబలం పెంపొందుతుందో, బుద్ధివికాసం చెందుతుందో, దేనివల్ల&nbsp;<BR>మానవుడు తన కాళ్లమీద తాను స్వతంత్రుడుగా నిలువగలుగుతాడో అటువంటి&nbsp;<BR>విద్య మనకు కావాలి.</FONT></p>
<p><FONT FACE="Bookman-Light, Bookman, serif" SIZE="2">8V19</FONT></p>
<hr class="puTa_virupu">
<table><tr><td><a class=puTa_lanke href=puTa3113.html>p3113</a></td><td>p3114</td><td><a class=puTa_lanke href=puTa3115.html>p3115</a></td></tr></table>
</div></body></html>
