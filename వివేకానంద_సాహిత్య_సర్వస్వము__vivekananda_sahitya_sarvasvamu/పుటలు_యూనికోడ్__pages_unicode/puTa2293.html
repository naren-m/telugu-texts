<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2292.html>p2292</a></td><td>p2293</td><td><a class=puTa_lanke href=puTa2294.html>p2294</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 4 4</FONT></p>
<p><FONT FACE="SHREE900, SHREE, sans-serif" SIZE="3">కోరుకొంటున్నాను. భూలోకంలోవున్న క్షేత్రాలన్నిటిలోను, ఇక్కడే - ఈ మహా-&nbsp;<BR>క్షేత్రంలోనే - నా అంత్యదినాలు గడిచిపోవాలని ఆశిస్తూ సర్వేశ్వరుని&nbsp;<BR>ప్రార్థిస్తున్నాను. పరమేశ్వరుడు నా కోరికను మన్నించి అనుగ్రహిస్తాడనే&nbsp;<BR>విశ్వాసం నాకుంది.</FONT></p>
<p><FONT FACE="SHREE900, SHREE, sans-serif" SIZE="3">ఓ పుణ్యక్షేత్రవాసులారా!</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్యదేశాల్లో, నేను నిర్వహించిన స్వల్పకార్యాన్ని గూర్చి మీరు చాలా</FONT></p>
<p><FONT FACE="SHREE900, SHREE, sans-serif" SIZE="3">ఉదారంగా నన్ను అభినందించినందుకు కృతజ్ఞుణ్ణి. అయినా, పాశ్చాత్యదేశాల్లో&nbsp;<BR>గానీ, ప్రాచ్యదేశాల్లోగానీ ఆ విషయాన్ని గూర్చి మాట్లాడే అభిలాష నాకు లేదు.&nbsp;<BR>శిఖరం తర్వాత శిఖరంగా, ఈ పర్వతశ్రేణులు నా కళ్లకు కనిపించడం మొద&nbsp;<BR>లవగానే, పనిచేయాలనే ఇచ్ఛ, అనేక సంవత్సరాలుగా, నా మెదడులో రేగుతున్న&nbsp;<BR>ఆ ఉద్రేకం, శాంతించి పోతున్నట్లు కన్పిస్తోంది. ఇదివరకు నిర్వర్తించినట్టి, ఇక-&nbsp;<BR>ముందు నిర్వహించనున్నట్టి, దేన్నిగూర్చి అయినా ప్రసంగించడానికి మారుగా,&nbsp;<BR>ఈ హిమాలయాలు, సర్వదా బోధిస్తున్న ఇక్కడి వాతావరణమే ఉద్ఘోషిస్తున్నదీ,&nbsp;<BR>ఇక్కడ సుడులు తిరుగుతూ పరుగులు పెట్టే, ప్రవాహాలు బోధిస్తున్నదీ అయిన,&nbsp;<BR>ఆ ఏకైకధర్మం, ఆ వైరాగ్యం, నా మనస్సును ఆవేశిస్తోంది. ‘‘సర్వం వస్తు భయా-&nbsp;<BR>న్వితం భువి నృణాం వైరాగ్య మేవాభయం’’ (పుడమిలో సమస్తమూ భయంతో&nbsp;<BR>కూడివుంది. మానవుని భయరహితుని చేయగలది వైరాగ్యమొక్కటే.) నిజంగా,&nbsp;<BR>అలాటి వైరాగ్యభూమి ఇదే!</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు మీతో, పూర్తిగా మాట్లాడటానికి నాకు వ్యవధి లేదు; పరిస్థితులు&nbsp;<BR>కూడ అనుకూలంగా లేవు. కాబట్టి ఈ హిమాలయపర్వతాలు, వైరాగ్యానికి&nbsp;<BR>నిదర్శనంగా ఉన్నాయనీ, మనం మానవకోటికి బోధించవలసిన ఉత్తమధర్మం&nbsp;<BR>వైరాగ్యమే అనీ మాత్రం తెలుపుతూ ముగిస్తున్నాను. మన పూర్వులు తమ చివరి&nbsp;<BR>దినాలలో ఇక్కడికి వచ్చేవారు. అదేవిధంగా దశదిశలనుండి మహాత్ములు భవిష్య-&nbsp;<BR>త్కాలంలో ఈ పర్వతరాజంచే ఆకర్షించబడనున్నారు. అప్పుడు ఆయా సంప్ర-&nbsp;<BR>దాయాల మధ్యవున్న పోరాటాలన్నీ సిద్ధాంతాలలో వున్న విభేదాలన్నీ ఇక జ్ఞప్తికి&nbsp;<BR>రావు. నీ మతమనీ, నా మతమనీ సాగించే వాగ్వాదాలు అదృశ్యమైపోతాయి.&nbsp;<BR>అప్పుడు సనాతన మతమే నిజానికి ఏకైక మతమనీ, ఆంతర్యంలో వున్న పర-&nbsp;<BR>మాత్మను దర్శించడమే దాని లక్ష్యమనీ, మిగిలిందంతా వ్యర్థప్రలాపమే అనీ&nbsp;<BR>అందరూ గ్రహిస్తారు. ఈ సంసారం బూటకాలలో బూటకమని తెలిసికొని,&nbsp;<BR>భగవంతుడు, భగవంతుని సేవ తప్ప మిగిలిందంతా శూన్యమని గ్రహించిన&nbsp;<BR>తపోధనులు ఇక్కడికి రానున్నారు.</FONT></p>
<hr class="puTa_virupu">
<table><tr><td><a class=puTa_lanke href=puTa2292.html>p2292</a></td><td>p2293</td><td><a class=puTa_lanke href=puTa2294.html>p2294</a></td></tr></table>
</div></body></html>
