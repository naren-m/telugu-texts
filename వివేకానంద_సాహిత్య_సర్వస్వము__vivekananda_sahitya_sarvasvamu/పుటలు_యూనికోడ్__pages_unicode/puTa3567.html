<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3566.html>p3566</a></td><td>p3567</td><td><a class=puTa_lanke href=puTa3568.html>p3568</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>ˇ </FONT></p>
<p><FONT FACE="SHREE900, SHREE, sans-serif" SIZE="3">మరొక్కమాట. నిస్సందేహంగా నేను భారతదేశాన్ని ప్రేమిస్తూన్నాను.&nbsp;<BR>కాని నానాటికి నా దృష్టి వికాసమొందుతూంది. మనకు భారతదేశ మేమిటి,&nbsp;<BR>ఇంగ్లండ్‌ ఏమిటి, అమెరికా ఏమిటి? అజ్ఞానులు ఎవరిని మానవుడంటున్నారో&nbsp;<BR>ఆ భగవంతుని దాసులం మనం. చెట్టుపాదులో నీరు పోసినవాడు చెట్టుకంతా&nbsp;<BR>నీరుపోసినవా డవటంలేదా? సాంఘికంగాగాని, రాజకీయంగాగాని, ఆధ్యాత్మికంగా&nbsp;<BR>గాని నేను నా సోదరుడు ఒకటే అని గ్రహించటమే సకల శ్రేయస్సుకు ఏకైక&nbsp;<BR>మార్గం. అన్నిదేశాలకు, ప్రజలందరికీ యిదే ధర్మాన్ని (సత్యాన్ని) నేను చెబు-&nbsp;<BR>తున్నాను. ప్రాచ్యులకంటె పాశ్చాత్యులే దీన్ని మరింత శీఘ్రంగా గ్రహిస్తారు. ఈ&nbsp;<BR>ఆశయాన్ని ప్రతిపాదించటంలోను, ఒకకొందరు సిద్ధమహర్షులు కావటంలోను&nbsp;<BR>ప్రాచ్యులు తమ శక్తినంతా ధారపోసి అలసిపోయారు.</FONT></p>
<p><FONT FACE="SHREE900, SHREE, sans-serif" SIZE="3">పేరుప్రతిష్ఠలమీది కాంక్షను, యితరులపై అధికారం చెలాయించాలనే కోరి-&nbsp;<BR>కను, వదలివేసి మనం పనిచేద్దాంగాక! కామ, క్రోధ, లోభాలనే మూడు విధాలైన&nbsp;<BR>బంధనాలనుండి మనం ముక్తుల మౌదాంగాక! (అప్పుడు) సత్యం మనతోనే&nbsp;<BR>వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">సదా పరమేశ్వరునిలో,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>   </sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(అలసింగ పెరుమాళ్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">అమెరికా సంయుక్తరాష్ట్రాలు,</FONT></p>
<p><FONT FACE="SHREE900, SHREE, sans-serif" SIZE="3">ఆగస్ట్‌, 1895.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన అలసింగా,</FONT></p>
<p><FONT FACE="SHREE900, SHREE, sans-serif" SIZE="3">ఈ ఉత్తరం నీకు చేరేసరికి నేను ప్యారిస్‌లో వుంటాను. ఈ సంవత్సరం&nbsp;<BR>నే నెంతో పనిచేశాను. మరు సంవత్సరం మరింత చేయగలనని ఆశిస్తాను. మిష-&nbsp;<BR>నరీలను గురించి నువ్వు పట్టించుకోవద్దు. వారు ఏడవటం సహజమే. తమ తిండి&nbsp;<BR>తరిగిపోతున్నప్పుడు ఎవ్వరు ఏడవరు? గత రెండు సంవత్సరాలుగా మిషనరీలకు&nbsp;<BR>వచ్చే ఆదాయానికి ఒక పెద్ద దెబ్బ తగిలింది. అది యింకా పెద్దదవుతూంది.&nbsp;<BR>ఐనా నేను మిషనరీలకు జయాన్నే కోరుతున్నాను. నాయనా! భగవద్భక్తి, గురుభక్తి,&nbsp;<BR>ధర్మంలో విశ్వాసం నీకున్నంతవరకు నీకేదీ హాని కలిగింపలేదు. దీన్లో ఏది లోపిం-&nbsp;<BR>చినా ప్రమాదమే. నువ్వు చక్కగా రాశావు - భారతదేశంలోకంటె, నా ఆశ-&nbsp;<BR>యాలు పాశ్చాత్యదేశాల్లోనే ఎక్కువ పని చేస్తాయి. భారతదేశం నాకు చేసిన మేలు-&nbsp;<BR>కంటె నే నా దేశానికి ఎక్కువ మేలుచేశాను. సత్యంలో నాకు విశ్వాసం వుంది.&nbsp;<BR>నే నెక్కడికి పోయినా భగవంతుడు నా కనేకమంది కార్యకర్తలను పంపుతాడు.</FONT></p>
<hr class="puTa_virupu">
<table><tr><td><a class=puTa_lanke href=puTa3566.html>p3566</a></td><td>p3567</td><td><a class=puTa_lanke href=puTa3568.html>p3568</a></td></tr></table>
</div></body></html>
