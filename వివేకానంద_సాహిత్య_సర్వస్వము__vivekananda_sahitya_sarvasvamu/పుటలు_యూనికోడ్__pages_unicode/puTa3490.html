<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3489.html>p3489</a></td><td>p3490</td><td><a class=puTa_lanke href=puTa3491.html>p3491</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>˙ ˇ</FONT></p>
<p><FONT FACE="SHREE900, SHREE, sans-serif" SIZE="3">వుండండి. స్వతంత్ర న్యాయనిర్ణయం చేయటం నేర్వండి. తంత్రశాస్త్రంలో,&nbsp;<BR>ఫలానా అధ్యాయంలో గంట పిడి యింత పొడవు వుండాలి అని నిర్ణయిస్తే నాకేం&nbsp;<BR>జరుగుతుంది? భగవదిచ్ఛవల్ల మీ నోటినుండి కోటానుకోట్ల వేదాలు, తంత్రాలు,&nbsp;<BR>పురాణాలు వెలువడతాయి. ఇప్పుడు మీరు దీన్ని ఆచరణలో చూపగలిగితే, ఒక&nbsp;<BR>సంవత్సరంలో మూడు నాలుగువేల మంది శిష్యులను తయారుచేయగలిగితే,&nbsp;<BR>అప్పుడు మాత్రమే నాకు కొంత ఆశ జనిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">మరొకమాట: తల గొరిగించుకొని, ‘తారక్‌’తోకూడ బొంబాయినుండి&nbsp;<BR>రామేశ్వరం వెళ్లిన పిల్లవాడు మీకు తెలుసు. అతడు తాను రామకృష్ణుని శిష్యుడని&nbsp;<BR>చెప్పుకొంటున్నాడు! సోదరుడు తారక్‌ను అతడికి ఉపదేశ మివ్వమను... తన జీవి-&nbsp;<BR>తంలో అతడు రామకృష్ణుని కలుసుకోలేదు. ఐనా అతడు ఆయన శిష్యుడట!&nbsp;<BR>ఏం పొగరు! అవిచ్ఛిన్నమైన గురుపరంపర లేనిది ఏమీ జరుగదు. ఇది పిల్లల&nbsp;<BR>ఆట? సంబంధం ఏమీలేకుండా శిష్యుడని చెప్పుకోటం! మూర్ఖుడు! సరైన&nbsp;<BR>దారిలో పోవటానికి నిరాకరిస్తే అతణ్ణి తన్ని తరిమివేయండి. గురుపరంపర&nbsp;<BR>లేకుండా - అంటే గురువునుండి శక్తి శిష్యుడికి సంక్రమించకుండా, అతణ్ణుండి&nbsp;<BR>అతని శిష్యునకు అదేవిధంగా ఆ శక్తి సంక్రమించకుండా, ఏమీ జరుగదని నేను&nbsp;<BR>చెబుతున్నాను. ఇక్కడికి వచ్చి అతడు శ్రీరామకృష్ణుని శిష్యుణ్ణని ప్రకటించు&nbsp;<BR>కొంటున్నాడు - ఇది బుద్ధిహీనత? ఎవరో ఒకడు, తాను నాకు సోదరశిష్యుడనని&nbsp;<BR>ప్రకటించుకొంటున్నాడని, జగమోహన్‌ నాతో చెప్పాడు. ఆ పిల్లవాడే అతడని&nbsp;<BR>నాకు యిప్పుడు అనుమానంగా వుంది. సోదరశిష్యుడనని అభినయించడమా?&nbsp;<BR>శిష్యుణ్ణని చెప్పుకోటానికి అవమానమని అతడు భావిస్తున్నాడు. సరాసరి గురువు&nbsp;<BR>అవటానికే యిష్టపడుతున్నాడని గట్టిగా చెప్పగలను! నిర్ణయించిన&nbsp;<BR>పద్ధతిని అనుసరించకపోతే అతణ్ణి బహిష్కరించండి.</FONT></p>
<p><FONT FACE="SHREE900, SHREE, sans-serif" SIZE="3">తులసి (నిర్మలానంద), సుబోధ్‌ (సుబోధానంద) తోచటంలేదని&nbsp;<BR>చెప్పటంచూస్తే వారికి చేసేపని లేదని అర్థం. మానవజాతికి, లోకానికి మేలు-&nbsp;<BR>చేయటానికై గ్రామంనుండి గ్రామానికి వెళ్లండి. నాది అని చెప్పుకోటానికి&nbsp;<BR>భూమ్మీద ‘ముక్తి’ అనేది లేదు. స్వార్థాన్నిగూర్చి మీ రెప్పుడు తలపోస్తారో&nbsp;<BR>అప్పుడు మీకు విశ్రాంతి వుండదు. నాయనా! విశ్రాంతితో నీకేం పని? మీరు&nbsp;<BR>సర్వసంగపరిత్యాగులు, రండి! శాంతిని, ముక్తిని విసర్జించటానికి యిదే మీకు&nbsp;<BR>తరుణం! ఏమాత్రం కలతచెందవద్దు. స్వర్గమో, నరకమో, భక్తో, ముక్తో -&nbsp;<BR>దేనినీ సరకుచేయొద్దు. నాయనా ఇంటింటికీ వెళ్లి ప్రభు నామాన్ని వ్యాప్తిచేయి.&nbsp;<BR>ఇతరులకు మేలుచేయటంవల్లే తనకు మేలు కలుగుతుంది. యితరులను భక్తికి,&nbsp;<BR>ముక్తికి తీసుకొనిపోవటంవల్లే తనకు భక్తి, ముక్తి లభిస్తాయి. ఈ భావాన్ని చేపట్టి,</FONT></p>
<hr class="puTa_virupu">
<table><tr><td><a class=puTa_lanke href=puTa3489.html>p3489</a></td><td>p3490</td><td><a class=puTa_lanke href=puTa3491.html>p3491</a></td></tr></table>
</div></body></html>
