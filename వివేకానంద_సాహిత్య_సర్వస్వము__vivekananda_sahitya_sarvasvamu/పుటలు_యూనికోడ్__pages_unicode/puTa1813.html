<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1812.html>p1812</a></td><td>p1813</td><td><a class=puTa_lanke href=puTa1814.html>p1814</a></td></tr></table>
<p><FONT FACE="SHREE900, SHREE, sans-serif" SIZE="3">208 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">మాట్లాడటం, మాటమాటకు బదులాడటం! వ్యర్థాలైన గంభీర ప్రసంగాలు&nbsp;<BR>చెయ్యటంలో యీ రెండు జాతులవారు గొప్ప నిపుణులు. ఏ కొద్దిపాటి అభ్యా-&nbsp;<BR>సయోగ్య కార్యం చేయవలసి వచ్చినా వారెందుకూ ఎక్కరు, - ఇదేకాక, జీవిత&nbsp;<BR>కాలమంతా వారు ఒకర్నొకరు దూషణవాక్కు లాడుకొంటూ, కలహించు&nbsp;<BR>కొంటారు.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్య దేశస్థులకు తమ వస్తువుల నన్నింటిని అందంగా, శుభ్రంగా&nbsp;<BR>వుంచుకోవటం అలవాటు. అతిదరిద్రులుకూడా యిలా వుంచుకోవటానికి శ్రద్ధ-&nbsp;<BR>పూనుతారు. ఈ నైర్మల్యాభ్యాసం వీరికి వుండేతీరాలి. ఎందుకంటె, పరిశుభ్ర-&nbsp;<BR>మైన దుస్తులు లేనివారి నెవ్వరూ తమ కొలువులో వుంచుకోరు. వారి పరి&nbsp;<BR>చారకులు, పరిచారిణులు, వంటవారు మొదలైనవారంతా స్వచ్ఛమైన వస్త్రాలను&nbsp;<BR>ధరిస్తారు. వారి ఇళ్లు ప్రతిరోజు తుడిచి, కడిగి, దుమ్ముదులిపి పొందికగా వుంచ-&nbsp;<BR>బడుతాయి. వస్తువులను ఎక్కడెక్కడో పడవెయ్యక ప్రతి వస్తువును దాని నిర్ణీత&nbsp;<BR>స్థలంలో వుంచటం మర్యాదతో కూడిన ప్రవర్తనలో ఒక భాగం. వారి వంట&nbsp;<BR>యిళ్లు పరిశుభ్రంగా, కాంతివంతాలై కనిపిస్తాయి. కూరగాయ తొక్కలు మొదలైన&nbsp;<BR>వ్యర్థ వస్తువులు ప్రస్తుతం వేరుగా ఒక పాత్రంలో వుంచుతారు. పిదప వాటిని పాకీ-&nbsp;<BR>వాడు దూరంగా తీసుకెళ్లి అందుకోసం కేటాయించిన స్థలంలో పడేస్తాడు.&nbsp;<BR>అలాటి వస్తువులను వారు రోడ్లమీద, తమ దొడ్లలోను పారెయ్యరు.</FONT></p>
<p><FONT FACE="SHREE900, SHREE, sans-serif" SIZE="3">సంపన్నుల గృహాలు, యితర కట్టడాలు, అవశ్య దర్శనీయాలు - రేయిం-&nbsp;<BR>బవళ్లవి సక్రమస్థితిలో, పారిశుధ్య నిధానాలై అద్భుతంగా వుంచబడతాయి!&nbsp;<BR>ఇదంతాకాక, యితర దేశాలనుండి కళానిక్షేపాలైన వస్తువులను సమకూర్చుకొని,&nbsp;<BR>వాటితో తమ గృహాల నలంకరించుకోవటం వారికి వాడుక. ఇక మన సంగతి?&nbsp;<BR>మనం - వారిలా - యితర దేశ కళారాధకులు చేసిన వస్తువులను తెచ్చుకోవటం&nbsp;<BR>- ప్రస్తుత కాలంలో - అవసరం లేదు, నిజమే; కాని మనకుండేవాటిని నశించ&nbsp;<BR>కుండా పదిలపరచుకోవాలా లేదా? చిత్రకళలోను, శిల్పకళలోను వారికున్నంత&nbsp;<BR>శక్తిని, కౌశలాన్ని మనం ఆర్జించుకోవటానికి చాలకాలం పడుతుంది. ఈ రెంటి-&nbsp;<BR>లోను మన కేనాడూ పూర్తి నైపుణ్యం లేదు. యూరోపియన్ల ననుకరించి మన&nbsp;<BR>మొకరిద్దరు రవివర్మలను మనలో ఉత్పత్తి చేయగలిగాం! కాని అలాటి కళారా-&nbsp;<BR>ధకులకంటె వంగదేశంలో దేవతల ‘‘చాల్‌చిత్రా’’</FONT><FONT FACE="SHREE900, SHREE, sans-serif" SIZE="2"><sup>9</sup></FONT><FONT FACE="SHREE900, SHREE, sans-serif" SIZE="3"> లను నిర్మించే మన ముచ్చీలు&nbsp;<BR>ఎంతో శ్రేష్ఠం. వారి పనిలో ప్రకాశవంతాలైన రంగులనైనా ఉపయోగించరు.&nbsp;<BR>రవివర్మ, యితరుల చిత్రాలు చూసి మనం లజ్జచే తల ఎక్కడన్నా పెట్టుకోవాలి!&nbsp;<BR>జయపూర్‌ వారు నిర్మించే బంగారు మలామా విగ్రహాలు, మనకు పూర్వంనుండి</FONT></p>
<hr class="puTa_virupu">
<table><tr><td><a class=puTa_lanke href=puTa1812.html>p1812</a></td><td>p1813</td><td><a class=puTa_lanke href=puTa1814.html>p1814</a></td></tr></table>
</div></body></html>
