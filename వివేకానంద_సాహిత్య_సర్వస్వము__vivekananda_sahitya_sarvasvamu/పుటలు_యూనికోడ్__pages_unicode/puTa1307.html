<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1306.html>p1306</a></td><td>p1307</td><td><a class=puTa_lanke href=puTa1308.html>p1308</a></td></tr></table>
<p><FONT FACE="SHREE900, SHREE, sans-serif" SIZE="3">78 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">ద్వైతులున్నారు. వారి సంఖ్యయే అత్యధికం. బుద్ధిపరిణతి పొందని వారికి ఆ&nbsp;<BR>మతమే సరియైనదని తోస్తుంది కదా? ‘‘ప్రపంచం అనడానికి అదే కదా సులభం,&nbsp;<BR>స్వాభావికం, సామాన్యబుద్ధికి గోచరం అయిన అర్థం. కానీ అద్వైతులకు వారితో&nbsp;<BR>కలహం లేదు. ఈశ్వరుడు జగత్తు బైట ఎక్కడనో పుణ్యలోకంలో ఉన్నాడని&nbsp;<BR>ద్వైతీ, తన ఆత్మయే ఈశ్వరుడు, ఆయన దూరన వున్నాడనడం అపచారమని,&nbsp;<BR>దోషభూయిష్ట ప్రసంగమని అద్వైతీ అంటారు. అద్వైతికి భేద భావమే&nbsp;<BR>దుస్సహం. సమీప వస్తువు లన్నిటికన్నా ఆయన సమీపస్థుడు. ‘‘ఏకత్వం’’&nbsp;<BR>అనడం కన్నా, ఆ సామీప్యాన్ని తెలుపగల మాట ఏ భాషలోనూ లేదు. తక్కిన&nbsp;<BR>ఆశయాలన్నీ అతనికి అసంతృప్తికరాలే. కానీ ద్వైతికి ఇట్టి తలంపు ఘోరాప&nbsp;<BR>చారంగాను, దుస్సహంగానూ తోస్తుంది. అయినా అద్వైతి ద్వైతితో కలహించడు.&nbsp;<BR>ఇతరాభిప్రాయాలుండడం సహజమే అనీ, ఆ త్రోవ సరియైనదే అనీ, అతడు&nbsp;<BR>భావిస్తాడు. ‘‘ద్వైతికి అనేకత్వం కన్పించియే తీరాలి! అదే అతనికి స్వాభావికం.&nbsp;<BR>కాబట్టి అతన్ని అలాగే చూడనివ్వండి -’’ అని అద్వైతి భావిస్తాడు. అతని వాదం&nbsp;<BR>భిన్నమైనా అతడుకూడ తన గమ్యానికే గదా పయనిస్తున్నాడు? ద్వైతి&nbsp;<BR>ఇ ట్లేమాత్రం తలచడు. అతని దృక్పథంనుండి, ఇతర భావాలన్నీ తప్పులే. ద్వైతు-&nbsp;<BR>లంతా - ప్రపంచంలో ఎక్కడి వారైనా - సగుణ బ్రహ్మనే నమ్ముతారు. దీనిలో&nbsp;<BR>వింతేముంది? ఆ దైవానికి కేవలం మానవ లక్షణాలే. ఆ మహాప్రభువు ఒకని&nbsp;<BR>యెడల సముఖుడు, మరొకనియెడ విముఖుడు. అకారణంగా, అతడొక్కక్కని&nbsp;<BR>పట్ల, ఒక్కొక్క జాతి పట్ల పక్షపాతం వహించి, వారిని తన అనుగ్రహంతో&nbsp;<BR>ముంచి తేలుస్తాడు. ఇందువల్ల భగవంతునికి కొందరు ఇష్టులుంటారని ద్వైతికి&nbsp;<BR>నమ్మకం కలుగుతుంది. తాను అందులో ఒకడు కావాలని అతనికి కోరిక. ‘‘మా&nbsp;<BR>దేవునికి మాపై అనుగ్రహం. మా మతాన్ని నమ్మిన వారికిగాని, ఆయన&nbsp;<BR>అనుగ్రహం లభించదు’’ అనే ఆశయం, ఇంచుమించు, అన్ని (ద్వైత) మతాల్లో&nbsp;<BR>వుంది. దైవానుగ్రహాన్ని పొందే అదృష్టంతో జన్మించిన ఏ కొద్దిమందో తప్ప&nbsp;<BR>తక్కిన వారు, తలక్రిందులుగా తపస్సు చేసినా, తరింపజాలరను ధృడవిశ్వాసంగల&nbsp;<BR>ద్వైతులుకూడ కొందరున్నారు. ‘‘తరింపగోరే వారికి మా మతమొక్కటే&nbsp;<BR>మార్గం’’ అనే విశ్వాసం కొద్దిగానో, గొప్పగానో ప్రకటించని ద్వైత మత&nbsp;<BR>మొక్కటైనా లేదని పందెమొడ్డి చెప్పవచ్చు. కాబట్టే ద్వైత మతాలు ఒండొంటితో&nbsp;<BR>నిరంతర యుద్ధాలు సల్పుతూండడం. ఇలా ఉండక పోవడం స్వభావవిరుద్ధం&nbsp;<BR>కదా? మరొక విషయం ద్వైతులు పామర జనులనుబ్బించి, లోకాదరణమందుట&nbsp;<BR>వాడుక. తమకు కొన్ని అసాధారణాధికారాలు, ప్రత్యేకమైన హక్కులు వున్నా&nbsp;<BR>యనుకోవడం వారికిష్టం. చేత బెత్తం పట్టుకొని కొట్టడానికి సిద్ధంగా వుండే</FONT></p>
<hr class="puTa_virupu">
<table><tr><td><a class=puTa_lanke href=puTa1306.html>p1306</a></td><td>p1307</td><td><a class=puTa_lanke href=puTa1308.html>p1308</a></td></tr></table>
</div></body></html>
