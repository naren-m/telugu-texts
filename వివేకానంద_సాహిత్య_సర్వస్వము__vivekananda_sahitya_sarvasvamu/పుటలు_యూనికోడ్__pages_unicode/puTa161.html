<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa160.html>p160</a></td><td>p161</td><td><a class=puTa_lanke href=puTa162.html>p162</a></td></tr></table>


<p><FONT FACE="SHREE900, SHREE, sans-serif" SIZE="3">చటం చేతనే మనం యీ శక్తిని పొందాలి; లేకుంటె జగద్ధిత మనేది అంత సుల-&nbsp;<BR>భసాధ్యం కాదు. ‘‘సమస్తం భగవంతుడిదే, ఆతడే నా ప్రియుడు, నే నాతణ్ణి ప్రేమి-&nbsp;<BR>స్తాను, కామిస్తాను’’ అంటూ భక్తుడు పలుకుతాడు. విశ్వమంతా భగవంతుడిదే&nbsp;<BR>కాబట్టి విశ్వమంతా భక్తుడికి పవిత్రమవుతుంది. అతడికి అందరూ భగవంతుడి&nbsp;<BR>బిడ్డలే, భగవచ్ఛరీరమే, భగ&nbsp;<BR>వత్స్వరూపమే. అలాటప్పుడు భక్తుడు ఎవరికీ హానిచేయటం అసాధ్యం కదా.&nbsp;<BR>ఎవరినీ, ఏ జీవజంతువునుగాని ప్రేమించకుండటం అసంభవం కదా! ఇలాటి&nbsp;<BR>విశ్వేశ్వరప్రేమతో విశ్వమానవప్రేమ కలుగుతుందనటం యథార్థం.పరమేశ్వరుణ్ణి&nbsp;<BR>సమీపించేకొద్దీ సర్వం పరమేశ్వరుడిలోనే సంస్థితమై వుందని చక్కగా గ్రహించ&nbsp;<BR>నారంభిస్తాం. ఇలాటి పరమప్రేమానందాన్ని పొందిన వ్యక్తి వెంటనే సర్వభూతా-&nbsp;<BR>ల్లోను భగవంతుణ్ణి దర్శించ నారంభిస్తాడు. అప్పుడు మన హృదయం ప్రేమకు&nbsp;<BR>తరుగని చెలమగా విరాజిల్లుతుంది. మనం యీ ప్రేమలో పైమెట్లను అందుకొన్న-&nbsp;<BR>కొద్దీ ప్రాపంచిక భేదాలన్నీ అదృశ్యం కాసాగుతాయి; మానవుడు యిక మానవు-&nbsp;<BR>డుగా కనిపించడు, సాక్షాత్తు భగవత్స్వరూపుడై కానవస్తాడు; జంతువు జంతువులా&nbsp;<BR>కనబడదు. జగదీశ్వరుడి రూపంగా కనబడుతోంది; పులికూడ యిక పులికాదు,&nbsp;<BR>సాక్షాత్తు పరమేశ్వరస్వరూపం. ఇలా యీ పరమభక్త్యవస్థలో ప్రతి మానవుణ్ణి,&nbsp;<BR>ప్రతి ప్రాణిని, ప్రతి భూతాన్ని భక్తుడు ఆరాధిస్తాడు. ‘‘ఏవం సర్వేషు భూతేషు&nbsp;<BR>భక్తి రవ్యభిచారిణీ కర్తవ్యాపండితై ర్జ్ఞాత్వా సర్వభూతమయం హరిమ్‌</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> - హరి&nbsp;<BR>సర్వభూతమయుడని గ్రహించి సర్వభూతాలలోను నిశ్చలమైన భక్తి చూపటమే&nbsp;<BR>విజ్ఞులకు కర్తవ్యం.’’ ఇలాటి జగద్వ్యాప్తమైన అచంచల ప్రేమవల్ల సంపూర్ణమైన&nbsp;<BR>ఆత్మనివేదన భావం - మనకు ప్రతికూలంగా ఏదీ సంభవించదనే దృఢనిశ్చయం&nbsp;<BR>- కలుగుతుంది. ఈ స్థితే ‘అప్రాతికూల్యం’ అనబడుతుంది. ఈ విధమైన ప్రేమ-&nbsp;<BR>పూరితుడైన వ్యక్తి తనకు కష్టంవస్తే మనస్ఫూర్తిగా ఆహ్వానిస్తాడు. ఆతడి మనస్సు&nbsp;<BR>ఎలాటి దుస్థితి సంభవించినా, ‘‘రా! నువ్వూ నా ప్రేమమయుడినుంచే వస్తు-&nbsp;<BR>న్నావు’’ అంటూ ఆహ్వానిస్తాడు. తాచుపాము వచ్చినా ‘‘రా’’ అంటూ ప్రేమతో&nbsp;<BR>పలుకుతాడు.</FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3"> మృత్యువు ఎదురైనా అలాటి భక్తుడు చిరునవ్వుతో ఆహ్వానిస్తాడు.&nbsp;<BR>‘‘అన్నీ నా వద్దకే వస్తున్నాయి, ధన్యుణ్ణి నేను! అన్నిటికీ స్వాగతం!’’ ఇదే భక్తుడి&nbsp;<BR>భావన. గాఢమైన యిలాటి భగవత్ప్రేమచేత, భగవంతుడివే ఐన సర్వభూతాలపట్ల&nbsp;<BR>ప్రేమచేత, జనించే ఆత్మార్పణ బుద్ధివల్ల భక్తుడి అనుభూతిలో ఖేద మోద విభే-&nbsp;<BR>దబుద్ధి అంతరిస్తుంది. ఎలాటి బాధ కలిగినా, ఎలాటి దుస్థితి సంభవించినా,</FONT></p>
<p><FONT FACE="SHREE900, SHREE, sans-serif" SIZE="3">1. విష్ణుపురాణం (1-19-5).</FONT></p>
<p><FONT FACE="SHREE900, SHREE, sans-serif" SIZE="3">2. పవహారిబాబా అనే గాజీపూర్‌ సాధువును స్వామి స్మరిస్తూన్నట్లుగా వుంది.</FONT></p>
<hr class="puTa_virupu">
<table><tr><td><a class=puTa_lanke href=puTa160.html>p160</a></td><td>p161</td><td><a class=puTa_lanke href=puTa162.html>p162</a></td></tr></table>
</div></body></html>
