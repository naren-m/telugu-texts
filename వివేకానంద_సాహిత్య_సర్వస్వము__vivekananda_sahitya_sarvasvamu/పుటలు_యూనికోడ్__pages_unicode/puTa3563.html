<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3562.html>p3562</a></td><td>p3563</td><td><a class=puTa_lanke href=puTa3564.html>p3564</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>Ȉ ˝</FONT></p>
<p><FONT FACE="SHREE900, SHREE, sans-serif" SIZE="3">పారిస్‌ పోతున్నాను. ఆగస్ట్‌ 17 వ తేదీన యూరప్‌ బైలుదేరతాను. నా స్నేహితుని&nbsp;<BR>వివాహానికై నేను పారిస్‌లో ఒకవారం మాత్రమే వుండి తర్వాత లండన్‌ వస్తాను.</FONT></p>
<p><FONT FACE="SHREE900, SHREE, sans-serif" SIZE="3">సంఘస్థాపన గురించి నువ్విచ్చిన సలహా నిజంగా ఎంతో మంచిది. ఆ&nbsp;<BR>పద్ధతిలోనే నడచుకోవాలని ప్రయత్నిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ నాకు అత్యంత సన్నిహితులైన మిత్రులున్నారు. కాని దురదృష్టవ-&nbsp;<BR>శాత్తు వారిలో అధికులు బీదవారు. కాబట్టి యిక్కడి పని నెమ్మదిగా సాగ&nbsp;<BR>వలసివుంది. కాని అది రూపురేఖలు దిద్దుకోటానికి న్యూయార్క్‌లో యింకా&nbsp;<BR>కొన్ని నెలల పని అవసరం; కాబట్టి ఈ శీతాకాలంలో న్యూయార్క్‌కు తిరిగివచ్చి&nbsp;<BR>మళ్లా వేసవిలో లండన్‌ వస్తాను. ప్రస్తుత పరిస్థితులను బట్టి చూస్తే యిప్పుడు&nbsp;<BR>నేను లండన్‌లో కొన్ని వారాలు మాత్రమే వుండగలను. కాని భగవంతుడు అను-&nbsp;<BR>గ్రహిస్తే ఆ స్వల్పకాలమే మహత్కార్యాలకు ప్రారంభం కావచ్చు. నేను లండన్‌&nbsp;<BR>ఎప్పుడు వచ్చేది పారిస్‌నుండి టెలిగ్రాం ద్వారా తెలుపుతాను.</FONT></p>
<p><FONT FACE="SHREE900, SHREE, sans-serif" SIZE="3">న్యూయార్క్‌లో నా ప్రసంగాలకు దివ్యజ్ఞానసమాజస్థులు కొందరు&nbsp;<BR>వచ్చారు. కాని మనుషులకు వేదాంత మహిమ కనిపించిన తక్షణమే, వారి&nbsp;<BR>మాయామంత్రాలన్నీ వాటంతటవే రాలిపోతాయి. ఇది నాకెప్పుడూ కలుగుతున్న&nbsp;<BR>అనుభవం. మానవుడికి ఊర్ధ్వదృష్టి ఏర్పడగానే అధోదృష్టి దానంతట అదే అదృ-&nbsp;<BR>శ్యమౌతుంది. జనసమూహాలు లెక్కకు రారు. పామరుల గుంపు ఒక శతాబ్దంలో&nbsp;<BR>చేసిన పనికంటె, ఎక్కువగా నిష్కపటులై, ఉత్సాహపూరితులై మన&nbsp;<BR>స్ఫూర్తిగా పనిచేసే కొద్దిమంది ఒక సంవత్సరంలోనే సాధిస్తారు. ఒక వస్తువులో&nbsp;<BR>నిప్పు వుంటే, దాని దగ్గరకు వచ్చినవారందరికీ అంటుకొంటుంది. ఇది నియతి.&nbsp;<BR>కాబట్టి ఎంతవరకు మనలో ఆ వేడిమి, ఆధ్యాత్మికోత్సాహం, నిష్కాపట్యం,&nbsp;<BR>ప్రేమ వుంటుందో అంతవరకు జయం మనదే. నా జీవితం ఒడిదుడుకులతో&nbsp;<BR>నిండివుంది. కాని ‘సత్యమే జయిస్తుంది, అనృతం జయించదు. భగవంతుని&nbsp;<BR>చేరేమార్గం సత్యంద్వారానే వుంది’ అనే సనాతన వాక్యాల యాథార్థ్యత నాలో&nbsp;<BR>రుజువైంది.</FONT></p>
<p><FONT FACE="SHREE900, SHREE, sans-serif" SIZE="3">నీలోని ఆ ‘సత్‌’ నీకెల్లప్పుడూ అచంచలమైన మార్గదర్శకం అవుతుంది-&nbsp;<BR>గాక! అదే త్వరలో విముక్తమై, యితరుల విముక్తికి దోహదకారి అవుతుందిగాక.</FONT></p>
<p><FONT FACE="SHREE900, SHREE, sans-serif" SIZE="3">సదా ‘సత్‌’లో వున్న భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3562.html>p3562</a></td><td>p3563</td><td><a class=puTa_lanke href=puTa3564.html>p3564</a></td></tr></table>
</div></body></html>
