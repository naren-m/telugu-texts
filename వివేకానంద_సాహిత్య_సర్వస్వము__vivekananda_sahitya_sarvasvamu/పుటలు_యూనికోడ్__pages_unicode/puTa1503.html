<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1502.html>p1502</a></td><td>p1503</td><td><a class=puTa_lanke href=puTa1504.html>p1504</a></td></tr></table>
<p><FONT FACE="SHREE900, SHREE, sans-serif" SIZE="3">274 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">వివేకు లీ ప్రశ్నను తోసిపుచ్చుతారు. వ్యాధిగ్రస్తుడు వ్యాధి చికిత్సను గూర్చే శ్రద్ధ&nbsp;<BR>వహిస్తాడు కానీ, జబ్బు ఎలా వచ్చిందో ముందుగా తెలుసుకోవాలని పట్టుపట్టడు.</FONT></p>
<p><FONT FACE="SHREE900, SHREE, sans-serif" SIZE="3">ఈ ప్రశ్నకు మరొక రూపముంది. ఆ రూపం ఇంతకంటె క్రింది మెట్టుది.&nbsp;<BR>కాని దీనికంటె ఎక్కువ అనుభవసిద్ధం. ఎక్కువగా స్పష్టపరచేది. ఈ భ్రాంతిని&nbsp;<BR>కలుగ జేసిందేది? సత్యమేదైనా గాని, భ్రాంతిని కలిగిస్తుందా? ఎంతమాత్రం కలి-&nbsp;<BR>గించదు. ఒక భ్రమే మరొక భ్రమను కలిగింపగలదు. ఆ రెండవది యింకొక&nbsp;<BR>భ్రమను, అది వేరొక భ్రమను కలిగిస్తుంది. భ్రమయే భ్రమను&nbsp;<BR>కలిగిస్తుంది. వ్యాధిని కలిగించేది వ్యాధే. ఆరోగ్యం వ్యాధిని కలుగజేయదు.&nbsp;<BR>కెరటం, నీళ్లు ఒక్కటే. కార్యం, కారణానికి రూపాంతరమే. ఇక్కడ కార్యం&nbsp;<BR>భ్రమ. కాబట్టి దాని కారణంకూడ భ్రమ కాకతప్పదు. ఈ భ్రమను కలిగించిం-&nbsp;<BR>దేది? మరొక భ్రమే. కార్యాలుగా, కారణాలుగా ఉన్న భ్రమల పరంపరకు ఒక&nbsp;<BR>మొదలుండదు. ఇక నీ వడగడానికి మిగిలిన ప్రశ్న ఒక్కటే. ఇది అద్వైతాన్ని&nbsp;<BR>ఖండించడం కాదా? ఎందుకంటే రెండింటి ఉనికి సిద్ధిస్తోంది. ఒకటి నీవు.&nbsp;<BR>వేరొకటి మాయ. దీనికి సమాధానమిది. ‘భ్రమ’ను ‘ఉనికి’ అని పేర్కొనడానికి&nbsp;<BR>వీలులేదు. నీ జీవితంలో వేలకొద్దీ కలలు కంటావు. అవి నీ జీవితంలో ఒక భాగం&nbsp;<BR>కావడం లేదు. కలలు వస్తాయి, పోతాయి. వానికి నిలుకడ లేదు. భ్రమను ఉనికిగా&nbsp;<BR>పరిగణించడం కుతర్కం. అందువల్ల జగత్తులో ఉన్న నిత్యముక్తం, నిత్యశుద్ధం&nbsp;<BR>అయిన ‘సత్తు’ ఒక్కటే. అదే నీవు. అద్వైతుల కడపటి నిర్ణయమిదే.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ ఒక ప్రశ్న అడగవచ్చు. రకరకాలైన ఈ ఉపాసన లేమవుతాయి?&nbsp;<BR>అవి వుంటాయి. అవి వెలుగుకోసం చీకటిలో తడుముకోవడం వంటివి.&nbsp;<BR>తడుముకోవడంవల్ల వెలుగు వస్తుంది. ఆత్మ, తన్ను తాను చూచుకోజాలదని&nbsp;<BR>మనమింతకు ముందే గ్రహించాం కదా? మన జ్ఞానమంతా మాయా (= అసత్య)&nbsp;<BR>జాలం లోనిదే. దాని కావల వుండేది స్వాతంత్య్రం. మాయాజాలంలో&nbsp;<BR>వున్నదంతా బానిసతనమే. అంతా శాసనబద్ధం. దీని వెలుపల శాసనం లేదు. ఈ&nbsp;<BR>జగత్తుకు సంబంధించినంత వరకు వున్నదంతా శాసనబద్ధం. దీనికావలనే&nbsp;<BR>వుండేది ముక్తి. దేశకాల నిమిత్తాల అల్లికలో తగుల్కొని ఉన్నంత వరకు, నీవు&nbsp;<BR>ముక్తుడవడం అర్థంలేని మాట. ఆ వలలో అంతా, కఠోర శాసనబద్ధం, క్రమ-&nbsp;<BR>బద్ధం, హేతుబద్ధం. నీవు భావించే ప్రతిభావం కారణజన్యమే. సంకల్పం&nbsp;<BR>స్వతంత్రం అనడం కేవలం అసంబద్ధ ప్రలాపం. అపరిచ్ఛిన్న సత్త (భేదించబడని&nbsp;<BR>ఉనికి) (ఎగ్జిస్టెన్స్‌) మాయాజాలం లోనికి వచ్చినపుడే, అది సంకల్పరూపం&nbsp;<BR>ధరిస్తుంది. మాయాజాలంలో చిక్కుకొన్న పురుషునిలోని భాగమే సంకల్పం.</FONT></p>
<hr class="puTa_virupu">
<table><tr><td><a class=puTa_lanke href=puTa1502.html>p1502</a></td><td>p1503</td><td><a class=puTa_lanke href=puTa1504.html>p1504</a></td></tr></table>
</div></body></html>
