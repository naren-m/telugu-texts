<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa591.html>p591</a></td><td>p592</td><td><a class=puTa_lanke href=puTa593.html>p593</a></td></tr></table>
<p><FONT FACE="SHREE900, SHREE, sans-serif" SIZE="3">మతానుష్ఠానం</FONT></p>
<p><FONT FACE="TimesNewRoman, Times, serif" SIZE="2">1 7 7</FONT></p>
<p><FONT FACE="SHREE900, SHREE, sans-serif" SIZE="3">విషయమే కవులు గానం చేశారు. తృప్తిపడి నిశ్శబ్దంగా వుండమని మనమే మనతో&nbsp;<BR>ఎన్నో పర్యాయాలు చెప్పుకొనివున్నాం. కాని, తృప్తి పడలేదు. నా ఆత్మను సంతృప్తి&nbsp;<BR>పరచగలదేదీ వుండకూడదని అనంతుడి సంకల్పం. పైన స్వర్లోకాలలో గాని,&nbsp;<BR>కింద అధోలోకాలలోగాని నన్ను తృప్తి పరచగలిగిందేదీ లేదు. నా ఆత్మాభిలాష&nbsp;<BR>ముందు యీ నక్షత్రకోట్లు, యీ అధోలోకాలు, యీ సమస్త విశ్వం యివన్నీ&nbsp;<BR>అసహ్యమైన వ్యాధితో సమానాలు; అది నిజం; అసలు రహస్యం. ఇది నిజం&nbsp;<BR>కాకపోతే ప్రతివిషయం అనర్థమే. ప్రాధాన్యాన్ని, లక్ష్యాన్ని సవ్యంగా అర్థం చేసుకోని&nbsp;<BR>పక్షంలో ప్రతి కోర్కె అనర్థదాయకమే అవుతుంది. ఒక్క విషయంకోసం సమస్త&nbsp;<BR>ప్రకృతి ప్రతి అణువులోను రోదన మొనరిస్తూంది. ఆ విషయం ఏమిటి?&nbsp;<BR>సంపూర్ణ స్వాతంత్య్రం పొందటం.</FONT></p>
<p><FONT FACE="SHREE900, SHREE, sans-serif" SIZE="3">దీన్నిబట్టి అనుష్ఠాన మతమంటే ఏమిటి? అలాంటి స్థితిని పొందటమే&nbsp;<BR>- స్వాతంత్య్రం, స్వాతంత్య్రసిద్ధి. ఈ లోకం మన మా స్థితి పొందడానికి సహాయ&nbsp;<BR>పడితే మంచిదే. అలాగాక, యింతకుముందున్న కొన్నివేల సంకెళ్లతోపాటు&nbsp;<BR>మనకు మరొకటి చేర్చదలిస్తే అనర్థదాయిక మవుతుంది. మన లక్ష్యాన్ని పొంద-&nbsp;<BR>డానికి సహాయపడితే ఆస్తిపాస్తులు, విద్య, సౌందర్యం, సర్వం అనుష్ఠాన ప్రయో-&nbsp;<BR>జనం వున్నవే. స్వాతంత్య్రసిద్ధికి ఉపయోగపడని పట్ల అవన్నీ మన కపకారం&nbsp;<BR>కలిగించేవే! ఐతే అనుష్ఠాన మతమంటే అర్థం ఏమిటి? ఇహలోకంలోని వస్తువు&nbsp;<BR>లను, పరలోకంలోని వస్తువులను స్వాతంత్య్రప్రాప్తి అనే లక్ష్యాన్ని పొందడానికి ఉప-&nbsp;<BR>యోగించండి. ప్రతి భోగాన్ని లేక ప్రతి అల్పసౌఖ్యాన్ని - అనంతమైన&nbsp;<BR>హృదయానికి, మనస్సుకు బదులుగా పొందవలసివుంది.</FONT></p>
<p><FONT FACE="SHREE900, SHREE, sans-serif" SIZE="3">లోకంలోని మంచిచెడ్డల మొత్తాన్ని గమనించండి. మొత్తంలో మార్పు&nbsp;<BR>వుందా? యుగాలు గడిచిపోయాయి. అనుష్ఠాన మతం యుగాల తరబడి&nbsp;<BR>అమలులో వుంది. సమస్య పరిష్కార మౌతుందని ఎప్పటి కప్పుడు లోకం&nbsp;<BR>ఆశిస్తూ వచ్చింది. కాని, సమస్య ఎప్పటిలాగే వుంది. సమస్య స్వరూపం మారితే&nbsp;<BR>మారి వుండవచ్చు... వ్యాధి ప్రకోపంలాగా అది విజృంభిస్తూంది. అది కీళ్ల వ్యాధి&nbsp;<BR>వంటిది. ఒకచోటునుండి తరిమివేస్తే మరొకచోటుకి పోతుంది. శతాబ్దం&nbsp;<BR>పూర్వం మానవుడు కాలినడకన ప్రయాణం చేసేవాడు. లేదా గుర్రాలను ఉప-&nbsp;<BR>యోగించేవాడు. ఇప్పు డతడు రైలులో ప్రయాణం చెయ్యగలుగుతున్నాడు.&nbsp;<BR>కాబట్టి ఎక్కువ సుఖపడుతున్నాడు. కాని, అతడిప్పుడు ఎక్కువ శ్రమపడి పని-&nbsp;<BR>చేసి, ఎక్కువ సంపాదించుకొనవలసిన వాడవుతున్నాడు. అందుచేత అతడి&nbsp;<BR>కష్టమూ ఎక్కువైంది. మానవుడి శ్రమను తగ్గించే ప్రతియంత్రం మరో విధంగా&nbsp;<BR>మానవుడి శ్రమను ఎక్కువ చేస్తూంది.</FONT></p>
<hr class="puTa_virupu">
<table><tr><td><a class=puTa_lanke href=puTa591.html>p591</a></td><td>p592</td><td><a class=puTa_lanke href=puTa593.html>p593</a></td></tr></table>
</div></body></html>
