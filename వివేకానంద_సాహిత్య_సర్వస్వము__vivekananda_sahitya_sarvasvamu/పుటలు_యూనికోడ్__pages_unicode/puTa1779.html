<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1778.html>p1778</a></td><td>p1779</td><td><a class=puTa_lanke href=puTa1780.html>p1780</a></td></tr></table>
<p><FONT FACE="SHREE900, SHREE, sans-serif" SIZE="3">174 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE902, SHREE, sans-serif" SIZE="4">బెంగాలీ భాష</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">‘ఉద్బోధన్‌’ పత్రికలో ప్రచురితమైంది</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">మన దేశంలో పురాతన కాలంనుండి విజ్ఞానం సంస్కృతంలోనే వుండటం-&nbsp;<BR>వల్ల సామాన్యజనానికి, పండితులకు మధ్య ఒక పెద్ద అంతరం ఏర్పడింది.&nbsp;<BR>బుద్ధుడినుండి చైతన్య, రామకృష్ణుల దాకా లోకోద్ధరణార్థం ఉద్భవించిన వారు&nbsp;<BR>ప్రజా భాషలోనే బోధనలు గావించారు. పాండిత్యమనేది గొప్ప సంగతి. కాని కఠి-&nbsp;<BR>నమైన, క్లిష్టమైన, అస్వాభావికమైన, కృత్రిమమైన భాషలోకంటె మరో భాషలో&nbsp;<BR>పాండిత్యం వెలయింపబడటానికి వీలులేదా? ప్రజలు మాట్లాడే భాషలో కళకు&nbsp;<BR>తావులేదా? స్వాభావికమైన భాషను దూరం చేసుకొని అస్వాభావికమైన భాషను&nbsp;<BR>ఆశ్రయించటంలో ప్రయోజనం ఏముంది? నువ్వు యింట్లో ఉపయోగించే&nbsp;<BR>భాష ద్వారా నీ విజ్ఞాన పరిశోధన కొనసాగించుకోలేవా? కొనసాగించుకో గలిగితే&nbsp;<BR>గ్రంథ రచనకు విచిత్రమై, నీకు కొరుకుడుపడని భాష నెందుకు&nbsp;<BR>ఉపయోగించాలి? నీ మనస్సులో తత్త్వశాస్త్రాన్ని గురించి, మరేదైనా శాస్త్రాన్ని&nbsp;<BR>గురించి నువ్వు ఉపయోగించే భాష పనికిరాదా? పనికిరాకపోతే, ఆయా&nbsp;<BR>అంశాలను గురించి నీలో ను వ్వా భాషలో తర్కించుకోవటంగాని, చర్చించు-&nbsp;<BR>కోవటంగాని ఎలా సంభవం?</FONT></p>
<p><FONT FACE="SHREE900, SHREE, sans-serif" SIZE="3">మనం మన అభిప్రాయాలను ప్రకటించటానికి వీలైన భాష - మన కోప,&nbsp;<BR>దుఃఖ, ప్రేమాది భావాలను వ్యక్తం చెయ్యటానికి వీలైన భాషకంటె యోగ్యమైన&nbsp;<BR>భాష మరోటి వుండదు. ఆ భావాన్ని ఆ రీతిలో చెప్పాలంటె ఆ చెప్పే వైఖరి,&nbsp;<BR>శైలి అన్నీ వాటంతటవి అన్నీ ఒకదానికొకటి తులతూగిన ట్లుండాలంటే ఆ&nbsp;<BR>భాషలో తప్ప పరాయిభాషలో కుదురుతుందా? కృత్రిమభాషకు ఆ శక్తి,&nbsp;<BR>సంగ్రహం, వ్యంగ్యం నీ యిష్టంవచ్చిన పద్ధతిలో చెప్పటానికి ఒదిగుండే లక్షణ-&nbsp;<BR>ముంటుందా? నిత్యం వాడే నీ స్వభాషకే ఆ గుణం వుంటుంది. భాష అనేది&nbsp;<BR>పరిశుద్ధమైన ఉక్కుగా వుండాలి. దాన్లో కలగలుపు పనికిరాదు. దాన్ని నువ్వు&nbsp;<BR>యిష్టంవచ్చిన పనిముట్టుగా మలచుకో. దాని స్వచ్ఛతకు భంగం వుండకూడదు.&nbsp;<BR>అప్పుడది ఒక్క దెబ్బతో ఏమాత్రం మొక్కవోక కొండశిఖరాన్నైనా రెండుగా చీలు-&nbsp;<BR>స్తుంది. మన భాష సంస్కృతంయొక్క ఆలంకారికశైలిని అవలంబించటంవల్ల&nbsp;<BR>కృత్రిమంగా తయారౌతోంది. అంతేగాక భాష అనేది ఒక జాతి అభ్యుదయానికి&nbsp;<BR>ముఖ్య సూచకం.</FONT></p>
<hr class="puTa_virupu">
<table><tr><td><a class=puTa_lanke href=puTa1778.html>p1778</a></td><td>p1779</td><td><a class=puTa_lanke href=puTa1780.html>p1780</a></td></tr></table>
</div></body></html>
