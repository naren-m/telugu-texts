<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3508.html>p3508</a></td><td>p3509</td><td><a class=puTa_lanke href=puTa3510.html>p3510</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>Ȉ</FONT></p>
<p><FONT FACE="SHREE900, SHREE, sans-serif" SIZE="3">టానికి యితరులతో మెత్తగాను, అనుగుణంగాను మెలగటం మంచిదని, నాకు&nbsp;<BR>బాగాతెలుసు. మంచిగాను, మృదువుగాను వుండటానికే నేను ప్రతిపనీ చేస్తాను.&nbsp;<BR>కాని అంతరాత్మతో రాజీపడవలసివచ్చినప్పుడు నేను ఆగిపోతాను. నాకు ‘సమ-&nbsp;<BR>దర్శిత్వంలో’ విశ్వాసముంది - అన్నివిషయాల్లోను సామ్యస్థితి కలిగివుండటం.&nbsp;<BR>సంఘం అనే తన ‘దేవుని’ నిబంధనలను పాటించటం సామాన్యుడిధర్మం. కాని&nbsp;<BR>ఎన్నడూ ఆ విధంగా వుండడు. ఇది సనాతనధర్మం. సంఘానికి, సాంఘికాభి-&nbsp;<BR>ప్రాయానికి అనుగుణంగా మెలగుతూ సంఘమిచ్చే ప్రయోజనాలనన్నింటినీ,&nbsp;<BR>సామాన్యమానవుడు రాబట్టుకుంటాడు. జ్ఞాని ఒంటరిగా నిలబడి సంఘాన్నే&nbsp;<BR>తన వైపుకు ఆకర్షించుకొంటాడు. సంఘానికి అనుగుణంగా నడచుకొనేవ్యక్తికి&nbsp;<BR>పూలబాట అగపడుతుంది. అలా చేయనివాడికి ముళ్లబాట ఎదురౌతుంది. కాని&nbsp;<BR>సామాన్య సాంఘికాభిప్రాయానికి దాసులైనవారంతా క్షణంలో రూపుమాసి&nbsp;<BR>పోతారు. కాని సత్యోపాసకులు శాశ్వతంగా వుంటారు.</FONT></p>
<p><FONT FACE="SHREE900, SHREE, sans-serif" SIZE="3">నేను ‘సత్యాన్ని’, తినివేసే స్వభావంగల</FONT><FONT FACE="TimesNewRoman, Times, serif" SIZE="2">   &amp;RUURVLYH </FONT><FONT FACE="SHREE900, SHREE, sans-serif" SIZE="3"> అనంతశక్తి వంత&nbsp;<BR>మైన వస్తువుతో పోలుస్తాను. అది దేనిమీద పడుతుందో దాన్ని కాల్చివేస్తుంది.&nbsp;<BR>అది తన మార్గాన్ని ఏర్పరచుకొంటుంది. మృదువైన పదార్థాలమీద పడితే తక్ష-&nbsp;<BR>ణమే అలా చేస్తుంది. కాని కఠినమైన కంకర రాయి వంటిదైతే మెల్లగా తిని&nbsp;<BR>వేస్తుంది. అది అలా చేసే తీరుతుంది. కాని సోదరీ, ప్రతి భయంకరమైన&nbsp;<BR>‘సత్యాన్ని’ సర్దుకొని నన్ను సంతృప్తిపరచేవాణ్ణిగా మార్చుకోలేను. దానికి నేనెంతో&nbsp;<BR>విచారపడుతున్నాను. నే నలా చేయనే చేయలేను. దానికై నేను నా జీవితమంతా&nbsp;<BR>బాధపడ్డాను. కాని అలా చెయ్యలేను. మళ్లీ మళ్లీ ప్రయత్నించాను. కాని అలా&nbsp;<BR>ఉండలేను. చివరకు దాన్ని వదలేశాను. భగవంతుడు గొప్పవాడు, నన్ను ఆయన&nbsp;<BR>మోసగాణ్ణి కానివ్వడు; లోపల ఏముందో దాన్నంతా బయటకు రానివ్వు; అంద-&nbsp;<BR>రిని సంతృప్తిపరిచే మార్గం నాకు దొరకలేదు; నా స్వభావాన్ని మార్చుకోలేను;&nbsp;<BR>నా అంతరాత్మకు సాక్షిగా ఉంటాను. ‘‘యవ్వనం, సౌందర్యం అదృశ్యమౌతాయి;&nbsp;<BR>జీవితం, సంపద మాయమౌతాయి; పేరు, ప్రఖ్యాతి అంతరిస్తాయి; పర్వతాలు&nbsp;<BR>సైతం దుమ్ము, ధూళిగా మారతాయి; సౌభ్రాతృత్వం, ప్రేమ అంతరిస్తాయి;&nbsp;<BR>సత్యం ఒక్కటే శాశ్వతంగా నిలుస్తుంది.’’ ఓ సత్యదేవతా! నీ ఒక్కడివే నాకు&nbsp;<BR>మార్గదర్శకుడవు! పాలుగాను, తేనెగాను తియ్యగా మారే వయస్సు నాకు మళ్ళి-&nbsp;<BR>పోయింది. నన్ను ఉన్నస్థితిలో ఉండనివ్వు. భయరహితుడవయి, బేరమాడే&nbsp;<BR>బుద్ధిలేక, మిత్రుడని, శత్రువని లక్ష్యపెట్టక, ఓ సన్యాసీ సత్యాన్ని అంటిపెట్టుకొని&nbsp;<BR>వుండు. ఇహామాత్రఫలభోగ విరాగివై ఇహలోకాన్ని, పరలోకాన్ని - ఇక రాబోయే&nbsp;<BR>సర్వాన్ని - ఈ క్షణమే త్యజించు. సత్యం ఒక్కటే నీకు మార్గదర్శకం అవుగాక.</FONT></p>
<hr class="puTa_virupu">
<table><tr><td><a class=puTa_lanke href=puTa3508.html>p3508</a></td><td>p3509</td><td><a class=puTa_lanke href=puTa3510.html>p3510</a></td></tr></table>
</div></body></html>
