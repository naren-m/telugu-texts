<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa402.html>p402</a></td><td>p403</td><td><a class=puTa_lanke href=puTa404.html>p404</a></td></tr></table>


<p><FONT FACE="SHREE900, SHREE, sans-serif" SIZE="3">భగవంతుడి బలిపీఠంమీద భూమ్మీదవున్న వినిర్మలహృదయులను వరిష్ఠు-&nbsp;<BR>లను బలి గావించండి. ఎన్నడూ యత్నమేచేయని వ్యక్తికంటె తంటాలుపడేవాడు&nbsp;<BR>అధికుడు. సన్న్యసించిన వ్యక్తిని చూడటం సైతం ఆత్మనైర్మల్య హేతువు. దేవుడి&nbsp;<BR>మనిషిగా నిలబడు, జగత్తును సాగనివ్వు, రాజీపడకు, సంసారం పరిత్యజించు;&nbsp;<BR>అప్పుడే నీకు దేహపుపట్టు సడలుతుంది. శరీరం పతనమైతే, నువ్వు విముక్తు-&nbsp;<BR>డవు. ముక్తుడవవు. మరణంతో మాత్రమే మనకు ముక్తి లభించదు. స్వప్రయ-&nbsp;<BR>త్నంతో జీవితకాలంలోనే ముక్తిని పొందాలి; శరీరపతనమవగానే ముక్తుల కిక&nbsp;<BR>పునర్జన్మ లేదు.</FONT></p>
<p><FONT FACE="SHREE900, SHREE, sans-serif" SIZE="3">సత్యానికి సత్యమే ప్రమాణం, వేరేమీ కాదు. సత్కర్మాచరణ సత్య&nbsp;<BR>ప్రమాణం కాదు; దినకరుణ్ణి చూపటానికి దివ్వె తేనక్కర్లేదు. లోకాన్నంతా&nbsp;<BR>నశింపచేసినా సత్యం సత్యమే; సత్యనిష్ఠుడవై వుండు.</FONT></p>
<p><FONT FACE="SHREE900, SHREE, sans-serif" SIZE="3">ధర్మ విషయంలో కర్మకలాపాలను బాహ్యవిధులను ఆచరించటం&nbsp;<BR>సులభం. అలాటి ఆచరణ జనసామాన్యాన్ని ఆకర్షిస్తుంది, కాని నిజానికి బాహ్యా-&nbsp;<BR>చారాల్లో ఏమీలేదు.</FONT></p>
<p><FONT FACE="SHREE900, SHREE, sans-serif" SIZE="3">‘‘సాలీడు తనలోనుంచే తన గూటిని వెలువరుస్తూ తిరిగి తనలోకి&nbsp;<BR>లాగుకొనేట్లు, భగవంతుడు ఈ విశ్వాన్ని సృష్టించి మళ్లా ఉపసంహరించు&nbsp;<BR>కొంటున్నాడు.’’</FONT></p>
<p><FONT FACE="SHREE902-Italic, SHREE, sans-serif" SIZE="3">మంగళవారం, ఆగస్ట్‌ 6</FONT></p>
<BR>
<p><FONT FACE="SHREE900, SHREE, sans-serif" SIZE="3">‘నేను’ అనేది లేకుండా బాహ్యంలో ‘నువ్వు’ అనేది వుండబోదు. దీన్లో-&nbsp;<BR>నుంచి కొందరు తత్త్వజ్ఞులు విషయిలోనే కాని బాహ్యప్రపంచం వేరేగా లేనేలేదనే&nbsp;<BR>నిర్ధారణకు వచ్చారు. మరికొందరు ‘నేను’ అనేది ‘నువ్వు’ అనే దాన్లోనుంచే&nbsp;<BR>తెలియదగివుందని తుల్యయుక్తి బలంతో వాదించివున్నారు. ఈ అభిప్రాయాలు&nbsp;<BR>రెండూ అసంపూర్ణసత్యాలు, కొంతవరకు అసాధువులు, కొంతవరకు సాధు-&nbsp;<BR>వులు. శరీరం ఎంతటి భౌతికమో, ప్రకృతిగతమో భావమూ అంతటి భౌతికం,&nbsp;<BR>ప్రకృతిగతం. జడమూ మనస్సూకూడ మూడవదైన మరోతత్త్వంలో - యీ&nbsp;<BR>రెండూ విభజనమందుతూన్న ఏకంలో నెలకొని వున్నవి. ఈ ఏకమే ఆత్మ,&nbsp;<BR>యథార్థమైన ఆత్మ.</FONT></p>
<p><FONT FACE="SHREE900, SHREE, sans-serif" SIZE="3">అనిర్వచనీయమైన అస్తిత్వంవుంది, అదే మనస్సుగాను ప్రకృతిగాను వ్యక్త-&nbsp;<BR>మవుతోంది. దృశ్యప్రపంచంలో నియమాలు అనబడే కొన్ని నిర్ణీత పథాల్లో అది&nbsp;<BR>వర్తిస్తోంది. ఏకరూపంలో అది స్వతంత్రం; భిన్నరూపంలో నియమబద్ధం. ఐనా&nbsp;<BR>యీ బంధం అంతటితోను స్వాతంత్య్రభావం సదా గోచరిస్తూనే వుంది, అదే</FONT></p>
<hr class="puTa_virupu">
<table><tr><td><a class=puTa_lanke href=puTa402.html>p402</a></td><td>p403</td><td><a class=puTa_lanke href=puTa404.html>p404</a></td></tr></table>
</div></body></html>
