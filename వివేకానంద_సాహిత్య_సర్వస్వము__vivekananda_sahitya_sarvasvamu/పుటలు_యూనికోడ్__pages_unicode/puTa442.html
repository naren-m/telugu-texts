<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa441.html>p441</a></td><td>p442</td><td><a class=puTa_lanke href=puTa443.html>p443</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - కర్మయోగ రహస్యం</FONT></p>
<p><FONT FACE="TimesNewRoman, Times, serif" SIZE="2">2 7</FONT></p>
<p><FONT FACE="SHREE900, SHREE, sans-serif" SIZE="3">మైన స్థితి వుంది. అదే ముముక్షుత్వం, ఆత్మస్వాతంత్య్రేచ్ఛ. సమస్త యోగాలకు&nbsp;<BR>ఆత్మవిముక్తే పరమావధి. లక్ష్యప్రాపకతలో అన్ని యోగాలు సమానాలే. బుద్ధుడు&nbsp;<BR>విశేషంగా ధ్యానంచేతా, క్రైస్తు ప్రార్థనచేతా పొందిన పరమపదాన్ని ఇతర యోగా-&nbsp;<BR>పేక్షలేక కేవల కర్మచేతనే పొందవచ్చును. బుద్ధుడు కర్మపారాయణుడైన జ్ఞాని;&nbsp;<BR>క్రైస్తు భక్తుడు. ఐనా వీరిద్దరూ ఒక్క గమ్యాన్నే పొందారు. ఉన్న చిక్కంతా&nbsp;<BR>ఇదే. మోక్షమంటే సంపూర్ణ విమోచనం - దుష్కర్మజనిత బంధంనుండే గాక&nbsp;<BR>సత్కర్మజనితబంధం నుండీ విమోచనం. ఇనుప సంకెలలాగానే బంగారు సంకెలా&nbsp;<BR>సంకెలే! నా వేలికి ముల్లుగుచ్చుకుంటే దాన్ని తియ్యడానికి మరొక ముల్లును&nbsp;<BR>ఉపయోగిస్తాను, పని తీరగానే రెండిటినీ అవతల పారేస్తాను; రెండూ ముళ్లే&nbsp;<BR>అవటంచేత రెండవముల్లును భద్రపరచుకోవడం నా కనవసరమే కదా. కాబట్టి&nbsp;<BR>దుష్టసంస్కారాలకు సత్సంస్కారాలచేత ప్రతిక్రియ చెయ్యాలి, మనస్సులోని&nbsp;<BR>మాలిన్యమంతా అదృశ్యమయేంతవరకు, లేదా నిగ్రహింపబడి, మనస్సులో ఓ&nbsp;<BR>మూల వుండి మనవశమై వుండేంతవరకు, దుష్టసంస్కారాలను, సత్సంస్కారాల&nbsp;<BR>చేత నూతన తరంగాలను తొలగించుకోవాలి. కాని ఆ తరువాత సత్సంస్కారాలను&nbsp;<BR>సైతం నిర్జించాలి; అలా ‘ఆసక్తుడు’ ‘అనాసక్తుడు’ అవుతాడు. కర్మ ఒనర్చు,&nbsp;<BR>కాని నువ్వు చేసే కార్యంచేతగాని, తలంపుచేతగాని నీ మనస్సులో&nbsp;<BR>ప్రగాఢ సంస్కారం కలగకుండుగాక; చిన్నకెరటాలు రానీ పోనీ, ఘనకార్యాలు&nbsp;<BR>నీ కండరాల నుండి బుద్ధినుండి వెలువడవచ్చును, కాని మనస్సుమీద అవి&nbsp;<BR>ఎలాంటి ప్రగాఢ సంస్కారాన్ని కలిగింపకుండా వుండాలి.</FONT></p>
<p><FONT FACE="SHREE900, SHREE, sans-serif" SIZE="3">కాని దీనిని ఎలా సాధించాలి? దేనిపట్ల మనం ఆసక్తులమో అలాటి కార్యం-&nbsp;<BR>వలన కలిగే సంస్కారం నిలిచివుంటుంది. పగలు నేను వందలమంది జనులను&nbsp;<BR>కలుసుకోవచ్చును. వారిలో నాకు ప్రియమైన వ్యక్తి ఒకణ్ణి కూడ కలిసి వుండవ-&nbsp;<BR>చ్చును; రాత్రి నేను నిద్రబోయేటప్పుడు పగలు చూసిన ముఖాల నన్నింటిని&nbsp;<BR>గురించి ఆలోచింప ప్రయత్నింపవచ్చును; అప్పుడు ఒక్క నిమిషం మాత్రమే&nbsp;<BR>చూడగలిగిన నాకు ప్రియమైన వ్యక్తి వదనం మాత్రమే నా మనస్సులో నిలు-&nbsp;<BR>స్తుంది; మిగిలినవన్నీ మాయమౌతాయి. మిగిలిన వ్యక్తులందరి కంటే యీ&nbsp;<BR>ప్రత్యేకవ్యక్తిలో నాకు కలిగిన ఆసక్తి నా మనస్సులో గాఢమైన సంస్కారాన్ని కలి-&nbsp;<BR>గించింది. శారీరకంగా చూస్తే ఇందులోని నా సంస్కారాలన్నీ ఒక్కవిధమైనవే,&nbsp;<BR>నేను చూసిన ప్రతివదనమూ నా నేత్రాంతఃపటలం (రెటీనా) లో ప్రతిబింబించి&nbsp;<BR>నప్పుడు మెదడు వాటిని లోనికి తీసుకునిపోయినా మనస్సులో వాటిచే&nbsp;<BR>ఏ విధమైన ప్రతిక్రియా కలుగలేదు. ఆ ముఖాలలో అనేకమైనవి పూర్వం నే&nbsp;<BR>నెప్పుడూ ఎరిగినవి కాక పూర్తిగా కొత్తవై వుండవచ్చును. కాని క్షణంమాత్రం</FONT></p>
<p><FONT FACE="TimesNewRoman, Times, serif" SIZE="2">2 v s 3</FONT></p>
<hr class="puTa_virupu">
<table><tr><td><a class=puTa_lanke href=puTa441.html>p441</a></td><td>p442</td><td><a class=puTa_lanke href=puTa443.html>p443</a></td></tr></table>
</div></body></html>
