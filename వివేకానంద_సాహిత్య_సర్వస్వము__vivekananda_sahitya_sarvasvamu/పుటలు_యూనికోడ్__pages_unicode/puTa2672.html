<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2671.html>p2671</a></td><td>p2672</td><td><a class=puTa_lanke href=puTa2673.html>p2673</a></td></tr></table>

<p><FONT FACE="SHREE902, SHREE, sans-serif" SIZE="4">భారతదేశానికి కార్యప్రణాళిక</FONT><FONT FACE="TimesNewRoman, Times, serif" SIZE="3"><sup>*</sup></FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రేమతోను, కృతజ్ఞతతోను, విశ్వాసంతోను నిండిన హృదయంతో మీకు&nbsp;<BR>యీ జాబు వ్రాయ మొదలుపెడుతున్నాను. మొట్టమొదట మీకు చెప్పాల్సిన&nbsp;<BR>సంగతి: నా జీవితంలో నేను కలుసుకొన్న దృఢవిశ్వాసులు కొందరే. వారిలో&nbsp;<BR>మీరొకరు. హృదయార్ద్రత, జ్ఞానం ఆశ్చర్యకరమైన మేళనంపొంది మీలో నిండి-&nbsp;<BR>వున్నాయి. దానికితోడు సంకల్పించిన వాటిని అమలుచేసే క్రియాకౌశలమూ&nbsp;<BR>మీకుంది. వీటి అన్నిటికంటె మీరు నిష్కపటులు. కాబట్టి నా అభిప్రాయాలను&nbsp;<BR>కొన్నిటిని మీతో అరమరికలేక చెబుతున్నాను.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో కార్యక్రమం చక్కగానే ప్రారంభమైంది. దాన్ని అలాగే&nbsp;<BR>కొనసాగించటమేగాక గొప్పసత్తువతో ముందుకు కొనిపోవాలి. అందుకు సరైన&nbsp;<BR>కాలం యిప్పుడు కాకపోతే మరెప్పుడూ కాదు. విషయాల లోతుపాతులను పర్యా-&nbsp;<BR>లోచించాను. తర్వాత నా మనస్సుకు యీ కింది ప్రణాళికలో ఏకాగ్రత కుది-&nbsp;<BR>రింది: మొదట మద్రాసులో మతశాస్త్రబోధక కళాశాలను నెలకొల్పితే బాగుం-&nbsp;<BR>టుంది. క్రమక్రమంగా దాన్ని వర్ధిల్లచేయాలి. దాన్లో యువకులకు వేదాల్లోను,&nbsp;<BR>వివిధ భాష్యాల్లోను, వేదాంతంలోను, ప్రపంచంలోని యితర మతాల గురించిన&nbsp;<BR>అవగాహనలోను క్షుణ్ణమైన శిక్షణాన్ని సమకూర్చాలి. అదే సమయంలో కళాశా-&nbsp;<BR>లకు అంగంగా ఆంగ్లంలోను, దేశభాషలోను ఒక పత్రికను ప్రారంభించాలి.</FONT></p>
<p><FONT FACE="SHREE900, SHREE, sans-serif" SIZE="3">ఇది ముందుగా మనం తీసుకోవలసిన మెట్టు. చిన్నవిగా ప్రారంభమైనవే&nbsp;<BR>పెద్దవిగా విస్తృతిస్తాయి. జీవితంలోని సనాతన, అధునాతన దశలను గుర్తించి&nbsp;<BR>ప్రస్తుతం మద్రాసు మధ్యపథాన్ని అనుసరిస్తోంది.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో చదువుకొన్న వర్గాలవారు సమాజాన్ని నఖశిఖపర్యంతం&nbsp;<BR>సంస్కరించాలంటున్నారు. నా అభిప్రాయమూ పూర్తిగా అదే. మరి దాన్ని&nbsp;<BR>చెయ్యటం ఎలా? ఉన్నదాన్ని ఊడబెరికే పన్నాగాలను కొందరు సంస్కర్తలు&nbsp;<BR>పన్నారు, అవి విఫలమైనాయి. నా ప్రణాళిక యిది: గతకాల చరిత్రలో మనం&nbsp;<BR>ఎందునా చెడిపోలేదు, నిజంగా చెడిపోనేలేదు. మన సమాజం చెడ్డదికాదు,&nbsp;<BR>మంచిదే. దాని మంచి యింకా పెరగటమే నా కోరిక. మనం పురోగమించవల</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">31-1-1898 నాడు చికాగోనుండి జస్టిస్‌ సర్‌ సుబ్రహ్మణ్యయ్యరు గారికి వ్రాసింది.</FONT></p>
<p><FONT FACE="TimesNewRoman, Times, serif" SIZE="2">2 3 6</FONT></p>
<hr class="puTa_virupu">
<table><tr><td><a class=puTa_lanke href=puTa2671.html>p2671</a></td><td>p2672</td><td><a class=puTa_lanke href=puTa2673.html>p2673</a></td></tr></table>
</div></body></html>
