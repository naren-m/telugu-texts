<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa516.html>p516</a></td><td>p517</td><td><a class=puTa_lanke href=puTa518.html>p518</a></td></tr></table>

<p><FONT FACE="TimesNewRoman, Times, serif" SIZE="2">1 0 2</FONT></p>
<p><FONT FACE="SHREE900, SHREE, sans-serif" SIZE="3">స్థితులున్నాయి. స్తబ్ధస్థితి మందమైన స్పందనాలు కలిగి వుంటుంది. కారకం వేగ-&nbsp;<BR>మైన స్పందనాలు కలిగి వుంటుంది. శాంత మన్నిటికంటె అధికమైన స్పంద&nbsp;<BR>నాలను కలిగి వుంటుంది. ఆత్మ యజమానిగా రథంలో కూర్చున్నదని&nbsp;<BR>తెలుసుకో. శరీరం రథం. బాహ్యేంద్రియాలు గుర్రాలు. మనస్సు పగ్గం. బుద్ధి&nbsp;<BR>సారథి. ఇలా తెలుసుకొన్న మానవుడు మాయాసముద్రాన్ని తరిస్తాడు; దాన్ని&nbsp;<BR>అతిక్రమించి పోతాడు; ఈశ్వరుణ్ణి చేరుతాడు. ఇంద్రియలోలుడైన మానవుడు&nbsp;<BR>ప్రాపంచికుడే. ఇంద్రియాలను జయించినవాడే పరమత్యాగి.</FONT></p>
<p><FONT FACE="SHREE900, SHREE, sans-serif" SIZE="3">బలహీనుల, సోమరుల పట్ల క్షమించటంకూడా నిజమైన క్షమ కాజాలదు.&nbsp;<BR>అంతకంటే యుద్ధం చేయటమే మేలు. అసంఖ్యాకులైన దేవయోధులు నీ&nbsp;<BR>పక్షంలో వుండగా విజయం సుసాధ్యమై, సమక్షంలో గోచరిస్తున్నప్పుడు&nbsp;<BR>క్షమించు, శక్తిసంపన్నుడై క్షమించు. అర్జునుని ‘‘మనం శత్రువులను క్షమించాలి’&nbsp;<BR>అనే మాటకు పార్థసారథి సమాధానం యిలా చెప్పాడు: ‘‘పెద్దజ్ఞానిలా&nbsp;<BR>మాట్లాడుతున్నావు. కాని నువ్వు నిజంగా ప్రజ్ఞావంతుడివి కావు. పిరికివాడివి.’’&nbsp;<BR>నీటిలోని తామరాకు నీటిచే అంటబడనట్లు మానవు డీ ప్రపంచంలో మనగల&nbsp;<BR>గాలి. ఇదొక యుద్ధరంగం; పోరాడుతూ ముక్తుడవు. ఇక జగతిలోని జీవనమంతా&nbsp;<BR>ఈశ్వరసాక్షాత్కారానికై చేయబడే ప్రయత్నమే. నీ జీవితాన్ని త్యాగంచే శక్తివంత-&nbsp;<BR>మైన ఇచ్ఛాప్రకటనగా చెయ్యి.</FONT></p>
<p><FONT FACE="SHREE900, SHREE, sans-serif" SIZE="3">మనం మెదడులోని కేంద్రాలన్నిటిని ప్రయత్నపూర్వకంగా స్వాధీనం&nbsp;<BR>చేసుకోవటం నేర్చుకోవాలి. దీనిలో మొదటి మెట్టు ఆనందంగా జీవించటం.&nbsp;<BR>ఏడుస్తూ కృచ్ఛ్రసాధనాదులు చేయటం పైశాచికాలు. ప్రార్థనకంటే హృదయ&nbsp;<BR>పూర్వకంగా నవ్వటం మంచిది. పాటలు పాడు; దుఃఖాన్ని వదలించుకో. దాన్ని&nbsp;<BR>ఇతరులకు అంటనివ్వవద్దు. భగవంతుడు కొంత సుఖాన్ని, దుఃఖాన్ని అమ్ము-&nbsp;<BR>తుంటాడని భావించవద్దు. పరిసరాలలో పువ్వులు, పటములు, ధూపాలు&nbsp;<BR>వుంచు. రమణీయ ప్రకృతి నానందించడానికోసం మునులు పర్వత శిఖరాలను&nbsp;<BR>చేరుకొన్నారు.</FONT></p>
<p><FONT FACE="SHREE900, SHREE, sans-serif" SIZE="3">రెండవ మెట్టు పవిత్రత.</FONT></p>
<p><FONT FACE="SHREE900, SHREE, sans-serif" SIZE="3">మూడవది మనస్సుయొక్క సంపూర్ణమైన శిక్షణ. వివేకంచేత అసత్యం-&nbsp;<BR>నుండి సత్యాన్ని వేరుచెయ్యి. ఒక్క క్షణమైనా నువ్వు భగవంతుడవు కావని&nbsp;<BR>భావిస్తే, నిన్నొక పెద్దభయం ఆవరిస్తుంది. కాని నువ్వు ‘సోఽహం’ అని&nbsp;<BR>భావించగానే గొప్ప శాంతి, సంతోషం నీకు కలుగుతాయి. ఇంద్రియాలను నిగ్ర-&nbsp;<BR>హించు. ఒకడు నన్ను శపించినప్పుడు కూడా అతడిలో నేను భగవంతుణ్ణి&nbsp;<BR>చూడాలి. నా అజ్ఞానంచేత అతడు శాపకుడని అపోహపడుతున్నాను. నువ్వు</FONT></p>
<hr class="puTa_virupu">
<table><tr><td><a class=puTa_lanke href=puTa516.html>p516</a></td><td>p517</td><td><a class=puTa_lanke href=puTa518.html>p518</a></td></tr></table>
</div></body></html>
