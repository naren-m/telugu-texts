<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa82.html>p82</a></td><td>p83</td><td><a class=puTa_lanke href=puTa84.html>p84</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వమత దర్పణం</FONT></p>

<p><FONT FACE="SHREE900, SHREE, sans-serif" SIZE="3">రూపధ్యానంచేత ఆతణ్ణి ప్రత్యక్షం చేసుకో చూస్తారు. ఇక భక్తిపరాయణులు&nbsp;<BR>వున్నారు. వారి ఆత్మలు సదా భగవంతుడికై తపిస్తూంటాయి. భగవదారాధన,&nbsp;<BR>భగవత్సంకీర్తన తప్ప మరో భావన వారికి తోచదు. అంతేగాక యీ పై వర్గాల&nbsp;<BR>వారెవరితోను చేరక వారిని హేళన చేస్తూండే తత్త్వజ్ఞులున్నారు. ‘‘ఈ అవివేకపు&nbsp;<BR>పను లేమిటి? బ్రహాన్ని గురించి యిలాటి క్షుద్రభావన అనుచితమా?’’&nbsp;<BR>అంటూ ఖండన వాక్కులాడుతూంటారు.</FONT></p>
<p><FONT FACE="SHREE900, SHREE, sans-serif" SIZE="3">వీరంతా పరస్పరం నవ్వులాడుతూండవచ్చు కాని ప్రతివారికీ యీ&nbsp;<BR>లోకంలో స్థానం వుంది సుమా. విభిన్నాలైన యీ మనోవృత్తులన్నీ, నానారకాలైన&nbsp;<BR>యీ మార్గాలన్నీ అవసరాలే అవుతవి. ఆదర్శప్రాయ మతం ఎన్నటికైనా ఉద్భ-&nbsp;<BR>విస్తే, అది వీరందరికీ ఉపకరించేదిగా వుండగలిగేటంత విస్తృతమూ ఉదారమూ&nbsp;<BR>ఐవుండాలి. అది తత్త్వజ్ఞుడికి తాత్త్విక పుష్టినిచ్చేదిగా వుండాలి; కర్మకలాపాభి&nbsp;<BR>మానికి మహాద్భుత రూపకల్పనవల్ల తోచే సమస్తాన్ని కల్పించేదిగా వుండాలి; భక్తి-&nbsp;<BR>పరాయణుడికి భక్తిరసాన్ని గ్రోలనిచ్చేదిగా వుండాలి, కవివర్యుడికి హృదయాకర్ష-&nbsp;<BR>కమై నవ్యతర భావసంపద ఒడగూర్చేదిగా వుండాలి. అలాటి మహోదారమైన&nbsp;<BR>మతాన్ని నిర్మించాలంటె, వివిధ మతాలూ జన్మించిన ప్రాచీనతమ కాలానికివెళ్లి,&nbsp;<BR>ఆయా మత సిద్ధాంతాల నన్నింటిని లోగొనవలసి వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి మన ఆదర్శం ప్రస్తుతం ‘స్వీకరణ’ కాని ‘త్యజించటం’ కాబోదు.&nbsp;<BR>స్వీకరణమంటె ‘సహిష్ణుత’ కాదుసుమా! తరచూ సహిష్ణుత అనేది ఈశ్వర&nbsp;<BR>దూషణప్రాయమైనది. నా కలాటి సహిష్ణుతలో విశ్వాసంలేదు. నే నెందుకు సహి-&nbsp;<BR>ష్ణుత చూపించాలి? సహిష్ణుత అనగానే, ఒకరు తప్పుదారి పడుతున్నారనీ ఐనా&nbsp;<BR>నేను వారిని సహిస్తున్నాననీ అర్థం అవుతుంది. మనం యితరులను బతుకనిచ్చే&nbsp;<BR>వారమా! అలా అనటం భగవద్దూషణ కాదా? ఇంతవరకువున్న మతాల నన్నిం-&nbsp;<BR>టిని నే నంగీకరించి, ఆదరిస్తూ, ఆయా మతావలంబు లందరితోను కూడి&nbsp;<BR>నేను భగవదారాధన గావిస్తాను. వాళ్లు ఏఏ రీతుల్లో అర్చిస్తారో నేనూ అవే రీతుల్లో&nbsp;<BR>అర్చిస్తాను. మహమ్మదీయుడి మసీదుకు వెళతాను. క్రైస్తవుడి చర్చ్‌కి వెళ్లి శిలువ&nbsp;<BR>మ్రోల మోకరిస్తాను. బౌద్ధాలయానికి వెళ్లి అక్కడ బుద్ధుడి, ‘ధర్మమూ’ శరణ&nbsp;<BR>మర్థిస్తాను. ప్రతివ్యక్తి హదయంలోను వెలుగుతున్న దివ్యజ్యోతిని వీక్షించ ప్రయ-&nbsp;<BR>త్నించే హిందువులతో కూడి తపస్సు చేయటానికై అరణ్యాలకు వెళతాను.</FONT></p>
<p><FONT FACE="SHREE900, SHREE, sans-serif" SIZE="3">ఇంతేకాక యింకా భావికాలంలో ప్రభవించబోయే మతాలను సైతం స్వీక-&nbsp;<BR>రించటానికై నా హృదయాన్ని సంసిద్ధపరుస్తాను: ప్రజ్ఞానభరితమైన భగవంతుడి&nbsp;<BR>గ్రంథం పూర్తి అయిందంటామా, లేక సంతతధారగా ఆతడి దివ్యమహత్త్వం&nbsp;<BR>ప్రకటితమవుతూనే వున్నదంటామా? అది మహాద్భుతమైన గ్రంథం. బైబిల్‌,</FONT></p>
<hr class="puTa_virupu">
<table><tr><td><a class=puTa_lanke href=puTa82.html>p82</a></td><td>p83</td><td><a class=puTa_lanke href=puTa84.html>p84</a></td></tr></table>
</div></body></html>
