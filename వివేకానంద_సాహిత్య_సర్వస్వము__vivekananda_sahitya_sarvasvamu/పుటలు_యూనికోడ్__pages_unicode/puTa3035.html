<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3034.html>p3034</a></td><td>p3035</td><td><a class=puTa_lanke href=puTa3036.html>p3036</a></td></tr></table>

<p><FONT FACE="SHREE900, SHREE, sans-serif" SIZE="3">వినలేదా? ఇది ఒక వస్తువుయొక్క స్థితిశక్తికి </FONT><FONT FACE="TimesNewRoman, Times, serif" SIZE="2">(static)</FONT><FONT FACE="SHREE900, SHREE, sans-serif" SIZE="3">, గతిశక్తికి</FONT><FONT FACE="TimesNewRoman, Times, serif" SIZE="2"> (dynamic)</FONT></p>
<p><FONT FACE="SHREE900, SHREE, sans-serif" SIZE="3">ఉదాహరణ.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: విన్నానండి!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఈసారి నా ఆరోగ్యం చక్కబడిన తర్వాత నా హృదయ రక్తంతో&nbsp;<BR>‘జగజ్జనని’ని అర్చిస్తాను. అప్పుడే ఆమెకు సంతృప్తి కలుగుతుంది. మీ రఘు&nbsp;<BR>నందనుడు (బెంగాల్‌ ప్రాంతంలో ప్రసిద్ధుడైన స్మృతి గ్రంథకర్త) కూడ అలాగే&nbsp;<BR>చెబుతాడు. అమ్మయొక్క శిశువు వీరుడౌతాడు. మహావీరుడౌతాడు. సుఖ&nbsp;<BR>దుఃఖాల్లోను మృత్యువు, ప్రళయంలోను అమ్మయొక్క ముద్దుబిడ్డ ఎప్పుడూ&nbsp;<BR>నిర్భయుడై ఉండాలి.</FONT></p>
<p><FONT FACE="SHREE902, SHREE, sans-serif" SIZE="3">ముప్ఫైయెనిమిదవ ఖండం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">పరహితార్థమై తమ సర్వస్వాన్ని బలిచేయడానికి సంసిద్ధులు, దృఢగాత్రులైన యువ-&nbsp;<BR>కులు కొందరు కావాలి - పౌరుషమే ఆదర్శంగా ఉండాలి - ఉత్సాహ లోపానికి, మనో&nbsp;<BR>దౌర్బల్యానికి చికిత్స - పరహిత కర్మం - సర్వజన మోక్షం ముందు ఏకజన మోక్షం ఆశింప&nbsp;<BR>రాదు - భావాల ప్రభావం.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: బేలూరు మఠం.</FONT></p>
<p><FONT FACE="SHREE902-Italic, SHREE, sans-serif" SIZE="3">కాలం: క్రీ.శ. 1901 వ సంవత్సరం</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">ఈమధ్య స్వామీజీ మఠంలోనే ఉంటున్నారు. ఆరోగ్యం అంతబాగాలేదు.&nbsp;<BR>కాని, ఉదయం, సాయంత్రం వాహ్యాళికి మాత్రం వెళ్లివస్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీజీ! మీ ఆరోగ్యం ఎలా వుంది?&nbsp;<BR>స్వామీజీ: ఈ శరీరం దైన్యస్థితిలో వుంది. కాని, నా ఉద్యమంలో&nbsp;<BR>తోడ్పడటానికి మీ రెవ్వరు ముందుకు రావటంలేదు. ఒంటరిగా నేనేం చేయ-&nbsp;<BR>గలను? ఈసారి ఈ శరీరం వంగభూమిలో పుట్టింది. కాబట్టి అదెక్కువ&nbsp;<BR>శ్రమను ఓర్చలేదు. ఈ ఉద్యమంలో మీరు నాకు సహాయకారులు కాకపోతే నేను&nbsp;<BR>ఒక్కడిని ఏం చేస్తాను?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! సర్వసంగపరిత్యాగులైన ఈ బ్రహ్మచారులు, సన్యాసులు&nbsp;<BR>మీకు అండగా మీ వెనుక నిలిచి వున్నారు. మీ ఉద్యమానికి వారిలో ప్రతివారు&nbsp;<BR>తమ జీవితాన్ని అర్పించడానికి సిద్ధంగా వున్నారు. అయినా మీరిలా మాట్లాడు-&nbsp;<BR>తున్నారే?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మంచిది. నాకు బెంగాలు యువకుల ఒక జట్టుకావాలి. వారే&nbsp;<BR>యీ దేశానికి ఆశ. భవిష్యత్తులో నా ఆశంతా శీలవంతులైన యువకుల మీదే&nbsp;<BR>ఉంది. వారు బుద్ధికుశలులు, తమ సర్వస్వాన్ని యితరుల సేవకై త్యాగం</FONT></p>
<hr class="puTa_virupu">
<table><tr><td><a class=puTa_lanke href=puTa3034.html>p3034</a></td><td>p3035</td><td><a class=puTa_lanke href=puTa3036.html>p3036</a></td></tr></table>
</div></body></html>
