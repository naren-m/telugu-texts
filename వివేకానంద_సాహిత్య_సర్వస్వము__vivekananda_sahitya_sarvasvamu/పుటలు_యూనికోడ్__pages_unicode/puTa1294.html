<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1293.html>p1293</a></td><td>p1294</td><td><a class=puTa_lanke href=puTa1295.html>p1295</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మాయ, ముక్తి</FONT></p>
<p><FONT FACE="SHREE900, SHREE, sans-serif" SIZE="3">65</FONT></p>
<p><FONT FACE="SHREE900, SHREE, sans-serif" SIZE="3">వాళ్ల విషయంలోకూడ ఇదే వర్తిస్తుంది. ప్రకృతిని గూర్చిన భావన విశాలమయ్యే&nbsp;<BR>కొద్దీ, దానికన్న అధికమైన ఆత్మను గూర్చిన భావనకూడ, విశాలమవుతూ,&nbsp;<BR>పోయి పోయి, చివరకు దేవుడొక్కడే అనే ఏకేశ్వర మతంగా పరిణమిస్తుంది. ఆ&nbsp;<BR>మతం ప్రకారం మాయ (ప్రకృతి) ఉంది. ఆ మాయను ఏలేవా డొక&nbsp;<BR>డుంటాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ ఏకేశ్వరభావం ఉదయించడం తోడనే వేదాంత విచారం ప్రారంభ&nbsp;<BR>మవుతుంది.</FONT></p>
<p><FONT FACE="SHREE900, SHREE, sans-serif" SIZE="3">కానీ వేదాంతానికి మరికొంత వివరణం కావాలి. ‘‘ఈ మాయా&nbsp;<BR>రూపాలకు అవతల ఒక పురుషుడున్నాడు. అతడు మాయకంటే అధికుడు.&nbsp;<BR>దానికి ఆధీనుడు కాడు. మనం అతన్ని చేరబోతున్నాం.’’ - అనేదంతా బాగానే&nbsp;<BR>ఉంది. ఇది యుక్తికి విరుద్ధంకూడ కాదు. కాని ఆ పురుషుని గూర్చిన&nbsp;<BR>భావమింకా విస్పష్టంగా ఏర్పడలేదు. బూజరబూజరగా ఉంది. ఇట్టి భావమే&nbsp;<BR>‘‘ఈశ్వరా, నీకు మరింత దాపు’’ అనే, మీ స్తోత్ర గీతికలో ఉంది. వేదాంతికూడ&nbsp;<BR>ఆ గీతికను ఆమోదిస్తాడు కాని, ‘‘నీకు’’ అనే మాటను ‘‘నాకు’’ అని అతడు&nbsp;<BR>మారుస్తాడు. ‘‘గమ్యం దూరంగా ఉంది. అది ప్రకృతికి ఆవల ఉంది. అక్కడి&nbsp;<BR>నుండి మనల్ని ఆకర్షిస్తోంది’’ అని భావించడం అతనికి సమ్మతం కాదు. గమ్య&nbsp;<BR>మహత్వం ఏమీ తగ్గించకనే, దాన్ని మరి మరి చేరువకు తీసికొని రావాలి. ప్రకృతి&nbsp;<BR>లోనికి వచ్చిన దేవుడు, ప్రకృతే కావాలి. ప్రకృతి రూపుడైన దేవుడు, మానవశరీర&nbsp;<BR>గర్భగృహం లోనికి రావాలి! గర్భగృహంలోని దేవుడు చివరకు గర్భగృహమే అయి,&nbsp;<BR>ఆత్మ, మానవుడు కావాలి! ఇంతటితో వేదాంతబోధ అంతమవుతోంది.&nbsp;<BR>ఇంతకుమించి అది బోధించేది ఏమీ లేదు. తత్త్వజిజ్ఞాసువులు, ఈ పేర్కొన-&nbsp;<BR>బడిన చోటులన్నిటిలో అన్వేషిస్తున్న దేవుడు మన హృదయాల్లోనే ఉన్నాడు. మీ&nbsp;<BR>రా ‘వాణి’ని సరిగానే విన్నారు కానీ, అది ఎక్కడినుండి వచ్చిందీ సరిగా&nbsp;<BR>తెలిసికోజాలక పోయారు. ఆ మోక్షాదర్శం సత్యమైనదే కానీ, ఆ వాణి&nbsp;<BR>మీలోనిదై వుండగా, అది బయటదని భావించి పొరపడ్డారు. దాన్ని దగ్గరకు&nbsp;<BR>తెచ్చుకోండి. అప్పుడది మొదటినుండీ మీలోనే - మీ ఆత్మకు ఆత్మయై -&nbsp;<BR>ఉండిందని మీకు తెలిసొస్తుంది. మీకు ముక్తి స్వభావసిద్ధం. అంటే మీరు&nbsp;<BR>నిత్యముక్తులు. మాయ మిమ్మల్ని ఎప్పుడూ బంధించలేదు. ప్రకృతికి మీపై&nbsp;<BR>ఎప్పుడూ అధికారం లేదు. భయపడిన పసిబిడ్డలాగ అది, మీ గొంతు పిసుకు-&nbsp;<BR>తున్నదనికలగన్నారు. ఈ భయంలోనుండి విముక్తిని పొందడమే పరమార్థం. ఈ&nbsp;<BR>పరమార్థాన్ని బుద్ధిగతం చేసికొంటే చాలదు. అనుభవసిద్ధం చేసికోవాలి. ప్రత్యక్ష</FONT></p>
<hr class="puTa_virupu">
<table><tr><td><a class=puTa_lanke href=puTa1293.html>p1293</a></td><td>p1294</td><td><a class=puTa_lanke href=puTa1295.html>p1295</a></td></tr></table>
</div></body></html>
