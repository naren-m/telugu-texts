<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2095.html>p2095</a></td><td>p2096</td><td><a class=puTa_lanke href=puTa2097.html>p2097</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - రామనాడు </FONT><FONT FACE="TimesNewRoman, Times, serif" SIZE="2">4 7</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ పుణ్యభూమిలో జన్మించే బ్రాహ్మణునికేకాక ప్రతివానికీ జీవిత పురుషార్థమని&nbsp;<BR>నేను చెబుతున్నాను. ‘‘ధర్మమనే ధనాగారం రక్షణకోసం’’ అనే మాటలను గుర్తు-&nbsp;<BR>పెట్టుకోండి. మన జీవితమందలి ఇతర సమస్యలన్నీ, ఈ ఏకైక సూత్రానికి&nbsp;<BR>లోబడి వుండవలసిందే; సంగీతంలో లయ సామరస్య సూత్రంకూడ ఇటువం-&nbsp;<BR>టిదే. రాజకీయాధికారం ప్రధాన జీవితధర్మంగా కల ఒకజాతి వుండవచ్చు. ఆ&nbsp;<BR>ముఖ్య జీవిత ధర్మానికి వారి మతం, వారి సర్వమూ లోబడి నడువ వలసినవే.&nbsp;<BR>ఆధ్యాత్మజ్ఞానం, వైరాగ్యం ప్రధాన జీవనధర్మంగా కలిగి ‘ఈ ప్రపంచ&nbsp;<BR>మంతా బూటకం; మూణ్ణాళ్ల ముచ్చట’ అని ధర్మసూత్రంపై నడుస్తున్న మరో-&nbsp;<BR>జాతి, మన జాతి వుంది. సర్వమూ - ప్రకృతి శాస్త్రాలుగాని, కళలుగాని,&nbsp;<BR>భోగాలుకానీ, అధికారాలుకాని, సంపదలుగాని, పేరుగాని, ప్రతిష్ఠలుగాని - ఆ&nbsp;<BR>ఒక్క ధర్మానికి లోబడిపోవలసినవే. భారతీయుని శీలంలోని రహస్యమిది. ప్రతి&nbsp;<BR>హిందూశిశువుకు సహజమైన ఈ ఒక్క ప్రధాన ధర్మానికి - అంటే - పార&nbsp;<BR>మార్థికతకు, జాతి పవిత్రతకు - అతని సర్వస్వం లోబడవలసిందే. అదే, వాని&nbsp;<BR>జాతీయ జీవనానికి కీలకం! ఆధ్యాత్మికత అనే జాతీయ జీవనస్రవంతిని తన&nbsp;<BR>సర్వస్వంగా పెట్టుకొన్న పూర్వాచారపరాయణుడు ఒక పక్షంలో, ఆధ్యాత్మికత&nbsp;<BR>సూత్రాన్ని విడిచి, పాశ్చాత్యులనుండి బిచ్చంగా కొనిన కృత్రిమ భావాలను అమూ-&nbsp;<BR>ల్యంగా ఎంచేవారు ఇంకో పక్షంలో వున్నారు. వీరిద్దరిలో పూర్వాచార&nbsp;<BR>పరుడైన మొదటివానినే ఇక్కడున్న ప్రతివాడూ అభిమానిస్తా డనడంలో నాకు&nbsp;<BR>సంశయంలేదు. ఎందుకంటే వానిలో మనం విశ్వాసముంచవచ్చు. జాతిధర్మం&nbsp;<BR>అనే పట్టుకొమ్మ వానికుంది. కాబట్టి అతడు సజీవుడై నిలువగలడు. కాని, ఆ&nbsp;<BR>రెండవ పురుషునకో? మరణమేగతి. ఎవనిదైనా ఆయువుపట్టు చలించనంత&nbsp;<BR>వరకు, వాని జీవక్రియ సురక్షితంగా వున్నంతవరకు, ఇతరములైన ఇంద్రియ&nbsp;<BR>క్రియలకు హాని కలిగినా, ప్రమాదంలేక ఆ వ్యక్తి బ్రతక గలుగుతాడు. వ్యక్తి జీవన&nbsp;<BR>విధంలోనే, మన జాతీయ జీవనధర్మం సురక్షితంగా వుండేవరకు, మన జాతిని&nbsp;<BR>ఏదీ నాశనం చేయలేదు. కానీ నా మాటలను గుర్తుపెట్టుకోండి; ఆధ్యాత్మికతను&nbsp;<BR>జారవిడిచారంటే, దానిని ఆవల త్రోసివేసి పాశ్చాత్యుల ప్రాపంచిక నాగరికత&nbsp;<BR>వెంటబడ్డారంటే, దాని ఫలితార్థంగా మూడుతరాలలో మీ జాతి వినాశం చెందు-&nbsp;<BR>తుంది. మీ జాతీయ భవంతి పునాదులు సడలిపోయి మీ జాతి సర్వనాశన&nbsp;<BR>మవుతుంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి స్నేహితులారా! దీన్ని తప్పించుకొనే మార్గం ఒక్కటే వుంది. ఈ&nbsp;<BR>ఆధ్యాత్మికతను మనం గట్టిగా పట్టుకొని వుండాలి. మన ప్రాచీనులు మనల్ని అను-&nbsp;<BR>గ్రహించి ఇచ్చిన అమూల్య వరప్రసాద మిదే. ఏ దేశమందైనా మహాచక్రవర్తులు సైతం</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa2095.html>p2095</a></td><td>p2096</td><td><a class=puTa_lanke href=puTa2097.html>p2097</a></td></tr></table>
</div></body></html>
