<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1882.html>p1882</a></td><td>p1883</td><td><a class=puTa_lanke href=puTa1884.html>p1884</a></td></tr></table>
<p><FONT FACE="SHREE900, SHREE, sans-serif" SIZE="3">278 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">రూపాయలు పన్ను చెల్లించుకోలేవు. అందుచేత యివి ఆఫ్రికానంతా చుట్టు&nbsp;<BR>తిరిగి, ఆరు నెలలకు ఇంగ్లండుకు పోవాలి.</FONT></p>
<p><FONT FACE="SHREE900, SHREE, sans-serif" SIZE="3">తెరచాప పడవల్లో వున్న యీ యిబ్బందుల కారణంగా పూర్వకాలంలో&nbsp;<BR>నౌకాయుద్ధం ఎంతో ప్రమాదభరితంగా వుండేది. గాలిలో ఏ కాస్త మార్పు&nbsp;<BR>వచ్చినా, సముద్ర ప్రవాహంలో ఏ కాస్త మార్పు కలిగినా యుద్ధఫలితాన్ని అదే&nbsp;<BR>నిర్ణయిస్తుంది. అంతేకాక ఆ ఓడలు కలపతో నిర్మించినవి కాబట్టి తేలిగ్గా వాటికి&nbsp;<BR>మంట లంటుకొనేవి. అంటుకొంటే ఆర్పటం కష్టం. వాటి నిర్మాణం ఎంతో&nbsp;<BR>భిన్నమైంది. ఒక పక్క చదునుగా, ఎక్కువ ఎత్తుగా వుండేది. ఐదారు అంతస్థు-&nbsp;<BR>లుండేవి. ఆ పైఅంతస్థులో ఒక పక్క ఒక కొయ్య వరండా, దానిముందు ఓడ&nbsp;<BR>నాయకుడి గది, కార్యాలయం, రెండు పక్కల తక్కిన ఉద్యోగుల గదులు,&nbsp;<BR>తరువాత పెద్ద ఖాళీప్రదేశం ఏర్పాటై వుండేది. రెండోపక్క కొన్ని గదులుండేవి.&nbsp;<BR>కింది అంతస్థుల్లోకూడా అటువంటివే వుండేవి. పైకప్పున్న చావడులు ఒకదాని&nbsp;<BR>కింద ఒకటిగా వుండేవి. మొదటి అంతస్థులో నావికుల భోజనశాలలు, పడక&nbsp;<BR>గదులు వుండేవి. ప్రతి అంతస్థులో యిరుపక్కల వరుసగా పెట్టిన ఫిరంగులు,&nbsp;<BR>వాటి గొట్టాలు, ఓడ గోడల్లో వరుస కంతలనుండి ముందుకు పొడుచుకొని&nbsp;<BR>వుండేవి. ఆ ఫిరంగుల యిరుపక్కల ఫిరంగి గుళ్లు కుప్పలుపోసి వుండేవి. తుపాకి&nbsp;<BR>మందు సంచుల్లో పెట్టబడివుండేది. ఈ పురాతన యుద్ధ నౌకల్లోని అంతస్థులన్నీ&nbsp;<BR>అంత ఎత్తుగా వుండని కప్పులతోకూడి వుండేవి. మనిషి తలవంచి నడువ&nbsp;<BR>వలసిందే. మరి యింతేగాక నౌకాయుద్ధానికి ఓడలను సమకూర్చుకోవటంకూడా&nbsp;<BR>యిబ్బందితో కూడుకొన్నపనే. ప్రభుత్వం ఒక ఆజ్ఞను జారీచేసి వుండేది.&nbsp;<BR>మనుషులు కనిపిస్తే చాలు. బలవంతంగానో, కపటంగానో వారిని యీ ఓడల్లోకి&nbsp;<BR>చేర్చేవారు. దౌర్జన్యంగా తల్లులనుండి కొడుకులను, భార్యలనుండి భర్తలను&nbsp;<BR>లాక్కొనిపోయేవారు. ఒకసారి వారిని ఓడలపై ఎక్కిస్తే చాలు. (వారి జన్మలో&nbsp;<BR>పాపం పూర్వమెప్పుడూ వాటి నెక్కివుండరు) వారిని ఓడ తెరచాప కొయ్యమీద&nbsp;<BR>కెక్కిస్తారు. వారు భయంతో ఎక్కలేకపోతే వీపు చీలిందన్నమాటే. ఈ అగ్ని&nbsp;<BR>పరీక్షకు తట్టుకోలేక కొందరు చచ్చిపోయేవారు. ఈ నియమాలు, యీ&nbsp;<BR>సూత్రాలు జారీచేసేవారంతా ఆయా దేశాల్లోని ధనవంతులు, పలుకుబడి వున్న-&nbsp;<BR>వారు. వ్యాపారం, దోపిడి, ఇతర దేశాలను జయించటం మొదలైన పనులతో&nbsp;<BR>వచ్చిన లాభాలన్నీ వీరి వంతు. తక్కిన పేద ప్రజలు రక్తాన్ని చిందించాలి.&nbsp;<BR>జీవితాలు ధారపొయ్యాలి. ప్రపంచ చరిత్ర మొత్తంలో జరుగుతోంది యిదే.&nbsp;<BR>ఇప్పుడు యిలాంటి నియమాలు లేవు. ఇప్పుడు యుద్ధనౌకలలోకి మనుషులను&nbsp;<BR>చేర్చుకొనే అధికారుల పేరు విని పేదవారెవరూ గజగజలాడిపోనక్కర్లేదు. ఇప్పుడు</FONT></p>
<hr class="puTa_virupu">
<table><tr><td><a class=puTa_lanke href=puTa1882.html>p1882</a></td><td>p1883</td><td><a class=puTa_lanke href=puTa1884.html>p1884</a></td></tr></table>
</div></body></html>
