<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1067.html>p1067</a></td><td>p1068</td><td><a class=puTa_lanke href=puTa1069.html>p1069</a></td></tr></table>
<p><FONT FACE="SHREE900, SHREE, sans-serif" SIZE="3">244 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇంగ్లాండ్‌కు చేరింతర్వాత, అక్కడ బహుమానాల కోసం పోరాడేవారు కొంత&nbsp;<BR>మంది పారిస్‌ నగరానికి వెళితే, ఫ్రెంచివారు ఇంగ్లీషువారలా బహుమానాల కోసం&nbsp;<BR>పోరాడటం (బాక్సింగ్‌) అనాగరికం అని వారిని వెళ్లగొట్టారని విన్నాను. ఆయీ&nbsp;<BR>విషయాలను నేను చాలా దేశాల్లో విన్న తర్వాత క్రీస్తు చెప్పిన ‘‘ఇతరులు నీ తప్పులు&nbsp;<BR>ఎన్నకుండా ఉండాలంటే, ఇతరుల తప్పులను నువ్వు ఎన్నబోకు’’ అన్న సూక్తి నాకు&nbsp;<BR>చక్కగా అర్థమైంది. జ్ఞానం పెరిగే కొలది, మనమెంత అజ్ఞానులమో మనకు&nbsp;<BR>తెలుస్తుంది. మనిషి మనసెంత విచిత్రమైందో - ఎంత విభిన్నమైందో మనకు తెలుసు.&nbsp;<BR>నేను నా చిన్నతనంలో మా దేశంలోని సన్యాసుల సాధన విశేషాలను విమర్శించేవాణ్ణి.&nbsp;<BR>ఆచార్యపురుషులే యోగసాధకులను విమర్శించారు. మహాత్ము&nbsp;<BR>డైన బుద్ధుడు వారిని విమర్శించాడు. ఐనా నేను పెద్దవాడనైన కొద్దీ, వారిని&nbsp;<BR>విమర్శించటం తగదని అనిపించసాగింది. ఒక్కోసారి వారిలో పరస్పర విరుద్ధ&nbsp;<BR>ఊహలెన్ని ఉన్నా, వారి కార్యదీక్ష - సహనశక్తిలో ఒక్క అంశమైనా నాలో ఉంటే,&nbsp;<BR>బాగుంటుందని అనిపిస్తున్నది. యాతన మీది రోత వల్ల నాలో విమర్శ పుట్టలేదు.&nbsp;<BR>అది ద్వేషజనితం కూడా కాదు. అది వట్టి పిరికితనం... నే నలాంటి సాధన&nbsp;<BR>చేయటానికి ధైర్యం చేయలేను. దీనినుండే నాలో విమర్శ పుట్టిందని నే&nbsp;<BR>ననుకొంటాను.</FONT></p>
<p><FONT FACE="SHREE900, SHREE, sans-serif" SIZE="3">మనోబలం - శక్తి - ధైర్యం చాలా గొప్ప విషయాలని మీకు తెలుసు. అలా మనం&nbsp;<BR>సాధారణంగా అంటూనే ఉంటాం. కొందరిని చాలా ధైర్యశాలి - శూరుడు - సాహసి&nbsp;<BR>అని మెచ్చుకుంటాం. అయితే ఆ ధైర్య - శౌర్య - సాహసాలు ఆ మనిషికి&nbsp;<BR>సర్వకాలసర్వావస్థల్లో ఉండకపోవచ్చు; ఈ విషయాన్ని మనం గుర్తించాలి.&nbsp;<BR>శతఘ్నులకు ఎదురొడ్డి నిలచిన వాడు, శస్త్రచికిత్సకు భయపడవచ్చు. మరొకరికి&nbsp;<BR>తుపాకి అంటే భయం. అయితే అవసరమైతే ఎంతటి శస్త్రచికిత్సకైనా సిద్ధపడతాడు;&nbsp;<BR>శాంతంగా ఓర్చుకుంటాడు. కాబట్టి ఇతరులను అంచనావేసే ముందు, ‘ధైర్యం -&nbsp;<BR>గొప్పదనం’ అంటే ఏమిటో ముందు నువ్వు చక్కగా తెలుసుకోవాలి. ‘అతను&nbsp;<BR>మంచివాడు కాడని’ - నే నో వ్యక్తి గూర్చి చెబుతాననుకో. అయితే నేను ఏ విషయాల్లో&nbsp;<BR>అయోగ్యుడనో, ఆ విషయాల్లో అతను మహాయోగ్యుడుగా ఉండవచ్చు.</FONT></p>
<p><FONT FACE="SHREE900, SHREE, sans-serif" SIZE="3">మరొక ఉదాహరణం చెప్పుకుందాం. స్త్రీ పురుషుల్లో ఎవరు సమర్థులన్న&nbsp;<BR>విషయాన్ని గూర్చి చర్చ వచ్చినప్పుడు కూడా ఇలాంటి పొరపాటే జరగటం,&nbsp;<BR>సాధారణంగా మీరు గమనించే ఉంటారు. ‘మగవాడు పోట్లాడగలడు; కాయకష్టం&nbsp;<BR>చేయగలడు. ఆడది బలహీనురాలు; పోట్లాడలేదు. అందుకని మగవాడు ఆమె కన్నా&nbsp;<BR>గొప్ప’ అని సాధారణంగా మనం అనుకొంటాం. అది చాలా తప్పుడు అభిప్రాయం.&nbsp;<BR>మగవారి వలె స్త్రీ కూడా ధైర్యశాలే. ఎవరి స్థానంలో వారు యోగ్యులే. చిన్నపిల్లలను</FONT></p>
<hr class="puTa_virupu">
<table><tr><td><a class=puTa_lanke href=puTa1067.html>p1067</a></td><td>p1068</td><td><a class=puTa_lanke href=puTa1069.html>p1069</a></td></tr></table>
</div></body></html>
