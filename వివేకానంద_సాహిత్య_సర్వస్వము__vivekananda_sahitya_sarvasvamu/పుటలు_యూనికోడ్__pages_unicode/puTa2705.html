<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2704.html>p2704</a></td><td>p2705</td><td><a class=puTa_lanke href=puTa2706.html>p2706</a></td></tr></table>
<p><FONT FACE="SHREE900, SHREE, sans-serif" SIZE="3">హిందువుల విశిష్టత</FONT></p>
<p><FONT FACE="Bookman-Light, Bookman, serif" SIZE="2">269</FONT></p>
<p><FONT FACE="SHREE900, SHREE, sans-serif" SIZE="3">చెప్పాడు: ‘‘నేను నా యిష్టంవచ్చినట్లు వుండొచ్చును. నేను స్వతంత్రుణ్ణి. ఒక్కొ-&nbsp;<BR>క్కప్పుడు నేను హిమాలయాల్లో నివసిస్తాను. ఒక్కొక్కప్పుడు నగరవీథుల్లో&nbsp;<BR>వసిస్తుంటాను. ఏ పూట నా కెక్కడ భోజనం లభిస్తుందో నా కెన్నడూ తెలి-&nbsp;<BR>యదు. నావద్ద ఎప్పుడూ పైకం వుంచుకోను. విరాళాలు సేకరించి నే నిక్కడ&nbsp;<BR>కొచ్చాను.’’ అప్పుడక్కడ వుండటం తటస్థించిన తన స్వదేశస్థు లొకరిద్దరి వైపు&nbsp;<BR>చూస్తూ ‘‘నా విషయంగా వారు బాధ్యత వహిస్తారు’’ అన్నాడు. షికాగోలో తన&nbsp;<BR>భోజన ఖర్చు యితరులు భరిస్తారని అతడు సూచించాడు. మీ రిప్పుడు ధరిం-&nbsp;<BR>చింది సామాన్యంగా సన్న్యాసులు ధరించే ఉడుపులేనా అని అడగ్గా, ‘‘ఇవి మంచి&nbsp;<BR>ఉడుపులు. నే నింట వున్నప్పుడు చిరిగిపోయినవే ధరిస్తాను. కాలికి జోడు&nbsp;<BR>లేకుండా నడుస్తాను. నాకు కులవ్యవస్థలో నమ్మకం వుందా? కులం సాంఘిక&nbsp;<BR>ఆచారం; మతానికి దానితో ఎలాటి సంబంధం లేదు; అన్ని కులాలవారు నాతో&nbsp;<BR>కలిసిపోతారు.’’</FONT></p>
<p><FONT FACE="SHREE900, SHREE, sans-serif" SIZE="3">వివేకానందస్వామి వైఖరి, నడవడి, రీతి చూస్తే అతడు అగ్రకుల సంజాతు&nbsp;<BR>డనే సంగతి స్పష్టంగా తెలుస్తోంది. ఇచ్ఛాపూర్వకంగా ఏళ్ల తరబడి దారిద్య్రాన్ని&nbsp;<BR>అనుభవించినా, ఇల్లు వాకిలిలేక సంచరిస్తున్నా అతడు తన జన్మహక్కు ఐన సౌజ-&nbsp;<BR>న్యాన్ని, సాధుత్వాన్ని కోల్పోలేదు; అతడి వంశం పేరైనా తెలీదు; సన్న్యాస జీవితం&nbsp;<BR>గడపగోరి వివేకానందుడని పేరు పెట్టుకొన్నాడు. ‘‘స్వామి’’ అనేది గౌరవ&nbsp;<BR>సూచకంగా పేరు చివర చేర్చే పదం. అతడి వయస్సు ముఫై ఏళ్లకంటె ఎంతో&nbsp;<BR>ఎక్కువ వుండదు. అత డీ జీవిత సాఫల్యానికి, పరతత్త్వాన్ని గురించిన ధ్యానానికి&nbsp;<BR>ప్రత్యేకంగా నియుక్తుడైనట్లు తోస్తూంది. అతడి జీవితంలో యింతటి పరివర్తనం&nbsp;<BR>కలగటానికి కారణం ఏమైవుంటుందా అనే సందేహ మెవరికైనా కలుగకపోదు.</FONT></p>
<p><FONT FACE="SHREE900, SHREE, sans-serif" SIZE="3">సన్న్యాసి అవటానికి అత డొనరించిన త్యాగాలను గురించిన వ్యాఖ్యల కతడు&nbsp;<BR>వెంటనే యిలా సమాధానం చెప్పాడు: ‘‘ప్రతి స్త్రీలోను నాకు జగజ్జనని&nbsp;<BR>మూర్తే కానవస్తూంటే నే నెందుకు వివాహమాడాలి? నే నీ త్యాగాలన్నిటినీ&nbsp;<BR>ఎందుకు చేస్తున్నాను? ఐహికబంధాలనుండి, అనుబంధాలనుండి విముక్తుడినై,&nbsp;<BR>పునర్జన్మ లేకుండా చేసుకోటానికి. నేను మరణించగానే భగవంతుడిలో ఐక్య&nbsp;<BR>మవటానికీ, భగవంతునితో ఒక్కడినై వుండటానికి వాంఛిస్తాను. నే నో బుద్ధుడి&nbsp;<BR>నవుతాను.’’</FONT></p>
<p><FONT FACE="SHREE900, SHREE, sans-serif" SIZE="3">దీన్నిబట్టి తాను బౌద్ధుణ్ణని వివేకానందుడు అనటంలేదు. ఏ పేరుగాని,&nbsp;<BR>ఏ మతశాఖగాని అతడికి ఆపాదించటానికి వీలులేదు. అతడు ఉన్నత బ్రాహ్మణ&nbsp;<BR>ధర్మానికి చెందినవాడు. హైందవతత్త్వంచేత ఉత్తేజితుడైనవాడు. హైందవతత్త్వం&nbsp;<BR>అతివిశాలమైంది. అది అతీత విషయాలను గురించి తలుస్తూ స్వప్నమయ</FONT></p>
<hr class="puTa_virupu">
<table><tr><td><a class=puTa_lanke href=puTa2704.html>p2704</a></td><td>p2705</td><td><a class=puTa_lanke href=puTa2706.html>p2706</a></td></tr></table>
</div></body></html>
