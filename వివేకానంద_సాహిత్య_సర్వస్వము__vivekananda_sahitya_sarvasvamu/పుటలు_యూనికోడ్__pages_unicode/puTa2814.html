<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2813.html>p2813</a></td><td>p2814</td><td><a class=puTa_lanke href=puTa2815.html>p2815</a></td></tr></table>

<p><FONT FACE="SHREE900, SHREE, sans-serif" SIZE="3">బడిందని జైనులుకూడ కేకలెయ్యసాగారు. అంతేగాక వారు తమ పుస్తకాలను వ్యావ-&nbsp;<BR>హారిక భాషైన పాళీలో రచించారు. లాటిన్‌ భాష మాదిరి ఆనాటికే సంస్కృతం&nbsp;<BR>మాట్లాడేభాషగా వుండటం అంతరించిపోయింది. మీ గ్రంథాలన్నీ పాళీలో&nbsp;<BR>వ్రాయబడ్డాయి? అనే బ్రాహ్మణుల ప్రశ్నకు జైనులు ‘మీ సంస్కృతం చచ్చిన&nbsp;<BR>భాష’ అని జవాబు యిచ్చేవారు.</FONT></p>
<p><FONT FACE="SHREE900, SHREE, sans-serif" SIZE="3">కాని యీ ఇద్దరి శాస్త్రీయపద్ధతులు, వ్యవహారాలు వేరు వేరు. హిందువుల&nbsp;<BR>శాస్త్రాలు, వేదాలు మహాసంకలనం. దీన్లో కొంతభాగం అప్రాకృతంగా వుంది.&nbsp;<BR>నిజమైన మతం, ఆధ్యాత్మికజ్ఞానం తరువాత వస్తుంది. ఈ ఆధ్యాత్మిక భాగాన్ని&nbsp;<BR>బోధించటానికే మతశాఖలన్నీ పూనుకొంటున్నాయి. ఈ ప్రాచీన వేదాల్లో&nbsp;<BR>మనకు కర్మ, ఉపాసన, జ్ఞానం అనే మూడు భాగాలు కానవస్తున్నాయి. ముందుగా&nbsp;<BR>మనిషి కర్మ, ఉపాసనలతో పవిత్రుడైనప్పుడు భగవంతుడు అతడి హృదయంలో&nbsp;<BR>ప్రత్యక్షమౌతాడు. మనస్సు పవిత్రమైన తరువాతే మనిషి దేవుణ్ణి దర్శించగలడు.&nbsp;<BR>మనస్సు కర్మోపాసనల చేతనే పవిత్రం కాగలదు. అంతే. ఇక ముక్తి స్వతస్సిద్ధం.&nbsp;<BR>మనం చిరముక్తులమని మనకు తెలియదు, అంతే. కాబట్టి దీన్ని తెలుసుకోటా-&nbsp;<BR>నికి కర్మ, ఉపాసన, జ్ఞానం - యీ మూడు మెట్లలాంటివి. జైనుల అభిప్రా-&nbsp;<BR>యంలో కర్మంటే యితరులకు మేలొనరించటం. కాని బ్రాహ్మణుల&nbsp;<BR>ఉద్దేశంలో కర్మంటే పెద్దపెద్ద యజ్ఞయాగాదులను నిర్వర్తించటం; ఆవులు,&nbsp;<BR>కోడెలు, మేకలు యిత్యాది జంతువులను చంపి అగ్నిలో ఆహుతించటం.&nbsp;<BR>‘‘అసలిది కర్మ కానేకాజాలదు. ఎందుకంటె యితరులను చంపటం మంచిపని&nbsp;<BR>కానేకాదు’’ అంటూ జైనులు ప్రకటించారు. అంతేగాక మీ పురోహితులచే&nbsp;<BR>కల్పితమైన యీ వేదాలు బూటకాలనటానికి యింతకంటె మరే ప్రమాణం&nbsp;<BR>కావాలి? ఎందుకంటే యితరులను చంపమని ఏ శాస్త్రం చెబుతుంది? చెప్ప&nbsp;<BR>గలదు? కాబట్టి వీటిని నమ్మవద్దు. వేదాల్లో కనబడే యీ జంతువులను చంప-&nbsp;<BR>టంలాంటి విషయాలు వారి స్వార్థంకోసం మీ బ్రాహ్మణులచే రచించబడ్డాయి.&nbsp;<BR>దీనివల్ల జరిగే మేలు పురోహితు డొక్కడికే. మీరిచ్చే ధనమంతా వెళ్లేది అతగాడి&nbsp;<BR>జేబులోకే. కాబట్టి అదంతా పౌరోహిత్యం.</FONT></p>
<p><FONT FACE="SHREE900, SHREE, sans-serif" SIZE="3">దేవుడు లేడనేది వారి (జైనుల) సిద్ధాంతాల్లో ఒకటి. ‘‘జనం దేవుణ్ణి&nbsp;<BR>నమ్మితే తమకు ధనమిస్తారనే ఉద్దేశంతో పురోహితులు అతణ్ణి కల్పించారు.&nbsp;<BR>అదంతా ఒట్టి పిచ్చితనం. దేవుడు, గీవుడు లేడు. ప్రకృతి వుంది, ఆత్మ&nbsp;<BR>లున్నాయి. ఉన్నది అంతే. ఈ ఆత్మలు జీవితమనే యీ వలలో చిక్కు&nbsp;<BR>కొన్నాయి; దేహ మనే వస్త్రాన్ని ధరించారు. ఇక మంచికర్మలను చెయ్యి అంతే.’’&nbsp;<BR>జైనుల యీ సిద్ధాంతంనుండి ‘ఈ దృశ్య ప్రపంచం అంతా నైచ్యం’ అనే భావన</FONT></p>
<hr class="puTa_virupu">
<table><tr><td><a class=puTa_lanke href=puTa2813.html>p2813</a></td><td>p2814</td><td><a class=puTa_lanke href=puTa2815.html>p2815</a></td></tr></table>
</div></body></html>
