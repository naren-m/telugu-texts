<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1770.html>p1770</a></td><td>p1771</td><td><a class=puTa_lanke href=puTa1772.html>p1772</a></td></tr></table>
<p><FONT FACE="SHREE900, SHREE, sans-serif" SIZE="3">166 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">సుఖానికి ఉపకరణమైన మతం నిజమైన మతం కాదు. అది మరేదైనా కావచ్చును.&nbsp;<BR>అది భగవదపచారం, మానవజాతికే ద్రోహం. ఇంద్రియగ్రామ తృప్తికంటె వేరేదీ&nbsp;<BR>లేదనటంకంటె మానవ జాతికి చేసే ద్రోహం యింకేముంది?</FONT></p>
<p><FONT FACE="SHREE900, SHREE, sans-serif" SIZE="3">సత్యం, పవిత్రత, నిస్వార్థపరత్వం - యీ సద్గుణపుంజమున్న వ్యక్తిని&nbsp;<BR>నాశనంచేసే శక్తి సృష్టిలో ఎక్కడా లేదు. ఈ సద్గుణ విశిష్టుడైన వ్యక్తి లోకం&nbsp;<BR>యావత్తు ప్రతిఘటించినా దాన్ని ఒక్కడే ఎదుర్కొంటాడు.</FONT></p>
<p><FONT FACE="SHREE900, SHREE, sans-serif" SIZE="3">అన్నింటికంటె ‘దిగజార్చటాన్ని’ గురించి జాగ్రత్తపడాలి. అంటె నువ్వు&nbsp;<BR>ప్రతి వ్యక్తికి శత్రువుగా వుండమనటం కాదు నా ఉద్దేశం. నీ ఆదర్శాలు&nbsp;<BR>సుఖదుఃఖాలలో చెక్కుచెదరక, ఒకే రీతిలో వుండాలిగాని అనుయాయులు&nbsp;<BR>లభిస్తారన్న ఆశతో నీ ఆశయాలను కిందికి లాగటం పరిహరింపదగ్గది. నీ ఆత్మే&nbsp;<BR>సమస్త ప్రపంచానికి ఆధారభూతం. కాగా దేని ఆశయాన్ని నువ్వు ఆశించాలి?&nbsp;<BR>ప్రశాంతంగా, గంభీరంగా, దృఢంగా, ప్రేమతో వేచివుండు. సహాయం యిప్పుడు&nbsp;<BR>లేకపోయినా సకాలానికి లభిస్తుంది. ఎందుకు తొందరపడాలి? ప్రతి మహాకార్యం&nbsp;<BR>యొక్క నిజమైన కార్యాచరణశక్తి దాని ప్రారంభంలోనే అజ్ఞాతంగా వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">వంగదేశంలో ఒక కుగ్రామంలో పరమ దరిద్రులైన బ్రాహ్మణ దంపతులకు&nbsp;<BR>జన్మించిన ఒక శిశువు చరిత్ర, బోధలు ఖండఖండాంతరాలకు ప్రాకుతుందని&nbsp;<BR>ఎవరు కలగన్నారు? ఎవరూహించారు? నేను భగవాన్‌ శ్రీ రామకృష్ణుల గురించి&nbsp;<BR>ప్రస్తావిస్తున్నాను. మీరు మాక్స్‌ ముల్లర్‌ పండితుణ్ణి ఎరుగుదురా? అతడు ‘నైన్టీన్త్‌&nbsp;<BR>సెంచురీ’ అనే పత్రికలో పరమహంసను గురించి వ్రాశాడు. తగిన వివరాలు&nbsp;<BR>లభిస్తే శ్రీరామకృష్ణుని గురించి, ఆయన బోధనలను గురించి విపులంగా&nbsp;<BR>వ్రాయటాని కతడు ఉబలాటపడుతున్నాడు. మాక్స్‌ ముల్లర్‌ ఎలాటి అసాధారణ&nbsp;<BR>వ్యక్తి! అతడు శ్రీరామకృష్ణ పరమహంసను ప్రేమించినవాడు కాబట్టి కొన్నాళ్ల&nbsp;<BR>కిందట, నే నాయన్ను కలుసుకున్నాను. అతడెవరైనా అతనిపట్ల నాకున్న&nbsp;<BR>గౌరవాన్ని వ్యక్తపరచటానికి వెళ్లాను. శ్రీరామకృష్ణ భక్తుని - అతడేజాతికి చెందినా,&nbsp;<BR>ఏ మతస్థుడైనా - చూడబోవటం నాకు పుణ్యస్థలదర్శన సమానం.</FONT></p>
<p><FONT FACE="SHREE900, SHREE, sans-serif" SIZE="3">‘‘మద్భక్తానాంచ యేభక్తాస్తే మేభక్త తమామతాః’’ - నా భక్తులను సేవించే&nbsp;<BR>వారు నాకు పరమభక్తులు - అన్నది నిజం కాదా?</FONT></p>
<p><FONT FACE="SHREE900, SHREE, sans-serif" SIZE="3">బ్రహ్మసమాజ నాయకరత్నమైన కేశవచంద్రసేన్‌ జీవితంలో ఆకస్మికంగా,&nbsp;<BR>ముఖ్యమైన పరివర్తనాలను కలిగించిన నిగూఢమైన పరమశక్తిని గురించి విచారించ&nbsp;<BR>టానికి యీ పండితుడు నాటినుండీ హృదయపూర్వకంగా శ్రీరామకృష్ణ పరమ-&nbsp;<BR>హంస జీవిత ప్రబోధాలచే ఆకర్షితుడై, వాటిని ప్రశంసించి ఆ మహనీయుని&nbsp;<BR>శిష్యుడయ్యాడు. ‘‘శ్రీరామకృష్ణ పరమహంస నేడు వేలకొద్దీ మానవులచే</FONT></p>
<hr class="puTa_virupu">
<table><tr><td><a class=puTa_lanke href=puTa1770.html>p1770</a></td><td>p1771</td><td><a class=puTa_lanke href=puTa1772.html>p1772</a></td></tr></table>
</div></body></html>
