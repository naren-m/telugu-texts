<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1840.html>p1840</a></td><td>p1841</td><td><a class=puTa_lanke href=puTa1842.html>p1842</a></td></tr></table>
<p><FONT FACE="SHREE900, SHREE, sans-serif" SIZE="3">236 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">సామ్రాజ్య నాగరికతా విహీన జాతుల దండయాత్రల తాకిడిచే భగ్నమొందాక,&nbsp;<BR>యూరప్‌ ఖండజ్యోతి ఆరిపోయింది; ఆ కాలంలోనే ఆసియా ఖండంలో మరో&nbsp;<BR>అనాగరిక జాతివారు - అరబ్బులు - అజ్ఞాత స్థితినుండి లేచారు. అపారవేగంతో&nbsp;<BR>యీ అరబ్బు ఉప్పెన ప్రపంచంలోని వివిధ ప్రాంతాలకు వ్యాపించసాగింది.&nbsp;<BR>పటిష్టమైన పర్షియాదేశం అరబ్బుల దాడికి ఆగలేక, లొంగిపోయి మహమ్మదీయ&nbsp;<BR>మతాన్ని అవలంబించవలసి వచ్చింది. తత్ఫలితంగా, మహమ్మదీయ మతం వినూ-&nbsp;<BR>త్నాకృతిని దాల్చింది. అరబ్బుల మతం పర్షియా నాగరికతలో సమ్మేళనమొం-&nbsp;<BR>దింది.</FONT></p>
<p><FONT FACE="SHREE900, SHREE, sans-serif" SIZE="3">అరబ్బుల ఖడ్గ సహాయంతో పర్షియా నాగరికత నలుదిశలకు విస్తరించసా-&nbsp;<BR>గింది. ఆ పర్షియా నాగరికత ప్రాచీన గ్రీసునుండి, హిందూదేశంనుండి గైకొన-&nbsp;<BR>బడింది. తూర్పునుండి, పడమర నుండి మహమ్మదీయుల దండయాత్రా&nbsp;<BR>తరంగాలు యూరప్‌ను తీవ్రంగా తాకుతూ, దానితోపాటు జ్ఞాన తేజస్సును,&nbsp;<BR>నాగరికతా దీప్తిని ప్రవేశపెట్టి, మౌఢ్యంలో కూలిపోయిన యూరప్‌ అజ్ఞానాంధ-&nbsp;<BR>కారాన్ని పటాపంచలు చెయ్యనారంభించాయి. ప్రాచీన గ్రీసుదేశ వివేకం,&nbsp;<BR>పాండిత్యం, కళలు ఇటలీలో ప్రవేశించి, అక్కడి అనాగరిక జన మార్గ&nbsp;<BR>ప్రాబల్యాన్ని అణచి, తమ ఉజ్జీవన ప్రభావాన్ని అందులో చొప్పించటంతో విశ్వ&nbsp;<BR>రాజధాని ఐన రోమ్‌ నగర మృతశరీరం తిరిగి జీవంతో స్పందించసాగింది. ఈ&nbsp;<BR>నూత్న జీవిత స్పందనం ఫ్లారెన్స్‌ నగరంలో ప్రబలి, అప్రతిహత రూపాన్ని&nbsp;<BR>దాల్చి విజృంభించటంతో, పాతపడ్డ ఇటలీదేశం నూతన జీవచిహ్నాలు చూప&nbsp;<BR>నారంభించింది. దీన్నే ‘రినేసాన్స్‌’ (పునరుజ్జీవనం) అంటారు. ఈ పునరు&nbsp;<BR>జ్జీవనం ఇటలీకి పునర్జన్మ మాత్రం; కాని యూరప్‌లోని తక్కిన దేశాలకు&nbsp;<BR>అదే ప్రథమ జన్మ. యూరపు క్రీస్తు వెనుక పదహారవ శతాబ్దంలో జన్మించింది;&nbsp;<BR>అంటే, అక్బర్‌, జహంగీర్‌, షాజహాన్‌ మొదలైన మొగలాయి చక్రవర్తులు&nbsp;<BR>తమ మహత్తర సామ్రాజ్యాన్ని హిందూదేశంలో సుస్థిరంగా స్థాపించినట్టి&nbsp;<BR>కాలంలోనే.</FONT></p>
<p><FONT FACE="SHREE900, SHREE, sans-serif" SIZE="3">ఇటలీ ప్రాచీనకాలంలోనే ఒక బలిష్ఠజాతికి నిలయం. రినేసాన్స్‌&nbsp;<BR>ఆహ్వానాన్ని విని అది మేల్కొని పలికింది; కాని వెంటనే శయ్యలో రెండవ&nbsp;<BR>ప్రక్కకు పొరలి తిరిగి గాఢనిద్రితమైందని చెప్పవచ్చును. అనేక కారణాలచేత&nbsp;<BR>హిందూదేశంకూడా యీ కాలంలో కాస్త కదలిక చూపింది. అక్బరు మొదలు&nbsp;<BR>ముగ్గురు చక్రవర్తుల పరిపాలనాకాలంలో విద్య, విజ్ఞానం, కళలు హిందూ&nbsp;<BR>దేశంలో అధిక గౌరవాన్ని పొందాయి. కాని హిందూదేశంకూడా అతిప్రాచీన</FONT></p>
<hr class="puTa_virupu">
<table><tr><td><a class=puTa_lanke href=puTa1840.html>p1840</a></td><td>p1841</td><td><a class=puTa_lanke href=puTa1842.html>p1842</a></td></tr></table>
</div></body></html>
