<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1962.html>p1962</a></td><td>p1963</td><td><a class=puTa_lanke href=puTa1964.html>p1964</a></td></tr></table>
<p><FONT FACE="SHREE900, SHREE, sans-serif" SIZE="3">358 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">ఐరోపాఖండం మీద, ద్వీప సముదాయంలోను నివసించే గ్రీకులు ఆసియాలో&nbsp;<BR>అనేక వలసలను సంపాదించారు. ఇందువల్ల వీరికి, బాబిలోనియన్లకు, ఈజిప్షి-&nbsp;<BR>యన్లకు మధ్య తగాదాలు సంభవించాయి. ఈ యుద్ధాలే గ్రీకు కళకు కారణా-&nbsp;<BR>లైనాయి. ఈ కాలంలోని కళ కాలక్రమంలో ఆసియా అనుకరణాన్ని విడిచి&nbsp;<BR>ప్రకృత్యనుకరణాన్ని ప్రారంభించింది. గ్రీకు కళకు, యితర దేశ కళలకు ముఖ్య-&nbsp;<BR>వ్యత్యాసం యిది: గ్రీకు కళ ప్రకృతిని, జంతువులను యథాతథంగా చిత్రిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">క్రీ.పూ. 776 నుండి క్రీ.పూ. 475 వరకు ఆర్కేయిక్‌ గ్రీకు కళాయుగం&nbsp;<BR>వెల్లివిరిసింది. ఈ యుగంలో ప్రతిమలకు జీవకళ లోపించి మొద్దుగా వుండేవి.&nbsp;<BR>పెదవులు కొంచెం తెరచుకొని నవ్వుతున్నట్లుండేవి. ఈ ప్రతిమలు ఈజిప్టు&nbsp;<BR>ప్రతిమలను పోలివుండేవి. శిలావిగ్రహాలన్నీ నిటారుగా కాళ్లపైన నిలబడి వుండేవి.&nbsp;<BR>జుట్టు, గడ్డం అన్ని నిలువు గీతలు గీసి చెక్కినట్లుండేవి. ఈ శిలావిగ్రహాలు&nbsp;<BR>బట్టలు చుట్టినట్లు మలచబడ్డాయి. అవి సహజంగా ఊగులాడుతున్నట్లు,&nbsp;<BR>వ్రేలాడుతున్నట్లు లేవు.</FONT></p>
<p><FONT FACE="SHREE900, SHREE, sans-serif" SIZE="3">ఆర్కేయిక్‌ గ్రీకు శిల్పం తరువాత క్రీ.పూ. 475 నుండి క్రీ.పూ. 323&nbsp;<BR>వరకు క్లాసిక్‌ గ్రీకు శిల్పయుగం వర్థిల్లింది. ఏథెన్స్‌ నాయకత్వం వహించి&nbsp;<BR>నప్పటినుండి అలెగ్జాండర్‌ మరణం వరకు యిది వర్థిల్లింది. పోలిపోనిసస్స్‌,&nbsp;<BR>అట్టికా రాజ్యాల్లో ఆ యుగశిల్పం వికసించింది. అట్టికాకు ఏథెన్స్‌ ముఖ్య&nbsp;<BR>పట్టణం. ఒక ఫ్రెంచ్‌ పండిత విమర్శకుడు యిలా వ్రాశాడు: ‘‘క్లాసిక్‌ గ్రీకు శిల్పం&nbsp;<BR>తన అత్యున్నత దశలో సుస్థాపితాలైన అన్ని పద్ధతులనుండి విడివడి&nbsp;<BR>స్వతంత్రంగా నిలిచింది.’’ ఈ క్లాసిక్‌ గ్రీకు శిల్పమే విదేశీయ శిల్పరీతులను,&nbsp;<BR>నియమాలను అవలంబించలేదు, అనుకరించలేదు. క్రీ.పూ. 5వ శతాబ్దంలోని&nbsp;<BR>యీ గ్రీకు శిల్పాన్ని మనం పరిశోధిస్తే (ఈ శతాబ్దంలో సమగ్ర శిల్ప కళా&nbsp;<BR>ఖండాలు సృష్టించబడ్డాయి) ప్రాచీన శిల్పకళా నియమాలను దూరంచేసు&nbsp;<BR>కొన్నందువల్ల గ్రీకు శిల్పాల్లో యింత జీవకళ, ప్రాణశక్తి కలిగాయని మనకు అర్థ-&nbsp;<BR>మౌతుంది. ఈ క్లాసిక్‌ గ్రీకు శిల్పంలో రెండు మార్గాలున్నాయి. 1. అట్టికా 2.&nbsp;<BR>పెలోపోనీసియా. మొదటిదాన్లో మళ్లా రెండు వ్యత్యాసాలున్నాయి. మొదటిది&nbsp;<BR>ప్రతిభావంతుడైన పిథియాస్‌ మార్గం. దీన్ని గురించి ఒక ఫ్రెంచ్‌ పండితుడు&nbsp;<BR>యిలా వర్ణించాడు: ‘‘ఈ శిల్పమార్గంలో సమగ్ర సౌందర్యపరిణతి వుంది. పరి-&nbsp;<BR>శుద్ధమైన, ఉన్నతమైన భావాలకిది ప్రతినిధి. సౌందర్యం, భావసంపద - యీ&nbsp;<BR>శిల్పమార్గంలో అభివ్యక్తమై మానవహృదయాలమీద చిరస్థాయిగా ముద్రితాలై-&nbsp;<BR>నాయి.’’ ‘అట్టికా’కు చెందిన రెండో మార్గంలో స్కోపస్‌, ప్రాక్సిటీలస్‌ అనే</FONT></p>
<hr class="puTa_virupu">
<table><tr><td><a class=puTa_lanke href=puTa1962.html>p1962</a></td><td>p1963</td><td><a class=puTa_lanke href=puTa1964.html>p1964</a></td></tr></table>
</div></body></html>
