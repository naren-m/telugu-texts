<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2326.html>p2326</a></td><td>p2327</td><td><a class=puTa_lanke href=puTa2328.html>p2328</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 7 8</FONT></p>
<p><FONT FACE="SHREE900, SHREE, sans-serif" SIZE="3">ఎవడూ ముందుకు పోజాలడు. ఇంకొకరిని అండచేసికొని నిలిచే దౌర్బల్యం,&nbsp;<BR>మానవస్వభావంలో వుండేంతవరకు, ఈ పురాణాలు, ఏదోరూపంగా ఉండి&nbsp;<BR>తీరవలసిందే! నీవు, వాటి పేర్లను మార్చవచ్చు. ఇదివరకువున్న వానిని నిరసించ&nbsp;<BR>వచ్చు. కానీ, అలా నిరసించిన తక్షణమే, ఇంకొక పురాణం వ్రాయవలసిన&nbsp;<BR>అవసరం ఏర్పడుతుంది. ఈ ప్రాతపురాణాలు, అనవసరం అనే మహానుభావు&nbsp;<BR>డెవడైనా మనలో ఉద్భవిస్తే, అతడు మరణించిన ఇరవై సంవత్సరాలలోపలే,&nbsp;<BR>ఆయన శిష్యులు, అతని జీవితాన్ని ఆధారం చేసికొని ఇంకొక పురాణం వ్రాసి&nbsp;<BR>తీరుతారు. ఇదే భేదం. మనుజుని స్వభావాన్ననుసరించి అది అవసరమే. అన్ని&nbsp;<BR>దోషాలను, మాయాబంధాలను, చివరికి ప్రకృతి సిద్ధమైన అవసరాలను సైతం&nbsp;<BR>అతిక్రమించి ధైర్యసాహసోపేతులై, సర్వవిజేతలై, పరమహంసలుగా మారిన,&nbsp;<BR>‘సాక్షాద్దేవత’లకు మాత్రమే పురాణాలతో పనిలేదు. సగుణ దైవతంలేక సామా-&nbsp;<BR>న్యుడు పూజించలేడు. ఒకవేళ సృష్టిలోని దేవతలను పూజించకపోతే, భార్య&nbsp;<BR>రూపంలోనో, బిడ్డ రూపంలోనో, తండ్రి రూపంలోనో, మిత్రుని రూపం-&nbsp;<BR>లోనో, గురుని రూపంలోనో, ఏదైనా మరొక రూపంలోనో, మరొక దేవతను&nbsp;<BR>కల్పించుకొని, పూజించవలసిందే! పురుషులకన్నా, స్త్రీల విషయంలో, ఈ&nbsp;<BR>అవసరం ఎక్కువగా వుంది. వెలుగు సర్వత్ర వుండవచ్చు. అది చీకటి స్థలాల్లో&nbsp;<BR>కూడవుంది. పిల్లులు, మొదలైన జంతువులు చీకటిలో ఆ తేజస్సును చూడగ-&nbsp;<BR>లుగుతున్నాయి కదా? కాని, మన క్షేత్రంలో, మన కనుకూలమైన స్థితిలో&nbsp;<BR>వున్నప్పుడే ఆ ప్రకాశం మనకు కనబడుతుంది. నిర్గుణబ్రహ్మం మొదలైన తత్త్వ-&nbsp;<BR>విషయాలను గూర్చి, మనం మాటలు చెప్పొచ్చు. కానీ, సామాన్య మానవులంగా&nbsp;<BR>ఉన్నంతకాలం, కేవల నరరూపంలో మాత్రమే, మనం భగవంతుని చూడగలం.&nbsp;<BR>భగవంతుని గూర్చిన మన భావన, మన పూజావిధానం, సహజంగా మానవ లక్ష-&nbsp;<BR>ణంతో కూడివుంటుంది. ‘‘ఈ శరీరం నిజమైన భగవదాలయం’’ కాబట్టే, అన్ని&nbsp;<BR>యుగాల్లో, మహాత్ములు పూజించబడుతూ వచ్చారు! ఇలాటి పూజా&nbsp;<BR>పద్ధతిలో కొన్ని ఆడంబరాలు సహజంగా వచ్చిచేరుతూంటాయి. వాటిని మనం&nbsp;<BR>ఖండించవచ్చు, లేదా విమర్శించవచ్చు. కాని ఇలాటి అత్యాచారా లెన్నివున్నా, అవి&nbsp;<BR>ఎంతగా మితిమీరిపోతున్నా, ఈ భక్తిసూత్రానికి సత్యం, సుస్థిరం అయిన ఒక&nbsp;<BR>ఆధారం, ఒక జీవం వుందనీ, అదిమాత్రం నిర్దుష్టంగానే ఉందనీ, సూక్ష్మంగా&nbsp;<BR>పరిశీలిస్తే స్పష్టపడుతుంది. ఎలాటి ప్రాచీన కథలనైనా సరే, గుణదోష విమర్శ&nbsp;<BR>చేయకుండా, ఊరికే దిగమింగండని, నేను మిమ్మల్ని కోరడంలేదు. దురదృష్టవ&nbsp;<BR>శాత్తు, కొన్ని పురాణాలలోకి, నానావిధాలైన వామాచార సమర్థనలు ఎగబ్రాకాయి.&nbsp;<BR>వాని నన్నిటినీ నమ్మండని నేను మీకు బోధించడంలేదు. కాని మనం</FONT></p>
<hr class="puTa_virupu">
<table><tr><td><a class=puTa_lanke href=puTa2326.html>p2326</a></td><td>p2327</td><td><a class=puTa_lanke href=puTa2328.html>p2328</a></td></tr></table>
</div></body></html>
