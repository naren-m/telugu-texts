<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa902.html>p902</a></td><td>p903</td><td><a class=puTa_lanke href=puTa904.html>p904</a></td></tr></table>
<p><FONT FACE="SHREE900, SHREE, sans-serif" SIZE="3">పాతంజల యోగ సూత్రాలు -- సమాధి : పాదం</FONT></p>
<BR>
<p><FONT FACE="SHREE900, SHREE, sans-serif" SIZE="3">79</FONT></p>
<BR>
<p><FONT FACE="SHREE900, SHREE, sans-serif" SIZE="3">ముత్యపుచిప్పను చూసి, అది వెండి అని భ్రాంతి పడుతుంటాం; ఇలా ఒక&nbsp;<BR>వస్తువును చూసి, మరొక వస్తువని భ్రాంతి పడటమే విపర్యయ వృత్తి.</FONT></p>
<BR>
<p><FONT FACE="SHREE902, SHREE, sans-serif" SIZE="3">9. శబ్దజ్ఞానాను పాతీ వస్తుశూన్యో వికలలః.&nbsp;<BR></FONT><FONT FACE="SHREE900, SHREE, sans-serif" SIZE="3">శబ్దానికి సంబంధించిన వస్తువు లేకున్నా, శబ్దజ్ఞానంతో అనుసరించే వృత్తి&nbsp;<BR>వికల్పవృత్తి.</FONT></p>
<BR>
<p><FONT FACE="SHREE900, SHREE, sans-serif" SIZE="3">వికల్పమనే మరోవృత్తి ఉంది. ఒక శబ్దం వినిపించిందనుకుందాం. ఆ శబ్దార్థం&nbsp;<BR>ఏమై ఉంటుందా - అని కూడా ఆలోచించక మనం వెంటనే నిర్థారించి వేస్తుంటాం.&nbsp;<BR>ఇది చిత్తదౌర్బల్య లక్షణం. దీనివల్ల మనోనిగ్రహాన్ని ప్రతిపాదించే సిద్ధాంతం మనకు&nbsp;<BR>చక్కగా అర్థమవుతుంది. దుర్బలత్వం పెరుగుతున్న కొద్దీ, మనిషిలో మనోనిగ్రహం&nbsp;<BR>క్షీణిస్తూ ఉంటుంది. ఆత్మపరీక్ష కోసం ఈ ప్రమాణాన్ని మనం అనుసరిస్తుండాలి.&nbsp;<BR>కోపం, దుఃఖం - ఇలాంటివి కలిగే సమయంలో ఆత్మపరిశీలన చేసుకోండి. ‘‘ఏదో&nbsp;<BR>ఒకవార్త వినగానే నాకీ కోపవృత్తి, దుఃఖవృత్తి తప్పకుండా ఎందుకు కలగాలీ?’’ అని&nbsp;<BR>ఆలోచించుకోండి.</FONT></p>
<p><FONT FACE="SHREE902, SHREE, sans-serif" SIZE="3">10. అభావ - ప్రచ్యియాలంబనా వృత్తి ర్నిద్రా.</FONT></p>
<p><FONT FACE="SHREE900, SHREE, sans-serif" SIZE="3">అభావాన్ని ఆశ్రయించి ఉండే వృత్తి, నిద్రావృత్తి.</FONT></p>
<BR>
<p><FONT FACE="SHREE900, SHREE, sans-serif" SIZE="3">నిద్రావృత్తి, స్వప్నవృతి అనే వృత్తులున్నాయి. నిద్రనుండి మేలుకొన్న తర్వాత&nbsp;<BR>‘నేను నిద్రించాను’ అన్న జ్ఞానం మన కుంటుంది. అయినా ఆ నిద్రానుp&nbsp;<BR>బవం మనకు కేవలం ‘స్మరణ’ మాత్రమే. అనుభవించని విషయం గూర్చిన ‘స్మృతి’&nbsp;<BR>మనకెప్పుడూ ఉండదు. ప్రతి చిత్తవృత్తి కూడా సరస్సులో అల లాంటిదే. నిద్రించే&nbsp;<BR>సమయంలో చిత్తంలో ఎలాంటి వృత్తులు లేకుంటే, అనుకూల లేదా ప్రతికూల&nbsp;<BR>అనుభవాలు ఏవీ కలగవు; కలగని అనుభవాలను స్మరించటం కూడా జరగదు. కాని&nbsp;<BR>‘‘నిద్రించాను’’ అన్న స్మృతి మన కుంటున్నది. కాబట్టి నిద్రా&nbsp;<BR>వస్థలో చిత్తంలో తప్పకుండా వృత్తు లుంటున్నాయని స్పష్టమవుతున్నది కదా! ఈ&nbsp;<BR>స్మృతి అనేది కూడా మరో చిత్తవృత్తి.</FONT></p>
<p><FONT FACE="SHREE902, SHREE, sans-serif" SIZE="3">11. అనుభూచి విేయా సంప్రమోేః స్మృతిః.</FONT></p>
<p><FONT FACE="SHREE900, SHREE, sans-serif" SIZE="3">(ప్రమాణాది వృత్తులతో) అనుభవించిన విషయాలు జ్ఞాపకం రావటమే</FONT></p>
<BR>
<p><FONT FACE="SHREE900, SHREE, sans-serif" SIZE="3">స్మృతి వృత్తి.</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రత్యక్షానుభవం, మిథ్యాజ్ఞానం, వికల్పం, నిద్ర - వీటిద్వారా స్మృతి&nbsp;<BR>కలగవచ్చు. మీ రొక శబ్దం వింటారు. సరస్సులోకి రాయి వేస్తే, దానిలో అలలు&nbsp;<BR>పుడతాయి. అలాగే ఆ శబ్దంవల్ల చిత్తంలో ఒక అల పుడుతుంది. ఆ అలవల్ల మరిన్ని&nbsp;<BR>చిన్న చిన్న అలలు జనిస్తాయి. ఇదే స్మృతి. నిద్రలో కూడా ఇలాగే జరుగుతుంది. నిద్ర</FONT></p>
<hr class="puTa_virupu">
<table><tr><td><a class=puTa_lanke href=puTa902.html>p902</a></td><td>p903</td><td><a class=puTa_lanke href=puTa904.html>p904</a></td></tr></table>
</div></body></html>
