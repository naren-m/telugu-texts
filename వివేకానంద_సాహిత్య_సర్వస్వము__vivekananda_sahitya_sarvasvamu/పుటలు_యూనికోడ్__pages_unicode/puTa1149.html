<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1148.html>p1148</a></td><td>p1149</td><td><a class=puTa_lanke href=puTa1150.html>p1150</a></td></tr></table>
<p><FONT FACE="SHREE900, SHREE, sans-serif" SIZE="3">మత సామరస్యం</FONT></p>
<BR>
<p><FONT FACE="SHREE900, SHREE, sans-serif" SIZE="3">325</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆ ప్రాచ్యసోదరుని (ఈస్టరన్‌ బ్రదర్‌ - వివేకానందుని) నేత్రాలు ప్రకా&nbsp;<BR>శించాయి. ముఖంలో మందహాసం అంకురించింది.</FONT></p>
<BR>
<p><FONT FACE="SHREE900, SHREE, sans-serif" SIZE="3">అతను, ‘‘సింహ బలాన్ని - మేకపిల్ల సాధుత్వాన్ని ఎవరైనా కలపకూడదా!’’&nbsp;<BR>అని అడిగాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆ తర్వాత మాట్లాడుతూ, భవిష్యత్తులో తూర్పు పశ్చిమదేశాలు ఒకటై&nbsp;<BR>అద్భుత పరిణామాలకు కారణ మౌతాయని, పాశ్చాత్యులకు ఉత్కర్ష కలిగించే&nbsp;<BR>సుగుణాల్లో ఒకటి స్త్రీలకు వారిచ్చే గౌరవం - స్త్రీల యెడల వారు చూపే మర్యాద  అని&nbsp;<BR>చెప్పాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">మరణశయ్య మీద ఉన్న బుద్ధుడు చెప్పినట్లు అతను, ‘‘మీ మోక్షానికి మీరే&nbsp;<BR>పాటుపడండి. నేనేమీ చేయలేను. ఏ మనిషి కూడా సాయం చేయలేడు. మీకు మీరే&nbsp;<BR>చూసుకోవాలి. సామరస్యం - సఖ్యం (సమాధానం) కావాలి. మనఃస్పర్థలు కావు-&nbsp;<BR>అన్నదే తను చెప్పే సూత్రం’’ అని చెప్పాడు.</FONT></p>
<p><FONT FACE="SHREE900, SHREE, sans-serif" SIZE="3">భిన్న మతాలవారు ఒకరినొకరు దూషించుకోవటం గూర్చి మధ్యలో అతను&nbsp;<BR>ఈ క్రింది కథ చెప్పాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘ఒక బావిలో ఒక కప్ప ఉండేది. అది అక్కడ చాలా కాలంగా ఉంది. అది&nbsp;<BR>అందులోనే పుట్టి పెరిగింది. కాని అదింకా చిన్న కప్పే. దానికి కళ్లున్నాయో లేవో&nbsp;<BR>చెప్పటానికి పరిణామవాదులు మన కెవ్వరూ లేరు. ఈ కథ కోసం దానికి&nbsp;<BR>కళ్లున్నాయనే అనుకొందాం. అంతే కాదు, అది నీటిలోని పురుగులను - క్రిములను&nbsp;<BR>చాలా వేగంగా ప్రతిరోజూ తినేది. అలా నేటి మన క్రిమిశాస్త్రజ్ఞులు నీటిని ఎలా&nbsp;<BR>చక్కగా శుభ్రం చేస్తారో, అది అంతగా శుభ్రం చేసేదని అనుకుందాం. ఇలా చేస్తూ&nbsp;<BR>అది కొంతకాలానికి లావుగా, నున్నగా తయారైంది. ఎంత లావంటే, నా&nbsp;<BR>అంతలావు. సరే, అలా ఉండగా, ఒకరోజు సముద్రం నుండి మరో కప్ప వచ్చి ఆ&nbsp;<BR>బావిలో పడింది.</FONT></p>
<p><FONT FACE="SHREE900, SHREE, sans-serif" SIZE="3">‘‘నువ్వెక్కడనుండి వచ్చావు?’’ అని బావికప్ప అడిగింది.&nbsp;<BR>‘‘సముద్రంనుండి.’’&nbsp;<BR>‘‘సముద్రమా? అది ఎంత ఉంటుందీ? నా ఈ బావి అంత పెద్దగా&nbsp;<BR>ఉంటుందా?’’ అని బావికప్ప, బావిలో ఈ వైపునుండి ఆ వైపుకు గెంతింది.</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘మిత్రమా! మహాసముద్రాన్ని ఈ చిన్నబావితో ఎలా పోల్చగలవు? అది&nbsp;<BR>సాధ్యమౌతుందా?’’ అని సముద్రపుకప్ప చెప్పింది.</FONT></p>
<BR>
<p><FONT FACE="SHREE900, SHREE, sans-serif" SIZE="3">బావికప్ప మరొకమారు గెంతి, ‘‘ఇంత పెద్దగా ఉంటుందా?’’ అని&nbsp;<BR>అడిగింది.</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘మూర్ఖంగా మాట్లాడకు, మహాసముద్రాన్ని ఈ బావితో పోలుస్తావా?’’</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1148.html>p1148</a></td><td>p1149</td><td><a class=puTa_lanke href=puTa1150.html>p1150</a></td></tr></table>
</div></body></html>
