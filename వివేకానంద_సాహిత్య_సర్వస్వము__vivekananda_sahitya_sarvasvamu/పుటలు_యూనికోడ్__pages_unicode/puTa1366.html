<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1365.html>p1365</a></td><td>p1366</td><td><a class=puTa_lanke href=puTa1367.html>p1367</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వతత్త్వ దర్పణం</FONT></p>
<p><FONT FACE="SHREE900, SHREE, sans-serif" SIZE="3">137</FONT></p>
<p><FONT FACE="SHREE900, SHREE, sans-serif" SIZE="3">కార్యమగు అద్దం రూపంలో వ్యక్తమవుతోంది. కొంత భౌతిక పదార్థమూ&nbsp;<BR>నిర్మించే వాని హస్తములందలి శక్తీ కలిసి మనమిప్పుడు అద్దమని పిలిచే రూప-&nbsp;<BR>మేర్పడటానికి ‘‘ఉపాదాన’’ ‘‘నిమిత్త’’ కారణాలవుతున్నాయి. శిల్పి హస్తమునం-&nbsp;<BR>దలి కౌశల్యం ఈ అద్దంలో ఆశ్లేష శక్తిరూపంలో (అంటే అంటుకొని వుండే&nbsp;<BR>శక్తి - ఎట్‌హిషన్‌ - రూపంలో) ఉంది. అది లేకపోతే ఈ అద్దంలోని&nbsp;<BR>రేణువులన్నీ దేనికవి విడిపోతాయి. కాచమనే (గాజు) పదార్థం ఈ అద్దంలో&nbsp;<BR>వుంది. ఈ సూక్ష్మతర కారణాలు, క్రొత్తగా ధరించిన దృశ్యరూపమే (కనిపించే&nbsp;<BR>ఆకారం) ఈ అద్దం. ఈ అద్దాన్ని పగులగొట్టితే దానిలోని అంటిపెట్టుకొని&nbsp;<BR>వుండే గుణం పోయి తన మూలశక్తిలో చేరుకొంటుంది. దీనిలోని గాజు&nbsp;<BR>రేణువులు, ఇంకో క్రొత్త ఆకారంగా ఏర్పడే వరకు అలాగే నిలిచి వుంటాయి.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి కార్యం తన కారణంనుండి వేరయ్యేది కాదని తెలిసికొన్నాం. ఈ&nbsp;<BR>కార్యమనేది కారణంయొక్క ప్రతిరూపమే. అంటే కారణంయొక్క స్థూల&nbsp;<BR>తరాకారమే. కాబట్టి మనం చెట్లు, జంతువులు, మనుషులు అని చెప్పే వేర్వేరు&nbsp;<BR>రూపాలన్నీ లేస్తూ, పడుతూ, అనంతంగా మళ్లీ పునరావృత్తిని పొందుతూం&nbsp;<BR>టాయని తెలుస్తుంది. విత్తనంనుండి చెట్టు పుడుతుంది (వస్తుంది), చెట్టునుండి&nbsp;<BR>విత్తనం ఏర్పడుతుంది. అది తిరిగి చెట్టు రూపాన్ని ధరిస్తుంది. ఇలాగే&nbsp;<BR>జరుగుతూంటుంది. దీనికంతం లేదు. నీటి చుక్కలు పర్వత సానువులలోపడి&nbsp;<BR>దొర్లుచూపోయి సముద్రాన్ని చేరుతాయి. అవి తిరిగి ఆవిరిరూపంలో పైకి&nbsp;<BR>లేస్తాయి. పర్వతాలపైన వర్షరూపంలో పడి, ఇంకోసారి సముద్రాన్ని చేరుతాయి.&nbsp;<BR>ఇలా సర్వరూపాలు లేస్తూ, పడుతూ, చక్రాకృతిలో సాగుతూంటాయి.&nbsp;<BR>జీవులందరి విషయంకూడ ఇదే. మనం చూడజాలునట్టి తాకగలట్టి, వినజాలు-&nbsp;<BR>నట్టి, ఊహింపగలట్టి సమస్తమూ ఇట్లే వర్తిల్లుతున్నాయి. మనిషి శరీరమందలి&nbsp;<BR>ఉచ్ఛ్వాస నిశ్వాసలలాగా, మన తెలివికి గోచరించే సర్వమూ ఇదే రీతిలో వుంటు-&nbsp;<BR>న్నాయి. అలలు లేస్తూ మునుగుతూ మళ్లీ లేస్తూ మునుగుతూ ఉండే విధంగా&nbsp;<BR>సృష్టిలోకల అన్నీ ప్రవర్తిస్తూంటాయి. పైకి లేచే ప్రతి అలనంటుకొని ఒక పల్లం-&nbsp;<BR>కూడ ఏర్పడుతు,ది. ప్రతి పల్లానికి అనుసరణగా, ఒక అల ఏర్పడుతుంది. ఒకే&nbsp;<BR>ధర్మం అంతటా వర్తిస్తున్నందువల్ల, ఈ జగమునంతటినీ ఒక్క సమష్టి వస్తువుగా&nbsp;<BR>భావిస్తే, ఈ నియమం చెల్లతగియే ఉంటుంది. ఈ జగత్తంతాకూడ తన&nbsp;<BR>కారణరూపాన్ని ఎప్పుడో తిరిగి పొందవలసే ఉంటుంది. సూర్యుడు,&nbsp;<BR>చంద్రుడు, నక్షత్రాలు, భూమి, శరీరం, మనస్సు ఇంకా, ఈ విశ్వంలో ఉన్న&nbsp;<BR>అన్నీ, సూక్ష్మతరాలైన తమతమ కారణ రూపాలను, మరల పొందవలసే&nbsp;<BR>ఉన్నాయి. అవి అదృశ్యం కావలసినవే. అంటే విలయాన్ని పొందవలసిందే. కానీ</FONT></p>
<hr class="puTa_virupu">
<table><tr><td><a class=puTa_lanke href=puTa1365.html>p1365</a></td><td>p1366</td><td><a class=puTa_lanke href=puTa1367.html>p1367</a></td></tr></table>
</div></body></html>
