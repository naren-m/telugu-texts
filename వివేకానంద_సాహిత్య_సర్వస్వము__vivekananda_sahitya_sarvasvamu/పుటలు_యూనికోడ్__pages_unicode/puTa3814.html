<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3813.html>p3813</a></td><td>p3814</td><td><a class=puTa_lanke href=puTa3815.html>p3815</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 8 7</FONT></p>
<p><FONT FACE="SHREE900, SHREE, sans-serif" SIZE="3">కాదు. వారు నావారు. అందులో ఒకరు నా గురుభాయి (సోదరశిష్యుడు) వారి&nbsp;<BR>కిష్టమైతే వారిని ఖేత్రీకి తీసుకొనిపో. నేను త్వరలో అక్కడికి వస్తున్నాను. నే&nbsp;<BR>నిప్పుడు ప్రశాంతంగా ప్రయాణం చేస్తున్నాను. ఈ సంవత్సరం నేను ఎక్కువగా&nbsp;<BR>ఉపన్యాసాలుకూడ చెయ్యను. ఈ అలజడిలో, బూటకంలో, నాకిక విశ్వాసం&nbsp;<BR>లేదు. అది కార్యరూపమైన మంచిని కల్గించదు. కలకత్తాలో నా సంస్థ నొకదాన్ని&nbsp;<BR>స్థాపించటానికి నేను నెమ్మదిగా ప్రయత్నం చేయవలసి ఉంది. దానికోసమై వివిధ&nbsp;<BR>కేంద్రాల కేగి నిశ్శబ్దంగా నిధులు వసూలు చేయబోతున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఆశీస్సులతో మీ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">4 2 0</FONT></p>
<BR>
<p><FONT FACE="SHREE902, SHREE, sans-serif" SIZE="3">(బ్రహ్మానందస్వామికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">ముర్రే,</FONT></p>
<p><FONT FACE="SHREE900, SHREE, sans-serif" SIZE="3">అక్టోబర్‌ 11, 1897.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన రాఖాల్‌,</FONT></p>
<p><FONT FACE="SHREE900, SHREE, sans-serif" SIZE="3">గత పది దినాలుగా కాశ్మీర్‌ మొదలుకొని, ఏదో అణచుకోలేని అంతః&nbsp;<BR>ప్రేమతో, నేను పనిచేస్తూన్నట్లుగా భావిస్తున్నాను. ఇది శారీరకమైన వ్యాధి ఐనా&nbsp;<BR>కావచ్చు, లేక మానసిక వ్యాధి ఐనా కావచ్చు. ఇకముందు పనికి నేను అనర్హుడననే&nbsp;<BR>నిర్ణయానికి యిప్పుడు వచ్చాను. మీ అందరితో నేను అతికఠినంగా ప్రవర్తించానని&nbsp;<BR>నా కిప్పుడు అర్థమైంది. ఐనా నా లోపాల నన్నింటిని, మీరు భరిస్తారని నాకు&nbsp;<BR>తెలుసు. ఇటువంటి పని చేసేవాడు మఠంలో మరొకడు లేడు. జరిగిందేమో&nbsp;<BR>జరిగిపోయింది - ఇదంతా పురాకృతకర్మఫలం. నేను పశ్చాత్తాపపపడి ప్రయోజన&nbsp;<BR>మేముంది? దాన్లో నాకు విశ్వాసం లేదు. అదంతా కర్మే. నా ద్వారా అమ్మ పని&nbsp;<BR>ఏం జరుగవలసి ఉందో, అది ఆమె నాచేత చేయించి, నా శరీరాన్ని మనస్సును&nbsp;<BR>విరుగగొట్టి ఒక మూలకు విసరి పారేసింది. ఆమె ఇచ్ఛ నెరవేరునుగాక!</FONT></p>
<p><FONT FACE="SHREE900, SHREE, sans-serif" SIZE="3">నేనిక పనినుండి పూర్తిగా విరమించుకొంటున్నాను. ఒకటి, రెండు&nbsp;<BR>రోజుల్లో అన్నింటిని పరిత్యజించి, ఏకాకినై పర్యటిస్తాను. నా మిగిలిన జీవితా-&nbsp;<BR>న్నంతా ఏదో ఒకచోట ప్రశాంతంగా గడుపుతాను. మీకు సమ్మతమైతే నన్ను&nbsp;<BR>మన్నించండి. లేకుంటే మీ యిచ్ఛవచ్చినట్లు చేయండి.</FONT></p>
<p><FONT FACE="SHREE900, SHREE, sans-serif" SIZE="3">డబ్బు ఎక్కువ భాగం ‘శ్రీమతి బుల్‌’ యిచ్చింది. శరత్‌మీద ఆమెకు&nbsp;<BR>సంపూర్ణమైన విశ్వాసముంది. శరత్‌ సలహామేరకు మఠ నిర్వహణ గావించు.&nbsp;<BR>లేకుంటే నీ యిష్టప్రకారం చెయ్యి.</FONT></p>
<hr class="puTa_virupu">
<table><tr><td><a class=puTa_lanke href=puTa3813.html>p3813</a></td><td>p3814</td><td><a class=puTa_lanke href=puTa3815.html>p3815</a></td></tr></table>
</div></body></html>
