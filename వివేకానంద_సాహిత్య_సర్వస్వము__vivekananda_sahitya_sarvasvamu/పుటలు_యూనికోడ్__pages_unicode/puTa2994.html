<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2993.html>p2993</a></td><td>p2994</td><td><a class=puTa_lanke href=puTa2995.html>p2995</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">165</FONT></p>
<p><FONT FACE="SHREE900, SHREE, sans-serif" SIZE="3">పడుతూ పరుగులెత్తేవారు ఈ మఠ ఆశయాలను మెచ్చుకోలేరు. మఠాన్ని తమ&nbsp;<BR>స్వంతంగాకూడా భావించలేరు. ఈ మఠ సన్యాసులు ప్రాచీన సన్యాసులు లాగా,&nbsp;<BR>విభూతి పూసుకొని, జడలు ధరించి , ‘చిట్కా’ వైద్యంచేసి వ్యాధులు&nbsp;<BR>నివారించే వారు కాదు. కాబట్టి ఈ తేడా చూచి ప్రజలు వీరిని మెచ్చుకోలేరు.&nbsp;<BR>మన గురుదేవుని విధానాలు, చర్యలు, అభిప్రాయాలు అన్నీ కొత్తమూసలో&nbsp;<BR>పోసినవే. కాబట్టి, మేంకూడా కొత్తరకం వాళ్లమే. కొన్నిసార్లు మర్యాదస్తులలాగా&nbsp;<BR>దుస్తులు ధరించి ఉపన్యాసాలిస్తుంటాము. ఇతర సమయాల్లో అన్నింటిని&nbsp;<BR>ప్రక్కకునెట్టి హరహర! ఓం ఓం!! అంటూ విభూతి పూసుకొని పర్వతా-&nbsp;<BR>ల్లోను, అరణ్యాల్లోను సమాధిమగ్నులమై వుంటాము.</FONT></p>
<p><FONT FACE="SHREE900, SHREE, sans-serif" SIZE="3">మన ప్రాచీన గ్రంథాల ప్రమాణాలు ఉదహరిస్తే యిప్పుడు చాలదు.&nbsp;<BR>పాశ్చాత్య నాగరికత ఉప్పెనలాగా దేశమంతా ముంచుకు వస్తున్నది. ఇప్పుడు&nbsp;<BR>పర్వతశిఖరాల మీద, దాని ఉపయోగం ఏమాత్రం గ్రహించకుండా, ధ్యానం&nbsp;<BR>చేస్తూ కూర్చుంటే చాలదు. ఇప్పుడు కావలసింది, భగవానుడు గీతలో చెప్పినట్లు&nbsp;<BR>ప్రబలమైన కర్మయోగం, హృదయంలో అపారమైన సాహసం, అప్రతిహత&nbsp;<BR>మైన శక్తి - అప్పుడే - ఈ దేశ ప్రజలు మేల్కొల్పబడుతారు. లేకుంటే, మీ&nbsp;<BR>రున్నట్లే వాళ్లుకూడా అంధకారంలో మునిగివుంటారు.</FONT></p>
<p><FONT FACE="SHREE900, SHREE, sans-serif" SIZE="3">పొద్దువాలింది. పడవమీద గంగా విహారం చేయటానికి స్వామీజీ దుస్తులు&nbsp;<BR>ధరించి మేడమీద నుంచి క్రిందికి వచ్చారు. శిష్యుడు, మరో యిద్దరు స్వామీ-&nbsp;<BR>జీతో పడవయెక్కారు. పడవ దక్షిణేశ్వర దేవాలయాన్ని దాటి ‘పనిహతి’ చేరు-&nbsp;<BR>కుంది. బాబా గోవిందకుమార చౌధురి ఆరామగృహం దగ్గర లంగరు వేశారు.&nbsp;<BR>ఒకప్పుడు ఈ యింటిని మఠానికి అద్దెకు తీసుకోవాలనే ప్రతిపాదన ఉండినది.&nbsp;<BR>స్వామీజీ పడవ విడిచి క్రిందికి దిగారు. ఆ యింటిచుట్టూ, తోటచుట్టూ&nbsp;<BR>పర్యటించారు. ఆ ప్రదేశమంతా ఎంతో సూక్ష్మంగా పరిశీలించి అన్నారు. ‘‘ఈ&nbsp;<BR>తోట చక్కగా వుంది. కాని కలకత్తాకు చాలాదూరంగా ఉంది. శ్రీరామకృష్ణ&nbsp;<BR>భక్తులు కలకత్తానుండి యింతదూరం నడచి రావటానికి ఎంతో శ్రమపడేవారు&nbsp;<BR>కదా! ఇక్కడ మఠస్థాపన కాకపోవటం అదృష్టమే.’’ క్రమ్ముకొన్న చీకటిలో పడవ&nbsp;<BR>మఠానికి తిరిగి వచ్చింది.</FONT></p>
<p><FONT FACE="SHREE902, SHREE, sans-serif" SIZE="3">ముప్ఫై యొకటవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">నాగమహాశయుని ఆగమనం.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: బేలూరు మఠం.</FONT></p>
<p><FONT FACE="SHREE902-Italic, SHREE, sans-serif" SIZE="3">కాలం: 1899 వ సంవత్సరారంభం</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">నాగమహాశయునితోకూడా శిష్యుడు మఠానికి వచ్చాడు. స్వామీజీ నాగ</FONT></p>
<hr class="puTa_virupu">
<table><tr><td><a class=puTa_lanke href=puTa2993.html>p2993</a></td><td>p2994</td><td><a class=puTa_lanke href=puTa2995.html>p2995</a></td></tr></table>
</div></body></html>
