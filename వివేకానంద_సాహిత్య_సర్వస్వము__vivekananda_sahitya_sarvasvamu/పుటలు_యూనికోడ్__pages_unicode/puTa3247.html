<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3246.html>p3246</a></td><td>p3247</td><td><a class=puTa_lanke href=puTa3248.html>p3248</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup></FONT></p>
<p><FONT FACE="TimesNewRoman, Times, serif" SIZE="3"><sup>  </sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(బలరాం బోసుకు)</FONT></p>
<BR>
<p><FONT FACE="SHREE908, SHREE, sans-serif" SIZE="3">ఓం నమో భగవతే రామకృష్ణాయ</FONT></p>
<BR>
<p><FONT FACE="SHREE900, SHREE, sans-serif" SIZE="3">ఘాజీపూర్‌,</FONT></p>
<p><FONT FACE="SHREE900, SHREE, sans-serif" SIZE="3">15 మార్చ్‌, 1890.</FONT></p>
<p><FONT FACE="SHREE900, SHREE, sans-serif" SIZE="3">మాన్య మహాశయా,</FONT></p>
<p><FONT FACE="SHREE900, SHREE, sans-serif" SIZE="3">దయతో మీరు వ్రాసిన ఉత్తరం నిన్న అందింది. సురేష్‌బాబుకు వచ్చిన&nbsp;<BR>వ్యాధి అత్యంత ప్రమాదకరమైనదని తెలిసి విచారిస్తున్నాను. ఏది జరువలసి&nbsp;<BR>ఉంటే అది జరిగి తీరుతుంది. మీరుకూడ అస్వస్థులగుట మరింత విచారకరం.&nbsp;<BR>‘అహం’ భావం ఉన్నంతవరకు మందులు తీసుకోకపోవడం అవివేకమే. ‘అహం’&nbsp;<BR>భావం లేనివారు సహించుకొని ఉండటం ఉత్తమం. శరీరం జీవాత్మకు నివాసం.&nbsp;<BR>అది కర్మకు సాధనం. దానిని నరకకూపంగా మార్చేవాడు, దానిని నిర్లక్ష్యం చేసే-&nbsp;<BR>వాడు, ఈ ఇద్దరూ నిందార్హులే. సంకోచం ఏమాత్రం లేకుండా పరిస్థితులకు&nbsp;<BR>అనుగుణ్యంగా ప్రవర్తించగోర్తాను.</FONT></p>
<p><FONT FACE="SHREE902, SHREE, sans-serif" SIZE="3">వాభినన్దేత మరణం నాభినందేత జీవితం।</FONT></p>
<p><FONT FACE="SHREE902, SHREE, sans-serif" SIZE="3">కాలమేవ ప్రతీక్షేత నియమమ్‌ భృతకోయథా।।</FONT></p>
<p><FONT FACE="SHREE900, SHREE, sans-serif" SIZE="3">‘‘మరణాన్నిగాని, జీవితాన్నిగాని కోరక, తన కేది సాధ్యమో దానిని చేస్తూ,&nbsp;<BR>ఆజ్ఞకై వేచివుండే సేవకుని వలె, వేచివుండటం ఉత్తమోత్తమమైన ధర్మం.’’</FONT></p>
<p><FONT FACE="SHREE900, SHREE, sans-serif" SIZE="3">వారణాసిలో భయంకరమైన చలిజ్వరం ప్రబలింది. ప్రమదబాబు అలహా-&nbsp;<BR>బాద్‌ వెళ్ళారు. బాబూరాం ఇక్కడకు అకస్మాత్తుగా వచ్చాడు. అతనికి జ్వరం&nbsp;<BR>వచ్చింది. అటువంటి పరిస్థితుల్లో బయలుదేరి ఉండకూడదు. నేను రేపు ఈ&nbsp;<BR>వూరినుండి వెళ్ళిపోతున్నాను. మాతృదేవికి నా శతకోటి ప్రణామాలు. నాకు సమ-&nbsp;<BR>తాదృష్టి ఏర్పడాలని పుట్టుకతో కలిగే బంధాలన్నీ విడివడ్డ తర్వాత, స్వయంగా&nbsp;<BR>వేసుకున్న బంధాలలో చిక్కకుండేటట్లు మీ రందరు న న్నాశీర్వదించండి. శుభం-&nbsp;<BR>కరుడైన వాడు ఎవరైనా ఉంటే ఆయనకు శక్తి, అవకాశం ఉంటే అతడు మీ అంద-&nbsp;<BR>రిపై మహోన్నతమైన శుభాలను ప్రసాదించుగాక అని నా ప్రార్థన.</FONT></p>
<p><FONT FACE="SHREE900, SHREE, sans-serif" SIZE="3">భవదీయ ప్రేమపూర్ణ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3246.html>p3246</a></td><td>p3247</td><td><a class=puTa_lanke href=puTa3248.html>p3248</a></td></tr></table>
</div></body></html>
