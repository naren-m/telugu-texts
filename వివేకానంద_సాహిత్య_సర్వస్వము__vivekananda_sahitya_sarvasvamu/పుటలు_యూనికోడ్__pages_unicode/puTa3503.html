<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3502.html>p3502</a></td><td>p3503</td><td><a class=puTa_lanke href=puTa3504.html>p3504</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>˝ ˝</FONT></p>
<p><FONT FACE="SHREE900, SHREE, sans-serif" SIZE="3">లానందంతో తేలియాడుతున్నారు... ఎవరైనా అధిక్షేపిస్తే ‘మన మతం తలకిందు&nbsp;<BR>లైపోతుంది’ అని చెబుతున్నారు. తమ ఆడపిల్లలు యుక్తవయస్సు రాకపూర్వమే&nbsp;<BR>తల్లులనుగా చూడాలని ఆశించి, అలాటి చర్యలకు వైజ్ఞానికమైన జవాబులను&nbsp;<BR>చెబుతున్న మతాన్ని ఏమనాలి? ఈ తప్పును అనేకులు మహమ్మదీయులమీద&nbsp;<BR>రుద్దుతున్నారు. వా రా నిందార్హులు! గృహ్యసూత్రాలను క్షుణ్ణంగా పరిశీలించి&nbsp;<BR>చూడు: దాన్లో కన్యకు వివాహ వయస్సు ఏ విధంగా నిర్ణయించబడింది... స్త్రీకి&nbsp;<BR>రజస్వలాత్పూర్వమే వివాహం చెయ్యాలనిగదా వుంది. గృహ్యసూత్రాలన్నీ దీన్నే&nbsp;<BR>ప్రతిపాదిస్తున్నవి. వైదికమైన అశ్వమేథయాగంలో యింతకంటె నికృష్టమైన&nbsp;<BR>కార్యాలు ఆచరించబడుతున్నాయి. బ్రాహ్మణములన్నీ వీటిని సూచిస్తున్నాయి;&nbsp;<BR>వ్యాఖ్యాతలందరూ వాటిని సత్యాలుగా అంగీకరించారు. కాబట్టి నువ్వు వాటిని&nbsp;<BR>ఏ రీతిగా కాదనగలవు?</FONT></p>
<p><FONT FACE="SHREE900, SHREE, sans-serif" SIZE="3">వీటన్నింటిని ఉదహరించి నేను చెప్పవచ్చిన పర్యవసానం ఏమంటే,&nbsp;<BR>ప్రాచీనకాలంలో అనేక మంచి విషయాలున్నాయి. చెడువిషయాలూ వున్నాయి.&nbsp;<BR>కానీ భావి భారతదేశం, ప్రాచీన భారతదేశంకంటె మహోన్నతంగా వుండాలి.&nbsp;<BR>అందువల్ల ప్రాచీనమైన మంచినంతా నిలుపుకొందాం. శ్రీరామకృష్ణుని అవతారం-&nbsp;<BR>తోనే ఆధునిక భారతం ఉద్భవించింది. సత్యయుగం ఆరంభమైంది. ఆ సత్య-&nbsp;<BR>యుగాన్ని కొనిరావడానికి మీరు కర్తలైవున్నారు. ఈ దృఢసంకల్పంతో కార్యా&nbsp;<BR>రంభులు కండి.</FONT></p>
<p><FONT FACE="SHREE900, SHREE, sans-serif" SIZE="3">ఒకవైపు మీరు శ్రీరామకృష్ణుణ్ణి అవతారపురుషు డంటున్నారు. ఆ నోటి-&nbsp;<BR>తోనే జంకూగొంకూలేక మీ అజ్ఞానాన్ని సాకుగా చెబుతున్నారు. ‘మీరు ఎంతో&nbsp;<BR>కపటవర్తను’ లని నిర్భయంగా నే నంటున్నాను. శ్రీరామకృష్ణ పరమహంసే సత్య-&nbsp;<BR>మైతే, మీరూ సత్యమే. కాని దాన్ని మీరు నిరూపించవలసి వుంటుంది. మీ అంద-&nbsp;<BR>రిలోను అప్రతిహతమైన శక్తి వుంది. నాస్తికుల్లో ఏముంది? చెత్తాచెదారం తప్ప.&nbsp;<BR>విశ్వాసపాత్రులు నిజానికి ధీరులు. అఖండమైన శక్తిని వారు ప్రదర్శిస్తారు. వారి-&nbsp;<BR>ముందు లోకం కొట్టుకొనిపోతుంది. ‘‘బీదలపట్ల సానుభూతి, సహకారం’’&nbsp;<BR>‘మానవుడు మాధవుడే - అతడు నారాయణుడు’ ఆత్మలో స్త్రీ పురుషాది లింగ-&nbsp;<BR>భేదంగాని, బ్రాహ్మణ క్షత్రియాది కులభేదంగాని... లేదు’ ఆ ‘బ్రహ్మస్తంభ&nbsp;<BR>పర్యంతం’ సర్వం నారాయణుడే - సృష్టికర్త అయిన బ్రహ్మమొదలు కీటకం&nbsp;<BR>వరకు సర్వం నారాయణుడే క్రిమిలో ఆ విభూతి అల్పం - బ్రహ్మలో అధికం.&nbsp;<BR>దివ్యత్వాన్ని అంతకంతకు అభివ్యక్తం చేయటానికి ఉపక్రమించేదంతా పుణ్యం.&nbsp;<BR>దాన్ని అణచివేసేదంతా పాపం.</FONT></p>
<hr class="puTa_virupu">
<table><tr><td><a class=puTa_lanke href=puTa3502.html>p3502</a></td><td>p3503</td><td><a class=puTa_lanke href=puTa3504.html>p3504</a></td></tr></table>
</div></body></html>
