<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1752.html>p1752</a></td><td>p1753</td><td><a class=puTa_lanke href=puTa1754.html>p1754</a></td></tr></table>
<p><FONT FACE="SHREE900, SHREE, sans-serif" SIZE="3">148 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">వద్ద కెళ్లాలి’’ అని వెళ్లేదాకా ఏడుస్తుంది. మనమంతా శిశువులం. భగవంతుడు&nbsp;<BR>మన తల్లి. మనం ధనం సంపద మొదలైన వస్తువులకై అన్వేషించటంలో లీనమై&nbsp;<BR>వున్నాం. కాని మనం మేలుకొనే సమయం వస్తుంది. ఈ ప్రపంచం మనకింకా&nbsp;<BR>ఎక్కువ బొమ్మల నివ్వటానికి ప్రయత్నిస్తుంది. ‘‘వద్దు, చాల బొమ్మలైనాయి.&nbsp;<BR>నేను భగవంతుని వద్దకు పోతాను’’ అంటాం.</FONT></p>
<p><FONT FACE="SHREE900, SHREE, sans-serif" SIZE="3">భగవంతుడినుండి వేరుగాక అతడితో ఐక్యమై వున్నప్పుడు మన వ్యక్తిత్వం&nbsp;<BR>వుండదా? వుంటుంది. అదే భగవంతుడు. అతడే మన వ్యక్తిత్వం. ఇప్పటి మన&nbsp;<BR>వ్యక్తిత్వం నిజమైన వ్యక్తిత్వం కాదు. నువ్వు దాన్ని సమీపిస్తున్నావు. వ్యక్తిత్వం&nbsp;<BR>పరిణామరహితం, అవిభాజ్యమైంది. ఐతే యీ నీ ప్రస్తుత స్థితిని వ్యక్తిత్వమని&nbsp;<BR>ఎలా అంటావు? నువ్వొక గంటసేపు ఒక రీతిలో భావిస్తావు. మరుసటి గంట&nbsp;<BR>మరో రీతిలో, ఆ తర్వాత రెండు గంటలసేపు వేరొక రీతిలో యోచిస్తావు.&nbsp;<BR>మార్పు లేనిదే వ్యక్తిత్వం. ప్రస్తుత మన యీ స్థితి శాశ్వతంగా అలాగే వుండటం&nbsp;<BR>మహాప్రమాదకరం. అలాగైతే ఒక దొంగ శాశ్వతంగా దొంగగానే వుండిపోతాడు;&nbsp;<BR>మోసగాడు మోసగాడుగానే వుండిపోతాడు. కాబట్టి పరిణామ రహితమైన దేదో&nbsp;<BR>అదే నిజమైన వ్యక్తిత్వం. అదే మనలోని భగవంతుడు.</FONT></p>
<p><FONT FACE="SHREE902, SHREE, sans-serif" SIZE="3">కార్యకౌశలం</FONT></p>
<p><FONT FACE="SHREE900, SHREE, sans-serif" SIZE="3">1. ప్రతి మాటను లేదా మనస్సులో పుట్టే కోరికను నమ్మకూడదు. కాని జాగ్రత్తగా,&nbsp;<BR>నెమ్మదిగా అవి దేవుని ఇచ్ఛానుసారమో కాదో అని పరిశీలించాలి.</FONT></p>
<p><FONT FACE="SHREE900, SHREE, sans-serif" SIZE="3">కాని, అయ్యో! మనం బహుశ అతిసహజంగా యితరులను గురించిన సుఖ్యాతికంటె&nbsp;<BR>నిందలనే నమ్మి, ప్రచారం చేస్తూవుంటాం.</FONT></p>
<p><FONT FACE="SHREE900, SHREE, sans-serif" SIZE="3">కాని, పవిత్రులు యితరుల అపకీర్తిని గూర్చిన ప్రవాదులను వెంటనే నమ్మరు.&nbsp;<BR>ఎందుకంటె మానవుల దౌర్బల్యం చెడువైపు ఎక్కువని, అది అబద్ధం చెప్పటానికి వారిని&nbsp;<BR>ప్రేరేపిస్తుందని వారికి తెలుసు.</FONT></p>
<p><FONT FACE="SHREE900, SHREE, sans-serif" SIZE="3">2. ఎవడు తన పనుల్లో హఠం చెయ్యడో, తాను సంకల్పించిన పనులు తప్పని&nbsp;<BR>ఋజువైన తర్వాతా వాటిని విడువకుండా వుంటాడో, ఎవడు తాను విన్నదాన్నంతా తక్షణం&nbsp;<BR>నమ్మడో, ఒకవేళ తాను విన్నది నిజమని నమ్మినాకూడా దాన్ని వెంటనే యితరులతో&nbsp;<BR>ప్రచారం చెయ్యడో అతడే బుద్ధిమంతుడు.</FONT></p>
<p><FONT FACE="SHREE900, SHREE, sans-serif" SIZE="3">3. బుద్ధిమంతుడు, విచక్షణాపరుడైన వ్యక్తివద్ద ఉపదేశం పొందు; అంతేగాక నువ్వంటే&nbsp;<BR>ఎక్కువ తెలిసినవానివద్ద నేర్చుకోవటానికి ఆశించటమే వివేక </FONT><FONT FACE="SHREE900, SHREE, sans-serif" SIZE="3">లక్షణం. తన బుద్ధిని</FONT></p>
<hr class="puTa_virupu">
<table><tr><td><a class=puTa_lanke href=puTa1752.html>p1752</a></td><td>p1753</td><td><a class=puTa_lanke href=puTa1754.html>p1754</a></td></tr></table>
</div></body></html>
