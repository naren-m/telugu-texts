<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2184.html>p2184</a></td><td>p2185</td><td><a class=puTa_lanke href=puTa2186.html>p2186</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 3 6</FONT></p>
<p><FONT FACE="SHREE900, SHREE, sans-serif" SIZE="3">నాలో గ్రుచ్చుకోజాలవు. నన్ను అగ్ని కాల్చలేదు. గాలి ఎండింపజేయదు. నేను&nbsp;<BR>సర్వశక్తిమంతుడిని. నేను సర్వజ్ఞుడను’’ అనే ధన్యవాక్కులను ఉచ్చరించండి!&nbsp;<BR>‘‘మేము దుర్బలులం’’ అని ఎన్నడూ అనకండి. మనం అన్నీ చేయగలం. మనం&nbsp;<BR>చేయజాలందేముంది? మనం అంతా చేయగలం. మన అందరిలో ఆ దివ్యాత్మ&nbsp;<BR>ఉంది. దానితో మనం విశ్వాసాన్ని వహించాలి! నచికేతునిలాగా ‘శ్రద్ధ’ వహిం-&nbsp;<BR>చండి. నచికేతునకు, వాని తండ్రి యాగంచేసే సమయంలో ‘శ్రద్ధ’ కలిగిందట!&nbsp;<BR>అట్లే మీలో ప్రతివానికీ ‘శ్రద్ధ‘ కలగాలి! మీలో ప్రతివాడూ మహావీరుడై నిలవాలి!&nbsp;<BR>అద్భుత ధీశక్తికలిగి, అఖండ దివ్యాంశతో లోకాన్ని వ్రేలిపై త్రిప్పగలగాలి! నేను&nbsp;<BR>కోరేది, మీరు అలాటివారు కావాలనే; ఉపనిషత్తులవల్ల మీరు పొందగల బలం&nbsp;<BR>అలాంటిది. అందులోనుండి మీకు లభించగల ‘శ్రద్ధ’ అలాంటిది!</FONT></p>
<p><FONT FACE="SHREE900, SHREE, sans-serif" SIZE="3">ఓహో! ఆ ఉపనిషత్తులు సన్న్యాసుల సొత్తట! రహస్యమైనవట! అవి&nbsp;<BR>సన్న్యాసి చేతులలోపడ్డాయి; అతడు వానిని అడవులకు తీసికొనివెళ్లాడు. శంకరా&nbsp;<BR>చార్యులు కొంచెం దయచూపి, గృహస్థులు సైతం ఉపనిషత్తులను చదవవచ్చుననీ,&nbsp;<BR>అవి వారికి మేలు చేస్తాయనీ, అందువల్ల వారికి అపాయంలేదనీ తెలిపారు. ఐనా&nbsp;<BR>ఏకాంతవాసి అయి అడవుల్లో ఉండే వానినిగూర్చి మాత్రమే ఉపనిషత్తులు పలు-&nbsp;<BR>కుతాయనే అభిప్రాయ మొకటుంది. నేను మొన్న మీకు తెలిపినట్లు వేదాలను&nbsp;<BR>గురించిన ప్రామాణికమైన వ్యాఖ్యానం - ఏకైక వ్యాఖ్యానం - ఆ వేదాలను ప్రసా-&nbsp;<BR>దించిన దివ్యపురుషునివలననే - ఆ శ్రీకృష్ణభగవానునివల్లనే - గీతలో ప్రకటించ&nbsp;<BR>బడింది. ఏ జీవనవృత్తిలో ఉన్నా, ప్రతివానికీ ఉపకరించే విధంగా, ఆ వ్యాఖ్యాన&nbsp;<BR>ముంది. వేదాంత భావాలు విశ్వమంతటా ప్రచారంపొందాలి! అవి అడవుల్లోనే&nbsp;<BR>పడి ఉండకూడదు. అడవులనుండి, గుహలనుండి వెలువడివచ్చి న్యాయాధి&nbsp;<BR>పతికి, న్యాయవాదికి, గురువులకు, విద్యార్థులకు, సంపన్నుడికీ, దరిద్రుడికీ,&nbsp;<BR>చివరికి చేపలుపట్టే బెస్తవానికి సైతం, అందుబాటులోకి వచ్చి ఉపకరించాలి.&nbsp;<BR>ఉపనిషత్తుల ప్రబోధం, ప్రతి పురుషునికీ, స్త్రీకి, బిడ్డకు వారెలాంటి పనిచేసేవా-&nbsp;<BR>రైనా అందరికీ వర్తిస్తుంది. భయపడ్డానికేముంది? ఉపనిషత్తుల ఆదర్శాలను&nbsp;<BR>అందరూ - బెస్తవాళ్లు సైతం ఎలా అనుసరించడానికి వీలవుతుందో, ఆ మార్గం&nbsp;<BR>చెప్పబడింది. ఆ మార్గం అనంతం. మతం అనంతం. ఎవరూ దాన్ని దాటిపో-&nbsp;<BR>జాలరు. నీవు నిష్కపటచిత్తంతో ఏమి చేసినా, నీకది మేలే. చాలా చిన్నపనైనా,&nbsp;<BR>సవ్యంగాచేస్తే మహాద్భుత ఫలాన్నిస్తుంది. కాబట్టి ప్రతివాడూ తాను చేయగల&nbsp;<BR>చిన్నపనైనా, శ్రద్ధతో నిర్వహించాలి! బెస్తవాడు సైతం, తాను ఆత్మస్వరూపినని&nbsp;<BR>భావిస్తే, తన బెస్తవృత్తిలో ఉత్తముడవుతాడు. విద్యార్థి తాను ఆత్మరూపినని&nbsp;<BR>భావిస్తే చాలాశ్రేష్ఠుడైన విద్యార్థి అవుతాడు. న్యాయవాది, తాను ఆత్మయే అని</FONT></p>
<hr class="puTa_virupu">
<table><tr><td><a class=puTa_lanke href=puTa2184.html>p2184</a></td><td>p2185</td><td><a class=puTa_lanke href=puTa2186.html>p2186</a></td></tr></table>
</div></body></html>
