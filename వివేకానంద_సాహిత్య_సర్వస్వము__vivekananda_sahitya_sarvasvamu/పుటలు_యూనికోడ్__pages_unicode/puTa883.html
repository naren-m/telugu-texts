<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa882.html>p882</a></td><td>p883</td><td><a class=puTa_lanke href=puTa884.html>p884</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ధ్యానం : సమాధి</FONT></p>
<BR>
<p><FONT FACE="SHREE900, SHREE, sans-serif" SIZE="3">59</FONT></p>
<BR>
<p><FONT FACE="SHREE900, SHREE, sans-serif" SIZE="3">జ్ఞానానికి తోడుగా వారుకొన్ని విచిత్రమూఢనమ్మకాలు కూడా కల్గి ఉండేవారని&nbsp;<BR>తెలుస్తోంది. వారంతా మతిభ్రమకు లోనయ్యారు. గుహలోనున్న తన వద్దకు&nbsp;<BR>ఒకరోజ ‘గేబ్రియల్‌’ అనే దేవదూత వచ్చిందని, తనను ‘హరాక్‌’ అనే దివ్యాశ్వం&nbsp;<BR>మీద ఎక్కించుకుపోయిందని మహమ్మద్‌ చెబుతాడు. తానప్పుడు దివ్యలోకాలను&nbsp;<BR>చూశానని అతనంటాడు. అయినా అతను కొన్ని గొప్పసత్యాలు వెల్లడించాడు.&nbsp;<BR>‘ఖురాన్‌’ చదువుతూ ఉంటే, గొప్పసత్యాలు మూఢనమ్మకాలతో మేళనం&nbsp;<BR>చెందినట్లు తెలుస్తుంది. దీనికి ఏమిటీ కారణం? దివ్యావేశం అతనికి కల్గిం&nbsp;<BR>దనటంలో ఎలాంటి సందేహం లేదు. అయితే అది అనుకోకుండా కాకతాళీయంగా&nbsp;<BR>అతనికి లభించింది. అతను సుశిక్షితుడైన యోగికాదు; అందుకే తన కార్యాలకు&nbsp;<BR>కారణం అతనికి తెలియలేదు. మహమ్మదు ప్రపంచానికి చేసిన మేలుగూర్చి&nbsp;<BR>ఆలోచించండి; అలాగే అతని మతోన్మాదంవల్ల లోకానికి జరిగిన కీడును కూడా&nbsp;<BR>గ్రహించండి. అతని ఉపదేశాల కారణంగా కోట్లాదిమందిని ఊచకోత కోశారు.&nbsp;<BR>ఎంతోమంది తల్లులు తమ పిల్లలను కోల్పోయారు. ఎంతోమంది పిల్లలు&nbsp;<BR>దిక్కులేనివారయ్యారు. ఎన్నోదేశాలు సమూలంగా నాశనమయ్యాయి. ఎంత&nbsp;<BR>మందో చిత్రవధకు గురయ్యారు. ఈ కీడుగూర్చి ఆలోచించండి.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి మహమ్మదు - ఇతర గొప్పప్రవక్తల జీవితచరిత్రలను విమర్శించి&nbsp;<BR>చూస్తే, ఇలాంటి మతిభ్రమ అనే ప్రమాదానికి వారు ఎలా గురయ్యారో తెలుస్తుంది.&nbsp;<BR>అయినా వారందరికీ దివ్యజ్ఞానం ప్రాప్తించింది. ఇలా భావావేశంలో ప్రవక్త&nbsp;<BR>అతీంద్రియజ్ఞానాన్ని పొందినప్పుడు, కొన్ని తత్త్వాలను దర్శిస్తాడు; దానితోపాటుగా&nbsp;<BR>కొన్నిమూఢనమ్మకాలకు కూడా అతను గురి అవుతుంటాడు. మహమ్మద్‌&nbsp;<BR>గొప్పఉపదేశాలతో లోకానికి ఎంతో మేలు జరిగింది; అయితే అతని&nbsp;<BR>మూఢనమ్మకాలతో లోకానికి అంతకు రెట్టింపు కీడు జరిగింది.</FONT></p>
<p><FONT FACE="SHREE900, SHREE, sans-serif" SIZE="3">మానవజీవిత మనే అసంగత విషయ విన్యాసరాశి నుండి మనమేదైన&nbsp;<BR>సమంజస భావాన్ని గ్రహించాలంటే, హేతువాదాన్ని అతిక్రమించాలి. దానికోసం&nbsp;<BR>మూఢనమ్మకాలను వదలిపెట్టాలి. శాస్త్రోక్తసాధనాన్ని ప్రశాంతంగా, సక్రమంగా&nbsp;<BR>చేయాలి. ఇతర శాస్త్రాల మాదిరే, రాజయోగాన్ని కూడా ఒకశాస్త్రంగా&nbsp;<BR>పరిశీలించాలి. హేతువిమర్శను ఆధారం చేసుకోవాలి. సత్యాన్వేషణకు దోహదం&nbsp;<BR>చేసేదాకా దాన్ని అవలంబించాలి. హేతువిమర్శ నిలువలేని స్థితిలో, ఉన్నతావస్థను&nbsp;<BR>పొందేందుకు అదే దారి చూపుతుంది. ‘‘నే నీశ్వర ప్రేరితుడను.’’ అని చెబుతూ,&nbsp;<BR>ఆ వెంటనే యుక్తివిరుద్ధంగా ఎవరైనా మాట్లాడుతూ ఉంటే, ఆ వ్యక్తి మాటలను&nbsp;<BR>నిరాకరించండి. ఎందుకంటే, సహజజ్ఞానం తార్కికజ్ఞానం, అతీంద్రియజ్ఞానం&nbsp;<BR>లేదా బోధరహితావస్థ, బోధావస్థ, బోధాతీతావస్థ - ఈ మూడూ ఒకేమనసుకు</FONT></p>
<hr class="puTa_virupu">
<table><tr><td><a class=puTa_lanke href=puTa882.html>p882</a></td><td>p883</td><td><a class=puTa_lanke href=puTa884.html>p884</a></td></tr></table>
</div></body></html>
