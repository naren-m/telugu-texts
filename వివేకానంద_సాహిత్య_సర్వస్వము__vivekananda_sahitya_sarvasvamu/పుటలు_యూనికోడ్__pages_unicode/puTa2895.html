<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2894.html>p2894</a></td><td>p2895</td><td><a class=puTa_lanke href=puTa2896.html>p2896</a></td></tr></table>

<p><FONT FACE="SHREE900, SHREE, sans-serif" SIZE="3">అంటించారు. కాని, ఏం ఆశ్చర్యం! అతని జుట్టుగాని, అతని శరీరంలో ఏ&nbsp;<BR>భాగంగాని, ఆ ఎఱ్ఱగా కాలిన గొడ్డలివల్ల ఏమాత్రం కాలలేదు, సరికదా, అతడి&nbsp;<BR>ముఖంలో కించిత్తు బాధపడే లక్షణంకూడా నాకు కన్పించలేదు. ఆశ్చర్యంతో&nbsp;<BR>నేను నిలబడిపోయాను. ఆ గ్రామపెద్ద యింతలో, నా దగ్గరకు వచ్చి అన్నాడు,&nbsp;<BR>‘‘మహరాజ్‌, దయచేసి యితని ఆవేశం తగ్గిపోయేటట్లు చేయండి’’. నాకేమీ&nbsp;<BR>తోచలేదు. కాని, ఏదో చేద్దామని ఆ పూనిక వచ్చినవాని దగ్గరకి పోయాను.&nbsp;<BR>ఒక్కసారి అక్కడికి పోయిన తర్వాత, ఆ గొడ్డలిని పరీక్షించాలనే గట్టి కోరిక&nbsp;<BR>కల్గింది. అది చల్లబడి, నల్లగా తయారైనా, దానిని తాకిన తక్షణమే నా వేళ్లు&nbsp;<BR>మండిపోయినాయి. ఆ బాధవల్ల మనస్సు కుదుట పడలేదు. ఆ గొడ్డలిని గూర్చి&nbsp;<BR>నా మనస్సులో కలిగిన భావాలన్నీ ఎగిరిపోయినాయి. అయినా ఆ మంటతో&nbsp;<BR>బాధపడుతూనే నా చేతిని అతని తలపై ఉంచి, కొంచెం సేపు జపం చేశాను.&nbsp;<BR>ఆశ్చర్యం! పది, పదిహేను నిమిషాల్లో అతడు మామూలు స్థితికి వచ్చాడు.&nbsp;<BR>అప్పుడు ఓహో! ఆ గ్రామస్థులు నా మీద అపరిమితమైన గౌరవాన్ని ప్రదర్శిం-&nbsp;<BR>చారు. నే నొక అద్భుతవ్యక్తిని అనుకున్నారు. కాని, నా కా విషయంలో తల తోక&nbsp;<BR>కన్పించలేదు. అందువల్ల ఏమీ మాట్లాడకుండా ఆ యింటి యజమానితో-&nbsp;<BR>పాటు అతని గుడిసెకు తిరిగి వచ్చాను. నేను పడుకునే సరికి అర్ధరాత్రయింది.&nbsp;<BR>కాని, కాలిన బాధవల్ల, దుర్భేద్యమైన యీ సంఘటన వల్ల ఆ రాత్రి నాకు నిద్ర&nbsp;<BR>పట్టలేదు. ఎఱ్ఱగా కాలిన గొడ్డలి సజీవుడై వున్న మనుష్యునికి ఏమీ బాధ కల్గిం-&nbsp;<BR>చక పోవటాన్ని గూర్చి ఆలోచిస్తుంటే నా మనసులో మాటిమాటికి అన్పిం-&nbsp;<BR>చింది. ‘‘హరోషియో! మీ తత్త్వశాస్త్రంలో కలలోనైనా కన్పించని&nbsp;<BR>విషయాలెన్నో స్వర్గంలోను, భూలోకంలోను ఉన్నాయి.’’ (షేక్స్ప్‌యర్‌)</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కాని, మహాశయా! ఈ నిగూఢ రహస్యం, తర్వాతగాని,&nbsp;<BR>మరెప్పుడైనగాని మీకు విశదమైందా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: లేదు, ఇప్పుడా విషయం జ్ఞాపకానికి వచ్చి నీకు చెప్పాను.&nbsp;<BR>తర్వాత స్వామీజీ కొనసాగించారు. ‘‘కాని శ్రీరామకృష్ణుడు అటువంటి&nbsp;<BR>అమానుషశక్తులను తుచ్ఛంగా పరిగణించేవారు. ఈ శక్తుల ప్రదర్శన మీదికి&nbsp;<BR>మనస్సుపోతే, పరతత్వం లభించటం ఉండదని వారి బోధ. మానవుని&nbsp;<BR>మనస్సంత దుర్బలమైంది. ఇక గృహస్థుల విషయం చెప్పాలా! అంతెందుకు?&nbsp;<BR>నూటికి తొంభైమంది సన్యాసులుకూడా ఈ శక్తులకై పాకులాడుతారు. పాశ్చాత్య&nbsp;<BR>దేశాల్లో అటువంటి మహత్తులు కనిపిస్తే చాలు, జనం వెఱ్ఱెత్తి పోతారు. ఈ శక్తు-&nbsp;<BR>లలోని అనర్థం నిజమైన ఆధ్యాత్మికతకు ఆటంకాలని&nbsp;<BR>శ్రీరామకృష్ణుడు అపార కరుణతో మాకు తెలియజేయటం వల్ల, మేము వాటి</FONT></p>
<hr class="puTa_virupu">
<table><tr><td><a class=puTa_lanke href=puTa2894.html>p2894</a></td><td>p2895</td><td><a class=puTa_lanke href=puTa2896.html>p2896</a></td></tr></table>
</div></body></html>
