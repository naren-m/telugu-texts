<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1551.html>p1551</a></td><td>p1552</td><td><a class=puTa_lanke href=puTa1553.html>p1553</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - ప్రథమ భాగం</FONT></p>
<p><FONT FACE="SHREE900, SHREE, sans-serif" SIZE="3">323</FONT></p>
<p><FONT FACE="SHREE900, SHREE, sans-serif" SIZE="3">ఇది అనుష్ఠానయోగ్యమైన భగవద్బోధ. కాకుంటే, ఇంక అనుష్ఠాన&nbsp;<BR>యోగ్యంగా భగవంతునిగూర్చి బోధించడం ఎలా? నా ఎదుట కనబడే భగ&nbsp;<BR>వంతునికంటె అన్నిటా, అంతటా నిండి, సర్వాంతర్యామిగా వర్ధిల్లే దేవునికంటె,&nbsp;<BR>మన ఇంద్రియాలకంటె సత్యమైన దైవంకంటే, ప్రత్యక్షంగా మనం తెలిసికొనగల&nbsp;<BR>ఈశ్వరుడు ఇంకెవ డుండగలడు? ఎందుకంటే సర్వశక్తి సంపన్నుడై, సర్వత్రా&nbsp;<BR>వెలుగుతూ, ఆత్మలకెల్లా ఆత్మగా ఒప్పే ఆ భగవంతుడు నీవే. నీవు కావని అంటే&nbsp;<BR>నేను అబద్ధం చెప్పినవాడినౌతాను. సర్వకాల సర్వావస్థల్లోను, నేను గుర్తించినా&nbsp;<BR>లేకున్నా, ఈ సంగతి నాకు తెలుసు. అన్నిటిలో వున్న ఏకత్వం, సర్వజీవ&nbsp;<BR>లోకంలోను వెలిగే సత్యత్వం, అస్తిత్వంలో వున్న సత్యం, ఆ ఏకైకమూర్తి&nbsp;<BR>మాత్రమే.</FONT></p>
<p><FONT FACE="SHREE900, SHREE, sans-serif" SIZE="3">ఈ వేదాంత నీతి భావాలను ఇంకా విశదీకరించవలసి వుంది. కాబట్టి&nbsp;<BR>కొంత ఓపిక పట్టండి. చాలా క్షుద్రమైన ఆదర్శాలనుండి, ఈ భావాలు ఎలా&nbsp;<BR>ఉద్భవించాయో, ఈ అద్వైతాదర్శం ఎలా పరిణామం చెందిందో, ఎలా విశ్వ-&nbsp;<BR>ప్రేమ రూపాన్ని ధరించిందో, తెలియడానికి దాన్ని పూర్తిగా విమర్శించి,&nbsp;<BR>నిరూపణ చేయవలసి వుంది. అపాయాలను తప్పించుకోవడానికి దీన్ని క్షుణ్ణంగా&nbsp;<BR>తెలిసికోవాలి. అతిక్షుద్ర దశలనుండి దీన్ని అవలోకన చేసికొంటూ రావడానికి&nbsp;<BR>లోకులకు ఓపిక లేదు. కాని ముందు రానున్న వారికి, ఈ రహస్యాన్ని అందించ&nbsp;<BR>లేకపోతే, మనం పైమెట్టుపై నిలిచి ఏం లాభం? కాబట్టి కూలంకషంగా దీన్ని&nbsp;<BR>పరిశీలించడం యుక్తం. బుద్ధిబలం చివరికి నిష్ప్రయోజనమని తెలిసినా, బుద్ధికి&nbsp;<BR>సాధ్యమైనంత వరకు, విషయాన్ని మున్ముందుగా వివరించడం అవసరం. హృద-&nbsp;<BR>యమే అన్నిటిలోనూ ప్రధానమైంది. ఈశ్వరుని మనం చూడగలగడం&nbsp;<BR>హృదయం ద్వారాగానీ, బుద్ధిద్వారా కాదు సుమండీ! మనకై వీథులు చిమ్మే&nbsp;<BR>ఊడ్పుకత్తెవంటిది ఈ బుద్ధి. అది మార్గాన్ని సరిచేయ గలదు; పోలీసులాగా అప్ర-&nbsp;<BR>ధానమైంది. సంఘవర్తనంలో పోలీసు వుండి తీరాలని నొక్కి చెప్పలేం.&nbsp;<BR>అల్లర్లను ఆపడమే, దుర్మార్గాన్ని అరికట్టడం మాత్రమే అతని పని. బుద్ధి చేయ-&nbsp;<BR>వలసిన పనీ ఇంత మాత్రమే. కేవలం బుద్ధి చాకచక్యాన్ని ప్రకటించే పుస్తకాలను&nbsp;<BR>చక్కగా చదివిన తర్వాత ‘‘హా, దైవమా! బయటపడ్డాను బాబూ!’’ అని&nbsp;<BR>అంటారు. ఎందుకు? బుద్ధి గుడ్డిది. స్వయంగా తిరగలేనిది. దానికి కాళ్లు చేతులు&nbsp;<BR>లేవు. పని చేయగలది హృదయ భావమే. ఇది విద్యుచ్ఛక్తి కంటే, మరి దేని&nbsp;<BR>కంటేకూడ, అమితవేగంగా తిరగగలదు. నీకు సానుభూతి వుందా? అన్నదే&nbsp;<BR>ప్రధాన విషయం. అది వుంటే, నీవు ఈశ్వరుని దర్శింపగలవు. నీకిప్పుడు గల&nbsp;<BR>ఆ సానుభూతే సాంద్రమై, దివ్యమై, అన్నిటినీ తాకి, అన్నిటిలో ఐక్యభావాన్ని</FONT></p>
<hr class="puTa_virupu">
<table><tr><td><a class=puTa_lanke href=puTa1551.html>p1551</a></td><td>p1552</td><td><a class=puTa_lanke href=puTa1553.html>p1553</a></td></tr></table>
</div></body></html>
