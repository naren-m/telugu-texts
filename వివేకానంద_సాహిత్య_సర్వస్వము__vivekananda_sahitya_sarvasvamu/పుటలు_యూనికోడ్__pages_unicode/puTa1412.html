<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1411.html>p1411</a></td><td>p1412</td><td><a class=puTa_lanke href=puTa1413.html>p1413</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - ఆత్మ</FONT></p>
<p><FONT FACE="SHREE900, SHREE, sans-serif" SIZE="3">183</FONT></p>
<p><FONT FACE="SHREE900, SHREE, sans-serif" SIZE="3">మార్గమని వేదాంతి బోధిస్తున్నాడు? భేద భావాన్ని రూపుమాపండి. అనేక మనే&nbsp;<BR>భ్రాంతిని నాశనం చేయండి. ‘‘అనేకత్వంతో కనిపించే, ఈ జగత్తులో ఎవడు&nbsp;<BR>ఆ ఏకత్వాన్ని గాంచగలడో, ఈ జడ పదార్థ రాశిలో ఎవడు ఆ ఏకైక జ్ఞానరూపిని&nbsp;<BR>గుర్తింప గలుగుతాడో, ఛాయామాత్రమైన యీ ప్రపంచంలో ఎవడు ఆ సత్య&nbsp;<BR>బ్రహ్మమును ప్రత్యక్షం చేసికొంటాడో, అతనికి శాశ్వతానందం చేకూరగలదు.&nbsp;<BR>మరెవరికీ కాదు. ఇతరుని కెవనికీ అది చిక్కదు.’’</FONT></p>
<p><FONT FACE="SHREE900, SHREE, sans-serif" SIZE="3">భగవంతుని గూర్చి, భారత జిజ్ఞాసువులు అవలంబించిన సోపానత్రయం-&nbsp;<BR>లోని ప్రధానాంశాలివి. విశ్వానికి భిన్నంగా ఉండే ఈశ్వరునితో వారి జిజ్ఞాస&nbsp;<BR>ప్రారంభమైందని గ్రహించాం. విశ్వ శరీరంయొక్క బాహ్యభాగాన్ని విడిచి, దాని&nbsp;<BR>అభ్యంతరాన్ని ప్రవేశించి - అంటే భగవంతుని విశ్వవ్యాప్త రూపాన్ని చేరి - అత్మే&nbsp;<BR>ఆ భగవంతుడనీ, అదే ఈ జగత్తులో భిన్నభిన్న స్వరూపాలతో కనిపించే, ఏకైక&nbsp;<BR>వస్తువనీ, గుర్తించడంతో ఈ జిజ్ఞాసకు పర్యవసానం తేలింది. వేదాల పర్యవ&nbsp;<BR>సానపు బోధ యిది. ఇది ద్వైతంలో ప్రారంభమై, విశిష్టాద్వైతం ద్వారా, పరిపూర్ణ&nbsp;<BR>ద్వైతంలో పర్యవసిస్తోంది. ఈ పర్యవసానంలో చేరజాలువారు మిక్కిలి అరుదనీ,&nbsp;<BR>దాన్ని చేరడమటుంచి, నమ్మడానికి సాహసించే వారే అరుదనీ, దీన్ని ఆచరణలో&nbsp;<BR>పెట్టగల వారింకా చాలా అరుదనీ మనకు తెలుసు. అయినా లోకంలోని నీతి-&nbsp;<BR>కంతటికీ ధర్మానికంతటికీ పారమార్థికత కంతటికీ వివరణ దీనిలోనే వుంది.&nbsp;<BR>‘‘పరోపకారం చేయుము’’ అని ప్రతి వారూ బోధించడ మెందుకు? దీని కీలక&nbsp;<BR>మెక్కడుంది? ఉత్తమ పురుషులంతా విశ్వమానవ సోదరత్వాన్ని బోధించడానికి&nbsp;<BR>కారణమేమి? ఇంకా గొప్పవారు, సర్వభూత సోదరత్వాన్ని ఉపదేశించడానికి&nbsp;<BR>కారణమేమి? ఎందుకంటే నరులు గ్రహించినా గ్రహించకున్నా అన్నిటికీ వెనక-&nbsp;<BR>నుండి మూఢం, వ్యక్తిగతం అయిన అజ్ఞానమంతటి వెనుకనుండి - ఈ&nbsp;<BR>అనేకత్వం అసత్యమనీ, విశ్వమంతా ఏకైక వస్తువనీ చాటుతూ విశ్వాత్మయొక్క&nbsp;<BR>అఖండతేజం ప్రకాశిస్తోంది.</FONT></p>
<p><FONT FACE="SHREE900, SHREE, sans-serif" SIZE="3">ఈ చివరి మాట ననుసరించి మనకున్న సర్వమూ, ఒక్క జగత్తు&nbsp;<BR>మాత్రమే అవుతుంది. దాన్నే ఇంద్రియాల ద్వారా భౌతిక పదార్థంగా, బుద్ధి&nbsp;<BR>ద్వారా జీవాత్మల సమూహంగా, పారమార్థిక జ్ఞానం ద్వారా, బ్రహ్మంగా తెలిసి-&nbsp;<BR>కొంటున్నాం. ప్రపంచంలో పాపమనీ, అశుభమనీ పేర్కొనబడే ముసుగులతో&nbsp;<BR>తన్ను తాను కప్పుకొనే మనిషికి, ఈ విశ్వం వికార రూపమైన ఘోర వస్తువుగా&nbsp;<BR>మారి కన్పిస్తుంది. భోగాలను వాంఛించే మరొకనికి ఈ విశ్వమే మారి స్వర్గంగా&nbsp;<BR>కనిపిస్తుంది. ఇంక జ్ఞాన సిద్ధునికి ఈ విశ్వమే అదృశ్యమై తన ఆత్మే కనిపిస్తుంది.</FONT></p>
<hr class="puTa_virupu">
<table><tr><td><a class=puTa_lanke href=puTa1411.html>p1411</a></td><td>p1412</td><td><a class=puTa_lanke href=puTa1413.html>p1413</a></td></tr></table>
</div></body></html>
