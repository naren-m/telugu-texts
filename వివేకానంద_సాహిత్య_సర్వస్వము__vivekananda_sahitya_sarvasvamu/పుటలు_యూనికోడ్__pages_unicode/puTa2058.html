<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2057.html>p2057</a></td><td>p2058</td><td><a class=puTa_lanke href=puTa2059.html>p2059</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - కొలంబో</FONT></p>
<p><FONT FACE="TimesNewRoman, Times, serif" SIZE="2"><sup>9</sup></FONT></p>
<p><FONT FACE="SHREE900, SHREE, sans-serif" SIZE="3">వేదాంతం బోధించే నిర్గుణతత్త్వభావం, నరుని ఆత్మ నశించదనే అద్భుత&nbsp;<BR>సిద్ధాంతం, జీవయాత్ర తెగిపోక సర్వకాలం సాగివచ్చే మహాప్రస్తానమనే తలంపు,&nbsp;<BR>ఈ జగత్తు అనంతమనే విశ్వాసం - ఇవి నేటి ప్రపంచాన్ని గొప్ప ఆపదనుండి&nbsp;<BR>రక్షించబూనాయి. ఈ ప్రపంచం ఒక మురికి కూపమని, కాలమన్నదే నిన్ననో,&nbsp;<BR>మొన్ననో ప్రారంభమైందనీ, ప్రాచీన, విదేశ సంప్రదాయులు భావించారు. మన&nbsp;<BR>గ్రంథాల్లో - మన గ్రంథాల్లో మాత్రమే - దేశ, కాల నిమిత్తాలు అనంతాలనే భావన&nbsp;<BR>కన్పిస్తోంది. మన గ్రంథాలలో మాత్రమే నరుని ఆత్మయొక్క అఖండ విభూతి&nbsp;<BR>మతాన్వేషణమంతటికీ, పరమగమ్యమని ప్రకటితమవుతోంది. ఆధునిక&nbsp;<BR>కాలంలో - పరిణామ సిద్ధాంతం, అక్షయశక్తి, ఇత్యాది సిద్ధాంతాలు బయలుదేరి,&nbsp;<BR>నానావిధ తుచ్ఛ మతభావనలను రూపుమాపుతున్న ఈ సమయాన - విజ్ఞులకు&nbsp;<BR>ఆదరణీయమై, వారిలో భక్తిని పురికొల్పేదేముంది? వేదాంతం మాత్రమే! చిరా-&nbsp;<BR>న్వేషణ ఫలితంగా, మానవాత్మనుండి బయల్వెడలిన అద్భుతాలు, ప్రామాణి-&nbsp;<BR>కాలు, అత్యంత విశాలం, మహోన్నతం అయిన వేదాంత భావాలే; భగవద్వాణి&nbsp;<BR>అయిన ఒక్క వేదాంతం మాత్రమే నేటి విజ్ఞులకు ఆరాధ్యం కాగలదు.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ నేనొక విషయాన్ని వివరించి చెప్పవలసి వుంది. ఇతర దేశాలపై&nbsp;<BR>అంతప్రభావం ప్రసరించని మతం ‘మన మతం’ అని నేనన్నపుడు, మన హైందవ&nbsp;<BR>మతానికి పునాదులైన మూలసిద్ధాంతాలనే నా అభిప్రాయం. అనేక శతాబ్దాలుగా,&nbsp;<BR>సంఘావసరాలను పురస్కరించుకొని, ఈ మతంలో వచ్చి చేరిన ఆచారాలకు,&nbsp;<BR>ఇతర స్వల్పవిషయాలకు, మతంయొక్క మూలసూత్రాలతోపాటు, అర్హస్థాన-&nbsp;<BR>మిచ్చి గౌరవింపజాలం. అది న్యాయమే కదా! మన గ్రంథాల్లో రెండువిధాలైన&nbsp;<BR>ధర్మాలు ప్రతిపాదించబడ్డాయి. వాని విభేదంకూడ స్పష్టీకరించబడి వుంది.&nbsp;<BR>అందులో కొన్నిధర్మాలు సనాతనం; అవి నరుని గుణాలను అనుసరించి, ఆత్మ-&nbsp;<BR>స్వరూపాన్ని అనుసరించి, జీవపరమాత్మల సంబంధాన్ని అనుసరించి, భగవం-&nbsp;<BR>తుని స్వరూపాన్ని అనుసరించి, జీవుని పరమగమ్యాన్ని అనుసరించీ గుర్తించబ-&nbsp;<BR>డ్డాయి. సృష్టిక్రమం, సృష్టియొక్క ఆద్యంతరహితత్వం (అంటే శూన్యంనుండి&nbsp;<BR>ఈ ప్రపంచం సృష్టించబడలేదని, నిరాకార, నిర్గుణబ్రహ్మంనుండి ఆవిష్క&nbsp;<BR>రించబడిందని చెప్పే సిద్ధాంతం) మొదలైనవి ఈ మొదటిరకపు ధర్మాలలో చేరు-&nbsp;<BR>తాయి. ఇవి, ప్రకృతిలోని సనాతన ధర్మాలపైని ఆధారపడి నిర్మించబడిన శాశ్వత&nbsp;<BR>సూత్రాలు. ఇక, రెండవ వర్గానికి చెందినవి, జీవుని దైనందిన జీవితానికి సంబం-&nbsp;<BR>ధించిన సాధారణ సూత్రాలు. ఇవి పురాణాలకు, స్మృతులకు సంబంధించినవి.&nbsp;<BR>వీటికి మొదటిరకపు సిద్ధాంతాలతో సంబంధంలేదు. మన జాతిలోకూడ&nbsp;<BR>ఇవి, ఆయాకాలాల్లో మారుతూ వచ్చాయి. ఒక యుగం ఆచారాలు, మరొక</FONT></p>
<hr class="puTa_virupu">
<table><tr><td><a class=puTa_lanke href=puTa2057.html>p2057</a></td><td>p2058</td><td><a class=puTa_lanke href=puTa2059.html>p2059</a></td></tr></table>
</div></body></html>
