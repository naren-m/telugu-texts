<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2868.html>p2868</a></td><td>p2869</td><td><a class=puTa_lanke href=puTa2870.html>p2870</a></td></tr></table>

<p><FONT FACE="SHREE900, SHREE, sans-serif" SIZE="3">షత్తు. </FONT><FONT FACE="TimesNewRoman, Times, serif" SIZE="2">III - i -</FONT><FONT FACE="SHREE900, SHREE, sans-serif" SIZE="3">-10) ‘‘మనస్సుకు ఏ ఏ లోకాలు స్ఫురిస్తాయో అవి.’’ ఏది&nbsp;<BR>సంకల్పిస్తే అది తక్షణమే అనుభూతమౌతుంది. ఈ సత్య సంకల్పావస్థ&nbsp;<BR>సిద్ధించిన తర్వాతకూడా, జాగరూకతను కోల్పోకుండా ఉంటాడో, అతడు&nbsp;<BR>కోరికలు అనే బంధాన్నుండి విముక్తుడై బ్రహ్మజ్ఞానాన్ని పొందుతాడు. కాని,&nbsp;<BR>ఎవరు ఆ స్థితిని పొందిన తర్వాత నిశ్చలత్వాన్ని కోల్పోతాడో, అతడు వివిధమైన&nbsp;<BR>శక్తుల్ని పొందుతాడు. కాని, పరమ లక్ష్యాన్నుండి పతనమౌతాడు.</FONT></p>
<p><FONT FACE="SHREE900, SHREE, sans-serif" SIZE="3">ఇలా చెబుతూ, స్వామీజీ ‘శివ, శివ’ అని ఉచ్చరిస్తూ, మళ్లీ ప్రారంభిం-&nbsp;<BR>చారు. వైరాగ్యం తప్ప మహత్తరమైన ఈ జీవిత రహస్యానికి పరిష్కారమార్గం&nbsp;<BR>మరొకటి లేదు. లేనే లేదు. త్యాగం! త్యాగం!! - ఇదే మీ జీవితాలకు మూల-&nbsp;<BR>మంత్రం కావాలి! ‘‘సర్వం వస్తు భయాన్విత, భువినృణాం వైరాగ్యమేవా&nbsp;<BR>భయమ్‌’’ ఈ లోకంలో మనుష్యులకు సంబంధించిన ప్రతి వస్తువులోను ఏదో&nbsp;<BR>భయముంది. భయం లేనిది ఒక్క వైరాగ్యం మాత్రమే - అన్నాడు భర్తృహరి&nbsp;<BR>వైరాగ్య శతకంలో.</FONT></p>
<p><FONT FACE="SHREE902, SHREE, sans-serif" SIZE="3">ఎనిమిదవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">స్త్రీ విద్య - మహాకాళీ పాఠశాల - భారత స్త్రీలు, పాశ్చాత్య స్త్రీలు - బాల్యవివాహం&nbsp;<BR>- స్త్రీ విద్యయొక్క సముచిత రూపం - విద్యావ్యాప్తి.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: కలకత్తా, కాలం: 1897 మార్చి </FONT><FONT FACE="SHREE902-Italic, SHREE, sans-serif" SIZE="2">/ </FONT><FONT FACE="SHREE902-Italic, SHREE, sans-serif" SIZE="3">ఏప్రిల్‌ </FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">స్వామీజీని దర్శించటానికి శిష్యుడు ఈ రోజు బాగ్బజారు వచ్చాడు. కాని&nbsp;<BR>ఆయన ఎక్కడికో పోవటానికి సిద్ధంగా ఉన్నారు. క్రింది అంతస్థులోకి పోతూ&nbsp;<BR>స్వామీజీ ‘‘నువ్వుకూడా నాతో రా’’ అన్నారు. శిష్యుడు ఆయనను అనుసరిం-&nbsp;<BR>చాడు. వారిద్దరు బాడుగ బండిలో ఎక్కగానే అది దక్షిణం వైపు పోసాగింది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! మీరెక్కడికి పోతున్నారు?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నాతోరా! నీవే చూస్తావు.</FONT></p>
<p><FONT FACE="SHREE900, SHREE, sans-serif" SIZE="3">ఎక్కడికి పోయేదీ శిష్యుడికి చెప్పకుండానే, బండి బిడన్‌ వీథి సమీపించ-&nbsp;<BR>గానే స్వామీజీ ఈ క్రింది సంభాషణ ప్రారంభించారు.</FONT></p>
<p><FONT FACE="SHREE900, SHREE, sans-serif" SIZE="3">‘‘మన దేశంలోని స్త్రీలను విద్యావంతుల్ని చేయటానికి యథార్థమైన&nbsp;<BR>ప్రయత్నమేమీ చేస్తున్నట్లు కనబడటంలేదు. పురుషులు తమ పురుషాహంకా-&nbsp;<BR>రాన్ని మరింత అభివృద్ధి పరచుకోవటానికి విద్యావంతు లౌతున్నారు. ఇళ్లల్లో&nbsp;<BR>వారికి చాకిరీ చేయడానికి తమ జీవిత సర్వస్వం ధారపోస్తూ, తమ సుఖ&nbsp;<BR>దుఃఖాల్లో సమంగా పాలు పంచుకుంటూన్న స్త్రీలను విద్యావంతుల్ని చేసి, వృద్ధి-&nbsp;<BR>లోకి తీసుకురావటానికి మనవారేం చేస్తున్నారు?’’</FONT></p>
<hr class="puTa_virupu">
<table><tr><td><a class=puTa_lanke href=puTa2868.html>p2868</a></td><td>p2869</td><td><a class=puTa_lanke href=puTa2870.html>p2870</a></td></tr></table>
</div></body></html>
