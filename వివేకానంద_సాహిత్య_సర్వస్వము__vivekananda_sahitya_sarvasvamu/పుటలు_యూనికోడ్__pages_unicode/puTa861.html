<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa860.html>p860</a></td><td>p861</td><td><a class=puTa_lanke href=puTa862.html>p862</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - యౌగిక ప్రాణం</FONT></p>
<BR>
<p><FONT FACE="SHREE900, SHREE, sans-serif" SIZE="3">37</FONT></p>
<BR>
<p><FONT FACE="SHREE900, SHREE, sans-serif" SIZE="3">క్రమగతిలో జరుగుతూ ఉంటే, అప్పుడు ఈ శరీరం సంకల్పమనే&nbsp;<BR>భారీవిద్యుద్యంత్రంగా తోస్తుంది. ఇలాంటి మహాసంకల్పశక్తినే, యోగి పొందాలను&nbsp;<BR>కుంటాడు. కాబట్టి శారీరకశాస్త్రదృష్టితో చూచినా, శ్వాసనియంత్రణాన్ని&nbsp;<BR>అభ్యాసం చేయటం ఎంత అవసరమో తెలుస్తోంది. శ్వాస నియంత్రణం శరీరంలో&nbsp;<BR>ఒక క్రమగతిని ఏర్పరుస్తుంది. కాబట్టి శ్వాసకోశం ద్వారా - ఇతర కోశాలను కూడా&nbsp;<BR>వశం చేసుకోవటానికి ఈ శ్వాసనియంత్రణం మనకెంతో దోహదం చేస్తుంది.&nbsp;<BR>మూలాధారంలో నిద్రాణమై ఉన్న కుండలినీశక్తిని జాగృతం చేయటమే,&nbsp;<BR>ప్రాణాయామం వల్ల మన కిక్కడ కలిగే పరమ ప్రయోజనం.</FONT></p>
<p><FONT FACE="SHREE900, SHREE, sans-serif" SIZE="3">చూడటం - భావించటం - కలకనటం ఇలాంటి అనుభవాలన్నీ మనకు ఒక&nbsp;<BR>సామాన్య ప్రదేశంలోనే సంభవిస్తాయి. ఆ సామాన్య ప్రదేశాన్నే మహాకాశ మంటారు.&nbsp;<BR>అదే భౌతికదేశం. యోగులు తమ సంకల్పాలను స్వప్నరూపంలో చూస్తుంటారు;&nbsp;<BR>అతీంద్రియ విషయాలను కూడా దర్శిస్తుంటారు. ఇలాంటి అనుభవాలను వారు&nbsp;<BR>మరోప్రదేశంలో పొందుతుంటారు; అదే మానసిక దేశం; దాన్నే చిత్తాకాశ&nbsp;<BR>మంటారు. నిర్విషయ జ్ఞానావస్థలో ఆత్మ స్వయంజ్యోతియై ప్రకాశిస్తూ&nbsp;<BR>ఉంటుంది. ఆ దేశాన్ని జ్ఞానదేహ మంటారు; అదే చిదాకాశం.</FONT></p>
<p><FONT FACE="SHREE900, SHREE, sans-serif" SIZE="3">కుండలినీ జాగృతమై సుషుమ్నలో ప్రవేశించేటప్పుడు కొన్ని అనుభవాలు&nbsp;<BR>కలుగుతాయి; అవన్నీ చిత్తాకాశానికి సంబంధించినవి. కుండలినీ సుషుమ్నను దాటి&nbsp;<BR>మెదడులోకి వెళ్లగానే, నిర్విషయజ్ఞానం కలుగుతుంది. ఇది చిదాకాశానికి&nbsp;<BR>సంబంధించి యుంటుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రకృతిని, విద్యుత్తును పోల్చి చూద్దాం. మనిషి విద్యుత్తును తీగల ద్వారానే&nbsp;<BR>పంపగలడు; కాని తన శక్తులను ప్రసారం చేయటానికి ప్రకృతికి ఎలాంటి&nbsp;<BR>తీగలవసరం లేదు. కాబట్టి శక్తిప్రసారానికి తీగల ఆవశ్యకత లేదు; కాని మనకింకా ఆ&nbsp;<BR>సామర్థ్యం రాలేదు కాబట్టి విద్యుత్తుప్రసారానికి తీగల నుపయోగిస్తున్నాం.</FONT><FONT FACE="SHREE900, SHREE, sans-serif" SIZE="2"><sup>1</sup></FONT></p>
<p><FONT FACE="SHREE900, SHREE, sans-serif" SIZE="3">అలాగే, దేహంలో కలిగే ఇంద్రియానుభవాలు, చలనాలు నాడీ తంతులనే&nbsp;<BR>తీగల ద్వారా మెదడులోకి వెళతాయి; మరల బయటికి వస్తుంటాయి. ఈ&nbsp;<BR>తంతువులన్నీ వెన్నుపాములో ఉంటాయి; వీటిలో జ్ఞానాన్ని కల్గించే తంతువులు,&nbsp;<BR>క్రియలను కల్గించే తంతువులు ఉంటాయి. మొదటి రకం తంతువులు ఇడానాడి&nbsp;<BR>అని, రెండవ రకం తంతువులు పింగళనాడి అని యోగు లంటారు. కేంద్రంవైపు వెళ్లే&nbsp;<BR>వాహినులు మెదడుకు వార్తలను తీసుకవెళతాయి. కేంద్రం నుండి దూరంగా వెళ్లే&nbsp;<BR>వాహినులు మెదడు నుండి వార్తలను వెలుపలికి తెస్తాయి. ఈ రెండు రకాల వాహినులు&nbsp;<BR>ముఖ్యంగా ఈ ఇడా - పింగళనాడీ మార్గంలోనే పయనిస్తుంటాయి. అయితే ఈ&nbsp;<BR>తంత్రుల సహాయం లేకుండా వార్తలను పంపటం, గ్రహించటం మనసుకు ఎందుకు</FONT></p>
<hr class="puTa_virupu">
<table><tr><td><a class=puTa_lanke href=puTa860.html>p860</a></td><td>p861</td><td><a class=puTa_lanke href=puTa862.html>p862</a></td></tr></table>
</div></body></html>
