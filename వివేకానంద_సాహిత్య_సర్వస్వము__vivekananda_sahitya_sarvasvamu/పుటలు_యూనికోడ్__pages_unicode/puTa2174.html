<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2173.html>p2173</a></td><td>p2174</td><td><a class=puTa_lanke href=puTa2175.html>p2175</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - హైందవ జీవితం : వేదాంతం</FONT></p>
<BR>
<p><FONT FACE="TimesNewRoman, Times, serif" SIZE="2">1 2 5</FONT></p>
<p><FONT FACE="SHREE900, SHREE, sans-serif" SIZE="3">ఎంతమాత్రం పరస్పర విరుద్ధాలుకావు. కాబట్టి మూలగ్రంథాలను పెడత్రిప్ప&nbsp;<BR>వలసిన భయం మనకు లేదు. ఈ శాస్త్రగ్రంథాలు రమ్యమైనవి; మహాద్భుత&nbsp;<BR>మైనవి. అవి పరస్పర విరుద్ధాలు కానేకావు. ఒక భావంనుండి మరో భావానికి&nbsp;<BR>తిన్నని దారి చూపుతూ, అన్ని భావాలకు అద్భుత సామరస్యాన్ని సాధించాయి.&nbsp;<BR>నేనొక సత్యాన్ని కనిపెట్టాను. అన్ని ఉపనిషత్తులు, ద్వైత భావాలతోను, పూజా-&nbsp;<BR>పునస్కారాలతోను ప్రారంభమై, చివరికి అద్వైత భావాలతో ముగుస్తున్నాయి.</FONT></p>
<p><FONT FACE="SHREE900, SHREE, sans-serif" SIZE="3">ఆ మహానీయుని జీవితాన్నిబట్టి విచారించగా, ద్వైతి, అద్వైతి - ఒకరితో&nbsp;<BR>ఒకరు పోట్లాడనవసరంలేదని నేను గ్రహించాను. జాతీయ జీవితంలో ఇరువురికి&nbsp;<BR>స్థానము - గొప్ప స్థానమే - వుంది. ద్వైతి ఉండవలసినవాడే! ఎందుకంటే ద్వైతి-&nbsp;<BR>కూడ అద్వైతిలాగానే జాతి ఆధ్యాత్మిక జీవితంలో ప్రాధాన్యం వహించే వున్నాడు.&nbsp;<BR>ఒకడు లేక మరొకడు బ్రతకజాలడు. ఒకడు రెండవవాని ప్రయోజనాన్ని సఫలం&nbsp;<BR>చేస్తాడు. ఒకడు దేవాలయం వంటివాడు. రెండవ అతడు దాని శిఖరంలాంటి-&nbsp;<BR>వాడు. ఒకడు వేరువంటివాడు. రెండవవాడు పండులాంటివాడు. ఇలాగే పోల్చు-&nbsp;<BR>కోవచ్చు. కాబట్టి ఉపనిషత్తుల వాక్యాలను విరిచి, తికమకలు చేయబూనడం అస-&nbsp;<BR>హ్యంగా కనిపిస్తుంది. ఉపనిషత్తుల భాష, నాకు మహాద్భుతంగా కనిపిస్తోంది.&nbsp;<BR>గొప్ప తత్త్వశాస్త్రంగా దానికున్న యోగ్యతకన్నా మానవజాతికి తరణోపాయాన్ని&nbsp;<BR>చూపే భాగవతసిద్ధాంతంగా దానికున్న అద్భుత మహత్త్వంకంటె, ఈ ఉపనిషద్భా-&nbsp;<BR>షలోని గంభీరతావర్ణన చిత్రణం ప్రపంచంలో అసమానమై చిత్రాతిచిత్రమై&nbsp;<BR>ఉంది. మానవ హృదయంయొక్క విశిష్టమహిమ, సూక్ష్మదృష్టి, ఆంతరంగిక&nbsp;<BR>ప్రబోధంకల భారతీయుని బుద్ధికుశలత చాలా స్పష్టంగా ఇందులో ప్రకటిత&nbsp;<BR>మవుతున్నాయి. ఇతర జాతి భాషలలో గంభీరమైన చిత్రరచనలు ఇతర సంద-&nbsp;<BR>ర్భాలలో కనబడుతుంటాయి. కాని ఒక్క మినహాయింపులేకుండ వాని అన్ని-&nbsp;<BR>టిలో, బాహుబలమహత్వం ప్రకటించడమే పరమావధిగా కనిపిస్తోంది. ఉదా&nbsp;<BR>హరణకు మిల్టన్‌ , డాంటే, హోమర్‌ లేక యే యితర పాశ్చాత్యకవుల రచనలనైనా&nbsp;<BR>చూడండి. వాటిలోకూడ అద్భుతమైన గంభీరవాక్యాలున్నాయి. కాని పంచేంద్రి-&nbsp;<BR>యాలు, కండరబలము, అఖండవికాసం పొందడంవల్లనే అఖండతత్వం పట్టు-&nbsp;<BR>బడుతుందనే సిద్ధాంతం అందు సర్వత్రా కనిపిస్తూంటుంది. ఇలాటి భావాలే&nbsp;<BR>సంహితల్లోకూడా కొన్నిచోట్ల వున్నాయి. సృష్టి వివరణం తెలిపేకొన్ని అత్యద్భుత&nbsp;<BR>ఋక్కులు మీలో కొందరికి తెలిసివుండొచ్చు. విస్తృతిలో సూక్ష్మతత్త్వాన్ని&nbsp;<BR>ఆకాశంలో అఖండతత్వాన్ని వివరించడంలో మహోన్నతభాషా చిత్రణం&nbsp;<BR>అందులో కూర్పబడింది. కానీ ఆ విధంగా అఖండబ్రహ్మమును తాము చేరలే-&nbsp;<BR>మని వారు త్వరలోనే తెలుసుకున్నారు. అనంతాకాశము, విశాలావకాశము</FONT></p>
<hr class="puTa_virupu">
<table><tr><td><a class=puTa_lanke href=puTa2173.html>p2173</a></td><td>p2174</td><td><a class=puTa_lanke href=puTa2175.html>p2175</a></td></tr></table>
</div></body></html>
