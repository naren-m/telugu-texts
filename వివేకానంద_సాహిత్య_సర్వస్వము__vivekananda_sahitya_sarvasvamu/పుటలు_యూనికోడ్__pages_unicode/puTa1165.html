<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1164.html>p1164</a></td><td>p1165</td><td><a class=puTa_lanke href=puTa1166.html>p1166</a></td></tr></table>
<p><FONT FACE="SHREE900, SHREE, sans-serif" SIZE="3">భారతీయ మత సందేశం</FONT></p>
<BR>
<p><FONT FACE="SHREE900, SHREE, sans-serif" SIZE="3">341</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రారంభదశలోనే ఉన్నాం. ఏదైనా ఒక ప్రత్యేక మతాచార పద్ధతిని అనుసరించ  టానికి&nbsp;<BR>యిష్టపడని వారి సంఖ్య చాలాఎక్కువ అవుతున్నది. ముఖ్యంగా యిది&nbsp;<BR>విద్యావంతుల్లో అధికం. అమెరికాలో ఇటీవల తీసిన జనాభా లెక్కల్లో చాలామంది&nbsp;<BR>తాము ఏ మతశాఖకు చెందినట్లూ చెప్పటానికి యిష్టపడలేదు. అన్ని మతాలూ  ఒకే&nbsp;<BR>సత్యపు భిన్న రూపాలు. అన్నీ పురోగమిస్తాయి; లేదా నశిస్తాయి. ఇవన్నీ ఒకే సత్య&nbsp;<BR>చక్రానికి - రకరకాల బుద్ధులకు తగినట్లు అభివ్యక్తమయ్యే భిన్న కరాలు.’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఇప్పుడు మనం అసలు విషయం వద్దకు వచ్చాం. అన్నింటికీ కేంద్రమైన ఆ&nbsp;<BR>సత్యం ఏమిటీ?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘మనలో ఉండే దివ్యత్వం. ప్రతిమనిషీ, అతనెంత పతితుడైనా సరే, ఆ&nbsp;<BR>దివ్యత్వ వ్యక్తరూపమే. దివ్యత్వం కంటికి కనిపించక అవ్యక్తంగా ఉంటుంది.&nbsp;<BR>సిపాయిల తిరుగుబాటు కాలంనాటి కథ ఒకటి నాకు జ్ఞాపకం వస్తున్నది.&nbsp;<BR>చిరకాలంగా మౌనవ్రతంలో ఉన్న ఒక సాధువును, ఒక మహమ్మదీయుడు కత్తితో&nbsp;<BR>పొడిచాడు. కొనఊపిరితో వున్న ఆ సాధువు వద్దకు కొందరు ఆ హంతకుడిని&nbsp;<BR>పట్టుకుని వచ్చారు.</FONT></p>
<p><FONT FACE="SHREE900, SHREE, sans-serif" SIZE="3">స్వామి, మీరు చెబితే వీడిని చంపేస్తాం. చెప్పండి, అని అడిగారు.&nbsp;<BR>అంతకాలం మాటలాడని సాధువు కొనఊపిరితో, ‘‘నాయనలారా,&nbsp;<BR>మీరంతా పొరపాటుపడ్డారు. ఇతను సాక్షాత్తు భగవంతుడే’’ అని చెప్పి ప్రాణాలు&nbsp;<BR>వదిలాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘దీనిలోనున్న నీతి ఏమిటో తెలుసా? ప్రతి దాని వెనుక ఏకత్వముంది. దాన్ని&nbsp;<BR>దేవుడన్నా - దయ్యమన్నా - అల్లా అన్నా - జిహోవా అన్నా - ప్రేమ అన్నా - అధమ జంతువు&nbsp;<BR>మొదలుకుని ఉత్తమ మానవుని వరకూ, అన్ని ప్రాణులకూ చైతన్య మిచ్చేది ఆ&nbsp;<BR>ఏకత్వమొక్కటే. ఒక మహాసముద్రం మంచుగడ్డగా మారి&nbsp;<BR>నట్లు, దానిలో అనేక రంధ్రాలున్నట్లు భావించండి. ఈ రంధ్రాలు ఒక్కొక్కటి&nbsp;<BR>ఒక్కో ఆత్మ, ఒక మనిషి. వాటి వాటి జ్ఞానానికి తగినట్లు జీవులు పరిణమిస్తాయి.&nbsp;<BR>మనిషి ఆ మంచును భేదించుకొని వెలువడటానికి ప్రయత్నిస్తున్నాడు.’’</FONT></p>
<p><FONT FACE="SHREE900, SHREE, sans-serif" SIZE="3">‘‘ప్రాచ్యదేశ ఆదర్శానికి, పశ్చిమదేశ ఆదర్శానికి ఒక భేదముందని నా&nbsp;<BR>కనిపిస్తున్నది. సన్యాసం - ధ్యాన సమాధి మొదలైన వాటితో మానవులందర్నీ మీరు&nbsp;<BR>పరిపూర్ణులుగా చేయాలనుకుంటున్నారు. సమాజస్థితిలో ఎలాంటి లోటు&nbsp;<BR>లేకుండా చేయటం పశ్చిమదేశ ఆదర్శంగా కనిపిస్తున్నది. ప్రజల సుస్థితే, మా&nbsp;<BR>నాగరికతాసుస్థితికి ఆధారమని మేము తలచటం వల్ల, రాజకీయ - సాంఘిక సమస్యల&nbsp;<BR>పరిష్కారమే మా లక్ష్యం.’’</FONT></p>
<p><FONT FACE="SHREE900, SHREE, sans-serif" SIZE="3">స్వామి దృఢస్వరంతో కొనసాగించాడు.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1164.html>p1164</a></td><td>p1165</td><td><a class=puTa_lanke href=puTa1166.html>p1166</a></td></tr></table>
</div></body></html>
