<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1830.html>p1830</a></td><td>p1831</td><td><a class=puTa_lanke href=puTa1832.html>p1832</a></td></tr></table>
<p><FONT FACE="SHREE900, SHREE, sans-serif" SIZE="3">226 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">కాబట్టి అక్కడి హిందువులకు అడవిపంది ముఖ్యాహారాల్లో ఒకటైంది. రాజపు-&nbsp;<BR>త్రులకు అడవి పందిని వేటాడి తెచ్చి, దాని మాంసాన్ని తినటం దాదాపు ఒక&nbsp;<BR>‘ధర్మం’గా మారింది. దక్షిణదేశ బ్రాహ్మణుల్లో తప్ప అన్ని జాతుల్లోను పెంపు-&nbsp;<BR>డుపంది మాంసాన్ని తినటంకూడా ఎంతో వ్యాప్తిలో వుంది. హిందువులు అడ-&nbsp;<BR>వికోడిని (పుంజునైనా, పెట్టనైనా) తింటారుగాని, పెంపుడుకోడిని తినరు.</FONT></p>
<p><FONT FACE="SHREE900, SHREE, sans-serif" SIZE="3">వంగదేశం మొదలు నేపాళం వరకు, హిమాలయాల్లో కాశ్మీరం వరకు&nbsp;<BR>నివసించే హిందూదేశస్థు లందరూ భోజన విషయంలో ఒకేవిధమైన ఆచారాలను&nbsp;<BR>అవలంబిస్తారు. ఈ ప్రాంతాల్లో నేటి దాకా మనువు విధించిన ఆచారాలే చాల-&nbsp;<BR>వరకు పాటింపబడుతున్నాయి. కాని ఆ పాటించబడటం బెంగాల్‌, బీహార్‌,&nbsp;<BR>అలహాబాద్‌, నేపాళాలలోకంటె, కుమాన్‌ మొదలు కాశ్మీరం వరకు వున్న&nbsp;<BR>ప్రాంతాల్లో అధికం. ఉదా: బెంగాలీలు కోడిని, కోడిగుడ్లను తినరు. కాని బాతు-&nbsp;<BR>గుడ్లు తింటారు; నేపాళీయులుకూడా అలాగే చేస్తారు. కాని కుమాన్‌ మొదలు&nbsp;<BR>ఆపై ప్రాంతాల్లో అదికూడా నిషేధమే. కాశ్మీర దేశస్థులు అడవిబాతు గుడ్లను&nbsp;<BR>ప్రీతితో తింటారు. కాని పెంపుడు బాతుగుడ్లను తినరు. అలహాబాద్‌ వద్దనుండి&nbsp;<BR>- హిమాలయాల్లో తప్ప - మేకమాంసాన్ని తినే హిందూదేశస్థు లందరూ&nbsp;<BR>కోడిని కూడా తింటారు.</FONT></p>
<p><FONT FACE="SHREE900, SHREE, sans-serif" SIZE="3">ఈ ఆహార విషయిక విధి నిషేధాలన్నీ చాలవరకు ఆరోగ్య సంరక్షణార్థం&nbsp;<BR>ఏర్పడ్డాయనటంలో సందేహం లేదు; ప్రతి సందర్భంలోను, ఏ ఆహారపదార్థం&nbsp;<BR>ఆరోగ్యానుకూలం, ఏది ప్రతికూలం అని నిర్దుష్టంగా నిర్ణయించటం కష్టం.&nbsp;<BR>నిజమే. అంతేగాక పందులు, కోళ్లు దేన్నైనా తినే అపరిశుద్ధ జంతువులు. వాటిని&nbsp;<BR>గురించిన నిషేధాని కిదే కారణం. అడవికోళ్లు అడవిలో ఏంతింటాయో ఎవరు&nbsp;<BR>చూశారు. అంతేగాక అవి పెంపుడు కోళ్లకంటె ఆరోగ్యవంతాలై వుంటాయి.&nbsp;<BR>పెంపుడుకోళ్ల మాదిరి జబ్బుపడవు. పాలు - ముఖ్యంగా ఆమ్లపిత్తవ్యాధి వున్న-&nbsp;<BR>వారికి - సులువుగా జీర్ణంకాదు. వాటిని త్వరగా మింగేసినంత మాత్రాన్నే&nbsp;<BR>ప్రాణాపాయం కలిగిన సందర్భాలూ వున్నాయి. పసిబిడ్డ తల్లి స్తన్యాన్ని&nbsp;<BR>గ్రోలినట్లు, కొంచెంకొంచెంగా పీల్చటమో, తాగటమో చెయ్యాలి. అప్పుడవి&nbsp;<BR>సులువుగా జీర్ణమవుతాయి; లేకుంటే జీర్ణంకావు. పాలు అసలే అజీర్ణ పదార్థం&nbsp;<BR>కాబట్టి, మాంసంతోకూడా తీసుకోబడ్డప్పుడు దాన్ని జీర్ణించుకోవటం కష్టంగా&nbsp;<BR>వుంటుంది. కాబట్టే ఒకే భోజనంలో మాంసం, పాలు తీసుకోకూడదనే&nbsp;<BR>యూదులకు నిషేధం.</FONT></p>
<p><FONT FACE="SHREE900, SHREE, sans-serif" SIZE="3">వివేకహీనురాలైన తల్లి బిడ్డను బలాత్కరించి ఎక్కువగా పాలు తాగేట్లు&nbsp;<BR>చేస్తుంది. తరువాత కొన్ని నెలల్లో తన ప్రేమాధారమైన బిడ్డ ప్రాణాపాయ స్థితికి</FONT></p>
<hr class="puTa_virupu">
<table><tr><td><a class=puTa_lanke href=puTa1830.html>p1830</a></td><td>p1831</td><td><a class=puTa_lanke href=puTa1832.html>p1832</a></td></tr></table>
</div></body></html>
