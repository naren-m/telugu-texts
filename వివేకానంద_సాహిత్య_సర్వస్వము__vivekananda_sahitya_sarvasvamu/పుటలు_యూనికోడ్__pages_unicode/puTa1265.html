<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1264.html>p1264</a></td><td>p1265</td><td><a class=puTa_lanke href=puTa1266.html>p1266</a></td></tr></table>
<p><FONT FACE="SHREE900, SHREE, sans-serif" SIZE="3">36 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">శుభవార్త!!! కావలసినన్ని ఐహిక సంపదలు కలిగి, పూటగడుచుటెలాగా అనే&nbsp;<BR>సంక్షోభం లేక, పరిణామం పేరిట, ఈ క్రూరచక్రం క్రిందపడి నలిగిపోకుండు,&nbsp;<BR>భాగ్యజీవుల అహంభావానికి ఇది ఎంత ఆహ్లాదకరం? ఆ మూకలు ఎంత&nbsp;<BR>అగచాట్లుపడ్డా తమకేం? వాళ్లు మరణిస్తే మాత్రం లోకానికి ఏమి లోటు? భళీ!&nbsp;<BR>ఎంత చక్కని వాదం? కానీ, ఇదంతా తప్పుల కుప్ప. లోకంలో అభివ్యక్తములైన,&nbsp;<BR>శుభాశుభముల పరిణామాలు నిర్దిష్టములైనవి అనుట, నిరాధారమగు వెర్రి&nbsp;<BR>ఊహ! శుభం క్రమక్రమంగా హెచ్చుతూంటుంది. అశుభం క్రమక్రమంగా&nbsp;<BR>తగ్గుతూ వుంటుంది అనేది అంతకన్నా వెర్రి ఊహ. వీరి పరిణామ కార్యం,&nbsp;<BR>కొంతకాలం ఇలా సాగిన తర్వాత, అశుభమంతా నశించి, శుభం మాత్రమే&nbsp;<BR>లోకంలో మిగులుతుందట!! ఇలా చెప్పడం సులభమేకానీ, అశుభం తిరిగి&nbsp;<BR>పోతోందని, నిరూపింపగలరా? ఒక అడవిజాతివాణ్ణి తీసికోండి. వాడు చదువు&nbsp;<BR>రానివాడు. వ్రాత అనే మాటే వినలేదు. బుద్ధిని వికసింపజేసుకునే మార్గాలు&nbsp;<BR>తెలీదు. వానికి తీవ్రమయిన గాయం తగిలితే, అది త్వరగానే నయమవుతుంది.&nbsp;<BR>మనం కొంచెం ఎక్కడైనా గీరుకొనిపోతేనే మరణిస్తాం. యంత్ర నిర్మాణం వల్ల&nbsp;<BR>వస్తువులు చౌక అయినాయి. మనిషి అభివృద్ధి పొందడానికి, బాగుపడటానికి&nbsp;<BR>అవకాశాలేర్పడ్డాయి. కానీ తన్మూలంగా, ఒకడు లక్షాధికారి అవడానికి, వేనవేల&nbsp;<BR>జనులు క్రమక్రమంగా, అణచివేయబడి దాస్యవృత్తికి పాల్పడి, కృశించి&nbsp;<BR>పోతున్నారు. పశుప్రాయదశలో వున్న మానవుడు, ఇంద్రియాల్లోనే జీవిస్తాడు.&nbsp;<BR>కడుపు నిండకపోవడంచేత, శరీరానికి ఏదైనా హానికలగడంచేత, వాడు గోడు&nbsp;<BR>చెందుతాడు. వాని కష్టసుఖాలకు, ఇంద్రియాలలోనే మొదలు, ఇంద్రియాల్లోనే&nbsp;<BR>తుది. వాడు అంతకన్నా ఉన్నత దశకు వచ్చి, వాని సుఖోత్పత్తి క్షేత్రం విశాలత&nbsp;<BR>నందుకొలది, దుఃఖోత్పత్తి క్షేత్రంకూడ విశాలమవుతూ వుంటుంది. అసూయ&nbsp;<BR>పడటం, న్యాయస్థానాలకు ఎక్కడం, పన్నులు చెల్లించడం, సంఘనిందలు&nbsp;<BR>మోయడం, హృదయ రహస్యాలలోకూడ ప్రవేశించే ఘోరరాక్షస పరిపాలనకు&nbsp;<BR>లోబడి, రాత్రింబగళ్లు రాపిడి నొందుతూండడం, - ఇవన్నీ అడవిజాతివానికి&nbsp;<BR>తెలీదు. నాలుగు ముక్కలు చదువు నేర్చుకొని, పొగరెక్కిన మానవుడు, దుష్ట-&nbsp;<BR>మృగాలకన్నా, వేయిరెట్లు క్రూరుడు కాగలడని అతనికి తెలీదు. కాబట్టి&nbsp;<BR>ఇంద్రియజీవితాన్ని దాటి పైకి ఎదిగిన పిదప మన సుఖానుభవశక్తి అధికం కావడం&nbsp;<BR>నిజమేకానీ, దాంతోపాటు కష్టానుభవశక్తికూడ అధికం కావడం తప్పదు. నరాలు&nbsp;<BR>ఎక్కువ సూక్ష్మాలయితే, ఎక్కువ వ్యధను భరించగలుగుతాయి. ఏ&nbsp;<BR>జాతిలోనైనా చదువురాని సామాన్యమానవుడు, తిట్లకు అంతగా బాధపడడు.&nbsp;<BR>ఒళ్లు విరగ్గొట్టినప్పుడే వానికి కష్టమనిపిస్తుంది. కానీ మర్యాదస్థుడు, ఒక్క</FONT></p>
<hr class="puTa_virupu">
<table><tr><td><a class=puTa_lanke href=puTa1264.html>p1264</a></td><td>p1265</td><td><a class=puTa_lanke href=puTa1266.html>p1266</a></td></tr></table>
</div></body></html>
