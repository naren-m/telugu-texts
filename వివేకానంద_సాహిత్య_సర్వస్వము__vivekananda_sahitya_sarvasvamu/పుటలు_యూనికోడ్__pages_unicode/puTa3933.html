<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3932.html>p3932</a></td><td>p3933</td><td><a class=puTa_lanke href=puTa3934.html>p3934</a></td></tr></table>

<p><FONT FACE="TimesNewRoman, Times, serif" SIZE="2">3 0 6</FONT></p>
<p><FONT FACE="SHREE900, SHREE, sans-serif" SIZE="3">నిలయం, ఇచ్ఛాశక్తి, జ్ఞానశక్తి, క్రియాశక్తి వీటితో కూడిన ఆత్మకు నిలయం&nbsp;<BR>హృదయంగాని మెదడు కాదు. ‘‘శతం చైకాచ హృదయస్య నాడ్యః’’ హృద-&nbsp;<BR>యంలో ఉండే నాడులు నూట ఒకటి. హృదయ సమీపంలో వుండే ప్రధాన&nbsp;<BR>నాడీగ్రంథే </FONT><FONT FACE="TimesNewRoman, Times, serif" SIZE="2">(Sympathetic ganglia)</FONT><FONT FACE="SHREE900, SHREE, sans-serif" SIZE="3"> హృదయానికి కోట. నువ్వు హృదయాన్ని&nbsp;<BR>ఎంత ఎక్కువగా వ్యక్తం చేయగలుగుతావో, అంత ఘనవిజయం నీకు చేకూరు-&nbsp;<BR>తుంది. బుద్ధిపరమైన భాషను అర్థం చేసుకోగలవారు కొద్దిమంది మాత్రమే. కాని&nbsp;<BR>హృదయంనుండి వెలువడే భావాన్ని (భాషను - ప్రేమానురాగాలను) ప్రతివారూ&nbsp;<BR>బ్రహ్మ మొదలు పిలీకం వరకూ గ్రహించ గలుగుతారు. కాని మన దేశం విష-&nbsp;<BR>యంలో, మృతప్రాయులుగా ఉన్నవారిని మేల్కొల్పవలసి ఉంది. దానికి కొంత-&nbsp;<BR>కాలం పడుతుంది. కాని మీలో అఖండమైన పట్టుదల, అఖండమైన సాహసం&nbsp;<BR>ఉంటే, మీకు జయం లభించి తీరుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఆంగ్లేయ అధికారుల తప్పేముంది? భారతదేశంలో యిప్పుడు ఉంది,&nbsp;<BR>నువ్వు రాసిన, అసహజమైన క్రూరత్వం గలది ఆ ఒక్క కుటుంబమేనా? లేక&nbsp;<BR>అలాంటివి సమృద్ధిగా ఉన్నాయా? దేశంలో అన్ని చోట్లలోను కన్పిస్తున్నది అదే&nbsp;<BR>కథ. అది మన దేశంలో సహజంగా కన్పిస్తూన్న దుష్టత్వం. స్వార్థపరత్వాల ఫలి-&nbsp;<BR>తంగా ఏర్పడింది కాదు. ఈ పాశవికమైన స్వార్థపరత్వం, శతాబ్దాలుగా వచ్చిన అప-&nbsp;<BR>జయాల, అణచివేతలనుండి ఉద్భవించింది. అది నిజంగా స్వార్థపరత్వం కాదు.&nbsp;<BR>అది వేర్లు పాతుకొనిపోయిన నిరాశ, నిస్పృహ. జయసూచకం కన్పించిన తక్షణమే&nbsp;<BR>అది నివారణమౌతుంది. ఆంగ్లేయ అధికారులు, అన్నివైపుల గమనిస్తూన్నది&nbsp;<BR>దీన్నే. కాబట్టి వారికి ఆరంభంలోనే నమ్మక మెలా కలుగుతుంది. వారికి ఎక్కడైనా&nbsp;<BR>యథార్థమైన పని జరిగితే, వారు దానిపట్ల సానుభూతి చూపటం లేదేమో చెప్పు.</FONT></p>
<p><FONT FACE="SHREE900, SHREE, sans-serif" SIZE="3">క్షామాలు, వరదలు, జబ్బులు, అంటువ్యాధులు చెలరేగుతున్న రోజుల్లో,&nbsp;<BR>మీ కాంగ్రెసువారు ఎక్కడ ఉన్నారో చెప్పు. ‘మా దేశ పరిపాలన మా అధీనంలో&nbsp;<BR>ఉంచండి’ అని కేకలు వేస్తే సరిపోతుందా? మీ మాటలు వినేవా రెక్కడున్నారు?&nbsp;<BR>పని చేస్తే నోరు తెరిచి అడగాలా? నీవంటివారు, రెండు వేలమంది నడుంబిగించి&nbsp;<BR>పనిచేస్తూంటే, ఆంగ్లేయులు తమంత తామే వచ్చి రాజకీయోద్యమ విషయాల్లో&nbsp;<BR>మీతో సంప్రదించరా? ‘‘స్వకార్య ముద్ధరేత్ప్రాజ్ఞః - తెలివికలవాడు తన కార్యాన్ని&nbsp;<BR>ఉద్ధరించుకోవాలి.’’ ఎ - అనే వ్యక్తికి, ఒక కేంద్రాన్ని స్థాపించటానికి అనుమతి&nbsp;<BR>యివ్వబడలేదు. ఐతే ఏమైంది? ‘కిషన్‌ఘర్‌’లో అనుమతి లభించలేదా? నోరు&nbsp;<BR>మూసుకొని పనిచేస్తూ పొమ్మని అతడితో చెప్పు. ఏ విషయమైనా ఎవరితోనైనా&nbsp;<BR>చెప్పి ప్రయోజనం లేదు. లేక ఇతరులతో పోరాడి ప్రయోజనం లేదు. దివ్యజనని&nbsp;<BR>ఉద్యమంలో ఎవరు సాయపడతారో, వారికి ఆమె అనుగ్రహం లభిస్తుంది. ప్రతి-</FONT></p>
<hr class="puTa_virupu">
<table><tr><td><a class=puTa_lanke href=puTa3932.html>p3932</a></td><td>p3933</td><td><a class=puTa_lanke href=puTa3934.html>p3934</a></td></tr></table>
</div></body></html>
