<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2811.html>p2811</a></td><td>p2812</td><td><a class=puTa_lanke href=puTa2813.html>p2813</a></td></tr></table>

<p><FONT FACE="SHREE900, SHREE, sans-serif" SIZE="3">సమాజంలో వుండటానికే సగంమనిషి అనర్హుడు.&nbsp;<BR>ఇక యీ పురోహితుల అధికారం అరికట్టలేనంతగా పెరిగింది. వీరికి&nbsp;<BR>గౌరవం యివ్వాలనేది మా శాసనకర్తల ఉద్దేశం. మీ రిప్పుడిప్పుడు అమలుపరచ&nbsp;<BR>టానికి ప్రయత్నిస్తూన్న ప్రజాస్వామ్య ప్రణాళిక వారిలో ఆ కాలంలోనే&nbsp;<BR>వుండింది. అది యీ పురోహితులు ధనం పొందకుండా వుండటానికి ప్రయ-&nbsp;<BR>త్నించింది. ఉద్దేశం - సంఘంలో గౌరవం. అన్నిదేశాల్లోను పురోహితునికి సమా-&nbsp;<BR>జంలో అత్యున్నతస్థానం యివ్వబడింది. భారతదేశంలో చక్రవర్తికికూడ దక్కని&nbsp;<BR>గౌరవం బ్రాహ్మణవంశంలో పుట్టిన ఒక పురోహితుడికి దక్కుతుంది. మా&nbsp;<BR>దేశంలో ఆభిజాత్యుడతడే. కాని శాసనం అతణ్ణి ఎప్పుడూ ధనవంతుడు&nbsp;<BR>కాకుండా వుండేట్లు చేస్తుంది, పేదవాడుగా వుండేట్లు చేస్తుంది; అతడికి లభించేది&nbsp;<BR>ఒక్క గౌరవమే. ఇష్టమున్నా అతడెన్నో పనులను చెయ్యజాలడు. సమాజంలో&nbsp;<BR>జాతి ఎంత ఉన్నతమౌతుందో భోగాలంతగా తగ్గుతాయి. జాతి ఉన్నత&nbsp;<BR>మయ్యేకొద్ది తినగలిగే ఆహారపదార్థాలు పరిమితం చెయ్యబడతాయి. వాటి పరి-&nbsp;<BR>మాణంకూడ తక్కువ చెయ్యబడుతుంది; చెయ్యగలిగే పనులు, వృత్తులు మితం&nbsp;<BR>చెయ్యబడతాయి. ఉన్నతజాతికి చెందినవాడి జీవితమంతా ఒక సంకటమయమై-&nbsp;<BR>నదిగా కనబడుతోంది. తినటంలో, తాగటంలో, ప్రతిదాన్లోను అతని జీవితం&nbsp;<BR>ఒక ఎడతెగని క్రమశిక్షణగా మారుతుంది. అతడు దండనార్హుడైతే నిమ్నజాతి-&nbsp;<BR>వాడికంటె పదిరెట్లు ఎక్కువ దండనార్హుడౌతాడు. నిమ్నజాతివాడు అబద్ధం&nbsp;<BR>చెబితే జుల్మానా ఒక్క రూపాయి. అదే బ్రాహ్మణుడైతే నూరు రూపాయలు&nbsp;<BR>జుల్మానా - ఎందుకంటె అతడికి తెలివి ఎక్కువ కాబట్టి.</FONT></p>
<p><FONT FACE="SHREE900, SHREE, sans-serif" SIZE="3">కాని యీ విధమైన సాంఘికవ్యవస్థ ఆరంభంలో చాల మేలైనదే. తర్వాత&nbsp;<BR>కాలక్రమేణ అధికారాన్నంతా తమ చేతుల్లోకి యీ పురోహితులు గుంజుకో&nbsp;<BR>సాగారు. చివరికి వారు తమ అధికారపు రహస్యం - పేదతనాన్ని మర్చిపోయారు.&nbsp;<BR>స్వేచ్ఛగా చదువుకొంటూ, బోధిస్తూ, ఆలోచిస్తూ వుండగలందులకే సమాజం&nbsp;<BR>వారిని పోషిస్తూ వచ్చింది. కాని దీన్ని వారు మరిచారు; సమాజపు ధనసంపద-&nbsp;<BR>లకోసం అర్రులు చాచసాగారు. మీ మాటల్లో చెప్పాలంటె వారు డబ్బుదోపిడీ&nbsp;<BR>గాళ్లయ్యారు, తమ కర్తవ్యాన్ని మరిచారు.</FONT></p>
<p><FONT FACE="SHREE900, SHREE, sans-serif" SIZE="3">వీరి తర్వాత వచ్చింది రెండవకులం - క్షత్రియకులం; వీరు సైనికులు.&nbsp;<BR>నిజమైన అధికారం వీరి చేతుల్లోనే వుంది. అంతేగాక గొప్పమేధావులు పుట్టింది&nbsp;<BR>యీ కులంలోగాని బ్రాహ్మణకులంలో కాదు. ఇదో విచిత్రమైన సంగతి.&nbsp;<BR>మాలోని మహాప్రవక్తలంతా క్షత్రియులే; శ్రీకృష్ణుడు క్షత్రియుడు, శ్రీరాముడు&nbsp;<BR>క్షత్రియుడు; మాలోని మహాతత్త్వజ్ఞు లందరూ సింహాసనారూఢులే. ‘త్యజించు’</FONT></p>
<hr class="puTa_virupu">
<table><tr><td><a class=puTa_lanke href=puTa2811.html>p2811</a></td><td>p2812</td><td><a class=puTa_lanke href=puTa2813.html>p2813</a></td></tr></table>
</div></body></html>
