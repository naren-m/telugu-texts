<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2357.html>p2357</a></td><td>p2358</td><td><a class=puTa_lanke href=puTa2359.html>p2359</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - వేదాంతం</FONT></p>
<p><FONT FACE="TimesNewRoman, Times, serif" SIZE="2">3 0 9</FONT></p>
<p><FONT FACE="SHREE900, SHREE, sans-serif" SIZE="3">కాబట్టి నేను వాటిని కొద్దిగా ప్రస్తావించి సాగిపోతే, మీరు క్షమింతురుగాక! అన్ని&nbsp;<BR>యుగాల్లోను, ఈ మాయాసిద్ధాంతాన్ని అర్థం చేసికోవడం చాలాకష్టంగా&nbsp;<BR>వుండింది. అది నిజంగా సిద్ధాంతమే కాదని, నేను మీకు కొద్ది మాటలలో చెబు-&nbsp;<BR>తాను. అది దేశకాల నిమిత్తములు - అంటే స్థలం, సమయం, కారణం అనే&nbsp;<BR>మూడు భావాల సమ్మేళనం. ఈ స్థలం, కాలం, కారణం అనేవానినే నామరూ-&nbsp;<BR>పాలుగా మార్చి వ్యవహరిస్తారు. సముద్రంలో ఒక అల లేచిందనుకోండి. ఆ అల&nbsp;<BR>దాని ఆకారంలోను, పేరులోను మాత్రమే ఆ సముద్రంనుండి వేరుగా&nbsp;<BR>వుంటుంది. ఆ అల లేనిది ఆ ఆకారంకానీ, ఆ పేరుగానీ కలుగజాలవు. అవి&nbsp;<BR>తరంగంతో కలిసి మాత్రమే నిలువగలవు. ఆ తరంగం (అల) అణగిపోవచ్చు.&nbsp;<BR>అప్పుడు ఆ అలలో ఆరోపించబడిన నామరూపాలు నాశనమైపోతాయి. కాని,&nbsp;<BR>అందులోని నీరుమాత్రం నిలిచేవుంటుంది. అదే తీరున నీకూ, నాకూ మధ్య&nbsp;<BR>సర్వ జంతువులకు, నరునికీ మధ్య, దేవతలకు, మానవులకూ మధ్య భేదాన్ని&nbsp;<BR>కల్పించేది ఈ మాయే! నిజమాలోచిస్తే, ఈ ఆత్మను లక్షలకొద్దీ జీవులలో పట్టు-&nbsp;<BR>పడేలా చేసేది ఈ మాయే! ఈ జీవులను నామరూపాలద్వారా, మాత్రమే గుర్తిం-&nbsp;<BR>చడానికి వీలవుతుంది. ఈ మాయను వదిలేసి, ఈ నామరూపాలను జారవిడి-&nbsp;<BR>చితివంటే, ఈ భేదమంతా పూర్తిగా నశించిపోతుంది. అప్పుడు నీవు నీ స్వరూ-&nbsp;<BR>పంతో వుంటావు. ఇదే మాయ.</FONT></p>
<p><FONT FACE="SHREE900, SHREE, sans-serif" SIZE="3">ఇది, ఒక సిద్ధాంతం కాదని మళ్లీ చెబుతున్నాను. ఇది యథార్థమే! ఈ బల్ల&nbsp;<BR>‘‘ఉన్నది’’ అని ప్రత్యక్షవాది అన్నప్పుడు ఈ బల్లకు ఒక స్వతంత్రమైన సొంత&nbsp;<BR>ఉనికి వుందనీ, దాని ఉనికి ప్రపంచంలో ఇంక దేని ఉనికి మీదా ఆధార&nbsp;<BR>పడివుండదనీ, ఈ విశ్వమంతా నాశనమై శూన్యంలో కలిసిపోయినా, ఈ బల్ల&nbsp;<BR>ఇప్పుడు వున్నట్లే నిలిచివుండగలదనీ వాని అభిప్రాయం. కొంచెం ఆలోచించి&nbsp;<BR>చూస్తే, అది అలావుండటం సాధ్యంకాదని నీకు తెలిసిపోతుంది. ఈ విషయ&nbsp;<BR>ప్రపంచంలో ప్రత్యంశం సాధారణమై, పరస్పరాధారం కలిగి, సానుబంధమై&nbsp;<BR>పరస్పరానుబంధం కలిగివుంటుంది. ప్రతిదాని ఉనికి మరొక దాని ఉనికిమీద&nbsp;<BR>ఆధారపడుతూంటుంది. విషయాలనుగూర్చి మనకు కలిగే జ్ఞానంలోను,&nbsp;<BR>మూడుమెట్లు లేక అంశాలున్నాయి. ప్రతివస్తువూ, ప్రత్యేకమై, తక్కిన అన్నిటి&nbsp;<BR>నుండి వేరై వుంటుందనుకోవడం మొదటిది. అన్ని అంశాలకు మధ్య సంబంధ&nbsp;<BR>బాంధవ్యాలు వున్నాయని గ్రహించటం రెండవది. మనం అనేకంగా చూసే ఒకే&nbsp;<BR>వస్తువు వున్నదని గ్రహించటం మూడవది. భగవంతునిగూర్చి, పామరులకు కలిగే&nbsp;<BR>మొట్టమొదటి భావం, ఆ భగవంతుడు, ఈ జగత్తుకు వెలుపల ఎక్కడనో వున్నా-&nbsp;<BR>డని; అంటే భగవంతుని గూర్చిన భావన కేవలం మానవుని గూర్చిన</FONT></p>
<hr class="puTa_virupu">
<table><tr><td><a class=puTa_lanke href=puTa2357.html>p2357</a></td><td>p2358</td><td><a class=puTa_lanke href=puTa2359.html>p2359</a></td></tr></table>
</div></body></html>
