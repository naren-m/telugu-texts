<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa585.html>p585</a></td><td>p586</td><td><a class=puTa_lanke href=puTa587.html>p587</a></td></tr></table>
<p><FONT FACE="SHREE900, SHREE, sans-serif" SIZE="3">మత స్వత్వాలు</FONT></p>
<p><FONT FACE="TimesNewRoman, Times, serif" SIZE="2">1 7 1</FONT></p>
<p><FONT FACE="SHREE900, SHREE, sans-serif" SIZE="3">చేయలేని పక్షంలో నోరు మూసుకోవటం మంచిది. ఈ ఉభయుల నుండి కలు-&nbsp;<BR>గనున్న అపాయాలకు దూరంగా వుండండి. ఇక మీ రెక్కడకు వెళ్లినా క్షేమమే.&nbsp;<BR>మనలో చాలామందికి అనేక సందేశాలు వస్తుంటాయి; వస్తున్నట్లు మనం భావి-&nbsp;<BR>స్తుంటాం. అవి కేవలం మీ స్వవిషయానికి మాత్రమే సంబం&nbsp;<BR>ధించినవైతే మీకు తోచింది చేయండి. కాని అవి యితరులతో మనం పెట్టుకో-&nbsp;<BR>వలసిన సంబంధాలై, ఇతరుల పట్ల మన ప్రవర్తనను గూర్చినవి ఐతే వాటిని&nbsp;<BR>అమలుపరచడానికి ముందు నూరుసార్లు ఆలోచించవలసి వుంటుంది. అప్పుడే&nbsp;<BR>మీకు క్షేమం.</FONT></p>
<p><FONT FACE="SHREE900, SHREE, sans-serif" SIZE="3">అతీంద్రియానుభూతి ఒక్కటే మతానికి మూలం. ఐతే అది అనేక అపా-&nbsp;<BR>యాలతో కూడుకొంది; వాటన్నిటిలో చివరిది ఎంతో విపత్కరమైన అపాయం;&nbsp;<BR>మితిమీరిన అధికారానికి సంబంధించింది. కొందరు బైలుదేరి తమకు ఈశ్వర&nbsp;<BR>సాక్షాత్కారం కలిగిందని, సర్వశక్తుడైన భగవంతుడికి తాము మాత్రమే ప్రతి&nbsp;<BR>నిధులమని, మరెవ్వరికీ అలాటి సాక్షాత్కారం పొందే అధికారం లేదని చెబు&nbsp;<BR>తుంటారు. ఇది సహేతుకం కాదని వారి వాదంయొక్క ముఖం మీదనే రాసి-&nbsp;<BR>వుంది. విశ్వంలో ఏది వున్నా అది విశ్వజనీనమే కావాలి. ఈ విశ్వమంతా శాసన&nbsp;<BR>బద్ధం. కాబట్టి విశ్వజనీనం కాని చలనం ఏదీ లేదు. సర్వత్రా సర్వం క్రమబద్ధం,&nbsp;<BR>సమన్వయపూర్వకం అయివుంది. ఈ ప్రపంచంలో ఎక్కడైనా ఏదైనా వుంటే&nbsp;<BR>అది అంతటా వుండాలి. పెద్దసూర్యుడు, నక్షత్రాలు ఏ సూత్రంపై నిర్మాణ&nbsp;<BR>మైనాయో, ప్రతి అణువు అదే సూత్రంపై నిర్మాణమైంది. ఎవరో ఒక్కరు సాక్షా-&nbsp;<BR>త్కారం పొందివుంటే మనలో ప్రతి ఒక్కరమూ అలాంటి సాక్షాత్కారం&nbsp;<BR>పొందటం సాధ్యమే. అదే మతం. ఐతే అపాయాలను, భ్రమలను, భ్రాంతులను,&nbsp;<BR>వంచనను, మితిమీరిన అధికారాన్ని నివారించుకోండి. మతానుభవాలను ప్రత్య-&nbsp;<BR>క్షంగా పొందండి. శాస్త్రీయమైన మతసత్యాలను సూటిగా దర్శించండి. అనేక&nbsp;<BR>సూత్రాలు, సిద్ధాంతాలను నమ్మటంలో, చర్చ్‌లకు, దేవాలయాలకు పోవటంలో,&nbsp;<BR>గ్రంథపఠనంలో మతం లేదు. మీరు దేవుణ్ణి దర్శించారా? ఆత్మను చూశారా?&nbsp;<BR>లేదా దానికై సాధన చేస్తున్నారా? ఆత్మ యిప్పుడే, యిక్కడే వుంది; భవిష్యత్తులో&nbsp;<BR>ఏనాటి కోసమో వేచివుండ నక్కరలేదు. నిరంతర వర్తమానంగాక భవిష్యత్తు&nbsp;<BR>అంటే ఏమిటి? అనంతకాలమంటే, మళ్లామళ్లా పునరావృత్తమౌతూన్న క్షణమే&nbsp;<BR>కదా? మతం వర్తమానజీవితంలో - యిప్పుడే యిక్కడే వుంది.</FONT></p>
<p><FONT FACE="SHREE900, SHREE, sans-serif" SIZE="3">మరో ప్రశ్న: జీవిత లక్ష్య మేమిటి? మానవుడు అనంతంగా పురోగ&nbsp;<BR>మిస్తున్నాడని, క్రమంగా ముందుకు పోతున్నాడని, అతడు పొందగల పరిపూర్ణత్వ&nbsp;<BR>మనేదేదీ లేదని యీ రోజుల్లో కొందరు నొక్కివక్కాణిస్తున్నారు. క్రమక్రమంగా</FONT></p>
<p><FONT FACE="TimesNewRoman, Times, serif" SIZE="2">2vs 1 2</FONT></p>
<hr class="puTa_virupu">
<table><tr><td><a class=puTa_lanke href=puTa585.html>p585</a></td><td>p586</td><td><a class=puTa_lanke href=puTa587.html>p587</a></td></tr></table>
</div></body></html>
