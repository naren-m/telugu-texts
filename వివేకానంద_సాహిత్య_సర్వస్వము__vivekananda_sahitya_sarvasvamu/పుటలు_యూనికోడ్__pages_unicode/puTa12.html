<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa11.html>p11</a></td><td>p12</td><td><a class=puTa_lanke href=puTa13.html>p13</a></td></tr></table>


<p><FONT FACE="SHREE900, SHREE, sans-serif" SIZE="3">సార్లు చెప్పారు. కాని అతనిలో నమ్మకం కలగలేదు. ఒక రోజు ఇటువంటి కష్ట-&nbsp;<BR>స్థితిలో శ్రీరామకృష్ణులను చూసి తనలోతానిలా అనుకొన్నాడు: ‘‘ఈ స్థితిలో&nbsp;<BR>వీరు తా మవతార పురుషులని చెప్తే నమ్మగలను.’’ తక్షణమే తమ యావచ్ఛక్తిని&nbsp;<BR>కూడదీసుకొని క్షీణస్వరంతో శ్రీరామకృష్ణు లతడితో ఇలా అన్నారు: ‘‘ఓ నా&nbsp;<BR>నరేన్‌! ఇప్పటికీ నీ సందేహం తీరలేదా? ఎవడు రాముడో, ఎవడు కృష్ణుడో అతడే&nbsp;<BR>ఇప్పుడు శ్రీరామకృష్ణుడుగా అవతరించాడు. కాని నీ వేదాంత దృష్టిపరంగా కాదు-&nbsp;<BR>సుమా!’’ నరేంద్రుడి సందేహం చిరతరంగా తీరిపోయింది. శ్రీరామకృష్ణుల&nbsp;<BR>జీవితకార్యం సమాప్తమైంది. 1886 వ సంవత్సరం ఆగస్టు 16వ తేదీన మహా-&nbsp;<BR>సమాధిని పొందారు.</FONT></p>
<p><FONT FACE="SHREE902, SHREE, sans-serif" SIZE="3">నరేన్‌ నేర్చిన విశేషాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">శ్రీరామకృష్ణుల దివ్యసాంగత్యంనుంచి నరేన్‌ నేర్చిన ముఖ్యాంశా లివి:</FONT></p>
<p><FONT FACE="SHREE900, SHREE, sans-serif" SIZE="3">1. మానవ జీవితలక్ష్యం భగవత్సాక్షాత్కారం లేదా ఆత్మ సాక్షాత్కారం.&nbsp;<BR>మానవ జీవితం అర్థవంతమయ్యేది దీనివలననే.</FONT></p>
<p><FONT FACE="SHREE900, SHREE, sans-serif" SIZE="3">2. మతం అంటే మాటలు, నమ్మకాలు, సిద్ధాంతాలు కాదు. మతం అంటే&nbsp;<BR>సాక్షాత్కారం, ప్రత్యక్షానుభవం. అన్ని మతాలు సత్యమే. అన్నీ శ్రద్ధావంతులైన&nbsp;<BR>సాధకులను గమ్యానికి చేర్చే మార్గాలవంటివి. విభిన్నమతాలు, మతశాఖలు&nbsp;<BR>విభిన్న మనస్తత్వాలకు సరిపడే మార్గాలు. అన్ని మతాల అంతఃసారం ఒకటే.&nbsp;<BR>మతాల మధ్య ఎదురయ్యే మనస్పర్థలు, సంఘర్షణలు మతాల బాహ్య క్రియా-&nbsp;<BR>కలాపాలలోని తేడాను గూర్చే. మతానికి యుక్తిగా ఎటువంటి సంఘర్షణాలేదు.</FONT></p>
<p><FONT FACE="SHREE900, SHREE, sans-serif" SIZE="3">3.కనుక ఎంత హేయంగా కన్పించినా ఏ మతశాఖనూ ద్వేషించకూడదు.&nbsp;<BR>ఎందుకంటే అది ఒకానొక సమయంలో ఎవరికో ఒకరికి తోడ్పడగల్గుతుంది&nbsp;<BR>కాబట్టి.</FONT></p>
<p><FONT FACE="SHREE900, SHREE, sans-serif" SIZE="3">4. ఆంతరంగికంగా ఐనా సరే బాహ్యికంగా ఐనా సరే ఈ ప్రపంచాన్ని&nbsp;<BR>త్యాగం చేయకుండా ఎవరూ ఆధ్యాత్మికతను పొందలేరు. సాధనలోని పెద్ద&nbsp;<BR>ఆటంకాలు - కామ కాంచనాలు.</FONT></p>
<p><FONT FACE="SHREE900, SHREE, sans-serif" SIZE="3">5. ద్వైతం, విశిష్టాద్వైతం, అద్వైతం, - ఇవి మతశాఖలు కావు, మతమనే&nbsp;<BR>యాత్రలోని మూడు మజిలీలు; సాధకుల మనస్సుయొక్క మూడు దశలు లేదా&nbsp;<BR>అవస్థలు. ప్రతి సాధకుడు (ఏ మతస్థుడైనా సరే) ద్వైతంనుంచి మొదలుపెట్టి,&nbsp;<BR>విశిష్టాద్వైతస్థితికి చేరి చివరికి గమ్యమైన అద్వైతస్థితికి చేరాలి. ఈ అద్వైతానుభ-&nbsp;<BR>వానికే ముక్తి, నిర్యాణం, సమాధి, కైవల్యం, దైవసాక్షాత్కారం ఇత్యాదిగా ఎన్నో-&nbsp;<BR>పేర్లు.</FONT></p>
<hr class="puTa_virupu">
<table><tr><td><a class=puTa_lanke href=puTa11.html>p11</a></td><td>p12</td><td><a class=puTa_lanke href=puTa13.html>p13</a></td></tr></table>
</div></body></html>
