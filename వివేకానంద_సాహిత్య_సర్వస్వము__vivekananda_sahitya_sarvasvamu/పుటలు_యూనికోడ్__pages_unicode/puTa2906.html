<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2905.html>p2905</a></td><td>p2906</td><td><a class=puTa_lanke href=puTa2907.html>p2907</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">77</FONT></p>
<p><FONT FACE="SHREE900, SHREE, sans-serif" SIZE="3">కేంద్రంగా చేయమని ప్రార్థించండి.’’ చేతులు జోడించి ప్రతివారు అదేవిధంగా&nbsp;<BR>ప్రార్థించారు. తర్వాత స్వామీజీ శిష్యుని పిలిచి చెప్పారు. ‘‘శ్రీరామకృష్ణుని ఈ&nbsp;<BR>రోజు యిక్కడ సుప్రతిష్ఠితం గావించినందున, ఈ పాత్రను తిరిగి తీసుకొని&nbsp;<BR>పోవటానికి సన్యాసులమైన మాకెవ్వరికి అధికారం లేదు. కావున దీనిని నీవు&nbsp;<BR>తలపై ఉంచుకొని నీలాంబరబాబుగారి ఉద్యానవనానికి తీసుకొని పోవాలి.’’&nbsp;<BR>శిష్యుడు ఆ పాత్రను తాకటానికి సంశయిస్తున్నట్లు గమనించి స్వామీజీ అన్నారు.&nbsp;<BR>‘‘భయం లేదు, స్పృశించు, నీకు నా అనుజ్ఞ ఉంది.’’ శిష్యుడు ఆ ఆజ్ఞను&nbsp;<BR>పాటించి, ఆ పాత్రను తలపై పెట్టుకొని ముందుకు సాగాడు. అతడు ముందు&nbsp;<BR>నడువగా, తర్వాత స్వామీజీ శిష్యునితో అన్నారు. ‘‘శ్రీరామకృష్ణుడు ఈ రోజు&nbsp;<BR>నీ శిరస్సుపై అధివసించి, నిన్ను ఆశీర్వదిస్తున్నాడు. జాగ్రత్త! నశ్వర&nbsp;<BR>మైన దానిని దేన్నీ ఈరోజు నుండి, ఆలోచించ వద్దు.’’ దారిలో ఉన్న ఒక చిన్న-&nbsp;<BR>వంతెనను దాటడానికి ముందుగా స్వామీజీ మరల అతనితో యిలా అన్నారు.&nbsp;<BR>‘‘భద్రం, ఇప్పుడు నీవు అతిజాగ్రత్తగా నడవాలి.’’</FONT></p>
<p><FONT FACE="SHREE900, SHREE, sans-serif" SIZE="3">ఆ విధంగా అందరూ మఠాన్ని చేరి ఆనందించారు. స్వామీజీ శిష్యునితో&nbsp;<BR>మాట్లాడుతూ మధ్యలో అన్నారు. ‘‘శ్రీరామకృష్ణుని అనుగ్రహంవల్ల, ఆయన&nbsp;<BR>ధర్మక్షేత్రం - ఈరోజు స్థాపించబడింది. పన్నెండు సంవత్సరాలనుండి నా తల-&nbsp;<BR>పైన ఉన్న ఆందోళన తీరిపోయింది. ఈ క్షణంలో ఏమనుకుంటున్నానో నీకు&nbsp;<BR>తెలుసా? ఈ మఠం, విద్యకు, పారమార్థిక సాధనకు కేంద్రం కాగలదు.&nbsp;<BR>పుణ్యాత్ములైన నీ వంటి గృహస్థులు ఈ చుట్టు ఉన్న ప్రదేశంలో యిళ్లు&nbsp;<BR>కట్టుకొని నివసిస్తారు. త్యాగధనులైన సన్యాసులు మధ్యలో వసిస్తారు. మఠానికి&nbsp;<BR>దక్షిణంవైపు ఉన్న స్థలంలో ఇంగ్లీషు శిష్యులు, అమెరికా శిష్యులు భవనాలు కట్టు-&nbsp;<BR>కొని నివసిస్తారు. ఈ భావన నీకెలా అన్పిస్తోంది?’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! మీ ఊహ చాలా అద్భుతంగా ఉంది.&nbsp;<BR>స్వామీజీ: ఏమీ! దీన్ని ‘ఊహ’ అనుకుంటున్నావా? కానేకాదు. కాల&nbsp;<BR>క్రమంగా సర్వం జరిగి తీరుతుంది. నేను పునాది మాత్రమే వేస్తున్నాను. భవి-&nbsp;<BR>ష్యత్తులో అనేకమైన అభివృద్ధులు జరుగుతాయి. దీనిలో కొంతభాగం నెర&nbsp;<BR>వేరటం నా జీవితకాలంలోనే చూడగలను. మరి, మీ వంటి వారిలో నా అనేక&nbsp;<BR>భావాలను చొప్పిస్తాను. భవిష్యత్తులో మీరు వాటిని నెరవేరుస్తారు. గొప్ప&nbsp;<BR>భావాలను కేవలం విన్నంతమాత్రాన చాలదు. వాటిని కార్యరంగంలోకి తెచ్చి&nbsp;<BR>అనవరత సాధనారూపాన్ని కల్పించాలి. శాస్త్రాలలోని పెద్దపెద్ద మాటల్ని&nbsp;<BR>కంఠస్థం చేసినందువల్ల ప్రయోజనమేమైనా వుందా? మొదట నీవు శాస్త్రబోధను</FONT></p>
<p><FONT FACE="Bookman-Light, Bookman, serif" SIZE="2">8V6</FONT></p>
<hr class="puTa_virupu">
<table><tr><td><a class=puTa_lanke href=puTa2905.html>p2905</a></td><td>p2906</td><td><a class=puTa_lanke href=puTa2907.html>p2907</a></td></tr></table>
</div></body></html>
