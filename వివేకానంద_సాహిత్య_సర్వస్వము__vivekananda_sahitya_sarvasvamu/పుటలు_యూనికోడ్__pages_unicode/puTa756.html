<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa755.html>p755</a></td><td>p756</td><td><a class=puTa_lanke href=puTa757.html>p757</a></td></tr></table>
<p><FONT FACE="SHREE900, SHREE, sans-serif" SIZE="3">ఆత్మతత్త్వం - దాని గమ్యం</FONT></p>
<p><FONT FACE="TimesNewRoman, Times, serif" SIZE="2">3 4 1</FONT></p>
<p><FONT FACE="SHREE900, SHREE, sans-serif" SIZE="3">భావం. విశుద్ధతా, పరిపూర్ణతలే ఆత్మతత్త్వమూ, ఆత్మసారమూ ఐతే, ఒక్కొక్క&nbsp;<BR>ఆత్మా అనంతమూ, విశ్వవ్యాప్తమూ ఐతే, యిన్ని ఆత్మలుండటం ఎలా పొస-&nbsp;<BR>గుతుంది? అనంతాలు అనేకం వుండజాలవు. అనేకం అనటం ఎందుకు? అనం-&nbsp;<BR>తాలు రెండైనా వుండటం సాధ్యంకాదు. అనంతాలు రెండువుంటే దాన్లో ఒకదా-&nbsp;<BR>నిచే మరొకటి పరిచ్ఛిన్నమై రెండూ సాంతాలవుతాయి.&nbsp;<BR>అనంతమైనది ఏకైకంగా వుండటమే పొసగుతుంది. కాబట్టి యీ చిట్టచివరి&nbsp;<BR>నిర్ణయాన్ని ధైర్యంతో స్వీకరిస్తున్నాం: - ‘ఆత్మ ఒక్కటేగాని రెండు కాదు.’</FONT></p>
<p><FONT FACE="SHREE900, SHREE, sans-serif" SIZE="3">ఒక చెట్టుమీద రెండు పక్షులు కూర్చుని వున్నాయి. ఒకటి పైన వుంది,&nbsp;<BR>మరొకటి దిగువన కూర్చుంది. రెండిటి ఈకలూ అమిత అందంగా వున్నాయి.&nbsp;<BR>ఒకటి పళ్లు తింటోంది. రెండవది ప్రశాంతంగా, గంభీరంగా, తన మహిమలోనే&nbsp;<BR>చిత్తాన్ని ఏకాగ్రంచేసి కూర్చునివుంది. దిగువనున్న పక్షి మంచిపళ్లు, చెడిపోయిన&nbsp;<BR>పళ్లు తింటూ ఇంద్రియభోగాల వెంటబడుతూంది; అప్పుడప్పుడు అది చేదు-&nbsp;<BR>పళ్లను తినేటప్పుడు పైకొమ్మమీదకు ఎగిరి, పైకి చూస్తుంది, రెండవ పక్షిని వీక్షి-&nbsp;<BR>స్తుంది. పైపక్షి మంచిపళ్లనుగాని, చెడిపోయిన పళ్లనుగాని లెక్కచెయ్యక, ఆత్మ-&nbsp;<BR>లోనే సంతుష్టమై, తనకు పరమైన సుఖాన్ని ఆశించక, ప్రశాంతంగా, గంభీరంగా&nbsp;<BR>కూర్చునివుంది. అది తానే అనుభూతి స్వరూపం; కోరటానికి తనకు ఆవలిది&nbsp;<BR>దాని కేంవుంది? దిగువపక్షి పైనున్న పక్షినిచూసి దాన్ని సమీపించగోరుతుంది.&nbsp;<BR>అది మరికొంచెం పైకెక్కుతుంది; కాని పూర్వసంస్కారాలు దాన్లో యింకా&nbsp;<BR>వున్నాయి. మళ్లా అది మునుపటి పళ్లనే తింటూ సంచరిస్తూంటుంది. ఇంతలో&nbsp;<BR>విపరీతమైన ఒక చేదుపండు తినటం తటస్థిస్తుంది; అది క్షోభిల్లిపోతుంది, పైకి&nbsp;<BR>చూస్తుంది, మునుపు తాను చూసిన ప్రశాంత గంభీర పక్షే అక్కడుంది. దిగువ&nbsp;<BR>పక్షి దాన్ని సమీపిస్తుంది. కాని పూర్వకర్మలు దాన్ని తిరిగి కిందికి లాగివేస్తాయి;&nbsp;<BR>అది తియ్యని పళ్లను, చేదుపళ్లను తింటూనే వుంటుంది. మరోమారు అమిత&nbsp;<BR>చేదుపండు తింటుంది. అంత ఆ పక్షి పైకి చూస్తూ, పైనున్న పక్షి చేరువకు&nbsp;<BR>పోతుంది. అది పైనున్న పక్షిని సమీపించేకొద్దీ దాని ఈకల ప్రకాశం దీనిమీద&nbsp;<BR>ప్రతిఫలిస్తుంది. అప్పుడు దీని ఈకలు అదృశ్యాలై పోతూంటాయి. చాలినంత&nbsp;<BR>దగ్గరకు వచ్చాక దృక్పథమంతా మారిపోతుంది. దిగువపక్షి ఎప్పుడూ లేనేలేదు.&nbsp;<BR>ఉన్నదల్లా పై పక్షే. దిగువపక్షి అని అనుకొంది దానియొక్క ప్రతిబింబమే.</FONT></p>
<p><FONT FACE="SHREE900, SHREE, sans-serif" SIZE="3">ఇలాటిది ఆత్మతత్త్వం. మానవాత్మ ఇంద్రియసుఖాలవెంట, వ్యర్థ విష-&nbsp;<BR>యాల వెంబడి వెళుతూంటుంది; పశువుల మాదిరి అది ఇంద్రియరంగం&nbsp;<BR>లోనే జీవితం గడుపుతుంది; నరాల క్షణికోద్రేకాలకు వశమై జీవిస్తూంటుంది.&nbsp;<BR>వేటుపడ్డప్పుడు, క్షణకాలం దాని తల తిరుగుతుంది; సర్వం అదృశ్యం కాసా-</FONT></p>
<hr class="puTa_virupu">
<table><tr><td><a class=puTa_lanke href=puTa755.html>p755</a></td><td>p756</td><td><a class=puTa_lanke href=puTa757.html>p757</a></td></tr></table>
</div></body></html>
