<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1537.html>p1537</a></td><td>p1538</td><td><a class=puTa_lanke href=puTa1539.html>p1539</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - ప్రథమ భాగం</FONT></p>
<p><FONT FACE="SHREE900, SHREE, sans-serif" SIZE="3">309</FONT></p>
<p><FONT FACE="SHREE902, SHREE, sans-serif" SIZE="4">అనుష్ఠాన వేదాంం</FONT></p>
<BR>
<p><FONT FACE="SHREE902, SHREE, sans-serif" SIZE="3">ప్రథమ భాగం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">లండను ఉపన్యాసం: 10-11-1896</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">వేదాంత శాస్త్రంయొక్క అనుష్ఠానత్వాన్ని (ఆచరణ) గూర్చి కొంత&nbsp;<BR>ముచ్చటించండని కోరారు కదా? దాని సిద్ధాంతపక్షం చాలా శ్రేష్ఠమైనదని ఇది-&nbsp;<BR>వరకే తెలిపాను. కాని దానిని ఆచరణలో పెట్టడం ఎలా? బొత్తిగా, అనుష్ఠాన&nbsp;<BR>సాధ్యంకాని సిద్ధాంతం ఎంత గొప్పదైనా, బుద్ధికి పరిశ్రమ కలిగించేదిగా వుంటుందే&nbsp;<BR>తప్ప మరెందుకు పనికిరాదు. కాబట్టి వేదాంత మతం పూర్తిగా&nbsp;<BR>ఆచరణయోగ్యమై వుండాలి. సర్వావస్థలలో, జీవితంలో మనం అనుష్ఠించ&nbsp;<BR>దగిందిగా వుండాలి. ఇంతేకాదు; మతం, లౌకిక వ్యవహారం - ఇవి పరస్పర&nbsp;<BR>సంబంధం లేనివి, అనే భ్రమ తొలగిపోవాలి. ఎందుకంటే వేదాంతం ఏకత్వాన్ని&nbsp;<BR>కదా బోధిస్తుంది? అంటే జీవనం అన్ని విషయాల్లో అభిన్నంగా వుండాలి.&nbsp;<BR>మతాదర్శాలు మన జీవిత సీమనంతా ఆక్రమించాలి. మన సంకల్పాలన్నిటిలో&nbsp;<BR>ప్రవేశించాలి; మన చర్యలన్నిటిలో క్రమాధికంగా ప్రతిఫలిస్తూండాలి. పోను&nbsp;<BR>పోను, నే నీ అనుష్ఠాంశాన్ని గూర్చి వివరిస్తాను. కానీ, ఈ నా ఉపన్యాసావళి,&nbsp;<BR>మనకు మూలాధారంగా ఉపకరించాలి కాన మనం మున్ముందుగా, సిద్ధాంత&nbsp;<BR>భాగాన్నిగూర్చి విచారించి, అవి ఎలా కార్యరూపంలో, మన గుహాంతరాలనుండి,&nbsp;<BR>క్రమంగా సంతత, సంచలనపూరితమైన వ్యాపార ప్రదేశాలకు, నగరాలకు&nbsp;<BR>వ్యాపించి, పరిణామాన్ని పొందాయో గ్రహించడం ముఖ్యం. ఇందులో ఒక వింత&nbsp;<BR>సంగతి ఏమంటే, ఈ భావాలు చాలావరకు అడవుల్లో ముక్కుమూసికొని&nbsp;<BR>కూర్చుండిన వారినుండి కాక, అత్యంత తీవ్రప్రవృత్తితో వుండేవారి వల్ల - అంటే&nbsp;<BR>రాజ్యపాలనచేసే చక్రవర్తులనుండి బయలుదేరాయి.</FONT></p>
<p><FONT FACE="SHREE900, SHREE, sans-serif" SIZE="3">శ్వేతకేతుడు, ఆరుణి అనే రుషి కుమారుడు. ఆ రుషి వానప్రస్థుడు.&nbsp;<BR>కుమారుడు అరణ్యాల్లో పెరిగి, పాంచాల రాజధానీ నగరానికిపోయి, ప్రవాహణ&nbsp;<BR>జైవలి అనే రాజాస్థానానికి వెళ్లాడు. ‘‘మరణించేటప్పుడు జీవులు ఎలా ఇక్కడి&nbsp;<BR>నుండి వెళ్తాయో తెలుసా?-’’ అని రాజు అతణ్ణి ప్రశ్నించాడు. ‘‘అయ్యా!&nbsp;<BR>తెలీ’’దని అతడు జవాబిచ్చాడు. ‘‘వారిక్కడికి ఎలా వస్తారో తెలుసా?’’ అని మళ్లీ&nbsp;<BR>రాజడిగాడు. అతడు ‘‘తెలియదండి’’ అన్నాడు. ‘‘నీకు పితృయానాలు, దేవ-</FONT></p>
<hr class="puTa_virupu">
<table><tr><td><a class=puTa_lanke href=puTa1537.html>p1537</a></td><td>p1538</td><td><a class=puTa_lanke href=puTa1539.html>p1539</a></td></tr></table>
</div></body></html>
