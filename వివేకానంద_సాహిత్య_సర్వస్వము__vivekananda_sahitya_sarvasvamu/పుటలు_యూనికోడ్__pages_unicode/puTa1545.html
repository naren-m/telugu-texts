<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1544.html>p1544</a></td><td>p1545</td><td><a class=puTa_lanke href=puTa1546.html>p1546</a></td></tr></table>
<p><FONT FACE="SHREE900, SHREE, sans-serif" SIZE="3">316 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">నిజం. ఎందుకంటే ఇది వారిని ప్రస్తుతాచరణ మార్గంనుండి పైకెక్కి, ఆదర్శాన్ని&nbsp;<BR>చేరమంటుంది కదా? వారి ప్రస్తుతాభ్యాసాలకు సరిపోయే సిద్ధాంతాన్ని దేనినైనా&nbsp;<BR>బోధించినప్పుడే, వారది పూర్ణంగా అనుష్ఠానయోగ్యమని అంగీకరిస్తారు.</FONT></p>
<p><FONT FACE="SHREE900, SHREE, sans-serif" SIZE="3">మానవ స్వభావంలో పూర్వాభ్యాసపరత్వం గాఢంగావుంది. దాన్ని దాటి,&nbsp;<BR>ఒక్క అడుగు ముందుకు పెట్టడమంటే మనకిష్టముండదు. ఈ మానవకోటిని&nbsp;<BR>గూర్చి నా భావం, మంచులో పడి బిగిసికొనిపోయిన వారిని గూర్చిన భావం&nbsp;<BR>వంటిది. వాళ్లు నిద్రించాలని ఇష్టపడతారట. వారిని మీరు పైకి లాగజూస్తే&nbsp;<BR>‘‘మమ్ము నిద్రించనీయండి! ఈ మంచులో నిద్రించడం చాలా మనోహరం-’’&nbsp;<BR>అంటారట!! అలా నిద్రిస్తూనే వారు మరణిస్తారు. మన స్వభావమూ ఇట్లే&nbsp;<BR>వుంది. మన జీవితాలందంతటా, మనం చేసేది ఇదే. ఆపాదమస్తకం క్రమ&nbsp;<BR>క్రమంగా, బిగిసికొనిపోతున్నా నిద్రించగోరుతాం. కాబట్టి మీరు ఆదర్శాన్ని&nbsp;<BR>చేరడానికై పరితపించాలి! ఎవరైనా వచ్చి, ఆదర్శాన్ని మీరున్న స్థితికి దింపేసి,&nbsp;<BR>పరమాదర్శాన్ని బోధించని మతాన్నిగూర్చి తెలుపాలనుకుంటే ఆ బోధను&nbsp;<BR>వినకండి! అలాంటి మతం అనాచరణీయమని నా దృఢవిశ్వాసం. ఎవరైనా పర-&nbsp;<BR>మావధిని చూపే మతాన్ని బోధించాలనుకుంటే, నేను వాని ననుసరించడానికి&nbsp;<BR>సిద్ధం. ఇంద్రియాడంబరాలను, ఇంద్రియలోలత్వాన్ని సమర్థించాలని&nbsp;<BR>ప్రయత్నించే వాళ్లను గూర్చి జాగ్రత్తగా వుండండి. ఇదివరకే ఇంద్రియాలకు కట్టు-&nbsp;<BR>బడి తుచ్ఛమైన మట్టిముద్దలమై పోయివున్న మనం, అట్టివారి బోధను&nbsp;<BR>అనుసరించామా, మనకు ముందు గతులుండవు. నేనిట్టి విషయాలను చాలా&nbsp;<BR>చూచాను. నాకు కొంత లోకానుభవముంది. మత శాఖలు కుక్కగొడుగుల్లాగా&nbsp;<BR>పుట్టే దేశం నాది. ప్రతి సంవత్సరం కొత్తకొత్త మతాలు బయలుదేరుతుంటాయి.&nbsp;<BR>కాని నేను ఒక్క విషయాన్నిమాత్రం బాగా గుర్తింపగల్గాను. విషయ&nbsp;<BR>లంపటత్వాన్ని ధర్మాభిరతితో సామరస్యం కుదర్ప చూడనివారు మాత్రమే వర్ధిల్ల&nbsp;<BR>గలుగుతారు. విషయాడంబరాలను, పరమార్థంతో సరిపెట్టాలనుకొని భగ&nbsp;<BR>వంతుని, మానవుని దశకు లాగడానికి పిచ్చి ప్రయత్నాలు చేసినప్పుడు క్షీణతే&nbsp;<BR>ప్రాప్తిస్తూ వుంటుంది. నరుడు నీచుడై ప్రాపంచిక దాస్యంలో కూల తగదు;&nbsp;<BR>ఉత్తీర్ణుడై భగవంతుని చేరాలి!</FONT></p>
<p><FONT FACE="SHREE900, SHREE, sans-serif" SIZE="3">కాని ఈ విషయానికి ఇంకో పక్షంకూడ వుంది. మనం ఎవరిని&nbsp;<BR>గాని, నీచులుగా చూడతగదు. అందరమూ ఒక్క ఆదర్శంవైపే పోతున్నాం.&nbsp;<BR>బలవంతులకు, దుర్బలులకుగల వ్యత్యాసం అంతరంలోనే. పుణ్య పాపాలకు గల&nbsp;<BR>భేదంకూడ అంతర సంబంధమైందే. అంతర భేదమే స్వర్గ నరకాలకూ వుంది.&nbsp;<BR>చేతనాచేతనములకు గల భేదంకూడ అంతర భేదమే! ప్రపంచంలో కనిపించే</FONT></p>
<hr class="puTa_virupu">
<table><tr><td><a class=puTa_lanke href=puTa1544.html>p1544</a></td><td>p1545</td><td><a class=puTa_lanke href=puTa1546.html>p1546</a></td></tr></table>
</div></body></html>
