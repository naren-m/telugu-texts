<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2650.html>p2650</a></td><td>p2651</td><td><a class=puTa_lanke href=puTa2652.html>p2652</a></td></tr></table>
<p><FONT FACE="SHREE900, SHREE, sans-serif" SIZE="3">ఆధునిక భారతదేశం</FONT></p>
<p><FONT FACE="Bookman-Light, Bookman, serif" SIZE="2">215</FONT></p>
<p><FONT FACE="SHREE900, SHREE, sans-serif" SIZE="3">పురోహితుడే; దేవతలనుండి మానవునకు సమాచారాన్ని అందించేవారిలో అతడే&nbsp;<BR>మొదటివాడు; రాజుకు ప్రజకు సంబంధాన్ని కలిపే వంతెన అనదగ్గవాడు అతడే.&nbsp;<BR>విశ్వసంక్షేమ ప్రథమాంకురం అతడి తపోబలంచే, ఆతని విద్యానిష్ఠచే, ఆతని&nbsp;<BR>జీవిత మూలమంత్రమైన పరిత్యాగంచే, వెయ్యెందుకు ఆతని హృదయరక్త&nbsp;<BR>సేచనంచే సంజాతమై పెంపొందించబడుతోంది. ప్రతి దేశంలోను ప్రథమంగా&nbsp;<BR>అతడు పూజించబడటానికి యిదే కారణం. ఆతని స్మృతే మనకు పవిత్రమై&nbsp;<BR>వుండటానికి యిదే కారణం.</FONT></p>
<p><FONT FACE="SHREE900, SHREE, sans-serif" SIZE="3">ఐనా చెడులు వున్నాయి. జీవన వికాసాన్ని వెన్నంటే మరణబీజమూ&nbsp;<BR>వుంటుంది. వెలుగును వెన్నాడే చీకటీ వుంటుంది. నిజానికి సకాలంలో నిరో-&nbsp;<BR>ధించబడకపోతే, సమాజాన్ని వినాశంచేసే మహాదోషాలు వున్నాయి. స్థూల&nbsp;<BR>ప్రకృతి మూలంగా శక్తివికాసం అందరికీ గోచరిస్తూనే వుంటుంది. అస్త్రశస్త్రాల&nbsp;<BR>ఛేదనభేదాల్లో ఐతేనేం, అగ్ని మొదలైన దహనశక్తిలో ఐతేనేం, స్థూలప్రకృతికున్న&nbsp;<BR>ప్రబలవికాసాన్ని అందరూ కనుగొంటూనే వుంటారు. ఈ విషయాలను గురించి&nbsp;<BR>- వీటి వాస్తవత్వాన్ని గురించి - ఎవరికీ ఎలాటి శంక కలుగజాలదు. కాని శక్తికి&nbsp;<BR>ఆధారం, దాని లీలాకేంద్రం ఎక్కడ మానసికమై వుంటుందో, శక్తి ఎక్కడ కొన్ని&nbsp;<BR>ముఖ్యశబ్దాలతో, వాటి ఉచ్చారణతో, ప్రత్యేకమైన జపంతో లేక యిలాటి మాన-&nbsp;<BR>సిక ప్రయోగాలతో కూడుకొని వుంటుందో - అక్కడ వెలుగూ నీడా మిళితమై&nbsp;<BR>వుంటాయి; సహజంగా అచంచలమై వుండే విశ్వాసం అక్కడ పోటుపాటులచే&nbsp;<BR>చాంచల్యం పొందుతుంది; అక్కడ ప్రత్యక్షంగా విషయాలను దర్శించినా, వాటి&nbsp;<BR>యథార్థతనుగూర్చి ఒక్కొక్కప్పుడు సందేహాలు బైలుదేరుతుంటాయి. ఎక్కడ&nbsp;<BR>రోగం, శోకం, భయం, తాపం, అసూయ, ద్వేషం మొదలైనవి తమ యిష్టసిద్ధికై&nbsp;<BR>బాహుబలాన్ని విడిచి, అందరూ గ్రహించే స్థూలోపాయాల నన్నిటిని విడిచి,&nbsp;<BR>స్తంభనోచ్చాటన వశీకరణ మారణాది</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> రహస్య&nbsp;<BR>ప్రయోగాల నవలంబిస్తుంటుందో - సహజంగా అలాటి గూఢమార్మిక ప్రపం-&nbsp;<BR>చంలో మసలేవారి మానసిక వాతావరణాన్ని స్థూలమనిగాని, సూక్ష్మమనిగాని&nbsp;<BR>చెప్పటానికి వీలుపడదు- ఏదో అస్పష్టమైన పొగమంచులాంటి - భావా లావరించి&nbsp;<BR>వుంటాయి. అలాటి మనస్సుకు తిన్నని కార్యక్రమమేదీ తట్టదు; తట్టితే, దాన్ని&nbsp;<BR>వక్రంగా మార్చివేస్తుంది. దీని కంతకు ఫలితం ఏమిటి? కుటిలత -</FONT></p>
<p><FONT FACE="TimesNewRoman, Times, serif" SIZE="3"><sup>*</sup></FONT></p>
<hr class="puTa_virupu">
<table><tr><td><a class=puTa_lanke href=puTa2650.html>p2650</a></td><td>p2651</td><td><a class=puTa_lanke href=puTa2652.html>p2652</a></td></tr></table>
</div></body></html>
