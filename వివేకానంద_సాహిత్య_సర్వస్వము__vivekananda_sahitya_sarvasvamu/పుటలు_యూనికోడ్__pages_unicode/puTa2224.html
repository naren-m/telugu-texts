<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2223.html>p2223</a></td><td>p2224</td><td><a class=puTa_lanke href=puTa2225.html>p2225</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - మన ప్రస్తుత కర్తవ్యం</FONT></p>
<BR>
<p><FONT FACE="TimesNewRoman, Times, serif" SIZE="2">1 7 5</FONT></p>
<p><FONT FACE="SHREE900, SHREE, sans-serif" SIZE="3">రకు అన్నిటికీ స్వాగతం చెపుతాం. కాని ఒక స్థితిలో అవి అనావశ్యకమైపోయి&nbsp;<BR>సహకార మివ్వడానికి బదులు ప్రతిబంధకాలుగా మారుతాయి. అప్పుడు మాన-&nbsp;<BR>వుడు మతాన్ని బాహ్యవిషయాలతో అభిన్నంగా భ్రమిస్తాడు. దేవాలయాలను&nbsp;<BR>దర్శించడమే పరమార్థ జీవనమైపోతుంది. పురోహితునికి దానం చేయడమే మత&nbsp;<BR>ధర్మాచరణమైపోతుంది. ఇలాటివి అపాయకరం. అవినీతికరం. ఇట్టివాటిని&nbsp;<BR>తక్షణం త్యజించాలి! మన బాహ్యేంద్రియజ్ఞానం సైతం మతంకాదని శాస్త్రాలు&nbsp;<BR>పదేపదే ఘోషిస్తున్నాయి. అనిర్వికారబ్రహ్మం సాక్షాత్కరించేలా చేసేదే మతం!&nbsp;<BR>దాన్నే ప్రతివాడూ అనుసరించాలి! ఎవడు సర్వాతీత సత్పదార్థాన్ని సాక్షాత్కరింప&nbsp;<BR>జేసికొంటాడో, ఎవడు స్వతత్త్వంలోనే ఆత్మను ప్రత్యక్షం చేసికొంటాడో, ఎవడు&nbsp;<BR>భగవంతుని ముఖాముఖి చూస్తాడో, ఎవనికి అన్నింటిలో బ్రహ్మమాత్రమే కనిపి&nbsp;<BR>స్తుందో, అలాటి వాడే ఋషి. నీవు అలాటి ఋషిగా మారేవరకు నీకు మత-&nbsp;<BR>మనేది లేనట్లే. అప్పుడు మాత్రమే మతం ప్రారంభం కాగలదు. అంతవరకు&nbsp;<BR>జరిగేది మతం కోసమై సన్నాహం మాత్రమే! ఈ సన్నాహం పూర్తి అయితే కానీ&nbsp;<BR>మతోదయంకాదు. ఇప్పుడు నీవు బుద్ధివ్యాయామాన్ని, శారీరక వ్యాయామాన్ని&nbsp;<BR>మాత్రం పొందుతున్నావని అర్థం.</FONT></p>
<p><FONT FACE="SHREE900, SHREE, sans-serif" SIZE="3">‘‘మోక్షాన్ని కోరే ప్రతివాడూ, ఋషిత్వదశను సాధించాలి. మంత్రద్రష్ట&nbsp;<BR>కావాలి! ఈశ్వరసాక్షాత్కారాన్ని పొందాలి’’ అని మన మతం వివరంగా సుస్ప-&nbsp;<BR>ష్టంగా విధిస్తోంది. ‘మోక్షం’ అంటే అలాంటిది. మనశాస్త్రాలు విధించే ధర్మ-&nbsp;<BR>మదే! మన శాస్త్రాలను మనం స్వయంగా పరిశోధించాలి! స్వయంగా వాటి&nbsp;<BR>అర్థాన్ని గ్రహించాలి! మనకు కావలసిన దాన్ని విచక్షణచేసి మనంతట మనమే&nbsp;<BR>సత్యాన్ని గ్రహించాలి! ఇదే చేయవలసిన పని. ప్రాచీన ఋషిశ్రేష్ఠులు సాధించిన&nbsp;<BR>మహాకార్యాలను తలచి, వారిపట్ల మనం పూజ్యభావాన్ని చూపాలి! ఈ పురాతన&nbsp;<BR>ఋషులు చాలా గొప్పవారు. కానీ మనం వారికంటే గొప్పవారం కావాలి! వారు&nbsp;<BR>పూర్వకాలంలో ఘనకార్యాలను సాధించారు. మనం వాటిని మించిన గొప్పకార్యా-&nbsp;<BR>లను సాధిద్దాం. ప్రాచీన భారతదేశంలో వందలకొద్దీ ఋషులుండేవారు. మనకూ&nbsp;<BR>లక్షలకొద్దీ ఋషులు తయారవుతారు. తయారయి తీరుతారు. ఈ విషయాన్ని&nbsp;<BR>మీలో ప్రతివాడూ ఎంతత్వరగా ఎంతగాఢంగా విశ్వసిస్తాడో భారత&nbsp;<BR>దేశానికి అంత మేలుకలుగుతుంది. ప్రపంచానికి అంత శ్రేయస్సు కలుగుతుంది!&nbsp;<BR>మీరు దేన్ని విశ్వసిస్తారో దానిగా మీరు మారుతారు. మీరు ఋషులమని&nbsp;<BR>విశ్వసిస్తే రేపే మీరు ఋషులవుతారు. మిమ్మల్ని అడ్డుపెట్టేది లేనేలేదు. చూడ-&nbsp;<BR>టానికి పరస్పర విరుద్ధాలుగా వుండి, ఒకదాంతో ఒకటి పోరాటాలు చేసే మన&nbsp;<BR>సంప్రదాయాలన్నింటికీ సమంగా వర్తించే సిద్ధాంతమేదైనా వుంటే, అది సమస్త</FONT></p>
<hr class="puTa_virupu">
<table><tr><td><a class=puTa_lanke href=puTa2223.html>p2223</a></td><td>p2224</td><td><a class=puTa_lanke href=puTa2225.html>p2225</a></td></tr></table>
</div></body></html>
