<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3760.html>p3760</a></td><td>p3761</td><td><a class=puTa_lanke href=puTa3762.html>p3762</a></td></tr></table>

<p><FONT FACE="TimesNewRoman, Times, serif" SIZE="2">1 3 4</FONT></p>
<p><FONT FACE="SHREE900, SHREE, sans-serif" SIZE="3">లసిన నీరు తాగటం మాత్రమే అతని ప్రయోజనం. అంతకుమించి ఏమీలేదు.&nbsp;<BR>అదేవిధంగా వేదాలన్నింటి ప్రయోజనం తత్వజ్ఞానాన్ని పొందటమే.</FONT></p>
<p><FONT FACE="SHREE900, SHREE, sans-serif" SIZE="3">గ్రంథకర్త తెలుపాలనుకున్న విషయాన్ని తెలుపటానికి శ్లోకాభిప్రాయానికి&nbsp;<BR>విశేషమైన మరొక వివరణ తెలుపుతాను. నేల అంతా జలమయమై వున్నా ప్రజలు&nbsp;<BR>తాగటానికి యోగ్యమైన నీటినే అన్వేషిస్తారు. మరొకరకమైన దాన్ని కోరరు.&nbsp;<BR>భూమి జలావృతమైవున్నా, నేలలో ఉన్న వేర్వేరు ధర్మాలను అనుసరించి, వేరు&nbsp;<BR>వేరు ధర్మాలుగల నీరు ఉండవచ్చు. అదేవిధంగా వివేకి ఐన బ్రాహ్మణుడుకూడ,&nbsp;<BR>సంసార పిపాసను పోగొట్టుకోటంకోసం, నానావిద్యా సమన్వితమైన వేదాలు అనే&nbsp;<BR>శబ్దసాగరంనుండి ఏది మోక్షాన్ని ప్రసాదింపగలదో, అలాంటి విద్యనే గ్రహిస్తాడు.&nbsp;<BR>ఈ పని నెరవేర్పగలది బ్రహ్మవిద్యయే గదా!</FONT></p>
<p><FONT FACE="SHREE900, SHREE, sans-serif" SIZE="3">భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">3 7 9</FONT></p>
<BR>
<p><FONT FACE="SHREE902, SHREE, sans-serif" SIZE="3">(మేరీ హల్బాయిష్టర్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆల్మోరా,</FONT></p>
<p><FONT FACE="SHREE900, SHREE, sans-serif" SIZE="3">జూన్‌ 2, 1897.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన మేరీ,</FONT></p>
<p><FONT FACE="SHREE900, SHREE, sans-serif" SIZE="3">నీకు కబుర్లతో కూడిన పెద్ద ఉత్తరం రాస్తానని వాగ్దానం చేశాను. అది&nbsp;<BR>పెద్దది రాయవలెననే సదుద్దేశంతోనే ఆరంభించాను. అది ఆ విధంగా సాగకపోతే&nbsp;<BR>అది నీ కర్మ. నువ్వు చక్కని అన్యోన్యాన్ని అనుభవిస్తూన్నావని నా నమ్మకం.&nbsp;<BR>నిజంగా నేను చాల జబ్బుపడి ఉన్నాను. ఇప్పుడే కొంచెం కోలుకొంటున్నాను.&nbsp;<BR>త్వరలో పూర్తిగా స్వస్థత చిక్కుతుందని భావిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">లండన్‌ పని ఎలా ఉంది? అది ముక్కలైపోతూన్న దేమోనని భయపడు-&nbsp;<BR>తున్నాను. నువ్వు అప్పుడప్పుడు లండన్‌ పోతావా? ‘స్టర్డీ’కి కొత్తబిడ్డ పుట్టలేదా?</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలోని మైదాన ప్రదేశాలు వేడితో మండిపోతూన్నాయి. నేను ఆ&nbsp;<BR>వేడిని భరించలేను. కాబట్టి నే నీ కొండ ప్రదేశంలో ఉన్నాను. మైదానాలకంటె&nbsp;<BR>ఇక్కడ కొంచెం చల్లగా ఉంది.</FONT></p>
<p><FONT FACE="SHREE900, SHREE, sans-serif" SIZE="3">నేను ఆల్మోరాలో ఒక వర్తకుడి చక్కని తోటలో నివసిస్తున్నాను.&nbsp;<BR>అది చాలావరకు కొండలను, అడవులను ఆనుకొని ఉంది. మొన్నరాత్రి ఒక&nbsp;<BR>చిరుతపులి తోటలో ప్రవేశించి అక్కడున్న మేకల మందలోని ఒక మేకను&nbsp;<BR>ఎత్తుకుపోయింది. నౌకరుల అరుపులు భయంకరమైన టిబెటన్‌ పెద్ద కావలి</FONT></p>
<hr class="puTa_virupu">
<table><tr><td><a class=puTa_lanke href=puTa3760.html>p3760</a></td><td>p3761</td><td><a class=puTa_lanke href=puTa3762.html>p3762</a></td></tr></table>
</div></body></html>
