<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2817.html>p2817</a></td><td>p2818</td><td><a class=puTa_lanke href=puTa2819.html>p2819</a></td></tr></table>

<p><FONT FACE="SHREE900, SHREE, sans-serif" SIZE="3">చేరే మార్గమని మీ గురువులు చెప్పారు కదా? ఔను స్వామి. ఐతే నువ్వు దేవుణ్ణి&nbsp;<BR>చూశావా? లేదండి. మీ తండ్రి చూశాడా? లేదు. తాతా? లేదు స్వామీ! వా&nbsp;<BR>రెవరూ దేవుణ్ణి చూడలేదా? లేదు. సరే కానియ్యి. మరి మీ గురువు లెవరైనా&nbsp;<BR>చూశారా? చూడలేదు. బుద్ధుడు మిగిలిన వారినందరినీ యిలాగే ప్రశ్నించాడు.&nbsp;<BR>దేవుణ్ణి చూసినవారు లేరని వారంతా ప్రకటించారు. అప్పుడు బుద్ధు డిలా&nbsp;<BR>అన్నాడు: ‘‘చూడు, ఒకానొక పల్లెలో యువకు డొకడు బిగ్గరగా ఏడవసాగాడు.&nbsp;<BR>‘ఓ! నే నామె నెంతో ప్రేమిస్తున్నాను. అయ్యో, నాకు ఆమె అంటే చెప్పరాని&nbsp;<BR>ప్రీతి.’ అతడి పెడబొబ్బలు విని గ్రామస్థులంతా గుమిగూడారు. వారి ముందు&nbsp;<BR>అతడు వాపోయిన విషయం ఒక్కటే! ‘ఓ నే నామె నెంతో ప్రేమిస్తున్నాను.’&nbsp;<BR>నువ్వింతగా ప్రేమించే ఆమె ఎవరయ్యా? నాకు తెలీదు. ఆమె ఉండే దెక్కడ?&nbsp;<BR>నే నామెను ప్రేమించటం తప్ప నా కింకేమీ తెలీదు.&nbsp;<BR>చూడ్డానికి ఆమె ఎలా వుంటుంది? అదంతా నా కసలు తెలీనే తెలీదు. నే నామె&nbsp;<BR>నెంతో గాఢంగా ప్రేమిస్తున్నాను. అంతే.’’ బుద్ధు డీ కథను చెప్పి ఆ యువకులను&nbsp;<BR>యిలా ప్రశ్నించాడు: యువకులారా! ఈ మనిషిని గూర్చి మీ రేమంటారు? అత-&nbsp;<BR>డొక మూర్ఖుడు. ఔను స్వామీ! ఆ యువకుడు ఒట్టి వెర్రివాడు. ఎవతెనో ప్రేమి-&nbsp;<BR>స్తున్నాడట. ఆమె ఊరూ పేరూ ఏమీ తెలీదు. అస లుందో లేదో తెలీదు. ఐనా&nbsp;<BR>ప్రేమ ప్రేమ అని ప్రేలాపించే అతగాడు పచ్చిమూర్ఖుడుగదా! అని ఆ&nbsp;<BR>యువకులందరూ అన్నారు. మరి మీరంతాకూడ అలాంటివారే గదా. మీ&nbsp;<BR>తండ్రి, తాత ముత్తాత ఎవ్వరూ దేవుణ్ణి చూడలేదంటున్నారు. మీ పూర్వీకు&nbsp;<BR>లెవ్వరుగాని చూడకుండావున్న విషయాన్ని గురించి మాట్లాడుకొంటూ, ఒకరి&nbsp;<BR>గొంతు ఒకరు కోసుకోవటానికి ప్రయత్నిస్తున్న మీరు నిజానికి పిచ్చివాళ్లు కాదా?&nbsp;<BR>అప్పు డా యువకులు బుద్ధుణ్ణి అడిగారు ‘‘మమ్మల్ని ఏం చెయ్యమంటారు?’’&nbsp;<BR>భగవంతుడు ఎప్పుడైనా కోపిస్తాడని మీ తండ్రి చెప్పాడా? లేదు... దేవు డెప్పుడైనా&nbsp;<BR>కీడు చేస్తాడని చెప్పాడా? లేదు. భగవంతుడు కరుణాసముద్రుడు, పావనుడు.&nbsp;<BR>కాబట్టి మీరుకూడ పవిత్రు లవటానికి, మంచిని చెయ్యటానికి ప్రయత్నిస్తే&nbsp;<BR>దేవుణ్ణి పొందే అవకాశం ఎక్కువవుంది. పనికిమాలిన వివాదాలను విడిచిపెట్టు.&nbsp;<BR>కాబట్టి నేను చెప్పేదేమంటే - పవిత్రుడవవు, మంచివాడవవు. అందరినీ&nbsp;<BR>ప్రేమించు. సత్యానికి మార్గం యిదే.</FONT></p>
<p><FONT FACE="SHREE900, SHREE, sans-serif" SIZE="3">జంతువులను హింసింపకు. ‘దయ’ సిద్ధాంతం బుద్ధుడు జన్మించటానికి&nbsp;<BR>పూర్వంనుండే ఉందనేది గమనార్హం. కాని జాతి భేదాలను పగలగొట్టే ఆ మహ-&nbsp;<BR>నీయప్రయత్నం అతడి విశిష్టత. మరొక కొత్తవిషయం: అతడు తన శిష్యులలో&nbsp;<BR>నలభైమందిని పిలిచి, ‘‘మీరందరూ ప్రపంచమంతటా తిరిగి అన్ని దేశస్థులతో,</FONT></p>
<hr class="puTa_virupu">
<table><tr><td><a class=puTa_lanke href=puTa2817.html>p2817</a></td><td>p2818</td><td><a class=puTa_lanke href=puTa2819.html>p2819</a></td></tr></table>
</div></body></html>
