<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1251.html>p1251</a></td><td>p1252</td><td><a class=puTa_lanke href=puTa1253.html>p1253</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మానవుని యథార్థరూపం</FONT></p>
<p><FONT FACE="SHREE900, SHREE, sans-serif" SIZE="3">23</FONT></p>
<p><FONT FACE="SHREE900, SHREE, sans-serif" SIZE="3">పూర్ణత్వానికై ఎన్నోచోట్ల, - మానవుల్లోనో, భగవంతునిలోనో - ఇతర చోట్లనో&nbsp;<BR>- జనులు ఏల వెదకులాడుతూంటారు? - అనే ప్రశ్న రావచ్చును. ఆ పరి&nbsp;<BR>పూర్ణత్వం మీలో ఉందికాబట్టే, ఈ అన్వేషణ. మీ హృదయస్పందన శబ్దాన్నే&nbsp;<BR>మీరు గుర్తింపలేకున్నారు. అది, మరెక్కడనుండో, వచ్చిందనుకొంటున్నారు. మీ&nbsp;<BR>ఆత్మలోని భగవంతుడే తనను అన్వేషించి, ప్రత్యక్షపరచుకొమ్మని మిమ్మల్ని&nbsp;<BR>ప్రేరేపిస్తున్నాడు. వివిధ మత దేవాలయాల్లో, భూమ్యాకాశాలలో, ఎక్క&nbsp;<BR>డెక్కడనో వెదకి వెదకి ప్రదక్షిణమంతా ముగిసింతర్వాత, ప్రారంభ స్థానానికి,&nbsp;<BR>అంటే మీ ఆత్మ దగ్గరికే వస్తారు. అప్పుడు మీకు సత్యం గోచరిస్తుంది. ఎవని-&nbsp;<BR>కోసం మీరు లోకమంతా వెదికారో, ఎవనికోసం వివిధ మత దేవాలయాల్లో&nbsp;<BR>విలపించి ప్రార్థించారో, ఎవడు గూఢాతిగూఢరూపంలో, మేఘాలచాటున&nbsp;<BR>దాగివున్నాడనుకొన్నారో, అతడు సర్వ వస్తువులకన్నా, మీకు చాలా (అత్యంత)&nbsp;<BR>దగ్గరలో వున్నాడు. అది మీ ఆత్మయే. ఆత్మయే మీ జీవంలో, శరీరంలో&nbsp;<BR>వ్యక్తిత్వంలోగల పరమసత్యం అని వ్యక్తమవుతుంది. అదే మీ స్వాభావిక తత్వం.&nbsp;<BR>అందులో సుప్రతిష్ఠితులు కండి. దానిని వ్యక్తపరచండి. మీరు పరిశుద్ధులు&nbsp;<BR>కానక్కరలేదు. ఇప్పటికే పరిశుద్ధులు. పరిపూర్ణులు కానక్కరలేదు. ఇప్పటికే&nbsp;<BR>పరిపూర్ణులు. ప్రకృతి అనే తెర అడ్డుపడివుండడం వల్ల సత్యం మీకు గోచ&nbsp;<BR>రించడంలేదు. ప్రతి మంచి తలపువలనా, ప్రతి మంచి పనివలనా, ఆ తెరను&nbsp;<BR>కొంచెం చించివేస్తున్నారనవచ్చు. ఇలా చించేకొద్దీ, మొదట దృష్టి గోచరం కాకున్న&nbsp;<BR>నిత్యశుద్ధమూ, అనంతమూ అయిన పరతత్త్వం (పరమ సత్యమగు బ్రహ్మం)&nbsp;<BR>క్రమాధికంగా సాక్షాత్కరిస్తుంది. మానవుని చరిత్ర అంతా ఇదే.&nbsp;<BR>దేదీప్యమానంగా ప్రకాశించడం పరతత్త్వానికి నైజం. కాబట్టి మధ్యన ఉండే&nbsp;<BR>తెర పలుచబారేకొద్దీ దాని వెలుగు అధికాధికంగా కనిపిస్తూ వుంటుంది. దాన్ని&nbsp;<BR>తెలుసుకోలేం. కానీ తెలుసుకోడానికి వ్యర్థ పరిశ్రమ చేస్తూంటాం. అది నిత్య&nbsp;<BR>విషయి (సబ్జెక్ట్‌). కాబట్టి తన తత్త్వాన్ని కోల్పోతేతప్ప దాన్ని తెలుసుకోలేం.&nbsp;<BR>అతడు నిత్యద్రష్ట. ప్రపంచానికి నిత్యసాక్షి. అతడే నీ ఆత్మ. జ్ఞానం విషయీ-&nbsp;<BR>కరణం (ఆబ్జెక్టిఫికేషన్‌) కాబట్టి అది ఉపాధి (లిమిటేషన్‌); ఒక క్రింది మెట్టు;&nbsp;<BR>అవనత దశ; అనంత విషయీస్వరూపులం అయిన మనం దాన్ని మరలా&nbsp;<BR>తెలుసుకోవడం ఎలా? తన వాస్తవికతత్త్వమైన ఈ మహోన్నత స్థితిని, తన&nbsp;<BR>జీవితంలో ప్రదర్శించడానికై, మానవుడెన్నోవిధాల యత్నిస్తూ వుంటాడు.&nbsp;<BR>లేకపోతే ఇన్ని ధర్మశాస్త్రాలు ఎందుకు వచ్చాయి? ఆ శాస్త్రాలన్నిటిలో పరోప&nbsp;<BR>కారమనే భావం అత్యంత ప్రాముఖ్యాన్ని పొంది, కేంద్రస్థానం ఆక్రమించుకొని-&nbsp;<BR>వుంది. మానవ జీవితంలో ముఖ్యసూత్రంగా ఉండవలసింది భూతదయ;</FONT></p>
<hr class="puTa_virupu">
<table><tr><td><a class=puTa_lanke href=puTa1251.html>p1251</a></td><td>p1252</td><td><a class=puTa_lanke href=puTa1253.html>p1253</a></td></tr></table>
</div></body></html>
