<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa699.html>p699</a></td><td>p700</td><td><a class=puTa_lanke href=puTa701.html>p701</a></td></tr></table>
<p><FONT FACE="SHREE902, SHREE, sans-serif" SIZE="4">బహిరంగ రహస్యం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">కాలిఫోర్నియా ‘లాసేంజిలిస్‌’లో చేసిన ప్రసంగం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">విషయాల యథార్థస్వరూపాన్ని తెలుసుకొనే ప్రయత్నంలో మనం ఏ&nbsp;<BR>వంకకు మరలినా, అతిసూక్ష్మంగా పరిశీలనచేస్తే చివరికొక విచిత్రమైన దశకు&nbsp;<BR>చేరుకుంటాం. స్థూలదృష్టికి ఆ స్థితి అసంగతంగా కనిపిస్తుంది: మన తర్కా&nbsp;<BR>నికి అది అందదు కాని, అదేమో సత్యమే. మన మేదో విషయాన్ని తీసు&nbsp;<BR>కొందాం - అది పరిచ్ఛిన్నమైనదని మనకు తెలుసు; కాని దాన్ని పరిశీలించ&nbsp;<BR>డానికి ప్రారంభించగానే అది మన ముక్తి కతీతమౌతుంది; ఆ వస్తువు గుణాలకు,&nbsp;<BR>అందున్న అవకాశాలకు, దాని శక్తులకు సంబంధాలకు అంతుకనబడదు. అది&nbsp;<BR>అనంతమౌతుంది. ఎంతో చిన్నదైన సాధారణ పువ్వును తీసుకోండి; దాన్ని&nbsp;<BR>గురించి సమస్తం తనకు తెలుసునని ఎవరనగలరు? ఆ ఒక పువ్వును గురించిన&nbsp;<BR>సమగ్రజ్ఞానం పొందడానికి ఎవరికీ సాధ్యంకాదు. ప్రారంభంలో పరిచ్ఛిన్నంగా&nbsp;<BR>వున్న పువ్వు చివరికి అనంతమైంది. తిరిగి ఇసుక రేణువును తీసుకొని పరిశీ-&nbsp;<BR>లించండి. అది సాంతమనే పూర్వాభిప్రాయంతో ప్రారంభిస్తాం. సాంతం కాదని,&nbsp;<BR>అది అనంతమని చివరికి తెలుసుకొంటాం; కాని అది సాంతమనే మనం పరిగ&nbsp;<BR>ణిస్తున్నాం. పువ్వుకూడ అలాగే సాంతమనే పరిగణిస్తున్నాం.</FONT></p>
<p><FONT FACE="SHREE900, SHREE, sans-serif" SIZE="3">మన శారీరక మానసికానుభవాలు, ఆలోచనలు - వీటి విషయంకూడ&nbsp;<BR>యింతే. కాస్త అంచెనతో వాటిని చిన్నవాటిగా గ్రహింప మన మారంభిస్తా మనుకో&nbsp;<BR>వచ్చునుగాని, త్వరలోనే అవి మన బుద్ధికి పట్టుచిక్కక అనంతత్వపు అగాధంలో&nbsp;<BR>మునిగిపోతాం. మనం చూసేవాటిలో అగ్రగణ్యత మనకే, గొప్పతనమూ మనకే.&nbsp;<BR>అస్తిత్వాన్ని గురించిన ఆ సందిగ్ధ స్థితిలోనే మనమూవున్నాం. మనం పరిచ్ఛిన్న-&nbsp;<BR>జీవులమని గమనిస్తూనేవున్నాం. మనం బతుకుతాం. చస్తాం. మన చూపుమేర&nbsp;<BR>చాలసంకుచితం. ఇక్కడ మనం పరిచ్ఛిన్నులం. ప్రపంచం మనచుట్టూ కనబడు-&nbsp;<BR>తోంది. క్షణమాత్రంలో ప్రకృతి మనలను నలిపి చంపగలదు. మన యీ&nbsp;<BR>క్షుద్రదేహాలు యిప్పటికి నిలిచివున్నాయి. లిప్తకాలంలో తుత్తునియలైపోవడానికి&nbsp;<BR>తయారుగా వున్నాయి. మన కా విషయం తెలుసు. కార్యరంగంలో మనమెంత&nbsp;<BR>నిర్వీర్యులంగా వున్నాం! మన సంకల్పానికి అడుగడుగునా అడ్డంకులు కలుగుతు-&nbsp;<BR>న్నాయి. ఎన్నెన్నో పనులు చెయ్యాలని మన మనుకొంటాం. కాని మనం చెయ్య-&nbsp;<BR>గలిగినవి ఎన్ని? మన సంకల్పానికి అవధిలేదు. దేన్నైనా మనం తలపెట్టగలం.</FONT></p>
<p><FONT FACE="TimesNewRoman, Times, serif" SIZE="2">2 8 5</FONT></p>
<hr class="puTa_virupu">
<table><tr><td><a class=puTa_lanke href=puTa699.html>p699</a></td><td>p700</td><td><a class=puTa_lanke href=puTa701.html>p701</a></td></tr></table>
</div></body></html>
