<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2970.html>p2970</a></td><td>p2971</td><td><a class=puTa_lanke href=puTa2972.html>p2972</a></td></tr></table>

<p><FONT FACE="SHREE900, SHREE, sans-serif" SIZE="3">శిష్యుడు: భగవంతుణ్ణి ప్రార్థిస్తే, ఆయన అనుగ్రహంవల్ల అన్ని పాశాలు&nbsp;<BR>అదృశ్యమౌతాయని శ్రీరామకృష్ణులు చెప్పలేదా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును, అది నిజమే! సందేహం లేదు. ఆయన కృపవల్ల&nbsp;<BR>జరుగుతుంది. కాని, ఈ కృప కలగటానికి త్రికరణశుద్ధి, మనస్సు, వాక్కు,&nbsp;<BR>శరీరం పవిత్రంగా ఉండటం మొదట అవసరం. అప్పుడతనిపై భగవత్కృప&nbsp;<BR>కల్గుతుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మనోవాక్కాయాలను నిగ్రహించగలిగిన వానికి, ఈ కృపతో&nbsp;<BR>అవసరమేముంది? అప్పుడు తన స్వప్రయత్నం వల్లనే ఆధ్యాత్మికమార్గంలో&nbsp;<BR>అతడే అభివృద్ధి సాధించగలుగుతాడు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఆత్మసాక్షాత్కారానికై హృదయపూర్వకంగా శ్రమపడుతున్నవాడి&nbsp;<BR>విషయంలో భగవంతుడు అత్యంత కరుణామయుడుగా ఉంటాడు. కాని సోమ-&nbsp;<BR>రిగా వుండి ఏ ప్రయత్నం చేయకుండా ఉన్నావా భగవదనుగ్రహం ఎప్పటికీ కలు-&nbsp;<BR>గదు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ప్రతివాడు మంచిగా ఉండటానికే వాంఛిస్తాడు. అయినా కొన్ని&nbsp;<BR>దురవగాహమైన కారణాలవల్ల చెడుగా మారుతాడు. ప్రతివాడు సజ్జనుడు కావా-&nbsp;<BR>లని, నిష్కళంకుడు కావాలని, భగవత్సాక్షాత్కారం పొందాలని వాంఛించడా!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఇలా వుండాలని వాంఛించేవాళ్లంతా అప్పటికే ప్రయత్నం&nbsp;<BR>చేసేవాళ్లని తెలుసుకో! ఈ ప్రయత్నం కొనసాగితే భగవంతుడు కరుణ&nbsp;<BR>చూపుతాడు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అవతారమూర్తుల చరిత్ర చూస్తే నీచాతినీచమైన జీవితాలు&nbsp;<BR>గడిపినవారు ఏ శ్రమ లేకుండా, ఏ విధమైన సాధన చేయకుండా భగవంతుని&nbsp;<BR>దర్శించినట్లు కనిపిస్తుంది. ఇలా జరగటానికి కారణమేమిటి?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును! కానీ, వారికి అప్పటికే గొప్ప మనోవ్యాకులత గలిగి&nbsp;<BR>వుండాలి. ఇంద్రియభోగాలను ఎంతోకాలం అనుభవించటంవల్ల అవి వారిలో&nbsp;<BR>వెగటు పుట్టించి వుండవచ్చు. అశాంతి వారి హృదయాలను దహించివేసి&nbsp;<BR>వుండవచ్చు. వారి హృదయాలలో ఈ కొరత గాఢంగా నాటటంవల్ల, భగవ&nbsp;<BR>త్కృపను పొందకుండా ఒక్కక్షణం జీవితం గడపటంకూడా దుర్భరంగా తోచి-&nbsp;<BR>వుండవచ్చు. అందువల్ల భగవంతుడు వారిపై కరుణించినాడు. ఒక్కసారి వారిలో&nbsp;<BR>ఈ పురోగమనం తమోగుణంలోనుండి సత్వగుణంలోకి మారి&nbsp;<BR>పోయింది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అప్పుడు మార్గమేదైనా, ఆ మార్గంలోనే వారు భగవత్సాక్షా&nbsp;<BR>త్కారాన్ని పొందారని చెప్పవచ్చు.</FONT></p>
<hr class="puTa_virupu">
<table><tr><td><a class=puTa_lanke href=puTa2970.html>p2970</a></td><td>p2971</td><td><a class=puTa_lanke href=puTa2972.html>p2972</a></td></tr></table>
</div></body></html>
