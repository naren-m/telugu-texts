<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2071.html>p2071</a></td><td>p2072</td><td><a class=puTa_lanke href=puTa2073.html>p2073</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - జాఫ్నా - వేదాంతమతం</FONT></p>
<BR>
<p><FONT FACE="TimesNewRoman, Times, serif" SIZE="2">2 3</FONT></p>
<p><FONT FACE="SHREE900, SHREE, sans-serif" SIZE="3">బ్రహ్మాన్నిగూర్చి, ఏమీ బోధింపజాలవు. ఆంతర్య సాధనం మాత్రమే అలా చేయ-&nbsp;<BR>గలదు. ఆత్మద్వారా, అంటే, జీవాత్మ విచారణద్వారా మాత్రమే మనం&nbsp;<BR>దేవునిగూర్చి తెలిసికోగలం. ఈ జీవాత్మ స్వభావాన్నిగూర్చి భారతదేశంలోని&nbsp;<BR>ఆయా సంప్రదాయాలమధ్య భిన్నాభిప్రాయా లున్నాయి. కాని వారందరూ&nbsp;<BR>ఏకీభవించే అంశాలూ కొన్ని వున్నాయి. ఆత్మలు ఆద్యంతాలులేక స్వభావం&nbsp;<BR>చేతనే నిత్యాలని మనమందరం ఒప్పుకొంటాం. అంతేకాక సర్వశక్తులు ఆనందం,&nbsp;<BR>పరిశుద్ధత, సర్వవ్యాపకత్వం, సర్వజ్ఞత్వం ప్రతిఆత్మలోనూ నెలకొని వుంటుం-&nbsp;<BR>దని మనం నమ్ముతాం. ఇది ఒక మహనీయమైన భావమని జ్ఞప్తి పెట్టుకోవాలి!&nbsp;<BR>కొద్ది, గొప్ప అనే భేదంలేక పుణ్యపాపాల భేదంలేక ప్రతిమానవునిలో, ప్రతిజీవిలో&nbsp;<BR>సర్వవ్యాపి, సర్వజ్ఞుడు అయిన ఒకే ఆత్మ వసిస్తూ వుంటుంది. భిన్నత్వం&nbsp;<BR>ఆత్మలో లేదు. దాని బాహ్యాకారంలో వుంటుంది. నాకూ, ఒక అత్యల్ప జీవికీ&nbsp;<BR>మధ్యవుండే భేదం ఆత్మప్రకాశంలోనే. మూలతత్త్వంలో ఆ జీవికూడ నా&nbsp;<BR>వంటిదే. అతడు నా సోదరుడే. నాలోవున్న ఆత్మే వానిలోనూ వుంది. భారత-&nbsp;<BR>దేశం ప్రబోధించిన మహాతత్త్వ రహస్యమిది. మానవ భ్రాతృత్వం భారతదేశంలో&nbsp;<BR>సర్వజీవ భ్రాతృత్వ మవుతోంది. చిన్నచీమ మొదలు, బ్రహ్మదేవుని వరకు, అన్ని&nbsp;<BR>శరీరాలు మనవే. శాస్త్రంలో ఈ భావముంది. ‘‘ఒకే ప్రభువు సమస్త శరీరాల్లోనూ&nbsp;<BR>అధివసిస్తాడని తెలిసి, యోగి, ప్రతి శరీరాన్ని ప్రభుమయంగా భావించి పూజి-&nbsp;<BR>స్తాడు-’’ అందువల్లనే భారతదేశంలో బీదవారిని గూర్చి, పశువులను గూర్చి,&nbsp;<BR>ఇంతేల ప్రతిజీవిని గూర్చి, ప్రతివస్తువును గూర్చి మహోదారభావాలు వెలుస్తు-&nbsp;<BR>న్నాయి. ఆత్మను గూర్చిన మన భావాలలో, సర్వాంగీకారం పొందింది ఇది&nbsp;<BR>ఒకటే.</FONT></p>
<p><FONT FACE="SHREE900, SHREE, sans-serif" SIZE="3">దేవుడంటే ఎలాంటి వాడు? అనే ప్రశ్న ఇప్పుడు సహజంగా కలుగుతోంది.&nbsp;<BR>ఆత్మనుగూర్చి ఇంకొక విషయం చెప్పుకుందాం. ఇంగ్లీషు భాష నేర్చుకొనేవారు&nbsp;<BR>‘సోల్‌’, ‘మైండ్‌’ అనే మాటల్ని అర్థం చేసికోవడంలో తబ్బిబ్బుపడుతున్నారు.&nbsp;<BR>మనం అంటున్న ‘ఆత్మ’, ఇంగ్లీషులో అంటున్న ‘సోల్‌’ అనేది, విభిన్నములు.&nbsp;<BR>మనం ‘మనస్సు’ అంటున్న దాన్నే పాశ్చాత్యులు ‘సోల్‌’ అంటారు. సుమారు&nbsp;<BR>ఇరవై సంవత్సరాల క్రిందట, సంస్కృత భాషద్వారా, ‘ఆత్మ’ అనే మాటను,&nbsp;<BR>వారు వినేవరకు వారికి ఆ భావమే లేదు. ఇది స్థూలశరీరం. దాన్ని దాటిపోతే&nbsp;<BR>మనస్సు వుంది. కాని, ఈ మనస్సు ఆత్మకాదు. సూక్ష్మశరీరం. అది జనన మర-&nbsp;<BR>ణాలను పొందుతూన్న సూక్ష్మాణువులతో ఏర్పడింది. ఈ మనస్సును దాటిన&nbsp;<BR>తర్వాత ఆత్మ వుంటుంది. అదే నరునిలో గల ‘అహంత’; దాన్ని ‘సోల్‌’ అనిగాని,&nbsp;<BR>‘మైండ్‌’ అనిగాని అనువదించ తగదు. కాబట్టి మనం ఆత్మ అనే పదాన్నే వాడాలి!</FONT></p>
<hr class="puTa_virupu">
<table><tr><td><a class=puTa_lanke href=puTa2071.html>p2071</a></td><td>p2072</td><td><a class=puTa_lanke href=puTa2073.html>p2073</a></td></tr></table>
</div></body></html>
