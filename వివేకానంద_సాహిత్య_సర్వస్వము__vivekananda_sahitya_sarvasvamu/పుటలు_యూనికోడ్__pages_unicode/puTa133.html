<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa132.html>p132</a></td><td>p133</td><td><a class=puTa_lanke href=puTa134.html>p134</a></td></tr></table>


<p><FONT FACE="SHREE900, SHREE, sans-serif" SIZE="3">సిస్తూ ఎవడైనా మహోపన్యాసం చేస్తూండగా మళ్లా నువ్వు వినటం తటస్థించి-&nbsp;<BR>నప్పుడు ఆతణ్ణి చిక్కించుకొని, భగవంతుణ్ణి గురించి అతడి అభిప్రాయం&nbsp;<BR>ఏమిటో, ‘సర్వశక్తిమత్త్వం’, ‘సర్వవ్యాపకత్వం’ మొదలైన మాటలకు వర్ణ&nbsp;<BR>క్రమాన్ని మించి అతగాడికి ఏమి తెలుసో అడగండి. నిజానికి వీటిని గురించి&nbsp;<BR>అతడి కేమీ తెలియదు; మానవనైజ బాధితంకాని ఎలాటి తలంపూ ఆ పదాలను&nbsp;<BR>గురించి అతడికి తట్టదు; ఈ విషయంగా అక్షరజ్ఞానంలేని గ్రామీణుడికంటె&nbsp;<BR>అతడు ఎంతమాత్రం అధికుడు కాడు. ఏమైనా ఆ గ్రామీణుడు తాను నెమ్మదిగా&nbsp;<BR>వుంటాడు: లోకుల నెమ్మదిని చెడగొట్టడు. ఇక యీ మహాప్రలాపి లోకంలో&nbsp;<BR>అశాంతిని, దుఃఖాన్ని తెచ్చిపెడతాడు. ఎన్ని చెప్పినా సాక్షాత్కారమే మతధర్మం.&nbsp;<BR>వాచాలతకూ ఆత్మానుభూతికీ వున్న వ్యత్యాసాన్ని మనం చక్కగా గమనించటం&nbsp;<BR>పాడి. హృదయాంతరాళంలో మనం పొందే అనుభూతే సాక్షాత్కారం. ఈ విష-&nbsp;<BR>యంగా సామాన్య వివేకం అంతటి అసామాన్యమైనది ఏదీ లేదు.</FONT></p>
<p><FONT FACE="SHREE900, SHREE, sans-serif" SIZE="3">సావధికమైన మన ప్రస్తుతావస్థలో భగవంతుణ్ణి గురించి మానవ రూపం&nbsp;<BR>లోనేగాని భావించలేం. మాటవరసకు, దున్నపోతులు దేవుణ్ణి ఆరాధించకోరే&nbsp;<BR>పక్షంలో తమ స్వభావాన్ని అనుసరించి అవి దేవుణ్ణి ఒక పెద్దదున్నపోతుగా భావి-&nbsp;<BR>స్తవి; ఒక చేప భగవంతుణ్ణి ఆరాధించాలనుకొంటె, భగవంతుడు ఒక పెద్దచేప&nbsp;<BR>అని భావించక తప్పదు; ఇలాగే మానవుడు దేవుణ్ణి గురించి మనిషిగా భావించ-&nbsp;<BR>వలసిందే. ఈ భావనలన్నీ మందంగా పారే ఊహలుకావు. మానవుడు, దున్న,&nbsp;<BR>చేప - యివన్నీ వివిధ పాత్రలని తలంప నవుతుంది. ఈ పాత్రలన్నీ తమతమ&nbsp;<BR>రూపసామర్థ్యాల మేరకు అమృతపూరితాలవటానికై భగవత్సాగరానికి పోతవి;&nbsp;<BR>మనిషిలో యీ అమృతం మానవరూపాన్ని, దున్నలో దున్న రూపాన్ని, చేపలో&nbsp;<BR>చేపరూపాన్ని పొందుతుంది. ఈ పాత్రలు ఒక్కోదాన్లో వున్నదీ భగవత్సాగరామృ-&nbsp;<BR>తమే. మనుషులు చూసేటప్పుడు భగవంతుడు మానవుడుగానే అగపడతాడు,&nbsp;<BR>జంతువులకు ఏమైనా భగవద్భావం వుంటె వాటికి వాటివాటి ఆదర్శ సామర్థ్యాల&nbsp;<BR>మేరకు భగవంతుడు జంతువుగానే - అగపడి తీరుతాడు. కాబట్టి దేవుణ్ణి మనం&nbsp;<BR>మానవుడిగా చూడవలసిందే; అందుచేత మానవరూపంలో మనం ఆతణ్ణి ఆరా-&nbsp;<BR>ధించవలసివున్నాం. వేరేమార్గం లేదు.</FONT></p>
<p><FONT FACE="SHREE900, SHREE, sans-serif" SIZE="3">రెండు రకాలైన మనుషులు భగవంతుణ్ణి మానవుడిగా ఆరాధించరు -&nbsp;<BR>అసలు పారమార్థిక చింతలేని మానవపశువు ఒకడు, సమస్త మానవ దోషాతీ-&nbsp;<BR>తుడై, మానవస్వభాతీతుడైన పరమహంస ఒకడు. పరమహంసకు సమస్త&nbsp;<BR>ప్రకృతీ ఆతడి ఆత్మే. ఆతడే యథారూపంలో భగవంతుణ్ణి ఉపాసించ సమ&nbsp;<BR>ర్థుడు. ఇతర విషయాలు అన్నిట్లోను మాదిరే యిక్కడా పరమ నీచోచ్ఛస్థితులు&nbsp;<BR>సమంగా వున్నట్లు కనిపిస్తుంది. పరమజ్ఞానులు, పరమమూఢులు అనే రెండు</FONT></p>
<hr class="puTa_virupu">
<table><tr><td><a class=puTa_lanke href=puTa132.html>p132</a></td><td>p133</td><td><a class=puTa_lanke href=puTa134.html>p134</a></td></tr></table>
</div></body></html>
