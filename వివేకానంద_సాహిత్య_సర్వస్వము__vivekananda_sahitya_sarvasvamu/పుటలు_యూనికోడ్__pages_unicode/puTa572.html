<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa571.html>p571</a></td><td>p572</td><td><a class=puTa_lanke href=puTa573.html>p573</a></td></tr></table>
<p><FONT FACE="SHREE900, SHREE, sans-serif" SIZE="3">మతం : దాని పద్ధతులు, ప్రయోజనం </FONT><FONT FACE="TimesNewRoman, Times, serif" SIZE="2">1 5 7</FONT></p>
<p><FONT FACE="SHREE900, SHREE, sans-serif" SIZE="3">విషయమూ యిలాగే వుంది’’ అని మీ రంటారు. రసాయనిక శాస్త్రజ్ఞుడు మీ&nbsp;<BR>మాటలకు నవ్వి యిలా అంటాడు: ‘‘అదా సంగతి! పద్ధతి అదికాదు. ప్రయోగ&nbsp;<BR>శాలకు మీ రెందుకు వెళ్లలేదు? అక్కడ పలుమార్లు ద్రావకాలన్నిటితో మీ&nbsp;<BR>రెందుకు చేతులు కాల్చుకోలేదు! అప్పుడే మీకు విషయం తెలిసేది.’’ మత విష-&nbsp;<BR>యంలోనూ జనులు యిలాంటి శ్రమపడతారా? ఒక్కొక్క విజ్ఞానం ఒక్కో&nbsp;<BR>రీతిలో పొందాల్సి వుంటుంది. మతాన్నీ దాని పద్ధతి వల్లనే తెలుసుకోవాలి.&nbsp;<BR>మతాన్ని తెలుసుకోవడానికి కొన్ని విశిష్ట పద్ధతులున్నాయి. ప్రపంచంలో అవత-&nbsp;<BR>రించిన ప్రాచీన ప్రవక్త లందరివద్దనుండి, కొంత అనుభూతినిపొందిన ప్రతివ్యక్తి&nbsp;<BR>వద్దనుండి, మత సాక్షాత్కారం పొందిన ప్రతివ్యక్తినుండి మనం నేర్వవలసింది&nbsp;<BR>వుంది. వాళ్లు మనకు సాధన పథాలు, విశిష్ట పథాలు సూచించగలరు. వాటిని&nbsp;<BR>అనుసరించటం వల్లనే మతసత్యాలు మనకు అనుభవగతమౌతాయి. వాళ్లు తమ&nbsp;<BR>జీవితాలను వినియోగించి, కఠోరసాధనలు చేసి మనస్సును శిక్షిత మొనరించి,&nbsp;<BR>సూక్ష్మసత్యాలను దర్శించగల స్థితికి తీసుకువచ్చారు. అలాంటి స్థితికి మనస్సును&nbsp;<BR>తీసుకురాగల విశిష్ట పద్ధతులను వాళ్లు కనుగొన్నారు. మనస్సును, సుశిక్షితం&nbsp;<BR>చెయ్యటం ద్వారా వారు మతసత్యాలను దర్శించారు. మత జీవితం గడపడానికి,&nbsp;<BR>మత సత్యాలను దర్శించడానికి, మతానుభవం పొందడానికి, ప్రవక్తల మవడానికి&nbsp;<BR>వారు సూచించే పద్ధతులను గ్రహించి, ఆచరించాలి; ఆ తరువాత మన కేమీ కన-&nbsp;<BR>బడని పక్షంలో ‘‘మతంలో ఏమీ లేదు. నేను ప్రయత్నించి, విఫలుడనైనాను’’&nbsp;<BR>అని చెప్పడానికి మనకు అధికారం వుంది.</FONT></p>
<p><FONT FACE="SHREE900, SHREE, sans-serif" SIZE="3">అన్ని మతాలలో యిది ఆచరణ భాగం. ఇది ప్రపంచంలోని ప్రతి ధర్మ-&nbsp;<BR>గ్రంథంలోను కనబడుతోంది. మహాపురుషులు సిద్ధాంతాలు, సూత్రాలు బోధిం-&nbsp;<BR>చటమే కాక వారి జీవితాలలో మీకు సాధనమార్గాలు కూడా కనబడతాయి.&nbsp;<BR>నడవడిని నియమబద్ధంగా నిర్దేశించకపోయినా, యీ ప్రవక్తల జీవితాలను బట్టి&nbsp;<BR>వారు తమ ఆహారపానీయాలకు కూడా కట్టుబాట్లు విధించుకొన్న సందర్భా-&nbsp;<BR>లున్నాయి. వారి జీవితమంతా, వారి ఆచరణ, వారి పద్ధతి, విధానం తమ చుట్టూ&nbsp;<BR>చేరిన ప్రజలకు పూర్తిగా భిన్నమై వుండేవి; ఈ కారణం చేతనే ఉత్కృష్టజ్ఞానాన్ని,&nbsp;<BR>భగవద్దర్శనాన్ని వారు పొందగలిగారు. మనం కూడా అలాంటి దర్శనం పొంద-&nbsp;<BR>గోరిన పక్షంలో వారి పద్ధతులను అనుసరించాలి. సాధన, అభ్యాసం, కృషి&nbsp;<BR>ఫలించగానే మనం అలాంటి స్థితి పొందగలం. కాబట్టి వేదాంతం అవలంబించే&nbsp;<BR>విధానం యిది: మొదట సిద్ధాంతాలను ప్రతిపాదించటం, గమ్యంయొక్క స్వరూ-&nbsp;<BR>పాన్ని వివరించటం, తరువాత ఆ లక్ష్యాన్ని పొందటం, మతాన్ని అర్థం చేసు-&nbsp;<BR>కోవటం, అనుభూతిపొందడానికి సాధన పద్ధతులను బోధించటం.</FONT></p>
<hr class="puTa_virupu">
<table><tr><td><a class=puTa_lanke href=puTa571.html>p571</a></td><td>p572</td><td><a class=puTa_lanke href=puTa573.html>p573</a></td></tr></table>
</div></body></html>
