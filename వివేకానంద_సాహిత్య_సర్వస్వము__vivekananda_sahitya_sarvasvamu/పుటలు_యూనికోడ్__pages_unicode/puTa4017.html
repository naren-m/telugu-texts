<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4016.html>p4016</a></td><td>p4017</td><td><a class=puTa_lanke href=puTa4018.html>p4018</a></td></tr></table>

<p><FONT FACE="TimesNewRoman, Times, serif" SIZE="2">3 9 0</FONT></p>
<p><FONT FACE="SHREE900, SHREE, sans-serif" SIZE="3">ఒక్క నిదర్శనం చూపండి. సంఘానికై సుఖంలోని కోర్కె లన్నింటిని త్యజిం-&nbsp;<BR>చగలిగిననాడు, అప్పుడు నువ్వు బద్ధుడవవుతావు. అప్పుడు నువ్వు ముక్తుడ వవు-&nbsp;<BR>తావు! కాని అది ఎప్పటి మాట? అంతేగాక యితరులను పీడించటంచేత అది&nbsp;<BR>సాధ్యమౌనని నువ్వు అభిప్రాయపడుతున్నావా? ‘‘ఓహో! మా వితంతువు స్వార్థ-&nbsp;<BR>త్యాగానికి ఎలాంటి ఉదాహరణ? ఓహో బాల్యవివాహం ఎంత మధురం!&nbsp;<BR>ఇలాంటి మరో ఆచారం ఉండటం సాధ్యమా? అలాంటి బాల్య&nbsp;<BR>వివాహంలో భార్యాభర్తల నడుమ ఆన్యోన్య ప్రేమానురాగాలకంటె మరొకటి&nbsp;<BR>ఉంటుందా?’’ ఈ రోజుల్లో దేశంలో వినపడుతున్న అరుపులు యివి. కాని&nbsp;<BR>సర్వాధికారంగల పురుషుల విషయమా? స్వార్థత్యాగం వారికి అవసరంలేదు!&nbsp;<BR>ఇతరులను సేవించటంకంటె ఉత్తమమైన సుగుణం మరొకటి ఉందా? అది&nbsp;<BR>బ్రాహ్మణులకు వర్తించదు. ఇతరులైన మీరు దాన్ని అవలంబించండి! యథార్థం&nbsp;<BR>ఏమంటే, సమాజంలో ఏదోవిధంగా రాజీపడి స్వలాభాన్ని చూసుకోటానికి -&nbsp;<BR>కేవలం స్వప్రయోజనం కోసమే - ఈ దేశంలో తల్లిదండ్రులు, బంధువులు కని-&nbsp;<BR>కరం ఏమాత్రంలేక తమ పిల్లల క్షేమాన్ని, యితరుల క్షేమాన్ని నిర్దాక్షిణ్యంగా&nbsp;<BR>బలిచేస్తున్నారు. తరతరాలనుండి చేయబడుతున్న దుర్బోధలవల్ల వారి మన&nbsp;<BR>స్సులు మొండిబారిపోవటంచేత వారికి యిది అత్యంత సులభమైపోయింది. ధీరు-&nbsp;<BR>డైనవాడే స్వార్థాన్ని త్యజించగలడు. కొరడా దెబ్బను చూచి పిరికిపంద&nbsp;<BR>భయపడి, ఒక చేత్తో కళ్లు తుడుచుకొంటూ, మరొక చేత్తో యిస్తున్నాడు.&nbsp;<BR>అలాంటి దానంవల్ల ప్రయోజనమేముంది? సర్వజనులను ప్రేమించటం అనేది&nbsp;<BR>కలలోని వార్త. మొక్క లేతగా ఉన్నప్పుడు, కంచెవేసి దాన్ని రక్షించాలి. ఒక్కరిని&nbsp;<BR>నిస్వార్థంగా ప్రేమించగల్గటం నేర్చుకొనగల్గితే, క్రమంగా విశ్వమానవప్రేమను&nbsp;<BR>పొందటానికి ఆశించవచ్చును. ఒక ఇష్టదేవతలో భక్తి కుదిరితే, విరాట్‌రూపంలో&nbsp;<BR>భక్తి క్రమంగా సాధ్యమౌతుంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ఒక వ్యక్తికోసం స్వార్థాన్ని వదలగలిగినప్పుడే స్వార్థత్యాగాన్ని గూర్చి&nbsp;<BR>మాట్లాడాలి. అంతకుముందు కాదు. కామ్యకర్మే నిష్కామకర్మకు దారితీస్తుంది.&nbsp;<BR>ప్రారంభంలో కోర్కె అనేది లేకుంటే, కోర్కెను త్యాగం చేయటం సాధ్యమౌ-&nbsp;<BR>తుందా? దాని అర్థం ఏమైవుంటుంది? చీకటి అనేది లేకుంటే, వెలుతురు అనే&nbsp;<BR>మాటకు అర్థమేమిటి?</FONT></p>
<p><FONT FACE="SHREE900, SHREE, sans-serif" SIZE="3">కోరికతోను, రాగంతోను ఉపాసన ప్రారంభమౌతుంది. అల్పమైన ఉపాస-&nbsp;<BR>నతో ప్రారంభించు. తర్వాత ఉత్తమ, తత్వ ఉపాసన దానంత అదే వస్తుంది.</FONT></p>
<p><FONT FACE="SHREE900, SHREE, sans-serif" SIZE="3">అమ్మా, వ్యాకులపడకు. పెనుగాలి తాకిడి మహావృక్షానికే. ‘చిదుకులు&nbsp;<BR>కదిలిస్తే నిప్పు మరింత ప్రజ్వరిల్లుతుంది.’ ‘తోక తొక్కిన పాము పడగనెత్తు-</FONT></p>
<hr class="puTa_virupu">
<table><tr><td><a class=puTa_lanke href=puTa4016.html>p4016</a></td><td>p4017</td><td><a class=puTa_lanke href=puTa4018.html>p4018</a></td></tr></table>
</div></body></html>
