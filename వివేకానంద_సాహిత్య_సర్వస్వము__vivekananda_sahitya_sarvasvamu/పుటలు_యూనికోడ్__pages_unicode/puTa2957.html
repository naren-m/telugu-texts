<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2956.html>p2956</a></td><td>p2957</td><td><a class=puTa_lanke href=puTa2958.html>p2958</a></td></tr></table>

<p><FONT FACE="SHREE900, SHREE, sans-serif" SIZE="3">చేయటంలో ఎవరూ తన హృదయసర్వస్వాన్ని సమర్పింపలేరు. త్యాగ&nbsp;<BR>పురుషుడు అందరిని సమదృష్టితో చూస్తాడు. అందరి సేవకై తనను వినియో-&nbsp;<BR>గించుకుంటాడు. సమదృష్టితో చూడమని మన వేదాంతంకూడా చెబుతున్నది&nbsp;<BR>కదా! అటువంటప్పుడు, యితరులకంటే నీ భార్య, బిడ్డలు ఎక్కువని ఎందుకు&nbsp;<BR>తలుస్తున్నావు. ఆకలితో అలమటిస్తూ పేద బిచ్చగాని రూపంలో, నీ యింటి&nbsp;<BR>గుమ్మం దగ్గర నారాయణుడు స్వయంగా పడివున్నాడు. అతనికేమీ పెట్టకుండా,&nbsp;<BR>పంచభక్ష్య పరమాన్నాలతో నీ భార్యబిడ్డల ఆకలి మాత్రమే తీరుస్తావా? అది&nbsp;<BR>పశుత్వం కాదా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఇతరుల కోసం పనిచేయాలంటే ఎంతో డబ్బు కావలసి&nbsp;<BR>వస్తుంది. అంత డబ్బు నాకెక్కడనుండి వస్తుంది?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నీ శక్తికి అందుబాటులో ఉన్నంతవరకు ఎందుకు చేయ&nbsp;<BR>కూడదు. ధనలోపంవల్ల నీవు యితరులకు యివ్వలేకపోయినా కొన్ని మంచి&nbsp;<BR>మాటలుగాని, కొన్ని హితోపదేశాలుగాని వాళ్ల చెవులలో ఎందుకు వేయ&nbsp;<BR>కూడదు. అలా చేయలేవా? దానికికూడా డబ్బు అవసరమా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అవును, మహాశయా! అది నేను చేయగలను!&nbsp;<BR>స్వామీజీ: కాని, ‘చేయగలను’ అని చెప్పితే చాలదు. నీవేమి చేయగలవో&nbsp;<BR>ఆచరణలో చూపించు. అప్పుడే నా దగ్గరకు వచ్చినందుకు నీకు కొంత మంచి&nbsp;<BR>కలిగిందని గ్రహించగలను. లే, కార్యోన్ముఖుడవు కా! ఈ జీవితం ఎంతకాలం&nbsp;<BR>ఉంటుంది? ఈ లోకంలోకి వచ్చినందుకు చెప్పుకోదగిన ఏదో ఒక మంచి పని-&nbsp;<BR>చేసి పోతూవుండు! లేకుంటే నీకు ఈ చెట్టుచేమలకు, రాయిరప్పలకు తేడా&nbsp;<BR>ఏముంటుంది? అవి లోకంలోకి వచ్చి క్షీణించి అంతరిస్తాయి! వాటిలాగా నీవు-&nbsp;<BR>కూడ పుట్టి గిట్టదలిస్తే నిరభ్యంతరంగా నీవూ అలా చేయవచ్చు. నీ వేదాంతం&nbsp;<BR>ఆ పుస్తకాలను చదవడం, ఎంతో ఉత్కృష్టమైన మేలును చేకూర్చిందని నీ&nbsp;<BR>ఆచరణ ద్వారా నిరూపించు. ఇంటింటికి పోయి, ‘‘మీ అందరిలో ప్రతి&nbsp;<BR>ఒక్కరిలో అనంతమైన శక్తి ఉందని’’ చెప్పి దాన్ని మేల్కొల్పటానికి యత్నించు.&nbsp;<BR>వ్యక్తిగతమైన ముక్తివల్ల ఏం సాధిస్తావు? అది కేవలం స్వార్థపరత్వమే! నీ ధ్యానాన్ని&nbsp;<BR>ప్రక్కకునెట్టు. నీ ముక్తిని, గిక్తిని త్రోసివేయి. నేను తదేక నిష్ఠతో చేసిన పనిలో&nbsp;<BR>ప్రవేశించి నీ సంపూర్ణ హృదయాన్ని ఆత్మను అర్పించు.</FONT></p>
<p><FONT FACE="SHREE900, SHREE, sans-serif" SIZE="3">ఉత్తేజాన్ని కల్గించే ఈ మాటలు, శిష్యుడు నోరుమెదల్పకుండా&nbsp;<BR>వింటున్నాడు. స్వామీజీకూడ తన సహజమైన తేజస్సు ఉట్టిపడే మాటలు&nbsp;<BR>చెప్పసాగారు.</FONT></p>
<p><FONT FACE="SHREE900, SHREE, sans-serif" SIZE="3">మొట్టమొదట తగిన వాతావరణాన్ని ఏర్పాటుచేయి. తర్వాత కాల</FONT></p>
<hr class="puTa_virupu">
<table><tr><td><a class=puTa_lanke href=puTa2956.html>p2956</a></td><td>p2957</td><td><a class=puTa_lanke href=puTa2958.html>p2958</a></td></tr></table>
</div></body></html>
