<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3137.html>p3137</a></td><td>p3138</td><td><a class=puTa_lanke href=puTa3139.html>p3139</a></td></tr></table>
<p><FONT FACE="SHREE900, SHREE, sans-serif" SIZE="3">నా జీవితం - జీవితకార్యం</FONT></p>
<p><FONT FACE="Bookman-Light, Bookman, serif" SIZE="2">309</FONT></p>
<p><FONT FACE="SHREE900, SHREE, sans-serif" SIZE="3">దేవుళ్లను ఆరాధించుకునే స్వేచ్ఛమాత్రం మాకుండనివ్వండి; తక్కినదంతా&nbsp;<BR>కావాలంటే తీసుకుపోండి.’’ వాళ్ల వైఖరి యిది. ఆంగ్లేయులు వారిని ఆ విష-&nbsp;<BR>యంలో తాకితే కష్టాలు ఆరంభమౌతాయి. 1857 వ సంవత్సరపు తిరుగు&nbsp;<BR>బాటుకు అదే వాస్తవకారణం. మత సంబంధమైన నిరోధాన్ని వాళ్లు సహించరు.&nbsp;<BR>భారతీయుల మత విషయంలో జోక్యం చేసుకొన్నందువల్ల ఎంతో గొప్పవైన&nbsp;<BR>మహమ్మదీయ రాజ్యాలు అంతులేకుండా ఎగురగొట్టివేయబడ్డాయి.</FONT></p>
<p><FONT FACE="SHREE900, SHREE, sans-serif" SIZE="3">కాని ఒక్క మత విషయంలోతప్ప తక్కిన విషయాల్లో వాళ్లు శాంత&nbsp;<BR>పరులు, మిక్కిలి సాధువులు. ఎంతో ఓపికగలవారు. అన్నిటికంటె గొప్పది వారి&nbsp;<BR>దుర్గణ విముఖత. అధికంగా మత్తుకలగజేసే త్రాగుడుకు అలవాటుపడకుండ-&nbsp;<BR>టంచే వారిని ఇతరదేశాల్లోని మూకలకంటె ఎంతో ఉత్తములైనవారుగనే పరిగణిం-&nbsp;<BR>చాలి. భారతదేశంలోని బీదల జీవిత సభ్యత్వాన్ని, యిచ్చటి అధమశ్రేణుల జీవి-&nbsp;<BR>తంతో పోల్చడానికే వీలులేదు. అధమశ్రేణుల్లో దారిద్య్రం సహజమే. కాని&nbsp;<BR>దారిద్య్రం అంటే భారతదేశంలో అపరాధాలు, అసభ్యప్రవర్తనాలు, దురాచారాలు&nbsp;<BR>అని అర్థంకాదు. ఇతర దేశాల్లో ధనార్జనావకాశాలు అధికంగా ఉండటంచే,&nbsp;<BR>అసభ్యులును, సోమరిపోతులును మాత్రమే దారిద్య్రం అనుభవింప వలసి&nbsp;<BR>ఉంటుంది. మహాపట్టణాలందే నివసించాలని, అక్కడి భోగాలెట్లైనా అనుభ&nbsp;<BR>వించాలని, కోరుకొనే ప్రజలు - బుద్ధిహీనులుగానో, పలుగాకులుగానో ఉండిన-&nbsp;<BR>తప్ప - దారిద్య్రదశ యందుండనవసరంలేదు. వారు పల్లెటూరి నివాసమే చేయ-&nbsp;<BR>డానికి యిష్టపడరు. వాళ్ల పద్ధతి యిది - ‘‘మేము ఈ వేడుకనంతా అనుభవిస్తూ&nbsp;<BR>యిక్కడనే ఉండాలి. మా భోజన భారం మీరు వహించాలి.’’ భారతదేశంలోని&nbsp;<BR>పరిస్థితి యిలాంటిది కాదు. పాపం, అక్కడి బీదవారు ప్రొద్దుపొడిచింది మొదలు&nbsp;<BR>ప్రొద్దుక్రుంగేవరకు శ్రమించి పనిచేస్తారు. వారి చేతి అన్నాన్ని ఎవరో లాక్కుం-&nbsp;<BR>టారు. ఆ కూలివాడు వాళ్ల బిడ్డలు ఆకలిమంటల్లో మాడిపోతుంటారు. భార-&nbsp;<BR>తదేశంలో ఎన్నో లక్షలబారువల గోధుమలు పండింపబడుతాయి. కాని ఒక&nbsp;<BR>గింజకూడ రైతు నోటిలోపలికి పోదు. వారికి ప్రాణాధారం ఎంతమాత్రం పని-&nbsp;<BR>కిరాని వడ్ల గింజలు. అంత పనికిమాలిన గింజల్ని మీ పెంపుడు పక్షులకుకూడ&nbsp;<BR>మీరు పెట్టరు.</FONT></p>
<p><FONT FACE="SHREE900, SHREE, sans-serif" SIZE="3">పాపం వీళ్లు - యింత నిష్కపటమైన వారు, యింత సజ్జనులు - అలా&nbsp;<BR>కష్టాలపాలు కావడానికి ఏమాత్రం కారణంలేదు. భారతదేశ ప్రజలు కోట్ల&nbsp;<BR>కొలదిగా అధఃపతిత దశయందున్నారనియు, అచటి స్త్రీలు చక్కని ఆరోగ్య&nbsp;<BR>వంతులుకారని ఎందరో చెబుతుంటారు కాని మాకు తోడ్పడటానికి ఎవ్వరూ&nbsp;<BR>రారు. వారేమంటారో తెలుసా? ‘‘మీకు సహాయం లభించాలంటే, మీరు</FONT></p>
<hr class="puTa_virupu">
<table><tr><td><a class=puTa_lanke href=puTa3137.html>p3137</a></td><td>p3138</td><td><a class=puTa_lanke href=puTa3139.html>p3139</a></td></tr></table>
</div></body></html>
