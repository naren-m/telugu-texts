<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1938.html>p1938</a></td><td>p1939</td><td><a class=puTa_lanke href=puTa1940.html>p1940</a></td></tr></table>
<p><FONT FACE="SHREE900, SHREE, sans-serif" SIZE="3">334 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">ధ్వనించింది. ప్రాటెస్టంట్‌ మతస్థులు అతణ్ణి ఎంతో గౌరవంతో స్వీకరించారు.&nbsp;<BR>కాథలిక్కులు అతణ్ణి ద్వేషించసాగారు. అతడి ప్రతిభా పాండిత్యాలు చూసి ‘పోప్‌’&nbsp;<BR>అతణ్ణి వదులుకోవటం యిష్టంలేక అతణ్ణి గ్రీకు కాథలిక్‌ మతగురువుగా (ప్రీస్ట్‌)&nbsp;<BR>వుండమని, రోమన్‌ చర్చ్‌ను వదలవద్దని కోరాడు. గ్రీకు కాథలిక్‌ మతగురువులు&nbsp;<BR>ఒక్కమారు వివాహం చేసుకోవచ్చును. కాని వారికి పెద్దపదవి యివ్వటానికి వీలు-&nbsp;<BR>లేదు. లాయిసన్‌ భార్యమాత్రం దీనికి ఒప్పుకోలేదు. పోప్‌ అధికారంనుండి&nbsp;<BR>భర్తను యివతలకు లాగేసింది. కాలాంతరంలో వారికి పుత్రపౌత్రాభివృద్ధి కలి-&nbsp;<BR>గింది. ఇప్పుడు లాయిసన్‌ ముసలివాడయ్యాడు. జెరూసెలెంకు వెళ్లి అక్కడ&nbsp;<BR>క్రైస్తవులకు, మహమ్మదీయులకు సత్సంబంధాలను నెలకొల్పాలని అతడి&nbsp;<BR>ప్రయత్నం. లాయిసన్‌ రెండవ మార్టిన్‌ లూథర్‌లా మారి పోప్‌ సింహాసనాన్ని&nbsp;<BR>మధ్యధరా సముద్రంలో పారవెయ్యగలడని లాయిసన్‌ భార్య ఎప్పుడూ కలలు&nbsp;<BR>కంటూంటుంది. కాని అలాంటి దేదీ జరుగలేదు. జరిగినదేమంటే - అతడు&nbsp;<BR>త్రిశంకు స్వర్గంలో వ్రేలాడటమే! కాని లాయిసన్‌ భార్య యింకా పగటికలలు&nbsp;<BR>కంటూనేవుంది. ఈ ముసలి లాయిసన్‌ కలుపుగోలు మనిషి. నమ్రత గలవాడు.&nbsp;<BR>భక్తిసంభరిత హృదయుడు. అతడు నన్ను కలుసుకొన్నప్పుడల్లా వివిధ మతాలను&nbsp;<BR>గురించి, వాటిలోని శాఖాభేదాలను గురించి నాతో సుదీర్ఘంగా చర్చించేవాడు. కాని&nbsp;<BR>స్వభావంచే భక్తుడవటంతో అద్వైతమంటె కాస్త జంకుతాడు. అతడి భార్యకు&nbsp;<BR>నాపట్ల విముఖత అని భావిస్తాను. ఆ వృద్ధుడితో నేను పరిత్యాగం గురించి, సన్న్యా-&nbsp;<BR>సాన్ని గురించి చర్చిస్తున్నప్పుడల్లా అతడి మనసులో పూర్వపు భావాలు మేల్కొ-&nbsp;<BR>నేవి. అతడి భార్యమాత్రం కోపగించుకొనేది. ఇదేకాక, ఫ్రెంచ్‌వారంతా, స్త్రీ పురు-&nbsp;<BR>షులతో సహా తప్పంతా ఈమె తలమీదే పెడతారు. ‘‘అదుగో! ఆమె మన&nbsp;<BR>సన్న్యాసి శిరోమణి పతనానికి కారణ’’మని వేలెత్తి చూపిస్తారు. ఈ దంపతులు&nbsp;<BR>పారిస్‌లో వుంటారు. అది కాథలిక్‌ దేశం. కాబట్టి పాపం లాయిసన్‌ భార్య స్థితి&nbsp;<BR>ఎంతో శోచనీయం. ఫ్రెంచ్‌వారు వివాహితుడైన మత గురువు కనిపిస్తే మండిపో-&nbsp;<BR>తారు. గృహస్థుడెవరైనా మతోపన్యాసాలు చేస్తే కాథలిక్కులు సహించరు. లాయి-&nbsp;<BR>సన్‌ భార్యకు కాస్త అసూయకూడా వుంది. ఒకసారి ఒక నర్తకిని యీమె యిలా&nbsp;<BR>చివాట్లు పెట్టింది: ‘‘నువ్వు అతణ్ణి పెళ్లిచేసుకోకుండా, అతగాడితో వుండటం&nbsp;<BR>ఎంతో తప్పు సుమా!’’ దాని కా నర్తకి యిలా తిప్పికొట్టింది: ‘‘నీకన్న నేను&nbsp;<BR>వెయ్యిరెట్లు మెరుగు. నేనున్నది ఒక సామాన్య వ్యక్తితో. నేను అతణ్ణి వివాహం&nbsp;<BR>చేసుకోనిమాట నిజమే. మరి నువ్వో? నీ అంత పాపాత్మురాలు&nbsp;<BR>మరొకతె లేదు. ఒక గొప్ప సన్న్యాసిని పతితుణ్ణి చేశావు. నీ కతడిమీద అంత&nbsp;<BR>ప్రేమ వుంటే అతడివద్ద ఒక పరిచారికగా వుండాల్సింది. అలా చెయ్యక, నువ్వు</FONT></p>
<hr class="puTa_virupu">
<table><tr><td><a class=puTa_lanke href=puTa1938.html>p1938</a></td><td>p1939</td><td><a class=puTa_lanke href=puTa1940.html>p1940</a></td></tr></table>
</div></body></html>
