<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3116.html>p3116</a></td><td>p3117</td><td><a class=puTa_lanke href=puTa3118.html>p3118</a></td></tr></table>

<p><FONT FACE="SHREE900, SHREE, sans-serif" SIZE="3">శ్రీచైతన్యుడు అఖండ త్యాగధనుడు. స్త్రీలతోగాని, కామతృష్ణలతోకాని ఆయనకు&nbsp;<BR>సంబంధంలేదు. కాని తర్వాతికాలంలో ఆయన శిష్యులు స్త్రీలను తమ సంప్ర-&nbsp;<BR>దాయంలో చేర్చుకున్నారు. ఆయనపేరుతో స్త్రీలతో విచ్చలవిడిగా కలిసి సర్వాన్ని&nbsp;<BR>ఘోరమైన పతనావస్థకు తెచ్చారు. చైతన్యప్రభువు తన జీవితంలో ప్రదర్శించిన&nbsp;<BR>ప్రేమ, ఆదర్శం నిస్వార్థమైనవి. కామస్పర్శ ఏమాత్రం లేనిది. ఆ కామరహిత&nbsp;<BR>మైన ప్రేమ జనసామాన్యంయొక్క సొత్తు ఎన్నటికీ కాదు. తర్వాత వచ్చిన వైష్ణవ&nbsp;<BR>గురువులు, చైతన్యప్రభువు జీవితంలో ఉన్న త్యాగానికి ప్రాధాన్యం యివ్వకుండా&nbsp;<BR>ప్రజల్లో ఆయన ప్రేమ, ఆదర్శాన్ని బోధించటంలోనే వాళ్ల ఉత్సాహాన్నంతా&nbsp;<BR>చూపించారు. దాని ఫలితంగా సామాన్యప్రజలు దివ్యప్రేమ అనే ఉత్తమాదర్శాన్ని&nbsp;<BR>గ్రహించలేకపోయినారు. అంతేకాక, దానిని స్త్రీ పురుషుల మధ్యవున్న సహజమైన&nbsp;<BR>అధమప్రేమ రూపంలోకి దిగజార్చారు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: అయితే మహాశయా! ఆయన హరినామాన్ని చండాలుని వరకు&nbsp;<BR>అందరికి బోధించారు. ఆ నామాన్ని కీర్తించటానికి సామాన్యప్రజలకు అధికారం&nbsp;<BR>ఎందుకు ఉండకూడదు?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఆయన బోధలనుగూర్చి నేను మాట్లాడడంలేదు. నేను మాట్లా-&nbsp;<BR>డుతున్నది - రాధాప్రేమ అనే ఆయన మహనీయమైన ప్రేమాదర్శాన్ని గూర్చి.&nbsp;<BR>ఆ రాధాప్రేమలో ఆయన రాధ వ్యక్తిత్వంలో లీనమై, అహోరాత్రాలు తన్మయ-&nbsp;<BR>స్థితిలోనే ఉంటుండేవాడు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: దాన్ని అందరిసొత్తు ఎందుకు చేయకూడదు?&nbsp;<BR>స్వామీజీ: ప్రస్తుతం మన జాతియొక్క స్వభావాన్ని దృష్టిలో పెట్టుకొని</FONT></p>
<p><FONT FACE="SHREE900, SHREE, sans-serif" SIZE="3">చూస్తే అటువంటి ప్రయత్నంవల్ల కలిగిన ఫలితమేమిటోచూడు. ఆ ప్రేమను&nbsp;<BR>నలుదిక్కులా బోధించటంవల్ల జాతి పూర్తిగా ఆడంగితనానికి వచ్చింది.&nbsp;<BR>జాతిలో అంతా స్త్రీలైపోయినారు. ఒరిస్సా పూర్తిగా పిరికిపందల భూమిగా మారి-&nbsp;<BR>పోయింది. గత నాలుగువందల సంవత్సరాలుగా, బెంగాలు రాధాప్రేమ వెంటబడి,&nbsp;<BR>పురుషకారాన్నే పూర్తిగా కోల్పోయింది. ప్రజలు కేకలు పెట్టటానికి, ఏడవటానికి&nbsp;<BR>మాత్రమే పనికివస్తారు. అది వారి జాతి లక్షణమైపోయింది. జాతి భావాలకు,&nbsp;<BR>ఆలోచనలకు సూచికయైన వారి వాఙ్మయంవైపు చూడు. ఈ&nbsp;<BR>నాలుగువందల సంవత్సరాలలో ఏర్పడిన బెంగాలీ వాఙ్మయమంతా ఈ ఏడ్పుల&nbsp;<BR>తోనే మూల్గులతోనే నిండిపోయింది. వీరరసాన్ని ఉప్పతిల్లజేసే ఒక్క కావ్యం-&nbsp;<BR>కూడా సృష్టించలేకపోయింది.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: ఆ దివ్యప్రేమకు అధికారు లెవరు?</FONT></p>
<hr class="puTa_virupu">
<table><tr><td><a class=puTa_lanke href=puTa3116.html>p3116</a></td><td>p3117</td><td><a class=puTa_lanke href=puTa3118.html>p3118</a></td></tr></table>
</div></body></html>
