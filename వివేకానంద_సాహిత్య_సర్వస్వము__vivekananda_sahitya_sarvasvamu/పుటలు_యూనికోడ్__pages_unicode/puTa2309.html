<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2308.html>p2308</a></td><td>p2309</td><td><a class=puTa_lanke href=puTa2310.html>p2310</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 6 0</FONT></p>
<p><FONT FACE="SHREE900, SHREE, sans-serif" SIZE="3">నిర్వహించడం ప్రతివాని కర్తవ్యం. వాని పూర్వకర్మనుబట్టి అతడు అనుసరించ&nbsp;<BR>వలసిన ఒక ప్రత్యేక కార్యవిధానం వుంటుంది. జాతుల విషయంలోనూ ఈ&nbsp;<BR>సూత్రం వర్తిస్తుంది. ప్రతి జాతీ నిర్వర్తించవలసిన ఒక నిర్ణీత కార్యక్రమం&nbsp;<BR>వుంటుంది. ప్రతి జాతి, ప్రకటించవలసిన ఒక ప్రత్యేక సందేశం వుంటుంది.&nbsp;<BR>ప్రతి జాతి, నిర్వహించవలసిన ఒక విశిష్ట ఉద్యమం వుంటుంది. కాబట్టి&nbsp;<BR>ప్రారంభంనుండి మన జాతియొక్క ఉద్యమాన్ని, అది సఫలం చేయవలసిన&nbsp;<BR>నిర్ణీత ధర్మాన్ని, వివిధ జాతుల పురోగమనంలో, అది ఆక్రమించవలసిన&nbsp;<BR>స్థానాన్ని, వివిధ జాతుల సామరస్యానికై, అది చేయవలసిన విశిష్ట కృషిని, మనం&nbsp;<BR>తెలిసికోవలసివుంది. కొన్ని పాముల నెత్తిమీద మణులుంటాయనీ, ఆ మణులు&nbsp;<BR>వాటి తలలపై ఉన్నంతవరకు, వాటినేమి చేసినా సరే, ఆ పాములు చావవనీ, చిన్న-&nbsp;<BR>తనంలో కథలు విన్నాం. తమ ఆత్మలను చిన్నపక్షులలో దాచివుంచుకొనే రాక్ష-&nbsp;<BR>సులను, పెనుభూతాలను గూర్చి, కథలు వింటూంటాం. ఆ పక్షులు సురక్షి-&nbsp;<BR>తంగా వుండేంతకాలం ఈ రాక్షసులను చంపేశక్తి లోకంలో ఎవరికీ వుండదు.&nbsp;<BR>ఈ భూతాలను నీవు ముక్కలు ముక్కలుగా నరికినా, వీటిని చంపడానికి నీవేమి&nbsp;<BR>చేసినా, అవి మాత్రం చావవు. జాతులూ అలాగే వుంటాయి. ఒక్కొక్క జాతి-&nbsp;<BR>యొక్క ప్రాణం కేంద్రీకృతమై వుండే ప్రత్యేక విషయం ఒకటి వుంటుంది. ఆ&nbsp;<BR>జాతియొక్క జాతీయత దానిలో నెలకొని వుంటుంది. దాన్ని ధ్వంసం చేసేవ-&nbsp;<BR>రకు, ఆ జాతి చావదు. దీని సాయంతో ప్రపంచ చరిత్రలోని మహాద్భుత&nbsp;<BR>సంఘటనను ఒకదాన్ని మనం అర్థం చేసికోవచ్చు. ఈ మన పుణ్యభూమి మీదుగా&nbsp;<BR>అలలు అలలుగా, అనాగరక జాతుల దాడులు దొర్లుతూపోయాయి. వందలకొద్దీ&nbsp;<BR>సంవత్సరాలు, ‘‘అల్లాహో అగ్బర్‌’’ అనే రణధ్వనులు ఆకసాన్ని చీల్చివేశాయి.&nbsp;<BR>ఏ హిందువుగానీ, తన అంత్యకాలం ఎప్పుడు మూడుతుందో&nbsp;<BR>ఎరుగడు. ప్రపంచ చరిత్రలో ఇంతగా కష్టాలు పడిన జాతి, ఇంతగా అణగ&nbsp;<BR>ద్రొక్కబడిన జాతి, మరొకటి లేదు. మనం ఇప్పటికీ, అదే స్థితిలో వున్నాం.&nbsp;<BR>అవసరమైతే, మళ్లా మళ్లా కష్టాల నెదుర్కోవడానికి సిద్ధంగా నిలిచివున్నాం. ఇంతే-&nbsp;<BR>కాదు; మనం బలం కలవారమనీ, అవసరమైతే దేశాంతరం పోవడానికి సైతం&nbsp;<BR>సిద్ధంగా నిలిచివున్నామనీ తెలిపే సూచనలు ఇప్పుడిప్పుడు కనిపిస్తున్నాయి.&nbsp;<BR>వికాసం, చైతన్యానికి లక్షణం కదా!</FONT></p>
<p><FONT FACE="SHREE900, SHREE, sans-serif" SIZE="3">మన భావాలు, మన సంకల్పాలు, ఈ భారతదేశపు హద్దుల్లోనే ఒదిగి&nbsp;<BR>వుండలేదు. ఇతర జాతుల వాఙ్మయంలోకి ప్రాకిపోయాయి. వివిధ జాతులలో&nbsp;<BR>తమ అర్హస్థానాన్ని ఆక్రమించుకొని, మనకు ఇష్టమున్నా లేకున్నా, కొన్ని యెడల&nbsp;<BR>నాయకత్వాన్ని, నిరంకుశాధికారాన్ని సైతం చేపట్టాయి. మొత్తంమీద ప్రపంచ</FONT></p>
<hr class="puTa_virupu">
<table><tr><td><a class=puTa_lanke href=puTa2308.html>p2308</a></td><td>p2309</td><td><a class=puTa_lanke href=puTa2310.html>p2310</a></td></tr></table>
</div></body></html>
