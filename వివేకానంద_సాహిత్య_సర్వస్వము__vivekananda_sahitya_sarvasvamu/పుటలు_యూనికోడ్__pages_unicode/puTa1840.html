<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1839.html>p1839</a></td><td>p1840</td><td><a class=puTa_lanke href=puTa1841.html>p1841</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">235</FONT></p>
<p><FONT FACE="SHREE900, SHREE, sans-serif" SIZE="3">యానికీ ఆదిమూలమైన ఫ్రాన్స్‌ ద్వారా యీ యూరప్‌ను తెలుసు&nbsp;<BR>కోవాలి. ప్రపంచాన్నేలే సర్వాధికశక్తి యూరప్‌కు వుంది. ఈ యూరప్‌కు ప్రధాన&nbsp;<BR>కేంద్రం ‘ప-రీ’. పాశ్చాత్య నాగరికతకు ప్రధానకేంద్రం ‘ప-రీ’. పాశ్చాత్య నైతిక&nbsp;<BR>భావాలు, ఆచార వ్యవహార ప్రవర్తనాలు - మంచివైనా చెడ్డవైనా, తేజోమూలాలు&nbsp;<BR>గాని, తమోమూలాలుగాని, యీ ‘ప-రీ’లోనే ముదిరి, పరిపక్వాలవుతాయి. ఈ&nbsp;<BR>‘ప-రీ’ మహాసముద్రం లాంటిది. దీనిలో ప్రవాళ మౌక్తికాది అమూల్య మణు-&nbsp;<BR>లుంటాయి; సొరచేపలు మొదలైన క్రూర సముద్రచరాలు వుంటాయి. యూర-&nbsp;<BR>ప్‌కి యీ ఫ్రాన్సే ‘‘కర్మక్షేత్రం’’. అది హృదయంగమైన దేశం; అంత&nbsp;<BR>శీతలంకాదు, అంత ఉష్ణమూ కాదు; ఎంతో సారవంతం; వర్షాలు అత్యధికాలు&nbsp;<BR>కావు, అతి స్వల్పాలూ కావు; ఆకాశం వినిర్మలం; ఎండ మనోజ్ఞం; ఓక్‌</FONT><FONT FACE="SHREE900, SHREE, sans-serif" SIZE="2"><sup>13</sup></FONT><FONT FACE="SHREE900, SHREE, sans-serif" SIZE="3">,&nbsp;<BR>చెన్నార్‌</FONT><FONT FACE="SHREE900, SHREE, sans-serif" SIZE="2"><sup>14</sup></FONT><FONT FACE="SHREE900, SHREE, sans-serif" SIZE="3"> పేర్లున్న వృక్షరాజాలు సమృద్ధాలు; పచ్చికబయళ్లు మనోహరాలు;&nbsp;<BR>కొండలు, నదులు చిన్నవి; ఊటలు ఆనందప్రదాలు. చీనాలోని కొన్ని ప్రాంతాలు&nbsp;<BR>తప్ప, ఫ్రాన్స్‌ మాదిరి అంత అందంగావుండే దేశాన్ని ప్రపంచంలో నేనెక్కడా&nbsp;<BR>చూడలేదు. నీటిలో ఆ సౌందర్యక్రీడ, నేలమీద ఆ సమ్మోహనశక్తి - గాలిలో&nbsp;<BR>ఆ ఉన్మత్తత - ఆకాశంలో ఆ పారవశ్యత! ప్రకృతి అంత రమణీయం, మానవులు&nbsp;<BR>అలాటి సౌందర్యప్రియులు! ధనికులు, బీదలు, చిన్నవారు, పెద్దవారు, తమ&nbsp;<BR>యిళ్లను, గదులను, వీథులను, పొలాలను, తోటలను, అందులోని బాటలను,&nbsp;<BR>ఎంతో యింపుగా, ఎంతో పరిశుభ్రంగా వుంచుకొంటారు! - దేశమంతా చిత్రిం-&nbsp;<BR>చబడ్డ పటంలా కనిపిస్తుంది. జపాన్‌లో తప్ప అంత ప్రకృత్యనురాగం, అంత&nbsp;<BR>కళాపిపాస నేను మరెక్కడా చూడలేదు. రాచనగరులను పోలే ప్రాసాదాలు,&nbsp;<BR>ఇంద్రుడి నందనోద్యానాన్ని పోలిన తోటలు, తోపులు, రైతుల పొలాలు సైతం&nbsp;<BR>- ప్రతి స్థలాన్ని, ప్రతి వస్తువును, మనోజ్ఞంగా ఒనర్చే ప్రయత్నం - కళావంతంగా&nbsp;<BR>చేసే ప్రయత్నం - గమనించతగ్గది. ఈ ప్రయత్నం సాఫల్యంకూడా పొందింది.</FONT></p>
<p><FONT FACE="SHREE900, SHREE, sans-serif" SIZE="3">ప్రాచీనకాలంనుండి ఫ్రాన్స్‌ గాల్స్‌ల, రోమన్ల, ఫ్రాంకుల, యితర జాతుల&nbsp;<BR>మధ్య పోరాటం జరిగిన ప్రాంతం. రోమన్‌ సామ్రాజ్యం పతనమొందాక, ఫ్రాంకు-&nbsp;<BR>లకు యూరప్‌మీద నిరంకుశాధిపత్యం లభించింది. వారి రాజైన షార్లిమేన్‌ ఖడ్గ-&nbsp;<BR>బలంతో యూరప్‌లో క్రైస్తవమతాన్ని ప్రవేశపెట్టాడు. ఈ ఫ్రాంకుల ద్వారానే&nbsp;<BR>యూరప్‌ ఆసియా దేశస్థులకు తెలియవచ్చింది. కాబట్టే మనం యిప్పటికీ&nbsp;<BR>యూరోపియన్లకు ఫ్రాంకీ, పెరింగీ, ప్లాంకీ, ఫిలంగ మొదలైన పేర్లు వాడుతున్నాం.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్య నాగరికతకు మూలస్థానమైన ప్రాచీన గ్రీసుదేశం తన తేజశ్శిఖరం-&nbsp;<BR>నుండి పతనం చెంది, విస్మృతికూపంలో కూలి, అతి విస్తృతమైన రోమన్‌</FONT></p>
<hr class="puTa_virupu">
<table><tr><td><a class=puTa_lanke href=puTa1839.html>p1839</a></td><td>p1840</td><td><a class=puTa_lanke href=puTa1841.html>p1841</a></td></tr></table>
</div></body></html>
