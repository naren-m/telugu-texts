<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa493.html>p493</a></td><td>p494</td><td><a class=puTa_lanke href=puTa495.html>p495</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - కర్మయోగాదర్శం</FONT></p>
<p><FONT FACE="TimesNewRoman, Times, serif" SIZE="2">7 9</FONT></p>
<p><FONT FACE="SHREE900, SHREE, sans-serif" SIZE="3">చాల నిష్కపటచిత్తులు. ఈ ‘మిలెనియమ్‌’ (భగవద్రాజ్యం)కు సంబంధించి ఆశ&nbsp;<BR>ఈనాడు సమత్వరూపాన్ని, స్వాతంత్య్ర సమత్వ సౌభ్రాతృరూపాన్ని దాల్చింది.&nbsp;<BR>ఇదీ దురభిమానమే. నిజమైన సమత్వం ప్రపంచంలో ఇదివర కెప్పుడూ వుండ-&nbsp;<BR>లేదు, ఉండటం ఎప్పుడూ అసాధ్యమే. ఇక్కడ మనమంతా సమానులమై ఎలా&nbsp;<BR>వుండగలం? అసాధ్యమైన యిలాటి సమత్వమంటే సంఘమరణమే. లోకం&nbsp;<BR>యిప్పుడున్నట్లు దీనిని వుండచేసేది ఏది? సమత్వం లేకుండా వుండటమే.&nbsp;<BR>సృష్టి పూర్వమైనదైన ప్రళయమనే దశలో సంపూర్ణమైన సమత్వం వుంటుంది.&nbsp;<BR>అప్పుడు విశ్వసృజనశక్తులన్నీ ఎలా కలుగుతాయి? పెనకువచేత కలుగుతాయి,&nbsp;<BR>పోటీచేత కలుగుతాయి, పోరాటంచేత కలుగుతాయి. స్థూలద్రవ్యంలోని అణువు&nbsp;<BR>లన్నీ సర్వసమత్వం పొందివున్నాయని అనుకోండి. అప్పు డెలాటి సృష్టిక్రమమైనా&nbsp;<BR>వుంటుందా! ఉండటం అసాధ్యమని శాస్త్రంనుండి మనకు తెలుస్తుంది. నిశ్చల&nbsp;<BR>మైన నీళ్లను కదపండి; నీటిలోని ప్రతి అణువు ఒకదాని కెదురుగా ఒకటి&nbsp;<BR>ఉరవడిస్తూ తిరిగి నిశ్చలత్వం పొందడానికి ప్రయత్నించటం కనబడుతుంది,&nbsp;<BR>విశ్వ మనబడే యీ దృశ్యమంతా - దానిలోని వస్తువులన్నీ - అదే విధంగా తిరిగి&nbsp;<BR>సంపూర్ణ సామ్యస్థితి పొందడానికే కొట్టుకొంటు న్నాయి, మరల ఒక కదలిక కలు-&nbsp;<BR>గుతుంది. తిరిగి సంయోగం సృష్టి ఏర్పడుతున్నాయి. అసమత్వమే సృష్టికి పర-&nbsp;<BR>మమూలం. ఐనా సమత్వాన్ని మాపే శక్తులు సృష్టి కెంత ఆవశ్యకాలో&nbsp;<BR>సమత్వాన్ని పొందప్రయత్నించే శక్తులూ అంత ఆవశ్యకాలే.</FONT></p>
<p><FONT FACE="SHREE900, SHREE, sans-serif" SIZE="3">కేవల సమత్వం, అంటే అన్ని రంగాలలోను ఒకదానితో ఒకటి పోరాడే&nbsp;<BR>అన్ని శక్తుల పరిపూర్ణ సామ్యస్థితి, ప్రపంచంలో ఎప్పుడు సాధ్యంకాదు. ఆ స్థితిని&nbsp;<BR>మీరు చేరేటప్పటికే యీ ప్రపంచం ఏ ప్రాణీ నివసించడానికి అర్హమై వుండదు.&nbsp;<BR>అప్పు డే ప్రాణీ వుండబోదు. కాబట్టి ‘భగవద్రాజ్యం’ (మిలెనియమ్‌) అనే యీ&nbsp;<BR>ఆశయాలన్నీ అసాధ్యాలవడం అలావుంచి, వాటిని మనం సాధించ ప్రయత్నిస్తే,&nbsp;<BR>అవి తప్పక మనలను నాశనం చేస్తాయి. మానవుడికీ మానవుడికీ వ్యత్యాసం&nbsp;<BR>ఎందులో వుంది? అది విశేషంగా ధీశక్తిలో వున్నది. మనమందరం సమాన&nbsp;<BR>ధీశక్తితో జన్మించామని మతిహీనుడు తప్ప నేడు మరెవ్వరూ చెప్పరు. మన&nbsp;<BR>మందరం అసమానశక్తులతో యీ లోకంలోకి వస్తున్నాం; అధికులుగానో,&nbsp;<BR>అల్పులుగానో జన్మిస్తున్నాం. పుట్టుక పూర్వమే నిర్ణీతమైన స్థితినుండి తప్పించు-&nbsp;<BR>కొనడం కుదరదు. అమెరికన్‌ ఇండియన్‌లు యీ దేశంలో (అమెరికాలో) వేల&nbsp;<BR>సంవత్సరాలుగా వున్నారు; మీ పూర్వులే అల్పసంఖ్యలో వారి దేశంలోకి వచ్చారు,&nbsp;<BR>వచ్చి దేశస్థితిలో వారెలాంటి మార్పు కలిగించారో చూడండి; అంతా సమాన-&nbsp;<BR>మైతే అమెరికన్‌ ఇండియన్‌లు ఎందుకు పట్టణాలను నిర్మించకపోయారు? బహు-&nbsp;<BR>విధాల దేశాన్ని ఎందుకు అభివృద్ధి చెయ్యలేదు? మీ పూర్వులతో వేరు</FONT></p>
<hr class="puTa_virupu">
<table><tr><td><a class=puTa_lanke href=puTa493.html>p493</a></td><td>p494</td><td><a class=puTa_lanke href=puTa495.html>p495</a></td></tr></table>
</div></body></html>
