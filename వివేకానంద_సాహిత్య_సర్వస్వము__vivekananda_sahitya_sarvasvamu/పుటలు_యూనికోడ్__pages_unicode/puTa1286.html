<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1285.html>p1285</a></td><td>p1286</td><td><a class=puTa_lanke href=puTa1287.html>p1287</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మాయ, ముక్తి</FONT></p>
<p><FONT FACE="SHREE900, SHREE, sans-serif" SIZE="3">57</FONT></p>
<p><FONT FACE="SHREE900, SHREE, sans-serif" SIZE="3">ఘనకార్యమా? కాని మనమందరం పరిశ్రమించడం అందుకోసమే. ఇది మాయ.&nbsp;<BR>మానవుని ఆత్మను, అతని ఇంద్రియాలు బలాత్కారంగా బయటికి లాగుతు-&nbsp;<BR>న్నాయి. సుఖానందాలు లేనిచోట, అతడు వానికై వెదకుతున్నాడు. ఇది వెర్రి,&nbsp;<BR>ఇది నిరర్థకం, సుఖం ఇక్కడ లేదు అని యుగయుగాలుగా మనం వింటున్నాం.&nbsp;<BR>కానీ ఆ పాఠం మన మనస్సుల కెక్కదు. స్వానుభవంచేతకాని మనమది నేర్చు-&nbsp;<BR>కోజాలం. కాని స్వప్రయత్నమొకటి చేసిన వెంటనే దెబ్బపడింది.&nbsp;<BR>అప్పటికైనా తెలిసొచ్చిందా? లేదు. మంటలలోకి దుమికే రెక్కలపురుగులాగా&nbsp;<BR>మాటి మాటికి, మన మీ ఇంద్రియభోగాల లోనికి దుముకుతున్నాం. సంతుష్టి&nbsp;<BR>లభిస్తుంది అనే ఆశ నశింపదు. నూతనోత్సాహంతో మరల మరల యత్నిస్తాం.&nbsp;<BR>మాటిమాటికి ఇలా మోసపోయి జవసత్వాలుడిగి మరణిస్తాం. ఇది మాయ.&nbsp;<BR>బుద్ధి కథకూడ ఇదే. జగద్రహస్యాలను తెలిసికోవాలని మన వాంఛ. వానిని&nbsp;<BR>గూర్చిన విచారం ఎప్పటికీ మానలేం. అవి తెలిసి తీరుతాయి అనుకొంటాం.&nbsp;<BR>తెలియకపోతాయని నమ్మలేం. కానీ, కొన్ని అడుగులు సాగడంతోనే కాలం అనే&nbsp;<BR>ఆద్యంతరహితమైన గోడ అడ్డుతగులుతుంది. అది దాటశక్యం కానిది. మరికొన్ని&nbsp;<BR>అడుగులు సాగితే అనంతాకాశం అనే మరో గోడ ఎదుర్కొంటుంది. అదీ దాట-&nbsp;<BR>శక్యం కానిదే. ఇదంతా కార్యాకారణాలు అనే గోడల లోపల చిక్కుపడి&nbsp;<BR>వుంటుంది. వీనిని దాటి మనం పోజాలం. కానీ ప్రయత్నాలు మానం. మానడం&nbsp;<BR>మనతరంకాదు. ఇది మాయ. మనం ఎప్పుడూ - శ్వాసపీల్చినపుడంతా, గుండె-&nbsp;<BR>కొట్టుకొన్నప్పుడంతా, శరీరంలో ఏమాత్రమైనా కదలిక కలిగినపుడంతా, -&nbsp;<BR>స్వేచ్ఛాపరుల మనుకొంటాం. కానీ ఆ క్షణంలోనే అది అసత్యమని తెలుస్తుంది.&nbsp;<BR>మనం దాస్యబద్ధులం. మన శరీరాలు, మనస్సులు, తలంపులు, భావాలు అన్నీ&nbsp;<BR>ప్రకృతివద్ద వెట్టిచాకిరీ చేయడానికి ఏర్పడిన బానిసలు. ఇది మాయ.</FONT></p>
<p><FONT FACE="SHREE900, SHREE, sans-serif" SIZE="3">తన బిడ్డ అత్యద్భుత ప్రతిభాసంపన్నుడై జన్మించాడనీ, అంత లోకోత్తర&nbsp;<BR>శిశువు, ఎన్నడూ పుట్టలేదని ప్రతి తల్లీ భావిస్తుంది. ఆమె మనసంతా ఆ&nbsp;<BR>బిడ్డలోనే నిమగ్నమై వుంటుంది. వాడు పెరిగి పెద్దవాడై త్రాగుడు మరగి, మృగ&nbsp;<BR>ప్రాయుడై ఆమెను హింసింపవచ్చు. కానీ వాడు హింసించేకొద్దీ, ఆమె ప్రేమ&nbsp;<BR>అధికమవుతూ ఉంటుంది. అది నిస్వార్థమైన మాతృప్రేమ అని లోకం&nbsp;<BR>ప్రశంసిస్తుంది. కాని నిజానికి ఆమె, ఆజన్మ దాసి. ఆ దాస్యంనుండి తప్పించు-&nbsp;<BR>కోవడం ఆమెకు అసాధ్యం. వేయిమార్లు ఆ భారాన్ని ఆమె వదల్చుకో&nbsp;<BR>గోరుతుంది. కానీ అది అసాధ్యం. తన అశక్యతను, పుష్పరాశితో కప్పివేసి దాన్ని&nbsp;<BR>అద్భుత ప్రేమరాశి అంటుంది. ఇది మాయ.</FONT></p>
<hr class="puTa_virupu">
<table><tr><td><a class=puTa_lanke href=puTa1285.html>p1285</a></td><td>p1286</td><td><a class=puTa_lanke href=puTa1287.html>p1287</a></td></tr></table>
</div></body></html>
