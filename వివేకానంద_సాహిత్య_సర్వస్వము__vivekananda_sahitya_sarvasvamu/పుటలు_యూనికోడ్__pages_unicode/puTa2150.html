<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2149.html>p2149</a></td><td>p2150</td><td><a class=puTa_lanke href=puTa2151.html>p2151</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - మద్రాసు : నా ఉద్యమ ప్రణాళిక</FONT></p>
<BR>
<p><FONT FACE="TimesNewRoman, Times, serif" SIZE="2">1 0 1</FONT></p>
<p><FONT FACE="SHREE900, SHREE, sans-serif" SIZE="3">దేశస్థుడు కాబట్టి, భారతదేశంపట్ల అభిమానం కలవాడు కాబట్టి అక్కడ ఎవరి&nbsp;<BR>తోనైనా నాకు పరిచయం కల్పించడానికి ఒక ఉత్తరం వ్రాసిస్తాడని సహజంగా నే&nbsp;<BR>ననుకున్నాను. ‘నీవు మా సంఘంలో చేరుతావా’ అని ఆయన నన్నడిగాడు.&nbsp;<BR>‘చేరలేను; నాకు మీ సిద్ధాంతాలలో చాలావాటిలో నమ్మకం లేదు. కాబట్టి నేనెలా&nbsp;<BR>చేరగలను?’ అని నేనన్నాను. ‘అలాగైతే నేనేమీ నీకు సహాయం చేయజాల&nbsp;<BR>నందుకు నాకు విచారంగా వుంది’ అని ఆయన నాకు జవాబు చెప్పాడు. అలా&nbsp;<BR>అనడం నాకు మార్గం సరిచేసిపెట్టడం కాదే? నేను మద్రాసులోని కొందరు&nbsp;<BR>మిత్రుల సహాయయంతోనే, అమెరికా చేరగలిగానని మీ రెరుగుదురు కదా?&nbsp;<BR>వారిలో చాలామంది ఇప్పుడిక్కడే వున్నారు. న్యాయమూర్తి సుబ్రహ్మణ్య&nbsp;<BR>అయ్యర్‌గారు ఒక్కరుమాత్రం ఇక్కడలేరు. వారికి నేను చాలా కృతజ్ఞుణ్ణి.&nbsp;<BR>ధీనిధికి తగిన దూరదృష్టి వారికుంది. నా కీ జన్మలోకల ప్రాణస్నేహితులలో వారొ-&nbsp;<BR>కరు. సమయానికి అక్కరకువచ్చే నిజమైన స్నేహితుడు. యథార్థ భారత&nbsp;<BR>పుత్రుడు! మతమహాసభ జరగడానికి చాలా నెలలు ముందుగానే నేను అమెరికా&nbsp;<BR>చేరాను. నా దగ్గరున్న డబ్బు చాలాతక్కువ. అది త్వరలోనే ఖర్చయిపోయింది.&nbsp;<BR>శీతాకాలం వచ్చింది. నాకున్నవి వేసవికాలానికి ఉపయోగపడే సన్నని బట్టలు. ఆ&nbsp;<BR>చలిలో ఏమి చేయడానికీ నాకు తోచలేదు. చలి దుర్భరంగా వుండింది. నేను&nbsp;<BR>వీథుల వెంటపడి యాచించానో? నన్ను జెయిలుకు పంపుతారు. అప్పుడు నా&nbsp;<BR>జేబులో కొద్ది డాలర్లు మాత్రమే వున్నాయి. అప్పుడు మద్రాసులోని నా&nbsp;<BR>మిత్రులకు ఒక తంతివార్త పంపాను. ఈ సంగతి దివ్యజ్ఞాన సమాజంవారికి&nbsp;<BR>తెలియగా, ‘‘ఇప్పుడు ఆ పిశాచం చావనుంది. భగవంతుడు మనల నందరినీ అను-&nbsp;<BR>గ్రహించుగాక’’ అని వారిలో ఒకరు వ్రాశారు. నాకోసం మార్గం సరిచేసి&nbsp;<BR>పెట్టడమంటే అదా? నేనిప్పు డా విషయం ఏకరుపు పెట్టేవాడినికాను. కానీ నా&nbsp;<BR>దేశీయులకు ఈ విషయాలుకొన్ని తెలిసి వుండటం మంచిదని దాన్ని ప్రస్తావిం-&nbsp;<BR>చాను. మూడు సంవత్సరాల కాలం, ఈ విషయాన్ని గూర్చి నేను నోరెత్తలేదు,&nbsp;<BR>మౌనదీక్ష నవలంబించాను. కాని ఈ దినం ప్రసంగవశాత్తూ ఆ విషయం&nbsp;<BR>బయటికి వచ్చింది. ఇంతేకాదు, అఖిలమత మహాసభలో, కొందరు దివ్యజ్ఞాన&nbsp;<BR>సామాజికులను చూచాను. వారితో మాట్లాడి కలిసిమెలసి వుండాలనుకొన్నాను.&nbsp;<BR>అప్పుడు వారేదో దేవతలైనట్లు, నేనొక కీటకమైనట్లు నా వంక తిరస్కారంతో&nbsp;<BR>చూశారు. ఆ చూపులు ఇప్పటికీ నాకు స్పష్టంగా కనబడుతూనే వున్నాయి.&nbsp;<BR>అఖిలమతమహాసభలో, నాకు పేరు ప్రతిష్ఠలు వచ్చిన తర్వాత, నాకు తీరికలేని&nbsp;<BR>ఉపన్యాస కార్యక్రమ మేర్పడింది. కాని ప్రతిచోటా దివ్యజ్ఞాన సామాజికులు నన్ను&nbsp;<BR>అపనిందలపాలు చేయసాగారు. వారెవ్వరూ నా ఉపన్యాసాలకు వచ్చి వినకూడదని</FONT></p>
<hr class="puTa_virupu">
<table><tr><td><a class=puTa_lanke href=puTa2149.html>p2149</a></td><td>p2150</td><td><a class=puTa_lanke href=puTa2151.html>p2151</a></td></tr></table>
</div></body></html>
