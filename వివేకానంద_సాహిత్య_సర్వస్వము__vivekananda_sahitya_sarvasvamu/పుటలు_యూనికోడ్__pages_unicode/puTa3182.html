<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3181.html>p3181</a></td><td>p3182</td><td><a class=puTa_lanke href=puTa3183.html>p3183</a></td></tr></table>
<p><FONT FACE="SHREE900, SHREE, sans-serif" SIZE="3">సూక్తులు, సుభాషితాలు</FONT></p>
<p><FONT FACE="Bookman-Light, Bookman, serif" SIZE="2">353</FONT></p>
<p><FONT FACE="SHREE900, SHREE, sans-serif" SIZE="3">అంతట బైటనుండి బుద్ధుడు యిలా చెప్పాడు. ‘‘నా మనస్సు నిగ్రహింప&nbsp;<BR>బడివుంది. ఇంద్రియాలన్నీ నా వశంలో ఉన్నాయి. నా హృదయం దృఢంగా&nbsp;<BR>వుంది కాబట్టి ఓ మేఘాల్లారా! మీ చిత్తానుసారం కురియవచ్చు.’’</FONT></p>
<p><FONT FACE="SHREE900, SHREE, sans-serif" SIZE="3">‘‘మరల గోపాలకుడు యిట్లన్నాడు. ‘‘పైరు కోసినాము. పదిలంగా గడ్డి-&nbsp;<BR>వాములో చేర్చాము. నిండుగా ఉంది కాలువ. కట్టుదిట్టంగా ఉన్నాయి బాటలు.&nbsp;<BR>కాబట్టి ఓ మబ్బులారా! మీ యిష్టంవచ్చినట్లు ఈ రేయి కురవవచ్చు.’’</FONT></p>
<p><FONT FACE="SHREE900, SHREE, sans-serif" SIZE="3">ఈ రీతిగా కథ సాగగా, చిట్టచివరికి పశువుల కాపరి ఆశ్చర్యపశ్చాత్తా&nbsp;<BR>పాలతో లేచి బుద్ధుని శిష్యు డవుతాడు.</FONT></p>
<p><FONT FACE="SHREE900, SHREE, sans-serif" SIZE="3">ఇంకను పరిశీలించండి. ఈ మంగలిగాధ కంటె మఱేది విశేషశోభాయ-&nbsp;<BR>మానంగా ఉండగలదు?</FONT></p>
<p><FONT FACE="SHREE900, SHREE, sans-serif" SIZE="3">‘‘ఆ పావనాత్ముడు బుద్ధుడు నా యింటి దాపునుండి - నా మంగలి&nbsp;<BR>గుడిసె దాపునుండి పోతుండగా చూచి నేను పరుగెత్తాను. కాని, అతడు నావైపు&nbsp;<BR>తిరిగి, నా రాకకై, మంగలినైన నాకై, ఎదురుచూచాడు. దేవా! మీతో నేను మాట్లా-&nbsp;<BR>డవచ్చునా? అని అడుగగా, అతడు ‘‘తప్పకుండా’’ అనెను. ‘‘నా వంటి వానికి&nbsp;<BR>నిర్వాణం లభిస్తుందా?’’ అని అడగగా, ‘‘అవును’’ అని బుద్ధుడన్నాడు.&nbsp;<BR>‘‘మంగలివాడనైన నేను సైతం మిమ్మల్ని అనుసరింపవచ్చునా?’’ అని అడగగా&nbsp;<BR>‘‘ఔనౌను’’ అని అతడన్నాడు. ‘‘మంగలినైన నేను మీ సన్నిధినుండవచ్చునా?’’&nbsp;<BR>అని అడగ్గా ‘‘ఉండవచ్చు’’ అని బుద్ధుడన్నాడు. ‘‘నిర్భాగ్యపు మంగలి నైనప్పటికీ&nbsp;<BR>తన సన్నిధి నుండవచ్చు’’ నని ఆ మహనీయుడు పలికాడు!</FONT></p>
<p><FONT FACE="SHREE900, SHREE, sans-serif" SIZE="3">34. బౌద్ధమతానికి, హిందూమతానికి కల భేదమిది: ‘‘ఇదంతా భ్రమగా&nbsp;<BR>గ్రహించు’’ అని బౌద్ధమతం చెప్పగా ‘‘భ్రమలోనే నిజమైన బ్రహ్మముందని&nbsp;<BR>గ్రహించు’’ అని హిందూమతం చెప్పింది. దీన్నెలా సాధించాలనే విషయంలో&nbsp;<BR>హిందూమతం ఏ కఠిన నియమాలను ఎప్పుడూ విధించడానికి అహంకరించి&nbsp;<BR>వుండలేదు. బౌద్ధవిధ సన్యాసమూలంగా మాత్రమే నెరవేర్పదగియుండగా,&nbsp;<BR>హిందూమత విధియే ఆశ్రమమూలంగానైనా పరిపాలింప బడదగింది. అద్వి&nbsp;<BR>తీయబ్రహ్మప్రాప్తికి అన్నీ సమానంగానే మార్గాలై ఉన్నాయి. ఒక గృహిణియొక్క&nbsp;<BR>ఆజ్ఞ ననుసరించి ఒక సన్యాసికి బోధించిన ఒకానొక వ్యాధుని నోట ఈ మత&nbsp;<BR>మహోన్నత సిద్ధాంతాలలో ఒకటి ప్రకటింపబడివుంది. ఇలా బౌద్ధం సన్యాస&nbsp;<BR>సంప్రదాయానికి చెందిన మతమై ఉండగా, హిందూమతం సన్యాసాన్ని ఉచ్చ&nbsp;<BR>స్థితిగా పరిగణించినప్పటికీ, దైనందిన కర్తవ్యాన్ని - అది ఎట్టిదైనా అగుగాక -&nbsp;<BR>భగవత్‌ ప్రాప్తి మార్గంగా గ్రహిస్తూ, సదా దైనందిన కర్తవ్యాచరణమతంగా&nbsp;<BR>నిలిచివుంది.’’</FONT></p>
<hr class="puTa_virupu">
<table><tr><td><a class=puTa_lanke href=puTa3181.html>p3181</a></td><td>p3182</td><td><a class=puTa_lanke href=puTa3183.html>p3183</a></td></tr></table>
</div></body></html>
