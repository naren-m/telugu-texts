<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3254.html>p3254</a></td><td>p3255</td><td><a class=puTa_lanke href=puTa3256.html>p3256</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">Ȉ </FONT></p>
<p><FONT FACE="SHREE900, SHREE, sans-serif" SIZE="3">అక్కడికి రాగలను. నా ప్రభువు కొరకు, ఆయన బిడ్డల కొరకు యింటి యింటికి&nbsp;<BR>వెళ్ళి యాచించటంలో నాకు ఈషణ్మాత్రం సంకోచంలేదు. విశ్వ&nbsp;<BR>నాథుని ప్రార్థిస్తూ ఈ విషయాన్నిగూర్చి చక్కగా ఆలోచించండి. నిజాయితీ-&nbsp;<BR>పరులు, విద్యావంతులు, యువసన్న్యాసులు గౌరవకుటుంబ సంజాతులు అయిన&nbsp;<BR>వీరు నిలువనీడా తగిన సహాయం లేకపోవడంచేత శ్రీరామకృష్ణుని&nbsp;<BR>ఆశయాలకు అనుగుణంగా జీవితాలను గడపలేకపోతే, మన దేశం భావిస్థితిని&nbsp;<BR>గూర్చి అయ్యో అని భావించవలసినదేనని నా అభిప్రాయం.</FONT></p>
<p><FONT FACE="SHREE900, SHREE, sans-serif" SIZE="3">11. ‘నువ్వు సన్న్యాసివి, ఇటువంటి కోరికలతో ఎందుకు బాధపడ్తావు?’&nbsp;<BR>అని మీరు నన్ను అడిగితే దానికి నా సమాధాన మిది. నేను శ్రీరామకృష్ణుని&nbsp;<BR>దాసుడను. ఆయన ఉద్భవించి, సాధనలు చేసిన దేశంలో, ఆయన నామాన్ని&nbsp;<BR>శాశ్వతంగా నిలుపటానికి, ఆయన మహోన్నత ఆశయాల్ని ఆయన శిష్యులు&nbsp;<BR>ఆచరణలో పెట్టటానికి యించుకైనా, సాయం చేయడానికి, దొంగతనం, దోపిడి&nbsp;<BR>చేయవలసి వచ్చినా అలా చేయడం నా కిష్టమే. మీరు నాకు ఆప్తులని నాకు&nbsp;<BR>తెలుసు. అందుకే నా మనస్సు విప్పి మీ ముందుంచుతున్నాను. ఈ కారణంవల్ల&nbsp;<BR>నేను కలకత్తాకు తిరిగివచ్చేశాను. నేను బయలుదేరడానికి ముందే, నేను మీ కీ&nbsp;<BR>విషయం చెప్పాను. ఏ విధంగా చేస్తే మంచిదో, ఆ విధంగా చేయమని, యీ&nbsp;<BR>విషయాన్ని మీకు వదలివేస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">12. ఈ పథకాన్ని కాశీ మొదలైన ప్రదేశాలలో, నెరవేర్పరాదా అని వాదిస్తే,&nbsp;<BR>దానికి సమాధాన మిది. గురుదేవుడు అవతరించి సాధనలు చేసినచోట ఆలయ&nbsp;<BR>నిర్మాణం చేయకపోవడం అత్యంత శోచనీయమని మీకు యిదివరకే చెప్పాను.&nbsp;<BR>బెంగాలు పరిస్థితి దయనీయం. నిజమైన వైరాగ్యమేమిటో, యిక్కడి ప్రజలు కల-&nbsp;<BR>లోనైనా ఊహించలేరు. విలాసాలు, ఇంద్రియలోలత అనేవి వంగీయుల ఆయువు&nbsp;<BR>పట్లను తినివేస్తున్నాయి. ప్రాపంచిక వైముఖ్యాన్ని, వైరాగ్యాన్ని భగవంతుడు, ఈ&nbsp;<BR>దేశ ప్రజలకు ప్రసాదించుగాక! ఇక్కడి ప్రజల దగ్గర, చెప్పుకోదగ్గ లక్షణాలేమీ&nbsp;<BR>లేవు. వాయవ్యరాష్ట్ర ప్రజలకు, అందు ముఖ్యంగా ధనికవర్గంవారికి, యిటువంటి&nbsp;<BR>మంచి కార్యాల్లో ఎక్కువ ఆసక్తి ఉందని నా విశ్వాసం. మీ కేది మంచిదని&nbsp;<BR>తోస్తే ఆ విధంగా ప్రత్యుత్తరం నాకు యివ్వగోర్తాను. గంగాధర్‌ ఈ రోజుకూడా&nbsp;<BR>రాలేదు. బహుశా రేపు రావచ్చు. వాణ్ణి చూడాలని తహతహ లాడుతున్నారు.</FONT></p>
<p><FONT FACE="SHREE900, SHREE, sans-serif" SIZE="3">దయచేసి పైన యిచ్చిన చిరునామాకు మీ ప్రత్యుత్తర మీయగోర్తాను.</FONT></p>
<p><FONT FACE="SHREE900, SHREE, sans-serif" SIZE="3">భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3254.html>p3254</a></td><td>p3255</td><td><a class=puTa_lanke href=puTa3256.html>p3256</a></td></tr></table>
</div></body></html>
