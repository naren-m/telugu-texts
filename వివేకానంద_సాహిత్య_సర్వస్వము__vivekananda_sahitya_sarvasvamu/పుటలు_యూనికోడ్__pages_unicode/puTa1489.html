<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1488.html>p1488</a></td><td>p1489</td><td><a class=puTa_lanke href=puTa1490.html>p1490</a></td></tr></table>
<p><FONT FACE="SHREE900, SHREE, sans-serif" SIZE="3">260 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">‘‘లోకంలోని ఐశ్వర్యమంతా, సౌఖ్యమంతా నీకు దొరుకుతాయి. కానీ వానిని&nbsp;<BR>సంపాదించే విధానం నీకు తెలిసుండాలి. నీవు నా దగ్గరకు వస్తే వానినెలా&nbsp;<BR>పొందాలో నేను బోధిస్తాను. ఇందుకు ఛార్జి అయిదు పౌనులు.’’ ‘‘ఇందుకు&nbsp;<BR>నీవేమంటావు?’’ అని అతడు నన్నడిగాడు. అప్పుడు నేనిట్లన్నాను ‘‘అబ్బాయి,&nbsp;<BR>ఈ చీటిని అచ్చువేయడానికి కావలసిన పైకమెందుకు తేలేదు? దీని అచ్చుకు కావ-&nbsp;<BR>లసినంత డబ్బు నీ వద్ద లేదే?’’</FONT></p>
<p><FONT FACE="SHREE900, SHREE, sans-serif" SIZE="3">ఈ మాట లతనికి అర్థం కాలేదు. అపార ధనాన్ని సౌఖ్యాన్ని, శ్రమపడ-&nbsp;<BR>నవసరంలేక, సంపాదించవచ్చను పిచ్చి ఆశ అతనికి పట్టుకొంది. జనులు రెండు-&nbsp;<BR>విపరీత భావాలలో పడిపోతున్నారు. అంతా చక్కగా, ప్రశస్తంగా వుండేంత వరకు&nbsp;<BR>‘అన్నీ మేలుకే’ అనే విశ్వాస శిఖరానికి ఎక్కుతారు. ప్రతిదీ ప్రతికూలంగా&nbsp;<BR>వున్నప్పుడు, ‘అన్నీ కీడుకే’ అన్న దిగులు టగాధంలో కూలుతారు. చక్కగా&nbsp;<BR>వికసించిన మనస్సు కలవాడు పది లక్షల కొక్కడుంటాడు. తక్కినవారు విపరీత&nbsp;<BR>ధోరణి కలవారుగానో, ఏదో ఒక్క విషయాన్నే పట్టుకొని పిచ్చిగా ఆలోచించే&nbsp;<BR>వారుగానో వుంటారు.</FONT></p>
<p><FONT FACE="SHREE900, SHREE, sans-serif" SIZE="3">ఒక్క ‘అతి’ నుండి దానికి విపరీతమైన మరొక ‘అతి’కి పరుగెత్తుట మన&nbsp;<BR>స్వభావం. యౌవనం, ఆరోగ్యం కలిగి వున్నపుడు ప్రపంచంలోని సమస్త&nbsp;<BR>ఐశ్వర్యం మనకే లభించగల దనుకొంటాం.</FONT></p>
<p><FONT FACE="SHREE900, SHREE, sans-serif" SIZE="3">బంతివలె సంఘపు కాలితన్నులు తిని, వయస్సు చెల్లిన తర్వాత ఒక&nbsp;<BR>మూల కూర్చుండి సణుగుచు, ఇతరులలోని ఉత్సాహాగ్నిని చల్లారుస్తూ&nbsp;<BR>వుంటాం. కష్టసుఖాలు ఒకదానినొకటి వెన్నంటే వుంటాయని గ్రహించిన&nbsp;<BR>వారు లేరు. కష్టం విసిగిస్తే సుఖమూ విసిగించేదే. ఎందుకంటే, కష్టం సుఖానికి&nbsp;<BR>తోబుట్టువే. దుఃఖాల వెంట పరుగులెత్తడం మానవుని పేరుకే అవమానకరం.&nbsp;<BR>అట్లే సుఖాలను పొందాలని తహతహలాడటంకూడ అవమానకరమే. స్థిత&nbsp;<BR>ప్రజ్ఞుడు రెంటిని త్రోసిరాజనవలసిందే. ఆటబొమ్మలలాగా తామున్నారు కదా?&nbsp;<BR>ఈ స్థితినుండి విముక్తిని మానవులేల కోరరు? ఈ క్షణంలో కొరడా వ్రేట్లకు&nbsp;<BR>గురి అవుతాం. మనం ఏడవనారంభించగానే మహామాయ, మన చేతిలో ఒక&nbsp;<BR>రూపాయను పెడుతుంది. మరల వ్రేట్లు పడ్డప్పుడు, మన మేడుస్తూండగా&nbsp;<BR>మహామాయ అల్లం మిఠాయి ముక్క ఇస్తుంది. అంతట మనం మరల&nbsp;<BR>నవ్వడానికి మొదలుపెడతాం.</FONT></p>
<p><FONT FACE="SHREE900, SHREE, sans-serif" SIZE="3">వివేకి స్వాతంత్య్రాన్ని కోరుతాడు. ఇంద్రియ విషయాలన్నీ నిస్సారాలని&nbsp;<BR>అతడు గుర్తిస్తాడు. సుఖదుఃఖాల కంతులేదని తెలిసికొంటాడు. ఎందరు&nbsp;<BR>ధనికులు క్రొత్తక్రొత్త సుఖాలు కావాలని ఆతృతపడుతున్నారు? ఉన్న సుఖాలన్నీ</FONT></p>
<hr class="puTa_virupu">
<table><tr><td><a class=puTa_lanke href=puTa1488.html>p1488</a></td><td>p1489</td><td><a class=puTa_lanke href=puTa1490.html>p1490</a></td></tr></table>
</div></body></html>
