<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3523.html>p3523</a></td><td>p3524</td><td><a class=puTa_lanke href=puTa3525.html>p3525</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="TimesNewRoman, Times, serif" SIZE="3"><sup>  </sup>˝ ˙</FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీ రామకృష్ణానందస్వామికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">అమెరికా సంయుక్త రాష్ట్రాలు,</FONT></p>
<p><FONT FACE="SHREE900, SHREE, sans-serif" SIZE="3">ఏప్రెల్‌ 11, 1895.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన శశీ,</FONT></p>
<p><FONT FACE="SHREE900, SHREE, sans-serif" SIZE="3">...వ్యాధినుండి స్వస్థుడవైనావని వ్రాశావు. ఇకముందు ఎంతో జాగ్రత్తగా&nbsp;<BR>వుండాలి. అర్ధరాత్రి భోజనాలు, సరిపడని ఆహారాలు, దుర్గంధపూరితమైన ప్రదే-&nbsp;<BR>శాల్లో ఆవాసం రోగాన్ని తిరుగబెట్టి మలేరియా వ్యాధినుండి తప్పించుకోటానికి&nbsp;<BR>కష్టమౌతుంది. మొట్టమొదట మీరు రూ. 30, 40 కి లభించే ఒక చిన్న తోట-&nbsp;<BR>యింటిని అద్దెకు తీసుకోవాలి. రెండవది వెదురు వడపోత యంత్రంతో వడగ-&nbsp;<BR>ట్టిన నీళ్లతో వంటచేసుకొని, ఆ నీళ్లని తాగాలి. నీళ్లే అన్ని వ్యాధులకు మూలం.&nbsp;<BR>వ్యాధులకు కారణం నీళ్లల్లో నిండుగావున్న క్రిములేగాని, నీటి స్వచ్ఛత, మురికి&nbsp;<BR>కాదు. నీళ్లని మరగబెట్టి వడగట్టాలి. మీ ఆరోగ్యాన్నిగూర్చి ముందుగా జాగ్రత్త&nbsp;<BR>వహించండి. ‘శరీరమాంద్యం ఖలు ధర్మసాధనమ్‌’ ఒక వంటమనిషి, ఒక పని-&nbsp;<BR>మనిషి, పరిశుభ్రమైన పడకలు, సకాల భోజనం యివి మీకు ఎంతో ఆవశ్యకాలు.&nbsp;<BR>మీరు యీ సలహాలను తు.చ. తప్పకుండా పాటించాలి. మీ అన్యోన్య ప్రేమాను&nbsp;<BR>రాగాలమీదే మీ కార్యసాఫల్యత ఆధారపడివుంది. అసూయ, ద్వేషం, అహం-&nbsp;<BR>కారం అనేవి చెలరేగుతున్నంతదాకా మీకు ఏ శ్రేయమూ కలుగదు... కాళి రాసిన&nbsp;<BR>వ్యాసం చాల బాగావుంది. దీన్లో అతిశయోక్తి ఏమాత్రంలేదు. పరోక్షంలో పరు-&nbsp;<BR>లను గురించి చెడుగా మాట్లాడటం పాపం. దీన్ని మీరు పూర్తిగా విడనాడాలి.&nbsp;<BR>మనస్సులో ఏదేదో తోచవచ్చును. కాని వాటిని బైటపెట్టటానికి ప్రయత్నిస్తే క్రమ-&nbsp;<BR>క్రమంగా అవి గోరంతలు కొండంత లవుతాయి. క్షమించి, మరచిపోతే అంతా&nbsp;<BR>సమసిపోతుంది. శ్రీరామకృష్ణుని జయంత్యుత్సవం ఎంతో శోభాయమానంగా&nbsp;<BR>జరిపించినందుకు సంతోషం. మీ సర్వశక్తులు కేంద్రీకరించి పత్రికను ప్రారంభిం-&nbsp;<BR>చండి. బిడియం యిక ఏమాత్రం పనికిరాదు... అఖండశక్తి, అఖండ&nbsp;<BR>మైన సహనం వున్నవాడే జయిస్తాడు. అధ్యయన విషయంలో మీరు ఎంతో&nbsp;<BR>శ్రద్ధ పూనాలి. అర్థమైందా? అనేకమంది మూర్ఖులను గుమికూడ నివ్వవద్దు.&nbsp;<BR>యోగ్యులైన కొద్దిమందిని సమకూర్చుకొంటే నేను సంతోషిస్తాను. మీలో ఏ&nbsp;<BR>ఒక్కరు పెదవి కదిపినట్లు (ప్రసంగించినట్లు) నేను వినలేదే, ఎందువల్ల? ఉత్స-&nbsp;<BR>వంలో మధుర పదార్థాలను మీరు పంచిపెడతారు. కొన్ని భజన బృందాలు,&nbsp;<BR>ముఖ్యంగా సోమరులు వచ్చి భజన చేస్తారు. నిజమే. కాని మీరు ఏ ఆధ్యాత్మిక</FONT></p>
<hr class="puTa_virupu">
<table><tr><td><a class=puTa_lanke href=puTa3523.html>p3523</a></td><td>p3524</td><td><a class=puTa_lanke href=puTa3525.html>p3525</a></td></tr></table>
</div></body></html>
