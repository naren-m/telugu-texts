<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa485.html>p485</a></td><td>p486</td><td><a class=puTa_lanke href=puTa487.html>p487</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - మోక్షం</FONT></p>
<p><FONT FACE="TimesNewRoman, Times, serif" SIZE="2">7 1</FONT></p>
<p><FONT FACE="SHREE900, SHREE, sans-serif" SIZE="3">బోతారు. మానవుడిలోని పశుస్వభావాన్ని నిరోధించే వరకు కర్తవ్యబుద్ధి&nbsp;<BR>మంచిదే. మరో ఆదర్శాన్ని అందుకోలేని కిందిమెట్టువారి కిది కొంతదాకా శ్రేయ-&nbsp;<BR>స్కరమే. కాని కర్మయోగులు కావాలనుకొనేవారు యీ కర్తవ్యబుద్ధిని త్రోసిరా-&nbsp;<BR>జనాలి. మీకూ నాకూ ఏ విధీ లేదు. లోకానికి నువ్వు యివ్వాలనుకున్న దాన్ని&nbsp;<BR>అన్నివిధాలా యివ్వు, కాని ‘విధి’ గా మాత్రం కాదు. లోకానికి దీన్ని నేనిచ్చాను&nbsp;<BR>అని కలలోకూడా తలంచవద్దు. కర్మాచరణంలో బందీవిగాకు. నువ్వెందుకు&nbsp;<BR>బందీవి కావాలి? నిర్బంధంచేత ఏ కార్యాన్ని చేసినా అది సంగాన్ని కలిగిస్తుంది&nbsp;<BR>- ఏ విధికూడా నీ కెందుకుండాలి? సమస్తం భగవంతుడికి సమర్పించు.&nbsp;<BR>అందరినీ దహించే కర్తవ్యవహ్ని రగులుతున్న యీ భీకరాగ్నికుండంలో యీ&nbsp;<BR>అమృతాన్ని గ్రోలి సుఖించు. పరమేశ్వర సంకల్పాన్నే మనం నెరవేరుస్తున్నాం.&nbsp;<BR>పుణ్యపాప ఫలాలతో మనకు పనేమిటి? నీకు పుణ్యం కావాలనుకుంటే పాపానికి&nbsp;<BR>సిద్ధపడాలి. పాపఫలం నుండి తప్పించుకోవడానికి ఏకైకమార్గం పుణ్యఫలాన్ని-&nbsp;<BR>కూడా విడిచిపెట్టటమే. దుఃఖం నుండి విముక్తి పొందాలనుకుంటే సుఖాసక్తిని&nbsp;<BR>విడువటమే ఏకైకమార్గం. సుఖదుఃఖాలు పరస్పరం అంటుకొని వుంటాయి. ఒక-&nbsp;<BR>వైపు సుఖముంటే మరోవైపు దుఃఖం వుంటుంది. ఒకవైపు జన్మముంటే మరో-&nbsp;<BR>వైపు మృత్యువు వుంటుంది. మరణాతీతుల మవాలంటే జీవితాభినివేశాన్ని విడు-&nbsp;<BR>వడమే ఏకైక మార్గం. భిన్నదృక్పథాలతో చూడటంవల్లే భిన్నంగా వున్నట్లు&nbsp;<BR>కన్పించే జనన మరణాలు ఒక్కటే. కాబట్టి ‘దుఃఖరహితమైన సుఖం’ - ‘మృత్యు-&nbsp;<BR>రహితమైన జన్మ’ అనే ఆశయాలు పసిపిల్లలకు, బడిపిల్లలకు చాలా బాగుం-&nbsp;<BR>టాయి. కాని వివేకి యిది కేవలం విరుద్ధార్థాలనిచ్చే పదగుంభనమని గుర్తించి&nbsp;<BR>రెండింటిని విడిచిపెడతాడు. కాబట్టి నువ్వేపని చేసినా, దానివల్ల నీకు పొగడ్తగాని&nbsp;<BR>బహుమానం గాని రావాలని కోరవద్దు. మన మొక సత్కార్యాన్ని చేశామో లేదో&nbsp;<BR>వెంటనే జనం మనలను శ్లాఘించాలని కోరుకొంటాం. ఏ ధర్మకార్యానికో కొంత-&nbsp;<BR>ధనం యివ్వగానే మన పేర్లు పత్రికలలో రావాలని వాంఛిస్తాం. దుఃఖమే కదా&nbsp;<BR>యిలాంటి వాంఛలకు ఫలం. ప్రపంచంలోని మహామహులు ఎవరికీ తెలియ&nbsp;<BR>కుండానే గతించారు. వారిని గురించి లోకానికి కాస్తకూడా తెలియదు. ఈ&nbsp;<BR>మహామహులతో పోలిస్తే మనకు తెలిసి బుద్ధులు, క్రైస్తులు రెండవ తరగతివారే.&nbsp;<BR>నిశ్శబ్దంగా పాటుబడ్డ అలాటి అజ్ఞాతమహానుభావులు వందలమంది ప్రతిదేశం-&nbsp;<BR>లోనూ జీవించారు. నిశ్శబ్దంగా జీవించి, నిశ్శబ్దంగా వారు వెళ్లిపోయారు. కాల-&nbsp;<BR>క్రమాన వారి భావాలు బుద్ధుల, క్రైస్తుల మాటలలో వెలువడతాయి. మనకు&nbsp;<BR>తెలిసినది యీ బుద్ధులు, క్రైస్తులే. ఉత్తమోత్తములు ఎన్నడూ తమ జ్ఞానంచేత&nbsp;<BR>పేరుప్రతిష్ఠలను పొందాలని ఆశించరు. వాళ్లు తమ ఆశయాలను లోకానికి</FONT></p>
<hr class="puTa_virupu">
<table><tr><td><a class=puTa_lanke href=puTa485.html>p485</a></td><td>p486</td><td><a class=puTa_lanke href=puTa487.html>p487</a></td></tr></table>
</div></body></html>
