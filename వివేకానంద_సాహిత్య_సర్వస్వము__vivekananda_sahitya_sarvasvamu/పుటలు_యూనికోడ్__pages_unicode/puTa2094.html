<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2093.html>p2093</a></td><td>p2094</td><td><a class=puTa_lanke href=puTa2095.html>p2095</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - రామనాడు </FONT><FONT FACE="TimesNewRoman, Times, serif" SIZE="2">4 5</FONT></p>
<p><FONT FACE="SHREE900, SHREE, sans-serif" SIZE="3">పలికి పోతున్నది. ఆ మనస్సు అంతర్ముఖం కావాలి! ప్రవృత్తి ఆగిపోవాలి; నివృత్తి&nbsp;<BR>ఆరంభం కావాలి; అదే ధర్మం. కానీ ఈ ఆదర్శంలో కొంత అనుభవం కలిగిన&nbsp;<BR>తర్వాత మాత్రమే గ్రాహ్యంకాగల వైరాగ్య ధర్మాన్ని పసివానికి నేర్ప&nbsp;<BR>లేము. పసివాడు ఆవేశపరవశుడై జన్మిస్తున్నాడు. వాని జీవితమంతా, వాని&nbsp;<BR>ఇంద్రియాలలో వుంటుంది. వాని జీవితమంతా ఒక ఇంద్రియభోగరాశి. అట్లే,&nbsp;<BR>ప్రతి సంఘంలోను పసివాళ్లను పోలిన పురుషులుంటారు. వారికి కొంత అను-&nbsp;<BR>భవం కావలసి వుంటుంది. కొంత భోగాన్ని అనుభవించిన తర్వాతనే, వారు దాన్ని&nbsp;<BR>బూటకమని గ్రహించగలరు. అప్పుడు వారికి వైరాగ్యం కలుగుతుంది. అటువం-&nbsp;<BR>టివారికి తగినంత అవకాశాన్నివ్వాలని, మన శాస్త్రాలు చెబుతున్నాయి. కాని ఇటీ-&nbsp;<BR>వల, దురదృష్టవశాత్తు సన్యాసి ఏ ధర్మాలచే కట్టుబడి వుంటాడో, ఆ ధర్మాలతోనే&nbsp;<BR>ప్రతివాడూ కట్టుబడి వుండేతీరు బయలుదేరింది. అది పెద్దపొరపాటు. ఈ పొర-&nbsp;<BR>పాటే లేకపోతే, మన దేశంలో అంతటా కనిపించే దరిద్రం, దైన్యం చాలావరకు&nbsp;<BR>తగ్గివుండేవి. అత్యున్నతమైన ఈ ఆధ్యాత్మిక, నైతిక ధర్మాలు, పేదవాని జీవితాన్ని&nbsp;<BR>అన్నివైపులా ఆవరించి వున్నాయి. వీటివల్ల ఆ దరిద్రునికి ప్రయోజనం లేదు.&nbsp;<BR>అలాటి బంధాల్ని తొలగించి వేయండి. పాప మా దరిద్రుని ఒకింత సుఖాన్ని&nbsp;<BR>అనుభవించనివ్వండి. అప్పుడతను తనంతట తానే, ఉత్తీర్ణుడౌతాడు. ఆ తర్వాత&nbsp;<BR>వైరాగ్యం దానంతటదే వస్తుంది. ఈ విషయంలో పాశ్చాత్యులనుండి, మనం&nbsp;<BR>కొంతవరకు నేర్చుకోవాలి. కాని ఇలాటి విషయాలు నేర్చుకోవడంలో జాగ్రత్త&nbsp;<BR>చాలా అవసరం. ఈ పాశ్చాత్య భావాలను అలవరచుకొన్న వారందరిలోను,&nbsp;<BR>దాదాపు భ్రష్టులను చూస్తున్నామని తెలుపడానికి విచారపడుతున్నాను.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో మన ముందంజను నిరోధించే భయంకరమైన రెండు&nbsp;<BR>ఆపదలున్నాయి. ఒకటి పూర్వాచారపరాయణత; ఇది, ఆరుతలల భయానక&nbsp;<BR>జీవిలాంటిది. రెండోది ఆధునిక యూరప్‌ నాగరికత. ఇది లోతైన సుడి&nbsp;<BR>గుండాన్ని పోలింది. ఈ రెండిటిలో ఈ పూర్వాచారణపరాయణతే మేలని&nbsp;<BR>ఒప్పుకొంటాను. యూరప్‌ వారి పద్ధతినిమాత్రం ఒప్పుకోజాలను. ఏలంటారా?&nbsp;<BR>పూర్వాచారాన్ని అనుసరించేవాడు, తెలివితక్కువవాడు కావచ్చు; మోటువాడు&nbsp;<BR>కావచ్చు; కాని వానిలో పురుష లక్షణముంది. వానిలో భక్తి వుంది. బలముంది;&nbsp;<BR>అతడు స్వతంత్రుడు. ఇక యూరపియన్‌ పద్ధతిని అవలంబించేవాడో? చంచ-&nbsp;<BR>లుడు, అస్వతంత్రుడు, గాఢపరిజ్ఞాన శూన్యుడు. అతడు ఎక్కడ దొరికితే&nbsp;<BR>అక్కడ తన చేతికందిన భావాలను పోగుచేసికొని, వికటస్వరూపి అయి&nbsp;<BR>వుంటాడు. ఈ భావాలను అతడు జీర్ణం చేసికోడు. అవి వానిలో ఇమడవు.&nbsp;<BR>వానికి సరిపడవు. అతడు తన కాళ్లపై తాను నిలబడలేడు. వాని తల గిరగిర తిరి-</FONT></p>
<hr class="puTa_virupu">
<table><tr><td><a class=puTa_lanke href=puTa2093.html>p2093</a></td><td>p2094</td><td><a class=puTa_lanke href=puTa2095.html>p2095</a></td></tr></table>
</div></body></html>
