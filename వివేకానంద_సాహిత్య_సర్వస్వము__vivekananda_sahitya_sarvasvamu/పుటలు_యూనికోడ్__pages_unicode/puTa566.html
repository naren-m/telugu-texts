<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa565.html>p565</a></td><td>p566</td><td><a class=puTa_lanke href=puTa567.html>p567</a></td></tr></table>
<p><FONT FACE="SHREE900, SHREE, sans-serif" SIZE="3">మతం : దాని పద్ధతులు, ప్రయోజనం </FONT><FONT FACE="TimesNewRoman, Times, serif" SIZE="2">1 5 1</FONT></p>
<p><FONT FACE="SHREE900, SHREE, sans-serif" SIZE="3">ఏ ఒక్క స్త్రీ సొంత ఆస్తీకాదు; లోకోత్తరుడైన బుద్ధుని ఆస్తీకాదు; ఏసుక్రీస్తు&nbsp;<BR>ఆస్తీకాదు. అవి విశ్వజనీన ధర్మాలు. కాబట్టి అవి ఎంతగా బుద్ధుని ఆస్తో, అంతగా&nbsp;<BR>క్షుద్రాతిక్షుద్రుని ఆస్తీ; ఎంతగా క్రీస్తు ఆస్తో అంతగా నేలమీద పాకే పురుగు&nbsp;<BR>ఆస్తీ. ఈ ధర్మాలు ఎన్నడూ కల్పించబడ్డవి కావు. అనాదిగా యీ ధర్మాలు-&nbsp;<BR>న్నాయి. ఇకముందుకూడా అవి వుంటాయి. అవి తయారుచెయ్యబడ్డవి&nbsp;<BR>కావు; నేడు మనకు విజ్ఞానం బోధించే శాసనాలేవీ వీటిని నిర్మించినవి కావు.&nbsp;<BR>ఈ సత్యాలు మరుగున పడిపోతూంటాయి; తిరిగి కనుగొనబడుతుంటాయి.&nbsp;<BR>కాని ప్రకృతిలో అవి శాశ్వతంగా వుండేవే. న్యూటన్‌ మహాశయుడు పుట్టి&nbsp;<BR>వుండకపోయినా గురుత్వాకర్షణశక్తి అనంతకాలం వుండేదే. దాని ధర్మం అది&nbsp;<BR>నిర్వహిస్తుంది. దానిలో మార్పు కలిగివుండేది కాదు. న్యూటన్‌ తన ప్రతిభతో&nbsp;<BR>దాన్ని నిర్వచించాడు; కనుగొన్నాడు; జ్ఞానావధిలోనికి కొనివచ్చాడు; మానవ&nbsp;<BR>జాతికి దాన్ని గురించి తెలియచేశాడు. మత సత్యాలుకూడా అలాటివే. అవి&nbsp;<BR>ఆత్మతత్త్వాన్ని, ఆధ్యాత్మిక జీవితాన్ని గురించిన మహత్తర సత్యాలు. అవి యింత-&nbsp;<BR>కాలం పనిచేస్తూనే వున్నాయి. వేదాలు, బైబిల్‌, కొరాన్‌ - యివేవీ లేకపోయినా,&nbsp;<BR>ఋషులు, ప్రవక్తలు పుట్టివుండకపోయినా యీ ధర్మాలు వుండే తీరుతాయి. ఇవి&nbsp;<BR>తాత్కాలికంగా అవ్యక్తంగా వున్నాయి. నెమ్మదిగా, క్రమక్రమంగా మానవజాతి&nbsp;<BR>సముద్ధరణకు, మానవ ప్రకృతి పరివర్తనకు యివి పనిచేస్తాయి. వీటిని గ్రహించి,&nbsp;<BR>దర్శించేవారే ప్రవక్తలు. అలాటి ప్రవక్తలే ఆధ్యాత్మికరంగంలో పరి&nbsp;<BR>శోధకులు. న్యూటన్‌, గెలీలియోలు భౌతిక విజ్ఞానశాస్త్ర ప్రవక్తలయినట్లు&nbsp;<BR>ఆధ్యాత్మికరంగంలో మీరు ప్రవక్తలు. ఈ ఆధ్యాత్మిక సూత్రాలలో దేనిని తమ&nbsp;<BR>ప్రత్యేక హక్కుగా వారు చెప్పలేరు; అవి సమస్త ప్రకృతికి చెందిన కోశం, సంపద.</FONT></p>
<p><FONT FACE="SHREE900, SHREE, sans-serif" SIZE="3">హిందువులు భావించేట్లు వేదాలు శాశ్వతాలు. ఆ మాటకు అర్థమేమిటో&nbsp;<BR>మనం యిప్పుడు గ్రహించగలం. ధర్మశాసనాలకు ఆది, తుది లేదు. ప్రకృతికి ఆది&nbsp;<BR>లేదు, తుది లేదు. భూగోళం తరువాత భూగోళం, గ్రహకూటం తరు&nbsp;<BR>వాత గ్రహకూటం పుడుతూన్నాయి, వృద్ధిపొందుతూన్నాయి. తిరిగి కొంత-&nbsp;<BR>కాలం గమనం సాగించి, తరువాత నశిస్తూన్నాయి. కాని విశ్వం ఎప్పటిలాగానే&nbsp;<BR>వుంటుంది. లక్షలకొద్దీ గ్రహకూటాలు పుడుతూన్నాయి. లక్షలకొద్దీ గ్రహ&nbsp;<BR>కూటాలు నశిస్తూన్నాయి. కాని జగత్తు యథాప్రకారంగానే వుంది. ఒకానొక&nbsp;<BR>గ్రహానికి ఆది, అంతం వున్నట్లు చెప్పవచ్చును; కాని విశ్వానికి ఆద్యంతాలు&nbsp;<BR>వున్నాయనటం అర్థరహితం. ప్రకృతి శాసనాలు, భౌతిక శాసనాలు, మనశ్శాస-&nbsp;<BR>నాలు, ఆధ్యాత్మిక శాసనాల విషయంలోకూడా అంతే. అవి అనాదిగా వున్నవి,&nbsp;<BR>అనంతంగా వుంటాయి. కొన్ని సంవత్సరాలకు క్రితమే, పోల్చి చెప్పవలసి వస్తే</FONT></p>
<hr class="puTa_virupu">
<table><tr><td><a class=puTa_lanke href=puTa565.html>p565</a></td><td>p566</td><td><a class=puTa_lanke href=puTa567.html>p567</a></td></tr></table>
</div></body></html>
