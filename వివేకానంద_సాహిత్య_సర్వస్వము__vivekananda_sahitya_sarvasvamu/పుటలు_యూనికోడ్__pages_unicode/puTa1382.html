<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1381.html>p1381</a></td><td>p1382</td><td><a class=puTa_lanke href=puTa1383.html>p1383</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వతత్త్వ దర్పణం</FONT></p>
<p><FONT FACE="SHREE900, SHREE, sans-serif" SIZE="3">153</FONT></p>
<p><FONT FACE="SHREE900, SHREE, sans-serif" SIZE="3">చేయగా కొన్ని నెలలకో, సంవత్సరాలకో ఆమె వ్రేళ్ళ చలనం అప్రయత్నంగా&nbsp;<BR>నడవ గలుగుతుంది. అప్పు డా నడక ‘‘అంతఃప్రేరణ’’ ఐనదంటాం. మొదట&nbsp;<BR>బుద్ధిపూర్వకంగా, ప్రయత్నపూర్వకంగా జరుపబడిన కార్యం రాను రాను బుద్ధి-&nbsp;<BR>యొక్క ప్రయత్నం అంతగా లేకుండానే అంటే, ‘‘సహజాత ధారణగానే’’&nbsp;<BR>జరుగుతోంది. ఇంతటితోనే అంతా తెలిసిపోవడం లేదు. ఇంకా సగం విషయం&nbsp;<BR>మిగిలే ఉంది. ‘‘సహజ జ్ఞానాన్ని’’ బట్టి, ఇప్పుడు జరుగుతుందని చెప్పే కార్యాలు&nbsp;<BR>దాదాపుగా, అన్నీ మన యిచ్ఛయొక్క స్వాధీనం లోనికి తీసికొని&nbsp;<BR>రాబడగలవు. శరీరంలోని ప్రతి కండరం ఇచ్ఛకు లోబడేలా చేయవచ్చు. ఈ&nbsp;<BR>విషయం బాగా తెలిసిందే కదా? ఇప్పు డీ రెండు వైపులా పరిశోధనం చేయడంతో&nbsp;<BR>ఋజువు పూర్తవుతోంది. మనం ‘‘అంతర్జాత ప్రవృత్తి’’ (లోపలోవున్న గుణం)&nbsp;<BR>అనేది, ఇచ్ఛా కార్యలయొక్క నిమ్నావస్థ అనొచ్చు. ఈ సాదృశ్యాన్ని సృష్టికంతకు&nbsp;<BR>అనువర్తింపజేసితే, సృష్టి అంతా ఒకే సూత్రానికి అనుసరణగా జరిగితే,&nbsp;<BR>పశువుల్లో, మనుషుల్లోకూడ ‘‘సహజ ప్రవృత్తి’’ అనబడేది యిచ్ఛయొక్క&nbsp;<BR>‘‘నిమ్నావస్థయే’’ అనాలి.</FONT></p>
<p><FONT FACE="SHREE900, SHREE, sans-serif" SIZE="3">బ్రహ్మాండాన్నంతటిని గూర్చీ విచారించేటప్పుడు ప్రతి ‘సంవృతి’కి&nbsp;<BR>పూర్వం ఒక ‘వివృతి’, ప్రతి ‘వివృతి’కి పూర్వం ఒక ‘సంవృతి’ ఉంటుందని&nbsp;<BR>రుజువు చేసిన సూత్రాన్ని ప్రయోగిస్తే, ‘‘సహజ జ్ఞానం’’ అనేది ‘‘సంవృత&nbsp;<BR>విచక్షణ శక్తి’’ (ఇన్‌వాల్వ్‌డ్‌ రీజన్‌) అని తేలుతుంది. నరులందుకాని, పశువు-&nbsp;<BR>లందుకాని కనిపించు ‘సహజ ప్రవృత్తి’ పూర్వం కావించిన ఐచ్ఛిక కర్మలయొక్క&nbsp;<BR>‘సంవృత దశ’ అంటే వాని నిమ్నావస్థ అనీ, ఆ ఐచ్ఛిక కర్మలుకూడ&nbsp;<BR>పూర్వానుభవం లేక జరిగినవి కావనే స్పష్టమవుతుంది. ఆ అనుభవమే ఆ&nbsp;<BR>జ్ఞానానికి మూలం. ఆ జ్ఞానమే నిలిచివుంది. మరణ భయం, బాతుపిల్ల&nbsp;<BR>నీటిలో దుముకడం, నరునిలో సహజంగా జరిగే అనిచ్ఛాపూర్వక కార్యాలు,&nbsp;<BR>పూర్వనుభవ ఫలితాలే. ఇంత వరకు, మన నడక చిక్కులేకుండా సాగింది.&nbsp;<BR>ఆధునిక శాస్త్రజ్ఞులుకూడ ప్రాచీన రుషుల మార్గాన్ని అనువర్తించి మన భావాలను&nbsp;<BR>బలపరుస్తూండేవారు. కాని ఇక్కడ చిక్కొకటి వస్తోంది. ప్రతి మనిషీ, ప్రతి&nbsp;<BR>జంతువూ కొంత పూర్వానుభవ రాశితో పుట్టుతూ వుండొచ్చనీ, మనస్సులో&nbsp;<BR>జరిగే కార్యాలన్నీ, పూర్వానుభవాల ఫలితాలే అనీ వారొప్పుకుంటారు. కానీ,&nbsp;<BR>‘‘ఈ అనుభవం ఆత్మకు చెందిందని చెప్పడంవల్ల లాభమేముంది? అది&nbsp;<BR>శరీరానికి చెందిందే - కేవలం శరీరానికే చెందింది - అనరాదా? వంశపారం&nbsp;<BR>పర్యంగా వచ్చేదనరాదా?’’ అని వారు ప్రశ్నిస్తారు. ఇది మనం పరిష్కారం&nbsp;<BR>చేయవలసిన వానిలో తుది ఆక్షేపం. ‘‘నేను జన్మించేటప్పుడు నాలో గల</FONT></p>
<hr class="puTa_virupu">
<table><tr><td><a class=puTa_lanke href=puTa1381.html>p1381</a></td><td>p1382</td><td><a class=puTa_lanke href=puTa1383.html>p1383</a></td></tr></table>
</div></body></html>
