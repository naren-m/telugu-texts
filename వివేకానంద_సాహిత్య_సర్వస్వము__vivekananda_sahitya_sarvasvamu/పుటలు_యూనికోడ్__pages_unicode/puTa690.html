<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa689.html>p689</a></td><td>p690</td><td><a class=puTa_lanke href=puTa691.html>p691</a></td></tr></table>
<p><FONT FACE="SHREE900, SHREE, sans-serif" SIZE="3">శిష్యత్వం</FONT></p>
<p><FONT FACE="TimesNewRoman, Times, serif" SIZE="2">2 7 5</FONT></p>
<p><FONT FACE="SHREE900, SHREE, sans-serif" SIZE="3">మని నమ్మండి. దౌష్ట్యాన్ని ధిక్కరించి నిలవండి, మీ ప్రకృతి దౌష్ట్యాంకంటె&nbsp;<BR>ఉన్నతమైంది.</FONT></p>
<p><FONT FACE="SHREE900, SHREE, sans-serif" SIZE="3">లోకంలో దుఃఖం వుంది - ఎవరో ఒకరు దాన్ని భరించాలి. ఎవ్వరికీ&nbsp;<BR>అపకారం కలిగించకుండా నువ్వు ఏ పనీ చెయ్యలేవు. లోకానికి నువ్వు మేలు&nbsp;<BR>చేయాలనుకుంటే, ఎవరో అనుభవించవలసిన కీడును తొలగిస్తున్నావని తెలు-&nbsp;<BR>సుకో. ప్రతివ్యక్తీ దుఃఖాన్ని మరొకరి మీదికి తోసివెయ్య ప్రయత్నిస్తున్నారు.&nbsp;<BR>‘‘లోకంలోని దుఃఖాలన్నీ నా వద్దకు రానివ్వు. వాటిని నేను భరిస్తాను. ఇతరు-&nbsp;<BR>లంతా నిశ్చింతగా వుండొచ్చు’’ అని శిష్యుడు ప్రకటించాలి.</FONT></p>
<p><FONT FACE="SHREE900, SHREE, sans-serif" SIZE="3">శిలువమీద మహాత్ముణ్ణి స్మరించుకోండి. విజయసాధనకోసం దేవతా&nbsp;<BR>సైన్యాన్నే రప్పించగల శక్తివంతు డతడు; కాని అతడు దుర్మార్గాన్ని ప్రతిఘటించ&nbsp;<BR>ప్రయత్నించలేదు. తనను వధించిన వారిమీద అతడు జాలిపడ్డాడు. నానారకాల&nbsp;<BR>హింసను, పరాభవాన్ని అతడు భరించాడు. సమస్తభారాన్ని తనమీద వేసుకొ-&nbsp;<BR>న్నాడు. ‘‘శ్రామికులారా, బాధితులారా, రండి; నా వద్దకు రండి. నేను మీకు&nbsp;<BR>విశ్రాంతి నిస్తాను.’’ అదే నిజమైన సహనం. ఈ ఐహిక జీవితానికి అతీతంగా&nbsp;<BR>అతడు ఎంతటి ఉన్నతస్ధాయిలో వున్నాడో! అతడున్న అంతస్థు, బానిసలమైన&nbsp;<BR>మనకేం తెలుస్తుంది? నా చెంపమీద ఎవరైనా దెబ్బకొడితే వెంటనే నా చెయ్యి&nbsp;<BR>అతణ్ణి ఫెళ్లుమని వేళ్లంటుకొనేట్లు కొడుతుంది! ఇక మహిమాన్వితుడి మహా-&nbsp;<BR>త్మ్యాన్ని, పవిత్రతను నేనెలా అర్థంచేసుకొంటాను? అతడి మహిమను నే నెలా&nbsp;<BR>దర్శిస్తాను?</FONT></p>
<p><FONT FACE="SHREE900, SHREE, sans-serif" SIZE="3">ఐనా, నేను నా ఆశయాన్ని కిందికి లాగను. చెడుతో పోరాడుతూ,&nbsp;<BR>నేను దేహాన్ననే భావిస్తాను. తలనొప్పివస్తే లోకమంతటా తిరిగి తిరిగి చికిత్స&nbsp;<BR>పొందటానికి ఆవేదన పడతాను; రెండువేల సీసాల మందు పుచ్చుకుంటాను.&nbsp;<BR>అలాటప్పుడు యీ లోకోత్తర పురుషులను నే నెలా అర్థం చేసుకోగలను? ఆ&nbsp;<BR>మహోన్నతాశయాన్ని నేను వీసమంతే చూడగలుగుతున్నాను. దైహికసుఖం,&nbsp;<BR>సంకుచితమైన ఆత్మభావం, కష్టాలు, సుఖాలు, అపకారాలు, భోగాలు - వీటిని&nbsp;<BR>గురించిన ఆలోచన లున్నవారు ఆ ప్రశస్త వాతావరణాన్ని సమీపించలేరు. భౌతిక&nbsp;<BR>తత్త్వంనుండి మనస్సును వేరుచేసి, ఆత్మధ్యాననిష్ఠుడైతేగాని ఆ ఆశయాన్ని కాస్త-&nbsp;<BR>కూడ గ్రహించలేను. భౌతిక భావాలు, రూపాలు, ఇంద్రియబద్ధమైన ప్రపంచం&nbsp;<BR>ఆ ఆశయంలో లేవు. వీటన్నిటిని త్రోసిరాజని మనస్సును ఆత్మలో లగ్నం&nbsp;<BR>చేయండి. నీ జీవితాన్ని, మృత్యువును, నీ బాధలను, సుఖాలను, నీ పేరును,&nbsp;<BR>ప్రతిష్ఠను మరిచిపో. నువ్వు దేహంకాదని, మనస్సుకాదని, నిర్మలమైన ఆత్మే అనే&nbsp;<BR>సత్యాన్ని అనుభవానికి తెచ్చుకో.</FONT></p>
<hr class="puTa_virupu">
<table><tr><td><a class=puTa_lanke href=puTa689.html>p689</a></td><td>p690</td><td><a class=puTa_lanke href=puTa691.html>p691</a></td></tr></table>
</div></body></html>
