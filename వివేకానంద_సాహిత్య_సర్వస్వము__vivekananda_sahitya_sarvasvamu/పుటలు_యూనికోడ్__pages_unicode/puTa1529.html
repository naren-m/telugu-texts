<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1528.html>p1528</a></td><td>p1529</td><td><a class=puTa_lanke href=puTa1530.html>p1530</a></td></tr></table>
<p><FONT FACE="SHREE900, SHREE, sans-serif" SIZE="3">300 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">నామ రూపాలచేత బద్ధుడనయిన తర్వాత, నిజంగా నేనెవరినో తెలిసికోలేను. కాని&nbsp;<BR>ఈ ఖండనములందుకూడ నా నిజమైన ఆత్మస్వభావం నశించలేదు. నే నీ&nbsp;<BR>ఖండనాన్ని ఛేదించుకోవడానికి ప్రయత్నిస్తాను. ఒకటి తర్వాత, ఒకటిగా అవి&nbsp;<BR>తెగిపోతాయి. అంతరంగంలోని గొప్పతనాన్ని గూర్చిన జ్ఞానం నాకు కల్గుతుంది.&nbsp;<BR>అప్పుడు సంపూర్ణమైన స్వాతంత్య్రం వస్తుంది. నేను స్పష్టమైన, సంపూర్ణమైన&nbsp;<BR>ఆత్మజ్ఞానాన్నిపొందుతాను. నేనే అనంతమైన ఆత్మను; ప్రకృతికి నాథుడను&nbsp;<BR>కానీ, బానిసను కానని నాకు తెలుసు. భేదాభేదాలకు, దేశకాల కారణాలకు&nbsp;<BR>అతీతుడనైన నేను, నేనే ‘‘సోఽహం’’</FONT></p>

<hr class="puTa_virupu">
<table><tr><td><a class=puTa_lanke href=puTa1528.html>p1528</a></td><td>p1529</td><td><a class=puTa_lanke href=puTa1530.html>p1530</a></td></tr></table>
</div></body></html>
