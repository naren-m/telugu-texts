<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa90.html>p90</a></td><td>p91</td><td><a class=puTa_lanke href=puTa92.html>p92</a></td></tr></table>


<p><FONT FACE="SHREE900, SHREE, sans-serif" SIZE="3">పేరిట చిన్నచిన్న తెగలు నిర్మించరు. కాని వారి చర్యలు, ఉద్యమాలు, జీవితం&nbsp;<BR>యావత్తూ, వారికున్న విశ్వజనీన సౌభ్రాతృత్వ భావాన్ని, విశ్వమానవ ప్రేమసా-&nbsp;<BR>నుభూతులను వెల్లడిస్తూంటవి. వారి భావాలు ప్రకటిత మయ్యేది వాగ్రూపంలో&nbsp;<BR>కాదు, చర్యారూపంలో, జీవితరూపంలో. లోకం శుష్కవాగ్వి&nbsp;<BR>జృంభణంతో నిండి తొణకిపోతోంది. మనకు ప్రస్తుతం కావలసింది ప్రగల్భాలు&nbsp;<BR>కాస్త తగ్గటం, కార్యాచరణ కాస్త అధికమవటం.</FONT></p>
<p><FONT FACE="SHREE900, SHREE, sans-serif" SIZE="3">మతాలన్నిటికి సామాన్యమైన సార్వలౌకిక లక్షణాలు కనుగొనటం దుర్లభ&nbsp;<BR>మని మనం యిప్పటికి తెలుసుకొన్నాం. కాని అలాటివి వున్నవని మనం ఎరు-&nbsp;<BR>గుదుం. మన మందరం మానవులమేకాని, అందరమూ సమానులమా? కానే-&nbsp;<BR>కాదు. సమానులమని ఎవరంటారు? పిచ్చివాళ్లు. బుద్ధివిషయంలో, శక్తివిష-&nbsp;<BR>యంలో, శరీరవిషయంలో మనమంతా సమానులమా? ఒకడికి ఎక్కువ శరీర&nbsp;<BR>బలం వుంటుంది. ఒకడికి ఎక్కువ బుద్ధిబలం వుంటుంది. అందరమూ సమా-&nbsp;<BR>నులమైతే యీ వ్యత్యాసాలు ఎలా ఏర్పడ్డాయి? వీటిని ఎవరు కల్పించారు?&nbsp;<BR>మనమే. శక్తివిషయంలో, బుద్ధిబలవిషయంలో, దేహబలవిషయంలో మన&nbsp;<BR>కొక్కొక్కరికి వ్యత్యాసాలుండటంతో మనం అసమానులమైవుండటం తప్పింది-&nbsp;<BR>కాదు. అలా ఐవుండీ సర్వసమత్వసిద్ధాంతం మనకు హృదయామోదకరమై-&nbsp;<BR>వుంది. మన మందరం మానవులం. కాని కొందరం పురుషులం, కొందరం&nbsp;<BR>స్త్రీలం. ఇతడు నలుపు, అతడు తెలుపు. కాని అందరమూ మానవులమే.&nbsp;<BR>అందరిలోను ఒకే మానవత్వం వుంది. మన ముఖాలు వివిధరూపాలు. ఏ&nbsp;<BR>రెండూ ఒకటిగా వుండవు. కాని అందరమూ మానవులమే. ఈ ఐక్యభావం,&nbsp;<BR>యీ మానవత్వం అనేది ఎక్కడుంది? ఒక పురుషుడో, స్త్రీయో ఎర్రగానో నల్ల-&nbsp;<BR>గానో నాకు కనిపిస్తారు. కాని యీ ముఖాలన్నిట్లో మానవత్వమనే ఒక&nbsp;<BR>సామాన్యధర్మం వుందని నే నెరుగుదును. అది నా చేతికి దొరకదు, నా ఇంద్రి-&nbsp;<BR>యాలకు గోచరించదు, నాకు సాక్షాత్కరించదు. కాని అది వుందని నేను నిస్సంశ&nbsp;<BR>యంగా ఎరుగుదును. సర్వమానవ సామాన్యమైనది, మానవత్వమనేది ఒకటి&nbsp;<BR>వుందనటంకంటె నాకు నిస్సంశయంగా తెలిసిన విషయమే లేదు. ఈ సామాన్య&nbsp;<BR>మానవధర్మ భావమూలంగానే నేను మిమ్మల్ని స్త్రీలుగా, పురుషులుగా&nbsp;<BR>చూడటం. అలాగే యీ విశ్వమత మనేది ఈశ్వరరూపంలో లోకంలోని నానా-&nbsp;<BR>మతాల్లో దూరివుంటుంది. అది వుంటుంది, శాశ్వతంగా నెలకొనే వుంటుంది.&nbsp;<BR>‘‘ఈ ముత్యాలన్నిట్లో దూరివున్న సూత్రాన్ని నేను.’’ దీన్లో ఒక్కొక్క మత,&nbsp;<BR>మతశాఖ ఒక్కొక్క ముత్యం. అలాటివి యీ వేర్వేరు ముత్యాలు. వీటన్నిటి-&nbsp;<BR>లోను దూరివుండే సూత్రమే ఈశ్వరుడు. కాని మానవకోటిలో అధికులకు&nbsp;<BR>యీ సంగతే తెలియదు.</FONT></p>
<hr class="puTa_virupu">
<table><tr><td><a class=puTa_lanke href=puTa90.html>p90</a></td><td>p91</td><td><a class=puTa_lanke href=puTa92.html>p92</a></td></tr></table>
</div></body></html>
