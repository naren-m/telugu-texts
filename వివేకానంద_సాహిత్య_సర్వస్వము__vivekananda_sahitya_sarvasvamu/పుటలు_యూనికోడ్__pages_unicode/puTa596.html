<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa595.html>p595</a></td><td>p596</td><td><a class=puTa_lanke href=puTa597.html>p597</a></td></tr></table>
<p><FONT FACE="SHREE900, SHREE, sans-serif" SIZE="3">మతానుష్ఠానం</FONT></p>
<p><FONT FACE="TimesNewRoman, Times, serif" SIZE="2">1 8 1</FONT></p>
<p><FONT FACE="SHREE900, SHREE, sans-serif" SIZE="3">రోజు ఆ పనులవల్ల మీ కొరిగే దేమిటి? కుక్కలా మీరు చచ్చిపోతారు. కుక్క&nbsp;<BR>ఏ భావంతో చస్తుందో మీరు అలాగే చనిపోతారు. తాను మట్టిముద్దనని కుక్క&nbsp;<BR>భావించి, మట్టిలో కలిసిపోతూన్న సంగతి గ్రహించి, ఏడుస్తుంది, అరుస్తుంది,&nbsp;<BR>మొరుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">సర్వత్రా మృత్యు వుందన్న సంగతి మీకు తెలుసు. నీళ్లలో, గాలిలో, రాజ-&nbsp;<BR>ప్రాసాదాలలో, చెరసాలలో మృత్యువు వుంది. మిమ్మల్ని భయకంపితులను చెయ్య-&nbsp;<BR>గలిగే దేది? ఎప్పుడు మీరు భయరహితులౌతారు? మీ స్వస్వరూపం తెలుసు-&nbsp;<BR>కొన్నప్పుడే - మీరు చావు పుట్టుకలులేని అనంతాత్మలు అని తెలుసుకొన్నప్పుడే&nbsp;<BR>- నిర్భయత్వం కలుగుతుంది. ఆత్మను అగ్ని దహించలేదు; ఏ ఆయుధమూ&nbsp;<BR>చంపలేదు; ఏ విషమూ దానికి హాని కలిగించలేదు - ఇదంతా ఒట్టి సిద్ధాంతం&nbsp;<BR>కాదనే సంగతిని జ్ఞాపకం వుంచుకోండి. కేవలం గ్రంథపఠనం సరిపోదు. చిలుకలా&nbsp;<BR>పలుకటంతో అయ్యేపని కాదిది. నా గురువు యిలా అనేవారు: ‘‘ప్రభూ!&nbsp;<BR>ప్రభూ! ప్రభూ! అని చిలుకకు నేర్పడం ముచ్చటగానే వుంటుంది. కాని, పిల్లి&nbsp;<BR>వచ్చి దాని మెడ పట్టుకోనివ్వు. అదంతా అప్పుడు మరపున పడిపోతుంది.’’&nbsp;<BR>మీరు సర్వదా ప్రార్థన చేస్తూండవచ్చును. ప్రపంచంలోని ధర్మగ్రంథాలన్నింటిని&nbsp;<BR>అధ్యయనం చెయ్యవచ్చు. దేవుళ్లు ఎందరున్నారో వారందరినీ పూజించవచ్చును.&nbsp;<BR>కాని మీరు ఆత్మజ్ఞానం లేనివారైతే, స్వతంత్రులు కాలేరు. కావలసింది సాక్షా&nbsp;<BR>త్కారంగాని మాటలు, సిద్ధాంత ప్రతిపాదన, వాదప్రతివాదాలు కావు. దీన్నే&nbsp;<BR>అనుష్ఠాన మతమని నే నంటాను.</FONT></p>
<p><FONT FACE="SHREE900, SHREE, sans-serif" SIZE="3">ఆత్మతత్త్వాన్ని గురించి మొదట వినాలి; మీరు విని వుంటే దాన్ని మననం&nbsp;<BR>చేసుకోవాలి. తరువాత దాన్ని ధ్యానం చెయ్యాలి. అర్థంలేని వాదప్రతివాదాలు&nbsp;<BR>అనవసరం. మీరు అనంతాత్మ అనే జ్ఞానంలో స్థిరపడండి. అది సత్యమైతే మీరు&nbsp;<BR>దేహమవటం అర్థంలేని మాట. మీరు ఆత్మస్వరూపులు. దాన్ని మీరు సాక్షా-&nbsp;<BR>త్కారం చేసుకోవాలి. ఆత్మను ఆత్మ దర్శించాలి. ఇప్పుడు ఆత్మ తనను దేహంగా&nbsp;<BR>చూస్తూంది. ఈ వైఖరి కింక స్వస్తి చెప్పాలి. ఆత్మసాక్షాత్కారం ప్రారంభం కాగానే&nbsp;<BR>మీరు ముక్తులవుతారు.</FONT></p>
<p><FONT FACE="SHREE900, SHREE, sans-serif" SIZE="3">ఈ గాజుపాత్రను మీరు చూస్తున్నారు. ఇది కేవలం భ్రమే అని మీకు&nbsp;<BR>తెలుసు. ఇది కేవలం వెలుతురని, స్పందనమని కొందరు వైజ్ఞానికు లంటారు...&nbsp;<BR>ఇంతకంటే ఆత్మదర్శనం అనంతంగా సత్యం. మీరు చూస్తున్న యీ సమస్త&nbsp;<BR>వస్తువులు స్వప్నాలే. ఈ సంగతి మీ కిప్పుడు తెలిసింది కదా! పూర్వకాలం&nbsp;<BR>నాటి ఆత్మవాదులేగాక ఆధునిక పదార్థ విజ్ఞాన శాస్త్రజ్ఞులూ మీ కక్కడ&nbsp;<BR>కాంతి వుందని చెబుతారు. కాస్త అధికమైన స్పందనంలోనే వ్యత్యాసం వుంది...</FONT></p>
<hr class="puTa_virupu">
<table><tr><td><a class=puTa_lanke href=puTa595.html>p595</a></td><td>p596</td><td><a class=puTa_lanke href=puTa597.html>p597</a></td></tr></table>
</div></body></html>
