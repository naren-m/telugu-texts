<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1549.html>p1549</a></td><td>p1550</td><td><a class=puTa_lanke href=puTa1551.html>p1551</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - ప్రథమ భాగం</FONT></p>
<p><FONT FACE="SHREE900, SHREE, sans-serif" SIZE="3">321</FONT></p>
<p><FONT FACE="SHREE900, SHREE, sans-serif" SIZE="3">సిద్ధమవుతూ వుంటుంది. నూటికి తొంభయిపాళ్లు దుఃఖం, పదిపాళ్లు సుఖంకల&nbsp;<BR>ఈ ప్రపంచ విషయంకూడ ఇలాంటిదే. ఒకవేళ కొంత కాలమైన తర్వాత,&nbsp;<BR>నూటికి తొంభయిపాళ్లు సుఖమున్నట్లు కనిపించవచ్చు. అప్పుడు దాన్ని&nbsp;<BR>స్వర్గమంటాం. కాని జ్ఞానికి అంతా అదృశ్యమై, ఈ జగమే ఈశ్వరుడుగా,&nbsp;<BR>తన ఆత్మే ఆ ఈశ్వరుడుగా కనిపించే కాలం వస్తుంది. కాబట్టి జీవములు&nbsp;<BR>అనేకం లేవు. లోకాలు చాలా లేవు. ఆ ఒక్క ఆత్మే ఇలా, ఎన్నో విధాలుగా&nbsp;<BR>ప్రకాశిస్తున్నది. ఆ అద్వితీయుడే, జడపదార్థంగాను, ఆత్మగాను, మనస్సుగాను,&nbsp;<BR>సంకల్పంగాను, ఇంకా సర్వంగా మారి, ఎన్నో రూపాలతో ప్రకాశిస్తున్నాడు. ఆ&nbsp;<BR>‘‘ఏకనారాయణు’’డే అనేకమై కనిపిస్తున్నాడు. కాబట్టి ఈ రహస్యాన్ని మనం&nbsp;<BR>నేర్చుకొని ఇతరులకు నేర్పడమే మన ప్రథమ కర్తవ్యం.</FONT></p>
<p><FONT FACE="SHREE900, SHREE, sans-serif" SIZE="3">లోకమంతా, ఈ ఆదర్శంతో ప్రతిధ్వనించుగాక! మూఢవిశ్వాసాలన్నీ&nbsp;<BR>అదృశ్యములగుగాక! దుర్బలుల మని అనుకొనే నరులకిది బోధించండి; వెంట&nbsp;<BR>వెళ్లి బోధిస్తూ వుండండి. నీవు పరమపావనుడవు; మేలుకో! లే! ఓ మహాత్మా&nbsp;<BR>నీ కీ నిద్ర తగదు. లే; మేలుకో. నీకిది అనుచితం. నీవు దుర్బలుడవనీ,&nbsp;<BR>దుఃఖితుడవనీ భావించకు! సర్వశక్తి సంపన్నా! లే, మేలుకో! నీ స్వరూపాన్ని&nbsp;<BR>ప్రకటించు. పాపినని భావించడం నీకు యోగ్యం కాదు. నీవు దుర్బలుడ&nbsp;<BR>వనుకోవడం ఉచితం కాదు. ఈ భావాన్ని ప్రపంచానికి ప్రకటించు. నీలో&nbsp;<BR>నిన్ను సంస్మరించు. ఎలాంటి ఫలితం సిద్ధిస్తుందో చూడు! సర్వమూ, ఎలా&nbsp;<BR>ప్రకాశవంతమవుతుందో, విద్యుద్వేగంతో సమస్తమూ ఎలా పరివర్తన పొందు-&nbsp;<BR>తుందో చూడు. మానవకోటికి దీనిని బోధించు. వారి మహిమను వారికి&nbsp;<BR>తెలియజేయి. అప్పుడు, దినదినం మన సామాన్య జీవిత చర్యలలో దాన్నెలా&nbsp;<BR>ప్రయోగించగలమో తెలిసికొనగలుగుతాం.</FONT></p>
<p><FONT FACE="SHREE900, SHREE, sans-serif" SIZE="3">వివేకమనేదాన్ని ప్రయోగించడానికీ, మన జీవితాల్లో అనుక్షణమునూ,&nbsp;<BR>మన చేతలన్నిట్లోను, ఏది యోగ్యమో, ఏది అయోగ్యమో, ఏది సత్యమో&nbsp;<BR>విచక్షణ చేయడానికీ, సత్యానికి, సహజ లక్షణాలు పవిత్రత, ఏకత్వం అని మనం&nbsp;<BR>తెలిసికోవాలి. ఏకత్వ సిద్ధికి దారి తీసే ప్రతిదీ సత్యం; ప్రేమ సత్యం; ద్వేషం&nbsp;<BR>అసత్యం; ఎందుకంటే ద్వేషం భిన్నత్వాన్ని కల్పిస్తోంది; మనిషినీ, మనిషినీ&nbsp;<BR>విడదీస్తున్నది. కాబట్టి అది అయోగ్యం, అసత్యం, అది విచ్ఛేదనశక్తి; అది భిన్నం-&nbsp;<BR>చేసి నాశనాన్ని కలిగిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రేమ కలయికను కలిగిస్తుంది; ఆ ఏకత్వానికి దారి తీస్తుంది. మీరంతా&nbsp;<BR>ఒక్కటవుతారు. తల్లి బిడ్డతో, కుటుంబాలు నగరంతో, ప్రపంచమంతా జీవ&nbsp;<BR>జంతువులతో ఐక్యాన్ని పొందుతాయి. ఎందుకంటే ప్రేమే అస్తిత్వం, ప్రేమే</FONT></p>
<hr class="puTa_virupu">
<table><tr><td><a class=puTa_lanke href=puTa1549.html>p1549</a></td><td>p1550</td><td><a class=puTa_lanke href=puTa1551.html>p1551</a></td></tr></table>
</div></body></html>
