<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1542.html>p1542</a></td><td>p1543</td><td><a class=puTa_lanke href=puTa1544.html>p1544</a></td></tr></table>
<p><FONT FACE="SHREE900, SHREE, sans-serif" SIZE="3">314 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">కాలపు ప్రభువులలాగా కాక, ఆ కాలం ప్రభువులు, నిరంకుశ సర్వాధికారాలతో&nbsp;<BR>వర్తించే వారనీ, మనం జ్ఞాపకముంచుకోవాలి. అంత కార్యవ్యగ్రులే (పనిలో&nbsp;<BR>మునిగివున్న వాళ్లే) ఇట్టి భావనలపై బుద్ధినుంచి, వానిని అనుభూతికి&nbsp;<BR>తెచ్చుకొని, లోకానికి బోధించే తీరిక కల్పించుకొన గల్గారు. వారి జీవితాలతో&nbsp;<BR>పోల్చిచూస్తే, నిరంతర విశ్రాంతితోవుండే జీవితాలను గడుపు మన కీ వేదాంత&nbsp;<BR>సత్యానుభూతి కృషి ఎంత సుసాధ్యమై వుండాలో యోచించండి. చేయడాని&nbsp;<BR>కంతగా పనిలేక, ఎప్పుడూ తీరికగా వుండే మనం, ఆ ఆదర్శాన్ని అందుకో&nbsp;<BR>లేకుండడం ఎంతో లజ్జాకరం కదా? పూర్వపు సర్వాధికార ప్రభువు&nbsp;<BR>తాపత్రయంతో పోలిస్తే నావి లెక్కలోకే రాజాలవు. పెద్ద సేనను నడుపుతూ,&nbsp;<BR>కురుక్షేత్ర రణరంగంలో నిలిచిన అర్జునునికుండిన పనితొందరలతో పోల్చిన&nbsp;<BR>నాకున్నవి పూజ్యమనవచ్చు. రణగొణధ్వనిలో మునిగివున్న అతడు పరతత్త్వ రహ-&nbsp;<BR>స్యాలను గూర్చి ప్రసంగించ గలిగాడు; వానిని తన జీవితంలో ఆచరించడానికి&nbsp;<BR>శక్తుడైనాడు. దాంతో పోల్చిచూస్తే ఎంతో తీరుబాటు గలిగి, పాటుపడే&nbsp;<BR>అవసరంలేక సుఖజీవనం చేసే మనం తప్పక సాధించగల్గుతాం. సద్వినియోగం&nbsp;<BR>చేయడానికి నిజంగా సంకల్పించితే, మనకున్న విశ్రాంతితో మన ఈ జీవితంలో&nbsp;<BR>రెండు వందల ఆదర్శాలను సాధింపగలం. అయినా ప్రస్తుత స్థితికి చేరువయ్యేలా,&nbsp;<BR>ఆదర్శాన్ని క్రిందికి పడలాగడం తగదు సుమండీ! మనం కావించే లోపా&nbsp;<BR>లన్నిటికీ సాకులు కల్పిస్తూ మన వెర్రికోరికలకు వెర్రిఆలోచనలకు, సాకులను&nbsp;<BR>సృష్టించడాన్ని నేర్పుతున్న మనుష్యులను దగ్గరకు రానీయడం, మహా అనర్థ&nbsp;<BR>దాయకం; మనమో, వారు చూపే ఆదర్శాన్నే ఉత్తమంగా భావిస్తాం. అలా&nbsp;<BR>చేయడం తప్పు. వేదాంతం అటువంటి బోధను కావించడం లేదు. మన&nbsp;<BR>ప్రవర్తనను, ఆదర్శంతోడి సామరస్యం గలదానిగా చేయాలి. మన ఈ జీవితాన్ని&nbsp;<BR>శాశ్వత జీవితంతో సరిపోలుదానిగా ఉద్ధరించాలి!</FONT></p>
<p><FONT FACE="SHREE900, SHREE, sans-serif" SIZE="3">వేదాంత మూలభావం ఈ ఏకత్వమే (ఐక్యమే) అని మీరు జ్ఞప్తిలో&nbsp;<BR>వుంచుకోవాలి. రెండు అనే మాట దేనిలోనూ లేదు. రెండు లోకాలలో,&nbsp;<BR>రెండు జీవితాలు లేవు; రెండు భిన్నమైన జీవిత సరణులుకూడ లేవు. వేదాలు&nbsp;<BR>మొదట ఊర్ధ్వలోకాలు మొదలైన వానినిగూర్చి ప్రశంసించినా పోను పోను,&nbsp;<BR>తత్త్వపరమావధిని గూర్చి తెలుపుతూ, వాని నన్నిటినీ తోసివేస్తున్నాయి. జీవిత&nbsp;<BR>మొక్కటే. ప్రపంచమొక్కటే. అస్తిత్వమొక్కటే! సర్వమూ ఆ ఏకవస్తువే.&nbsp;<BR>అంశభేదమే కానీ, జాతిభేదం లేదు. మన జీవితాల్లో కనిపించే భిన్నజాతిత్వం&nbsp;<BR>వల్ల కలిగింది కాదు. పశువులు, నరులకంటె భిన్నములని కాని, అవి</FONT></p>
<hr class="puTa_virupu">
<table><tr><td><a class=puTa_lanke href=puTa1542.html>p1542</a></td><td>p1543</td><td><a class=puTa_lanke href=puTa1544.html>p1544</a></td></tr></table>
</div></body></html>
