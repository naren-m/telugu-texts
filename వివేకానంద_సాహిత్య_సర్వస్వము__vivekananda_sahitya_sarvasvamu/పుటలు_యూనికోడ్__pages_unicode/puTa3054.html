<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3053.html>p3053</a></td><td>p3054</td><td><a class=puTa_lanke href=puTa3055.html>p3055</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">225</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మానవులందరు నారాయణులు అనటంలో సందేహమేమీ-&nbsp;<BR>లేదు. కాని, నారాయణులు అందరు మఠంలోని వసతుల్ని గూర్చి ఆక్షేపించరు.&nbsp;<BR>మానవుల ఆక్షేపణను పట్టించుకోకుండా నేను పరహితార్థం కార్యాచరణ&nbsp;<BR>గావిస్తూనే వుంటాను. ఆ ఉద్దేశ్యంతోనే ‘మానవులను కీటకాల్లాగా పట్టించుకో-&nbsp;<BR>కూడదు’ అన్నాను. ఇటువంటి గాఢదీక్ష గలవాడికి సర్వం సిద్ధిస్తుంది. కొంత-&nbsp;<BR>మంది కిది త్వరగా సిద్ధిస్తుంది. మరికొంతమందికి కొంత ఆలస్యంగా సిద్ధి-&nbsp;<BR>స్తుంది. అంతే. కాని, అందరూ గమ్యాన్ని చేరి తీరుతారు. మాకు అటువంటి&nbsp;<BR>పట్టుదల ఉన్నది కాబట్టే మేము కొంతయినా సాధించగలిగాము. కాకపోతే, మేం&nbsp;<BR>అటువంటి గడ్డుదినాలను గడిచి గట్టెక్కేగలిగే వాళ్లమా? ఒక రోజు అన్నం లేక-&nbsp;<BR>పోవడంవల్ల రోడ్డు ప్రక్కనవున్న ఒక యింటి అరుగుమీద స్పృహతప్పి పడి&nbsp;<BR>పోయాను. నాకు స్మృతి కలిగే లోపల నా నెత్తిన ఒక వానజల్లు పడింది. మరో&nbsp;<BR>రోజు అన్నం తినకుండా రోజంతా ఏవేవో పనులు చూచుకొని రాత్రి&nbsp;<BR>పదకొండు గంటలకు మఠం చేరి భోజనం చేశాను. ఈ విధంగా గడిచింది&nbsp;<BR>ఎన్నిసార్లో!</FONT></p>
<p><FONT FACE="SHREE900, SHREE, sans-serif" SIZE="3">ఈ మాటలు చెప్పి ఏదో ఆలోచిస్తూ కొంతసేపు కూర్చుండి తర్వాత&nbsp;<BR>ప్రసంగం సాగించారు.</FONT></p>
<p><FONT FACE="SHREE900, SHREE, sans-serif" SIZE="3">నిజమైన సన్యాసం సులభసాధ్యం కాదు. ఇంత కఠోరమైన ఆశ్రమం&nbsp;<BR>మరొకటి లేదు. ఈ సన్యాసాశ్రమంలోనుండి ఏమాత్రం జారిపోయినా కొండ&nbsp;<BR>మీదినుండి గోతిలోపడి ముక్కలు ముక్కలైపోతావు. ఒకరోజు నేను ఆగ్రానుండి&nbsp;<BR>కాలినడకమీద బృందావనం ప్రయాణం సాగిస్తున్నాను. నా చేతిలో చిల్లిగవ్వ-&nbsp;<BR>కూడ లేదు. బృందావనం చేరటానికి రెండు మైళ్లుండగా రోడ్డు ప్రక్కన నాకో-&nbsp;<BR>వ్యక్తి పొగత్రాగుతూ కనిపించాడు. ‘‘నీ ‘చిల్లము’ గొట్టంతో నన్నొకసారి పొగపీ-&nbsp;<BR>ల్చనిస్తావా?’’ అని అతణ్ణి అడిగాను. వాడు సంకోచిస్తూ, ‘‘స్వామీ నేను పాకీ-&nbsp;<BR>వాణ్ణి!’’ అన్నాడు. పాత సంస్కారాల ప్రభావం ఉండటంవల్ల నేను వెనక్కుతగ్గి&nbsp;<BR>పొగ త్రాగకుండా ప్రయాణం సాగించాను. కొంతదూరం పోయినానో లేదో&nbsp;<BR>నాలో ఈ ఆలోచన కలిగింది. ‘నేను సన్యాసిని, జాతి, కుల మర్యాదలన్నీ&nbsp;<BR>త్యాగం చేశాను. అయినా అతడు ‘నేను పాకీవాణ్ణి’ అని చెప్పగానే వెనక్కు తగ్గి,&nbsp;<BR>అతడు తాకిన ‘చిల్లం’తో పొగ పీల్చలేకపోయాను.’ ఆ ఆలోచన నాకు అశాంతి&nbsp;<BR>కల్గించింది. అప్పటికి నేను అరమైలు నడిచిపోయివుంటాను. మళ్లీ నా కాళ్లు&nbsp;<BR>వెనక్కు మళ్లించి, ఆ పాకీవాణ్ణి సమీపించాను. అతడింకా అక్కడే వున్నాడు.&nbsp;<BR>‘‘నా ప్రియమిత్రమా! నాకోసం ‘చిల్లం’ పొగాకు ఏర్పాటు చేయి’’ అని&nbsp;<BR>ఆత్రంతో చెప్పాను. అతని ఆక్షేపణను పట్టించుకోకుండా పొగత్రాగుతానని</FONT></p>
<hr class="puTa_virupu">
<table><tr><td><a class=puTa_lanke href=puTa3053.html>p3053</a></td><td>p3054</td><td><a class=puTa_lanke href=puTa3055.html>p3055</a></td></tr></table>
</div></body></html>
