<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3922.html>p3922</a></td><td>p3923</td><td><a class=puTa_lanke href=puTa3924.html>p3924</a></td></tr></table>

<p><FONT FACE="TimesNewRoman, Times, serif" SIZE="2">2 9 6</FONT></p>
<p><FONT FACE="SHREE900, SHREE, sans-serif" SIZE="3">‘జావాల’ మీదుగా భారతదేశం పోతున్నాననీ, ‘మార్గాట్‌’తో చెప్పు. త్వరగా&nbsp;<BR>డబ్బు చేసుకోటానికి యిది అనుకూలమైన ప్రదేశం. ‘శాన్‌ఫ్రాన్సిస్కో’ యింకా&nbsp;<BR>అనుకూలమైందని విన్నాను. ఆమె ఏమైనా డబ్బు పోగుచేసిందా?</FONT></p>
<p><FONT FACE="SHREE900, SHREE, sans-serif" SIZE="3">నువ్వు కోటీశ్వరుణ్ణి సంపాదింపలేకపోయావు. అరకోటితోనో (లేక) పావు-&nbsp;<BR>కోటితోనో నువ్వు ఎందుకు ప్రారంభించవు? అసలు లేనిదానికంటె కొంత మేలు-&nbsp;<BR>కదా. మాకు కావలసింది డబ్బులు; అతడు (ఆ కోటీశ్వరుడు) మిషిగన్‌ సర-&nbsp;<BR>స్సులో మునిగిపోయినా మాకు అభ్యంతరం లేదు. మొన్న యిక్కడ భూమి&nbsp;<BR>కొద్దిగా కంపించింది. అది షికాగోకు పోయి ఇసెబెల్లాయొక్క బురదగుంటను&nbsp;<BR>కదలించిందనుకొంటాను. పొద్దుపోతోంది. ఆవలింతలు వస్తున్నాయి. కాబట్టి&nbsp;<BR>యింతటితో ముగిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">సెలవు. నీకు అన్ని దీవెనలు, ప్రేమ.</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">5 2 1</FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీమతి ఓల్‌ బుల్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">జనవరి 17, 1900.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన ధీరమాతా,</FONT></p>
<p><FONT FACE="SHREE900, SHREE, sans-serif" SIZE="3">నీ ఉత్తరం, దానితో పంపిన, శారదానందునకు యివ్వవలసిన కాగితాలు&nbsp;<BR>అందాయి. కొంత శుభ సమాచారంకూడ ఉంది. ఈ వారం మరికొంత&nbsp;<BR>సమాచారం అందుతుందని ఆశిస్తున్నాను. నీ ప్రణాళికలను గూర్చి ఏమీ రాయ-&nbsp;<BR>లేదేమిటి? ‘గీన్స్‌ స్టైడెల్‌’నుండి ఉత్తరం వచ్చింది. నీ ఆదరానికి ఆమె ఎంతో&nbsp;<BR>కృతజ్ఞత కనుపరచింది. ఎవరు కనుపరస్తారు?</FONT></p>
<p><FONT FACE="SHREE900, SHREE, sans-serif" SIZE="3">కుమారి ‘మాక్లియోడ్‌’ సహాయంతోను, శ్రీమతి లెగ్గెట్ట్‌ సహాయంతోను&nbsp;<BR>శారదానందునకు రూ. 2000/- పంపాను. దాన్లో ఎక్కువభాగం వారిద్దరే&nbsp;<BR>యిచ్చారు. మిగిలింది ఉపన్యాసాలవల్ల వచ్చింది. ఇక్కడగాని, మరెక్కడగాని ఉప-&nbsp;<BR>న్యాసాలవల్ల నేను ఏమీ ఆశించటంలేదు. అది ఖర్చులకైనా సరిపోతుందో, లేదో.&nbsp;<BR>దానికికూడా సరిపోదు. డబ్బు ప్రస్తావన రాగానే జనం కనిపించకుండా పోతారు.&nbsp;<BR>ఉపన్యాసాల పని యిక్కడ ఎక్కువైంది. ప్రజలుకూడా ఉపన్యాసాలకు అతీతు&nbsp;<BR>లైనారు.</FONT></p>
<p><FONT FACE="SHREE900, SHREE, sans-serif" SIZE="3">నా ఆరోగ్యం నిస్సందేహంగా మెరుగైంది. చికిత్సకురాలు యిప్పుడు నేను&nbsp;<BR>ఎక్కడికైనా పోవచ్చని, వైద్యం జరుగుతూనే వుంటుందని, కొన్ని నెలల్లో నేను&nbsp;<BR>పూర్తిగా కోలుకొంటానని చెప్పింది. నాకు యిప్పటికే తగ్గిపోయిందని ఆమె చెబు-&nbsp;<BR>తోంది. మిగిలింది ప్రకృతి నెమ్మదిగా సరిచేస్తుందని చెప్పింది.</FONT></p>
<hr class="puTa_virupu">
<table><tr><td><a class=puTa_lanke href=puTa3922.html>p3922</a></td><td>p3923</td><td><a class=puTa_lanke href=puTa3924.html>p3924</a></td></tr></table>
</div></body></html>
