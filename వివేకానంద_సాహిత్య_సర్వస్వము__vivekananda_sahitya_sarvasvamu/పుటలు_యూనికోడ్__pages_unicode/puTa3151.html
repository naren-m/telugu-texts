<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3150.html>p3150</a></td><td>p3151</td><td><a class=puTa_lanke href=puTa3152.html>p3152</a></td></tr></table>

<p><FONT FACE="SHREE900, SHREE, sans-serif" SIZE="3">అది ఉండజాలదు. అది ఏదో ఒక పదార్థాన్ని ఆశ్రయించి వుంటుంది. ఈ&nbsp;<BR>శరీరం స్థూలం. అన్ని హేతువులచేత అంతఃశరీరం ఒకటి ఉందని నిరూపిత-&nbsp;<BR>మౌతున్నది. అది పదార్థంకాక భావమయమై ఉండాలి. ఆ భావమయమైన&nbsp;<BR>శరీరం మరల స్థూలశరీరాన్ని కల్పించుకొంటుంది. మనస్సే ఈ శరీరాన్ని&nbsp;<BR>నిర్మించుకొంటున్నది. నేను యోగినైతే నా మెదడు యోగియొక్క మెద&nbsp;<BR>డౌతుంది. యోగులు ఈ శరీరాన్నే భగవంతుని నివాసభూమిగా చేయవచ్చునని&nbsp;<BR>చెబుతారు. వాళ్లు అద్భుతాలు చేస్తారు. ఒక్క అణాపరిమాణం ఉండే అనుభవం&nbsp;<BR>వేయి పౌండ్లుండే సిద్ధాంతంకంటే అధికం. ఈ అద్భుతాలు జరగడం నేను&nbsp;<BR>చూడలేదు. కాబట్టి అవి జరుగనేలేదని అది అబద్ధమని ఎలా చెప్పగలను?&nbsp;<BR>అభ్యాసం వలన అద్భుత ఫలితాలు కలుగుతాయని యోగుల గ్రంథాలు చెబుతు-&nbsp;<BR>న్నాయి. విడువకుండ అభ్యాసంచేస్తే అనేకమైన ఫలితాలు వచ్చే అవకాశముంది.&nbsp;<BR>కొద్దికాలంలో సక్రమంగా చేయబడే సాధనవల్ల తగిన ఫలితాలు వస్తాయి.&nbsp;<BR>అప్పుడు ఈ చెప్పేమాటల్లో మోసం లేదని తెలియగలదు. వేదాదుల్లో చెప్పబ-&nbsp;<BR>డిన మహాశ్చర్యాలన్నీ యోగులు తార్కికంగా ఋజువు చేస్తారు. యోగులు కొన్ని&nbsp;<BR>అద్భుతాలు చేసినట్లు ప్రతిజాతిలోను కద్దు. అవి అబద్ధాలనే వాడితో వాదమే-&nbsp;<BR>ముంది? అవి అబద్ధాలని ఋజువు చేయబడేంతవరకు అలా అనడానికి నీకు&nbsp;<BR>హక్కులేదు. అవి నిరాధారాలని నీవు ఋజువు చేయలేదుగదా! యోగులు&nbsp;<BR>వాటిని నిరాధారాలని చెప్పలేదు. ఈనాడుకూడా అలా చేయగలుగుతామని చెబు-&nbsp;<BR>తారు. ఈనాడుకూడ భారతదేశంలో యిలాంటి అనేకమైన అద్భుతాలు చేయ-&nbsp;<BR>బడుతున్నాయి. అవి నిరాధారంగా చేయబడటంలేదు. వాటిని గురించి చాలా&nbsp;<BR>గ్రంథాలున్నాయి. మనస్తత్త్వశాస్త్రాన్ని తార్కికవిధుల ననుసరించే యోగులు పరి-&nbsp;<BR>శీలించారు. ఆ ఘనత వారికే దక్కుతుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: యోగులు చూపించగల సిద్ధులెట్టివో విస్పష్టంగా చెప్పగలరా?&nbsp;<BR>సమా: యోగి తన విద్యను అధికంగా విశ్వసింపుమని ఎవ్వరినీ అడుగడు.</FONT></p>
<p><FONT FACE="SHREE900, SHREE, sans-serif" SIZE="3">ఇతర విద్యల విషయంలో ఏమాత్రం విశ్వాసం ఉండాలో అంతమాత్రం చాలు.&nbsp;<BR>అంతమాత్రం నమ్మకంతో రావచ్చు. సాధన చేయవచ్చు. కాని యోగియొక్క&nbsp;<BR>లక్ష్యం మహత్తరమైంది. మనశ్శక్తిచేత చేయగల సామాన్య విషయాలను కొన్ని-&nbsp;<BR>టిని నేను చూచాను. అందుచేత మనశ్శక్తిచేత మహావిషయాలు సాధ్యం&nbsp;<BR>కావని నేనెట్లు చెప్పగలను? సర్వజ్ఞత్వం, సర్వవ్యాపిత్వం లక్ష్యంగా పెట్టుకొని&nbsp;<BR>యోగి శాశ్వతమైన శాంతిని, ప్రేమను సాధించవచ్చు. నేనొక యోగిని&nbsp;<BR>చూచాను. ఆ యోగిని ఒక త్రాచుపాము కఱిచింది. వెంటనే ఆయన నేల&nbsp;<BR>మీద పడిపోయినాడు. కాని సాయంత్రానికి లేచి కూర్చున్నాడు. నేను ‘‘ఏం</FONT></p>
<hr class="puTa_virupu">
<table><tr><td><a class=puTa_lanke href=puTa3150.html>p3150</a></td><td>p3151</td><td><a class=puTa_lanke href=puTa3152.html>p3152</a></td></tr></table>
</div></body></html>
