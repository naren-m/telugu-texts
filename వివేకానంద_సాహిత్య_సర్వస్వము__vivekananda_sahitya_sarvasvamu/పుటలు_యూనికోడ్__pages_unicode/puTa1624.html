<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1623.html>p1623</a></td><td>p1624</td><td><a class=puTa_lanke href=puTa1625.html>p1625</a></td></tr></table>
<p><FONT FACE="SHREE900, SHREE, sans-serif" SIZE="3">వేదాంత దర్శనం</FONT></p>
<p><FONT FACE="SHREE900, SHREE, sans-serif" SIZE="3">19</FONT></p>
<p><FONT FACE="SHREE900, SHREE, sans-serif" SIZE="3">చేస్తూన్నది వ్యక్తుల సన్నిహిత సాహచర్యమే. విస్తారంగా గ్రంథపఠనం చెయ్యటం-&nbsp;<BR>వల్ల మానవత్వం కలుగదు. మహాత్ములంతా మహాపురుషుల సన్నిహిత&nbsp;<BR>సంబంధంవల్లనే అలాటి స్థితిని చేరుకొన్నారు. అలాటి ఉత్తమ పురుషులు&nbsp;<BR>కొద్దిమందే వున్నారన్నమాట నిజమే. వారి సంఖ్య క్రమాభివృద్ధి చెందుతుంది.&nbsp;<BR>ఒకానొక నాటికి అందరూ తత్త్వవేత్త లవుతారని మీరు నమ్మకూడదు. ఏ&nbsp;<BR>మాత్రం దుఃఖంలేక సర్వం ఆనందమయం కాగలకాలం ఒకానొకనాటికి రాగలదని&nbsp;<BR>మనం విశ్వసించలేం.</FONT></p>
<p><FONT FACE="SHREE900, SHREE, sans-serif" SIZE="3">అడపాతడపా మనకు క్షణమాత్రం పరమానందానుభూతి కలుగుతుం-&nbsp;<BR>టుంది. అప్పుడు మన మేమీ కోరుకోం; ఏమీ యివ్వం; ఏమీ తెలియని స్థితి&nbsp;<BR>అది. కేవలం అది ఆనందానుభూతే. కొంతసేపటికి ఆ స్థితి పోతుంది. తిరిగి&nbsp;<BR>సర్వ దిగ్దర్శక చిత్రమైన విశ్వం మనముందు ప్రత్యక్షమౌతుంది. అది భగవంతుడి&nbsp;<BR>మీద ప్రదర్శింపబడుతూన్న చిత్రవర్ణపు పని అని, అన్ని వస్తువులకు స్థాయి,&nbsp;<BR>ఆశ్రయం, భగవానుడే ననీ మనం గ్రహిస్తాం.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడే, యీ జీవితంలోనే నిర్వాణం పొందవచ్చునని వేదాంతం బోధి-&nbsp;<BR>స్తూంది. నిర్వాణప్రాప్తికి మనం మృత్యువుకోసం వేచివుండ నక్కర్లేదు. ఆత్మసా-&nbsp;<BR>క్షాత్కారమే నిర్వాణం; ఆ అనుభూతి ఒక్కసారి కలిగినా - క్షణమాత్రమే&nbsp;<BR>కలిగినా వ్యక్తిత్వాన్ని గురించిన మృగతృష్ణ వచించలేదు. కళ్లున్నాయి కాబట్టి&nbsp;<BR>ముందుంది చూడక తప్పదు. కాని, దాని యథార్థతత్త్వమేదో మనకు తెలిసి&nbsp;<BR>పోయింది. ఆత్మను కప్పివేసే తెర అది. తెర మారిపోతుంటుంది. తెర తొలగి&nbsp;<BR>పోయినప్పుడు దాని వెనుకనున్న ఆత్మ మనకు సాక్షాత్కరిస్తుంది. మార్పంతా&nbsp;<BR>తెరలోనే జరుగుతోంది. సాధువులో ఆ తెర పల్చగా వుంటుంది. దాని ద్వారా&nbsp;<BR>సత్యం దాదాపు స్పష్టంగా ప్రకాశిస్తుంది. పాపిలో ఆ తెర మందంగా వుంటుంది.&nbsp;<BR>దాని వెనుకా, తాపసిలోని తెర మరుగున ఆత్మవస్తువు వుందనే సత్యం మనకు&nbsp;<BR>తోచకపోవచ్చును. తెర పూర్తిగా తొలగిపోయాక అదసలు ఎప్పుడూ లేదనే నిజం&nbsp;<BR>తెలుస్తుంది. మనం ఆత్మవస్తువే గాని మరేమీ కాము. తెర సంగతికూడా&nbsp;<BR>మరచిపోతాం.</FONT></p>
<p><FONT FACE="SHREE900, SHREE, sans-serif" SIZE="3">ఈ అనుభూతి లక్షణాలు రెండు జీవితంలో ప్రస్ఫుటమౌతాయి - ఒకటి&nbsp;<BR>యిది: ఆత్మానుభూతి కలిగిన వ్యక్తి దేనికీ వశుడు కాడు; రెండవది: అటువంటి&nbsp;<BR>వ్యక్తి మాత్రమే లోకానికి మేలు చెయ్యగలడు. ఉన్నది ఒక్కటే కాబట్టి అతడే&nbsp;<BR>పరోపకారంలోని నిజమైన ప్రేరణ ఏదో గ్రహిస్తాడు. అది అహంకార మనటానికి&nbsp;<BR>వీలులేదు; ఎందుకంటె అంతట భేదభావానికి అవకాశం కలుగుతుంది. అదే నిజ-&nbsp;<BR>మైన నిస్వార్థత్వం. అది వ్యష్టిని కాక విశ్వజనీనమైన దాన్ని గుర్తించటం. ప్రేమ,</FONT></p>
<hr class="puTa_virupu">
<table><tr><td><a class=puTa_lanke href=puTa1623.html>p1623</a></td><td>p1624</td><td><a class=puTa_lanke href=puTa1625.html>p1625</a></td></tr></table>
</div></body></html>
