<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2647.html>p2647</a></td><td>p2648</td><td><a class=puTa_lanke href=puTa2649.html>p2649</a></td></tr></table>

<p><FONT FACE="SHREE900, SHREE, sans-serif" SIZE="3">ప్రాచీనకాలంలో ట్రోయ్‌, కార్తేజ్‌ అనేవి, ఆధునిక కాలంనాటివని చెప్పదగ్గ&nbsp;<BR>వెనీసు మొదలైన వాణిజ్య సంబంధితాలైన చిన్నచిన్న యితర రాష్ట్రాలూ అపార-&nbsp;<BR>శక్తిమంతాలైనా సరైన వైశ్యశక్తి తలఎత్తనే లేదు.</FONT></p>
<p><FONT FACE="SHREE900, SHREE, sans-serif" SIZE="3">ప్రాచీనకాలంలో రాజకుటుంబ సంతతివారు తమ సేవకులను తమ&nbsp;<BR>అధీనంలోని సామాన్యజనాన్ని వాణిజ్యాన్ని సాగింప నియోగించి, తద్ద్వారా వచ్చే&nbsp;<BR>లాభాన్నంతా మూటగట్టుకొంటూ, నాటి వాణిజ్యాన్ని పూర్తిగా గుత్తకు తీసు-&nbsp;<BR>కొన్నారని చెప్పవచ్చును. ఈ కొద్దిమంది వణిజులకు తప్ప మరెవ్వరికీ దేశపరి-&nbsp;<BR>పాలనాది వ్యవహారాల్లో ఏ విధమైన అధికారం కలిగివుండటంగాని, తమ అభి-&nbsp;<BR>ప్రాయాన్ని తెలుపటంగాని లేదు. ఈజిప్టువంటి అతిప్రాచీన దేశాల్లో పురోహిత&nbsp;<BR>గణం ఏ విధమైన అడ్డంకులులేని సర్వాధిపత్యాన్ని వహించింది కొద్దికాలం&nbsp;<BR>మాత్రమే; తరువాత రాజశక్తికి అది లోబడి దానికి ఉపాంగం పట్టేది. చైనాలో&nbsp;<BR>కన్ఫ్యూషియస్‌</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> ప్రతిభచే రాజశక్తి కేంద్రీకృతమై, ఇరవై ఐదు శతాబ్దాలకంటె&nbsp;<BR>ఎక్కువకాలం కేవలం తన యిచ్ఛానుసారం పురోహితగణాన్ని నడిపించింది; టిబె-&nbsp;<BR>ట్టులో సర్వాధికారులైన లామాలు రాజకుటుంబానికి గురువులైవుండీ, గత&nbsp;<BR>రెండు శతాబ్దాలనుండి చైనా చక్రవర్తికి, సర్వరీతుల్లో లోబడి తమ రోజులు వెళ్ల-&nbsp;<BR>దీస్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో రాజశక్తి, యితర ప్రాచీన నాగరిక సంఘాలు పురోహితశక్తిని&nbsp;<BR>జయించిన చాలాకాలానికి తానూ అలాచేసి, అప్రతిహతమైన తన సర్వాధి&nbsp;<BR>కారాన్ని ప్రకటించుకొన్నది; కాబట్టి చైనా, ఈజిప్టు, బాబిలోనియా మొదలైన&nbsp;<BR>రాజ్యాలు వెలసిన వెనుక చాలకాలానికిగాని హిందూసామ్రాజ్యం స్థాపితం కాలేదు.&nbsp;<BR>రాజశక్తి పురోహితశక్తిని త్రోసిరాజనాలని విశ్వప్రయత్నం చేసినా చివరకు పరా-&nbsp;<BR>జయం పొందటం యూదుల్లో మాత్రమే జరిగింది. యూదుల్లో వైశ్యులైనా పరి-&nbsp;<BR>పాలనాధికారాన్ని పొందలేదు. ఇది అలావుండగా, పాలితులైన సామాన్యజనం&nbsp;<BR>పురోహిత కబంధహస్తాలనుండి ఎలాగైనా విముక్తిపొందాలని ప్రయత్నించి, చివ-&nbsp;<BR>రకు క్రైస్తవమతం వంటి ప్రతికూల మతోద్యమంవల్ల కలిగిన అంతఃక్షోభవల్లా,&nbsp;<BR>ప్రబల రోమన్‌సామ్రాజ్య బాహ్యపీడనవల్లా తిరిగి తలఎత్తకుండా అధఃపాతా&nbsp;<BR>ళానికి తొక్కివేయబడ్డారు.</FONT></p>
<p><FONT FACE="SHREE900, SHREE, sans-serif" SIZE="3">ఎంతోకాలం ఎడతెరపిలేక పోరాడినా ప్రాచీనయుగంలో పురోహితశక్తి తన-&nbsp;<BR>కంటె అధికబలవత్తరమైన రాజశక్తిచే అణచివెయ్యబడ్డ రీతిలోనే, ఆధునిక&nbsp;<BR>యుగంలో వినూత్నంగా విజృంభించిన వైశ్యశక్తి ప్రయోగించిన ప్రబల</FONT></p>
<p><FONT FACE="TimesNewRoman, Times, serif" SIZE="3"><sup>*</sup></FONT></p>
<hr class="puTa_virupu">
<table><tr><td><a class=puTa_lanke href=puTa2647.html>p2647</a></td><td>p2648</td><td><a class=puTa_lanke href=puTa2649.html>p2649</a></td></tr></table>
</div></body></html>
