<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1468.html>p1468</a></td><td>p1469</td><td><a class=puTa_lanke href=puTa1470.html>p1470</a></td></tr></table>
<p><FONT FACE="SHREE900, SHREE, sans-serif" SIZE="3">240 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">వేదాలు, బైబిల్‌ మొదలైనవి ఈ చిన్నమొక్కను వేసిన చిన్నతొట్లు. ఈ&nbsp;<BR>తొట్లలోనుండి బైటకువచ్చి, పాతుకొని ఆ మొక్క లోకమంతా విస్తరించాలి.</FONT></p>
<p><FONT FACE="SHREE900, SHREE, sans-serif" SIZE="3">నేను సూర్యునిలో, నక్షత్రాలలో వున్నాను. సర్వత్రా నేనే వున్నాను అని&nbsp;<BR>మనం భావించడం నేర్చుకోవాలి. ఆత్మ దేశకాలాలను అతిక్రమించింది. చూసే&nbsp;<BR>ప్రతి కన్నూ నాదే. ఈశ్వర నామాన్ని సంకీర్తనంచేసే ప్రతి నోరు నాదే.&nbsp;<BR>పాపాత్ములు - పుణ్యాత్ములు - అందరూ నేనే. నే నొక్కచోట బంధితుడనై లేను.&nbsp;<BR>నేను శరీరాన్ని కాను. ఈ విశ్వమంతా నా శరీరం. ఈ సర్వాన్ని ప్రతిబింబించు&nbsp;<BR>కొనే శుద్ధస్ఫటికం నేను. కాని అది ఎప్పుడూ శుద్ధమే. మన మందరం మన ఇష్ట-&nbsp;<BR>ప్రకారం మన ముందు ఇంద్రజాల దృశ్యాల్ని సృష్టించుకొంటూ, మంత్ర&nbsp;<BR>దండాలు తిప్పే ఇంద్రజాలికులం. కాని ఈ ఇంద్రజాల దృశ్యాలనుండి అవినాశ&nbsp;<BR>మైన ఆత్మపదార్థాన్ని చేరుకోవాలి. ఈ ప్రపంచమంతా పొయ్యిమీద కాగుచున్న&nbsp;<BR>నీటి వంటిది. మొదట ఒక బుడగ పైకి వస్తుంది. తర్వాత మరొకటి. తర్వాత&nbsp;<BR>వందలుగా వచ్చి ఆవిరైపోతుంది. అట్లే ఆచార్య పురుషులు మొదటి బుడగలట్టి&nbsp;<BR>వారు. అక్కడక్కడా బయల్దేరుతారు. కట్టకడకు జీవులంతా ఆవిరై ఈ&nbsp;<BR>ప్రపంచంలోనుండి ముక్తులవుతారు. ఈ సృష్టి ఎప్పటి కప్పుడు కొత్త. ఎప్పటి&nbsp;<BR>కప్పటికే కాగులో కొత్త నీరు కాగుతూంటుంది. ఆవిరవుతూ వుంటుంది.&nbsp;<BR>బుద్ధుడు, క్రీస్తు యీ కాగులో లేచిన రెండు పెద్దబుడగలు. వాళ్లు చాలా&nbsp;<BR>గొప్పవారు. వారు తాము తరించి పరులను తరింపజేశారు. వీరిద్దరిలో ఎవ్వరూ&nbsp;<BR>పరిపూర్ణులు కారు. కాని వారిలోని సుగుణాలనుబట్టి వారిని పరిశీలించాలిగాని,&nbsp;<BR>లోపాలనుబట్టి కాదు. బుద్ధునికన్న క్రీస్తుకొంచెం తక్కువ. ఎందుకంటే అతడు&nbsp;<BR>చెప్పిన సిద్ధాంతాన్ని అతడు సర్వకాల సర్వావస్థలందు పాటింపలేకపోయాడు.&nbsp;<BR>స్త్రీలకు, పురుషులతోపాటు సమానస్థాన మీయలేదు. పాపం, ఒక స్త్రీ అతన్ని&nbsp;<BR>చక్కగా సేవించింది. కాని ఒక్క స్త్రీకికూడ అతడు జ్ఞానం ప్రసాదించలేదు. దీనికి&nbsp;<BR>కారణం అతడు సెమిటిక్‌ జాతివాడు కావడం. మహాత్ములార్యు లట్టివారు కారు.&nbsp;<BR>వారు స్త్రీకి పురుషునితో సమాన స్థానమిచ్చారు. ఆధ్యాత్మవిద్యలో లింగభేదాన్ని&nbsp;<BR>వారు పాటించలేదు. వేదోపనిషత్తులలో ఆధ్యాత్మిక సత్యాలు ఉపదేశించిన స్త్రీలుం-&nbsp;<BR>డేవారు. పురుషులతో సమాన పూజనందుకొన్న స్త్రీలు వుండేవారు.</FONT></p>
<p><FONT FACE="TimesNewRoman, Times, serif" SIZE="3">8</FONT></p>
<BR>
<p><FONT FACE="SHREE900, SHREE, sans-serif" SIZE="3">సుఖదుఃఖాలు రెండూ బంధాలే. సుఖం బంగారు తాడు. దుఃఖం&nbsp;<BR>ఇనుపతాడు. కాని రెండూ, ఆత్మభావంనుండి మనలను దూరంచేసి&nbsp;<BR>నిగ్రహించడంలో బలమైనవే. ఆత్మకు సుఖదుఃఖాలు రెండూ లేవు. ఈ రెండూ</FONT></p>
<hr class="puTa_virupu">
<table><tr><td><a class=puTa_lanke href=puTa1468.html>p1468</a></td><td>p1469</td><td><a class=puTa_lanke href=puTa1470.html>p1470</a></td></tr></table>
</div></body></html>
