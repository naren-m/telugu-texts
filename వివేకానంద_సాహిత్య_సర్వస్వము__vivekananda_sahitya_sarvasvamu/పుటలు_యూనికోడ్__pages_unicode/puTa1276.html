<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1275.html>p1275</a></td><td>p1276</td><td><a class=puTa_lanke href=puTa1277.html>p1277</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మాయ, ఈశ్వరభావ పరిణామం</FONT></p>
<p><FONT FACE="SHREE900, SHREE, sans-serif" SIZE="3">47</FONT></p>
<p><FONT FACE="SHREE900, SHREE, sans-serif" SIZE="3">ప్రారంభమయింది. మానవబుద్ధిలో ఒక కొత్త జ్ఞానం (ఎరుక)&nbsp;<BR>కనిపించింది. దానికి ఒక్కొక్క భాషలో, ఒక్కొక్క జాతిలో ఒక్కొక్క పేరు.&nbsp;<BR>అది ఈశ్వరవాణి కావచ్చు. పూర్వ విద్యాఫలం కావచ్చు. మరేదైనా కావచ్చు. కానీ&nbsp;<BR>దానిలోగల విశేషమేమంటే, అది మానవనైజములైన హృదయప్రేరణలను నిరో-&nbsp;<BR>ధించే ప్రభావం కలది. ‘చేయి’ అనే హృదయప్రేరణ కలిగిన వెంటనే,&nbsp;<BR>‘‘చేయకు’’ అనే శబ్దమొకటి వినిపిస్తుంది. ఇంద్రియాలద్వారా, బాహ్య&nbsp;<BR>ప్రపంచంలోనికి వెళ్లి రమించు అని మనస్సును ఎప్పుడును ప్రేరించే భావపుంజం,&nbsp;<BR>వెనువెంటనే ‘‘వొద్దు’’ అని బోధించే భావపుంజంకూడ ఒకటి వుంది. ఈ&nbsp;<BR>రెండోది మిక్కిలి నీరసమై, హీనస్వరం కలిగి వుంటుంది. కాని దాని ఉనికి&nbsp;<BR>నిస్సంశయం. ఈ రెండు ప్రేరణలను తెలిపే చక్కని సంస్కృత శబ్దాలు&nbsp;<BR>రెండున్నాయి. అవి ‘ప్రవృత్తి’, ‘నివృత్తి’. ముందుకు పోవడం, వెనక్కి అడుగు&nbsp;<BR>పెట్టడం, సాధారణంగా, మన కార్యాల కీ ప్రవృత్తియే కారణం. ‘‘వలదు’’ అని&nbsp;<BR>బోధించే నివృత్తితో ఆధ్యాత్మిక జీవనం (రిలిజను) ఆరంభమవుతోంది. అది&nbsp;<BR>లేనివానికి, ఆత్మాన్వేషణం ప్రారంభం కాలేదు. యుద్ధ నిమగ్నులైన దేవతలు, ఒక&nbsp;<BR>ప్రక్క అర్చింపబడుతూనే ఉండిరి. కానీ మరోప్రక్క ఈ నివృత్తిపరత ప్రవేశించి,&nbsp;<BR>మానవుల ఆశయాలను పెంపొందింపసాగింది. మానవ హృదయాల్లో ప్రేమ&nbsp;<BR>స్వల్పంగా అంకురించింది. అది అత్యంత స్వల్పం. ఇప్పటికీ అది అంతగా&nbsp;<BR>అభివృద్ధి పొందలేదు. మొదట దానికి ఒక తెగ లోపలనే ప్రచారం. ఆ తెగకు&nbsp;<BR>చేరినవారి అందరిపట్ల అది వర్తించుచుండి వుంటుంది. ఒక్కొక్క తెగకు చేరిన&nbsp;<BR>దేవుడు ఆయా తెగపట్ల ప్రేమ కల్గి దాన్ని సంరక్షిస్తూ వుండెడివాడు. కొన్ని&nbsp;<BR>జాతుల్లో ఒక్కొక్క వర్గంవారు, ఇప్పుడూ తామొక మూలపురుషుని వంశంలోని&nbsp;<BR>వారమని చెప్పుకొనునట్లే, ఆ కాలంలో కొన్ని తెగలవారు తాము, తమ దేవుని&nbsp;<BR>సంతతివారమని చెప్పుకొంటూ వుండేవారు. అట్టివాళ్లూ, సూర్య&nbsp;<BR>చంద్రాదుల సంతతివారమని చెప్పుకొనేవారు, ఇప్పుడుకూడ ఉన్నారు. సూర్య&nbsp;<BR>చంద్రవంశ చక్రవర్తుల బలపరాక్రమము లనేక ప్రాచీన సంస్కృత గ్రంథాలలో&nbsp;<BR>వర్ణింపబడి వున్నాయి.</FONT></p>
<p><FONT FACE="SHREE900, SHREE, sans-serif" SIZE="3">మొదట్లో వారు సూర్యచంద్రాదులను పూజించి, కాలక్రమంలో వారి&nbsp;<BR>సంతతి వాళ్లమని అనుకోసాగారు. సంఘంలో ఈ భావాలు అభివృద్ధి పొందేకొద్దీ,&nbsp;<BR>ప్రేమ, ఒండొరుల పట్ల బాధ్యత, సాంఘిక వ్యవస్థ, ఇవన్నీ అంకుర ప్రాయాలుగా&nbsp;<BR>ఉప్పతిల్లినవి. సహనం, ఆత్మనిగ్రహం లేనిదే సాంఘిక జీవనం చేయడం ఎలా&nbsp;<BR>అనే ప్రశ్న అటు తర్వాత బయలుదేరింది. అప్పుడప్పుడు తమ హృదయ&nbsp;<BR>ప్రేరణల్ని అరికట్టక తాలిమి వహింపక, భావోద్రేకానుసారమైన ప్రవర్తనను</FONT></p>
<hr class="puTa_virupu">
<table><tr><td><a class=puTa_lanke href=puTa1275.html>p1275</a></td><td>p1276</td><td><a class=puTa_lanke href=puTa1277.html>p1277</a></td></tr></table>
</div></body></html>
