<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2766.html>p2766</a></td><td>p2767</td><td><a class=puTa_lanke href=puTa2768.html>p2768</a></td></tr></table>
<p><FONT FACE="SHREE900, SHREE, sans-serif" SIZE="3">ఆర్యులు - తమిళులు</FONT></p>
<p><FONT FACE="TimesNewRoman, Times, serif" SIZE="2">3 3 1</FONT></p>
<p><FONT FACE="SHREE900, SHREE, sans-serif" SIZE="3">ప్రాచ్యమని పాశ్చాత్యమని వట్టిమాటలు చెప్పటంతోనో కాదు. సేవాబుద్ధితో తక్కి-&nbsp;<BR>నవారిని ఉద్ధరించండి. సేవ అంటే ఏమిటో తెలిసినవాడే పరిపాలించటానికి&nbsp;<BR>అర్హుడు.</FONT></p>
<p><FONT FACE="SHREE900, SHREE, sans-serif" SIZE="3">మరి బ్రాహ్మణేతరు లున్నారు. వారూ కులద్వేషాన్ని ప్రజ్జ్వలింపచెయ్య-&nbsp;<BR>టంలో తమ శక్తులను ఖర్చుచేస్తున్నారు. దీనివల్ల వున్న సమస్య తీరదు. ఈ&nbsp;<BR>జ్వాలలో హైందవేతరులు సంతోషపూర్వకంగా మరికొన్ని సమిధలనుకూడ&nbsp;<BR>వేస్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">ఈ కులద్వేషంవల్ల మనం ఒక్క అడుగుకూడ ముందుకు వెయ్యలేం. మన&nbsp;<BR>కష్టం ఒక్కటీ తీరదు. ఇంతేకాక మన కేమన్నా లాభం కలుగుతుందా అంటే,&nbsp;<BR>అదీ లేదు. ఈ ద్వేషాగ్ని ప్రజ్వలిస్తే శతాబ్దాల తరబడి మనకు అభివృద్ధి వుండదు.</FONT></p>
<p><FONT FACE="SHREE900, SHREE, sans-serif" SIZE="3">ఇది బౌద్ధులు చేసిన రాజకీయమైన తప్పిదం. అది మళ్లీ జరగటమే&nbsp;<BR>అవుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ అజ్ఞానపు గొడవలో, యీ ద్వేషంలో పండిత డి. సవరిరాయన్‌ అనే&nbsp;<BR>ఆయన న్యాయమైన, వివేకవంతమైన మార్గంలో పనిచేస్తూండటం మాకు&nbsp;<BR>సంతోషం కలిగిస్తూంది. ఆయన ఆర్య ద్రావిడ సమ్మేళనం అనే విషయం మీద&nbsp;<BR>‘‘సిద్ధాంతదీపిక’’ అనే పత్రికలో కొన్ని వ్యాసాలు వ్రాశాడు; ఈ వ్యాసాలతో&nbsp;<BR>పాశ్చాత్య భాషాశాస్త్రం సృష్టించిన అస్పష్టతను ఆయన తొలగించ గలిగాడు.&nbsp;<BR>దక్షిణదేశంలోని వర్ణవిషయిక సమస్యలను బాగా అర్థం చేసుకోటానికి సొగసైన&nbsp;<BR>మార్గాన్ని వేశాడు. అంతేగాని అర్థరహితమైన పిచ్చిపిచ్చి తగాదాలతో తన అనర్ఘ&nbsp;<BR>మైన శక్తిని ఖర్చుచెయ్యలేదు.</FONT></p>
<p><FONT FACE="SHREE900, SHREE, sans-serif" SIZE="3">యాచించటంవల్ల ఒరిగేదేమీ లేదు. మనం అర్హులమైనప్పుడే మన కేదైనా&nbsp;<BR>లభిస్తుంది. ఈ అర్హతను సముపార్జించటానికి మొదటి లక్షణం దాన్ని సాధించా&nbsp;<BR>లనే కోరిక. మనం ఆ స్థితిని సంపాదించటానికి అర్హులమని మనం భావించి&nbsp;<BR>నప్పుడు మాత్రమే ఆ స్థితిని కోరి మనం కృతార్థులమౌతాం.</FONT></p>
<p><FONT FACE="SHREE900, SHREE, sans-serif" SIZE="3">అందుచేత యీ పాశ్చాత్యులు చెప్పిన ఆర్యసిద్ధాంతం, దాని సాలెగూటి&nbsp;<BR>చిక్కులు, దాని విషయమైన అనుబంధాలు, నెమ్మదిగాను పరిశుభ్రంగాను తుడిచి&nbsp;<BR>పారవెయ్యటం ఎంతో అవసరం. ఇది దక్షిణభారతానికి ఎక్కువగా అవసరం.&nbsp;<BR>ఆర్యజాతికి పూర్వవంశీయులైన ద్రావిడుల ప్రాచీనవైభవాన్ని బాగా అర్థంచేసు-&nbsp;<BR>కొని కొంత ఆత్మగౌరవాన్ని సంపాదించుకోవటంకూడ అవసరం.</FONT></p>
<p><FONT FACE="SHREE900, SHREE, sans-serif" SIZE="3">మేం ఆర్యశబ్దాన్ని తోసిపుచ్చటం లేదు. కాని యీ శబ్దాన్ని గురించిన&nbsp;<BR>అన్యసిద్ధాంతాలు మాకు నచ్చవు. మా మత గ్రంథాల్లోని ఆర్యశబ్దానికి అర్థం,&nbsp;<BR>యిప్పుడున్న కోటానుకోట్ల హిందువులు. ఈ ఆర్యజాతి రెండు గొప్పజాతుల&nbsp;<BR>కలయికవల్ల ఏర్పడింది. ఒకరు సంస్కృతం మాట్లాడేవాళ్లు. ఇంకొకరు తమిళం</FONT></p>
<hr class="puTa_virupu">
<table><tr><td><a class=puTa_lanke href=puTa2766.html>p2766</a></td><td>p2767</td><td><a class=puTa_lanke href=puTa2768.html>p2768</a></td></tr></table>
</div></body></html>
