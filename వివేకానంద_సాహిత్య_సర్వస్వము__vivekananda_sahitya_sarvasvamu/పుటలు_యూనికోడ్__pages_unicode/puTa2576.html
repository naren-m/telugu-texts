<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2575.html>p2575</a></td><td>p2576</td><td><a class=puTa_lanke href=puTa2577.html>p2577</a></td></tr></table>

<p><FONT FACE="SHREE900, SHREE, sans-serif" SIZE="3">జీవితంలో దేనికైనా విలువను ఏది కలిగిస్తుంది? సుఖం కాదు, సంపదలు&nbsp;<BR>కావు. ప్రతి విషయాన్ని విశ్లేషించి చూడండి. మనకొక పాఠం నేర్పే అనుభవం-&nbsp;<BR>తప్ప మరో విలువ కనిపించదు. అనేక సందర్భాలలో సుఖాలకంటె కష్టాలే మనకు&nbsp;<BR>మేలైన అనుభవాన్ని కలిగిస్తాయి. అనేక పర్యాయాలు ప్రకృతివల్ల కలిగే లాలన-&nbsp;<BR>కంటె ప్రకృతివల్ల కలిగే తాడనలే మనకు మేలైన అనుభవాలను కలిగిస్తాయి... కాట-&nbsp;<BR>కానికి సైతం దాని స్థానం, ప్రయోజనం వుంది...</FONT></p>
<p><FONT FACE="SHREE900, SHREE, sans-serif" SIZE="3">కృష్ణుడి మతం యిది - మనం యిప్పుడే పుట్టిన కొత్తప్రాణులం కాము.&nbsp;<BR>మన మనస్సులు కొత్తమనస్సులు కావు.... ప్రతి శిశువు తనతోకూడ గతాన్నంతా&nbsp;<BR>- మానవ సముదాయానికి చెందిన గతాన్ని మాత్రమే కాదు, వృక్షజాతికి చెందిన&nbsp;<BR>గతాన్ని సైతం - తెచ్చుకొంటుందని ఆధునిక కాలంలో మన మందరం&nbsp;<BR>ఎరుగుదుం. గత ప్రకరణాలన్నీ వున్నాయి, ప్రస్తుత ప్రకరణం వుంది, భవిష్య-&nbsp;<BR>త్ప్రకరణాల మొత్తం అతడి ముందు వుంది. ప్రతి జీవుడికి అతడి దారి&nbsp;<BR>ఏర్పరుచబడి వుంది, దాని పటం గీయబడివుంది, దాని రమారమి రూపం&nbsp;<BR>చిత్రితమై వుంది. ఈ అంధకారం యింతగావున్నా ఏది కాని, ఏ సంభవంకాని,&nbsp;<BR>ఏ సందర్భంలోకాని కారణంలేక వుండటం జరుగదు. ఉంటుందనుకోవటం&nbsp;<BR>మన అజ్ఞానం. ప్రకృతినుండి ఆరంభమై ఒకదానికి ఒకటిగా తగులుకొన్న&nbsp;<BR>గొళ్లాలుగలదై, కార్యకారణాలు అనే యీ గొలుసు అంతులేనిదై సాగుతోంది. ఈ&nbsp;<BR>సమస్త జగత్తు ఆ విధమైన గొలుసుచే బంధింపబడి వుంది. అది విశ్వవ్యాప్తమైన&nbsp;<BR>‘కార్యకారణాల’ గొలుసు. అందొక గొళ్లెం, ఒక భాగం. నీ వంతు, మరొకటి&nbsp;<BR>నా వంతు. మన స్వంతప్రకృతే మన భాగం.</FONT></p>
<p><FONT FACE="SHREE900, SHREE, sans-serif" SIZE="3">శ్రీకృష్ణుని సూక్తి - పరధర్మంలో ప్రవేశించటంకంటె స్వధర్మంలో&nbsp;<BR>చావటం మేలు. (</FONT><FONT FACE="TimesNewRoman, Times, serif" SIZE="2">III-</FONT><FONT FACE="SHREE900, SHREE, sans-serif" SIZE="3">35) ఈ కిందిది నా దారి. నే నిందు వున్నాను; మీరు&nbsp;<BR>పై దారిలో వున్నారు. నా దారిని వదలుకోవాలనే బుద్ధి సదా నాకు కలుగు&nbsp;<BR>తుంటుంది. మీ దారికి వద్దామని, అక్కడ మీతోకూడా వుందామని నా తలంపు.&nbsp;<BR>పైకి ఎక్కితే, నేను యిందులోను వుండను, అందులోను వుండను. ఈ సిద్ధాం-&nbsp;<BR>తాన్ని మనం ఆక్రమించరాదు. మెట్టుమెట్టుగా పొందవలసిన పెరుగుదల అది.&nbsp;<BR>వేచి వుండు, అభివృద్ధి పొందు; అప్పుడు నీకు సర్వం సిద్ధిస్తుంది. అలా కాకపోతే,&nbsp;<BR>ఆధ్యాత్మికంగా పెద్దముప్పు వాటిల్లుతుంది. మతాన్ని బోధించటంలోని మూల-&nbsp;<BR>మర్మం యిందులో వుంది.</FONT></p>
<p><FONT FACE="SHREE900, SHREE, sans-serif" SIZE="3">‘జనాన్ని రక్షించటం’ అనే మాటకు మీ ధర్మం ఏమిటి? అందరూ ఒక&nbsp;<BR>సిద్ధాంతంలోనే నమ్మకం గలవారుగా వుండాలనటంలో మీ భావం ఏమిటి? అది&nbsp;<BR>జరుగదు. మానవాళికి సామాన్యంగా బోధింపతగ్గ ఆశయాలు వున్నాయి.</FONT></p>
<hr class="puTa_virupu">
<table><tr><td><a class=puTa_lanke href=puTa2575.html>p2575</a></td><td>p2576</td><td><a class=puTa_lanke href=puTa2577.html>p2577</a></td></tr></table>
</div></body></html>
