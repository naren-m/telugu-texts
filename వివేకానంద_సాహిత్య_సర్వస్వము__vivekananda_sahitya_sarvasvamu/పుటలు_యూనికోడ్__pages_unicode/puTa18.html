<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa17.html>p17</a></td><td>p18</td><td><a class=puTa_lanke href=puTa19.html>p19</a></td></tr></table>


<p><FONT FACE="SHREE900, SHREE, sans-serif" SIZE="3">నున్న స్వామి ఈనాడు బిచ్చగాడివలె - ఖాళీగా ఉన్న ఒక రైలుపెట్టెలో పడుకొని&nbsp;<BR>నాటిరాత్రి గడిపాడు. మరుసటి ఉదయం మత ఆహ్వాన సంఘాన్ని గూర్చి&nbsp;<BR>తెలుసుకొనటానికై ఎన్నో ఇళ్ల తలుపులు తట్టాడు. తిట్టటం, ముఖంపై తలుపులు&nbsp;<BR>వేయబడటం తప్ప ఒక్కరూ అతడి సహాయానికి రాలేదు. చివరికి తిరిగి తిరిగి&nbsp;<BR>అలసి గత్యంతరంలేక, భగవంతునిపై భారంవేసి, దారి పక్కనున్న ఒక చెట్టుకింద&nbsp;<BR>చతికిలపడి భగవధ్యానం చేయసాగాడు. మరుక్షణమే ఎదురింటినుంచి ఒక స్త్రీ&nbsp;<BR>వచ్చి, స్వామి పరిచయాన్ని అడిగి సాదరంగా ఇంటిలోకి ఆహ్వానించింది.&nbsp;<BR>స్నానం, ఉపాహారం ఐన తర్వాత ఆతణ్ణి తోడ్కొని ప్రతినిధుల ఆహ్వాన&nbsp;<BR>సంఘానికి తీసుకువెళ్లింది. సంఘం స్వాముల నాహ్వానించి ఇతర ప్రతినిధులతో-&nbsp;<BR>బాటు ఆతడుండటానికి వసతిని ఏర్పాటు చేసింది.</FONT></p>
<p><FONT FACE="SHREE900, SHREE, sans-serif" SIZE="3">1893వ సంవత్సరం సెప్టెంబరు 11వ తేదీ విశ్వమత మహాసభ మహోత్స&nbsp;<BR>వాలతో మొదలైంది. సభాంగణం కళ, విజ్ఞానం, సాహిత్యం, శిల్పం ఇత్యాది&nbsp;<BR>అన్ని రంగాలలోను నిష్ణాతులైన సుమారు ఆరువేలమంది శ్రోతలతో సభావేదిక&nbsp;<BR>సువిఖ్యాత మత ప్రతినిధి ప్రచారకులతోను ఒప్పొంగాయి. చైనా, జపాన్‌, భారత&nbsp;<BR>దేశం ఇత్యాది ప్రాచ్యమత ప్రతినిధులు ఎంతో ఆప్యాయంగా ఆహ్వానింపబడ్డారు.&nbsp;<BR>వీరు అతిజాగ్రత్తగా ముందుగానే తయారుచేసుకొన్న ఉపన్యాసాలతో సిద్ధంగా&nbsp;<BR>వచ్చారు. ఇంతకాలం క్రైస్తవ ప్రచారకులు ప్రాచ్యమతాలను గూర్చి అవి శుద్ధ&nbsp;<BR>మూఢనమ్మకాల కుప్పలనీ, ప్రాచ్యులందరూ భగవత్కృపా కాంతినుంచి వంచింప&nbsp;<BR>బడి అజ్ఞానాంధకారంలో జీవిస్తున్నారని వారిని ఉద్ధరించేకాంతి క్రైస్తవమతం&nbsp;<BR>ఒక్కటే ఇవ్వగలదని ఎంతో అపప్రచారం చేశారు. అమెరికన్లు, యూరోపియన్లు,&nbsp;<BR>ఇది దాదాపు వేదసత్యమనే నమ్ముతూ వచ్చారు. ఈ ప్రాచ్యులు తమతమ మతా-&nbsp;<BR>లను స్వయంగా వివరించగా ప్రత్యక్షంగా వినటం శ్రోతల కిదే మొదటిసారి. ఇక&nbsp;<BR>వారి ఆశ్చర్యం వర్ణనాతీతం! ప్రాచ్యమతాలను గూర్చి విన్న తరువాత అవి సారాం-&nbsp;<BR>శంలో నైతికతలో క్రైస్తవమతంకంటే ఏమీ తక్కువైనవి కావనీ, అంతేకాక ఉదా-&nbsp;<BR>త్తతలోను, ఔదార్యంలోను, గంభీరతలోను వాటిలో కొన్ని క్రైస్తవమతానికి&nbsp;<BR>ఎన్నోరెట్లు మించినవనీ నిస్సంశయంగా వారు గ్రహించారు.</FONT></p>
<p><FONT FACE="SHREE902, SHREE, sans-serif" SIZE="3">శ్రీరామకృష్ణ విజయం - ధర్మచక్ర పరివర్తన</FONT></p>
<BR>
<p><FONT FACE="SHREE900, SHREE, sans-serif" SIZE="3">కాని నిజాని కా దినం శ్రీరామకృష్ణ వివేకానందుల దినం. వివేకానందుడి&nbsp;<BR>దర్శనం, సన్నిహిత్వం శ్రోతల మనస్సులను ఊర్ధ్వలోకాలకు కొనిపోయింది.&nbsp;<BR>ఆతడి నోటినుంచి వెలువడిన ప్రతిపలుకు పరమసత్యంగా స్ఫురించింది.&nbsp;<BR>మొట్టమొదటినుంచి తామింతవరకు ఊహించజాలని పరమార్థం గోచరించింది</FONT></p>
<hr class="puTa_virupu">
<table><tr><td><a class=puTa_lanke href=puTa17.html>p17</a></td><td>p18</td><td><a class=puTa_lanke href=puTa19.html>p19</a></td></tr></table>
</div></body></html>
