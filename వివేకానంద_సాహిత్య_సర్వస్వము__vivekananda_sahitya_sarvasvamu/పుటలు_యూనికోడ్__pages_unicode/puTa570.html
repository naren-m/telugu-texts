<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa569.html>p569</a></td><td>p570</td><td><a class=puTa_lanke href=puTa571.html>p571</a></td></tr></table>
<p><FONT FACE="SHREE900, SHREE, sans-serif" SIZE="3">మతం : దాని పద్ధతులు, ప్రయోజనం </FONT><FONT FACE="TimesNewRoman, Times, serif" SIZE="2">1 5 5</FONT></p>
<p><FONT FACE="SHREE900, SHREE, sans-serif" SIZE="3">నమ్మడానికి నిరాకరించి, హేతుజ్ఞానాన్ని వినియోగించే వారిని దేవుడు క్షమి-&nbsp;<BR>స్తాడు; హేతుజ్ఞానాన్ని వినియోగించకుండా గుడ్డిగా నమ్మేవారిని క్షమించడు. ఇది&nbsp;<BR>నా నిశ్చితాభిప్రాయం. భగవంతుడు ప్రసాదించిన శక్తులను ఉపయోగించని&nbsp;<BR>వాడు అథోగతిపాలై పశువుల స్థాయికి దిగజారుతాడు. - తన శక్తులను క్షీణింప&nbsp;<BR>చేసి, నశిస్తాడు. మనం తర్కించాలి; ప్రతిదేశంలోని ప్రాచీన గ్రంథాలు ప్రవక్తలను,&nbsp;<BR>మహాపురుషులను గురించి చెప్పే విషయాలు నిజమే అని మన హేతుజ్ఞానం ధృవీ-&nbsp;<BR>కరిస్తే, వాటిని నమ్ముదాం; మనలో అలాంటి ప్రవక్తలను చూసినప్పుడు మనం&nbsp;<BR>వారిని నమ్ముదాం; అప్పుడు వారు విపరీతవ్యక్తులు కారని, కొన్ని సత్యాలకు వారు&nbsp;<BR>ప్రత్యక్ష నిదర్శనాలని మనం గ్రహిస్తాం. వాళ్లు సాధన చేశారు, కృషి చేశారు.&nbsp;<BR>కాబట్టి వారిలో సత్యం సహజంగా వ్యక్తమైనది. ఆ సత్యం మనలో వ్యక్తమవడానికి&nbsp;<BR>మనం కృషి, సాధన చెయ్యవలసి వుంటుంది. మనం ప్రవక్తలమై&nbsp;<BR>నప్పుడు వారూ ప్రవక్తలని మనం నమ్ముతాం. వాళ్లు దివ్య విషయాలను దర్శిం-&nbsp;<BR>చారు. వాళ్లు ఇంద్రియాలను అధిగమించి, అతీంద్రియ విషయాన్ని యీష-&nbsp;<BR>ణ్మాత్రం దర్శించారు. మనమూ అలాటి స్థితి పొందాక ఆ విషయాన్ని&nbsp;<BR>నమ్ముదాం; అంతవరకు నమ్మవద్దు.</FONT></p>
<p><FONT FACE="SHREE900, SHREE, sans-serif" SIZE="3">వేదాంతంలోని ముఖ్య సిద్ధాంతం యిదే. మతానుభూతి యిప్పుడే&nbsp;<BR>యిక్కడే సాధ్యమని వేదాంతం వక్కాణిస్తుంది. ఈ జీవితం, ఆ జీవితం,&nbsp;<BR>జీవితం, మృత్యువు, ఇహలోకం, పరలోకం - వీటిని గురించిన జిజ్ఞాసకు&nbsp;<BR>కారణం మూఢవిశ్వాసం, అపోహే. మనం కల్పించుకొనే విభాగాలు తప్ప&nbsp;<BR>కాలంలో వేరు భాగాలే లేవు. పది గంటలకు, పన్నెండు గంటలకు భేద మేమిటి?&nbsp;<BR>ప్రకృతిలో సంభవించే కొన్ని మార్పులవల్ల మనం కల్పించుకొన్న భేదాలే కదా!&nbsp;<BR>కాలవాహిని ఎప్పుడూ ఒక్కటే. ఇక యీ జీవితం, ఆ జీవితం అనే మాటల&nbsp;<BR>కర్థమేమిటి? ఎప్పుడనేదే ప్రశ్న. పూర్వకాలంలో మనం నష్టపొందినదాన్ని వేగంగా&nbsp;<BR>కృషిచేసి సాధించవచ్చును. అందువల్ల మతాన్నిప్పుడే సాక్షాత్కరింప చేసుకోవాలని&nbsp;<BR>వేదాంతం హితవు చెబుతోంది. నువ్వు మత జీవితం సాగించటమంటే, ఏ మతం&nbsp;<BR>లేకుండా నువ్వు ప్రారంభించి, నీ ఆత్మోన్నతికోసం కృషిచేసి, సత్యాలను&nbsp;<BR>దర్శించి, నీకు నువ్వే స్వయంగా విషయాలు తెలుసుకోవటమే. అది జరిగాక&nbsp;<BR>- తరువాతే - నీకు మతమనేది వుందని గ్రహించు. అంతవరకు నువ్వు నాస్తి-&nbsp;<BR>కుడికంటే ఎక్కువవాడివి కాదు; తక్కువే కూడా. ఎందుకంటే నాస్తికుడు చిత్త-&nbsp;<BR>శుద్ధి వున్నవాడు. ‘‘నా కీ విషయాలు తెలియవు’’ అని అతడు నిష్కపటంగా&nbsp;<BR>చెబుతాడు. ఇతరులో! తమకు తెలియకపోయినా ఇక్కడకు అక్కడకు వెళ్లి&nbsp;<BR>‘‘మేం ఆస్తికులం’’ అని చాటిస్తుంటారు. వారికున్న మతమేమో ఎవ్వరికీ</FONT></p>
<p><FONT FACE="TimesNewRoman, Times, serif" SIZE="2">2vs 1 1</FONT></p>
<hr class="puTa_virupu">
<table><tr><td><a class=puTa_lanke href=puTa569.html>p569</a></td><td>p570</td><td><a class=puTa_lanke href=puTa571.html>p571</a></td></tr></table>
</div></body></html>
