<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa828.html>p828</a></td><td>p829</td><td><a class=puTa_lanke href=puTa830.html>p830</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ఉపోద్ఘాతం</FONT></p>
<BR>
<p><FONT FACE="SHREE900, SHREE, sans-serif" SIZE="3">5</FONT></p>
<BR>
<p><FONT FACE="SHREE900, SHREE, sans-serif" SIZE="3">సంపాదించనంతదాకా మనసు గూర్చి, మనిషి ఆంతర ప్రకృతిగూర్చి, భావనాతత్త్వం&nbsp;<BR>గూర్చి, జ్ఞానం ఎన్నటికీ కలగదు. అనేక సాధనా లుండటంవల్ల, వాటిసాయంతో&nbsp;<BR>బాహ్యప్రపంచ విషయాలను పరిశీలించటం కొంతవరకు సులభమని చెప్పవచ్చు.&nbsp;<BR>కాని ఆంతర ప్రపంచాన్ని శోధించటానికి మన కిలాంటి సాధనాసంపత్తి ఏదీలేదు.&nbsp;<BR>ఐనా, నిజమైన శాస్త్రం ఏర్పడటానికి పరిశీలన ఆవశ్యకం అని మనకు తెలుసు.&nbsp;<BR>విషయవిశ్లేషణాసహిత పరిశోధన లేనిదే భౌతికశాస్త్రం అనే దేదీ నిలవజాలదు.&nbsp;<BR>అందుకే మానసిక శాస్త్రజ్ఞుల్లో పరిశీలనా సాధనాలను కనుగొన్న ఏ కొద్దిమందో తప్ప,&nbsp;<BR>మిగతావారంతా సృష్ట్యాదినుండి తమలో తాము తగువులాడుకొంటున్నారు.</FONT></p>
<p><FONT FACE="SHREE900, SHREE, sans-serif" SIZE="3">ఆంతర స్థితులను పరిశీలించటానికి ఇలాంటి సాధనలను మనకు చూపటమే&nbsp;<BR>రాజయోగ ప్రథమాశయం. మనసే దీనికి సాధనం. ఏకాగ్రతాశక్తిని సక్రమ&nbsp;<BR>మార్గానికి తెచ్చి, ఆంతర ప్రపంచం వైపుకు మరల్చినప్పుడు, అది మనసును&nbsp;<BR>విమర్శించి, అంతకుముందు మనకు తెలియని విషయాలను ప్రకాశింప చేస్తున్నది.&nbsp;<BR>చెదరిన సూర్యకిరణాలను కేంద్రీకరించినప్పుడు అవి తీక్షణంగా వెలుగుతాయి.&nbsp;<BR>ఇలాగే ఏకాగ్రతవల్ల మనశ్శక్తులు దీప్తిచెందుతాయి. జ్ఞానానికి యిదే సాధనం.&nbsp;<BR>బాహ్యంతర ప్రపంచాలు రెంటియందు కూడా ప్రతిమనిషి ఏకాగ్రతాశక్తిని&nbsp;<BR>వినియోగిస్తూనే ఉన్నాడు. ఈ కర్తవ్యనిర్వహణానికి విశేష అభ్యాసం కావలసి&nbsp;<BR>ఉంది. చిన్ననాటినుండీ ఆంతరప్రపంచ విషయాలను వదిలి, బాహ్యవిషయాలనే&nbsp;<BR>లక్ష్యింప నేర్చుకొని యున్నందువల్ల, మనలో చాలామందికి మనోయంత్రం&nbsp;<BR>ఎలానడుస్తుందో గమనించేశక్తి చాలావరకు నశించింది. చిత్తవృత్తుల నరికట్టి,&nbsp;<BR>మనసు నంతర్ముఖం చేసి, సర్వమానసిక శక్తుల నేకాగ్రతకు తెచ్చి, మనసుపై పరిపి,&nbsp;<BR>మనసును విమర్శించి, మనసు వల్లనే మనసు స్వభావాన్ని గ్రహించటం అన్నది అంత&nbsp;<BR>సులభసాధ్యకార్యం కాదు. ఐనా, అలాంటి విషయ విమర్శనమే శాస్త్రీయపద్ధతి.&nbsp;<BR>అదితప్ప మరొకటి లేదని చెప్పాలి. బాహ్యజగత్తుమీద భౌతికశాస్త్రవేత్త తన&nbsp;<BR>నిశితదృష్టిని ఎలా సారిస్తాడో, మన శాస్త్రవేత్త ఆంతరంగిక జగత్తుమీద అలా తీక్షణ&nbsp;<BR>ఆంతరదృష్టిని సారించాలి.</FONT></p>
<p><FONT FACE="SHREE900, SHREE, sans-serif" SIZE="3">ఇక ఇలాంటి జ్ఞానంవల్ల ప్రయోజన మేమిటీ? - అని అడుగుతారేమో!!&nbsp;<BR>జ్ఞానసాధనతో పొందదగిన పరమపురుషార్థం జ్ఞానోపలబ్ధే. అంతేకాదు, జ్ఞాన&nbsp;<BR>సాధనంతో ఒక ప్రయోజనం కూడా సిద్ధిస్తున్నది. జ్ఞానంవల్ల సర్వదుఃఖాలు&nbsp;<BR>నివృత్తమౌతాయి. అంతఃకరణాన్ని శోధించి, తన్మూలంగా, నాశరహిత - స్వతస్సిద్ధ</FONT></p>
<BR>
<p><FONT FACE="SHREE900, SHREE, sans-serif" SIZE="3">- నిత్య - నిష్కళంక - పరిపూర్ణ వస్తువును ప్రత్యక్షంగా దర్శించినవానికి ఇక శోక - మోహా&nbsp;<BR>లెక్కడివీ? భయం - తీరని కోరిక - ఇవే దుఃఖాలకు పుట్టినిల్లు. మృత్యు వన్నది మిథ్య&nbsp;<BR>అని తెలియగానే, మనిషికి మరణభయం తొలగిపోతుంది. తాను పరిపూర్ణుడనని</FONT></p>
<hr class="puTa_virupu">
<table><tr><td><a class=puTa_lanke href=puTa828.html>p828</a></td><td>p829</td><td><a class=puTa_lanke href=puTa830.html>p830</a></td></tr></table>
</div></body></html>
