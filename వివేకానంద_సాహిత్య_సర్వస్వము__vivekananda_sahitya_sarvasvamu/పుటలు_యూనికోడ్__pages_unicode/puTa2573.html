<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2572.html>p2572</a></td><td>p2573</td><td><a class=puTa_lanke href=puTa2574.html>p2574</a></td></tr></table>
<p><FONT FACE="SHREE900, SHREE, sans-serif" SIZE="3">భగవద్గీత - 3</FONT></p>
<p><FONT FACE="Bookman-Light, Bookman, serif" SIZE="2">137</FONT></p>
<p><FONT FACE="SHREE900, SHREE, sans-serif" SIZE="3">భౌతికద్రవ్యాన్ని తయారుచేస్తాం; నిర్జీవ జడతత్త్వంనుండి మనం ఆత్మను&nbsp;<BR>రూపొందిస్తాం...</FONT></p>
<p><FONT FACE="SHREE900, SHREE, sans-serif" SIZE="3">తలక్రిందుగా నిలబడటంవల్లా, ఒంటికాలిమీద నిలబడటంవల్లా,&nbsp;<BR>మూడేసి తలలున్న ఐదువేలమంది దేవతలను పూజించటంవల్లా మీకు బ్రహ్మ-&nbsp;<BR>సాక్షాత్కారం కలిగే పక్షంలో, తప్పకుండా అలా చెయ్యవలసిందే. మీకు వీలైన&nbsp;<BR>విధంగా చెయ్యండి! ఏ మనడానికి ఎవరికీ అధికారం లేదు. కాబట్టి నీ పద్ధతి&nbsp;<BR>ఎంత చెడ్డదని నీకు తోచినా, అది తప్పు అని చెప్పవలసిన పని నీకు లేదని కృష్ణు-&nbsp;<BR>డంటాడు.</FONT></p>
<p><FONT FACE="SHREE900, SHREE, sans-serif" SIZE="3">మతం అనేది ఒక పరిణతిగాని, వెర్రిమొర్రి మాటల కుప్పకాదనటాన్ని&nbsp;<BR>గుర్తించాలి. రెండువేల సంవత్సరాలకు పూర్వం ఒకానొక మనిషి దేవుణ్ణి&nbsp;<BR>చూశాడు. దేవుణ్ణి మోసెస్‌ మండుతున్న పొదలో చూశాడు. దేవుడి దర్శనం&nbsp;<BR>కలిగినప్పుడు మోసెస్‌ చేసినపని మిమ్మల్ని కాపాడుతుందా? ఏ మానవుడి&nbsp;<BR>సాక్షాత్కారంగాని నీకు ఉపయోగపడదు; అలాటి అనుభూతిని ఆ విధంగా&nbsp;<BR>పొందాలనే కాంక్షను, ఆతురతను నీకు కలిగిస్తే కలిగించవచ్చును. అదే పూర్వుల&nbsp;<BR>జీవితోదాహరణల విలువ. అంతకుమించిన విలువలేదు. వారు కేవలం దారి&nbsp;<BR>సూచించే స్తంభాలవంటివారు. ఒకరు తింటే మరొకరికి కడుపు నిండదు.&nbsp;<BR>ఒకరికి కలిగిన భగవత్సాక్షాత్కారం మరొకరికి మోక్ష మివ్వలేదు. దేవుణ్ణి నువ్వే&nbsp;<BR>చూడాలి. భగవంతుడెలా వుంటాడు? అతడికి దేహమొక్కటి, తలలు మూడు&nbsp;<BR>వున్నాయా? ఆరు దేహాలు, ఐదు తలలు వున్నాయా? అని జనం కలహించు-&nbsp;<BR>కొంటుంటారు. మీరు దేవుణ్ణి దర్శించారా? లేదు... తాము ఎన్నటికైనా దర్శించ&nbsp;<BR>గలమన్న నమ్మకం వారికి లేదు. మానవులమైన మన మెంత మందమతులం! నిశ్చ-&nbsp;<BR>యంగా పిచ్చివారం!</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో ఏర్పడ్డ సంప్రదాయరీత్యా దేవుడనేవాడు వుంటే, అతడు&nbsp;<BR>నీకు దేవుడే, నాకూ దేవుడే. సూర్యు డెవరికి స్వంతం! చందమామ అందరికీ&nbsp;<BR>మామ అని మీరంటారు. దేవుడుంటే మీరతణ్ణి తప్పక చూడగలిగి వుండాలి.&nbsp;<BR>లేకపోతే, ఆ దేవుడు మనకు అక్కర్లేదు.</FONT></p>
<p><FONT FACE="SHREE900, SHREE, sans-serif" SIZE="3">ప్రతివాడూ తన పద్ధతే శ్రేష్ఠమని అనుకొంటాడు. చాల మంచిదే! కాని&nbsp;<BR>ఒక్క సంగతి గుర్తుంచుకోండి. అది మీకు శ్రేష్ఠమైనదేకావచ్చు. ఒకరికి ఎంతో&nbsp;<BR>అజీర్ణం చేసే ఆహారం మరొకరికి తేలికగా జీర్ణమయేది కావచ్చు. మీకు మంచి-&nbsp;<BR>దైనంత మాత్రాన మీ పద్ధతే అందరికీ వర్తిస్తుందని, జాక్‌కు సరిపోయే కోటే&nbsp;<BR>జాన్‌కు, మేరీకీకూడా సరిపోతుందని అనాలోచితంగా తీర్మానించవద్దు. చదువు,&nbsp;<BR>సంస్కారం, ఆలోచనలేని స్త్రీ, పురుషులు అంతా అలాటి తీర్మానాలవారే</FONT></p>
<hr class="puTa_virupu">
<table><tr><td><a class=puTa_lanke href=puTa2572.html>p2572</a></td><td>p2573</td><td><a class=puTa_lanke href=puTa2574.html>p2574</a></td></tr></table>
</div></body></html>
