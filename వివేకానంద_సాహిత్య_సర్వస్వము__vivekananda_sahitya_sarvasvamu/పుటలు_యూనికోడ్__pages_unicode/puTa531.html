<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa530.html>p530</a></td><td>p531</td><td><a class=puTa_lanke href=puTa532.html>p532</a></td></tr></table>

<p><FONT FACE="TimesNewRoman, Times, serif" SIZE="2">1 1 6</FONT></p>
<p><FONT FACE="SHREE900, SHREE, sans-serif" SIZE="3">దాని అవయవం మాత్రం కాదని, అది అవిభాజ్యమని, అదే యథార్థమానవుడని&nbsp;<BR>నమ్మకంగల అన్నిచోట్లలో ఆత్మ అనాది అనే సిద్ధాంతంకూడా అనివార్యమై&nbsp;<BR>ఏర్పడింది. ఆత్మ స్వతంత్రం, అవిభాజ్యం అని నమ్మిన దేశస్థులు శవాలను&nbsp;<BR>దహించే ఆచారంచే తమ నమ్మకాన్ని వ్యక్తంచేశారు. ప్రాచీనార్యులలో చేరినవారే&nbsp;<BR>ఐనా పారశీకులు మాత్రం అత్యంత ప్రాచీనకాలంలోనే, తమపై సెమిటిక్కు&nbsp;<BR>ప్రభావం ఏమీ లేకున్నా, శవసంస్కారానికి ఒక ప్రత్యేక విధానాన్ని వర్ధిల్ల చేసు-&nbsp;<BR>కొన్నారు. వారు పీనుగులను నెలకొల్పే ‘మౌనగోపురాల’ </FONT><FONT FACE="TimesNewRoman, Times, serif" SIZE="2">(Tower  of Silience)</FONT></p>
<p><FONT FACE="SHREE900, SHREE, sans-serif" SIZE="3">పేరు (దఖ్మ) దహ్‌ అనే ధాతువునుండి నిష్పన్నమైనదే.&nbsp;<BR>ఇంతెందుకు, మానవతత్త్వాన్ని పరిశీలించుకొనడంలో ఎక్కువ శ్రద్ధ&nbsp;<BR>వహించని జాతులవారికి భౌతికదేహమే సర్వస్వం. దానిని వారు అతిక్రమించి&nbsp;<BR>ముందుకుపోలేరు. ఉదాత్తమైన వెలుగు వారిని ‘‘ఇంకా అవతలికి పోండి’’ అని&nbsp;<BR>తరిమినప్పుడుకూడా ‘‘ఏదో ఒక విధంగా ఎప్పుడో ఒకప్పుడు యీ శరీరమే&nbsp;<BR>అవ్యయమవుతుంది’’ అనే తీర్మానానికే వారు వచ్చారు.</FONT></p>
<p><FONT FACE="SHREE900, SHREE, sans-serif" SIZE="3">మానవుణ్ణి ఆలోచనాపరుణ్ణిగా గుర్తించి, అతడి తత్త్వాన్ని గురించిన విచా-&nbsp;<BR>రంలో తమ శ్రేష్ఠశక్తులను వినియోగించిన వారు భారతీయ ఆర్యులు. ‘‘ఈ&nbsp;<BR>దేహానికి వెనుక, తమ తండ్రి తాతలు ఆసగొన్న ఆ భాస్వర సూక్ష్మదేహానికి సైతం&nbsp;<BR>మరుగున యథార్థ మానవుడున్నాడు, అవిభాజ్యమైన ఒక తత్త్వం (ఆత్మ)&nbsp;<BR>వుంది. ఆ ఆత్మ తనను యీ దేహంతో కప్పుకొంటుంది, దేహం జీర్ణమైనప్పుడు&nbsp;<BR>దాన్ని త్యజిస్తుంది’’ అని అచిరకాలంలోనే వాళ్లు కనుగొన్నారు. అలాంటి&nbsp;<BR>తత్త్వం సృష్టించబడిందా? సృష్టి అనే మాటకు అర్థం శూన్యంనుండి ఏదో&nbsp;<BR>పుట్టటమే ఐతే ‘సృష్టించబడినదా’ అనే ప్రశ్నకు ‘లేదు’ అనేదే ఖచ్చితమైన సమా-&nbsp;<BR>ధానం. ఆత్మకు జనన మరణాలు లేవు; అది సంకీర్ణంకాదు, సమ్మిశ్రం కాదు;&nbsp;<BR>అది స్వతంత్రం, అవిభాజ్యం. కాబట్టి దాన్ని సృష్టించడానికిగాని, నశింపచేయ-&nbsp;<BR>డానికి గాని కుదరదు. ఈ ఆత్మ వివిధ దశలద్వారా ప్రయాణిస్తున్నదంతే.</FONT></p>
<p><FONT FACE="SHREE900, SHREE, sans-serif" SIZE="3">ఇక సహజంగా ఒక ప్రశ్న తలెత్తుతుంది. ఇంతకాలం యీ ఆత్మ ఎక్కడ&nbsp;<BR>వుంది? దీనికి హిందూ తత్త్వజ్ఞులు ‘‘బాహ్యదృష్టి కోణంనుండి చూస్తే అది&nbsp;<BR>వివిధ దేహాలగుండా పయనిస్తూవుంది. కాని పారమార్థికంగా, తాత్త్వికంగా అది&nbsp;<BR>వివిధ మానసిక దశలగుండా పోతూవుంది’’ అని చెబుతారు.</FONT></p>
<p><FONT FACE="SHREE900, SHREE, sans-serif" SIZE="3">హిందూ తత్త్వవేత్తలు ప్రతిపాదించిన పునర్జన్మ సిద్ధాంతానికి ఆధారంగా&nbsp;<BR>శ్రుతిప్రమాణాలు కాక, మరేవైనా నిదర్శనాలు వున్నాయా? ఉన్నాయి. సర్వజనీ&nbsp;<BR>నంగా అంగీకరింపబడే ఏ సిద్ధాంతానికైనా ఎంతటి చక్కని ఆధారాలు వున్నాయో,&nbsp;<BR>దీనికీ అంత చక్కని ఆధారాలున్నాయి. వాటిని ముందుముందు చూపగలుతా-&nbsp;<BR>మనే మా ఆశ. కాని, ప్రప్రథమంగా ఐరోపా ఖండంలోని ఆధునికవేత్తలు</FONT></p>
<hr class="puTa_virupu">
<table><tr><td><a class=puTa_lanke href=puTa530.html>p530</a></td><td>p531</td><td><a class=puTa_lanke href=puTa532.html>p532</a></td></tr></table>
</div></body></html>
