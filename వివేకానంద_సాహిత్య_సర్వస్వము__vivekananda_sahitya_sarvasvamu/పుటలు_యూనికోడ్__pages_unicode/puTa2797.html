<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2796.html>p2796</a></td><td>p2797</td><td><a class=puTa_lanke href=puTa2798.html>p2798</a></td></tr></table>
<p><FONT FACE="SHREE900, SHREE, sans-serif" SIZE="3">బుద్ధుడి సందేశం</FONT></p>
<p><FONT FACE="TimesNewRoman, Times, serif" SIZE="2">3 6 1</FONT></p>
<p><FONT FACE="SHREE900, SHREE, sans-serif" SIZE="3">కరించాడు. సంప్రదాయాన్ని అనుసరించి మతప్రబోధానికి నిమిత్తమార్గమైన&nbsp;<BR>సంస్కృతాన్ని సైతం అతడు తిరస్కరించాడు. సంస్కృత భాషా సంపర్కంవల్ల&nbsp;<BR>తన శిష్యులు మూఢవిశ్వాసాలను అవలంబిస్తారని ఆ సంప్రదాయాన్ని అతడు&nbsp;<BR>త్రోసిరాజన్నాడు.</FONT></p>
<p><FONT FACE="SHREE900, SHREE, sans-serif" SIZE="3">మనం యింతదాకా చర్చిస్తున్న సత్యాన్ని మరో విధంగా చూడవచ్చును;&nbsp;<BR>అది హైందవ దృక్పథం. బుద్ధుడు బోధించిన మహోత్కృష్టమైన నిస్వార్థ&nbsp;<BR>ధర్మాన్ని మా చూపుతో చూస్తే మరింత బాగా అది అవగాహన కాగలదని మా&nbsp;<BR>అభిప్రాయం. ఈ వరకే ఉపనిషత్తుల్లో బ్రహ్మాన్ని గురించి, ఆత్మను గురించి చెప్ప-&nbsp;<BR>బడివుంది. ఆత్మ, బ్రహ్మం, సర్వేశ్వరుడు - ఒక్కటే. ఉన్నదంతా యీ ఆత్మే.&nbsp;<BR>అదొక్కటే సత్యం. మాయ, భ్రమ - మన కది వేరుగా కనబడేట్లు చేస్తూన్నది.&nbsp;<BR>ఉన్నదొక్కటే ఆత్మ. అనేకాత్మలు లేవు. ఆ ఒక్క ఆత్మే నానారూపాలుగా&nbsp;<BR>ప్రకాశిస్తోంది. ‘‘మానవు లంతా ఒకే వ్యక్తి కాబట్టి మానవుడికి మానవుడు సహో-&nbsp;<BR>దరుడు. మానవుడు నా సహోదరుడే కాడు; అతడు నేనే. నేనే అతడు’’ అని&nbsp;<BR>వేదాలు ఘోషిస్తున్నాయి. విశ్వంలో ఏ ప్రాంతానికి హాని కలిగించినా, నాకు నేను&nbsp;<BR>హాని కలిగించుకోవటమే. నేను విశ్వాన్నే. నేను ఫలానా వ్యక్తిని; మహారాజ&nbsp;<BR>రాజశ్రీ... ఫలానా అని భావించటం భ్రమే.</FONT></p>
<p><FONT FACE="SHREE900, SHREE, sans-serif" SIZE="3">స్వతస్సిద్ధమైన ఆత్మతత్త్వాన్ని అధికాధికంగా సమీపించేకొద్దీ భ్రమ అధి&nbsp;<BR>కాధికంగా తొలగిపోతుంది. విభేదాలు, విభాగాలు ఎంతెంతగా తొలగిపోతాయో,&nbsp;<BR>సర్వం ఒకే ఒక దివ్యతత్త్వం అనే సత్యం అంతంతగా సాక్షాత్కారమౌతుంది. దేవు-&nbsp;<BR>డున్నాడు; ఐతే అత డెన్నడో మేఘాల్లో కూర్చొన్న మానవుడు కాడు. అతడు&nbsp;<BR>నిర్మలమైన ఆత్మస్వరూపుడు. ఆతని నివాస స్థానమేది? నువ్వు నీ కెంత సమీ-&nbsp;<BR>పస్తుడవో అతడు నీ కంతకంటె ఎక్కువ సమీపస్థుడు. అత డాత్మే! దేవుణ్ణి భిన్న-&nbsp;<BR>మైన వాణ్ణిగా, నీకంటె వేరుగా ఎలా దర్శించగలవు? అతడు నీకు వేరని భావిస్తే&nbsp;<BR>అతణ్ణి తెలుసుకోలేవు. అతడు నువ్వే. ఈ ప్రబోధమే భారతీయ ప్రవక్తలు ప్రతి-&nbsp;<BR>పాదించిన సిద్ధాంతం.</FONT></p>
<p><FONT FACE="SHREE900, SHREE, sans-serif" SIZE="3">నువ్వు ఫలానా వ్యక్తిని - మహారాజ రాజశ్రీ... గారిని చూస్తూన్నట్లు,&nbsp;<BR>ప్రపంచమంతా నీనుండి వేరుగా వున్నట్లు భావించటం స్వార్థపరత్వం. నువ్వు&nbsp;<BR>నాకు వేరని నువ్వు నమ్ముతావు. నీకు నన్ను గురించిన చింతే లేదు. నువ్వు&nbsp;<BR>యింటికి వెళ్లి విందు ఆరగిస్తావు. నిశ్చింతగా నిద్రిస్తావు. నేను చచ్చినా నీవు ఎప్పటి&nbsp;<BR>మాదిరి తింటావు, తాగుతావు. విలాసాలను అనుభవిస్తావు. కాని తక్కిన&nbsp;<BR>ప్రపంచం శోకమగ్నమై వుండగా నువ్వు నిజమైన సుఖాన్ని అనుభవించలేవు.</FONT></p>
<hr class="puTa_virupu">
<table><tr><td><a class=puTa_lanke href=puTa2796.html>p2796</a></td><td>p2797</td><td><a class=puTa_lanke href=puTa2798.html>p2798</a></td></tr></table>
</div></body></html>
