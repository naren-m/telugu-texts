<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1837.html>p1837</a></td><td>p1838</td><td><a class=puTa_lanke href=puTa1839.html>p1839</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">233</FONT></p>
<p><FONT FACE="SHREE900, SHREE, sans-serif" SIZE="3">తండ్రి తన కుమార్తెను ఆమె ప్రియుని (భర్త కాబోయేవాణ్ణి) గురించి అనేక&nbsp;<BR>ప్రశ్న లడుగుతాడు. ఆమె పెళ్లి ఒప్పుదలను గూర్చి అనేకరకాలుగా పరిహాసా&nbsp;<BR>లాడతాడు. అలాటి సందర్భాల్లో ఫ్రెంచ్‌ కన్య సిగ్గుతో తలవంచుకొని వుంటుంది.&nbsp;<BR>ఆంగ్ల కన్య సిగ్గుపడుతుంది, అమెరికన్‌ కన్య తీవ్ర ప్రత్యుత్తరాలు తక్షణమే&nbsp;<BR>యిస్తుంది. చుంబనం, ఆలింగనంకూడా అంత ఆక్షేపణీయాలు కావు; వీటిని&nbsp;<BR>గూర్చి నలుగురి ముందు మాట్లాడవచ్చును. కాని మన దేశంలో వలపును గురించి&nbsp;<BR>పెద్దలైన బంధువుల ముందు మాట్లాడకూడదు - దాన్ని అప్రస్తుతంగా&nbsp;<BR>కూడా ప్రస్తావించకూడదు.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్యులు ప్రస్తుతం ధనవంతులు. మనిషి దుస్తులు పరిశుభ్రంగా,&nbsp;<BR>ఆచారానుక్రమంలో నిర్దుష్టమై వుంటే తప్ప, అతడు ‘జెంటిల్‌మన్‌’ (పెద్ద&nbsp;<BR>మనిషి) గా పరిగణింపబడడు - సమాజంలో అతడు చేరరాదు. జెంటిల్‌మన్‌గా&nbsp;<BR>వుండేవాడు తన కాలర్‌ను (మెడపట్టీ గుడ్డను) షర్టును రెండు మూడు సార్లు&nbsp;<BR>మార్చుకోవాలి. పేదలకిలా చెయ్యటం సాధ్యం కాదు కదా. బైటికి ఉడుపులమీద&nbsp;<BR>మరకలుండకూడదు - చివరకు వాటిలో కనీసం ముడతకూడా వుండకూడదు.&nbsp;<BR>వేడిమివల్ల బాధ ఎంతగా వున్నా, చేతులకు గ్లోవులు (చేతి మేజోళ్లు) ధరించే&nbsp;<BR>బైటికెళ్లాలి. లేకపోతే వీథుల్లో నడిచేటప్పుడొకవేళ చేతులు మలిన మవవచ్చును;&nbsp;<BR>మలిన హస్తాలతో ‘లేడీ’ (ప్రతిష్ఠవున్న స్త్రీ) తో కరచాలనం చెయ్యటం జెంటి-&nbsp;<BR>ల్‌మన్‌కు ఎంతో అనుచితం. మర్యాదస్థుల సమాజంలో, ఉమ్మి వెయ్యటం,&nbsp;<BR>పుక్కిలించటం, పళ్లు కుట్టుకొనటం ఎవరైనా చేస్తే ఆ అపరాధి చండాలుడుగా,&nbsp;<BR>నీచజాతివాడుగా పరిగణింపబడి, బహిష్కరింపబడతాడు.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్యుల ధర్మం శక్తిని - స్త్రీమూర్తిగా ఎంచబడే సృజన శక్తిని -&nbsp;<BR>ఆరాధించటం వామాచారసాధకుడు స్త్రీని ఆరాధించే విధాన్ని పోలివుంటుంది.&nbsp;<BR>తాంత్రికారాధకుడు చెప్పేట్లు: ‘‘ఎడమవైపున స్త్రీ, ... కుడివైపున, మద్యపూరిత&nbsp;<BR>పాత్ర ముందు; మిశ్రణావశ్యవస్తు సహితమైన వేడిమాంసం, ... వుండాలి.&nbsp;<BR>తాంత్రికమతం ఎంతో నిగూఢం, యోగులకైనా దురవగాహం.’’ ఈ శక్తి పూజే&nbsp;<BR>బహిరంగంగా, అందరిచేత (అక్కడ) అవలంబించబడేది; మాతృభావం, అంటే&nbsp;<BR>తల్లిపట్ల పుత్రుడికున్న సంబంధంకూడా అధికంగా కనబడుతుంది. యూరప్‌&nbsp;<BR>ప్రజలది నిజానికి రోమన్‌ కాథలిక్‌ మతమే! - ప్రాటస్టాంటిజమ్‌ బలం అక్కడ&nbsp;<BR>అంతగా కనిపించదు. రోమన్‌ కాథలిక్‌ మతంలో జెహోవా, ఏసుక్రీస్తు,&nbsp;<BR>మూర్తిత్రయం అప్రధాన దైవాలు; అక్కడి ఆరాధనమంతా మాతకే - చేతుల్లో&nbsp;<BR>ఏసు శిశువుని వుంచుకొన్న ఆ మాతృమూర్తికే! చక్రవర్తి ‘అమ్మా’ అని అరు-&nbsp;<BR>స్తాడు; సేనాధిపతి ‘అమ్మా’ అని అరుస్తాడు; పతాకహస్తుడైన సైనికుడు ‘అమ్మా’</FONT></p>
<hr class="puTa_virupu">
<table><tr><td><a class=puTa_lanke href=puTa1837.html>p1837</a></td><td>p1838</td><td><a class=puTa_lanke href=puTa1839.html>p1839</a></td></tr></table>
</div></body></html>
