<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2669.html>p2669</a></td><td>p2670</td><td><a class=puTa_lanke href=puTa2671.html>p2671</a></td></tr></table>

<p><FONT FACE="SHREE900, SHREE, sans-serif" SIZE="3">ఆచారాలన్నీ మంచివి; ఇక వారికి రుచించనివన్నీ, వారు దూషించినవన్నీ చెడ్డవి!&nbsp;<BR>ఆహా! మూర్ఖతకు యింతకంటె ప్రత్యక్ష నిదర్శనం ఏముంటుంది?</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్యస్త్రీలు స్వేచ్ఛగా అన్నిచోట్ల తిరుగుతారు, కాబట్టి అది మంచిది;&nbsp;<BR>వారు స్వయంగా తమ భర్తలను వర్తిస్తారు, కాబట్టి అది ఉన్నతికి మహోన్నత&nbsp;<BR>సాధనం; పాశ్చాత్యులు మన వేషభూషణాలను, ఆహారాదులను ఆమోదించరు,&nbsp;<BR>కాబట్టి అవి చాలచెడ్డవి; పాశ్చాత్యులు విగ్రహారాధనను ఖండిస్తారు, కాబట్టి విగ్ర-&nbsp;<BR>హారాధన మహాపాపం, నిజమే, సంశయం ఎందుకు?</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్యులు ఏకేశ్వరారాధన అత్యున్నత పారమార్థిక శ్రేయోప్రద&nbsp;<BR>మంటారు, కాబట్టి మన దేవతల నందరినీ కట్టగట్టి గంగలో పారవేద్దాం. పాశ్చా-&nbsp;<BR>త్యులు కులభేదాలు నింద్యాలంటారు. కాబట్టి కులాలన్నిటిని ఒకటిగా కలిపి-&nbsp;<BR>వేద్దాం. పాశ్చాత్యులు బాల్యవివాహం దోషాలన్నిటికీ మూలమంటారు, కాబట్టి&nbsp;<BR>అదీ ఎంతో చెడ్డదనటంలో సందేహంలేదు.</FONT></p>
<p><FONT FACE="SHREE900, SHREE, sans-serif" SIZE="3">ఈ ఆచారాలన్నీ అంగీకార్యాలా? త్యాజ్యాలా? అనే విషయాన్ని మనం&nbsp;<BR>యిక్కడ చర్చించటం లేదు; కాని మన ఆచార సంప్రదాయాలు మూల పడ-&nbsp;<BR>వెయ్యాలనటానికి పాశ్చాత్యుల నిరసనమే ప్రమాణమైతే, ఎంత మాత్రమూ&nbsp;<BR>కాదనటం మన కర్తవ్యం.</FONT></p>
<p><FONT FACE="SHREE900, SHREE, sans-serif" SIZE="3">ప్రస్తుత రచయితకు పాశ్చాత్య సమాజాన్నిగూర్చి కొంచెం వ్యక్తిగత&nbsp;<BR>అనుభవంవుంది. దానిమూలంగా అతడికి కలిగిన నిశ్చితాభిప్రాయం ఏమంటే,&nbsp;<BR>ప్రధానగమన విషయంలోను, గమ్య విషయంలోను ప్రాచ్య పాశ్చాత్య సమాజాల&nbsp;<BR>నడుమ వ్యత్యాసం వుండటంచేత, భారతదేశంలో పాశ్చాత్య పద్ధతిని అనుక-&nbsp;<BR>రిస్తూ, ఏ సంప్రదాయం బయల్వెడలినా అది విఫలమైపోతుంది. పాశ్చాత్య సమా-&nbsp;<BR>జంలో ఎన్నడూ మసలని వారవటంచేత, స్త్రీ పురుషుల సమావేశాన్నిగూర్చి&nbsp;<BR>అక్కడ నెలకొన్న, పాశ్చాత్య స్త్రీల పవిత్రతను కాపాడటానికై ఉద్దేశింపబడివున్న&nbsp;<BR>అక్కడి సాంఘిక విధినిషేధాలు యిసుమంతకూడ తెలుసుకోక, మన సమా-&nbsp;<BR>జంలో అదుపాజ్ఞలులేని స్త్రీ పురుష స్వేచ్ఛాసమావేశాలకు తలలూపేవారిపట్ల మా&nbsp;<BR>కెంతమాత్రం సానుభూతిలేదు.</FONT></p>
<p><FONT FACE="SHREE900, SHREE, sans-serif" SIZE="3">దుర్బల దేశస్థుల సంతానమైనవారు ఇంగ్లండులో జన్మించివుంటే, యవ-&nbsp;<BR>నుల (గ్రీకుల) మనికాని, బుడతకీచుల (పోర్చుగీసుల) మనికాని, స్పెయిన్‌&nbsp;<BR>దేశస్థుల మనికాని యథాతథంగా చెప్పక, తాము ఆంగ్లేయులమని చెప్పుకోవటం&nbsp;<BR>నేను చూశాను. అందరూ బలవంతుల వైపుకే సాగుతుంటారు; వైభవోపేతు&nbsp;<BR>లైనవారి వైభవప్రకాశం ఎలాగైనా పైనపడి ప్రతిఫలించాలని, అంటే, ఎరవు&nbsp;<BR>సొమ్ములతో ప్రకాశించాలని; దుర్బలు లందరికీ యిదే కోర్కె. భారతీయులు</FONT></p>
<hr class="puTa_virupu">
<table><tr><td><a class=puTa_lanke href=puTa2669.html>p2669</a></td><td>p2670</td><td><a class=puTa_lanke href=puTa2671.html>p2671</a></td></tr></table>
</div></body></html>
