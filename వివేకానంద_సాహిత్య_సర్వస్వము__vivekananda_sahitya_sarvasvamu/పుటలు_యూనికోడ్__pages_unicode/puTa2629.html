<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2628.html>p2628</a></td><td>p2629</td><td><a class=puTa_lanke href=puTa2630.html>p2630</a></td></tr></table>
<p><FONT FACE="SHREE900, SHREE, sans-serif" SIZE="3">భారతదేశ చారిత్రక క్రమపరిణామం</FONT></p>
<p><FONT FACE="Bookman-Light, Bookman, serif" SIZE="2">193</FONT></p>
<p><FONT FACE="SHREE900, SHREE, sans-serif" SIZE="3">లోహాలను మిశ్రణం చేయటంలో వారి రసాయన శాస్త్రవిజ్ఞానం, వారు అందిం-&nbsp;<BR>చిన సంగీత స్వరమానం, వారు కనిపెట్టిన వివిధ వాద్యసాధనాలు - యివన్నీ&nbsp;<BR>ఆధునిక ఐరోపా నాగరికత రూపొందటంలో ఎంతో దోహదం చేశాయి. అద్భు-&nbsp;<BR>తమైన కథల ద్వారా పసిబిడ్డల మనస్సులను పెంపొందించే శిక్షణ&nbsp;<BR>శాస్త్రాన్ని కనుగొన్నది వీరే. పేరుపొందిన యీ పద్ధతినే యీనాడు నాగరికమైన&nbsp;<BR>ప్రతిదేశమూ అనుసరించి తమ బిడ్డలను ప్రభావితం చేసుకొంటోంది.</FONT></p>
<p><FONT FACE="SHREE900, SHREE, sans-serif" SIZE="3">సునిశితమైన యీ విశ్లేషణాశక్తికి వెనుక, అది పెంపొందటానికి పూర్వం-&nbsp;<BR>నుండీ యీ ఆర్యజాతికి మరో విశేష మానసిక ప్రతిభ వుండినది - అదే కవిత్వ&nbsp;<BR>పరమైన అంతర్దృష్టి. భారతీయ మతం, తత్త్వశాస్త్రం, చరిత్ర, నీతిశాస్త్రం, రాజ-&nbsp;<BR>కీయం - యివన్నీ కవితా భావనలతో కూడిన కుసుమాలతో అలంకరించ&nbsp;<BR>బడ్డాయి. ఈ కవితాభావనలు ఆలంకారితమైన భాషకు సంస్కృతం అనిపేరు.&nbsp;<BR>సంస్కృతం అంటే ‘పరిపూర్ణమైనది’ అని అర్థం. అన్ని రంగాలనూ కవితాభావ&nbsp;<BR>నలతో రమ్యంగా చిత్రీకరించటానికి యితర భాషలన్నింటికంటె అత్యంత&nbsp;<BR>అనువైన యీ సంస్కృతం అద్భుతమైన భాష. గణితశాస్త్రంలోని కఠినమైన&nbsp;<BR>వాస్తవాలను కూడ తియ్యని సంఖ్యలలో యీ భాషలో వ్యక్తం చెయ్యవచ్చును.</FONT></p>
<p><FONT FACE="SHREE900, SHREE, sans-serif" SIZE="3">ఈ నిశిత విశ్లేషణాశక్తి, దీన్ని ముందుకు కొనిపోయిన కవితాదృష్టి&nbsp;<BR>హైందవజాతిని రూపొందించిన ముఖ్య అంతఃకారణాలు యీ రెండే. ఈ&nbsp;<BR>రెండూ కలిసి జాతీయ చరిత్రయొక్క మూలసూత్రాలయ్యాయి. ఆర్యజాతిని&nbsp;<BR>అతీంద్రియస్థాయికి ఎత్తుకొనిపోవటానికి కారణం వీటి కలయికే.</FONT></p>
<p><FONT FACE="SHREE900, SHREE, sans-serif" SIZE="3">ఆర్యజాతివారు వెండి బంగారాలలోకూడ కవిత్వాన్ని వెలయించారు;&nbsp;<BR>ఆభరణాలను రమ్యంగా మలిచారు, పాలరాతులను పరమాద్భుతంగా రూపొం-&nbsp;<BR>దించారు, వివిధ వర్ణాలలో సంగీతాన్ని సృష్టించారు, వారు తయారుచేసిన అతి-&nbsp;<BR>పలుచని వస్త్రాలు మర్త్యలోకానికి చెందిన వాటికంటె స్వప్నలోకపు దేవతావస్త్రాలనే&nbsp;<BR>అనిపిస్తాయి. వీటి అన్నిటి వెనుక మనకు కానవచ్చేది శతాబ్దాల పర్యంతం పని-&nbsp;<BR>సాగిస్తూన్న ఆ జాతీయ లక్షణమే.</FONT></p>
<p><FONT FACE="SHREE900, SHREE, sans-serif" SIZE="3">కళలు, విజ్ఞాన శాస్త్రాలు, కుటుంబ జీవన వాస్తవాలుకూడ ఆర్యులు&nbsp;<BR>రమణీయక కవిత్వభావనతో రూపొందించారు. ఇంద్రియానుభవం అతీంద్రి-&nbsp;<BR>యానుభవాన్ని తాకేవరకూ, వాస్తవం అవాస్తవంతో కలిసి కెంజాయగా కనిపించే&nbsp;<BR>వరకూ వారు యీ కవితాభావాన్ని ప్రసరించారు.</FONT></p>
<p><FONT FACE="SHREE900, SHREE, sans-serif" SIZE="3">ఈ జాతినిగూర్చి చరిత్ర గమనించిన కాలంనుండి యీ ప్రత్యేకలక్షణం&nbsp;<BR>దానిలో వున్నట్లు, అది ఎంతో ఉపయోగకరంగా వున్నట్లు కనబడుతుంది. ఎన్నో&nbsp;<BR>మతాల, సమాజాల స్వరూపాలను శోధించి, పరిత్యజించి, ఎంతో అభివృద్ధి ఐన</FONT></p>
<hr class="puTa_virupu">
<table><tr><td><a class=puTa_lanke href=puTa2628.html>p2628</a></td><td>p2629</td><td><a class=puTa_lanke href=puTa2630.html>p2630</a></td></tr></table>
</div></body></html>
