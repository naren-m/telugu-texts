<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2783.html>p2783</a></td><td>p2784</td><td><a class=puTa_lanke href=puTa2785.html>p2785</a></td></tr></table>

<p><FONT FACE="SHREE900, SHREE, sans-serif" SIZE="3">తృటిలో అతగాడి ముక్కుకోసి గంభీరంగా ‘‘బాబూ, సరిగ్గా యిలాగే నే నీ&nbsp;<BR>విద్యను ఉపదేశం పొందాను. నీకూ అలాగే చేస్తున్నాను. సరైన అవకాశం,&nbsp;<BR>సందర్భం కలిగినప్పుడు యింత నేర్పుగా యీ ఉపదేశం చెయ్యాలి’’ అని&nbsp;<BR>చెప్పాడు. ఆ యువకుడు ఎవరికైనా చెప్పటం సిగ్గుచేటని తన గురువు చెప్పినట్లు&nbsp;<BR>అక్షరాల నడుచుకొన్నాడు. కాలక్రమంలో దేశంలో ముక్కిడి యోగుల సంఖ్య&nbsp;<BR>పెరిగి పెద్దశాఖగా పరిణమించింది. నన్నుకూడ అలాటి ఒక శాఖను వ్యాపింప-&nbsp;<BR>చెయ్యమని నీ అభిప్రాయమా? స్వామీ!’’</FONT></p>
<p><FONT FACE="SHREE900, SHREE, sans-serif" SIZE="3">మరొకప్పుడు నే నాయన్ను యిలాగే ప్రశ్నిస్తే ఆయన యిచ్చిన జవాబిది:&nbsp;<BR>‘‘బాబూ! సహాయ మనేది చేతులతో చెయ్యదగిందా? మనస్సుతోకూడ&nbsp;<BR>సహాయం చెయ్యవచ్చును. శరీరంతో నిమిత్తం లేదు.’’</FONT></p>
<p><FONT FACE="SHREE900, SHREE, sans-serif" SIZE="3">మరొకప్పుడు అడిగిన మరో ప్రశ్న: ‘‘స్వామీ! మీరు మహాయోగులు కదా.&nbsp;<BR>మీరు రఘనాథుని విగ్రహాన్ని ఆరాధించటం, హోమం చెయ్యటం మొదలైన కర్మ-&nbsp;<BR>కలాపాలు ఆచరించటం ఎందుకు? ఈ కర్మకలాపాలు ప్రారంభకులకుగాని మీ&nbsp;<BR>కెందుకు?’’ అని ఆయన్ను అడిగాను. దాని కాయన యిలా జవాబిచ్చాడు:&nbsp;<BR>‘‘నాయనా! ప్రతివాడు కర్మస్వభావానికై చేస్తున్నానని అనుకోవటం ఎందుకు?&nbsp;<BR>పరార్థమై కర్మ నాచరించకూడదా?’’</FONT></p>
<p><FONT FACE="SHREE900, SHREE, sans-serif" SIZE="3">ఒకప్పు డొక దొంగ ఆయన ఆశ్రమానికి వచ్చి ఆయన్ను చూసి భయపడి&nbsp;<BR>పారిపోయాడు. పారిపోయేముందు తాను తస్కరించిన వస్తువులనన్నీ ఒక&nbsp;<BR>మూటగట్టి దాన్ని అక్కడే వదిలేశాడు. అది చూసి ఆ మూటను తీసుకొని&nbsp;<BR>వాడి వెంట పరిగెత్తి, వాణ్ణి పట్టుకొని వాడి కాళ్లవద్ద ఆ మూటనుంచి, నమస్క&nbsp;<BR>రించి కళ్లంట బాష్పాలు స్రవిస్తూంటే ‘‘బాబూ! నా తప్పును మన్నించు. నీ&nbsp;<BR>వస్తువులు తీసుకో. అవి నీవి. నావి కావు’’ అని ఆయన బ్రతిమిలాడాడు. ఈ&nbsp;<BR>కథ అందరికీ తెలుసు.</FONT></p>
<p><FONT FACE="SHREE900, SHREE, sans-serif" SIZE="3">ఒకసారి ఆయన్నొక తాచుపాము కాటేసింది. గంటల తరబడి ఆయన&nbsp;<BR>చనిపోయినట్లు కొయ్యబారి పడిపోయాడు. తర్వాత తేరుకొన్నాడు. ఆయన&nbsp;<BR>స్నేహితులు జరిగిందేమిటని అడగ్గా ఆయన యిలా అన్నాడు: ‘‘ఆ తాచు పర-&nbsp;<BR>మేశ్వరుని దూత సుమా!’’ ఆయన మహత్తర గుణాలను ఎరుగుదుం కాబట్టి&nbsp;<BR>యీ ప్రేమ చూపటం ఎలాటిదో గ్రహింపగలం.</FONT></p>
<p><FONT FACE="SHREE900, SHREE, sans-serif" SIZE="3">అన్ని విధాలైన శారీరక బాధలు పరమేశ్వరుడి దూతలని ఆయన భావి-&nbsp;<BR>స్తాడు. ఆయన పరమ సత్పురుషుడు. వినయవంతుడు. ప్రేమపూర్ణుడు.&nbsp;<BR>బాధలు ఈశ్వరదూతలే. మరొక పేరుతో వాటిని సంబోధించటమూ ఆయన&nbsp;<BR>భరించలేడు. వాటివల్ల ఆయన బాధ పడొచ్చునేమో! ఆయన ప్రేమ, సజ్జనత్వం,</FONT></p>
<hr class="puTa_virupu">
<table><tr><td><a class=puTa_lanke href=puTa2783.html>p2783</a></td><td>p2784</td><td><a class=puTa_lanke href=puTa2785.html>p2785</a></td></tr></table>
</div></body></html>
