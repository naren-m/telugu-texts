<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2363.html>p2363</a></td><td>p2364</td><td><a class=puTa_lanke href=puTa2365.html>p2365</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - వేదాంతం</FONT></p>
<BR>
<p><FONT FACE="TimesNewRoman, Times, serif" SIZE="2">3 1 5</FONT></p>
<p><FONT FACE="SHREE900, SHREE, sans-serif" SIZE="3">మాత్రమే నీతికి కారణాన్ని ఇలా విశదం చేస్తోంది. ఇతర మతాలూ నీతిని&nbsp;<BR>బోధిస్తాయి కాని, కారణాన్ని వివరింపజాలవు. ఇంతవరకు వివరణమేమో&nbsp;<BR>తెలిసికొన్నాం.</FONT></p>
<BR>
<p><FONT FACE="SHREE900, SHREE, sans-serif" SIZE="3">సరే, ఇందువల్ల కలిగే లాభమేమి? ఇది బలవర్ధకం. నీవు ప్రపంచంమీద&nbsp;<BR>ప్రసరింపజేసిన సమ్మోహనమనే ముసుగును తొలగించు. దుర్బలతను కలుగచేసే&nbsp;<BR>సంకల్పాలనుకానీ, మాటలను కానీ, మానవకోటిలో ప్రవేశపెట్టకు. పాపాలన్నీ,&nbsp;<BR>అనర్థాలన్నీ, ‘దుర్బలత’ అనే ఒక్కమాటలో ఇమిడివున్నాయి. అన్ని దోష&nbsp;<BR>కార్యాలకు, ప్రేరణశక్తి దుర్బలతే. స్వార్థపరత కంతకు మూలం దుర్బలతే.&nbsp;<BR>ఇతరులకు అపకారం చేయడానికి నరులను ప్రేరేపించేది దుర్బలతే. సత్యాన్ని&nbsp;<BR>కప్పిపెట్టి కపట వేషాలను ధరించేలా చేసేది దుర్బలతే. తమ స్వస్వరూపాలను&nbsp;<BR>అందరూ గ్రహింతురుగాక! అందరు ‘‘సోహం’’ అంటూ దివారాత్రాలు&nbsp;<BR>తమ స్వస్వరూపాన్ని ధ్యానింతురుగాక! ‘అహం బ్రహ్మాస్మి, అహం బ్రహ్మాస్మి’&nbsp;<BR>అంటూ, ఈ బలవర్ధకమైన భావాన్ని తల్లిపాలతో ప్రతివారు త్రాగుదురుగాక!&nbsp;<BR>‘‘శ్రోతవ్యో మంతవ్యో నిదిధ్యాసి తవ్యః’’ (మొట్టమొదట దీన్నిగూర్చి వినాలి;&nbsp;<BR>తర్వాత దీన్నిగూర్చి మననం చేయాలి.) ఆ విచారణనుండి, అలాటి హృదయం-&nbsp;<BR>నుండి ప్రపంచమెన్నడూ కనీవినీ వుండని మహాకార్యాలు బయలుదేరగలవు.&nbsp;<BR>ఓహో! ఈ అద్వైతమతాన్ని కొందరు ఆచరణయోగ్యం కాదంటున్నారు. అంటే&nbsp;<BR>స్థూలదృష్టికి ఇది ఇంకా వ్యక్తంకాలేదని అర్థం. కొంతవరకు ఆ మాట సత్యమే!</FONT></p>
<p><FONT FACE="SHREE902, SHREE, sans-serif" SIZE="3">‘‘ఓమిత్యేకాక్షరం బ్రహ్మ ఓమిత్యేకాక్షరం పరం।&nbsp;<BR>ఓమిత్యేకాక్షరం జ్ఞాత్వా యో మదిచ్ఛతి తస్య తత్‌।।’’</FONT></p>
<p><FONT FACE="SHREE900, SHREE, sans-serif" SIZE="3">(ఓం అనే ఏకాక్షరం బ్రహ్మం. ఓం పరమ సత్యపదార్థం. ఈ ఓం యొక్క&nbsp;<BR>తత్త్వం తెలిసినవానికి కోరినదంతా లభిస్తుంది.) ఓహో! అందువల్లనే ఈ ఓం&nbsp;<BR>యొక్క రహస్యాన్ని అంటే ఆ ఓంకారం నీవే అనడం మొదటే తెలిసికో. ఈ&nbsp;<BR>‘తత్త్వమసి’ అనే మహావాక్యంయొక్క భావం గ్రహించు. అప్పుడు నీవేమి కోరితే&nbsp;<BR>అది తప్పక నీకడకు వస్తుంది. నీవు లౌకిక సంపదను మిక్కిలిగా కోరుకొంటే&nbsp;<BR>నీవు అలాటి వాడవని విశ్వసించు. నేను ఒక చిన్ని నీటిబుడగగా ఉండవచ్చు.&nbsp;<BR>నీవు పర్వతమంత ఎత్తైన తరంగం కావచ్చు. అయినా మన కిరువురకు ఆధార-&nbsp;<BR>క్షేత్రంగా ఆ అనంత మహాసముద్రమే కలదని గ్రహించు. అఖండబ్రహ్మమే మన&nbsp;<BR>శక్తికీ, మన బలానికీ ప్రధానమైన అవ్యయ ఖని. అందులోనుండి చిన్న బుడగనైన&nbsp;<BR>నేనూ, ఉత్తుంగ పర్వత సమతరంగమయిన నీవూ, మన యిష్టంవచ్చినంత శక్తిని&nbsp;<BR>తీసికొని వినియోగించుకోవచ్చు. కాబట్టి ఆత్మవిశ్వాసం కుదుర్చుకోవడం</FONT></p>
<hr class="puTa_virupu">
<table><tr><td><a class=puTa_lanke href=puTa2363.html>p2363</a></td><td>p2364</td><td><a class=puTa_lanke href=puTa2365.html>p2365</a></td></tr></table>
</div></body></html>
