<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2439.html>p2439</a></td><td>p2440</td><td><a class=puTa_lanke href=puTa2441.html>p2441</a></td></tr></table>

<p><FONT FACE="SHREE900, SHREE, sans-serif" SIZE="3">అందువల్ల యిప్పుడు పొందిన పునరుజ్జీవనంముందు పూర్వపు పునరుజ్జీ-&nbsp;<BR>వనం సూర్యునిముందు దివిటీ వంటిది. ఇప్పుడు అభివ్యక్తమైన నూతనశక్తి-&nbsp;<BR>ముందు పూర్వయుగాల్లోని శక్తివిజృంభణలు వట్టి పిల్లసమేరీల వంటివి.</FONT></p>
<p><FONT FACE="SHREE900, SHREE, sans-serif" SIZE="3">మన సనాతన ధర్మంలోని ప్రాణభూతాలైన లక్ష్యాలన్నీ వాటిని ఆచరణలో&nbsp;<BR>పెట్టే దిక్కులేక శిథిలాలై చెదిరిపోయాయి. కొన్ని శాఖల్లో అగపడుతున్నా, కొన్ని&nbsp;<BR>కనుమరుగైనాయి.</FONT></p>
<p><FONT FACE="SHREE900, SHREE, sans-serif" SIZE="3">కాని ప్రస్తుతం ఆధ్యాత్మిక పునరుజ్జీవనం వల్ల యీ చెదరిన లక్ష్యాలను చేర-&nbsp;<BR>దీసి, వాటిని ఆచరణలోపెట్టి మరుగున పడిపోయిన వాటిని కనుగొని లక్ష్యసిద్ధి&nbsp;<BR>పొందటానికి కొందరు సాధకులు తయారవటానికి వీలుంది. ఈ భవిష్యద్వైభ-&nbsp;<BR>వానికి సూచకంగా పరమేశ్వరు డీ యుగంలో సర్వలక్ష్యాలకు ఉదాహరణభూత-&nbsp;<BR>మైన, పరిపూర్ణమైన అవతారం ఎత్తి తన పూర్వావతారాలకంటె అతిశ&nbsp;<BR>యించాడు.</FONT></p>
<p><FONT FACE="SHREE900, SHREE, sans-serif" SIZE="3">ఇంత ప్రాముఖ్యమున్న యీ యుగం ఆరంభంలోనే యీ సనాతనధర్మం&nbsp;<BR>యొక్క భిన్నలక్ష్యాలు, భిన్నవైఖరులు మేళవింపబడ్డాయి. ఈ సమస్తంలో అవి-&nbsp;<BR>చ్ఛిన్నంగా ప్రవహించే ఏకత్వం నిర్ధారణ మొనరింపబడింది. ఆచరించబడి&nbsp;<BR>ప్రజలకు భేరీ వాయించి చూపించినట్లు ప్రదర్శితమైంది.</FONT></p>
<p><FONT FACE="SHREE900, SHREE, sans-serif" SIZE="3">ఈ యుగావతరణం సమస్త ప్రపంచానికి, ముఖ్యంగా భారతదేశానికి జరుగ&nbsp;<BR>బోయే కళ్యాణానికి మూలం. దీనికి కారకుడు భగంతుడైన శ్రీరామకృష్ణుడు,&nbsp;<BR>ప్రాచీన సనాతనధర్మ సంస్థాపకులంతా ఏకాకృతి పొంది పునరుద్భవించిన మూర్తి.&nbsp;<BR>ఓ మానవుడా! విశ్వసించు. హృదయంలో ప్రతిష్ఠాపించుకో.</FONT></p>
<p><FONT FACE="SHREE900, SHREE, sans-serif" SIZE="3">మరణించినవారు తిరిగి రారు. గడచిపోయిన రోజు తిరిగి రాదు. అణగి&nbsp;<BR>పోయిన తరంగం మరి లేవదు. పొందిన శరీరాన్నే మానవుడు తిరిగి పొందడు.&nbsp;<BR>అందుచేత ఓ మానవుడా! గతించిన భూతకాలాన్ని ఆరాధించి ప్రయోజనం&nbsp;<BR>లేదు. వర్తమానకాలాన్ని ఆరాధించటానికై మేం నిన్ను ఆహ్వానిస్తున్నాం. పూర్వం&nbsp;<BR>జరిగిన సంగతులను తలచి విచారించటంకంటె, వర్తమానంలో జరుగుతున్న&nbsp;<BR>పనుల్లో పూర్వం పడిపోయిన శిథిలమైన కాలిబాటలను పరిశోధించటంకంటె&nbsp;<BR>కళ్లముందు కొత్తగా వేయబడ్డ రాజమార్గాల్లో ప్రవేశించు. బుద్ధిమంతులు దీన్ని&nbsp;<BR>అర్థం చేసుకొంటారు.</FONT></p>
<p><FONT FACE="SHREE900, SHREE, sans-serif" SIZE="3">నేల నాలుగు చెరగులా ఏ మహాశక్తి ప్రథమ విజృంభణానికి హారతు లెత్తిందో&nbsp;<BR>ఆ మహాశక్తి పరిపూర్ణత్వం కాస్త వూహించి చూడు. ఈ దురభిప్రాయాన్ని, యీ&nbsp;<BR>బలహీనతను, దాస్యంలో మగ్గుతోన్న ప్రజలకు సహజాలైన ఈర్ష్యాద్వేషాలను&nbsp;<BR>వదలి నూతన ధర్మచక్రాన్ని త్రిప్పటానికి సహాయపడు.</FONT></p>
<hr class="puTa_virupu">
<table><tr><td><a class=puTa_lanke href=puTa2439.html>p2439</a></td><td>p2440</td><td><a class=puTa_lanke href=puTa2441.html>p2441</a></td></tr></table>
</div></body></html>
