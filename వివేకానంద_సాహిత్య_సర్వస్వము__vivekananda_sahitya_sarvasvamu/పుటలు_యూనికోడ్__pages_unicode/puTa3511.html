<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3510.html>p3510</a></td><td>p3511</td><td><a class=puTa_lanke href=puTa3512.html>p3512</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>^</FONT></p>
<p><FONT FACE="SHREE900, SHREE, sans-serif" SIZE="3">సందేశం వుంది. దాన్ని నా సొంతపద్ధతిలో ఇస్తాను. నా సందేశాన్ని హైందవ-&nbsp;<BR>త్వంగా చెయ్యను, క్రైస్తవత్వంగా చెయ్యను. లోకంలో ఉన్న మరే ‘యిత్వం’ గాను&nbsp;<BR>చెయ్యను. స్వాతంత్య్రమే, ముక్తే నా మత సర్వస్వం. దాన్ని అణచడానికి ప్రయ-&nbsp;<BR>త్నించే ప్రతిదాన్నీ నేను వదలివేస్తాను - పోరాడిగాని, పారిపోయిగాని. నేను మతా-&nbsp;<BR>చార్యులను శాంతి పరచటమా! సోదరీ అపార్థం చేసుకోవద్దు. మీ రందరు పసి&nbsp;<BR>కందులు. పసివారు నేర్వటానికి సిద్ధంగా వుండాలి. ‘తర్కాన్ని కుతర్కంగాను&nbsp;<BR>మర్త్యుని అమరునిగాను, ప్రపంచాన్ని శూన్యంగాను, మానవుణ్ణి మాధవుణ్ణిగాను&nbsp;<BR>మార్చివేసే అమృతవాహినీజలాన్ని నువ్వింకా గ్రోలలేదు. చేతనైతే ప్రపంచమని&nbsp;<BR>పిలువబడే నికృష్టమైన ఈ వలనుండి బైటపడు. అప్పుడు నిన్ను ధీరురాలవని,&nbsp;<BR>స్వతంత్రురాలవని పిలుస్తాను. అలా చెయ్యి. లేకపోతే సంఘం అనే ‘ఈ దైవాన్ని’&nbsp;<BR>బద్దలు చేసి దాని మోసాన్ని కాలితో రాచివేసే సమర్థులను అభినందించు. వారిని&nbsp;<BR>నువ్వు అభినందించలేకపోతే, మౌనంగా వుండమని ప్రార్థిస్తున్నాను. ‘సర్దుకొని&nbsp;<BR>పోవటం’ ‘మృదువుగాను, మధురంగాను మెలగటం’ అనే అర్థంలేని ప్రలాపాలతో&nbsp;<BR>మళ్లీ వారిని బురదలోకి క్రూలదోయ ప్రయత్నించవద్దు.</FONT></p>
<p><FONT FACE="SHREE900, SHREE, sans-serif" SIZE="3">ఈ లోకాన్ని, ఈ స్వప్నాన్ని, భయంకరమైన ఈ పీడకలను నేను ద్వేషి-&nbsp;<BR>స్తున్నాను. చర్చ్‌లతోను, మోసాలతోను, గ్రంథాలతోను, అత్యంత చెడుగులతోను,&nbsp;<BR>సుందరవదనాలతోను, కృత్రిమ హృదయాలతోను అది నిండివుంది. పైభాగంలో&nbsp;<BR>ఋజువర్తనకు కేకలు, అడుగు భాగాల్లో కేవలం బూటకం. అన్నిటి&nbsp;<BR>కంటే అధికంగా పవిత్రత అనే రంగుపూసిన బేరసారాలు. ఏం, నా ఆత్మను&nbsp;<BR>ఈ ప్రపంచంలో బద్ధులైన బానిసలు చెప్పే మాటలతో నన్ను అంచనా వేస్తావా?&nbsp;<BR>ఛీ! సోదరీ! సన్యాసి అంటే ఏమిటో నువ్వెరుగవు. ‘అతడు వేదాంత ప్రతిష్ఠి-&nbsp;<BR>తుడు.’ అతడు వేదాల శిరస్సుమీద నిలుస్తాడని వేదాలు ఘోషిస్తున్నవి. ఎందు-&nbsp;<BR>కంటే: చర్చ్‌లకు, సంప్రదాయాలకు, మతాలకు, మతప్రవక్తలకు, గ్రంథాలకు&nbsp;<BR>మరి ఏ యితరాలకు అతడు కట్టుబడని స్వతంత్రుడు. మిషనరీకాని, మిషనరీ&nbsp;<BR>కాకపోనీ వారిచేతనైనట్లు వాగనీ, నన్నెదుర్కోని, వారిని భర్తృహరి మహాశయుడు&nbsp;<BR>ప్రవచించినట్లు పరిగణిస్తాను. ‘‘ఓ సన్యాసి, నీ దారిన నువ్వు పో! కొందరు ‘ఎవరీ&nbsp;<BR>పిచ్చివాడంటారు?’ మరికొందరు ‘ఈ ఛండాలు డెవరంటారు?’ కొందరు&nbsp;<BR>నిన్ను ఋషినిగా గుర్తిస్తారు. ఈ ప్రాపంచికుల ప్రేలాపనలను చూసి సంతోషపడు.&nbsp;<BR>కాని వారు నిన్ను ఎదుర్కొన్నప్పుడు నడివీథిలో ఏనుగు పోతున్నప్పుడు కుక్క-&nbsp;<BR>పిల్లలు చుట్టుముడతాయి. కాని ఏనుగు వాటిని లక్ష్యపెట్టదు. ఒక మహాపురు-&nbsp;<BR>షుడు ఉద్భవించినప్పుడు అతణ్ణి చూసి మొరిగేవారు లెక్కలేనంతమంది&nbsp;<BR>ఉంటారు.’’</FONT></p>
<hr class="puTa_virupu">
<table><tr><td><a class=puTa_lanke href=puTa3510.html>p3510</a></td><td>p3511</td><td><a class=puTa_lanke href=puTa3512.html>p3512</a></td></tr></table>
</div></body></html>
