<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1901.html>p1901</a></td><td>p1902</td><td><a class=puTa_lanke href=puTa1903.html>p1903</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">297</FONT></p>
<p><FONT FACE="SHREE900, SHREE, sans-serif" SIZE="3">అక్కడక్కడ కనిపిస్తుంటారు. ఈ విధంగా లంక, సింహళంగా మారిపోయింది.&nbsp;<BR>అది మొదట్లో వంగదేశ దుండగుల వలసగా ప్రారంభమైంది.</FONT></p>
<p><FONT FACE="SHREE900, SHREE, sans-serif" SIZE="3">కాలాంతరంలో అశోక చక్రవర్తి తన కుమారుడు మహేంద్రుణ్ణి, కుమార్తె&nbsp;<BR>సంఘమిత్రను సింహళానికి మతప్రచారకులుగా పంపాడు. వీరిద్దరూ సన్యాసులు;&nbsp;<BR>ఇక్కడి కొచ్చాక యిక్కడున్న జనం అనాగరికులై వుండటం గమనించారు. తమ&nbsp;<BR>జీవితాంతం కష్టపడి వారిని నాగరికులుగా చెయ్యటానికి అనేక విధాల ప్రయత్నిం-&nbsp;<BR>చారు. వారు అనేక నీతిసూత్రాలను రచించి, వారి నందరినీ బౌద్ధమతంలోకి&nbsp;<BR>మార్చారు. అతి త్వరలోనే సింహళీయులంతా పరమబౌద్ధులయ్యారు. ఒక పెద్ద&nbsp;<BR>నగరాన్ని దేశం మధ్యలో నిర్మించి దానికి అనూరాధపురమని పేరుపెట్టారు. ఈ&nbsp;<BR>నగర శిథిలాలను చూసినవారు యిప్పటికీ ఆశ్చర్యపోతారు. పెద్ద స్తూపాలు, మైళ్ల-&nbsp;<BR>కొద్ది విస్తరించిన శిథిలాలైన రాతికట్టడాలు యీనాటికీ నిలిచి వున్నాయి. ఈ&nbsp;<BR>నగరంలో అధిక భాగంలో అడవి పెరిగింది. ఈ అడవి అంతా యిప్పటికీ&nbsp;<BR>నరికివేయబడలేదు. బోడితలల సన్న్యాసులు, సన్న్యాసినులు, పసుపుపచ్చని&nbsp;<BR>బురఖాలు ధరించి చేతులతో భిక్షాపాత్రలు పట్టుకొని సింహళమంతా&nbsp;<BR>వ్యాపించారు. పెద్ద దేవాలయాలు, బుద్ధుని ధ్యానమగ్నుడైన విగ్రహాలు, ధర్మబోధ&nbsp;<BR>చేస్తూన్నట్లున్న విగ్రహాలు కొన్ని, పడుకొన్నట్లున్నవి కొన్ని, బుద్ధుడు నిర్వాణ-&nbsp;<BR>గతుడై వున్నట్లున్నవి కొన్ని వున్నాయి. ఇలాటి విగ్రహాలతో పెద్దపెద్ద దేవాలయా&nbsp;<BR>లనేకం వెలసాయి. దేవాలయాల గోడలమీద యీ సింహళీయులు కొన్ని నరక&nbsp;<BR>లోక దృశ్యాలను చిత్రీకరించారు. మనుషులను పిశాచాలు బాదుతున్నట్లు,&nbsp;<BR>రంపాలతో కోస్తున్నట్లు, తగలబెడుతున్నట్లు, సలసల కాగుతున్న నూనెలో&nbsp;<BR>వేయించుచున్నట్లు, చర్మాలను ఒలుస్తున్నట్లు - ఇలాంటి ఘోరదృశ్యాలు&nbsp;<BR>చిత్రీకరించబడ్డాయి. ఇలా చిత్రించటం ఘోరాతిఘోరం. ‘అహింసా పరమో-&nbsp;<BR>ధర్మః’ అని బోధించే బౌద్ధమతంలో యిలాంటి ఘోరదృశ్యాలకు స్థానం&nbsp;<BR>ఎక్కడ? చైనా, జపాన్‌ దేశాల్లోని దేవాలయాల్లోకూడా యిలాటి చిత్రాలే మనకు&nbsp;<BR>కనిపిస్తాయి. సిద్ధాంతపరంగా వాళ్లు అహింసను గురించి ప్రచారం చేసినా,&nbsp;<BR>చూడటానికి ఘోరమైన శిక్షావిధానం అమలులో వుంది.</FONT></p>
<p><FONT FACE="SHREE900, SHREE, sans-serif" SIZE="3">ఒకసారి యీ అహింసావాదుల తెగకు చెందిన ఒక వ్యక్తి యింట్లో ఒక&nbsp;<BR>దొంగ పడ్డాడు. ఇంట్లోని పనివారు ఆ దొంగను పట్టుకొని చితుకబాదసాగారు.&nbsp;<BR>ఈ గోల విని ఆ ఇంటి యజమాని పైనున్న వసారామీదకొచ్చి విషయం తెలు-&nbsp;<BR>సుకొని, ‘‘ఆగండి! అతణ్ణి కొట్టవద్దు. అహింస ఎంతో గొప్పధర్మం’’ అని కేక-&nbsp;<BR>పెట్టాడు. ఈ అనుభూతిలేని అహింసావాదులు కొట్టడం ఆపి ‘‘ఈ దొంగను&nbsp;<BR>ఏం చెయ్యమంటారు’’ అని అడిగారు. యజమాని యిలా అన్నాడు: ‘‘వాణ్ణొక</FONT></p>
<hr class="puTa_virupu">
<table><tr><td><a class=puTa_lanke href=puTa1901.html>p1901</a></td><td>p1902</td><td><a class=puTa_lanke href=puTa1903.html>p1903</a></td></tr></table>
</div></body></html>
