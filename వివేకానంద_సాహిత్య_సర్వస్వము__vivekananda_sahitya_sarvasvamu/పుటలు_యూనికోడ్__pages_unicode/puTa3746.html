<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3745.html>p3745</a></td><td>p3746</td><td><a class=puTa_lanke href=puTa3747.html>p3747</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 1 9</FONT></p>
<p><FONT FACE="SHREE900, SHREE, sans-serif" SIZE="3">వస్తుంది. మంచితనం ఎప్పుడూ దెబ్బతింటుంది. భౌతిక విజ్ఞానంలో పాశ్చా-&nbsp;<BR>త్యులు ఎంత ఔన్నత్యాన్ని సాధించినా, పారమార్థిక విద్యలో వారింకా పసిపిల్లలతో&nbsp;<BR>సమానులే అని నాకు తోస్తోంది. భౌతిక విజ్ఞానం, భౌతిక సంపదలను మాత్రమే&nbsp;<BR>చేకూర్చగలదు. ఆధ్యాత్మిక విజ్ఞానం శాశ్వత బ్రహ్మానందాన్ని ప్రసాదిస్తుంది. ఒక-&nbsp;<BR>వేళ అమృతత్వం (శాశ్వత జీవితం) అనేది లేదనుకొన్నా, ఆధ్యాత్మిక భావాలు&nbsp;<BR>ఆదర్శాలుగా మానవుడికి అత్యంత ఆనందాన్ని యిస్తున్నాయి. ప్రాపంచికత అనే&nbsp;<BR>మూఢత్వం, అధికమైన కోర్కెను రేకెత్తించి, స్పర్ధను జనింపచేసి, చివరికి వ్యక్తిని,&nbsp;<BR>సంఘాన్నికూడ నశింపచేస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ డార్జిలింగ్‌ ఒక మనోహరమైన ప్రదేశం. భూమికి (28, 146 అడు-&nbsp;<BR>గుల) ఎత్తులో మహావైభవమైన కాంచనగంగ శిఖరం అప్పుడప్పుడు మేఘాలు&nbsp;<BR>తొలగిన సమయంలో దర్శనమిస్తుంది. అంతేగాక (29,000 అడుగుల ఎత్తులో-&nbsp;<BR>వున్న) గౌరీశంకరను (శిఖరాన్ని), సమీపంలోని కొండమీదనుండి అప్పుడ-&nbsp;<BR>ప్పుడు చూచాయగా దర్శించవచ్చు. ఇక్కడి ప్రజలుకూడ తీర్చిదిద్దిన చిత్తరువు-&nbsp;<BR>లుగా కనిపిస్తారు. టిబెటన్లు, నేపాలీలు, అంతకుమించి సుందరులైన ‘లెప్చా’&nbsp;<BR>స్త్రీలు చక్కగా వుంటారు. షికాగోకు చెందిన ‘కోల్‌స్టన్‌ టరన్‌బుల్‌’ అనే వ్యక్తిని&nbsp;<BR>నువ్వు ఎరుగుదువా? నేను భారతదేశం చేరకముందే అతడు కొన్నివారాలు&nbsp;<BR>యిక్కడ వున్నాడు. నాపట్ల ఎక్కువ అభిమానం కలవాడుగా తోచాడు. తత్ఫలి&nbsp;<BR>తంగా భారతప్రజలు అతణ్ణి అమిత ఆదరంతో చూశారు. జో విషయం&nbsp;<BR>ఏమిటి? శ్రీమతి ఆడమ్స్‌, సోదరి జోసఫీన్‌, తక్కిన మన మిత్రు లందరూ ఎలా&nbsp;<BR>వున్నారు? ప్రియతములైన మన మిల్స్‌ ఎలావున్నారు? దాంపత్యజీవితానికి విని-&nbsp;<BR>యోగపడే కొన్ని కానుకలను హారియట్‌కు పంపాలనుకున్నాను. కాని ‘భయం-&nbsp;<BR>కరమైన’ యీ విధులవల్ల వాటిని తర్వాత పంపవచ్చునని వాయిదా వేశాను.&nbsp;<BR>బహుశా త్వరలోనే నేను వారిని యూరప్‌లో కలుసుకోవచ్చు. నీ వివాహ విష-&nbsp;<BR>యాన్ని గురించిన వార్తనుకూడ నువ్వు తెలిపితే సంతోషించేవాణ్ణే. ఒక్క ఉత్త-&nbsp;<BR>రంలో అరడజను కాగితాలు నింపి, నా వాగ్దానాన్ని చెల్లించుకొనేవాణ్ణే...</FONT></p>
<p><FONT FACE="SHREE900, SHREE, sans-serif" SIZE="3">కట్టలు కట్టలుగా నా శిరోజాలు నెరసిపోతున్నాయి. నా ముఖమంతా&nbsp;<BR>ముడుతలు పడుతోంది. మాంసం (కొవ్వు) తగ్గిపోవటంతో నాకు మరొక&nbsp;<BR>యిరవై సంవత్సరాల ఆయుర్దాయం చేకూరింది. ఇప్పుడు మాంసం త్వరగా క్షీణి-&nbsp;<BR>స్తోంది. ఎందుకంటె రొట్టె, బంగాళాదుంపలు కాఫీలో చిటికెడు పంచదార - ఇవన్నీ&nbsp;<BR>నిషిద్ధాలు. కేవలం, మాంసంమీదే జీవిస్తున్నాను. నే నిప్పుడు ఒక బ్రాహ్మణ కుటుం-&nbsp;<BR>బంతో ఉంటున్నాను. వారు, స్త్రీలు తప్ప, నడుమునుండి మోకాళ్ళ&nbsp;<BR>వరకే దుస్తులను ధరిస్తారు. నేనుకూడ అటువంటి దాన్ని వేసుకొంటున్నాను.</FONT></p>
<hr class="puTa_virupu">
<table><tr><td><a class=puTa_lanke href=puTa3745.html>p3745</a></td><td>p3746</td><td><a class=puTa_lanke href=puTa3747.html>p3747</a></td></tr></table>
</div></body></html>
