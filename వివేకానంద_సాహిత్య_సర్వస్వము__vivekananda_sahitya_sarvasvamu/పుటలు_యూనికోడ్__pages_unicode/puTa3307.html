<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3306.html>p3306</a></td><td>p3307</td><td><a class=puTa_lanke href=puTa3308.html>p3308</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">టంలో కాలం గడుపుతూంటారు. ఇక మన మేం చేస్తున్నాం? మన ఆడపిల్లలు&nbsp;<BR>పతనమవుతారని, వారి మనస్సులు నైతికంగా చెడిపోతాయని, భయంతో&nbsp;<BR>పదకొండు సంవత్సరాలు నిండకముందే వివాహాలు చేస్తున్నాం. మనువు ఏం&nbsp;<BR>విధించి వున్నాడు? ‘‘మగపిల్లలను గూర్చి ఎంత జాగరూకత వహిస్తున్నామో&nbsp;<BR>అంత జాగరూకత స్త్రీల విషయంలోను చూపుతూ, వారిని పోషిస్తూ,&nbsp;<BR>విద్యావంతులను చేయాలి.’’ ముప్ఫై సంవత్సరాల వరకు బ్రహ్మచర్యం పాటిం-&nbsp;<BR>చిన తర్వాత ఏ ప్రకారంగా కుమారులకు వివాహం చేస్తున్నామో, అదేవిధంగా&nbsp;<BR>కుమార్తెలుకూడా బ్రహ్మచర్యం, విద్యాభ్యాసం పాటించేట్లు తల్లిదండ్రులు&nbsp;<BR>చూడాలి. మనం వాస్తవానికి ఏం చేస్తున్నాం? స్త్రీల పరిస్థితులను మెరుగుపరచ&nbsp;<BR>లేరా? మెరుగుపరిస్తే మీకు మేలు కలిగే అవకాశముంది. లేకపోతే యిప్పుడు&nbsp;<BR>ఏ అధోగతిలో ఉన్నారో అదే అధోగతిలో ఉంటారు.</FONT></p>
<p><FONT FACE="SHREE900, SHREE, sans-serif" SIZE="3">మన దేశంలో ఎవడైనా నిమ్నజాతిలో జన్మిస్తే అతడు వినాశం చెందినట్లే.&nbsp;<BR>అతనికి ఇక ఆశ లేదు. ఎందువల్ల? ఎంత దురహంకార ప్రాభవ మిది? ఈ&nbsp;<BR>దేశంలో ప్రతివారికి బాగుపడే సాధనాలున్నాయి; అవకాశా లున్నాయి; ఆశ ఉంది.&nbsp;<BR>ఈ రోజు దరిద్రుడుగా ఉన్నవాడు రేపు ధనవంతుడు కావచ్చు; విద్యావంతుడు&nbsp;<BR>కావచ్చు; గౌరవప్రదుడు కావచ్చు. ఇక్కడ ప్రతివారు పేదలకు సాయపడాలని తహ-&nbsp;<BR>తహలాడతారు. భారతదేశంలో మనం పేదవారం అనే ఘోష వినపడుతూం-&nbsp;<BR>టుంది. కాని, వారి సముద్ధరణకు ఎన్ని ధర్మసంస్థ లున్నాయి? లక్షలాది పేద-&nbsp;<BR>సాదల దుస్థితిని, దుఃఖాన్ని గమనించి ఎంతమంది నిజంగా కన్నీరు కారుస్తు-&nbsp;<BR>న్నారు? మనం నిజంగా మనుషులమేనా? వారి జీవనోపాధికి, వారి అభ్యు&nbsp;<BR>న్నతికి మన మేం చేస్తున్నాం? మనం వారిని తాకం. వారి సాంగత్యాన్ని నిరసిస్తాం.&nbsp;<BR>మనం మనుషులమేనా? ఈ పేదల, పతిత జనబాహుళ్యానికి, సహస్ర&nbsp;<BR>సంఖ్యాకులైన ఆ బ్రాహ్మణులు ఏం చేస్తున్నారు? ‘‘నన్ను తాకవద్దు, నన్ను అంట-&nbsp;<BR>వద్దు’’ అనేదే వారి పెదవులపై తాండవించే మాట. వారి చేతులలో&nbsp;<BR>సనాతనమైన మతానికి, ఎటువంటి దుస్థితి, పతనం వాటిల్లింది? మన మతం&nbsp;<BR>యిప్పుడు ఎక్కడ దాగి వున్నది? తాకవద్దు (అస్పృశ్యత) అనటం లోనే.&nbsp;<BR>ఇంకెక్కడా లేదు.</FONT></p>
<p><FONT FACE="SHREE900, SHREE, sans-serif" SIZE="3">నా కుతూహలాన్ని తీర్చుకోటానికై నే నీ దేశానికి రాలేదు. పేరు ప్రతిష్ఠల&nbsp;<BR>సముపార్జనకు కాదు. భారతదేశ జనసామాన్యాన్ని ఉద్ధరించటానికి ఏమైనా&nbsp;<BR>మార్గం కనిపిస్తుందేమో చూడటానికే యిక్కడికి వచ్చాను. దేవుడు దయ దలిస్తే&nbsp;<BR>ఆ విధానాలేవో నీకు క్రమంగా తెలియగలవు.</FONT></p>
<hr class="puTa_virupu">
<table><tr><td><a class=puTa_lanke href=puTa3306.html>p3306</a></td><td>p3307</td><td><a class=puTa_lanke href=puTa3308.html>p3308</a></td></tr></table>
</div></body></html>
