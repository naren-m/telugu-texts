<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1091.html>p1091</a></td><td>p1092</td><td><a class=puTa_lanke href=puTa1093.html>p1093</a></td></tr></table>
<p><FONT FACE="SHREE900, SHREE, sans-serif" SIZE="3">268 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">భిన్నత్వంలో ఏకత్వం, విశ్వజనీనతలో ఏకత్వం - ఇదే సృష్టి పథకం.</FONT></p>
<p><FONT FACE="SHREE900, SHREE, sans-serif" SIZE="3">కారణాన్ని మాత్రమే ఎందుకు నిరాకరించాలీ? కార్యాన్ని కూడా నిరాక&nbsp;<BR>రించు. కార్యంలో ఉన్నదెల్లా కారణంలో కూడా ఉండి తీరాలి.</FONT></p>
<BR>
<p><FONT FACE="SHREE900, SHREE, sans-serif" SIZE="3">క్రీస్తు సామాజిక జీవితం పద్ధెనిమిది నెలలు మాత్రమే. దానికోసం అతను&nbsp;<BR>నిశ్శబ్దంగా ముఫ్ఫయిరెండు సంవత్సరాలు సన్నాహం చేశాడు. మహమ్మద్‌ తన&nbsp;<BR>ప్రబోధాన్ని ప్రారంభించే నాటికి అతనికి నలభై సంవత్సరాల వయసు.</FONT></p>
<BR>
<p><FONT FACE="TimesNewRoman, Times, serif" SIZE="3">*      *      *</FONT></p>
<BR>
<p><FONT FACE="SHREE900, SHREE, sans-serif" SIZE="3">సాధారణ ప్రకృతిక్రమంలో వర్ణవ్యవస్థ ప్రాధాన్యం వహించేమాట నిజమే.&nbsp;<BR>ఒకవిధమైన పనిలో అభిరుచిగలవారంతా చేరి ఒక వర్ణంగా ఏర్పడతారు. కాని,&nbsp;<BR>ఒకానొక వ్యక్తి ఏ వర్ణానికి చెందుతాడో, ఎవరు నిర్ణయిస్తారు? తనకు ఆత్మవిద్యలో&nbsp;<BR>ప్రత్యేక రుచి ఉందని బ్రాహ్మణుడు భావిస్తే, బాహ్యజీవితంలో అతను శూద్రుని&nbsp;<BR>కలుసుకోవటానికి ఎందుకు భయపడాలీ? క్షుద్రజాతికి చెంది, రోగంతో కృశించిన&nbsp;<BR>గుర్రంతో పరుగు పందెపు ఉత్తమాశ్వం వెనుదీస్తుందా?</FONT></p>
<p><FONT FACE="SHREE900, SHREE, sans-serif" SIZE="3">కృష్ణకర్ణామృత రచయిత బిల్వమంగళుని జీవితాన్ని గమనించండి - భగవంతుని&nbsp;<BR>దర్శించలేనందుకు భక్తుడు తన కనుగ్రుడ్లను ఊడబెరుక్కున్నాడు. అపసవ్యమార్గం&nbsp;<BR>తొక్కిన ప్రేమకూడా చివరికి సవ్యప్రేమగా పరిణమిస్తుందన్న సత్యాన్ని అతని&nbsp;<BR>జీవితం నిరూపిస్తుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">హిందువులు మత విషయంలో చిన్నప్పుడే ఎంతగానో పురోగమించి&nbsp;<BR>ఉండటంవల్ల వారు ప్రతివిషయంలో కూడా ఉన్నత ప్రమాణాలనే అంటి&nbsp;<BR>పెట్టుకుని ఉండే సున్నితత్త్వం కలిగి వుండటం వల్ల వారికి ప్రస్తుతస్థితి&nbsp;<BR>దాపురించింది. హిందువులు పాశ్చాత్యుల నుండి కొంచెం ప్రాపంచిక దృష్టిని&nbsp;<BR>అలవరచుకోవాలి; వారికి పారమార్థిక చింతనను వీరు నేర్పాలి.</FONT></p>
<p><FONT FACE="SHREE900, SHREE, sans-serif" SIZE="3">మీ స్త్రీలను ముందుగా విదుషీమణులను చేసి, స్వతంత్రులను చేయండి.&nbsp;<BR>అప్పుడు తమకు ఎలాంటి సంస్కరణలు కావాలో, వారే తెలియచేస్తారు. వారి&nbsp;<BR>విషయంలో కలుగచేసుకోవటానికి మీ రెవ్వరు?</FONT></p>
<BR>
<p><FONT FACE="SHREE900, SHREE, sans-serif" SIZE="3">పాకీవారిని, మాలమాదిగలను వారి ప్రస్తుత పతనావస్థకు ఎవరు తెచ్చారు?&nbsp;<BR>ఒకప్రక్క అద్భుతమైన అద్వైతాన్ని బోధిస్తూ, మరోప్రక్క యిలా కర్కశులై&nbsp;<BR>ఉంటున్నారు; ఇది పుండుమీద కారం చల్లటం కాదా?</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ లోకంలో రూపం - అరూపం అవినాభావంగా కలిసి వున్నాయి.&nbsp;<BR>అరూపం, రూపం ద్వారా మాత్రమే వ్యక్తమవుతుంది. రూపాన్ని, అరూపంతో&nbsp;<BR>జోడించినప్పుడే దాన్ని భావించటానికి వీలవుతుంది. ప్రపంచం మన భావాల</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1091.html>p1091</a></td><td>p1092</td><td><a class=puTa_lanke href=puTa1093.html>p1093</a></td></tr></table>
</div></body></html>
