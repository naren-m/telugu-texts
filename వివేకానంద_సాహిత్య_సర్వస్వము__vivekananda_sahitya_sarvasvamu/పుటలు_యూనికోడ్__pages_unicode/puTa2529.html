<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2528.html>p2528</a></td><td>p2529</td><td><a class=puTa_lanke href=puTa2530.html>p2530</a></td></tr></table>
<p><FONT FACE="SHREE900, SHREE, sans-serif" SIZE="3">జడభరతుని కథ</FONT></p>
<p><FONT FACE="TimesNewRoman, Times, serif" SIZE="2">93</FONT></p>
<p><FONT FACE="SHREE902, SHREE, sans-serif" SIZE="4">జడభరతుని కథ</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">కాలిఫోర్నియాలో ప్రసంగించబడింది</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">భరతుడనే ఒక గొప్పరాజు వుండేవాడు. ఇండియా అని విదేశస్థులు&nbsp;<BR>పేర్కొంటున్న దేశం, దాని ప్రజ భారతవర్ష మనే ప్రసిద్ధం. ముసలితనంలో&nbsp;<BR>ఐహిక వృత్తుల నన్నింటిని విడిచిపెట్టి ధనాన్ని సుఖాన్ని భోగాలను - యీ లౌకిక&nbsp;<BR>జంజాటా లన్నింటిని కుమారులకు అప్పగించి, అడవికిపోయి తనలోని ఏకైక&nbsp;<BR>సత్యమైన ఆత్మను చింతన చేసుకొంటూ సంసారబంధాన్ని తెంచుకోవాలను&nbsp;<BR>కోవటం ప్రతి హిందువుకు విధి విహితమైంది. రాజుగాని, పురోహితుడుగాని,&nbsp;<BR>రైతుగాని, బంటుగాని, మగవాడుగాని, స్త్రీగాని ఎవరికీ యీ విధి తప్పదు. ఎందు-&nbsp;<BR>కంటె కుమారుడుగా, సోదరుడుగా, భర్తగా, తండ్రిగా, భార్యగా, కుమార్తెగా,&nbsp;<BR>తల్లిగా, సోదరిగా గృహస్థ వ్యక్తికి వుండే కర్తవ్యాలన్నీ ఆ ఏకదశకు సంసిద్ధతను&nbsp;<BR>కలిగించేవే. ఆ దశలో ఆత్మకున్న ప్రకృతిబంధాలు పునరావృత్తిరహితంగా&nbsp;<BR>విచ్ఛిన్నాలవుతాయి.</FONT></p>
<p><FONT FACE="SHREE900, SHREE, sans-serif" SIZE="3">భరత మహారాజు తన ముసలితనంలో రాజ్యాన్ని కుమారుడి కిచ్చేసి&nbsp;<BR>అరణ్యాలకు వెళ్లాడు. కోట్లమంది ప్రజలను ఏలిన తాను, రజిత స్వర్ణమయాలైన&nbsp;<BR>చలువరాతి మేడల్లో నివసించిన తాను, స్వర్ణపాత్రల్లో పానీయాలను గ్రోలిన తాను&nbsp;<BR>హిమాలయారణ్యాల్లో ఒక నదీతీరాన తన స్వహస్తాలతో గడ్డితో, రెల్లుతో ఒక&nbsp;<BR>పర్ణశాలను నిర్మించుకొన్నాడు. కందమూలాలను సేకరించి వాటినే ఆహారంగా&nbsp;<BR>చేసుకొని అక్కడ నివసించసాగాడు. మానవుడి ఆత్మలో సదా సన్నిహితుడై&nbsp;<BR>వుండే సర్వేశ్వరుణ్ణి గూర్చి ఆయన నిరంతరం ధ్యానిస్తూండేవాడు. రోజులు&nbsp;<BR>నెలలు గడిచిపోయాయి. ఒకనాడు, ఆ రాజర్షి ధ్యానిస్తూన్న చోటుకు ఒక లేడి&nbsp;<BR>నీళ్లు తాగటానికై వచ్చింది. అప్పుడే కాస్తదూరంలో ఒక సింహం గర్జించింది.&nbsp;<BR>ఆ గర్జనవిని లేడి ఎంతో భీతిల్లి దాహం తీర్చుకోకుండానే నదికి అడ్డంపడి దాట-&nbsp;<BR>బోయింది. అది పూర్ణగర్భిణి. హఠాత్తుగా కలిగిన భయంచేత, అధికమైన శ్రమ-&nbsp;<BR>చేత అదొక చిన్నిజింకపిల్లను కని తక్షణమే చచ్చిపోయింది. చిన్నిజింకపిల్ల నీళ్ల-&nbsp;<BR>లోపడింది. నురుగులతో అతివేగంగా ప్రవహిస్తూన్న వెల్లువలోబడి అది కొట్టు-&nbsp;<BR>కొని పోతూండటం రాజు కంటబడింది. రాజు వెంటనే లేచిపోయి జింకపిల్లను&nbsp;<BR>వెల్లువనుండి రక్షించి తన పర్ణశాలకు తీసుకొచ్చాడు. నిప్పు రాజేసి శ్రద్ధతో,</FONT></p>
<p><FONT FACE="TimesNewRoman, Times, serif" SIZE="2">9 3</FONT></p>
<hr class="puTa_virupu">
<table><tr><td><a class=puTa_lanke href=puTa2528.html>p2528</a></td><td>p2529</td><td><a class=puTa_lanke href=puTa2530.html>p2530</a></td></tr></table>
</div></body></html>
