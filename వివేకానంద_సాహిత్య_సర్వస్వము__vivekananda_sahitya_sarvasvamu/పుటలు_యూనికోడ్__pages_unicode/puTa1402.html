<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1401.html>p1401</a></td><td>p1402</td><td><a class=puTa_lanke href=puTa1403.html>p1403</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - ఆత్మ</FONT></p>
<p><FONT FACE="SHREE900, SHREE, sans-serif" SIZE="3">173</FONT></p>
<p><FONT FACE="SHREE900, SHREE, sans-serif" SIZE="3">గతిని, నేడు నిర్ణయిస్తున్నాం. ఎల్లుండి గతిని, రేపు నిర్ధారణ చేసికొంటాం. ఇలా&nbsp;<BR>సాగిపోతూ వుంటుంది. ఈ వాదనను, వెనుకకు మరలించి, భూతకాలానికి అను-&nbsp;<BR>వర్తింప చేయటమూ సమంజసమే. మన భవిష్యత్తును, మన కర్మల చేత నిర్ధా-&nbsp;<BR>రించేటట్లయితే, ఈ సూత్రాన్ని భూతకాలానికి మాత్రం ఎందుకు అన్వయిం-&nbsp;<BR>చకూడదు? అంతులేని ఒక గొలుసులో కొన్ని రకాల కడియాల వరుస, ఒక&nbsp;<BR>నిర్ణీత క్రమంలో, మాటిమాటికి వస్తూ వుంటుందని మనకు తెలిస్తే, వానిలో&nbsp;<BR>ఒక కడియాల వరుసను గ్రహిస్తే గొలుసు స్వభావాన్నంతటినీ గ్రహింప&nbsp;<BR>గలుగుతాం. అదే విధంగా అనంతంగా సాగివస్తున్న కాలంలో, కొంతభాగాన్ని వేరు&nbsp;<BR>చేసి, ఆ భాగాన్ని పరిశోధించి, దాని తత్త్వాన్ని నిర్ధారణ చేయజాలితే, ప్రకృతి&nbsp;<BR>అంతటా ఒకే తీరుగా నడిచేదైతే, ఆ నిర్ధారణే, అనంతమైన వచ్చే ‘కాలం’ అనే&nbsp;<BR>గొలుసుకు వినియోగిస్తుంది. కొంత మితమైన కాలంలో మన గతిని, మనం నిర్ణ-&nbsp;<BR>యించుకోజాలడం సత్యమైతే, మనం సర్వత్రా చూస్తున్నట్లు ప్రతి దానికి ఒక&nbsp;<BR>కారణం వుండి తీరాలనేటప్పుడూ, మన ఇప్పటి దశ మన పూర్వకర్మ సమష్టి&nbsp;<BR>ఫలమే అయివుండాలనడం తథ్యం. కాబట్టి నరుని గతిని నిర్ణయించడానికి&nbsp;<BR>వేరొకడు ఉండవలసిన ఆవశ్యకత కాన్పించదు. ప్రపంచంలో కనిపించే కీడులకు&nbsp;<BR>మనమే కర్తలం. ఇతరు లెవ్వరూ కారు. ఈ కీడుల నన్నిటినీ మనమే తెచ్చి&nbsp;<BR>పెట్టుకొన్నాం. దుష్కార్యాల ఫలితంగా, దుఃఖాన్ని అనుభవించడాన్ని అంతటా&nbsp;<BR>మనం చూస్తూనే వున్నాం. కాబట్టి ప్రపంచంలో ఇప్పుడు కనిపించే దుఃఖంలో&nbsp;<BR>చాలాభాగం నరుని పూర్వ దుష్కర్మ ఫలమే. ఈ సిద్ధాంతాన్ని అనుసరించి&nbsp;<BR>నరునిదే బాధ్యత. భగవంతుని దోషం లేదు. అనంత కృపానిధి అయిన జగత్పిత,&nbsp;<BR>నిందింప దగినవాడు కాడు. ‘‘మనం నాటిన విత్తనపు ఫలాన్ని మనం అనుభ-&nbsp;<BR>విస్తున్నాం.’’</FONT></p>
<p><FONT FACE="SHREE900, SHREE, sans-serif" SIZE="3">ప్రతి జీవాత్మ చివరికి మోక్షాన్ని పొంది తీరాలి అనడం ద్వైతమతంలోని&nbsp;<BR>మరొక విశిష్ట ధర్మసూత్రం. ఒక్క జీవాత్మకూడ త్రోసి వేయబడదు. భిన్న&nbsp;<BR>భిన్నావస్థల్ని అనుభవిస్తూ, వివిధ గతుల సుఖదుఃఖాల్ని అనుభవిస్తూ ప్రతి&nbsp;<BR>జీవుడు చివరికి తప్పక విముక్తుడు కావలసిందే. సరే, దేన్నుండి విముక్తుడు&nbsp;<BR>కావడం? ఈ జగత్తునుండి. జీవులందరు, విడుదల పొందాలనడం సకల&nbsp;<BR>హిందూ సంప్రదాయాలవారు సామాన్యంగా అంగీకరించే భావం. కంటికి&nbsp;<BR>కనిపిస్తూ (దృశ్యమై) అనుభవించబడే (అనుభోక్తం) ఈ స్థూల జగత్తు కానీ,&nbsp;<BR>కేవల భావ కల్పితమైన వేరొక జగంకానీ, శుభాశుభాల సమ్మిళితమే కాన, ఇందేదీ&nbsp;<BR>నిర్దుష్టంకాని, సత్యంకానీ కాజాలదు. ద్వైతుల సిద్ధాంతం ప్రకారం జగత్తుకు&nbsp;<BR>అతీతమై, కేవలం ఆనందమయం, కేవలం సుఖప్రదం అయిన ప్రదేశం</FONT></p>
<hr class="puTa_virupu">
<table><tr><td><a class=puTa_lanke href=puTa1401.html>p1401</a></td><td>p1402</td><td><a class=puTa_lanke href=puTa1403.html>p1403</a></td></tr></table>
</div></body></html>
