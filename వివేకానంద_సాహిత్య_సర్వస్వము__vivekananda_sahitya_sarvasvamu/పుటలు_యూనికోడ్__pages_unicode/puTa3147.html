<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3146.html>p3146</a></td><td>p3147</td><td><a class=puTa_lanke href=puTa3148.html>p3148</a></td></tr></table>

<p><FONT FACE="SHREE900, SHREE, sans-serif" SIZE="3">అన్ని మజిలీలలోను అతడు చూచేది ఒకే సూర్యుణ్ణే. అట్లే అన్నికూడ పరతత్త్వ&nbsp;<BR>దర్శనాలే. కాబట్టి అన్నీ సత్యాలే. అసత్యదర్శనాలేవీ లేవు. కానీ అవన్నీ నిమ్న-&nbsp;<BR>స్థాయిలోనివని తెలియవలసి వుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: ఆ పరతత్త్వాన్ని చేరడానికి మార్గాలేవి?</FONT></p>
<p><FONT FACE="SHREE900, SHREE, sans-serif" SIZE="3">సమా: రెండు మార్గాలున్నాయి. 1 అన్వయమార్గం, 2 వ్యతిరేకమార్గం.</FONT></p>
<p><FONT FACE="SHREE900, SHREE, sans-serif" SIZE="3">అన్వయమార్గానికి ఆలంబం ప్రేమ. ఇందులోనుండే సమస్తవిశ్వం నడుస్తూ-&nbsp;<BR>వుంది. ప్రేమ ననంతంగా పెంపొందిస్తే విశ్వప్రేమను దర్శిస్తాము. రెండవది వ్యతి-&nbsp;<BR>రేకమార్గం. - ‘నేతి’ ‘నేతి’’ మార్గం. అంతటిని, ‘ఇదికాదు’ ‘ఇదికాదు’ అని&nbsp;<BR>తొలగిపోవడం - చివరకు మనస్సే నశిస్తుంది. అప్పుడే సత్యసాక్షాత్కార&nbsp;<BR>మౌతుంది. ఈ స్థితినే సమాధి అంటాము. ఇది చిదతీతమైన స్థితి.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: అనగా అప్పుడు విషయి విషయంలో లీనమౌతుందా?&nbsp;<BR>సమా: విషయం విషయిలో లీనమవడం కాని, విషయిని విషయంలో&nbsp;<BR>చొప్పించడం కాదు. అప్పుడు ఈ ప్రపంచమంతా నశించి ఒక్కడనే, నేనొక్కడిని&nbsp;<BR>మాత్రమే మిగిలి వుంటాను.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: జర్మను దేశంలోని కొందరు తాత్త్వికులు భారతదేశంలోని భక్తి&nbsp;<BR>సిద్ధాంతం పాశ్చాత్య ప్రభావం వలన పొడసూపినదని చెప్పుచున్నారు. మీ అభి-&nbsp;<BR>ప్రాయమేమి?</FONT></p>
<p><FONT FACE="SHREE900, SHREE, sans-serif" SIZE="3">సమా: నేను దానిని గురించే పరామర్శించను. ఆ ఊహకు ఆధారమే&nbsp;<BR>లేదు. పాశ్చాత్యుల భక్తి వేఱు. భారతీయుల భక్తి వేఱు. భక్తిలోని ముఖ్య&nbsp;<BR>భావంలో భయమన్నది లేదు. భగవంతుని ప్రేమించుటయే ఉన్నది. మా&nbsp;<BR>భక్తిలో భయంతో కూడిన ఆరాధన లేదు. ఆద్యంతం ప్రేమ భావనయే.&nbsp;<BR>మరియు ఈ నమ్మకం చాల వ్యర్థమైనది. భక్తినిగూర్చి ఉపనిషత్తుల్లో మిక్కిలి&nbsp;<BR>ప్రాచీనమైన దానిలో తెలుపబడింది. ఉపనిషత్తులు మీ బైబిలుకంటె ఎంతో&nbsp;<BR>పురాతనమైనవి. భక్తియొక్క బీజం వేదసంహితలోనే ఉంది. భక్తి అనేమాట&nbsp;<BR>పాశ్చాత్యదేశాల్లో పుట్టలేదు. అది పాశ్చాత్య శబ్దం కాదు. శ్రద్ధనుండి భక్తి&nbsp;<BR>పుట్టింది.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: క్రైస్తవమతాన్ని గూర్చి భారతీయుల ఉద్దేశ్యమేమి?&nbsp;<BR>సమా: మంచిదనే వేదాంత మన్నిటినీ స్వీకరిస్తుంది. భారతదేశంలో ఒక&nbsp;<BR>విచిత్రమైన భావముంది. నాకొక బిడ్డ ఉన్నాడనుకో. నేను వాడికి ఏ మతాన్ని-&nbsp;<BR>గూర్చి చెప్పను. ప్రాణాయామాన్ని గూర్చి చెబుతాను. మనస్సుకు చాంచల్యం&nbsp;<BR>లేకుండ ఉంచవలసిన అభ్యాసం చేయిస్తాను. కొంచెం ప్రార్థనకూడా నేర్పిస్తాను.&nbsp;<BR>మీ ప్రార్థనలకు, మా ప్రార్థనలకు సంబంధముండదు. మా ప్రార్థనలోని తాత్పర్య</FONT></p>
<hr class="puTa_virupu">
<table><tr><td><a class=puTa_lanke href=puTa3146.html>p3146</a></td><td>p3147</td><td><a class=puTa_lanke href=puTa3148.html>p3148</a></td></tr></table>
</div></body></html>
