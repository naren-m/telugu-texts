<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3603.html>p3603</a></td><td>p3604</td><td><a class=puTa_lanke href=puTa3605.html>p3605</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">ప్రఖ్యాతమైన కన్సర్వేటివ్‌ పత్రికల్లో స్టాండర్డ్‌ ఒకటి. లండన్‌లో ఒక నెల వుండి&nbsp;<BR>తర్వాత అమెరికా వెళ్లి, మరుసటి వేసవిలో లండన్‌ వస్తాను. లండన్‌లో విత్తనం&nbsp;<BR>గట్టిగా నాటబడిందని నువ్వు గ్రహించగలవు...</FONT></p>
<p><FONT FACE="SHREE900, SHREE, sans-serif" SIZE="3">ధైర్యంతో కర్తవ్యాన్ని నిర్వహించు. ఓర్పు, దృఢత్వంతో పనిచేయటం -&nbsp;<BR>యిదే ఏకైక మార్గం. ఓర్మి, పవిత్రత, ధైర్యం, దృఢత్వంతో పనిచేయటం అనేవి&nbsp;<BR>గుర్తుంచుకొని ముందుకు నడువు... పవిత్రుడవుగా వుంటూ నీ ఆశయాలకు&nbsp;<BR>అంటిపెట్టుకొని వున్నంతకాలం నీకు అపజయం కలుగదు. జగజ్జనని నిన్ను విడ-&nbsp;<BR>నాడదు. సర్వశ్రేయాలు నీకు కలుగుతాయి.</FONT></p>
<p><FONT FACE="SHREE900, SHREE, sans-serif" SIZE="3">ప్రేమతో,</FONT></p>
<p><FONT FACE="SHREE900, SHREE, sans-serif" SIZE="3">మీ</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>  </sup>Ȉ ˝</FONT></p>
<BR>
<p><FONT FACE="SHREE902, SHREE, sans-serif" SIZE="3">(కుమారి జోసఫీన్‌ మాక్లియోడ్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">80, ఓక్లే వీథి,</FONT></p>
<p><FONT FACE="SHREE900, SHREE, sans-serif" SIZE="3">ఛెల్‌సీ,</FONT></p>
<p><FONT FACE="SHREE900, SHREE, sans-serif" SIZE="3">అక్టోబర్‌ 31, 1895.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన జోజో,&nbsp;<BR>శుక్రవారం మధ్యాహ్న భోజనానికి వచ్చి ‘ఆల్‌బెమర్లి’లో శ్రీ కాయిట్‌ను</FONT></p>
<p><FONT FACE="SHREE900, SHREE, sans-serif" SIZE="3">చూడ్డానికి నాకెంతో ఆనందం వేసింది.</FONT></p>
<p><FONT FACE="SHREE900, SHREE, sans-serif" SIZE="3">గతరాత్రి తరగతి ప్రసంగానికి లండన్‌లో నివసిస్తున్న యిద్దరు అమెరికన్‌&nbsp;<BR>మహిళలు వచ్చారు. వారు శ్రీమతి నెట్టర్‌, కుమారి నెట్టర్‌. వీరిద్దరూ తల్లీ&nbsp;<BR>కూతుళ్లు. శ్రీ ఛామియర్‌గారి యింట్లో ప్రసంగం ముగిసింది. వచ్చే శనివారం&nbsp;<BR>రాత్రినుండి నా బసలోనే ప్రసంగాలు ఆరంభిస్తాను. నా తరగతులకు ఒకటి రెండు&nbsp;<BR>చక్కని పెద్ద గదులు లభిస్తాయని అనుకొంటున్నాను. 10 వ తేదీనాడు ప్రసం-&nbsp;<BR>గించటానికి ‘మాన్‌క్యూరె కాన్‌వేస్‌ ఎథికల్‌ సొసైటీ’ వారు నన్ను ఆహ్వానించారు.&nbsp;<BR>వచ్చే మంగళవారం ‘బాల్బో సొసైటీ’లో ప్రసంగించవలసి వుంది. భగవంతుడు&nbsp;<BR>నాకు సహాయభూతుడౌతాడు. శనివారం నీతోకూడ రాగలనో లేదో తెలియదు.&nbsp;<BR>ఏమైనా ఆ దేశంలో నువ్వు హాయిగా కాలక్షేపం చెయ్యగలవు. స్టర్డీ దంపతులు&nbsp;<BR>బహుయోగ్యులు.</FONT></p>
<p><FONT FACE="SHREE900, SHREE, sans-serif" SIZE="3">ప్రేమాశీస్సులతో,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3603.html>p3603</a></td><td>p3604</td><td><a class=puTa_lanke href=puTa3605.html>p3605</a></td></tr></table>
</div></body></html>
