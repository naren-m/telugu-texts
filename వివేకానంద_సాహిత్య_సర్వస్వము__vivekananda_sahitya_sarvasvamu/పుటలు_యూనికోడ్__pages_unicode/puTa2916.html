<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2915.html>p2915</a></td><td>p2916</td><td><a class=puTa_lanke href=puTa2917.html>p2917</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">87</FONT></p>
<p><FONT FACE="SHREE900, SHREE, sans-serif" SIZE="3">చివరకు ఆ తోటయజమాని, గోహత్యవల్ల సంభవించిన పాతకాన్ని అనుభవించ&nbsp;<BR>వలసి వచ్చింది. ఈ రోజుల్లో ప్రతివారు అంటారు ‘‘మేం భగవంతుడెలా&nbsp;<BR>నడిపితే అలా నడుస్తున్నాం’’ అని. తాము తామరాకు మీద నీటిబొట్టు అయి-&nbsp;<BR>నట్టు, తమ పాపాలు, దోషాలు దేవుడి మీద పారవేస్తున్నారు. ఎవడైనా సదా&nbsp;<BR>సర్వకాలం ఈ భావనలోనే ఉండగలిగితే, వాడు ముక్తపురుషుడే! కాని, నిజంగా&nbsp;<BR>జరుగుతున్నది ఏమంటే ‘మంచికి’ తాను, ‘చెడు’కు మాత్రం భగవంతుడు&nbsp;<BR>బాధ్యుడు! ఆ విధంగా భగవంతునిపై ఆధారపడటానికి జోహార్లు! పరిపూర్ణమైన&nbsp;<BR>జ్ఞానాన్నో లేక భగవత్ప్రేమనో సంపాదిస్తే, అటువంటి పరిపూర్ణ ప్రపత్తి</FONT></p>
<p><FONT FACE="TimesNewRoman, Times, serif" SIZE="2">(absolute reliance)</FONT><FONT FACE="SHREE900, SHREE, sans-serif" SIZE="3"> భగవంతునిపై కలుగదు. నిజంగా భగవంతుని మీద&nbsp;<BR>ఆధారపడిన వాడు పుణ్యపాపాలనే ద్వంద్వాలకు అతీతు డవుతాడు. ఈ&nbsp;<BR>రోజుల్లో, మనలో యిటువంటి అద్భుతస్థితికి ఉజ్జ్వలమైన ఉదాహరణ మన నాగ-&nbsp;<BR>మహాశయుడు.</FONT><FONT FACE="TimesNewRoman, Times, serif" SIZE="2"><sup>*</sup></FONT></p>
<p><FONT FACE="SHREE900, SHREE, sans-serif" SIZE="3">తర్వాత సంభాషణ నాగమహాశయుని వైపు మళ్లింది. స్వామీజీ అన్నారు.&nbsp;<BR>‘‘ఓహ్‌! మళ్లీ అతణ్ణి ఎప్పుడు దర్శించగలను?’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మీ దర్శనార్థమై అతడు త్వరలోనే కలకత్తా రాగలరని, అమ్మ&nbsp;<BR>(నాగమహాశయుని భార్య) నాకు వ్రాసింది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: శ్రీరామకృష్ణులు ఆయనను జనక మహారాజుతో పోల్చేవారు.&nbsp;<BR>అన్ని యింద్రియాలపై అంతనిగ్రహం ఉండేవాడు కన్పించడు, సరికదా,&nbsp;<BR>ఉన్నట్లు విననుకూడా వినము. నీకు చేతనైనంత వరకు ఆయన సాంగత్యాన్ని&nbsp;<BR>పొందు. శ్రీరామకృష్ణుని మిక్కిలి సన్నిహిత శిష్యుల్లో ఆయన ఒకరు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మా ప్రాంతంలో చాలామంది ఆయనను పిచ్చివాడంటారు.&nbsp;<BR>కాని, నేను అతనిని మొదటిసారి కలసినప్పటినుండే, ఆయన మహాపురుషుడని&nbsp;<BR>నాకు తెలుసు. నన్ను ఆయన గాఢంగా ప్రేమిస్తాడు. నాపై అతని మనఃపూర్వక&nbsp;<BR>మైన ఆశీస్సులున్నవి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నీకు నాగమహాశయుని సాంగత్యభాగ్యం లభించింది కాబట్టి,&nbsp;<BR>నీకిక భయమెందుకు? అనేక జన్మల తపః పరిపాకంవల్లగాని, అటువంటి మహా-&nbsp;<BR>పురుషుని సాంగత్యం లభించదు. అతడు యింటి దగ్గర ఎలాంటి జీవితం గడు-&nbsp;<BR>పుతాడు?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! అతనికి ఏ వ్యాపారమూ ఏ పనీ లేదు. తన&nbsp;<BR>యింటికి వచ్చిన అతిథుల సత్కారంలోనే అత డెల్లప్పుడూ నిమగ్నుడై</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">దుర్గాచరణ్‌ నాగ్‌ - శ్రీరామకృష్ణుని శిష్యుడు.</FONT></p>
<hr class="puTa_virupu">
<table><tr><td><a class=puTa_lanke href=puTa2915.html>p2915</a></td><td>p2916</td><td><a class=puTa_lanke href=puTa2917.html>p2917</a></td></tr></table>
</div></body></html>
