<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa238.html>p238</a></td><td>p239</td><td><a class=puTa_lanke href=puTa240.html>p240</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">ఆరాధన చేయవలసిన సమయంలో నిజమైన మతానుష్ఠానం ఏసు చెప్పినట్లు&nbsp;<BR>వుండాలి: ‘‘నువ్వు ప్రార్థన చేసేవేళ నీ రహస్యాగారంలో ప్రవేశించు. కవాటాన్ని&nbsp;<BR>బంధించి నిభృతానవున్న నీ తండ్రిని (ఈశ్వరుణ్ణి) ఆరాధించు.’’</FONT></p>
<p><FONT FACE="SHREE900, SHREE, sans-serif" SIZE="3">ఇది ఇష్టసిద్ధాంతం. విభిన్నస్వాభావిక ప్రకృతుల మతావశ్యకత తీర్చటా&nbsp;<BR>నికి, పరస్పర కలహాలకు చోటు యివ్వకుండటానికి, ఆధ్యాత్మిక జీవితంలో&nbsp;<BR>నిస్తులమైన అభ్యాసాన్ని సుసాధ్యం చేసుకోటంలో తోడ్పడే ఏకైక సిద్ధాంతం&nbsp;<BR>యిదొక్కటే. కాని నా మాటలోని సత్యాన్ని గుర్తించక, అపార్థంవల్ల పరమార్గా&nbsp;<BR>నికిపోతూ, మీరు రహస్య సంఘాలను నెలకొల్పరాదని హెచ్చరిస్తున్నాను.&nbsp;<BR>పిశాచం అనేది వుంటే, అది యిలాటి రహస్య సంఘాలలోనే కాపురం వుంటుం-&nbsp;<BR>దని తెలుపుతాను. రహస్య సంఘనిర్మాణంలో అది అధివసించి వుంటుంది.&nbsp;<BR>ఈ సంఘాలు పైశాచిక ప్రణాళికల ననుసరించి నడుస్తాయి. ఇష్టసిద్ధాంతం&nbsp;<BR>పవిత్రసిద్ధాంతం. అది రహస్య సిద్ధాంతంకాదు. దీని భావం ఏమిటో గ్రహిస్తారు-&nbsp;<BR>గాక! నా ఇష్టసిద్ధాంతాన్ని గురించిన ఉదంతాన్ని నేను యితరుల మ్రోల ఎందుకు&nbsp;<BR>ఏకరువు పెట్టకూడదు? అది నాకు ప్రగతిని కూర్చే పవిత్రసిద్ధాంతం. ఇతరుల&nbsp;<BR>కిది సహకారి కావచ్చు. అది వారికి చెరుపుతెచ్చినా తెస్తుందేమో! వారి కది&nbsp;<BR>కీడు కలిగించదని ఎలా తెలుపగలను? తన ప్రకృతి ననుసరించి సగుణ&nbsp;<BR>బ్రహ్మోపాసన ఒకడికి సరిపోకపోవచ్చు; నిర్గుణోపాసన, ఆత్మోపాసన అతడికి&nbsp;<BR>యిష్టమైవుండొచ్చు. ఆతణ్ణి మీ ముందు నేను విడిచిపెట్టాననుకోండి. ‘‘అనంత&nbsp;<BR>కల్యాణ గుణోపేతుడైన ఈశ్వరుడు లేనేలేడు; సగుణోపాసన కూడదు. మీలోను,&nbsp;<BR>నాలోను విరాజిల్లే భగవంతుణ్ణే విశ్వసించండి’’ అంటూ మీకు అతడు బోధి-&nbsp;<BR>స్తాడు. ఆ ప్రబోధం విని మీరు ఉలిక్కిపడతారు. అతడి ఊహ పునీతమైనదే!&nbsp;<BR>కాని గుహ్యమైనది కాదు. ఈశ్వరసత్యాలను బోధించటానికై రహస్య&nbsp;<BR>సంఘాలను నెలకొల్పిన మహనీయుడైన మతాచార్యుడు ఒక్కడూ లేడు; మహ-&nbsp;<BR>త్తరమైన మతవ్యవస్థా లేదు. ఈ రీతి గూఢసంఘాలు భారతదేశంలో లేవు.&nbsp;<BR>ఇవి పాశ్చాత్య సంప్రదాయంలోనివే! ఇవి బలవంతంగా భారతదేశంమీద ఆపా-&nbsp;<BR>దించబడినవి. వాటిని గురించిన విషయమే మేం ఎరుగం. రహస్య సంఘాలు&nbsp;<BR>భారతదేశంలో ఎందుకు వుండాలి? సుస్థిరంగా స్థాపించబడిన మత సంస్థకు&nbsp;<BR>అనుగుణంగాలేని మతోద్దేశాలను గురించి ఒక్కమాటైనా పలుకటానికి&nbsp;<BR>యూరప్‌లో ప్రజలకు స్వాతంత్య్రం లేదు. కాబట్టి వారు కొండలలో ప్రవేశించి,&nbsp;<BR>మరుగున నివసించి, రహస్యసంఘాలను స్థాపించేవారు. ఇలా చేయటం&nbsp;<BR>వల్ల వారు తమతమ మనసులకు నచ్చినరీతిని ఈశ్వరారాధన చేసుకోటం సాధ్య-&nbsp;<BR>మయ్యేది. మతాన్ని గురించి స్వతంత్రభావాలున్న వ్యక్తిని బాధించే అత్యాచారం</FONT></p>
<hr class="puTa_virupu">
<table><tr><td><a class=puTa_lanke href=puTa238.html>p238</a></td><td>p239</td><td><a class=puTa_lanke href=puTa240.html>p240</a></td></tr></table>
</div></body></html>
