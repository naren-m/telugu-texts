<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3330.html>p3330</a></td><td>p3331</td><td><a class=puTa_lanke href=puTa3332.html>p3332</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>^</FONT></p>
<p><FONT FACE="SHREE900, SHREE, sans-serif" SIZE="3">చూశాను. ఆమె పేరేమో జ్ఞాపకంలేదు. ఆమె ఎంతో మేధావంతురాలు, రూపసి,&nbsp;<BR>ఆధ్యాత్మికపర్వతం, ఐహిక విరక్తి కలిగి ఉంది. భగవంతుడు ఆమెను ఆశీర్వ&nbsp;<BR>దించుగాక! ‘మ్యాక్‌డువెల్‌’ సతితోకూడా ఆమె, ఈ ఉదయం యిక్కడకు వచ్చి&nbsp;<BR>ఎంతో చక్కగా, గంభీరంగా, ఆధ్యాత్మికంగా మాట్లాడింది. అది నా కెంతో&nbsp;<BR>ఆశ్చర్యం కలిగించింది. యోగులనుగూర్చి ఆమెకు ఎంతో పరిజ్ఞానముంది.&nbsp;<BR>అంతేకాక సాధనలోకూడా ఆమె ఎంతో వృద్ధి గాంచింది.</FONT></p>
<p><FONT FACE="SHREE900, SHREE, sans-serif" SIZE="3">ప్రభూ! నీ విధానాలు అగమ్యాలు! దేవా ఆమెను ఆశీర్వదించు - అంత&nbsp;<BR>అమాయకురాలు, సాధుశీలి, పావనురాలు. విసిగి వేసారి దుఃఖభాజనమైన ఈ&nbsp;<BR>జీవితంలో, ఒక అద్భుతమైన లాభం ఏమంటే, అప్పుడప్పుడు, సంతోషంతో కళ-&nbsp;<BR>కళలాడే మీవంటి పవిత్రమైన ముఖాలను చూస్తూండటమే! ‘‘భూమ్మీద వెల-&nbsp;<BR>సిన సాధుపుంగవుల కందరకు నా వందనాలు’’ అనేది ఒక ఉదాత్తమైన బౌద్ధ&nbsp;<BR>ప్రార్థన. ‘వీడు నావాడు’ అని ఎవని నుదుటిపై భగవంతుడు తన వ్రేలితో&nbsp;<BR>వ్రాస్తాడో, అటువంటివాణ్ణి చూసినప్పుడు పై నుదహరించిన ప్రార్థనలోని&nbsp;<BR>యథార్థమైన భావం నాకు అనుభవమవుతోంది. మీ రెంతో నిర్మలంగా ఉన్నారు.&nbsp;<BR>అదే విధంగా ఎప్పుడు వర్ధిల్లాలని, సుఖసంతోషాలతో తులతూగాలని ఆశీర్వ&nbsp;<BR>దిస్తున్నాను. దుర్భరమైన ప్రాపంచికత అనే యీ పంకిలం మీ కొనగోటికికూడ&nbsp;<BR>అంటకుండుగాక! మీ రెంత నిర్మలంగా జన్మించారో, అంత నిర్మలమైన పుష్పాల&nbsp;<BR>వలె మీ జీవితాన్ని చివరివరకు సాగించాలని భగవంతునికి నా ప్రార్థన.</FONT></p>
<p><FONT FACE="SHREE900, SHREE, sans-serif" SIZE="3">మీ సోదరుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">˝ </FONT></p>
<BR>
<p><FONT FACE="SHREE902, SHREE, sans-serif" SIZE="3">(కుమారి మేరీ హేల్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">డెట్రాయిట్‌,</FONT></p>
<p><FONT FACE="SHREE900, SHREE, sans-serif" SIZE="3">మార్చి 18, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన సోదరి మేరీ,</FONT></p>
<p><FONT FACE="SHREE900, SHREE, sans-serif" SIZE="3">కలకత్తానుండి వచ్చిన నా ఉత్తరాన్ని యిక్కడికి పంపినందుకు ధన్య&nbsp;<BR>వాదాలు. నా గురుదేవుని జయంతి ఉత్సవ ఆహ్వానాన్ని పురస్కరించుకొని నా&nbsp;<BR>కలకత్తా సోదరుడు వ్రాసిన ఉత్తరం ఇది. నా గురుదేవునిగూర్చి నువ్వు నా దగ్గ-&nbsp;<BR>ర్నుండి చాల విన్నావు. అందువల్ల ఆ ఉత్తరాన్ని నీకు పంపుతున్నాను. మజుందార్‌&nbsp;<BR>కలకత్తా వచ్చాడని, వివేకానంద అమెరికాలో చేయని పాపమంటూ లేదని, ఆయన&nbsp;<BR>అక్కడ ప్రచారం చేస్తున్నాడట! మీ అమెరికావారు అత్యద్భుతమైన</FONT></p>
<hr class="puTa_virupu">
<table><tr><td><a class=puTa_lanke href=puTa3330.html>p3330</a></td><td>p3331</td><td><a class=puTa_lanke href=puTa3332.html>p3332</a></td></tr></table>
</div></body></html>
