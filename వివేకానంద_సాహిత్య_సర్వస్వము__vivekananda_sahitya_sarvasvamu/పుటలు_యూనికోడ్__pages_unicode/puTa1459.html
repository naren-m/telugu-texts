<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1458.html>p1458</a></td><td>p1459</td><td><a class=puTa_lanke href=puTa1460.html>p1460</a></td></tr></table>
<p><FONT FACE="SHREE900, SHREE, sans-serif" SIZE="3">230 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">తర్కానికి చోటులేదు. మనసులో జన్మాంతరగతములైన వాసనలుంటాయి. వీనిని&nbsp;<BR>ఆంగ్లభాషలో ‘ఇన్‌స్టింక్ట్స్‌’ అంటారు. అంటే సహజ ప్రవృత్తి. బుద్ధి&nbsp;<BR>ఎప్పుడైనా పొరపడవచ్చు. బుద్ధి వివేచనాత్మకమైంది. కాని ఈ సహజ ప్రవృత్తి బుద్ధి-&nbsp;<BR>లాగా, అంత పొరపడే స్వభావం కలది కాదు. ఐనా వాసనకన్నా వివేకం ఉత్తమం.&nbsp;<BR>ఎందువల్ల? అది ప్రజ్ఞానానికి సాధకం. ప్రజ్ఞానం వివేకంకన్న ఉత్తమం. వివేకంకన్న&nbsp;<BR>ప్రజ్ఞానం ముఖ్యం. ఈ ప్రజ్ఞానం వాసనాజ్ఞానం వలెనే, పొరపడని స్వభావం&nbsp;<BR>కలది. కాని ఇది పైఅంతరువులోనిది. వాసన క్రింది అంతరువులోనిది. జీవులలో&nbsp;<BR>మనఃపరిణామం మూడు విధాలుగా వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">1. చిత్త ప్రధానమైనది ఈ దశల్లో యంత్రవత్తుగా వుంటుంది. పొరపా&nbsp;<BR>టుండదు.</FONT></p>
<p><FONT FACE="SHREE900, SHREE, sans-serif" SIZE="3">2. బుద్ధి - దీనిలో వివేచన వుంటుంది. పొరపాటు పడటం సాధారణం.</FONT></p>
<p><FONT FACE="SHREE900, SHREE, sans-serif" SIZE="3">3. ప్రజ్ఞానం - దివ్యమైనది. ఈ దశలో పొరపాటు పడటం వుండదు.&nbsp;<BR>ఈ మూడు దశలు క్రమంగా జంతువుల్లో, మానవులలో, దేవతలలో&nbsp;<BR>కన్పిస్తాయి. పరిపూర్ణుడైన మానవునికి తెలిసికోరాని విషయముండదు. అతడు&nbsp;<BR>లోకోపకారానికై జీవిస్తాడు. అతనికి కోరతగ్గదేమీ వుండదు. ఇదే అతనికి మనకు&nbsp;<BR>గల భేదం. సత్త్వం - అంటే ఉనికి, సర్వవ్యాపకం. అది మనకందరకు సమానంగా&nbsp;<BR>వుంటుంది. అదే సత్పదార్థం.</FONT></p>
<p><FONT FACE="SHREE900, SHREE, sans-serif" SIZE="3">ఒకే రకమైన సంఘటనలందలి కార్యకారణ సూత్ర వివరణమే శాసనం,&nbsp;<BR>నియతి. కాని అది ఒక పదార్థం కాదు. ఈ పదాన్ని లౌకిక జగత్తులో కొన్ని&nbsp;<BR>సంఘటనల మధ్యవున్న కార్యకారణ భావాలను చెప్పడానికి మనం వాడుతాం.&nbsp;<BR>మనం ఈ నియతి అన్నదాన్ని పట్టుకొని వేలాడకూడదు. ఇదొక అంధవిశ్వాసం&nbsp;<BR>కారాదు. పొరపాటు అనివార్యం. కాని పొరపాట్లను సరిచేసికోవడానికి మనం చేసే&nbsp;<BR>ప్రయత్నమే మనల్ని ఈశ్వర లోకానికి చేరుస్తుంది. శరీరంలోని దుష్పదార్థాన్ని&nbsp;<BR>గెంటివేయడానికి శరీరం చేసే ప్రయత్నమే వ్యాధి. అట్లే, పుణ్యమనేది మనలో-&nbsp;<BR>వున్న ఆసుర సంపత్తును గెంటివేయడానికి దైవీసంపత్తు చేసే ప్రయత్నం. మనం&nbsp;<BR>ఈశ్వరకోటిలో చేరడానికి కొన్ని పొరపాట్లుకూడ చేయవలసిందే.</FONT></p>
<p><FONT FACE="SHREE900, SHREE, sans-serif" SIZE="3">నీ వెవ్వరిపైనా జాలిపడకు. అందరును, నీతో సమానమని భావించు.&nbsp;<BR>నీలోని అసమానదృష్టిని నిర్మూలించు. మనమందరం సమానులమే. కాబట్టి&nbsp;<BR>‘‘నేను మంచివాడిని, నీవు చెడ్డవాడివి. నిన్ను నేను మార్చడానికి ప్రయత్నం&nbsp;<BR>చేస్తున్నా’’నని అనుకోరాదు. సమానత్వమన్నది ముక్తజీవుల లక్షణం. క్రీస్తు&nbsp;<BR>పాపాత్ములతో కలిసి జీవించాడు. తానందరికంటె గొప్పవాడనని భావించలేదు.</FONT></p>
<hr class="puTa_virupu">
<table><tr><td><a class=puTa_lanke href=puTa1458.html>p1458</a></td><td>p1459</td><td><a class=puTa_lanke href=puTa1460.html>p1460</a></td></tr></table>
</div></body></html>
