<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa49.html>p49</a></td><td>p50</td><td><a class=puTa_lanke href=puTa51.html>p51</a></td></tr></table>


<p><FONT FACE="SHREE900, SHREE, sans-serif" SIZE="3">కాదు. స్వతస్సిద్ధంగా ఆత్మ ముక్తం, అనంతం, అపాపవిద్ధం, విశుద్ధం, పరి-&nbsp;<BR>పూర్ణం. కాని తాను ప్రకృతి బద్ధమైవున్నట్లూ జడమైవున్నట్లూ ఆత్మ ఎలాగో&nbsp;<BR>ఊహించుకొంటోంది.</FONT></p>
<p><FONT FACE="SHREE900, SHREE, sans-serif" SIZE="3">ముక్తం, పరిపూర్ణం, శుద్ధం ఐన తత్త్వం ఎందుకు యీ విధంగా ప్రకృతి&nbsp;<BR>బద్ధమై వుండాలనేది ప్రస్తుతం తలఎత్తే ప్రశ్న. పరిపూర్ణమైన ఆత్మ తా నెలా&nbsp;<BR>అపరిపూర్ణమని భ్రాంతి నొందుతుంది? హిందువులు యీ శంకను తప్పిం&nbsp;<BR>చుకోచూస్తూ, యిలాటి శంకే అసంభవమని అంటారని కొందరన్నారు.&nbsp;<BR>ఏకమో, అనేకమో, సంపూర్ణ కల్పాలైన తత్త్వాలను ప్రతిపాదిస్తూ, ఆలోచనా&nbsp;<BR>పరులు కొందరు సమాధానం చెప్పలేని తావులో పెద్దపెద్ద పారిభాషిక పదాలను&nbsp;<BR>ఉపయోగిస్తూ, వెలితిని పూరింప చూస్తూంటారు. కాని నామకరణం విశదీ-&nbsp;<BR>కరణం కాబోదు. శంక ఎప్పటి మాదిరే నిలిచేవుంటుంది. పరిపూర్ణమైన తత్త్వం&nbsp;<BR>అపరిపూర్ణం కాగలగటం ఎలా? విశుద్ధం, అఖండం ఐన తత్త్వం లేశమైనా తన&nbsp;<BR>స్వభావంతో ఎలా మార్పుచెందుతుంది? కాని హిందువు నిష్కపటి. హేత్వాభా-&nbsp;<BR>సాన్ని శరణువేడటానికి - మసిపూసి మారేడుకాయ చేయటానికి - ఆతడు&nbsp;<BR>సమ్మతించడు. ఈ ప్రశ్న నెదుర్కొనజాలిన ధీరు డతడు, ధీరపద్ధతిలో&nbsp;<BR>ఆత డిందుకు యిలా సమాధానం చెబుతాడు: ‘‘నాకు తెలియదు. పరిపూర్ణత్వ&nbsp;<BR>మైన ఆత్మ తాను అసంపూర్ణమైవున్నట్లు, ప్రకృతిబద్ధమై, దానికి అధీనమై&nbsp;<BR>వున్నట్లు ఎందుకు తలస్తూందో నాకు తెలియదు.’’ కాని అనుభవసిద్ధమైన దాన్ని&nbsp;<BR>కాదనలేం. తాను శరీరాన్ని అని భావిస్తూండటం ప్రతివ్యక్తికీ తెలిసిన విషయమే.&nbsp;<BR>ఎవడుగాని తాను శరీరాన్ని అని ఎందుకు తలస్తూన్నాడనే ప్రశ్నకు హైందవుడు&nbsp;<BR>జవాబు చెప్పటానికి ప్రయత్నించడు. అది భగవంతుడి ఇచ్ఛ అనటం సమాధానం&nbsp;<BR>కాబోదు. ‘‘నాకు తెలియదు’’ అనే హైందవుడి మాటలోకంటె భగవదిచ్ఛ అనే&nbsp;<BR>సమాధానంలో అధికం ఏమీలేదు.</FONT></p>
<p><FONT FACE="SHREE900, SHREE, sans-serif" SIZE="3">విషయం యిది. జీవాత్మ నిత్యం, మృత్యురహితం, పరిపూర్ణం, అనం-&nbsp;<BR>తంగా వెలస్తోంది; మరణమంటె కేవలం ఒక శరీరాన్ని విడిచి మరొక శరీరాన్ని&nbsp;<BR>దాల్చటమని భావం. మానవుడి ప్రస్తుత స్థితి అతడి పూర్వకర్మ ఫలితం. ప్రస్తుత&nbsp;<BR>కర్మలు భావిదశను నిర్ణయిస్తాయి. జనన మరణాలను పొందుతూ, జీవి వికాసా-&nbsp;<BR>న్నిగాని సంకోచాన్నిగాని పొందుతుంటుంది. కాని అక్కడ మరొక సంశయం తలె-&nbsp;<BR>త్తుతుంది: మానవుడు ఝంఝూమారుతంలో సాగరతరంగాల్లో దారీతెన్నూ&nbsp;<BR>కానక కొట్టుకొంటూండే చిన్న దోనా? - నురుగులను వెలిగ్రక్కుతూ, పొంగి-&nbsp;<BR>పొరలివచ్చే కెరటాలచేత యీ క్షణంలో మీదికి ఎత్తబడుతూ మరుక్షణంలో అగా-&nbsp;<BR>ధంలో విసిరికొట్టబడే చిన్ననావా? అనివార్యమై సదా విజృంభిస్తూ కార్యకారణ</FONT></p>
<hr class="puTa_virupu">
<table><tr><td><a class=puTa_lanke href=puTa49.html>p49</a></td><td>p50</td><td><a class=puTa_lanke href=puTa51.html>p51</a></td></tr></table>
</div></body></html>
