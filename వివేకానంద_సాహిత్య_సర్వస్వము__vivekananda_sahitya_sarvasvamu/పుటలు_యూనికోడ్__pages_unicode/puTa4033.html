<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4032.html>p4032</a></td><td>p4033</td><td><a class=puTa_lanke href=puTa4034.html>p4034</a></td></tr></table>

<p><FONT FACE="TimesNewRoman, Times, serif" SIZE="2">4 0 6</FONT></p>
<p><FONT FACE="SHREE900, SHREE, sans-serif" SIZE="3">దారానికి ముడివేశావు. అందువల్ల అది ఆమెతోపాటు లోకంలో పైకి, కిందకి&nbsp;<BR>తిరిగింది. ప్రస్తుతం మాక్లియోడ్‌ జపాన్‌లో ఉంది. అక్కడినుండి ఆ ఉత్తరం&nbsp;<BR>నిన్ననే నాకు చేరింది. సరి. ‘స్పినిక్స్‌’ </FONT><FONT FACE="TimesNewRoman, Times, serif" SIZE="2">(Spinix)</FONT><FONT FACE="SHREE900, SHREE, sans-serif" SIZE="3"> (స్త్రీతల, సింహం శరీరం, రెక్క-&nbsp;<BR>లుగల జంతువు) చిక్కు సమస్యకు యిది సమాధానం. ‘‘పెద్ద పేరుతో చిన్న-&nbsp;<BR>పేరును నువ్వు ఎప్పుడు జతచేయకూడదు.’’</FONT></p>
<p><FONT FACE="SHREE900, SHREE, sans-serif" SIZE="3">ఐతే మేరీ! నువ్వు ఫ్లారెన్స్‌లోను, ఇటలీలోను హాయిగా ఆనందం అను-&nbsp;<BR>భవిస్తున్నావన్న మాట. ఈపాటికి నువ్వు ఎక్కడ ఉంటావో నాకు తెలియదు.&nbsp;<BR>అందువల్ల ఓ బలిసిన వృద్ధ ‘మహిళా!’ ఈ ఉత్తరాన్ని, ‘మన్రో అండ్‌ కంపెనీ,&nbsp;<BR>7, రూస్క్రైబ్‌’ వారి దయాదాక్షిణ్యానికి పారవేస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు ఒక వృద్ధ ‘దొరసానీ’ నువ్వు ఫ్లారెన్స్‌ సరోవరాల్లోను, ఇటాలియన్‌&nbsp;<BR>సరస్సుల్లోను కలలు కంటున్నావన్నమాట. మంచిదే. ఐతే ఆ సరస్సుల్లో నీళ్లు&nbsp;<BR>లేవని నీ కవి ఆక్షేపిస్తున్నాడు.</FONT></p>
<p><FONT FACE="SHREE900, SHREE, sans-serif" SIZE="3">మంచిది! భక్తురాలైన సోదరీ! నా విషయ మేమిటి? నేను కిందటి శరత్తులో&nbsp;<BR>ఇండియా వచ్చాను. శీతాకాలమంతా బాధపడ్డాను. ఈ వేసవిలో తూర్పుబెం-&nbsp;<BR>గాల్‌, అస్సాంల గుండా పర్యటించాను. ఈ ప్రదేశాల్లో మహానదులు, పర్వతాలు,&nbsp;<BR>మన్యజ్వరం ఉన్నాయి. రెండు నెలలు కష్టపడిన తర్వాత పడకపెట్టి, యిప్పుడు&nbsp;<BR>కలకత్తాకు తిరిగి వచ్చి ఆ పర్యటన ప్రభావాలనుండి నెమ్మదిగా కోలుకొంటు-&nbsp;<BR>న్నాను.</FONT></p>
<p><FONT FACE="SHREE900, SHREE, sans-serif" SIZE="3">కొన్ని నెలల క్రితం ఖేత్రీమహారాజాగారు పైనుండి పడి చనిపోయారు.&nbsp;<BR>కాబట్టి పరిస్థితులు నా చుట్టూ అంధకారంగా ఉన్నాయి. అంతేగాక నా ఆరోగ్యం&nbsp;<BR>కూడ చాల చెడిపోయింది. ఐనా త్వరలోనే తేరుకోగలనని నా నమ్మకం. మార్పుకై&nbsp;<BR>వేచివున్నాను.</FONT></p>
<p><FONT FACE="SHREE900, SHREE, sans-serif" SIZE="3">యూరప్‌లో ఉండి, నీతో ఎక్కువ సేపు మాట్లాడి, త్వరగా ఇండియా&nbsp;<BR>తిరిగి రావాలని అనుకొంటాను. ఎందుకంటే ఈరోజుల్లో నాకు కొంత ప్రశాం-&nbsp;<BR>తిగా ఉంది. నా చిరాకులు ముప్పాతికపాలు తగ్గాయి.</FONT></p>
<p><FONT FACE="SHREE900, SHREE, sans-serif" SIZE="3">‘హారియట్‌ వూలీ’కి, ‘ఇసబెల్‌’కు, ‘హారియట్‌ మెకండ్లీ’కీ నా ప్రేమ.&nbsp;<BR>అమ్మకు నా శాశ్వతమైన ప్రేమ, కృతజ్ఞత. సూక్ష్మమైన హైందవ కృతజ్ఞత&nbsp;<BR>తరతరాలు ఉంటుందని అమ్మతో చెప్పు. పరమేశ్వరునిలో సదా,</FONT></p>
<p><FONT FACE="SHREE900, SHREE, sans-serif" SIZE="3">మీ వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట: </FONT><FONT FACE="SHREE900, SHREE, sans-serif" SIZE="3">నీకు యిష్టం వచ్చినప్పుడు రెండు ముక్కలు జవాబు రాయి.</FONT></p>
<p><FONT FACE="TimesNewRoman, Times, serif" SIZE="2">— </FONT><FONT FACE="SHREE900, SHREE, sans-serif" SIZE="3">వి.</FONT></p>
<hr class="puTa_virupu">
<table><tr><td><a class=puTa_lanke href=puTa4032.html>p4032</a></td><td>p4033</td><td><a class=puTa_lanke href=puTa4034.html>p4034</a></td></tr></table>
</div></body></html>
