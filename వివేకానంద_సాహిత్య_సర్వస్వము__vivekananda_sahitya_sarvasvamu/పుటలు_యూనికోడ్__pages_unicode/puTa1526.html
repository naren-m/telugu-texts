<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1525.html>p1525</a></td><td>p1526</td><td><a class=puTa_lanke href=puTa1527.html>p1527</a></td></tr></table>
<p><FONT FACE="SHREE900, SHREE, sans-serif" SIZE="3">సోఽహం</FONT></p>
<p><FONT FACE="SHREE900, SHREE, sans-serif" SIZE="3">297</FONT></p>
<p><FONT FACE="SHREE900, SHREE, sans-serif" SIZE="3">తెలియగలదు. పదార్థాల మూలానికి పోతే, అవి అత్యంత సులభం, సాధారణం&nbsp;<BR>అవుతాయి. ఒకటే శక్తి ఒక రూపంలో వస్తువుగా, వేరొక రూపంలో మనస్సుగా&nbsp;<BR>వ్యక్తం కావడం వల్ల, పదార్థం, మనస్సు వేరని భావించడానికి కారణం లేదు.&nbsp;<BR>మనస్సు పదార్థంగా మారుతుంది. పదార్థం మనస్సుగా మారుతుంది. భావనాశక్తి,&nbsp;<BR>నరాలశక్తిగా, కండరాలశక్తిగా మారుతుంది. కండరాలశక్తి నరాలశక్తిగా,&nbsp;<BR>భావనాశక్తిగా మారుతుంది. పదార్థంగా, లేక మనస్సుగా వ్యక్తమైన శక్తి అంతా&nbsp;<BR>ప్రకృతే.</FONT></p>
<p><FONT FACE="SHREE900, SHREE, sans-serif" SIZE="3">సూక్ష్మాతి సూక్ష్మమైన మనస్సుకు, స్థూలాతి స్థూల పదార్థానికి భేదం&nbsp;<BR>తరతమంలో మాత్రమే వుంది. కాబట్టి విశ్వాన్నంతటిని మనస్సని లేదా&nbsp;<BR>పదార్థమని పిలువవచ్చు. మనస్సును, సూక్ష్మమైన పదార్థమనవచ్చు. లేక శరీరాన్ని&nbsp;<BR>స్థూలమైన మనస్సనవచ్చు. దేనిని ఏ పేరుతో పిలిచినా భేదం లేదు. ఆధిభౌతిక,&nbsp;<BR>ఆధ్యాత్మిక వాదనలమధ్య కలిగే స్పర్థల కష్టాలన్నీ దోషభూయిష్టమైన ఆలోచనల&nbsp;<BR>వల్ల కలిగేవి. యథార్థంలో రెండింటికి భేదం లేదు. నేనూ, అధమాధమమైన&nbsp;<BR>సూకరం (పంది) తరతమాల చేతనే విభేదిస్తాం. అది కొంచెంగా వ్యక్తమయింది.&nbsp;<BR>నే నధికంగా వ్యక్తమయ్యాను. ఒక్కొక్కప్పుడు నేను అధమంగా వుంటాను,&nbsp;<BR>సూకరం ఘనతరంగా వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">అంతేకాక, ఏది మొదట వస్తుందో, ‘‘మనస్సో, పదార్థమో’’ అని&nbsp;<BR>చర్చించడం వల్లకూడ ఉపయోగం లేదు. మనస్సు మొదట వుండిందా?&nbsp;<BR>దాన్నుండి పదార్థం పుట్టిందా? లేక పదార్థం మొదట వుండిందా? దాన్నుండి&nbsp;<BR>మనస్సు పుట్టిందా? ఈ తాత్త్వికవాదోపవాదాలు, ఈ రీతి వ్యర్థ ప్రశ్నలనుండి&nbsp;<BR>వస్తాయి. ‘‘చెట్టు ముందా? లేక విత్తు ముందా? గుడ్డు ముందా? లేక పిట్ట&nbsp;<BR>ముందా?’’ అని అడగడం వంటిదిది. రెండూ మొదటివే. రెండూ చివరివే -&nbsp;<BR>మనస్సు, పదార్థం; పదార్థం, మనస్సు; పదార్థం మొదట వుందని, అది&nbsp;<BR>సూక్ష్మతరమైన మనస్సుగా మారుతుందని చెప్పితే పదార్థానికి పూర్వం&nbsp;<BR>మనస్సుండి వుండాలని అంగీకరించాలి. లేకపోతే, పదార్థం ఎక్కడినుండి&nbsp;<BR>వచ్చింది? పదార్థం, మనస్సుకు పూర్వముంది; మనస్సు పదార్థానికి&nbsp;<BR>పూర్వముంది. మొదటినుండి, చివరి వరకు ఇది చెట్టు, విత్తు ప్రశ్న - గుడ్డు,&nbsp;<BR>పిట్ట ప్రశ్నలాంటిదే.</FONT></p>
<p><FONT FACE="SHREE900, SHREE, sans-serif" SIZE="3">ప్రకృతి అంతా, కార్యకారణ మాత్రంచేత బద్ధమైవుంది. దేశకాలాల్లో&nbsp;<BR>వుంది. ఆకాశాన్ని అతిక్రమించి, మనం దేన్నీ చూడజాలం. అయినా కాలాన్ని&nbsp;<BR>తెలిసికోలేం. కారణ సంబంధం చేతనే తప్ప, ఇతరమైన దేన్నికూడ మనం అర్థం</FONT></p>
<hr class="puTa_virupu">
<table><tr><td><a class=puTa_lanke href=puTa1525.html>p1525</a></td><td>p1526</td><td><a class=puTa_lanke href=puTa1527.html>p1527</a></td></tr></table>
</div></body></html>
