<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2767.html>p2767</a></td><td>p2768</td><td><a class=puTa_lanke href=puTa2769.html>p2769</a></td></tr></table>

<p><FONT FACE="SHREE900, SHREE, sans-serif" SIZE="3">మాట్లాడేవాళ్లు. వీరు హిందువులు. ఈ ఆర్యశబ్దం హిందువు లందరికీ సమా-&nbsp;<BR>నంగా వర్తిస్తుంది. కొన్ని స్మృతులలో ఆర్యశబ్దం శూద్రులకు వర్తించదని వుంది.&nbsp;<BR>దాని కర్థంలేదు. శూద్రులంటే పరమార్థాన్ని అవగతం చేసుకోటానికి వేచివున్న&nbsp;<BR>ఆర్యులని అర్థం.</FONT></p>
<p><FONT FACE="SHREE900, SHREE, sans-serif" SIZE="3">పండిత సవరిరాయన్‌ నడుస్తూన్నది జారుడు నేలమీద అని మాకు&nbsp;<BR>తెలుసు. వేదంలోని కొన్ని నామాలకు జాతులకు ఆయన వెలిబుచ్చిన అర్థాలు&nbsp;<BR>మేం అంగీకరించం. ఐనా భారతీయ నాగరికతా సంస్కృతుల సముచిత పరి&nbsp;<BR>శోధనకై పునాది వేశాడు - సంస్కృతం మాట్లాడేజాతి పిత ఐనట్లయితే.</FONT></p>
<p><FONT FACE="SHREE900, SHREE, sans-serif" SIZE="3">ఆయన ప్రాచీన ద్రావిడులు, అక్కడో-సుమేరియన్లు ఒకే జాతివారని&nbsp;<BR>సిద్ధాంతీకరించటం సంతోషదాయకమే. ఈ అక్కడో-సుమేరియన్‌ నాగరికత&nbsp;<BR>అన్ని నాగరికతలకంటె ప్రాచీనమైంది. దీనితో పోలిస్తే ఆర్య, సెమిటిక్‌ నాగరి&nbsp;<BR>కతలు పసిపాపలు. ఇలాటి నాగరికతకు చెందటంవల్ల మా కిది గర్వకారణమే.</FONT></p>
<p><FONT FACE="SHREE900, SHREE, sans-serif" SIZE="3">ఈజిప్షియన్ల తొలినివాసం పుంటు. ఇది మలబారు. ఇక్కడి ప్రజలే&nbsp;<BR>సముద్రందాటి నైలునదీ ప్రాంతంలో దక్షిణోత్తరాలుగా వ్యాపించారు. వారే&nbsp;<BR>ఈజిప్షియన్లు. వారు సదా తమ ప్రాచీన దేశాన్ని గురించి స్వర్గతుల్యంగా భావి-&nbsp;<BR>స్తారు. దాన్నికూడ మే మీ సందర్భంలో సూచిస్తున్నాం.</FONT></p>
<p><FONT FACE="SHREE900, SHREE, sans-serif" SIZE="3">ఈ ముందంజ సరైన తోవలోనే సాగుతోంది. తదనంతరం సవివరంగా,&nbsp;<BR>శ్రద్ధగా యీ కార్యం తప్పకుండా కొనసాగుతుంది. తమిళభాషను చక్కగా&nbsp;<BR>అధ్యయనం చెయ్యటంవల్ల సంస్కృత సాహిత్యం, తత్త్వ మతాల్లోని తమిళ&nbsp;<BR>మూలకాలు బాగా అధ్యయనం చెయ్యటంవల్ల యీ సంశోధన చక్కగా సాగు-&nbsp;<BR>తుంది. నిజానికి తమిళభాషను మాతృభాషలాగా నేర్చినవారు మాత్రమే&nbsp;<BR>యిలాటి పరిశోధనకు అర్హులు.</FONT></p>
<p><FONT FACE="SHREE900, SHREE, sans-serif" SIZE="3">మరి మేం వేదాంతులం. సన్న్యాసులం. సంస్కృతభాషులైన, వైదికులైన&nbsp;<BR>మా పూర్వులను గురించి గర్వపడతాం. ప్రాచీనతమమైన నాగరికతగల మా&nbsp;<BR>తమిళభాషులైన ప్రాచీన ఋషులను తలచుకొని గర్విస్తాం. ఈ యిద్దరికంటె&nbsp;<BR>ప్రాచీనమైన ‘కోలారు’లనే మా ప్రాచీనులను తలచి గర్విస్తాం. వీరు అరణ్యాల్లో&nbsp;<BR>వసించి వేటాడుతూ జీవించేవారు. రాతిపనిముట్లు వాడిన ప్రాచీనవాసులను&nbsp;<BR>తలచుకొని మేం గర్విస్తాం. వీరు తొలిమానవులు. మరి డార్విన్‌ పరిణామవాదం&nbsp;<BR>నిజమైతే మేం మానవునికంటె ప్రాచీనమైన చతుష్పాదప్రాణులైన మా పూర్వులను&nbsp;<BR>గురించి తలచుకొని గర్వపడతాం. అసలు మేం చరాచరాత్మకమైన యీ విశ్వ శిశు-&nbsp;<BR>వులమని గర్విస్తాం. మేం జన్మించి పనిచేస్తూ బాధపడుతున్నామని గర్విస్తాం. మేం&nbsp;<BR>చేసే కార్యం తీరిపోయి మరణించి పునరావృత్తిలేని శాశ్వత&nbsp;<BR>పథంలో ప్రవేశిస్తామని మరింతగా గర్విస్తాం.</FONT></p>
<hr class="puTa_virupu">
<table><tr><td><a class=puTa_lanke href=puTa2767.html>p2767</a></td><td>p2768</td><td><a class=puTa_lanke href=puTa2769.html>p2769</a></td></tr></table>
</div></body></html>
