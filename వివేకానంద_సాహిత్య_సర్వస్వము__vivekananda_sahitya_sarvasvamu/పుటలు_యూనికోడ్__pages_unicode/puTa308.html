<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa307.html>p307</a></td><td>p308</td><td><a class=puTa_lanke href=puTa309.html>p309</a></td></tr></table>

<p><FONT FACE="SHREE900, SHREE, sans-serif" SIZE="3">లోకంలో సదా దాతవై వర్తిల్లు. సర్వాన్ని యిచ్చివెయ్యి, ప్రతిఫలాన్ని ఆశిం-&nbsp;<BR>చకు. ప్రేమను పంచు, సాయం ఒనర్చు, సేవ ఒనర్చు, నీకు సాధ్యమైన ఏ స్వల్ప-&nbsp;<BR>వస్తువునైనా యివ్వు, కాని ఫలకాంక్షను - కోమటి బేరాన్ని - విసర్జించు. ఏ షర-&nbsp;<BR>తులను నువ్వు విధించకు, నీకూ అవి విధింపబడవు. భగవంతుడు మనకు ఒసగే&nbsp;<BR>రీతిలో మన ఔదార్యంచేతనే మనం లోకానికి ఒసగేదాన్ని ఒసగుదాంగాక.</FONT></p>
<p><FONT FACE="SHREE900, SHREE, sans-serif" SIZE="3">భగవంతు డొక్కడే దాత, లోకులందరూ కేవలం వర్తకులు. భగవంతుడి&nbsp;<BR>సంతకంతో చెక్‌ తెచ్చుకోండి. అది సర్వత్రా చెల్లించబడితీరాలి.</FONT></p>
<p><FONT FACE="SHREE900, SHREE, sans-serif" SIZE="3">‘వివరించ ప్రకటించ శక్యంగాని ప్రేమసారమే భగవంతుడు’ అని తెలుసు-&nbsp;<BR>కోవచ్చునేగాని నిర్వచించలేం.</FONT></p>

<p><FONT FACE="SHREE900, SHREE, sans-serif" SIZE="3">ఆపదల పెనగులాటల సందర్భంలో సంసారం మనకు మహాభయంకరంగా&nbsp;<BR>కనిపిస్తుంది. కాని కుక్కపిల్లలు పరస్పరం కాట్లాడుకొంటూ చెలగాటమాడటం&nbsp;<BR>మనం చూస్తూన్నప్పుడు అది కేవలం చెలగాటమే అనీ అప్పుడప్పుడు కాటు&nbsp;<BR>పడినా అది హానికరం కాదనీ గ్రహించి, మనం కించిత్తూ దాన్లో కలుగచేసుకోం-&nbsp;<BR>గదా. ఇలాగే మన కష్టాలన్నీ భగవంతుడి దృష్టిలో క్రీడామాత్రాలు. ఈ విశ్వమంతా&nbsp;<BR>క్రీడార్థం రచించబడింది; భగవంతుడి కిది కేవలం వినోదం, లీల; దీన్లో ఏదీ&nbsp;<BR>భగవంతుణ్ణి కుపితుణ్ణి చేయజాలదు...</FONT></p>
<p><FONT FACE="SHREE902, SHREE, sans-serif" SIZE="3">‘‘జననీ, యీ సుడిగాడ్పు దెబ్బలఁ బరిస్పందించి, నా స్వల్ప జీ</FONT></p>
<p><FONT FACE="SHREE902, SHREE, sans-serif" SIZE="3">వనపుందోనె మునింగిపోయె జలధిన్‌; బర్వెన్‌ దుపాన్‌, బుద్ధి పో&nbsp;<BR>యినవారున్‌ బలహీను లీ పడవవా రేవుండ్రు, చుక్కాని ప&nbsp;<BR>ట్టినవాడున్‌ జలియించె, నీ యనుఁగుపట్టిన్‌ నన్ను రక్షింపవే.’’</FONT><FONT FACE="SHREE900, SHREE, sans-serif" SIZE="2"><sup>1</sup></FONT></p>
<p><FONT FACE="SHREE900, SHREE, sans-serif" SIZE="3">‘‘అమ్మా, నీ దివ్యతేజం పావనాత్ముడిమీద ప్రసరించి, పాపాత్ముడిమీద&nbsp;<BR>ప్రసరించకపోదు; కాముకుణ్ణి హంతకుణ్ణి సైతం ధీరుల నొనరుస్తుంది.’’ జగ-&nbsp;<BR>న్మాత సమస్తంలోనూ భాసిస్తోంది. దేనిమీద ప్రకాశిస్తుందో, తేజం దానిచేత&nbsp;<BR>కలుషితం కాదు, లబ్ధీపొందదు. తేజం సదా పరిశుద్ధం, నిర్వికారం. పరిశుద్ధాత్మా,&nbsp;<BR>మనోహర రూపిణీ నిర్వికారిణీ ఐన జగజ్జనని సమస్తజీవుల్లోను అంతరాత్మగా&nbsp;<BR>భాసిస్తోంది. ‘‘అమ్మా, సర్వజీవుల్లోను, అంతర్జోతివై వెలుగొందే నీకు మా&nbsp;<BR>ప్రణామాలు!’’ యాతన, ఆకలి, సుఖం, ఔన్నత్యం - వీటన్నిట్లోను సమా-&nbsp;<BR>నంగానే జగన్మాత ప్రకాశిస్తోంది. ‘‘తేనెను తేనెటీగ గ్రోలుతూన్నదంటె ఆస్వాది-&nbsp;<BR>స్తోంది, పరమాత్మే.’’ పరమాత్మే అన్నిచోట్లా వెలస్తూండటం ఎరిగి ఋషులు</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">కవికోకిల శ్రీ జాషువ.</FONT></p>
<p><FONT FACE="Times-Roman, Times, serif" SIZE="1">S20</FONT></p>
<hr class="puTa_virupu">
<table><tr><td><a class=puTa_lanke href=puTa307.html>p307</a></td><td>p308</td><td><a class=puTa_lanke href=puTa309.html>p309</a></td></tr></table>
</div></body></html>
