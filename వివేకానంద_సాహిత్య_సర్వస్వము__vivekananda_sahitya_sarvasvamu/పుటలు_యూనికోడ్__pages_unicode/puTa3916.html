<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3915.html>p3915</a></td><td>p3916</td><td><a class=puTa_lanke href=puTa3917.html>p3917</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">2 8 9</FONT></p>
<p><FONT FACE="SHREE900, SHREE, sans-serif" SIZE="3">పదిహేనువేల రూపాయలు వసూలు చేయగలనని ఆశిస్తున్నాను. ఈ మొత్తంతో&nbsp;<BR>కలిసి ఏభైవేల రూపాయ లవుతాయి. అంగీకారపత్రం రాయిస్తే మునిసిపల్‌&nbsp;<BR>పన్నులు తగ్గిపోతాయి. ఇక్కడ ఈ అమెరికాలో ఊరక తిని కూర్చోటంకంటే,&nbsp;<BR>ఆ ధనం వసూలు చేయజాలకుంటే మరణించటం మంచిది. నేను చేసిన&nbsp;<BR>పొరపాట్లు అనేకం. కాని ప్రతి పొరపాటు అత్యధికమైన ప్రేమవల్ల జరిగిందే.&nbsp;<BR>‘ప్రేమ’ను నే నెంత ద్వేషిస్తానో! నాకు భక్తి లేకున్నా బాగుండేది! నిజంగా&nbsp;<BR>హృదయంలేని ప్రశాంతమైన అద్వైతిగా ఉంటే బాగుండేది. మంచిదే. ఈ జీవితం&nbsp;<BR>గడచిపోయింది. మరొక జీవితంలో ఆ విధంగా ఉండటానికి ప్రయత్నిస్తాను.&nbsp;<BR>నేను వారిమీద పరపిన ఆశీస్సులకంటే నేను నా స్నేహితులకు చేసిన అపరాధాలు&nbsp;<BR>అధికం. దానికై ముఖ్యంగా ప్రస్తుతం చింతిస్తున్నాను. నేను అన్వేషిస్తూన్న ఆ&nbsp;<BR>ప్రశాంతి నాకు కన్పించలేదు.</FONT></p>
<p><FONT FACE="SHREE900, SHREE, sans-serif" SIZE="3">మళ్లా తిరిగి రాగూడదని కొన్ని సంవత్సరాల క్రితం హిమాలయాలకు&nbsp;<BR>పోయాను; నా సోదరి ఆత్మహత్య చేసుకొన్నదనే వార్త నాకు అక్కడకు చేరింది.&nbsp;<BR>నా బలహీన హృదయం కలుగబోతున్న ప్రశాంతతనుండి, నన్ను యీవలకు లాగే-&nbsp;<BR>సింది. నేను ప్రేమించేవారికై సహాయ మర్థించటానికి ఆ బలహీన హృదయమే&nbsp;<BR>నన్ను భారతదేశంనుండి గెంటివేసింది. ఇక్కడికి చేరాను! నేను శాంతి నర్థిం-&nbsp;<BR>చాను. కాని భక్తికి నిలయమైన హృదయం నన్ను దాన్ని పొందనివ్వలేదు. కఠిన&nbsp;<BR>ప్రయత్నం! చిత్రవధ! చిత్రవధ కఠిన ప్రయత్నం! మంచిదే దాని నలా వుండనీ,&nbsp;<BR>అది నా కర్మ. అది ఎంత త్వరగా తీరిపోతే అంత మంచిది. నేను తొందరపాటు&nbsp;<BR>మనిషి నంటారు. కాని పరిస్థితులను గమనించు!!! నీ బాధకు నేను కారకుడ&nbsp;<BR>నైనందుకు చింతిస్తున్నాను. అందునా ముఖ్యంగా, నీకు, నన్ను అంతగా ప్రేమిం-&nbsp;<BR>చిన నీకు, అంత దయ చూపిన నీకు, నేను బాధాకారకుడనైనాను. కాని అది&nbsp;<BR>జరిగిపోయింది. అది యథార్థమైన సంఘటన. నే నీ బంధాన్ని ఛేదించబో&nbsp;<BR>తున్నాను. లేకుంటే ఆ ప్రయత్నంలో మరణిస్తాను.</FONT></p>
<p><FONT FACE="SHREE900, SHREE, sans-serif" SIZE="3">సదా భవదీయ సుతుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> జగజ్జనని ఇచ్ఛ ఆ విధంగా ఉంది. కాబట్టి అలాగే జరుగనివ్వు.</FONT></p>
<p><FONT FACE="SHREE900, SHREE, sans-serif" SIZE="3">శాన్‌ఫ్రాన్సిస్కో ద్వారా ఇండియా పోడానికి కావలసిన ప్రయాణ ఖర్చులను ‘జో’&nbsp;<BR>నుండి యాచించబోతున్నాను. ఆమె యిస్తే, తక్షణమే జపాన్‌ మీదుగా పోతాను.&nbsp;<BR>అది ఒకనెల పడుతుంది. పరిస్థితులను చక్కబరచటానికిగాని, లేక వాటికి&nbsp;<BR>మరింత సుస్థిరత కల్గించటానికిగాని, అధమపక్షం గందరగోళంగా&nbsp;<BR>వదలిన స్థితిలో వాటిని నిలబెట్టటానికిగాని, నేను భారతదేశంలో కొంత ధనం</FONT></p>
<hr class="puTa_virupu">
<table><tr><td><a class=puTa_lanke href=puTa3915.html>p3915</a></td><td>p3916</td><td><a class=puTa_lanke href=puTa3917.html>p3917</a></td></tr></table>
</div></body></html>
