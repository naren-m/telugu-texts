<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3701.html>p3701</a></td><td>p3702</td><td><a class=puTa_lanke href=puTa3703.html>p3703</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">7 5</FONT></p>
<p><FONT FACE="TimesNewRoman, Times, serif" SIZE="3">3 3 6</FONT></p>
<BR>
<p><FONT FACE="SHREE902, SHREE, sans-serif" SIZE="3">(అలసింగ పెరుమాళ్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">14, గ్రేకోట్‌ గార్డెన్స్‌,</FONT></p>
<p><FONT FACE="SHREE900, SHREE, sans-serif" SIZE="3">వెస్ట్‌ మినిష్టర్‌, లండన్‌,</FONT></p>
<p><FONT FACE="SHREE900, SHREE, sans-serif" SIZE="3">అక్టోబర్‌, 1896.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన అలసింగా,</FONT></p>
<p><FONT FACE="SHREE900, SHREE, sans-serif" SIZE="3">నేను స్విట్జర్లాండ్‌నుండి తిరిగివచ్చి మూడు వారాలైంది. కాని యింతకంటె&nbsp;<BR>ముందు నీకు రాయలేకపోయాను. చివరి తపాలులో కీల్‌కు చెందిన&nbsp;<BR>ప్రొఫెసర్‌ పాల్‌ డ్యూసెన్‌ మీద రాసిన వ్యాసాన్ని నీకు పంపాను. పత్రికను నడ-&nbsp;<BR>పాలనే స్టర్డీ చేస్తూన్న ప్రయత్నం యింకా అనుమానంగానే వుంది. పై చిరు&nbsp;<BR>నామానుబట్టి నేను సెయింట్‌ జార్జ్‌ రోడ్‌లోని నివాసాన్ని వదలేసినట్లు నీకు&nbsp;<BR>తెలుస్తుంది. 39, విక్టోరియా వీథిలో ప్రసంగాలకు మా కొక హాలు లభించింది.&nbsp;<BR>ఒక సం।। వరకు చిరునామా ఇ.టి. స్టర్డీ పేర రాస్తే నాకు చేరుతుంది. ‘గ్రేకోట్‌&nbsp;<BR>గార్డెన్‌’లోని గదులన్నీ నేను, మరో స్వామి వుండే వసతిగృహాలు. అవి మూడు&nbsp;<BR>మాసాలకు మాత్రమే. లండన్‌లో పని క్రమంగా అభివృద్ధి చెందుతోంది.&nbsp;<BR>తరగతులు అంతకంతకూ విస్తృతమౌతున్నాయి. ఈ లెక్కనుబట్టి యీ పని వృద్ధి-&nbsp;<BR>చెందుతుందనటంలో సందేహంలేదు. ఆంగ్లేయులు స్థిరచిత్తులు, విశ్వస&nbsp;<BR>నీయులు. కాని నేను వదలిపెడితే యీ సౌధం కుప్పకూలుతుంది. ఏదో ఒకటి&nbsp;<BR>జరిగి తీరుతుంది. ఈపని చేపట్టటానికి సమర్థుడు ఉద్భవిస్తాడు. ఏది మంచో&nbsp;<BR>భగవంతుడికి తెలుసు. వేదాంతాన్ని, యోగాన్ని అమెరికాలో బోధించటానికి&nbsp;<BR>యిరవైమందికి అవకాశంవుంది. కాని యీ ప్రచారకులను ఎక్కణ్ణుండి తేగలం?&nbsp;<BR>వారిని తీసుకురావటానికి డబ్బు ఎక్కడుంది? సమర్థులు, నమ్మకస్థులైన&nbsp;<BR>కొందరు ప్రచారకులు లభిస్తే పది సం।।లో అమెరికా సంయుక్తరాష్ట్రాల్లో సగ&nbsp;<BR>భాగాన్ని జయించవచ్చును. కాని అలాటివా రెక్కడ? అక్కడ మన మందరం&nbsp;<BR>మూఢులం! స్వార్థపరులైన పిరికిపందలం, నామమాత్రమైన దేశభక్తిగల మూఢ-&nbsp;<BR>విశ్వాసపరులం. ఆధ్యాత్మికపరులమని చెప్పుకొనే బడాయికోరులం. మద్రాసువా-&nbsp;<BR>రికి ఎక్కువ చొరవ, ధైర్యంవున్నాయి. కాని ప్రతి బుద్ధిహీనుడూ వివాహమాడిన&nbsp;<BR>వాడే! పెళ్లి! పెళ్లి! పెళ్లి! పెళ్లి!... ఇక మన బాలురు యీ రోజుల్లో వివాహమాడే&nbsp;<BR>విధానమా! సంగరహితుడైన గృహస్థుగా వుండటానికి ఆశించటం మంచిదేగాని,&nbsp;<BR>మన కిప్పుడు మద్రాసులో కావలసింది అలాంటివారు కాదు - వివాహమాడని&nbsp;<BR>వారు...</FONT></p>
<hr class="puTa_virupu">
<table><tr><td><a class=puTa_lanke href=puTa3701.html>p3701</a></td><td>p3702</td><td><a class=puTa_lanke href=puTa3703.html>p3703</a></td></tr></table>
</div></body></html>
