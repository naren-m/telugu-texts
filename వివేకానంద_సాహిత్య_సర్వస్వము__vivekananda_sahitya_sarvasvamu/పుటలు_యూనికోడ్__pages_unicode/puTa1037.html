<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1036.html>p1036</a></td><td>p1037</td><td><a class=puTa_lanke href=puTa1038.html>p1038</a></td></tr></table>
<p><FONT FACE="SHREE900, SHREE, sans-serif" SIZE="3">మానసిక శక్తి</FONT></p>
<BR>
<p><FONT FACE="SHREE900, SHREE, sans-serif" SIZE="3">213</FONT></p>
<BR>
<p><FONT FACE="SHREE902, SHREE, sans-serif" SIZE="4">మానసిక శకష్త</FONT></p>
<BR>
<p><FONT FACE="SHREE900, SHREE, sans-serif" SIZE="3">కారణమే కార్య మవుతుంది. కారణం వేరు, దాని ఫలితంగా జరిగే కార్యం&nbsp;<BR>వేరు కాదు. క్రియగా పరిణమించిన కారణమే కార్యం. సర్వత్రా ఇదే జరుగుతూ&nbsp;<BR>ఉంటుంది. సర్వదా కారణమే కార్యమౌతూ ఉంటుంది. కార్యంకన్నా కారణం&nbsp;<BR>భిన్నమై వేరుగా ఉంటుందని, కారణం పనిచేయటంవల్ల కార్యం సిద్ధిస్తుందని&nbsp;<BR>సామాన్యంగా వ్యాపించివున్న అభిప్రాయం. ఇది యథార్థం కాదు. సర్వదా, కారణం&nbsp;<BR>మరొక స్థితిలో పనిచేయటం వల్లనే ఫలితం కలుగుతూ ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">విశ్వం నిజంగా ఏకజాతీయమైనది. వైవిధ్యం స్థూలదృష్టికి కనిపించేది&nbsp;<BR>మాత్రమే. ప్రకృతిలో అంతటా, విభిన్నపదార్థాలు - విభిన్నశక్తులు మొదలైనవి&nbsp;<BR>ఉన్నట్లు కనిపిస్తాయి. రెండు వేరు వేరు వస్తువులను తీసుకుందాం; గాజుముక్కను -&nbsp;<BR>చెక్కముక్కను తీసుకోండి. రెంటినీ పొడి చేయండి. సాధ్యమైనంత మెత్తగా పొడి&nbsp;<BR>చేయండి. ఇక పొడి చేయటానికి సాధ్యం కాదు - అనిపించేంతగా పొడి చేయండి.&nbsp;<BR>అప్పు డా పదార్థం ఏకజాతీయంగా కనిపిస్తుంది. పదార్థాలన్నీ తమ అంతిమదశలో&nbsp;<BR>ఏకజాతీయమైనవే. ఏకజాతీయతే అసలు సత్యం, సారం. వివిధ పదార్థాలుగా&nbsp;<BR>కనిపించే దృశ్యం వైవిధ్యం. ఏకమే ఏకజాతీయత. ఈ ఏకం అనేకంగా కనిపించుటే&nbsp;<BR>వైవిధ్యం.</FONT></p>
<p><FONT FACE="SHREE900, SHREE, sans-serif" SIZE="3">వినుట - కనుట - రుచి చూచుట - ఇవన్నీ ఒకే మనసు వివిధావస్థలు.</FONT></p>
<p><FONT FACE="SHREE900, SHREE, sans-serif" SIZE="3">గదిలోని వాతావరణాన్ని మనోశక్తివల్ల మార్చివేసి, గదిలో ప్రవేశించే ప్రతివ్యక్తీ&nbsp;<BR>వివిధ వైచిత్రాలను చూచేలా - మనుషులూ, వస్తువులూ గాలిలో ఎగురుతున్నట్లు&nbsp;<BR>చూచేలా భ్రాంతి కలిగించవచ్చు.</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రతి మనిషీ ఇదివరకే భ్రాంతిలో తగుల్కొని వున్నాడు. ఈ భ్రాంతిని&nbsp;<BR>తొలగించుటే సాధన; స్వరూప సాక్షాత్కారప్రాప్తి.</FONT></p>
<BR>
<p><FONT FACE="SHREE900, SHREE, sans-serif" SIZE="3">మనం ఒక విషయాన్ని జ్ఞాపకం ఉంచుకోవాలి; మనం క్రొత్తగా ఏ శక్తులను&nbsp;<BR>పొందబోవటం లేదు. ఇదివరకే మన కీ శక్తులన్నీ ఉన్నాయి. భ్రాంతిని తొలగించు&nbsp;<BR>కోవటంలోనే పొందవలసిన వికాస క్రమమంతా ఉంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">మనసు నిర్మల మవుతున్నకొద్దీ, సంయమం సులభమౌతుంది. మనసును&nbsp;<BR>నిగ్రహించాలనుకుంటే, చిత్తశుద్ధి అతిముఖ్యం. మానసిక శక్తులను పొందటమే&nbsp;<BR>ప్రధానంగా ఎంచవద్దు. వాటిని త్యాగం చేయాలి. మానసిక శక్తులను కోరేవాడు,&nbsp;<BR>వాటికి వశమైపోతాడు. సిద్ధులను కోరేవారంతా దాదాపుగా వాటిలోనే చిక్కుకొని</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1036.html>p1036</a></td><td>p1037</td><td><a class=puTa_lanke href=puTa1038.html>p1038</a></td></tr></table>
</div></body></html>
