<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1683.html>p1683</a></td><td>p1684</td><td><a class=puTa_lanke href=puTa1685.html>p1685</a></td></tr></table>
<p><FONT FACE="SHREE900, SHREE, sans-serif" SIZE="3">భవిష్యన్మతం వేదాంతమా?</FONT></p>
<p><FONT FACE="SHREE900, SHREE, sans-serif" SIZE="3">79</FONT></p>
<p><FONT FACE="SHREE900, SHREE, sans-serif" SIZE="3">ప్రవక్తో కావాలి. ధనవంతు డెప్పుడూ నడవడు. ఎప్పుడూ బండిలో పోతాడు;&nbsp;<BR>కొన్నేళ్ల తరువాత ఒకనాడు నిద్ర లేచేసరికి అతడి దేహమంతా పక్షవాత హతమై&nbsp;<BR>వుంటుంది. తాను జీవించిన పద్ధతి సరైనది కాదని అతడు గుర్తింప నారంభిస్తాడు.&nbsp;<BR>నాకు బదులు మరొకడు నడవలేడు! ఎవరైనా అలా చేస్తే అది ప్రతిపర్యాయం&nbsp;<BR>నాకు అపకారమే. ఒకడి ప్రతిపని మరొకడు చేసిపెడుతుంటే&nbsp;<BR>కాలక్రమంలో అతడు తన అవయవాల ఉపయోగాన్ని కోల్పోతాడు.</FONT></p>
<p><FONT FACE="SHREE900, SHREE, sans-serif" SIZE="3">మనం స్వయంగా చేసుకొన్న పనే మన సొంత దవుతుంది. మనకోసం&nbsp;<BR>యితరులు చేసిపెట్టే పని ఎన్నటికీ మనది కాదు. మీరు నా ప్రసంగాలు విని&nbsp;<BR>ఆధ్యాత్మిక సత్యాలను తెలుసుకోలేరు. మీరేమైనా నేర్చుకొనివుంటే దాన్ని&nbsp;<BR>బైటకుచాటి, మెరిపించిన చిన్న విస్ఫులింగాన్ని నేను. ప్రవక్తలు, ఆచార్యులు&nbsp;<BR>యింతమాత్రమే చెయ్యగలరు. సహాయార్థం పరుగులు పెట్టటం పూర్తి&nbsp;<BR>అవివేకం.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో ఎద్దులబళ్లు వున్నాయి. సాధారణంగా బండికి రెండెడ్లను&nbsp;<BR>కడతారు. బండిదూలం చివర గడ్డితో పేనిన తాడును వేలాడగడతారు. అది ఎడ్ల&nbsp;<BR>ముందు వుంటుంది. కాని, వాటికి అందదు. ఆ గడ్డితాడును అందుకోవ&nbsp;<BR>టానికి ఎడ్లు ప్రయత్నిస్తాయి; నిరంతరం ప్రయత్నిస్తుంటాయి. కాని అందుకో-&nbsp;<BR>లేవు. మనకు కలిగే సహాయం యీ రీతిలోనే వుంటుంది! భద్రత, బలం,&nbsp;<BR>జ్ఞానం, సౌఖ్యం మనకు బైటనుండి లభిస్తాయని అనుకొంటాం. మనం ఎప్పుడూ&nbsp;<BR>ఆ ఆశతోనే వుంటాం. కాని, ఆ ఆశ ఏనాటికీ ఫలించదు. బైటనుండి ఎప్పుడూ&nbsp;<BR>ఏ సాయం అందదు.</FONT></p>
<p><FONT FACE="SHREE900, SHREE, sans-serif" SIZE="3">మానవుడికి సహాయం లేదు. ఇంతకు క్రితం ఎన్నడూ లేదు. ఇప్పుడూ&nbsp;<BR>లేదు. ఇకముందూ వుండదు. ఎందుకు వుండాలి? మీరు పురుషులు, స్త్రీలు&nbsp;<BR>కారా? భూమికి ప్రభువులైన వారికి పరుల సాయం అవసరమా? ఇది మీకు లజ్జా-&nbsp;<BR>కరం కాదా? మీరు కేవలం మట్టివంటి వారైనప్పుడు మీకు సాయం&nbsp;<BR>కావలసిందే. కాని మీరు ఆత్మస్వరూపులు. కష్టాలలోనుండి మిమ్మల్ని మీరే&nbsp;<BR>బైటకు లాగుకోండి. మిమ్మల్ని మీరే రక్షించుకోండి. మీకు సాయం చేసే వారె-&nbsp;<BR>వ్వరూ లేరు - పూర్వమూ లేరు. ఉన్నా రనుకోవటం ఒక తియ్యని భ్రాంతి.&nbsp;<BR>దానివల్ల జరిగే దేమీలేదు.</FONT></p>
<p><FONT FACE="SHREE900, SHREE, sans-serif" SIZE="3">ఒకనా డొక క్రైస్తవుడు నావద్దకొచ్చి ‘‘నువ్వు ఘోర పాపాత్ముడవు’’&nbsp;<BR>అన్నాడు. ‘‘ఔను. పాపాత్ముణ్ణే. అవనీ’’ అన్నాను. అతడు క్రైస్తవమత&nbsp;<BR>ప్రచారకుడు. అతడు నన్ను ఊపిరాడనివ్వలేదు. అతడు కంటపడగానే పారి&nbsp;<BR>పోతాను. ‘‘నీకు మేలుచేసే మంచి సంగతులెన్నో నావద్ద వున్నాయి. నువ్వు పాపివి.</FONT></p>
<hr class="puTa_virupu">
<table><tr><td><a class=puTa_lanke href=puTa1683.html>p1683</a></td><td>p1684</td><td><a class=puTa_lanke href=puTa1685.html>p1685</a></td></tr></table>
</div></body></html>
