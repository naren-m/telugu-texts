<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3634.html>p3634</a></td><td>p3635</td><td><a class=puTa_lanke href=puTa3636.html>p3636</a></td></tr></table>

<p><FONT FACE="TimesNewRoman, Times, serif" SIZE="2"><sup>8</sup></FONT></p>
<p><FONT FACE="SHREE900, SHREE, sans-serif" SIZE="3">భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">2 8 3</FONT></p>
<BR>
<p><FONT FACE="SHREE902, SHREE, sans-serif" SIZE="3">(కుమారి మేరీ హేల్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">228, పడమర, 39 వ వీథి,</FONT></p>
<p><FONT FACE="SHREE900, SHREE, sans-serif" SIZE="3">న్యూయార్క్‌,</FONT></p>
<p><FONT FACE="SHREE900, SHREE, sans-serif" SIZE="3">ఫిబ్రవరి 10, 1896.</FONT></p>
<p><FONT FACE="SHREE900, SHREE, sans-serif" SIZE="3">ప్రియ సోదరీ,</FONT></p>
<p><FONT FACE="SHREE900, SHREE, sans-serif" SIZE="3">నా ఉత్తరం నీ కింతదాకా అందలేదని తెలిసి ఆశ్చర్యపోతున్నాను. నీ ఉత్తరం&nbsp;<BR>రాగానే జవాబు రాసి, నేను న్యూయార్క్‌లో యిచ్చిన మూడు ప్రసంగాల చిన్ని-&nbsp;<BR>పుస్తకాన్నికూడ నీకు పంపాను. ఇప్పుడు ఆదివార ప్రసంగాలు సంక్షిప్తలిపి </FONT><FONT FACE="TimesNewRoman, Times, serif" SIZE="2">(short-</FONT></p>
<p><FONT FACE="TimesNewRoman, Times, serif" SIZE="2">hand)</FONT><FONT FACE="SHREE900, SHREE, sans-serif" SIZE="3"> లో వ్రాయబడి, అచ్చవుతున్నాయి. మూడు ప్రసంగాలు రెండు పుస్త&nbsp;<BR>కాలుగా తయారైనవి. వాటి ప్రతులను నీకు చాలా పంపాను. నేను యింకా రెండు&nbsp;<BR>రోజులు న్యూయార్క్‌లో వుంటాను. తర్వాత డెట్రాయిట్‌ వెళ్లి అక్కడనుండి&nbsp;<BR>బోస్టన్‌ వచ్చి ఒకటి రెండు వారాలుంటాను.</FONT></p>
<p><FONT FACE="SHREE900, SHREE, sans-serif" SIZE="3">అవిరామమైన పనితో యీ సంవత్సరం నా ఆరోగ్యం దెబ్బతింది. నరాలు&nbsp;<BR>ఎంతో బలహీనమైనాయి. ఈ శీతాకాలంలో ఒక్క రాత్రికూడ గాఢనిద్ర&nbsp;<BR>పోలేదు. నేను విపరీతంగా పనిచేస్తున్నది యథార్థం. ఐనా ఎక్కువ పని నాకోసం&nbsp;<BR>ఇంగ్లండులో ఎదురుచూస్తోంది.</FONT></p>
<p><FONT FACE="SHREE900, SHREE, sans-serif" SIZE="3">అక్కడి పని ముగించుకొని, భారతదేశం చేరి, శేష జీవితమంతా విశ్రాంతి&nbsp;<BR>తీసుకొంటాను. ప్రపంచానికై నా శక్తివంచనలేకుండా పనిచెయ్యటానికి ప్రయత్నిం-&nbsp;<BR>చాను. ఫలితం దైవానికి వదలివేశాను. ఇప్పుడు విశ్రాంతికై తపిస్తున్నాను. అది&nbsp;<BR>నాకు త్వరలో లభిస్తుందని, భారతదేశ ప్రజలు నన్ను వదలివేస్తారని ఆశిస్తు-&nbsp;<BR>న్నాను. కొన్ని సంవత్సరాలు మూగవాడినై, అసలు మాటే మాట్లాడకుంటే ఎంత&nbsp;<BR>బాగుంటుందో గదా! ఈ లోకంలోని పెనగులాటలకూ, పోరాటాలకూ నేను&nbsp;<BR>సృష్టింపబడి వుండలేదు. నేను ఆదర్శవాదిని. స్వాప్నికజగత్తులో మాత్రమే వుండ-&nbsp;<BR>గలను. వాస్తవమైనది ఏది సంభవించినా, నా ఆలోచనలను చెడగొట్టి నాకు బాధ&nbsp;<BR>కలిగిస్తుంది. ప్రభూ! నీ ఇచ్ఛ నెరవేరనీ!</FONT></p>
<p><FONT FACE="SHREE900, SHREE, sans-serif" SIZE="3">మీ నలుగురు సోదరీమణులకు నే నెప్పుడూ కృతజ్ఞుణ్ణి. ఈ దేశంలో</FONT></p>
<hr class="puTa_virupu">
<table><tr><td><a class=puTa_lanke href=puTa3634.html>p3634</a></td><td>p3635</td><td><a class=puTa_lanke href=puTa3636.html>p3636</a></td></tr></table>
</div></body></html>
