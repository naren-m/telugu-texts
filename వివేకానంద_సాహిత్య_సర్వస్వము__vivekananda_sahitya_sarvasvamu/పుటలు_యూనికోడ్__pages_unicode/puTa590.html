<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa589.html>p589</a></td><td>p590</td><td><a class=puTa_lanke href=puTa591.html>p591</a></td></tr></table>
<p><FONT FACE="SHREE900, SHREE, sans-serif" SIZE="3">మతానుష్ఠానం</FONT></p>
<p><FONT FACE="TimesNewRoman, Times, serif" SIZE="2">1 7 5</FONT></p>
<p><FONT FACE="SHREE900, SHREE, sans-serif" SIZE="3">ఎన్ని సంవత్సరాలు వ్యర్థమైనాయి! ఇంద్రియసౌఖ్యం మాత్రమే కోరే మానవుడు&nbsp;<BR>అవతరించడానికి - శతాబ్దాల పర్యంతం జరిగిన పోరాటం అంతా వ్యర్థమై&nbsp;<BR>పోయింది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి అనుష్ఠాన మతాన్ని గురించి సాధారణంగా జనులనుకొనే అభిప్రాయ&nbsp;<BR>ఫలితం ఏమౌతుందో గమనించండి. పరోపకారం గొప్పదే. కాని, పరోపకారం&nbsp;<BR>కంటే మరేమీ లేదనగానే జడవాదంలో పడిపోయే అపాయం వుంది. అది అసలు&nbsp;<BR>మతమే కాదు. నాస్తికత్వం కంటే అది ఎక్కువైనది కాదు. మరికొంచెం తక్కువ&nbsp;<BR>కూడా... క్రైస్తవులారా! తోడివారికి సేవ చెయ్యటం, వైద్యశాలలు నిర్మించటం...&nbsp;<BR>ఇంతకంటే బైబిల్‌లో మీ కింకేమీ కనబడటం లేదా? ... ఒక దుకాణదారు&nbsp;<BR>డున్నాడు. ఏసుక్రీస్తు వుంటే దుకాణాన్ని ఎంత చక్కగా సాగిస్తాడో అని అతడు&nbsp;<BR>చెబుతాడు! ఏసు క్షౌరశాలగాని, దుకాణంగాని పెట్టుకోడు; వార్తాపత్రిక సంపాద&nbsp;<BR>కత్వాన్ని నిర్వహించడు. ఈ విధమైన అనుష్ఠాన మతం మంచిదే; చెడ్డది కాదు;&nbsp;<BR>ఐతే యిది పసిబిడ్డల మతం. దీనివల్ల మనకు ఎక్కువగా చేకూరే దేదీ లేదు.</FONT></p>
<p><FONT FACE="SHREE900, SHREE, sans-serif" SIZE="3">...మీరు దేవుడిపట్ల విశ్వాసం గలవారే ఐతే, మీరు క్రైస్తవులే ఐతే, ‘‘నీ&nbsp;<BR>సంకల్పమే నెరవేరుతుంది’’ అని నిత్యం పలుకుతూంటే - దాని అర్థం ఏమిటో&nbsp;<BR>కాస్త యోచించండి! ‘‘హే! భగవాన్‌ నా సంకల్పం నువ్వు నెరవేరుస్తావు’’ అని&nbsp;<BR>మనసారా భావిస్తూ ‘‘నీ సంకల్పమే నెరవేరుతుంది’’ అనే మాటలను అనుక్షణం&nbsp;<BR>పలుకుతారు. అనంతుడు తన సంకల్పానుగుణంగా చేస్తూనే వున్నాడు. అతడూ&nbsp;<BR>తప్పులు చేశాడా? మీరు, నేను వాటిని సరిదిద్దగలవారమా? విశ్వనిర్మాతకు మన&nbsp;<BR>వడ్రంగులు పనినేర్పగలరా? అతడు ప్రపంచాన్ని చెత్తగా సృష్టించాడా? దాన్ని మీరు&nbsp;<BR>సుందరమందిరంగా మార్చివేస్తారా!</FONT></p>
<p><FONT FACE="SHREE900, SHREE, sans-serif" SIZE="3">దీనంతటికీ లక్ష్యమేమిటి? ఇంద్రియాలేనా, మనకు పరమోత్కృష్ట&nbsp;<BR>మైనవి? సుఖానుభవమెప్పుడైనా మనకు పరమప్రాప్యం కాగలదా? ఈ జీవితం&nbsp;<BR>మన ఆత్మకు ఏనాడుగాని లక్ష్యమౌతుందా? ఇదే మన లక్ష్యమైతే యీ క్షణమే&nbsp;<BR>మరణించటం మంచిది; ఇది మనకు వద్దు. నిర్దుష్టమైన యంత్రంగా మారి&nbsp;<BR>పోవటమే మన విధి ఐతే చెట్లు, రాళ్లు మొదలైన వాటి స్థితికి మానవుడు పోతు-&nbsp;<BR>న్నాడని గ్రహించవచ్చు. ఆవు అసత్య మాడటం, చెట్టు దొంగతనం చెయ్యటం&nbsp;<BR>మీ రెన్నడైనా చూశారా? అవి నిర్దుష్టమైన యంత్రాలు. అవెన్నడూ తప్పులు&nbsp;<BR>చెయ్యవు. అంతా సునిర్దిష్టమైన ప్రపంచంలో అవి వున్నాయి.</FONT></p>
<p><FONT FACE="SHREE900, SHREE, sans-serif" SIZE="3">ఇది అనుష్ఠానమతం కాజాలదు. ఐతే అసలు మత లక్ష్యమేమిటి? ఇది&nbsp;<BR>లక్ష్యం కాదనే విషయం ముమ్మాటికీ నిశ్చయం. మనం యిక్కడ ఎందుకున్నాం?&nbsp;<BR>స్వతంత్రుల మవడానికి, జ్ఞానాన్ని పొందడానికి మనం యిక్కడ వున్నాం. స్వతం-</FONT></p>
<hr class="puTa_virupu">
<table><tr><td><a class=puTa_lanke href=puTa589.html>p589</a></td><td>p590</td><td><a class=puTa_lanke href=puTa591.html>p591</a></td></tr></table>
</div></body></html>
