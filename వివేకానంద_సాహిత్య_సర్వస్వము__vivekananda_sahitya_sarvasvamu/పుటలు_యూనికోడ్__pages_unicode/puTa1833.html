<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1832.html>p1832</a></td><td>p1833</td><td><a class=puTa_lanke href=puTa1834.html>p1834</a></td></tr></table>
<p><FONT FACE="SHREE900, SHREE, sans-serif" SIZE="3">228 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">చొక్కాలను ధరిస్తాడు; రష్యా దేశస్థుని వేషం థిబెట్‌ వారి వేషాన్ని కొంత&nbsp;<BR>పోలుతుంది; - కాని వీరెవరైనా ఉన్నత స్థానానికి వచ్చి మర్యాదస్థులైతే, వారు&nbsp;<BR>ఫ్రెంచ్‌ ‘కోటు’లను, షరాయీలను ధరిస్తారు. స్త్రీల విషయం చెప్పనే అక్కర్లేదు,&nbsp;<BR>- వారు సంపన్నులవగానే, వారి దుస్తులెలాగైనా ‘ప-రీ’లోనే కుట్టించుకోవాలి.&nbsp;<BR>అమెరికా, ఇంగ్లండ్‌, ఫ్రాన్స్‌, జర్మనీ యిప్పుడు పాశ్చాత్యఖండాల్లోని ధనిక&nbsp;<BR>దేశాలు. ఈ దేశాల్లో ప్రతివ్యక్తి దుస్తులు ఫ్రెంచ్‌ ‘ఫ్యాషన్‌’లోనే వుంటాయి.&nbsp;<BR>ఆ ‘ఫ్యాషన్‌’ నెమ్మది నెమ్మదిగా - కాని నిస్సంశయంగా - యూరప్‌లో ప్రతి&nbsp;<BR>ప్రాంతానికి వ్యాపిస్తోంది. యూరప్‌ అంతా ఫ్రాన్స్‌ ‘ప్రతి’ (అనుకరణ) గా వుంది.&nbsp;<BR>ఐనా యిటీవల పురుషుల దుస్తులు ‘ప-రీ’లో కంటె లండన్‌లో బాగా&nbsp;<BR>కుట్టబడుతున్నాయట! అందుచేత పురుషులు లండన్‌లో, స్త్రీలు ‘ప-రీ’&nbsp;<BR>వైఖరిలోను తమ దుస్తులను కుట్టించుకొంటున్నారు. సుసంపన్నులైనవారు తమ&nbsp;<BR>దుస్తులను ఆ నగరాలనుండే తెప్పించుకొంటారు. విదేశాల నుండి దిగుమతయ్యే&nbsp;<BR>దుస్తులపై అమెరికా అత్యధికమైన సుంకాలను విధిస్తోంది; ఐనా, ఆ దేశస్థులు తమ&nbsp;<BR>దుస్తులను ‘ప-రీ’ నుండి లండన్‌నుండీ తెప్పించుకొంటున్నారు. అమెరికన్లకు&nbsp;<BR>తప్ప మరెవ్వరికీ యిలా చేసే సామర్థ్యం లేదు. అమెరికా యిప్పుడు ధనాధి&nbsp;<BR>పతి ఐన కుబేరుడి ముఖ్య నివాసస్థానమై అలరారుతోంది.</FONT></p>
<p><FONT FACE="SHREE900, SHREE, sans-serif" SIZE="3">ప్రాచీనార్యులు ధోవతి, ‘ఛద్దర్‌’</FONT><FONT FACE="SHREE900, SHREE, sans-serif" SIZE="2"><sup>12</sup></FONT><FONT FACE="SHREE900, SHREE, sans-serif" SIZE="3"> ధరించేవారు. క్షత్రియులు యుద్ధం చేసే-&nbsp;<BR>టప్పుడు షరాయీలు, పొడవైన కోట్లు, తక్కిన సమయాల్లో ధోవతి, ఛద్దర్లు&nbsp;<BR>- యివికాక తలగుడ్డకూడా ధరించేవారు. హిందూదేశం అన్ని ప్రాంతాల&nbsp;<BR>వారిలోను - వంగదేశంలో తప్ప - అదే ఆచారం యిప్పటికీ వ్యాప్తిలో వుంది;&nbsp;<BR>శరీరంలోని తక్కిన భాగాల ఉడుపుల విషయం వారంతగా గమనించరుగాని&nbsp;<BR>తలకుమాత్రం ఒక పాగా వుండితీరాలి. పూర్వకాలంలో యీ ఆచారాన్ని&nbsp;<BR>స్త్రీ పురుషు లిద్దరూ పాటించేవారు. బౌద్ధయుగంనాటి శిలావిగ్రహాల్లో స్త్రీ&nbsp;<BR>పురుషులొక కౌపీనాన్నిమాత్రం ధరించినట్లు చూపబడింది. బుద్ధుని తండ్రి-&nbsp;<BR>కూడా - రాజై వుండీ - యిలాంటి వేషంతోనే సింహాసనారూఢుడై కొన్ని&nbsp;<BR>విగ్రహాల్లో కానవస్తున్నాడు; తల్లి కూడా అలాగే చిత్రించబడింది. కాని ఆమె&nbsp;<BR>కాళ్లు చేతులకు ఆభరణాలు ధరించి వుంటుంది. అందరికీ తలగుడ్డలు మాత్రం&nbsp;<BR>వున్నాయి! బౌద్ధ చక్రవర్తి ధర్మాశోకుడు, మృదంగాకృతిలోని ఆసనంమీద, ఒక&nbsp;<BR>ధోవతి కట్టుకొని ‘ఛద్దర్‌’ మెడపైని ధరించి కూర్చుని, నాట్యం చేస్తూన్న&nbsp;<BR>బాలికలను చూస్తున్నట్లు చూపబడ్డాడు; నాట్యమాడే బాలికలు అతిస్వల్పా&nbsp;<BR>చ్ఛాదితలై వున్నారు. వారి కటి ప్రదేశంనుండి కురచనైన గుడ్డముక్కలు వేలాడు-&nbsp;<BR>తుంటాయి; కాని విశేషమేమంటే, తలగుడ్డలు మాత్రం వుంటాయి! అదే</FONT></p>
<hr class="puTa_virupu">
<table><tr><td><a class=puTa_lanke href=puTa1832.html>p1832</a></td><td>p1833</td><td><a class=puTa_lanke href=puTa1834.html>p1834</a></td></tr></table>
</div></body></html>
