<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1626.html>p1626</a></td><td>p1627</td><td><a class=puTa_lanke href=puTa1628.html>p1628</a></td></tr></table>
<p><FONT FACE="SHREE900, SHREE, sans-serif" SIZE="3">22 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">ప్రమాణంగా ఒక భాగాన్ని ఉదహరిస్తారు. భారతదేశంలోని దర్శనాలన్నీ వేదాలనే&nbsp;<BR>ప్రాతిపదికగా మన్నిస్తూన్నట్లు చెప్పుకొంటున్నా, అవి వేర్వేరు పేర్లతో చలామణి&nbsp;<BR>అవుతున్నాయి. వీటిలో చిట్టచివరిది వ్యాసదర్శనం. అది తత్పూర్వ దర్శనాల-&nbsp;<BR>కంటె అధికంగా వేదాలను ప్రమాణీకరించుకొన్నది; సాంఖ్య, న్యాయదర్శనాల-&nbsp;<BR>వంటి పూర్వవాదాలను వేదాంతంతో సమన్వయించటానికి అది ప్రయత్నిం-&nbsp;<BR>చింది. కాబట్టి దానికి ప్రత్యేకంగా వేదాంత దర్శనమనే పేరు కలిగింది; ఆధునిక&nbsp;<BR>భారతదేశంలో వ్యాససూత్రాలే వేదాంత దర్శనానికి ప్రాతిపదిక లయినాయి. ఈ&nbsp;<BR>సూత్రాలకు భాష్యకారులు అనేక రీతుల్లో వ్యాఖ్యానం చేశారు. స్థూలంగా, నేడు&nbsp;<BR>భారతదేశంలో మూడురకాలైన భాష్యకారులున్నారు.</FONT><FONT FACE="SHREE900, SHREE, sans-serif" SIZE="2"><sup>4</sup></FONT><FONT FACE="SHREE900, SHREE, sans-serif" SIZE="3"> వారి వ్యాఖ్యానాలను పుర-&nbsp;<BR>స్కరించుకొని మూడు వాదాలు, శాఖలు ఏర్పడ్డాయి. ఒకటి ద్వైతవాదం; రెండ-&nbsp;<BR>వది విశిష్టాద్వైతం; మూడవది అద్వైతం. వీటిలో ద్వైతాన్ని, విశిష్టాద్వైతాన్ని అవ-&nbsp;<BR>లంబించినవారే భారతీయులలో అధికులు. అద్వైతుల సంఖ్య తక్కువ. ఈ&nbsp;<BR>మూడు వాదాలలోని అభిప్రాయాలను మీకు తెలుపుతాను. దీనికి ముందు&nbsp;<BR>ఒక్కమాట చెబుతాను. ఈ మూడు వాదాలు అవలంబించిన మనస్తత్వశాస్త్ర&nbsp;<BR>మొక్కటే, అదే సాంఖ్యుల మనస్తత్త్వశాస్త్రం. సాంఖ్యుల మనస్తత్వశాస్త్రం, కొన్ని&nbsp;<BR>స్వల్పాంశాలతో తప్ప, న్యాయ, వైశేషిక దర్శనాల మనస్తత్వశాస్త్రాన్నే చాల&nbsp;<BR>వరకు పోలింది.</FONT></p>
<p><FONT FACE="SHREE900, SHREE, sans-serif" SIZE="3">వేదాంతులంతా ఏకాభిప్రాయులై వుండే విషయాలు మూడు: 1. దేవు&nbsp;<BR>డున్నాడని 2. వేదాలు అపౌరుషేయాలని 3. సృష్టి చక్రగతిని సాగుతుందని వారు&nbsp;<BR>నమ్ముతారు. వేదాలను గురించి మనం పరిశీలించాం. సృష్టి చక్రాన్ని గురించి వారి&nbsp;<BR>నమ్మకం యిది: విశ్వంలోని సమస్త పదార్థ నివహం ఆకాశమనే మూల&nbsp;<BR>పదార్థం నుండి పుడుతుంది; గురుత్వాకర్షణ శక్తిగాని, ఆకర్షణశక్తిగాని, విద్రావక&nbsp;<BR>శక్తిగాని, జీవశక్తిగాని - సమస్తశక్తీ ప్రాణమనే మూలశక్తినుండి సంభవిస్తుంది.&nbsp;<BR>ఆకాశం మీద ప్రాణశక్తి చేసే క్రియాఫలితమే విశ్వసృష్టి.</FONT><FONT FACE="SHREE900, SHREE, sans-serif" SIZE="2"><sup>5</sup></FONT><FONT FACE="SHREE900, SHREE, sans-serif" SIZE="3"> కల్పప్రారంభంలో&nbsp;<BR>ఆకాశం నిశ్చలంగాను, అవ్యక్తంగాను వుంటుంది. అప్పుడు ప్రాణశక్తి పనిచెయ్య&nbsp;<BR>నారంభిస్తుంది; ఆ పని వర్ధిల్లేకొద్దీ, ఆకాశంనుండి స్థూలవస్తువులు - మొక్కలు,&nbsp;<BR>పశువులు, మానవులు, నక్షత్రాలు మొదలైనవి ఉత్పన్నమౌతాయి. సుదీర్ఘకాలం&nbsp;<BR>గడిచాక వెలికిడబడుట (ఇవల్యూషన్‌) ఆగిపోయి, లోనికి కొనబడుట&nbsp;<BR>(ఇన్వల్యూషన్‌) ప్రారంభమౌతుంది. ప్రతి స్థూలవస్తువూ తన సూక్ష్మాతిసూక్ష్మ&nbsp;<BR>రూపాలకు మరలి మూలపదార్థాలైన ప్రాణాకాశాలలో లయిస్తుంది. తరువాత&nbsp;<BR>సృష్టి పునఃప్రారంభమౌతుంది. ప్రాణాకాశాల కతీతమైన మరో వస్తువుంది.&nbsp;<BR>అది మహత్తు - విశ్వాత్మ. ఈ విశ్వాత్మ ప్రాణాకాశాలను సృష్టించదు. తానే ప్రాణా-</FONT></p>
<hr class="puTa_virupu">
<table><tr><td><a class=puTa_lanke href=puTa1626.html>p1626</a></td><td>p1627</td><td><a class=puTa_lanke href=puTa1628.html>p1628</a></td></tr></table>
</div></body></html>
