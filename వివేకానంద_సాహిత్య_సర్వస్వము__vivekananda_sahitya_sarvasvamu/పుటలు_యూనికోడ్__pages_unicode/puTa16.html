<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa15.html>p15</a></td><td>p16</td><td><a class=puTa_lanke href=puTa17.html>p17</a></td></tr></table>


<p><FONT FACE="SHREE900, SHREE, sans-serif" SIZE="3">7. భారతీయ ఈ ఆధ్యాత్మిక సంపదను ప్రపంచాని కందివ్వటంలో తనదే&nbsp;<BR>ముఖ్యపాత్ర. ఈ మహాకార్యాన్ని నెరవేర్చటానికే భగవదిచ్ఛతో తాను జన్మించానని&nbsp;<BR>స్వామి గ్రహించాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ సత్యాలను కనుగొన్నాక స్వాములు మద్రాసుకు బయలుదేరారు. తన&nbsp;<BR>పరివ్రాజక కాలంలో అమెరికాలో ఒక మతమహాసభ జరుగనున్నదనీ, ప్రపంచం-&nbsp;<BR>లోని ప్రతి మత, మతశాఖల ప్రతినిధులు ఆ సభకు ఆహ్వానింపబడుతున్నారని&nbsp;<BR>స్వామి విన్నాడు. గురుదేవుల మహాసందేశాన్ని వెదజల్లటానికి ఇంతకంటే మంచి&nbsp;<BR>అవకాశం ఎక్కడ దొరుకుతుంది? నిజాని కీ సభ శ్రీరామకృష్ణుల ఉపదేశాలను&nbsp;<BR>ప్రచారం చేయగలందులకే భగవదిచ్ఛతో ఏర్పాటు చేయబడుతున్నదని స్వామి&nbsp;<BR>అంతరం గ్రహించింది.</FONT></p>
<p><FONT FACE="SHREE900, SHREE, sans-serif" SIZE="3">మద్రాసులో స్వామి వలన ఆకర్షితులై ఎందరో భక్తులు, శిష్యులు&nbsp;<BR>అయ్యారు. కొంతకాలం తర్వాత వారందరూ కలసి స్వామి ప్రయాణపు ఖర్చు-&nbsp;<BR>లకై చందా వసూలుచేసి దాదాపు నాలుగువేల రూపాయలు పోగుచేశారు. ఈ&nbsp;<BR>మధ్యలో స్వామి ఒకసారి హైద్రాబాదుకు పోయి, ‘నా జీవితకార్యం’ అనే చక్కని&nbsp;<BR>ఉపన్యాసం ఇచ్చి తిరిగివచ్చాడు. తర్వాత తన శిష్యుడైన ఖేత్రీమహారాజు ఆహ్వానం&nbsp;<BR>మీద ఖేత్రీకి వెళ్ళి, కొన్ని రోజు లక్కడుండి బొంబాయికి వచ్చాడు. మహారాజు&nbsp;<BR>స్వాములకోసం తగిన దుస్తులు, మొదటి తరగతి టిక్కెట్టు, కొంతపైకం&nbsp;<BR>గురుదక్షిణగా బహూకరించాడు. వివేకానందుడు 1893 వ సంవత్సరం మే నెల&nbsp;<BR>31వ తేదీన ‘పెనిస్స్యులర్‌’ అనే ఓడ నెక్కి అమెరికాకు ప్రయాణమయ్యాడు.</FONT></p>
<p><FONT FACE="SHREE902, SHREE, sans-serif" SIZE="3">పాశ్చాత్యాగమనం</FONT></p>
<BR>
<p><FONT FACE="SHREE900, SHREE, sans-serif" SIZE="3">దారిలో కొలంబో, సింగపూర్‌, చైనా, జపానులను దర్శించి జూలై నెల&nbsp;<BR>30వ తేదీన మహాసభ జరుగనున్న షికాగో నగరాన్ని చేరాడు స్వామీజీ.</FONT></p>
<p><FONT FACE="SHREE902, SHREE, sans-serif" SIZE="3">విశ్వమత మహాసభ,&nbsp;<BR>అమెరికాలో తొలిరోజులు</FONT></p>
<BR>
<p><FONT FACE="SHREE900, SHREE, sans-serif" SIZE="3">కొలంబసు 400 సంవత్సరాల క్రితం అమెరికాను కనుగొన్నాడు. ఈ&nbsp;<BR>కాలంలో అమెరికా ఉన్నతిని పొందింది. ఈ సందర్భంగా ఒక ఎత్తులో ఉత్సవం&nbsp;<BR>జరపటానికి నిర్ణయించుకున్నారు అమెరికన్లు. మానవ ప్రగతికి సహకరించిన&nbsp;<BR>విజ్ఞానం, కళ, సాహిత్యం - ఇత్యాది అన్ని రంగాలలోని అత్యుత్తమైన వాటిన-&nbsp;<BR>న్నిటినీ సేకరించి, వాటి నొకచోట ప్రదర్శించటానికి పెద్ద ఏర్పాటు చేశారు.&nbsp;<BR>ఇదే ‘విశ్వప్రదర్శనం’ </FONT><FONT FACE="Times-Roman, Times, serif" SIZE="2">(world fair).</FONT><FONT FACE="SHREE900, SHREE, sans-serif" SIZE="3"> మానవ ప్రగతికి ‘మతం’ కూడ ఎంతో</FONT></p>
<hr class="puTa_virupu">
<table><tr><td><a class=puTa_lanke href=puTa15.html>p15</a></td><td>p16</td><td><a class=puTa_lanke href=puTa17.html>p17</a></td></tr></table>
</div></body></html>
