<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1300.html>p1300</a></td><td>p1301</td><td><a class=puTa_lanke href=puTa1302.html>p1302</a></td></tr></table>
<p><FONT FACE="SHREE900, SHREE, sans-serif" SIZE="3">72 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">గడిచినట్లు తోస్తుంది. ఒక్కొక్కసారి ఎన్నో నెలలు ఒక్క నిమిషంలాగా అనిపి-&nbsp;<BR>స్తుంది. అంటే కాలం మన మనోవృత్తులపై ఆధారపడింది. ఒక్కొక్కసారి కాల&nbsp;<BR>స్మృతియే నశించడంకూడ ఉంది. దేశంకూడా అట్టిదే. అది ఏమైంది మనం&nbsp;<BR>తెలుసుకోలేం. అది అనిర్వచనీయమని, ఇతర వస్తువులపై ఆధారపడని ప్రత్యేక&nbsp;<BR>మైన ఉనికి దానికి లేదని మాత్రం మనకు తెలుసు. నిమిత్తతకూడ ఇట్టిదే.</FONT></p>
<p><FONT FACE="SHREE900, SHREE, sans-serif" SIZE="3">దేశ, కాల, నిమిత్తములు మూడింటిలో ఒక విశేషం ఉంది. ఇతర వస్తు-&nbsp;<BR>సంబంధంలేని ప్రత్యేకమైన ఉనికి వానిలో దేనికీ లేదు. ఏ రంగూలేక, ఏ హద్దులు&nbsp;<BR>లేక, పరిసర వస్తువులతో సంబంధంలేక ఉండే దేశాన్ని ప్రత్యేకించి భావించ&nbsp;<BR>గలరేమో ప్రయత్నించి చూడండి. అది మీ వల్లకాని పని. రెండు హద్దుల నడిమి&nbsp;<BR>దిశనో, మూడు వస్తువుల మధ్య ఇమిడినదిగానో, భావింపవలసి వస్తుంది. ఏదో&nbsp;<BR>ఒక వస్తువుతో, సంబంధం కల్పిస్తే తప్ప దానికి ఉనికే ఉండదు. కాలాన్ని&nbsp;<BR>గూర్చికూడ ఇంతే. రెండు సంఘటనలను తీసికొని ఇది ముందు, ఇది వెనుక&nbsp;<BR>అని సంబంధపరిస్తే తప్ప, కాలం రూపుదాల్చదు. దేశ నిర్ణయానికి బాహ్య వస్తు-&nbsp;<BR>సంబంధం ఎలా అవసరమో, కాలనిర్ణయానికి రెండు సంఘటనలు అట్లే&nbsp;<BR>అవసరం. ఇక నిమిత్తతకు దేశకాలంతో అవినాభావ సంబంధం ఉంది. స్వతంత్ర&nbsp;<BR>మగు ఉనికి లేకపోవడమే ఈ మూడింటిలోగల ప్రత్యేక ధర్మం. ఈ గోడకు,&nbsp;<BR>ఈ కుర్చీకికల ప్రత్యేక అస్తిత్వంకూడ దీనికి లేదు. అన్నిటిని ఆవరించి వుండీ,&nbsp;<BR>తాకనలవికాని నీడల వంటివవి. వానికి వాస్తవమగు ఉనికి లేదు. నిజమే కాని,&nbsp;<BR>అవి లేవు అనగలమా? వాని ద్వారానే కదా ఈ వస్తుప్రపంచం అంతా మనకు&nbsp;<BR>కనిపిస్తోంది. ఇప్పుడు తేలిన మొదటి విషయ మేమంటే, ఈ దేశ కాల నిమిత్తతల&nbsp;<BR>సంయోగానికి, అస్తిత్వంకాని, అనస్తిత్వంకాని లేదనుట. రెండవ విషయమిది.&nbsp;<BR>ఒక్కొక్కప్పుడు అదృశ్యమవుతుందనడం. ఇందుకొక ఉదాహరణం.&nbsp;<BR>సముద్రంపై ఒక తరంగం ఉంది. అది సముద్రంకన్నా భిన్నం కాదని మనకు&nbsp;<BR>నిస్సంశయంగా తెలుసు. కాని దానిలో ‘‘తరంగ’’ మనే భిన్నతకూడ ఉంది. ఈ&nbsp;<BR>భేదానికి మూలమేమి? నామరూపాలే. అంటే మనస్సులోని భావమూ,&nbsp;<BR>ఆకారమూ. కాని తరంగ రూపాన్ని సముద్రంనుండి విడదీసి భావించగలమా?&nbsp;<BR>భావించనే లేము. సముద్రునికీ, దానికీ అవినాభావ సంబంధం ఉంది. తరంగం&nbsp;<BR>అణగిన క్షణంలోనే, రూపం నశిస్తుంది. కాని ఆ రూపం భ్రాంతినుండి జనించ&nbsp;<BR>లేదు. తరంగం ఉండినంతకాలం రూపం ఉండింది. కావున దాన్ని చూడక&nbsp;<BR>తప్పింది కాదు. ఇది మాయ.</FONT></p>
<p><FONT FACE="SHREE900, SHREE, sans-serif" SIZE="3">ఇట్లే ఈ ప్రపంచమంతా ఒక రూప విశేషమనవచ్చు. నిర్గుణ బ్రహ్మమే&nbsp;<BR>సముద్రం. మీరు, నేను, సూర్యమండలాలు, నక్షత్ర మండలాలు మొదలైనవన్నీ</FONT></p>
<hr class="puTa_virupu">
<table><tr><td><a class=puTa_lanke href=puTa1300.html>p1300</a></td><td>p1301</td><td><a class=puTa_lanke href=puTa1302.html>p1302</a></td></tr></table>
</div></body></html>
