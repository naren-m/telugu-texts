<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa840.html>p840</a></td><td>p841</td><td><a class=puTa_lanke href=puTa842.html>p842</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ప్రారంభ విధులు</FONT></p>
<BR>
<p><FONT FACE="SHREE900, SHREE, sans-serif" SIZE="3">17</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆ యిద్దరూ ‘అంటే శరీరమే ఆత్మ అన్న మాట’ అని భావించి, తమవారి వద్దకు&nbsp;<BR>వెళ్లిపోయారు. ‘‘మా కంతా తెలిసింది. శరీరమే ఆత్మ. అంటే మనమే ఆత్మ.&nbsp;<BR>కాబట్టి హాయిగా తింటూ, త్రాగుతూ సుఖంగా ఉందాం. మనకు మించిన ఆత్మ&nbsp;<BR>లేదు కదా!’’ అని తమవారికి బోధించారు.</FONT></p>
<p><FONT FACE="SHREE900, SHREE, sans-serif" SIZE="3">దానవుడు సహజంగా మందబుద్ధి. అందుకని ‘ఆత్మ అంటే శరీరమే’ అన్న&nbsp;<BR>విషయం గూర్చి మరల ఆలోచించుకోలేదు. అదే వాస్తవం అని తృప్తిపడి, దాని&nbsp;<BR>ప్రకారం శరీరమే ఆత్మగా జీవించటం మొదలు పెట్టాడు. దేవత మందబుద్ధికాడు.&nbsp;<BR>అతనిది విశుద్ధ బుద్ధి. అయినా ఋషి బోధను అతను కూడా మొదట్లో పొరపాటుగా&nbsp;<BR>అర్థం చేసుకున్నాడు. ‘‘ఈ శరీరమే ఆత్మ. కాబట్టి శరీరాన్ని బలంగా, ఆరోగ్యంగా&nbsp;<BR>ఉంచుకోవాలి. దివ్యంగా అలంకరించుకోవాలి. ఇంద్రియవిషయ భోగాలన్నీ బాగా&nbsp;<BR>అనుభవించాలి’’ అని అనుకున్నాడు. కొన్నిరోజులు అలా గడిచాయి. ఓ రోజు&nbsp;<BR>దేవతకు కాస్త అనుమానం వచ్చింది. ‘‘ఋషిబోధకు అర్థం యిది కాదేమో’’ అని&nbsp;<BR>అనుకున్నాడు. ఆలోచించాడు. ‘‘దీనికన్నా మించిన అర్థం ఉండాలి. ఋషినే&nbsp;<BR>అడుగుతాను’’ అని నిశ్చయించుకున్నాడు. మళ్లీ మహర్షివద్దకు వెళ్లాడు. ‘‘భగవాన్‌!&nbsp;<BR>ఈ శరీరమే ఆత్మనా? మరి శరీరాలు నశించిపోతుంటాయి కదా! ఆత్మ అవినాశి&nbsp;<BR>కదా! మరి శరీరం ఆత్మ ఎలా ఔతుందీ?’’ అని అడిగాడు. ‘‘ఆ ఆత్మవు నువ్వే.&nbsp;<BR>అదేమిటో నువ్వే తెలుసుకో; తత్త్వమసి; అదే నువ్వు’’ అని మహర్షి చెప్పాడు.</FONT></p>
<p><FONT FACE="SHREE900, SHREE, sans-serif" SIZE="3">దేవత మరల ఆలోచించాడు. ‘‘ప్రాణం ఆత్మ కావచ్చు’’ అనుకున్నాడు. కాని&nbsp;<BR>తాను తిన్నప్పుడు ప్రాణం శక్తివంతంగా ఉండటం, ఉపవాసం ఉన్నప్పుడు ప్రాణం&nbsp;<BR>నీరసంగా ఉండటం గమనించాడు. సందేహం కల్గింది. గురువువద్దకు మళ్లీవెళ్లాడు.&nbsp;<BR>‘‘ఆచార్యా! ప్రాణమే ఆత్మనా?’’ అని అడిగాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘తత్త్వమసి - అదే నువ్వు’’ అంటూ ఋషి మరల అదే బోధచేశాడు. దేవత&nbsp;<BR>దీర్ఘంగా ఆలోచించాడు. ‘‘బహుశః మనసు ఆత్మ కావచ్చు’’ అని అనుకున్నాడు.&nbsp;<BR>‘‘కాని మనసులో మంచి భావాలు, చెడు భావాలు వస్తూ పోతుంటాయి. మంచీ,&nbsp;<BR>చెడుల మిశ్రమం ఆత్మ ఎలా అవుతుందీ? కాబట్టి మనసు ఆత్మ కాజాలద’’ ని&nbsp;<BR>నిర్ణయించుకున్నాడు. మరల మహర్షిని ‘‘మనసే ఆత్మ అంటారా’’ అనడిగాడు.&nbsp;<BR>‘‘కాదు. నువ్వే అది. తత్త్వమసి. కనుక్కో’’ అని మరల అదే బోధించాడు మహర్షి.&nbsp;<BR>దేవత మరింత దీక్షతో తత్త్వవిచారణలో మునిగాడు. అంతే ‘తానే ఆత్మ’ నన్న సత్యం&nbsp;<BR>కనుగొన్నాడు. అవాక్‌ మానస గోచరం - అద్వితీయం, జననమరణ రహితం,&nbsp;<BR>కత్తులు, అగ్ని, వాయువు, జలం దేనితో కూడా ఎట్టి వికారానికి లోనుకానిది,&nbsp;<BR>ఆద్యంతరహితం, అచలం, అస్పృశ్యం, సర్వజ్ఞం, సర్వశక్తిమంతం అయిన ఆత్మ&nbsp;<BR>తానేనని తెలుసుకున్నాడు. తాను మనసుకు, శరీరానికి అన్నింటికీ అతీతుడ నన్న</FONT></p>
<hr class="puTa_virupu">
<table><tr><td><a class=puTa_lanke href=puTa840.html>p840</a></td><td>p841</td><td><a class=puTa_lanke href=puTa842.html>p842</a></td></tr></table>
</div></body></html>
