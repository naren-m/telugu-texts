<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3934.html>p3934</a></td><td>p3935</td><td><a class=puTa_lanke href=puTa3936.html>p3936</a></td></tr></table>

<p><FONT FACE="TimesNewRoman, Times, serif" SIZE="2">3 0 8</FONT></p>
<p><FONT FACE="SHREE900, SHREE, sans-serif" SIZE="3">చేత మన మాటను తలదాలుస్తారు. ఆ తరువాత వీరే చిన్నచిన్న మొత్తాలను పోగు-&nbsp;<BR>చేసి, వారి స్వగ్రామాలలోనే వారు (తమకు అవసరమైన) ఉద్యమాలను ప్రారం-&nbsp;<BR>భిస్తారు. వీరినుండే క్రమంగా బోధకులు బైలుదేరుతారు.</FONT></p>
<p><FONT FACE="SHREE900, SHREE, sans-serif" SIZE="3">పొలం కాపరుల బాలబాలికలకు చదవటం, రాయటం మొదలైనవాటిని&nbsp;<BR>నేర్పి, అనేకమైన మంచి ఆశయాలను వారి తలల్లోకి ఎక్కించు. ఆ తర్వాత&nbsp;<BR>ఆయా గ్రామాల్లోని ఆ పాటకవర్గం నిధులను పోగుచేసి, అనాధశరణాల-&nbsp;<BR>యాన్నో, సేవాశ్రమాన్నో, లేక ఏదో మరొకదాన్ని వారి గ్రామంలో నెలకొల్పు-&nbsp;<BR>తారు. ‘ఉద్ధరేదాత్మానాత్మనమ్‌’ తన ప్రయత్నంచేతనే తనను, ఉద్ధరించుకోవాలి&nbsp;<BR>- ఇది అన్ని రంగాలకూ వర్తిస్తుంది. తమను తాము ఉద్ధరించుకోటానికి, మనం&nbsp;<BR>వారికి సహాయం చేస్తున్నాం. నిత్యం, నీ ఆహారాన్ని వారు సరఫరాచేయటం అనేది&nbsp;<BR>యథార్థమైన ఒక చక్కని పని సాగినట్లే. తమ స్థితిగతులను గ్రహించి, తమ అభి-&nbsp;<BR>వృద్ధికి సహాయమని వారు గ్రహించిననాడు, నీ ఉద్యమం సక్రమమైన మార్గంలో&nbsp;<BR>ఫలప్రద మవుతోందని గ్రహించు. అంతేకాక ధనికవర్గంవారు, దయాధర్మభిక్షగా&nbsp;<BR>పేదలకు చేసే సహాయం ఎక్కువకాలం నిలువదు. చివరకు అది సహాయం కాక-&nbsp;<BR>పోగా యిద్దరికీ హానిగా పరిణమిస్తుంది. రైతులు, కార్మికులు చచ్చిన స్థితిలో&nbsp;<BR>ఉన్నారు. కాబట్టి ధనికులు వారికి చేయవలసిన దేమంటే మళ్లా వారికి శక్త్యుత్సాహా&nbsp;<BR>లిచ్చి వారికి పునరుజ్జీవనం గావించాలి. అంతకంటే ఎక్కువ ఏమీ అవసరం లేదు.&nbsp;<BR>తర్వాత రైతులను, కార్మికులను తమ సమస్యను తెలుసుకొని, దానితో పెనగు-&nbsp;<BR>లాడి, ఆ సమస్యను తామే పరిష్కరించుకోటానికై వారిని వదలి&nbsp;<BR>వెయ్యి. కాని ధనికులకూ, కార్మికులకూ మధ్య కక్ష్యలు, కార్పణ్యాలు బైలు&nbsp;<BR>దేరకుండా జాగ్రత్తపడాలి. ధనికవర్గంవారిని దూషించకూడదని నియమ&nbsp;<BR>మేర్పరచుకో. ‘స్వకార్యముద్ధరే త్ప్రాజ్ఞిః’ - తెలివిగలవాడు తన పనిని తాను సాధిం-&nbsp;<BR>చుకోవాలి.</FONT></p>
<p><FONT FACE="SHREE900, SHREE, sans-serif" SIZE="3">జయ గురుదేవ! జయ జగజ్జనని! భయమెందుకు! అవకాశం, ఉపాయం,&nbsp;<BR>దాన్ని వినియోగించే పద్ధతి - అన్నీ స్వయంగానే వస్తాయి. ఫలితంతో నాకు&nbsp;<BR>అగత్యం లేదు. అది మంచిదిగానీ, చెడ్డదిగానీ, ఇంతమాత్రం పని నువ్వు చేయ-&nbsp;<BR>గలిగితే నేను సంతసిస్తాను. వాగ్వాదాలు - సిద్ధాంత రాద్ధాంతాలు, గ్రంథాలు&nbsp;<BR>యివన్నీ నా యీ వృద్ధాప్యదశలో విషతుల్యంగా రోత పుట్టిస్తున్నాయి. పని చేసే-&nbsp;<BR>వాడే నాకు శిరోభూషణమని గట్టిగా ఎరుగు. జగద్ధితాన్ని ఒక్క మెట్టుకూడ&nbsp;<BR>ముందుకు సాగనీయకుండా, వ్యర్థవాగ్వాదాలు, లేనిపోని అట్టహాసాలు, మన&nbsp;<BR>కాలాన్ని, శక్తిని హరించివేస్తాయి. ‘‘మాభైః’’ భయంలేదు. సెభాష్‌! వీరుడు&nbsp;<BR>అంటే నువ్వే! గురుదేవుడు నీ హృదయస్థానాన్ని అలంకరించుగాక! జగజ్జనని నీ</FONT></p>
<hr class="puTa_virupu">
<table><tr><td><a class=puTa_lanke href=puTa3934.html>p3934</a></td><td>p3935</td><td><a class=puTa_lanke href=puTa3936.html>p3936</a></td></tr></table>
</div></body></html>
