<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2325.html>p2325</a></td><td>p2326</td><td><a class=puTa_lanke href=puTa2327.html>p2327</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - భక్తి</FONT></p>
<BR>
<p><FONT FACE="TimesNewRoman, Times, serif" SIZE="2">2 7 7</FONT></p>
<p><FONT FACE="SHREE900, SHREE, sans-serif" SIZE="3">భక్తి సిద్ధాంతపు జాడలుమాత్రం విస్పష్టంగా గోచరిస్తాయి. ఈ భక్తి సిద్ధాంతమే&nbsp;<BR>ఋషుల జీవితాల్లో, రాజుల జీవితాల్లో, సాదృశ్యాలతో, దృష్టాంతాలతో, వివరించ&nbsp;<BR>బడి, మళ్లీ మళ్లీ, సవ్యాఖ్యానంగా ప్రవచించబడి, మళ్లీ మళ్లీ, పునరావృత్తి చేయ-&nbsp;<BR>బడుతూ వచ్చింది. మహామనోహరమైన భక్త్యాదర్శానికి సాదృశ్యం చూపడమే&nbsp;<BR>పురాణాల ఉద్దేశంగా కనబడుతోంది. ఈ ఆదర్శం, నేను చెప్పినట్లు సామాన్య&nbsp;<BR>మానవునికి చాలా హితవుగా వుంటుంది. వేదాంతజ్యోతియొక్క పూర్ణప్రకాశం-&nbsp;<BR>లోని గాంభీర్యాన్ని అర్థం చేసికోగలవారు, ఆమోదించగలవారు, చాలాకొద్దిమందే&nbsp;<BR>వుంటారు. ఇక, ఆ గాంభీర్యంలో, మెలగుతూ, దాన్ని అనువర్తించి జీవించ&nbsp;<BR>గలవారు ఇంకా తక్కువగా వుంటారు. ఏలంటే, శుద్ధవేదాంతి అడుగుపెట్టవలసిన&nbsp;<BR>మొట్టమొదటి మెట్టే, ‘‘అభయః’’ (భయరాహిత్యం) అనేది. మనుష్యుడు తాను&nbsp;<BR>వేదాంతినని అనుకొన సాహసించడానికి ముందు సమస్త దౌర్బల్యాలు రూపుమా-&nbsp;<BR>సిపోవాలి. అది ఎంత కష్టమో, మనకు తెలుసుకదా? ప్రపంచంతో అన్ని సంబం-&nbsp;<BR>ధాలనూ త్యజించిన వారుకూడ, తమ్ము పిరికివారినిగాచేసే బంధాలు ఏవీ లేని-&nbsp;<BR>వారు సైతం, ఒక్కొక్క క్షణంలో తామెంత దుర్బలులవుతారో, ఒక్కొక్కపుడు&nbsp;<BR>ఎంతగా మెత్తబడిపోతారో, ఎంత భయపడుతారో, మనస్సులో వారికే తెలు-&nbsp;<BR>స్తుంది. ఇక అనేక బంధాలు కలిగి, అసంఖ్యాకమైన బాహిర విషయాలకు,&nbsp;<BR>ఆంతర విషయాలకు, దాసులై, వర్తించవలసినవారుకూడ, ఎంత ఎక్కువ&nbsp;<BR>జంకాలో కదా? అలాటి వారికి పురాణాలు చాలా రమణీయమైన భక్తిసందేశాన్ని&nbsp;<BR>అందిస్తున్నాయి.</FONT></p>
<p><FONT FACE="SHREE900, SHREE, sans-serif" SIZE="3">అలాటి వారికి, మృదు కవిత్వాన్ని ఉపశాంతికరంగా ప్రసాదిస్తున్నాయి.&nbsp;<BR>ధ్రువుడు, ప్రహ్లాదుడు మొదలైన వేలకొద్దీ సాధుసత్తముల అద్భుత విచిత్ర&nbsp;<BR>కథలను అవి చెబుతున్నాయి. ఈ ఉదాహరణలు ఆ భక్తిసందేశాన్ని ఆచరణ&nbsp;<BR>యోగ్యంగా చేస్తాయి. శాస్త్రదృష్టిలో పురాణాలు నిర్దుష్టమని మీరు నమ్మినా&nbsp;<BR>నమ్మకపోయినా, ప్రహ్లాదుడు, ధ్రువుడు మొదలైన పౌరాణిక సాధుసత్తముల కథల&nbsp;<BR>ప్రభావంవల్ల పరివర్తనం చెందనివారు, మీలో, ఒక్కరూ వుండరు. మన తరాల&nbsp;<BR>వారిపైకూడ, పురాణాల మహిమ వ్యాపించిందని మనం అంగీకరించాలి! ఇటీ-&nbsp;<BR>వల, భ్రష్టమైన బౌద్ధమత సిద్ధాంతం మనకు నేర్పినదానికన్న, విశాలతరమై, ప్రజా-&nbsp;<BR>సామాన్యానికి ఉపకరించే మతాన్ని మనకు ప్రసాదించినందుకు, ఈ పురాణాల-&nbsp;<BR>పట్ల మనం కృతజ్ఞులమై వుండాలి. సులభం కోమలం అయిన ఈ భక్తిభావం,&nbsp;<BR>ఎలా క్రమంగా ప్రేమగా పరిణమిస్తుందో, పురాణాలు వివరిస్తున్నాయి. అనుదినం&nbsp;<BR>ప్రత్యక్షజీవితంలో, మనం దానిని అనుష్ఠించాలి. నిజానికి, భక్తి ప్రేమయొక్క&nbsp;<BR>సారమే! సగుణం, జడం అయిన ప్రేమ వుండేంతకాలం, పురాణ బోధలనుదాటి,</FONT></p>
<hr class="puTa_virupu">
<table><tr><td><a class=puTa_lanke href=puTa2325.html>p2325</a></td><td>p2326</td><td><a class=puTa_lanke href=puTa2327.html>p2327</a></td></tr></table>
</div></body></html>
