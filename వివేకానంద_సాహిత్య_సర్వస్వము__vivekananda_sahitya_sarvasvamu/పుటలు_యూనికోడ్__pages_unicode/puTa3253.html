<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3252.html>p3252</a></td><td>p3253</td><td><a class=puTa_lanke href=puTa3254.html>p3254</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>˝</FONT></p>
<p><FONT FACE="SHREE900, SHREE, sans-serif" SIZE="3">1. నేను శ్రీరామకృష్ణుని కింకరుడనని యిదివరకే మీకు తెలిపాను. నా శరీ-&nbsp;<BR>రాన్ని, ‘తిలలతోను, తులసీదళాలతోను’ వారి పాదాలమ్రోల సమర్పించుకొన్న&nbsp;<BR>తర్వాత, ఆయన ఆజ్ఞను శిరసావహించకుండా ఉండలేను. జ్ఞానంలోను, భక్తి,&nbsp;<BR>ప్రేమలోను, సిద్ధులలోను అమానుషమైన శిఖరాల నధిరోహించి, నలభై సంవ-&nbsp;<BR>త్సరాల కఠోర వైరాగ్యాన్ని, నిస్సంగాన్ని, పవిత్రతను, తపఃస్సాధనలను ఆచరించి,&nbsp;<BR>ఆ మహాయోగి తన ప్రాణాన్ని అర్పించటం అనేది, వ్యర్థమైపోతే, మన కాధార&nbsp;<BR>మని చెప్పుకోతగింది యిక ఏముంది? కాబట్టి, ఆయన ఆదేశాలను, పరమ&nbsp;<BR>సత్యాలైన ఆజ్ఞలుగా, నేను విశ్వసిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">2. ఆయన స్థాపించిన ఈ సర్వసంగ సన్యాస భక్తబృందం సేవలో, నేను&nbsp;<BR>అంకితం కావాలని నాకు ఆయన యిచ్చిన ఆజ్ఞ. నాకు స్వర్గంరానీ, నరకంరానీ,&nbsp;<BR>మోక్షంరానీ మరేదైనా సంభవింపనీ, నే నందుకు సంసిద్ధుడనై ఈ సంఘాన్ని&nbsp;<BR>సేవించి తీరాల్సి ఉంది.</FONT></p>
<p><FONT FACE="SHREE900, SHREE, sans-serif" SIZE="3">3. సర్వసంగపరిత్యాగం చేసిన ఆయన భక్తులు, ఒక సంఘంగా ఏర్పడా-&nbsp;<BR>లని, ఈ పనిని నేను నెరవేర్చాలని ఆయన ఆదేశం. మాలో ఎవరైనా బహుశా,&nbsp;<BR>ఇక్కడకక్కడకు వెళ్ళొచ్చు, కాని అవి ప్రయాణాలు మాత్రమే. బొత్తిగా నిలువ&nbsp;<BR>నీడలేక తిరుగుతూండటం, పరిపూర్ణ సిద్ధిపొందిన వానికి మాత్రమే, తగినదని&nbsp;<BR>ఆయన అభిప్రాయం. ఆ స్థితి కలుగనంతవరకు, ఏదో ఒకచోట స్థిరపడి, సాధన&nbsp;<BR>లలో మునిగిపోవటమే సముచితమైన పని. శరీర భ్రాంతులన్నీ తొలగిపోయిన-&nbsp;<BR>వాడు, తన కేస్థితి సంభవించినా, ఆ స్థితిలో ఉండవచ్చు. అలా కాకపోతే, ఎల్ల-&nbsp;<BR>ప్పుడు తిరుగుతూండటం సాధకునికి హానికరం.</FONT></p>
<p><FONT FACE="SHREE900, SHREE, sans-serif" SIZE="3">4. అందుచే వారి ఆజ్ఞానుసారం, వారి సన్యాసి బృందం, యిప్పుడు బారా-&nbsp;<BR>నగరంలో శిథిలావస్థలో ఉన్న ఒక యింట్లో ఉన్నారు. బాబు సురేశచంద్రమిత్ర,&nbsp;<BR>బాబు బలరాంబోసు అనే గురుదేవుని యిద్దరు గృహస్థ శిష్యులు యిన్నాళ్ళనుండి&nbsp;<BR>ఈ బృందం భోజన ఖర్చులు, యింటి అద్దెను భరిస్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">5. అనివార్యకారణాలచేత శ్రీరామకృష్ణదేవుని శరీరం అగ్ని సంస్కారం&nbsp;<BR>కావింపబడింది. ఈ పని, నిందార్హమైనదనటంలో సందేహం లేదు. ఆయన అవ-&nbsp;<BR>శేషాలు (అస్థికలు) యిప్పుడు భద్రపరచబడి వున్నాయి. గంగాతీరంలో ఈ అవ-&nbsp;<BR>శేషాలను గంగ ఒడ్డున ప్రతిష్ఠిస్తే, మా తలపై చుట్టుకొనిన పాపం కొంతవరకు&nbsp;<BR>పరిహారమవుతుందని నా అభిప్రాయం. ఈ పవిత్ర అవశేషాలు, ఆయన ఆసనం,&nbsp;<BR>ఆయన చిత్రపటం, మా మఠంలో నిత్యం సక్రమంగా ఆరాధింపబడుచున్నాయి.&nbsp;<BR>నా సోదర శిష్యులలో ఒకరు బ్రాహ్మణ వంశీయుడు. అతడు అహర్నిశలు, ఈ&nbsp;<BR>పూజా కార్యక్రమంలో నిమగ్నుడై ఉన్నాడనే విషయం మీకు తెలుసు. ఈ</FONT></p>
<hr class="puTa_virupu">
<table><tr><td><a class=puTa_lanke href=puTa3252.html>p3252</a></td><td>p3253</td><td><a class=puTa_lanke href=puTa3254.html>p3254</a></td></tr></table>
</div></body></html>
