<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1271.html>p1271</a></td><td>p1272</td><td><a class=puTa_lanke href=puTa1273.html>p1273</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మాయ, భ్రాంతి</FONT></p>
<p><FONT FACE="SHREE900, SHREE, sans-serif" SIZE="3">43</FONT></p>
<p><FONT FACE="SHREE900, SHREE, sans-serif" SIZE="3">కనుగొన్నాను. తమస్సునకు ఆవలనుండు ఆ మహాపురుషుణ్ణి తెలిసికొంటే మనం&nbsp;<BR>మరణాన్ని దాటగలం.’’</FONT></p>
<p><FONT FACE="SHREE900, SHREE, sans-serif" SIZE="3">ఈ మాయ అంతటా ఉంది. ఇది భయంకరం. కానీ మనకు గత్యంతరం&nbsp;<BR>లేదు. దాని మధ్య నిలిచే మన ప్రయత్నాలు సాగించాలి. ప్రపంచమంతా మంచిదైన&nbsp;<BR>తర్వాత కార్యారంభుడనై ఆనందానుభూతిని పొందుతానన్నవాడు, అప్రయోజ-&nbsp;<BR>కుడు. గంగాతీరంలో కూర్చుని, ఈ నీరంతా సముద్రంలో చేరిన తర్వాత, నదిని&nbsp;<BR>దాటుతాననేవాని వంటివాడు. మన కర్తవ్యం మాయకు ఎదురీదడంకాని, దాని-&nbsp;<BR>కనుకూలంగా ప్రవర్తించడంకాదు. మనం గ్రహించవలసిన ముఖ్య విషయమిది.&nbsp;<BR>ప్రకృతికి తోడ్పడడానికి కాదు మనం జన్మించింది. దానితో పోటీచేసి, ఎదురొడ్డి,&nbsp;<BR>పోరాడటానికి. ప్రకృతిపై అధికారం చెలాయించడం మన ధర్మమై వుండగా,&nbsp;<BR>దానికి లొంగిపోతున్నాం. ఈ ఇల్లు ఎలావచ్చింది? ప్రకృతి కాదు దీన్ని నిర్మిం-&nbsp;<BR>చింది; అడవిలో నివసించు అని ప్రకృతి బోధ. కాని మనిషి ఆ బోధను తిర-&nbsp;<BR>స్కరించి ఇల్లు కట్టుకున్నాడు. ఆదికాలంనుండీ మానవుడు ప్రకృతి&nbsp;<BR>నియమాలను ప్రతిఘటిస్తూనే ఉన్నాడు. చివరకు మానవునిదే విజయం.&nbsp;<BR>ఆంతరంగిక లోకంలోకూడ, ఈ పోరాటమే జరుగుతోంది. మానవుని ఉత్తమ&nbsp;<BR>ప్రకృతికీ, (ఆధ్యాత్మిక ప్రకృతికి), వాని అధమ (పశు) ప్రకృతికీ; జ్యోతిస్సు&nbsp;<BR>(జ్ఞానము)నకూ, తమస్సు (అజ్ఞానము)నకూ; ఇక్కడకూడ మానవునిదే&nbsp;<BR>గెలుపు. అతడు ప్రకృతిని ఖండించి, త్రోవచేసికొని, ముక్తిపదాన్ని చేరుతా&nbsp;<BR>డనవచ్చు. దీన్నిబట్టి, వేదాంతమత సిద్ధాంతమొకటి మనకు తెలుస్తోంది. ఈ&nbsp;<BR>మాయను దాటిన తర్వాత మాయాతీతస్థితి ఒకటుంది. ఆ స్థితి నొందగలిగితే,&nbsp;<BR>మాయ మనల్ని బంధింపజాలదు. ఇంచుమించుగా, అన్ని మతముల్లోనూ, ఈ&nbsp;<BR>ఆశయమేదో ఒక రూపంలో గోచరిస్తూనే వుంది. కానీ వేదాంతమత ప్రకారం&nbsp;<BR>ఇది మతప్రవేశం మాత్రమే. దాని పరిపూర్ణత కాదు. సాకారబ్రహ్మం, సృష్టికర్త,&nbsp;<BR>జగదీశ్వరుడు, ప్రకృతి (=మాయా) నియమకుడు అనే ఆశయం, ఈ వేదాంత&nbsp;<BR>మత పరమావధికి సంబంధించి కాదు. అది మొదటి మెట్లు వంటిది. ఇది&nbsp;<BR>క్రమక్రమంగా పరిపాకమంది, తన వెలుపల నిలిచివుండిందని మొదట తోచిన-&nbsp;<BR>వాడు తానే అనీ, వాస్తవంగా తన లోపలనే వున్నాడనీ, వేదాంతి చివరికి గ్రహిస్తాడు.&nbsp;<BR>అతడు నిత్యముక్తుడు. కాని, ఉపాధినిపొంది బద్ధుడనని భావిస్తున్నాడు.</FONT></p>

<p><FONT FACE="TimesNewRoman, Times, serif" SIZE="3">*</FONT><FONT FACE="SHREE900, SHREE, sans-serif" SIZE="3">ఇది గ్రీసుదేశపు పురాణ కథా విషయకమైంది. ఈ కాలపు గొప్ప ‘‘లాటరీ’’వంటి&nbsp;<BR>దనుకుంటే సరి.</FONT></p>
<hr class="puTa_virupu">
<table><tr><td><a class=puTa_lanke href=puTa1271.html>p1271</a></td><td>p1272</td><td><a class=puTa_lanke href=puTa1273.html>p1273</a></td></tr></table>
</div></body></html>
