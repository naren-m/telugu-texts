<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1383.html>p1383</a></td><td>p1384</td><td><a class=puTa_lanke href=puTa1385.html>p1385</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వతత్త్వ దర్పణం</FONT></p>
<p><FONT FACE="SHREE900, SHREE, sans-serif" SIZE="3">155</FONT></p>
<p><FONT FACE="SHREE900, SHREE, sans-serif" SIZE="3">విజ్ఞానవాదులు (ఫిజిసిన్ట్స్‌) ఆ బిందువులో వాసనలు ఎలా వుంటాయో, ఏ&nbsp;<BR>భాగంలో నిలుస్తాయో, మానసిక వాసనలు జడ పదార్థకణంలో ప్రవేశించి&nbsp;<BR>నిద్రిస్తూ వుంటాయి అనడానికి అర్థమేమో స్పష్టంగా, రుజువు చేసే వరకు, వారి&nbsp;<BR>వాదన అంగీకరించబడజాలదు. ఇప్పటికి తేలిందిది - ఈ వాసనలు మనస్సులో&nbsp;<BR>వుంటాయి. మనస్సు జనన పునర్జననాలు పొందుతూ, తనకు మిగుల&nbsp;<BR>అనుకూలంగా వుండే భౌతిక పదార్థాన్ని (శరీర నిర్మాణంకోసం) వినియోగించు&nbsp;<BR>కొంటుంది. ఏ విధమైన శరీరం తనకనుకూలమో, అట్టి శరీర పదార్థం లభించే&nbsp;<BR>వరకు అది వేచి వుండాలి. ఇది సులభంగా బోధపడుతోంది. ఆత్మకు సమకూరే&nbsp;<BR>శరీర పదార్థ విషయంలో మాత్రమే వంశపారంపర్య సిద్ధాంతం వర్తిస్తుందని దీన్ని-&nbsp;<BR>బట్టి తేలుతోంది. జీవాత్మ జన్మాంతరాలను పొందుతూ, శరీరం తరువాత&nbsp;<BR>శరీరంగా ఎన్నిటినో కల్పించుకొంటూ వుంటుంది. మనస్సులో కలిగే, ప్రతి&nbsp;<BR>సంకల్పం, మనం చేసే ప్రతికార్యం, బహుసూక్ష్మరూపాన్ని దాల్చి దానిలో&nbsp;<BR>నిలుచుండి, తిరిగి మొలకెత్తడానికి క్రొత్త స్వరూపాన్ని ధరించడానికి సిద్ధంగా&nbsp;<BR>ఉంటుంది. నేను, మీ వైపు చూచేటప్పుడు నా మనస్సులో ఒక తరంగం కలుగు&nbsp;<BR>తుంది. అది మనస్సులో లోతునకు మునిగిపోయి క్రమేణా సూక్ష్మతరాకృతిని&nbsp;<BR>ధరించి పడి వుంటుంది. కాని నాశనం కాదు. తిరిగి అదెన్నడో స్మృతి (జ్ఞప్తి)&nbsp;<BR>రూపంతో తలెత్తడానికి సిద్ధంగా ఉంటుంది. ఇలా అనేక భావాలు నా మనస్సులో&nbsp;<BR>పేరుకొని వుంటాయి. నేను మరణించేటప్పుడు వీని సమష్టిఫలమైన శక్తి నాపై&nbsp;<BR>తన ప్రభావాన్ని చూపుతుంది. ఈ గదిలో ఒక బంతి ఉన్నదనుకోండి. మన-&nbsp;<BR>మందరం, తలకొక బల్లచెక్కను తీసికొని అన్ని వైపులనుండి దాన్ని ఇటు, అటు&nbsp;<BR>కొడతామనుకోండి, అప్పు డా బంతి యీ గదిలో ఒక చోటనుండి మరొక&nbsp;<BR>చోటుకు దొర్లిదొర్లి ద్వారం దగ్గరకి రాగానే వెలుపలికి ఎగిరిపోతుంది కదా? అది&nbsp;<BR>అప్పుడు తనతో ఏమి తీసుకొని పోతోంది? మన మందరం కొట్టిన దెబ్బల&nbsp;<BR>సమష్టి ఫలాన్నే కదా? ఆ సమష్టి ఫలమే దాని కా త్రోవను చూపింది. అట్లే,&nbsp;<BR>ఈ శరీరం నశించేటప్పుడు, జీవునికి త్రోవ చూపేదేమో విచారించండి. ఆ జీవి&nbsp;<BR>చేసిన కర్మ లన్నిటియొక్క, సంకల్పించిన సంకల్పా లన్నిటియొక్క సమష్టి&nbsp;<BR>ఫలితమే వానికి దారి చూపుతుంది. ఈ సమష్టి ఫలితం భవిష్యదనుభవానికి&nbsp;<BR>కావాలసిన ఇంకొక శరీరాన్ని కూర్చుకొనే అవసరాన్ని, కల్పన చేస్తే, ఆ జీవుడు,&nbsp;<BR>తనకు తగిన శరీరానికి వాసన ద్రవ్యాన్ని చేకూర్చడానికి సిద్ధంగా ఉండే తల్లి&nbsp;<BR>తండ్రుల కడకు వెళ్తాడు. ఈ రీతిగా జీవుడు, ఒక శరీరంనుండి, వేరొక&nbsp;<BR>శరీరానికి యాత్రలు చేస్తూంటాడు. స్వర్గానికి, భూమికి, సంచారాలు చేస్తాడు.&nbsp;<BR>మనుష్య శరీరాలను, పశు శరీరాలను ధరిస్తూ వుంటాడు. ఇలా అతడు, తన</FONT></p>
<hr class="puTa_virupu">
<table><tr><td><a class=puTa_lanke href=puTa1383.html>p1383</a></td><td>p1384</td><td><a class=puTa_lanke href=puTa1385.html>p1385</a></td></tr></table>
</div></body></html>
