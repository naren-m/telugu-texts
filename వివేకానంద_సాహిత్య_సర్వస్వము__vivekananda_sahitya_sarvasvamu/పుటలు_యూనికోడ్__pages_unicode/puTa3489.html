<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3488.html>p3488</a></td><td>p3489</td><td><a class=puTa_lanke href=puTa3490.html>p3490</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>˙ Ȉ</FONT></p>
<p><FONT FACE="SHREE900, SHREE, sans-serif" SIZE="3">ఆ మరునాడు ఒక చామరం చేరుతుంది; లేక ఈ రోజు ఒకమంచం ప్రవేశ&nbsp;<BR>పెడతారు, రేపు దాని కోళ్లకు వెండి తొడుగుతారు, రెండువేల కాకమ్మ&nbsp;<BR>పిచ్చుకమ్మ కథలు అల్లుతారు. అవన్నీ బాహ్యకర్మకలాపాలే! ఆంగ్లంలో దీన్ని బుద్ధి-&nbsp;<BR>హీనత అంటారు. ఎవరి తలల్లో అలాంటి బుద్ధిహీనత ప్రవేశిస్తుందో వారిని బుద్ధి-&nbsp;<BR>హీను లంటారు. అహోరాత్రాలు - గంట కుడివైపు వాయించాలా, ఎడమ&nbsp;<BR>వైపు మోగించాలా, గంధపుబొట్టు నుదుట పెట్టుకోవాలా లేక మరెక్కడైనానా,&nbsp;<BR>జ్యోతిని రెండుసార్లు చూపాలా, నాలుగుసార్లు చూపాలా - అనే ప్రశ్నలతో&nbsp;<BR>సతమతమైయ్యేవారు దౌర్భాగ్యులు అనే పేరుకు తగివున్నారు. మనకు అలాంటి&nbsp;<BR>ఉద్దేశం వుండటంవల్లే మనం అదృష్టానికి దూరమై తన్నులకు, ఛీత్కారాలకు గురై-&nbsp;<BR>నాము. పాశ్చాత్య ప్రజలు లోకానికంతా అధిపతులైనారు... సోమరితనానికి, త్యాగా-&nbsp;<BR>నికి నడుమ అస్థిమసికాంతమంత భేదంవుంది.</FONT></p>
<p><FONT FACE="SHREE900, SHREE, sans-serif" SIZE="3">మీరు శ్రేయాన్ని కోరితే, మీ కర్మకలాపాలను ఆవల పారవైచి, సజీవమైన&nbsp;<BR>మానవదైవాన్ని ఆరాధించండి. భగవంతుని విశ్వదృష్టిలో, వ్యక్తిగతదృష్టిలో అర్చిం-&nbsp;<BR>చండి. విశ్వదృష్టి అంటే ఈ లోకాన్ని అర్చించటం లేదా సేవించటం, యిదే&nbsp;<BR>నిజమైన పనిగాని, కర్మకలాపాల్లో మునిగిపోవటంకాదు. నైవేద్య పళ్లెరం భగ&nbsp;<BR>వంతుని ముందు పదినిమిషాలు వుంచాలా, అరగంట వుంచాలా అని ఆలో&nbsp;<BR>చించటం పనికాదు. దాన్ని పిచ్చి అంటారు. కాశీ దేవాలయ ద్వారాలుగాని,&nbsp;<BR>బృందావన దేవాలయ ద్వారాలుగాని పగలంతా తెరచినప్పుడు, మూసినప్పుడు&nbsp;<BR>సులభంగా కదలటానికి కోట్లరూపాయలు ఖర్చుపెట్టబడ్డాయి. ప్రస్తుతం దేవునికి&nbsp;<BR>శౌచం జరుగుతూంది; ప్రస్తుతం నివేదన జరుగుతూంది; ప్రస్తుతం ఇది జరుగు&nbsp;<BR>తూంది; అది జరుగుతూంది - ఏది జరుగుతోందో మనకు తెలియదు...&nbsp;<BR>సజీవమైన దైవం ఆకలితో అలమటిస్తూంటే - విద్యాలోపంవల్లనే యిదంతా&nbsp;<BR>జరుగుతోంది! బొంబాయి ‘బనియాలు’ నల్లులకు ఆసుపత్రులను కడు&nbsp;<BR>తున్నారు. మానవులు మరణించినా, వారు వారికేమీ చెయ్యరు. ఈ సామాన్య-&nbsp;<BR>విషయాన్ని గ్రహించటానికి మీకు బుద్ధిలేదు. అది మన దేశానికి పట్టిన మహా-&nbsp;<BR>మారి. దేశమంతటా పిచ్చాసుపత్రులు వెలశాయి. మీలో కొందరు అగ్నిలా&nbsp;<BR>వ్యాపిస్తూ, భగవంతుని విశ్వజనీనమైన ఈ పూజను గురించి బోధించండి. ఈ&nbsp;<BR>దేశంలో యిలాంటి పని యింతకుముందు ఎన్నడూ చేపట్టబడలేదు. ప్రజలతో&nbsp;<BR>తగాదా పడొద్దు. మనం అందరికీ మిత్రులుగానే వుండాలి.</FONT></p>
<p><FONT FACE="SHREE900, SHREE, sans-serif" SIZE="3">గ్రామ గ్రామానికి, యింటింటికి వెళ్లి భావాలను వ్యాప్తిచేయండి. అప్పుడే&nbsp;<BR>నిజమైన పని జరుగుతుంది. అలాకాక తృప్తిగా పక్కమీద పడుకొని, అప్పు&nbsp;<BR>డప్పుడు గంట వాయించడం కేవలం ఒక విధమైన జాడ్యం. స్వతంత్రులుగా</FONT></p>
<hr class="puTa_virupu">
<table><tr><td><a class=puTa_lanke href=puTa3488.html>p3488</a></td><td>p3489</td><td><a class=puTa_lanke href=puTa3490.html>p3490</a></td></tr></table>
</div></body></html>
