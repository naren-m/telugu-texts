<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2113.html>p2113</a></td><td>p2114</td><td><a class=puTa_lanke href=puTa2115.html>p2115</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - మధురాపురం </FONT><FONT FACE="TimesNewRoman, Times, serif" SIZE="2">6 5</FONT></p>
<p><FONT FACE="SHREE900, SHREE, sans-serif" SIZE="3">ఆధ్యాత్మికమో ఏదో తనవంతు భాగాన్ని ఇతర జాతులకు దత్తం చేస్తూనే&nbsp;<BR>వుంటుంది. ఈ మానవ విజ్ఞానరాశికి, భారతదేశం తనవంతు చేరుస్తూ వచ్చింది&nbsp;<BR>పారమార్థిక బలం, ఆధ్యాత్మిక విద్య. పర్ష్యా సామ్రాజ్యం ఉదయించడానికి ఎంతో-&nbsp;<BR>ముందే, భారతమాత వీనిని ఒకసారి ప్రపంచానికి ప్రసాదించి వుంది. రెండవసారి&nbsp;<BR>పర్ష్యా సామ్రాజ్యం వర్థిల్లుతున్న సమయంలో జరిగింది. మూడవసారి గ్రీకులు&nbsp;<BR>విజృంభించిన కాలంలో జరిగింది. ఇప్పుడు ఈ ఆంగ్లేయ విజృంభణ కాలంలో&nbsp;<BR>నాల్గవసారి ఆ కార్యమే మరల నిర్వహింపబడనుంది. పాశ్చాత్యుల సంఘనిర్మాణ&nbsp;<BR>కౌశలం, ఐహిక నాగరికత మన కిష్టమున్నా, లేకున్నా మన దేశంలో చొరబడి వ్యాప్తి&nbsp;<BR>పొందుతున్నట్లే భారతీయుల పారమార్థికత, వేదాంతం పాశ్చాత్య భూములలో&nbsp;<BR>వెల్లివిరుస్తోంది. దీనికి ఎవరూ అడ్డుపడలేరు. అట్లే, పాశ్చాత్యులనుండి ఏదో ఒక-&nbsp;<BR>విధమైన భౌతిక నాగరికత ఇక్కడికి రాకుండాకూడ మనం అడ్డుపడజాలం. అది&nbsp;<BR>కొంత లభించటంవల్ల మనకు మేలు కలుగవచ్చు. అట్లే కొంచెం పారమార్థికత్వం&nbsp;<BR>పాశ్చాత్యులకూ మేలు చేకూర్చవచ్చు. ఈ విధంగా పరస్పర వ్యత్యాసాలు పోయి,&nbsp;<BR>సమత్వం నెలకొనవచ్చు. అంటే, పాశ్చాత్యులనుండి ప్రతిదానిని మనం నేర్చుకో-&nbsp;<BR>వాలనిగానీ, లేక వారు మననుండి ప్రతిదాన్నీ నేర్చుకోవాలనికానీ అర్థంకాదు. ప్రతి-&nbsp;<BR>వారు, తమకున్నదాన్ని భవిష్యత్సంతానానికి పిత్రార్జితంగా ఇస్తుండాలి. ఇందువల్ల&nbsp;<BR>యుగయుగాలుగా, లోకులు కన్న కలలు నిజమై వివిధజాతుల మధ్య సామరస్యం&nbsp;<BR>ఏర్పడి, భావికాలంలో ఒక ఆదర్శ ప్రపంచం రూపొందవచ్చు. ఆ ఆదర్శ&nbsp;<BR>ప్రపంచం ఎన్నడైనా సంభవమవుతుందో కాదో నాకు తెలీదు. అలాటి ఆదర్శ&nbsp;<BR>మానవసమాజం ఎన్నడైనా నిర్మాణం అవుతుందో కాదో నా అంతకు నాకు సందే-&nbsp;<BR>హమే. కాని అది ఐనా కాకున్నా మనలోని ప్రతివ్యక్తీ, ఆ భావం రేపే ఫలించ-&nbsp;<BR>నుందేమో అన్నట్లు అది తన ప్రయత్నంమీదనే ఆధారపడి వుందేమో అన్నట్లు&nbsp;<BR>పూనికతో పనిచేయవలసి వుంటుంది. లోకంలో ప్రతివాడు తన కర్తవ్యాన్ని నిర్వ-&nbsp;<BR>హించేవున్నాడనీ, ప్రపంచాన్ని నిర్దుష్టం చేయడానికి మనవంతు పని మాత్రమే&nbsp;<BR>మిగిలివుందనీ మనమంతా భావించి పని చేయాలి. ఆ బాధ్యత మనంతట&nbsp;<BR>మనమే తీసుకోవాలి.</FONT></p>
<p><FONT FACE="SHREE900, SHREE, sans-serif" SIZE="3">ఈ లోపుగా భారతదేశంలో మహత్తరమైన మత పునరుద్ధరణ జరుగు-&nbsp;<BR>తోంది. అందులో అపాయముంది. విజయగౌరవముంది. ఎందుకంటే మత పున-&nbsp;<BR>రుద్ధరణ ఒక్కొక్కప్పుడు మూర్ఖావేశానికి దారితీస్తుంది. అది హద్దులు&nbsp;<BR>దాటి పొంగిపొర్లుతుంది. కొంత పరిమితి దాటిన వెనుక దాన్ని ఎవ్వరూ - ఆ&nbsp;<BR>ఉద్యమ ప్రారంభకులు సైతం - నిరోధింపజాలరు. కాబట్టి ముందుగానే హెచ్చ-&nbsp;<BR>రికను పొందడం మంచిది. ప్రాచీన మూర్ఖాచార పరాయణత్వమనే ఆరు తలల</FONT></p>
<hr class="puTa_virupu">
<table><tr><td><a class=puTa_lanke href=puTa2113.html>p2113</a></td><td>p2114</td><td><a class=puTa_lanke href=puTa2115.html>p2115</a></td></tr></table>
</div></body></html>
