<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa273.html>p273</a></td><td>p274</td><td><a class=puTa_lanke href=puTa275.html>p275</a></td></tr></table>


<p><FONT FACE="SHREE900, SHREE, sans-serif" SIZE="3">మనం ప్రయత్నించామనుకోండి. కాని అనుభవించటానికి, ప్రేమించటానికి&nbsp;<BR>మనం మళ్లా సాపేక్షస్థితిలోకి రావలసినవారమే.</FONT></p>
<p><FONT FACE="SHREE900, SHREE, sans-serif" SIZE="3">ప్రతి మతంలోను మనం చూసే భగవద్బక్తి రెండు భాగాలుగావుంది!&nbsp;<BR>కార్యాలద్వారా, రూపాలద్వారా, కర్మకలాపాలద్వారా, మాటలద్వారా పనిచేసే భక్తి&nbsp;<BR>యొక్క ప్రేమద్వారా, పనిచేసే భక్తి మరొకటి. ఈ జగత్తులో మనం శాసన&nbsp;<BR>బద్ధులం; మనం యీ శాసనాలను ఉల్లంఘించటానికి నిరంతరం ప్రయత్ని&nbsp;<BR>స్తున్నాం; ధిక్కరించటానికి, ప్రకృతిని అణగద్రొక్కటానికి మనం నిరంతరం&nbsp;<BR>ప్రయత్నిస్తున్నాం. ఉదాహరణ గమనించండి: ప్రకృతి మనకు గృహాలు యివ్వ&nbsp;<BR>లేదు; మనం నిర్మించుకొంటున్నాం. ప్రకృతి మనలను నగ్నంగా సృజించింది;&nbsp;<BR>మనం దుస్తులు ధరిస్తున్నాం. మానవుడి గమ్యం ముక్తి పొందటం. మనం ఎంత&nbsp;<BR>దాకా ప్రకృతి శాసనాలను ఉల్లంఘించటానికి అసమర్థులమో మనం అంతదాకా&nbsp;<BR>బాధపడతాం. మనం ప్రకృతి శాసనాలకు లోబడతాం - ప్రకృతిని జయించ&nbsp;<BR>టానికే దాన్ని అతిక్రమించటానికే శాసనం జీవితంలోని పోరాటమంతా అవిధే&nbsp;<BR>యత నలవరచుకోవటమే. (క్రైస్తవ విజ్ఞాన వేత్తలపట్ల నాకు సానుభూతి వుంది.&nbsp;<BR>దానికి కారణం యిది: వారు మానవుడి స్వాతంత్య్రాన్ని, ఆత్మ దివ్యత్వాన్ని&nbsp;<BR>బోధిస్తారు.) పరిసాలన్నిటికంటె ఆత్మ ఉత్కృష్టమైనది. ‘‘విశ్వం నా జనకుడి&nbsp;<BR>రాజ్యం; నేను దీనికి వారసుణ్ణి.’’ మానవుడు అవలంబించదగ్గ వైఖరి యిది. ‘‘నా&nbsp;<BR>ఆత్మ సర్వాన్ని అడచివేయగలదు.’’</FONT></p>
<p><FONT FACE="SHREE900, SHREE, sans-serif" SIZE="3">మనం స్వాతంత్య్రం పొందటానికి ముందు శాసనంద్వారా పనిచేయాలి.&nbsp;<BR>బాహ్యసహాయం, పద్ధతులు, రూపాలు, కర్మకలాపాలు, నమ్మకాలు, సిద్ధాంతాలు&nbsp;<BR>- వీటికి సముచితస్థానం వుంది. మనం శక్తిమంతులం అయ్యేవరకు మనకు బలం&nbsp;<BR>కలిగించటానికే యివి ఉద్దేశించబడ్డాయి. ఆ తరువాత వాటి అవసరంలేదు. అవి&nbsp;<BR>మనకు దాదివంటివి; కాబట్టి యౌవనంలో మనకు తప్పక అవసరమే. గ్రంథాలు,&nbsp;<BR>ఔషధం సైతం పరిచాలికలే. కాని తన దేహంమీద తానే సర్వాధికారి అని&nbsp;<BR>మానవుడు గుర్తించాలి. ఆ స్థితికి రావటానికి సాధనచేయాలి. మనం అనుమ&nbsp;<BR>తించేటంతవరకే ఓషధులు, ఔషధాలు తమ శక్తిని మన దేహంమీద చూపగలవు;&nbsp;<BR>మనం శక్తిమంతులమైనప్పుడు యీ బాహ్యవిధానాలు అవసరాలు కావు.</FONT></p>
<hr class="puTa_virupu">
<table><tr><td><a class=puTa_lanke href=puTa273.html>p273</a></td><td>p274</td><td><a class=puTa_lanke href=puTa275.html>p275</a></td></tr></table>
</div></body></html>
