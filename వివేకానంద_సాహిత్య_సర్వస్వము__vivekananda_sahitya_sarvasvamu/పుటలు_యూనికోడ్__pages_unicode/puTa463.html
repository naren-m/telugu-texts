<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa462.html>p462</a></td><td>p463</td><td><a class=puTa_lanke href=puTa464.html>p464</a></td></tr></table>

<p><FONT FACE="TimesNewRoman, Times, serif" SIZE="2">4 8</FONT></p>
<p><FONT FACE="SHREE900, SHREE, sans-serif" SIZE="3">క్షణం ఏదో యోచించి, యిలా అన్నాడు: ‘‘నువ్వు యీ అపాయం నుండి బైట-&nbsp;<BR>పడే దారి కనుక్కుంటాను. వంకర తోక కలిగిన ఆ కుక్కను చూశావా? కత్తితో&nbsp;<BR>ఆ తోకను కోసి దాని వంకరను సరిచేయమని ఆ భూతాని కివ్వు.’’ వెంటనే&nbsp;<BR>అతడు ఆ కుక్క తోకను ఖండించి భూతాని కిచ్చి ఋషి చెప్పినట్లు దాని వంక-&nbsp;<BR>రను సరిచెయ్యమన్నాడు. భూతం ఆత్రంతో దానిని తీసుకుని జాగ్రత్తగా సరి-&nbsp;<BR>చేసింది. కాని పట్టు వదలినంతనే అది తిరిగి ముడుచుకుపోయింది. భూతం&nbsp;<BR>దానిని తిరిగి కష్టపడి సరిచేసింది. కాని చెయ్యివదలగానే తోక యథాప్రకారం&nbsp;<BR>ముడుచుకుపోయింది. రోజుల తరబడి భూతం అదే విధంగా చేస్తూనేవుంది.&nbsp;<BR>ఫలితం మాత్రం శూన్యం. చివరికి అది విసిగిపోయి తనలో యిలా అనుకొంది:&nbsp;<BR>‘ఇంతవరకు నా జన్మలో యిలాంటి బాధపడలేదు. ఆరితేరిన ముసలిభూతాన్ని&nbsp;<BR>అయివుండీ ఎన్నడూ ఇన్ని తిప్పలు పడలేదు.’ ఇలా ఆలోచించి ఆ భూతం&nbsp;<BR>అతడితో నమ్రతగా యిలా అంది: ‘‘అయ్యా! నీతో నే నొక ఒడంబడిక చేసు-&nbsp;<BR>కొంటాను. నన్ను వదిలిపెట్టు. ఇప్పటిదాకా నేను నీ కిచ్చినవన్నీ నువ్వే వుంచుకో.&nbsp;<BR>నీ జోలికి యిక నేను రాను.’’ దానికి అతడు సంతోషంగా అంగీకరించాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ ప్రపంచం వక్రతలో కుక్కతోక వంటిది. వేలకొద్దీ సంవత్స&nbsp;<BR>రాలనుండి దీనిని సరిదిద్దడానికి అనేకమంది విశ్వప్రయత్నం చేస్తూనే వున్నారు;&nbsp;<BR>కాని వారి పట్టు సడలగానే ఇది యథాప్రకారం వక్రమైపోతూంది; అలాకాక అది&nbsp;<BR>ఎలావుంటుంది? నిష్కామంగా ఎలా కర్మను ఆచరించాలో మానవుడు మొదట&nbsp;<BR>తెలుసుకోవాలి, తెలుసుకొంటే దురభిమాని కాబోడు. లోకం కుక్కతోక వంటి-&nbsp;<BR>దని ఎన్నటికి తిన్నబడదని గ్రహిస్తే మనం మూర్ఖాభినివేశగ్రస్తులం కాకుండా&nbsp;<BR>వుంటాం. మూర్ఖాభినివేశమే లేకుంటే లోకం ఇప్పుడు పురోగమించిన దానికంటె&nbsp;<BR>ఎక్కువగా పురోగమించి వుండేది. దురభిమానం మానవుల పురోభివృద్ధికి తోడ్ప-&nbsp;<BR>డుతుందని భావించటం పెద్దపొరపాటు. పురోభివృద్ధికి తోడ్పడకపోవటమే గాక&nbsp;<BR>దానివలన ద్వేషం, క్రోధం బయలుదేరి జనులలో సానుభూతి లోపించి కలహాలు&nbsp;<BR>ఏర్పడి తిరోగతి కలుగుతుంది. మనం ఏ పని చేసినా, మన వద్ద ఏమున్నా అదే&nbsp;<BR>లోకంలో శ్రేష్ఠమైనదని మనం చెయ్యని పనికి, మనవద్ద లేని వస్తువుకు విలువ-&nbsp;<BR>లేదని తలుస్తాము. కాబట్టి దురభిమానం పొందే ప్రవృత్తి మీలో ఎప్పుడు కని-&nbsp;<BR>పించినా కుక్కతోక వంకర దృష్టాంతాన్ని జ్ఞాపకం చేసుకోండి. ప్రపంచాన్ని&nbsp;<BR>గురించి మీరు బాధపడ నవసరంలేదు, మీ నిద్రను పాడుచేసుకోనక్కరలేదు.&nbsp;<BR>మీరు లేకపోయినా అది సాగుతూనే వుంటుంది. దురభిమాన రహితులైనప్పుడే&nbsp;<BR>మీరు బాగా పని చెయ్యగలరు. సమచిత్తత, ప్రశాంతి, వివేకం ఆర్ద్రభావం, మహా-&nbsp;<BR>సానుభూతి, ప్రేమ గల వ్యక్తే లోకాభ్యుదయ కర్మను నిర్వర్తించి తానూ అభ్యు-</FONT></p>
<hr class="puTa_virupu">
<table><tr><td><a class=puTa_lanke href=puTa462.html>p462</a></td><td>p463</td><td><a class=puTa_lanke href=puTa464.html>p464</a></td></tr></table>
</div></body></html>
