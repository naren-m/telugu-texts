<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2807.html>p2807</a></td><td>p2808</td><td><a class=puTa_lanke href=puTa2809.html>p2809</a></td></tr></table>

<p><FONT FACE="SHREE900, SHREE, sans-serif" SIZE="3">మరో సమాజం యీ లోకంలో కనబడటం లేదు. కాని మమ్మల్ని చూడు.&nbsp;<BR>చిరకాలం మేం వుండివున్నాం అని అంటారు హిందువులు. అహా! ఈ సాంప్ర-&nbsp;<BR>దాయికత ఎంత భయంకరమైనది! దాన్ని దాటి బైటపడినందుకు దేవుడికి&nbsp;<BR>ధన్యవాదాలు!</FONT></p>
<p><FONT FACE="SHREE900, SHREE, sans-serif" SIZE="3">ఇది భారతదేశపు సాంప్రదాయికత. ఇంకేముంది? సమాజమంతా యీ&nbsp;<BR>నాటిలాగా నాలుగు జాతులుగా (మరింత నిక్కచ్చిగా) విభజింపబడి వుంది. నేర్చు-&nbsp;<BR>కోదగ్గ మరో విషయం - జాతులుగా విభజించబడటం అనే మనోభావన యీ&nbsp;<BR>రోజుల్లో పాశ్చాత్యంలో మనకు కనబడుతూవుంది. ఇక వ్యక్తిగతంగా నే నొక విప్ల-&nbsp;<BR>వవాదిని. జాతి విభేదనలో నాకు నమ్మకంలేదు. దాన్లో కొన్ని మంచివిషయాలు&nbsp;<BR>ఉన్నాయనుకోండి. ఐనా జాతి విభేదనకు నేనుమాత్రం ఒప్పుకోను. జాతి అంటే&nbsp;<BR>ఏమో మీ కందరికీ అర్థమౌతుందనుకొంటాను. మీ రంతా యిక్కడ యీ జాతు-&nbsp;<BR>లను త్వరగా చేయటానికి ప్రయత్నిస్తూన్నారు. కాని హిందువుల్లో జాతి అనేది&nbsp;<BR>వంశపారంపర్యంగా వస్తూన్న వృత్తి. జీవితాన్ని సాధ్యమై&nbsp;<BR>నంత సులభం, సుఖమయం చేయాలని హిందువులు తలచారు. ఐతే అన్నిటినీ&nbsp;<BR>సజీవంగా చేసేదేమిటి? పోటీ. కాని వంశవృత్తి చంపుతుంది. నువ్వొక వడ్రం-&nbsp;<BR>గివా? మంచిది. కాని నీ కొడుకు వడ్రంగే కాగలడు. నువ్వు? కంసాలివా? అది&nbsp;<BR>నీ వంశవృత్తి కాగలదు. నీ పిల్లలుకూడ కంసాలులే ఔతారు. ఇతరుల నెవరినీ&nbsp;<BR>నీ వృత్తిలోకి రానివ్వవద్దు. అప్పుడు నువ్వు ప్రశాంతంగా జీవించగలవు. నువ్వొక&nbsp;<BR>యుద్ధంచేసే క్షత్రియుడవు. అది నీ జాతి. నువ్వొక పురోహితుడివా? దాన్నొక&nbsp;<BR>జాతిగా చెయ్యి. పౌరోహిత్యం వంశానుగత వృత్తి ఔతుంది... యిత్యాది. ఇది&nbsp;<BR>అచంచలంగా మారింది. అంతేగాక గొప్ప అధికారం. ఐనా దీన్లోకూడ ఒక మంచి-&nbsp;<BR>గుణం వుంది. అదేమంటే యిది పోటీని నిరాకరిస్తుంది. ఇతర దేశాలు నశించి&nbsp;<BR>పోయినా ఈ దేశం యింకా సజీవంగా వుండటాని కిదే, యీ తత్త్వమే కారణం.&nbsp;<BR>కాని దీనిలో ఒక పెద్ద లోపంకూడ వుంది. అదేమంటే - అది వ్యక్తి వికాసాన్ని&nbsp;<BR>అరికడుతుంది. నే నొక వడ్రంగి కుటుంబంలో జన్మించాను కాబట్టి నేను&nbsp;<BR>వడ్రంగిగానే వుండిపోవాలి - నా కది యిష్టం లేకపోయినా. ఇది ఆనాటి స్థితి,&nbsp;<BR>బుద్ధుడు జన్మించటానికి పూర్వముండిన భారతదేశ సమాజపుస్థితి. మరిప్పుడు&nbsp;<BR>మీరు ప్రజాస్వామ్యవాదాన్ని ప్రవేశపెట్టటానికి ప్రయత్నిస్తున్నారు! దీనినుండి&nbsp;<BR>మంచికూడ కలుగుతుంది. కాని దీర్ఘకాలంలో అదీ చెడుగానే మార&nbsp;<BR>గలదు. కాబట్టి స్వాతంత్య్రమే లక్ష్యం. స్వతంత్రుడవవు. దైహిక స్వాతంత్య్రం,&nbsp;<BR>మానసిక స్వాతంత్య్రం, ఆధ్యాత్మిక స్వాతంత్య్రం - ఆ జీవితం. నేను నమ్మిన</FONT></p>
<hr class="puTa_virupu">
<table><tr><td><a class=puTa_lanke href=puTa2807.html>p2807</a></td><td>p2808</td><td><a class=puTa_lanke href=puTa2809.html>p2809</a></td></tr></table>
</div></body></html>
