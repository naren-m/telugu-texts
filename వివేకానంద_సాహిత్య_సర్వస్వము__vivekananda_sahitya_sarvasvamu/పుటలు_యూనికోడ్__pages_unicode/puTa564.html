<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa563.html>p563</a></td><td>p564</td><td><a class=puTa_lanke href=puTa565.html>p565</a></td></tr></table>
<p><FONT FACE="TimesNewRoman, Times, serif" SIZE="2">1 4 9</FONT></p>
<p><FONT FACE="SHREE900, SHREE, sans-serif" SIZE="3">మతం : దాని పద్ధతులు, ప్రయోజనం</FONT></p>
<p><FONT FACE="SHREE900, SHREE, sans-serif" SIZE="3">కనబడే ముఖ్యభావం ఒక్కటే - అదే శక్తి, బలం. తక్కువస్థాయికి చెందిన&nbsp;<BR>పురాణగాథలలో - అనాగరిక భావాలు ప్రబలంగా వున్నవాటిలో యీ శక్తి&nbsp;<BR>ప్రదర్శనం కండరాలకు సంబంధించినదిగా వుంటుంది; వాటిలోని నాయకులు&nbsp;<BR>బలాఢ్యులు, అసాధారణ పురుషులు. ఒక వీరుడు సమస్త ప్రపంచాన్ని జయి-&nbsp;<BR>స్తాడు. మానవుడు అభివృద్ధి పొందేకొద్దీ బలప్రదర్శనం కండరాలలోగాక,&nbsp;<BR>అంతకంటే ఉత్కృష్టంగా చూపాలనుకొంటాడు. కాబట్టి అతడి నాయకులు-&nbsp;<BR>కూడా ఉత్కృష్టమార్గాలలో శక్తిని ప్రదర్శింపవలసిన వారయ్యారు. కనుక ఉత్తమ&nbsp;<BR>పురాణగాథలలోని నాయకులు ప్రచండ నైతిక శక్తిసంపన్నులు. నీతిని, పరిశుద్ధ-&nbsp;<BR>తను సాధించటంలో వారు తమ శక్తిని ప్రదర్శించారు. వారు అసహాయ&nbsp;<BR>శూరులుగా నిలబడి, ఉత్తుంగతరంగాలమాదిరి పైకొనే స్వార్థప్రవృత్తిని, అవి&nbsp;<BR>నీతిని ధిక్కరించగలరు. మతాలలోని మూడవభాగం రూపకల్పన. దాన్నే మీరు&nbsp;<BR>కర్మకాండ అని, సంకేతాలని అంటారు. ఆదర్శాలను పురాణగాథలుగా, వీరుల&nbsp;<BR>జీవితాల ద్వారా తెలిపినా అంతటితో అంతా సంతృప్తిపడలేరు. అంతకంటె కూడా&nbsp;<BR>తక్కువస్థాయికి చెందినవారు మూఢులున్నారు. పసిబిడ్డల మాదిరి&nbsp;<BR>వారి కింకా తక్కువస్థాయిగల మతం అవసరం. కాబట్టి యీ రూపకల్పన&nbsp;<BR>లేర్పడ్డాయి. ఇవి స్పష్టమైన ఉదాహరణలు. వీటి సహాయంతో వారు తాత్విక&nbsp;<BR>విషయాన్ని భౌతిక విషయాల మాదిరి స్పష్టంగా గ్రహించి, అనుభవించగలరు.</FONT></p>
<p><FONT FACE="SHREE900, SHREE, sans-serif" SIZE="3">కాబట్టే ప్రతిమతంలోను మూడు దశలు కానవస్తున్నాయి: 1. తత్త్వశాస్త్రం</FONT></p>
<p><FONT FACE="SHREE900, SHREE, sans-serif" SIZE="3">2. పురాణవాఙ్మయం 3. కర్మకాండ. వేదాంతంలో ఒక ప్రత్యేక సౌలభ్యం వుంది.&nbsp;<BR>భారతదేశంలో అదృష్టవశాత్తు యీ మూడు దశలు స్పష్టంగా వేర్వేరై వున్నాయి.&nbsp;<BR>ఇతర మతాలలో సిద్ధాంతాలు పురాణవిషయాలతో జిగిబిగిగా పెనవేసుకొనిపో-&nbsp;<BR>యాయి. వాటిని స్పష్టంగా వేరుచేసి గుర్తించటం కష్టం. వీటిలో పురాణగాథలే&nbsp;<BR>ప్రాబల్యం వహించి మతసిద్ధాంతాలను కప్పిపుచ్చుతుంటాయి. కొన్ని శతాబ్దాలలో&nbsp;<BR>ముఖ్యమైన యీ మూలసూత్రాలు పూర్తిగా మరుగున పడిపోతూన్నాయి. వివ-&nbsp;<BR>రణ, ఉదాహరణ - ఇవి మూలతత్త్వసూత్రాలనే మింగివేస్తూన్నాయి. జనులు&nbsp;<BR>వివరణను, ప్రవక్తను, బోధకుణ్ణి మాత్రమే చూస్తారు. తాత్త్విక&nbsp;<BR>సిద్ధాంతాలు ఎక్కడకుపోయాయో! - అవి దాదాపు నశించిపోయినట్లే. తత్ఫలి-&nbsp;<BR>తంగా నేడు ఎవరైనా క్రైస్తవమతసిద్ధాంతాలను - క్రీస్తును మినహాయించి -&nbsp;<BR>బోధించడానికి ప్రయత్నిస్తే అతడు క్రైస్తవమతాన్ని ఖండిస్తున్నాడని భావించి,&nbsp;<BR>అతణ్ణి తీవ్రంగా ఎదుర్కొంటారు. మహమ్మదీయ మతసిద్ధాంతాలను ఆ విధం-&nbsp;<BR>గానే ఎవరైనా బోధించడానికి ప్రారంభించగానే మహమ్మదీయులుకూడా అదే&nbsp;<BR>విధంగా అపోహపడతారు. ఎందుకంటే, స్థూలభావాలు, మహాపురుషుల జీవి-&nbsp;<BR>తాలు, ప్రవక్తల జీవితాలు తాత్త్వికసూత్రాలను పూర్తిగా మరుగుపరచేశాయి.</FONT></p>
<hr class="puTa_virupu">
<table><tr><td><a class=puTa_lanke href=puTa563.html>p563</a></td><td>p564</td><td><a class=puTa_lanke href=puTa565.html>p565</a></td></tr></table>
</div></body></html>
