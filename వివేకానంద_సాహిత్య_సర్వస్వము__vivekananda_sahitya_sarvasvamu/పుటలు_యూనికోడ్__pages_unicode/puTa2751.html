<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2750.html>p2750</a></td><td>p2751</td><td><a class=puTa_lanke href=puTa2752.html>p2752</a></td></tr></table>
<p><FONT FACE="SHREE900, SHREE, sans-serif" SIZE="3">సాంఖ్య దర్శనం</FONT></p>
<p><FONT FACE="TimesNewRoman, Times, serif" SIZE="2">3 1 5</FONT></p>
<p><FONT FACE="SHREE900, SHREE, sans-serif" SIZE="3">యింతకుమించిన అర్థమేమీ లేదు. అదే జ్ఞానమైతే, పొందికను గుర్తించటమే జ్ఞాన-&nbsp;<BR>మైతే, మనం ఏ విషయాన్ని తెలుసుకోవాలన్నా తత్సదృశాల నన్నింటిని&nbsp;<BR>పరిశీలించవలసిందే. కాదామరి? మీ రొక గులకరాయిని తీసుకోండి. పొత్తును కను-&nbsp;<BR>గొనాలంటే దాన్ని పోలిన గులకరాళ్ల వరుసల నన్నింటిని చూడవలసిందే.&nbsp;<BR>కాని ప్రపంచాన్ని అఖండంగా చూసేప్పుడు మనమలా చేయలేం. ఎందుకంటె మన&nbsp;<BR>మనస్సనే సొరుగులలో మనం చూసిన ప్రపంచపుముద్ర ఒక్కటే వుంది.&nbsp;<BR>అలాటిది ఆ తరగతికి చెందింది, మనం చూసింది, వేరొకటిలేదు. కాబట్టి దాన్ని&nbsp;<BR>పోల్చటానికి వేరే ఏదీలేదు. సరిపడిన వాటితో దాన్ని కలిపిచూడ్డం అనేది సాధ్య-&nbsp;<BR>పడదు. మన ఎరుకలో యిమడటంవల్ల వేరైనట్టి విశ్వఖండం, అద్భుతావహంగా,&nbsp;<BR>కొత్తది. ఎందుకంటె దానితో సరిపడిన వాటిని మనం కనుగొనలేకపోయాం.&nbsp;<BR>కాబట్టి దానితో మనం శ్రమపడుతున్నాం. అది ఘోరమైనదిగాను, దుష్టమైనది-&nbsp;<BR>గాను, చెడ్డదిగాను భావిస్తున్నాం; ఒక్కొక్కప్పుడు అది మంచిదనికూడ మనం&nbsp;<BR>భావించవచ్చును. కాని అది లోపభూయిష్ఠమని సదా తలపోస్తున్నాం. పోలిక-&nbsp;<BR>లుండి, పోల్చదగినవి కనబడినప్పుడే విశ్వం మనకు గ్రాహ్యమౌతుంది. ఎరుకను&nbsp;<BR>దాటినప్పుడే ప్రపంచాన్ని మనం గుర్తింపగలుగుతాం. అప్పుడు ప్రపంచ రహస్యం&nbsp;<BR>బట్టబయలౌతుంది. మనం ఆ పని చెయ్యనంతవరకు మన తలలను, గోడలకేసి&nbsp;<BR>బద్దలుకొట్టుకొన్నా సృష్టియొక్క అర్థం తెలీదు. ఎందుకంటె, జ్ఞానమంటే పోల్చ-&nbsp;<BR>దగిన వాటిని కనుగొనటమే; ఈ ఎరుక స్థాయిలో మనచూపు ఒక్క చూపే. దేవుణ్ణి&nbsp;<BR>గురించిన మన అనుభవంకూడ అంతే. ప్రపంచంలో ఒకానొక భాగాన్నే మనం&nbsp;<BR>చూసేట్లు దేవుడిలోకూడ మనం చూసేదికూడ ఒక్క భాగమే. తక్కిన&nbsp;<BR>దంతా మానవుల జ్ఞానానికి అతీతం. ‘‘నేను విశ్వోపగతుణ్ణి; నేను ఎంత పెద్ద&nbsp;<BR>వాడినంటె, యీ విశ్వం సైతం నాలో ఒక చిన్నభాగమే.’’ అందుచేతనే మన&nbsp;<BR>చూపుకు దేవుడు పరిచ్ఛిన్నుడుగా కనబడతాడు. మనం అతణ్ణి తెలుసుకో&nbsp;<BR>లేకున్నాం. భగవంతుణ్ణిగాని, ప్రపంచాన్నిగాని తెలుసుకోడానికి మనం, తర్కాన్ని,&nbsp;<BR>స్మృతి అవధులను అధిగమించాలి. అదొక్కటే మార్గం. ‘‘శ్రుతాన్ని, శ్రవణాన్ని,&nbsp;<BR>ధ్యాతాన్ని, ధ్యానాన్ని అతిక్రమించినప్పుడే నువ్వు సత్యాన్ని పొందగలవు.’’&nbsp;<BR>‘‘శాస్త్రగ్రంథాలను దాటిపో, ఎందుకంటె అవి ప్రకృతి వరకు, త్రిగుణాల వరకు&nbsp;<BR>మాత్రమే బోధిస్తాయి.’’ వాటిని అతిక్రమించినప్పుడే మనకు సామరస్యం&nbsp;<BR>కనబడుతుంది. అంతకుముందు కనబడదు.</FONT></p>
<p><FONT FACE="SHREE900, SHREE, sans-serif" SIZE="3">పిండాండం, బ్రహ్మాండం ఒక్క ప్రణాళిక ననుసరించే నిర్మితాలైనాయి.&nbsp;<BR>పిండాండంలో మనకు తెలిసిన దొక్క భాగమే - మధ్యభాగం. మన స్మృతికి అడు-&nbsp;<BR>గుది మనకు తెలియదు, మన స్మృతికి పైదికూడ మనకు తెలియదు.</FONT></p>
<hr class="puTa_virupu">
<table><tr><td><a class=puTa_lanke href=puTa2750.html>p2750</a></td><td>p2751</td><td><a class=puTa_lanke href=puTa2752.html>p2752</a></td></tr></table>
</div></body></html>
