<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa222.html>p222</a></td><td>p223</td><td><a class=puTa_lanke href=puTa224.html>p224</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">అని తెలిపే తాత్త్వికులకు కొదువలేదు. తమ ఊహ నిజమైనదని వారు రూఢి-&nbsp;<BR>పరచలేరు. ఈ రీతి ‘ప్రతీకోపాసన’ వల్ల మనకు మోక్షం లభించదని మనం&nbsp;<BR>జ్ఞాపకం వుంచుకోవాలి.</FONT></p>
<p><FONT FACE="SHREE900, SHREE, sans-serif" SIZE="3">ఈ రీతి ఆరాధనవల్ల గొప్ప ముప్పుకూడ దాపురించవచ్చు. ఈ&nbsp;<BR>‘ప్రతీకలు’ ఈశ్వరారాధనానికి క్రమసోపానాలై వుండేటంతవరకు నిర్దుష్టాలే.&nbsp;<BR>కాని యీ క్రమాభ్యుదయాన్ని కాంచేవారు నూటికి ఒక్కరు మాత్రం&nbsp;<BR>వుంటారు. తొంభై తొమ్మండుగురు ఆజన్మం ‘ప్రతీకలనే’ అంటిపట్టుకొని&nbsp;<BR>వుంటారు. ‘‘దేవాలయాల్లో జన్మించటం ఎంతో మేలే. కాని వాటిలోనే గిట్టటం&nbsp;<BR>ఎంతో కీడు.’’ స్పష్టవివరణలో విషయం యిలా బోధపడుతుంది. ఒక మత-&nbsp;<BR>శాఖలో జన్మించి దాని శిక్షణాన్ని పొందటం ఎంతో మంచిది. ఆ శిక్షణవల్ల మన-&nbsp;<BR>లోని మంచిగుణాలు వ్యక్తాలవుతవి. కాని అనేక దృష్టాంతాలను పరిశీలించి&nbsp;<BR>నప్పుడు మనకు దృగ్గోచరమయ్యే దృశ్యం యిది: చిన్నదైన ఆ మతసమాజ&nbsp;<BR>శాఖలోనే జనం కట్టుబడివుండి, దాన్లోనే మరణిస్తారు. దాన్లోనుంచి వారు&nbsp;<BR>బయటకు రారు; వృద్ధిచెందరు. ‘ప్రతీకోపాసన’ లలో తలఎత్తే పెద్ద అపాయం&nbsp;<BR>యిదే. ఈ క్రమసోపానాలను సాధకుడు తప్పక అనుసరించి సాగిపోవాలనేవారు&nbsp;<BR>వున్నారు. కాని వాటిని దాటిపోయేవారు సాధారణంగా కనపడరు. ఒకడు కాటికి&nbsp;<BR>కాళ్లు చాచుకొనివున్నా, వాటిని అంటిపెట్టుకొనే వుంటాడు. యువకుడొకడు&nbsp;<BR>చర్చ్‌కి పోకపోతే, అతగాణ్ణి మనం చీవాట్లు పెట్టాలి. అలాగే ఒక వృద్ధుడు&nbsp;<BR>దాన్ని విడవకపోతే, ఆతడికికూడ చీవాట్లు పడవలసినదే. ఈ పిల్లల ఆటలలో&nbsp;<BR>ఆతడికి జోక్యం వుండకూడదు. మరొక ఘనతర స్థితికి చర్చ్‌ ప్రాథమిక వ్యవస్థగా-&nbsp;<BR>మాత్రం వుండాలి. స్వరూపాలతో, ప్రతీకాలతో, ప్రారంభిక వ్యవస్థలతో అతడి&nbsp;<BR>కిక ప్రసక్తి ఎందుకు వుండాలి?</FONT></p>
<p><FONT FACE="SHREE900, SHREE, sans-serif" SIZE="3">ప్రతీకోపాసనలో గ్రంథారాధన బలవత్తరమైనది; ఎంతో బలవత్తరమైనది.&nbsp;<BR>ప్రతిదేశంలోను గ్రంథమే దేవుడవుతూండటం మీరు కనుగొంటారు. భగవం-&nbsp;<BR>తుడు మానవుడై అవతరిస్తాడనే మతశాఖలు మా దేశంలో వున్నాయి. కాని&nbsp;<BR>అవతారపురుషుడుకూడ వేదాలను అనుసరించవలసిందే. ఆతడి ఉపదేశాలు వేదా-&nbsp;<BR>ధికారంమీద ఆధారపడకపోతే, ప్రజలు వాటిని స్వీకరించరు. హిందువులు&nbsp;<BR>బుద్ధుణ్ణి ఆరాధిస్తారు. కాని ప్రజల నుద్దేశించి ‘‘మీరు బుద్ధుణ్ణి ఆరాధిస్తారు కదా!&nbsp;<BR>ఆతడి ఉపదేశాలను ఎందుకు స్వీకరించరు?’’ అని మీరు ప్రశ్నిస్తే, ‘‘బౌద్ధులు&nbsp;<BR>వేదాన్ని స్వీకరించరు, కాబట్టి వారి ఉపదేశాలను మేం పెడచెవిన&nbsp;<BR>పడతాం’’ అని వారు ప్రత్యుత్తరం యిస్తారు. గ్రంథారాధనలోని అర్థం యిది.&nbsp;<BR>ఒక గ్రంథం పేరిట ఒక వ్యక్తి ఎన్నైనా అసత్యాలను చెప్పవచ్చు. భారతదేశంలో</FONT></p>
<hr class="puTa_virupu">
<table><tr><td><a class=puTa_lanke href=puTa222.html>p222</a></td><td>p223</td><td><a class=puTa_lanke href=puTa224.html>p224</a></td></tr></table>
</div></body></html>
