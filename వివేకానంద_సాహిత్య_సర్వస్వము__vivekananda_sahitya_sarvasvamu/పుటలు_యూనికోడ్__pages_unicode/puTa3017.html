<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3016.html>p3016</a></td><td>p3017</td><td><a class=puTa_lanke href=puTa3018.html>p3018</a></td></tr></table>

<p><FONT FACE="SHREE900, SHREE, sans-serif" SIZE="3">ఆచారాలు రాజధానినుండి గ్రామప్రాంతంలోకి వ్యాపిస్తున్నాయి. తూర్పు&nbsp;<BR>బెంగాలులోకూడ యిలాగే జరుగుతున్నది. నాగమహాశయునివంటి మహా&nbsp;<BR>పురుషుని కన్న భూమి ధన్యమైంది. దానికి మంచి భవిష్యత్తు ఉంది. ఆయన&nbsp;<BR>మూర్తిమత్వంయొక్క వెలుగుచే తూర్పుబెంగాలు దేదీప్యమానమైంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కాని, మహాశయా! ఆయన మహాపురుషుడని సామాన్యప్రజలు&nbsp;<BR>గుర్తించలేదు. ఆయన అజ్ఞాతంగా, గుప్తంగా ఉండిపోయినాడు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అక్కడివారు నా ఆహారాన్ని గురించి పెద్దగొడవ చేశారు.&nbsp;<BR>‘‘మీరు ఆ ఆహారం ఎందుకు తీసుకుంటారు? ఫలానావారి చేతి అన్నం&nbsp;<BR>ఎందుకు తింటారు?’’ అని ఏమేమో అన్నారు. నేనిలా సమాధానం చెప్పవలసి&nbsp;<BR>వచ్చింది: నేను సన్యాసిని. పరివ్రాజకుడిని. ఆహారాల విషయాల్లో నేను&nbsp;<BR>బాహ్యాచారాలు ఎందుకంతగా పాటించాలి? ‘‘చరన్మాధుకరీం వృత్తి మపి మ్లేచ్ఛ-&nbsp;<BR>కులాదపి’’ ఇంటింటను భిక్షమెత్తాలి. మ్లేచ్ఛుని యింటినుండికూడా - అని మీ&nbsp;<BR>శాస్త్రాలు వచించటం లేదా? కాని, ధార్మిక అంతరానుభవాన్ని సాధించటానికి&nbsp;<BR>శాస్త్రోక్త సత్యాలను జీవితంలో ఆచరించటానికి ప్రారంభంలో బాహ్యాచారాలు&nbsp;<BR>పాటించడం అవసరమే. నీటికోసం పంచాంగం పిండటం’</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> అనే శ్రీరామకృష్ణుని&nbsp;<BR>మాట నీవు వినలేదా? లోనున్న శక్తులను మేల్కొల్పి వాటిద్వారా మానవుని&nbsp;<BR>సహజ స్వరూపాన్ని గ్రహించి సాక్షాత్కారం చేయించడమే అన్ని శాస్త్రాలయొక్క&nbsp;<BR>ఉద్దేశ్యం. మార్గాలు విధినిషేధాల రూపంలో ఉంటాయి. ఆదర్శాన్ని వదలి&nbsp;<BR>పెట్టి సాధనాలను</FONT><FONT FACE="TimesNewRoman, Times, serif" SIZE="2"> (means)</FONT><FONT FACE="SHREE900, SHREE, sans-serif" SIZE="3"> గూర్చే తగవులాడుతుంటే దానివల్ల ప్రయోజన&nbsp;<BR>మేముంది? నేను దర్శించిన ప్రదేశాలన్నింటిలోను సాధనాలను గూర్చిన&nbsp;<BR>పోరాటమే సాగుతున్నట్లు కన్పించింది. ప్రజలకు ఆదర్శం మీద దృష్టి ఏమాత్రం&nbsp;<BR>కన్పించలేదు. దీనిలోని సత్యాన్ని చూపించటానికే శ్రీరామకృష్ణుడు అవతరిం-&nbsp;<BR>చాడు.</FONT></p>
<p><FONT FACE="SHREE900, SHREE, sans-serif" SIZE="3">సత్యాన్ని గ్రహించటమే ముఖ్యమైన విషయం. వేయి సంవత్సరాలు నీవు&nbsp;<BR>గంగలో స్నానంచేసినా లేక వేయి సంవత్సరాలు శాకాహారంతో జీవించినా అది&nbsp;<BR>ఆత్మను అభివ్యక్తం చేయటానికి సహాయపడకపోతే యివన్నీ నిష్ప్రయోజనమని&nbsp;<BR>తెలుసుకో. ఇక ఎవరైనా ఈ బాహ్యాచారాలను పాటించకుండా ఆత్మసాక్షాత్కారం&nbsp;<BR>చేసుకోగలిగితే యీ ఆచారాలను పాటించకపోవటమే ఉత్తమోత్తమం. కాని ఆత్మ-</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">బెంగాలీ పంచాంగంలో ‘ఈ సంవత్సరం యింతవాన కురుస్తుంది’ అని వ్రాయబడి&nbsp;<BR>వుంటుంది. కాని దాని పుటలు పిండటం వల్ల నీరు ఒక బొట్టుకూడ రాలదు. అదే విధంగా&nbsp;<BR>శాస్త్రంలోని సత్యాలను జీవితంలో అనుభవానికి తీసుకు రాకపోతే అది నిరుపయోగమే.</FONT></p>
<hr class="puTa_virupu">
<table><tr><td><a class=puTa_lanke href=puTa3016.html>p3016</a></td><td>p3017</td><td><a class=puTa_lanke href=puTa3018.html>p3018</a></td></tr></table>
</div></body></html>
