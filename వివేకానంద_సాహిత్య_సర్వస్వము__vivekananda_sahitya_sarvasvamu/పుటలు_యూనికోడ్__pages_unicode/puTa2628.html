<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2627.html>p2627</a></td><td>p2628</td><td><a class=puTa_lanke href=puTa2629.html>p2629</a></td></tr></table>

<p><FONT FACE="SHREE902, SHREE, sans-serif" SIZE="4">భారతదేశ చారిత్రక క్రమపరిణామం</FONT></p>
<BR>
<p><FONT FACE="SHREE902, SHREE, sans-serif" SIZE="3">ఓమ్‌ తత్‌ సత్‌&nbsp;<BR>ఓం నమో భగవతే రామకృష్ణాయ</FONT></p>
<p><FONT FACE="SHREE900, SHREE, sans-serif" SIZE="3">‘నాసతః సత్‌ జాయేత’ - అసత్‌ నుండి సత్‌ పుట్టదు.</FONT></p>
<p><FONT FACE="SHREE900, SHREE, sans-serif" SIZE="3">ఏనాటికీ అసత్‌ అస్తిత్వానికి కారణం కాజాలదు; అభావంనుండి భావం</FONT></p>
<p><FONT FACE="SHREE900, SHREE, sans-serif" SIZE="3">పుట్టజాలదు. కార్యకారణ సిద్ధాంతం సర్వశక్తిమంతం. అదిలేని దేశకాలాలు&nbsp;<BR>ఏనాడూ వుండజాలవనే సిద్ధాంతం ఆర్యజాతి ఎంత ప్రాచీనమో అంత ప్రాచీనం.&nbsp;<BR>ప్రాచీన భారతీయ కవి - ఋషులు యీ సిద్ధాంతాన్ని గానం చేశారు; తాత్వికులు&nbsp;<BR>ప్రతిపాదించారు; ఈనాటి హైందవుడుకూడ తన జీవన ప్రణాళికను నిర్మించు-&nbsp;<BR>కొనే పునాది రాయిని రూపొందించారు.</FONT></p>
<p><FONT FACE="SHREE900, SHREE, sans-serif" SIZE="3">యథార్థం తెలుసుకోవాలనే జిజ్ఞాస ఆ జాతిలో మొదటినుండి వుండినది.&nbsp;<BR>తరువాతికాలంలో నిష్ణాతుడైన ఒక మహాశిల్పి చేతులుకూడ మొదట్లో వణకే-&nbsp;<BR>టట్లు యీ జిజ్ఞాసకూడ ప్రారంభావస్థలో ఒకింత తడబడినాకూడ ఎంతో&nbsp;<BR>త్వరలోనే అదొక నిష్ణాతమైన విశ్లేషణాశక్తిగా రూపొందింది. ఆరంభ ప్రయత్నాలు&nbsp;<BR>త్వరలోనే ఒక ఖచ్చితమైన విజ్ఞానశాస్త్రానికి, సాహసిక ప్రయత్నాలకు, ఆశ్చర్యకర&nbsp;<BR>ఫలితాలకు దారితీశాయి.</FONT></p>
<p><FONT FACE="SHREE900, SHREE, sans-serif" SIZE="3">సత్యాన్ని తెలుసుకోవాలనే యీ జాతివ్యక్తుల సాహసం వారి యజ్ఞవేదికల&nbsp;<BR>ప్రతి ఇటుకను, కట్టడపు ప్రతిభాగాన్ని నిశితపరీక్షకు గురిచేసింది; వారి శాస్త్రా-&nbsp;<BR>ల్లోని ప్రతిపదాన్ని పిండిపిండిగా చేసింది; వారి కర్మకలాపాలను తారుమారుచేసి&nbsp;<BR>పరీక్షించింది; వారి దేవతలను అస్తవ్యస్తం చేసింది; వారి ప్రాచీన స్వర్గలోకపు&nbsp;<BR>పితను, సర్వవ్యాపి సర్వజ్ఞుడు సర్వశక్తివంతుడైన సృష్టికర్తకు అప్రధానస్థానం&nbsp;<BR>యిచ్చింది; లేదా పనికిమాలినవాడని అతణ్ణి పూర్తిగా త్రోసివేసింది; అతడు&nbsp;<BR>లేకుండానే ఒక విశ్వమతాన్నే స్థాపించింది. ఈనాటికీ దీన్ని అనుసరించే వారి&nbsp;<BR>సంఖ్య అత్యధికమే. వివిధ యాగవాటికలను అమర్చే ప్రయత్నంనుండి రేఖా&nbsp;<BR>గణితం వికసించింది. తమ పూజలు, ఆహుతులు ఖచ్చితమైన సమయంలో నిర్వ-&nbsp;<BR>చించబడాలనే ప్రయత్నాలనుండి ప్రపంచాన్ని ఆశ్చర్యంలో ముంచెత్తిన ఖగోళ&nbsp;<BR>శాస్త్ర విజ్ఞానం వెలువడింది. గణితశాస్త్రానికి భారతీయుల సమర్పణ ప్రపంచంలో&nbsp;<BR>మరేజాతీ అందించలేదు. ఔషధాలను తయారుచేసే ప్రయత్నంలో, వివిధ</FONT></p>
<p><FONT FACE="TimesNewRoman, Times, serif" SIZE="2">1 9 2</FONT></p>
<hr class="puTa_virupu">
<table><tr><td><a class=puTa_lanke href=puTa2627.html>p2627</a></td><td>p2628</td><td><a class=puTa_lanke href=puTa2629.html>p2629</a></td></tr></table>
</div></body></html>
