<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3167.html>p3167</a></td><td>p3168</td><td><a class=puTa_lanke href=puTa3169.html>p3169</a></td></tr></table>
<p><FONT FACE="SHREE900, SHREE, sans-serif" SIZE="3">ప్రశ్నోత్తరాలు</FONT></p>
<p><FONT FACE="Bookman-Light, Bookman, serif" SIZE="2">339</FONT></p>
<p><FONT FACE="SHREE900, SHREE, sans-serif" SIZE="3">సమా: అధికారి సద్గురు సంసర్గం వలన ముక్తిని పొందుతాడు. నిజమైన&nbsp;<BR>సాధువులు గోచరించటం దుర్లభం. ఎవరో అన్నట్లు ‘‘పాపం పుణ్యానికి చెల్లించే&nbsp;<BR>పన్ను మోసం.’’ అవతారాలు కపాల మోచకాలైనవి. అంటే ప్రజల గ్రహచారాన్ని&nbsp;<BR>కూడ అవతారపురుషులు మార్చగలరు. ప్రపంచాన్ని కదలింపగలరు. పరమ&nbsp;<BR>నిరపాయకరమైంది, పరమోత్తమమైనది మానవపూజ. మానవునిలో బ్రహ్మను&nbsp;<BR>చూచినవాడు లోకమంతా బ్రహ్మను చూచినవాడవుతాడు. భిన్న పరిస్థితులకు&nbsp;<BR>అనుగుణంగా గార్హస్థ్యం, సన్యాసం, మంచివే. కాని జ్ఞానమొక్కటే ఉత్తమమైంది.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: ధ్యానం బహిర్విషయ నిష్ఠమై ఉండవలెనా? లేక మనస్సులోనే చేయ-&nbsp;<BR>వలెనా?</FONT></p>
<p><FONT FACE="SHREE900, SHREE, sans-serif" SIZE="3">సమా: అంతర్విషయ నిష్ఠమైయే ఉండాలి. మనసెప్పుడూకూడ బయటి&nbsp;<BR>ప్రపంచంలో తిరుగుతూ వుంటుంది. ప్రస్తుతం మన సాధనలన్నీ శరీర&nbsp;<BR>స్పృహకు అతీతంగా మనోస్థితికి రావడానికే. శరీరాన్ని అదుపులోపెట్టి ఆసనశుద్ధి&nbsp;<BR>కల్గిన తర్వాత మనస్సుతో కుస్తీపట్టాలి. పద్మాసనం చక్కగా కుదిరితే&nbsp;<BR>మనస్సుకు నైశ్చల్యం కుదురుతుంది. అప్పుడు నీ యిష్టం వచ్చినంతసేపు కూర్చో-&nbsp;<BR>వచ్చు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: జపం చేస్తూ వుంటే కొంతసేపటికి విసుగు పుడుతుంది. అప్పు-&nbsp;<BR>డేదైన మంచిపుస్తకం చదువుకోవచ్చునా?</FONT></p>
<p><FONT FACE="SHREE900, SHREE, sans-serif" SIZE="3">సమా: రెండు కారణాలచేత విసుగు కలగవచ్చు. ఒకటి మనస్సు శ్రమప-&nbsp;<BR>డటం, రెండవది సోమరితనం. మొదటిదైతే కొంతసేపాగితే మంచిది. ఆగకపోతే&nbsp;<BR>ఏవో భ్రమలు కలుగుతాయి. లేకుంటే పిచ్చి పడుతుంది. రెండవదైతే ఒళ్లు దగ్గర&nbsp;<BR>పెట్టుకోవాలి. మనస్సుచే జపం చేయించాలి.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: జపానికి కూర్చున్నప్పుడు మొదట ఉత్సాహంగా ఉంటుంది. ఆ&nbsp;<BR>ఉత్సాహమే జపంనుండి విముఖుణ్ణి చేస్తుంది. అయినా జపం చేస్తూనే&nbsp;<BR>ఉండాలా?</FONT></p>
<p><FONT FACE="SHREE900, SHREE, sans-serif" SIZE="3">సమా: అది సమాధి భంగ హేతువుల్లో ఒకటి. దాని పేరు రసాస్వాదం.&nbsp;<BR>దాన్ని దాటిపోవాలి.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: మన మనస్సు అటు యిటూ పోతూనే ఉంటుంది. అప్పుడు&nbsp;<BR>జపం చేస్తూనే ఉండాలా?</FONT></p>
<p><FONT FACE="SHREE900, SHREE, sans-serif" SIZE="3">సమా: తప్పకుండా. పొగరుబోతు గుఱ్ఱాన్ని అదుపులో ఉంచదలచిన&nbsp;<BR>రౌతు, గుఱ్ఱం వీపు మీదనుండి దిగకూడదు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: బలహీనుడు యోగాభ్యాసం చేస్తే వ్యాధులు పుడతాయని మీరు&nbsp;<BR>భక్తిసూత్రాలలో వ్రాశారు. అప్పుడేమి చేయాలి?</FONT></p>
<hr class="puTa_virupu">
<table><tr><td><a class=puTa_lanke href=puTa3167.html>p3167</a></td><td>p3168</td><td><a class=puTa_lanke href=puTa3169.html>p3169</a></td></tr></table>
</div></body></html>
