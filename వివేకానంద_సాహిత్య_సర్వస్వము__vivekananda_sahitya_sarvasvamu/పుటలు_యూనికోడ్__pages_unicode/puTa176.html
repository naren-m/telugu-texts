<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa175.html>p175</a></td><td>p176</td><td><a class=puTa_lanke href=puTa177.html>p177</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగం</FONT></p>

<p><FONT FACE="SHREE900, SHREE, sans-serif" SIZE="3">భవించగలం? అనంతానంద ఘనస్వరూపాన్ని మనం అన్వేషించాలి; అది భగవం-&nbsp;<BR>తుడిలో మాత్రమే వుంది. మన కామక్రోధాదు లన్నిటికీ&nbsp;<BR>భగవంతుడే లక్ష్యం అవుగాక, భగవంతుడికోసమే యివి ఉద్దిష్టాలై వున్నవి;&nbsp;<BR>లక్ష్యాన్ని తప్పి అవి నికృష్టగాములైతే దుష్టాలవుతాయి. లక్ష్యభూతుడైన భగవం-&nbsp;<BR>తుడి వైపుకే ప్రసరిస్తే పరమ నిక్కృష్టమైనది సైతం ఉదాత్తతా పరిణతి గాంచు&nbsp;<BR>తుంది. మానవ మనశ్శరీరశక్తులు ఎలా వ్యక్తాలైనా అన్నిటికి భగవంతుడే పరమా&nbsp;<BR>వధి. మానవహృదయంలోని సమస్త కామాలకూ ప్రేమలకూ గమ్యం భగవం&nbsp;<BR>తుడే, ఆయనే ప్రియతముడు; భగవంతుడికంటె యీ హృదయం ఎవరిని&nbsp;<BR>ప్రేమించగలదు? ఆతడే దివ్యసుందరుడు, ఉదాత్తముడు; సౌందర్యానికి ఉదాత్త&nbsp;<BR>తకు మూర్తీభావం. విశ్వంలో ఆతణ్ణి మించిన సుందరు లెవరు? ఆతడి&nbsp;<BR>కంటె మనకు వరణీయు లెవ్వరు? ఆతణ్ణి మించిన ప్రేమపాత్రు లెవ్వరు? కాబట్టి&nbsp;<BR>భగవంతుడే మనకు ప్రియుడగుగాక! ప్రాణప్రియుడగుగాక. తరచు ఏం జరుగు-&nbsp;<BR>తుందంటె దివ్యకాములు దివ్యప్రేమను కీర్తించేటప్పుడు అందుకు బహువిధాలైన&nbsp;<BR>మానవప్రేమకు సంబంధించిన భాషే చాలునని అంగీకరిస్తారు. అజ్ఞులు దాన్ని&nbsp;<BR>గ్రహించరు, గ్రహించలేరు. దీన్ని వారు ప్రాపంచిక దృష్టితో చూస్తారు. ఈ దివ్య-&nbsp;<BR>ప్రేమోన్మత్తత వారికి అవగాహనకాదు, ఎలా కాగలుగుతుంది?</FONT></p>
<p><FONT FACE="SHREE902, SHREE, sans-serif" SIZE="3">శ్లో. ‘‘సురతవర్ధనం శోకనాశనం</FONT></p>
<p><FONT FACE="SHREE902, SHREE, sans-serif" SIZE="3">స్వరితవేణునా సుష్ఠుచుమ్బితమ్‌,&nbsp;<BR>ఇతరరాగవిస్మారణం నృణాం</FONT></p>
<p><FONT FACE="SHREE902, SHREE, sans-serif" SIZE="3">వితరవీరనస్తేఽధరామృతమ్‌.’’</FONT><FONT FACE="SHREE902, SHREE, sans-serif" SIZE="2"><sup>1</sup></FONT></p>
<p><FONT FACE="SHREE900, SHREE, sans-serif" SIZE="3">ప్రియతముడైన సర్వేశ్వరుడి యిలాటి ముద్దు ఆశించు; భక్తుణ్ణి ఉన్మత్తుణ్ణి&nbsp;<BR>చేసే, మానవుణ్ణి దేవతగా చేసే, ఆ మహనీయుడి అధర చుంబనాన్ని ఆశించు.&nbsp;<BR>పరమేశ్వరుడి ముద్దు పొందే భాగ్యం కలిగిన, పరమేశ్వర చుంబనంచేత ధన్యుడైన&nbsp;<BR>వ్యక్తికి విశ్వప్రకృతి పరిపూర్ణంగా మారిపోతుంది, సూర్యచంద్రులు అంతరిస్తారు.&nbsp;<BR>లోకాలు అదృశ్యాలవుతాయి. ఆ అనంతాద్వితీయ ప్రేమసాగరంలో యావత్తు&nbsp;<BR>విశ్వం కరగిపోతుంది. దివ్యప్రేమోన్మాదానికి యిదే చరమావస్థ - చరమావస్థ&nbsp;<BR>అనటం ఎందుకు - నిజమైన భక్తుడి కిదీ తృప్తికరం కాదని చెప్పాలి; భార్యాభర్తల&nbsp;<BR>అన్యోన్యప్రేమకూడ ఆతడి దృష్టిలో ప్రేమోన్మత్తతకు చాలదు. వేయేల, భక్తులు</FONT></p>
<p><FONT FACE="SHREE900, SHREE, sans-serif" SIZE="3">1. ఆ. ‘‘సురతవర్ధనంబు శోకాపహరణంబు,&nbsp;<BR>స్వరితవంశ నాళసంగతంబు</FONT></p>
<p><FONT FACE="SHREE900, SHREE, sans-serif" SIZE="3">నన్యరాగజయమునైన నీమధురాధ</FONT></p>
<p><FONT FACE="SHREE900, SHREE, sans-serif" SIZE="3">రామృతమునఁ దాప మార్పు మీశ!’’</FONT></p>
<p><FONT FACE="SHREE900-Italic, SHREE, sans-serif" SIZE="3">-భాగవతం, గోపికాగీతలు (10-1049)</FONT></p>
<hr class="puTa_virupu">
<table><tr><td><a class=puTa_lanke href=puTa175.html>p175</a></td><td>p176</td><td><a class=puTa_lanke href=puTa177.html>p177</a></td></tr></table>
</div></body></html>
