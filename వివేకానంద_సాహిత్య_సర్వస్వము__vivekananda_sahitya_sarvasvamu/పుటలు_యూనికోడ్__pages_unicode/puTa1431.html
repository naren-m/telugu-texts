<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1430.html>p1430</a></td><td>p1431</td><td><a class=puTa_lanke href=puTa1432.html>p1432</a></td></tr></table>
<p><FONT FACE="SHREE900, SHREE, sans-serif" SIZE="3">202 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">చక్రాకృతిగల మంట కనిపిస్తుంది. నిజానికి ఏ చక్రమూ లేదు. కాని దివిటీ-&nbsp;<BR>యొక్క అవిరామ పరిభ్రమణం, ఆ చక్ర భ్రాంతిని కల్పిస్తోంది. అట్లే ఈ&nbsp;<BR>జీవితంలో ఐక్యం లేదు. అవిరామంగా, అపార వేగంతో ప్రవహిస్తున్న, భౌతిక&nbsp;<BR>పదార్థరాశి అది. ఈ పదార్థాల రాశినంతా మనమొకే వస్తువనవచ్చు. అంతే.&nbsp;<BR>మనస్సు విషయంకూడ అలాంటిదే. భావాలన్నీ పరస్పర భిన్నములు. ఐక్య&nbsp;<BR>భ్రాంతి కల్పించేది ప్రవాహ వేగమే. కాబట్టి మూడవ వస్తువుతో అవసరం లేదు.&nbsp;<BR>జగత్తంతటిలో కనిపించే ఈ మనశ్శరీర దృశ్యమే నిజంగా ఉండేది. వీని కాధార&nbsp;<BR>మని మరొక వస్తువును ప్రతిపాదించకు. ఈ బౌద్ధమత భావాన్ని ఈ కాలంలో&nbsp;<BR>కొన్ని మతాలవారు, కొన్ని మత శాఖలవారు అవలంబించి, ప్రతివారూ అది&nbsp;<BR>కొత్త భావమనీ, తామే దాన్ని సృష్టించామనీ చెప్పుకొంటున్నారు.</FONT></p>
<p><FONT FACE="SHREE900, SHREE, sans-serif" SIZE="3">బౌద్ధతత్త్వ శాస్త్రాలనేకములలోని మూల భావమిది - ‘‘ఈ జగత్తు&nbsp;<BR>స్వయంపూర్ణకం. దీనికొక మూలాధారాన్ని కల్పింప జూడటం కేవలం&nbsp;<BR>అనావశ్యకం. ఈ ఇంద్రియగోచర ప్రపంచం వినా, ఇంకేదీ లేదు. ఈ ప్రపంచానికి&nbsp;<BR>ఆధారభూతంగా ఇంకొక దాన్ని భావించడం నిష్ప్రయోజనం. గుణ&nbsp;<BR>సముదాయమే ఈ సర్వమూ. ఏదో ఒక వస్తువుందనీ, ఈ గుణాలు దానికి&nbsp;<BR>సంబంధించినవనీ అపోహపడట మెందుకు? వస్తువేదో వుందనే భ్రాంతికి&nbsp;<BR>కారణం గుణాలయొక్క వేగవంతమైన పరస్పర వినిమయా (మార్పు)లే కానీ,&nbsp;<BR>వాని వెనుక స్థిర వస్తువొకటి వుండటం కాదు.’’- ఈ వాదాలలో కొన్ని&nbsp;<BR>అత్యద్భుతాలు; మన సామాన్యానుభవానికి అనురూపమై ఉండటం వల్ల అవి&nbsp;<BR>అందరికీ నచ్చుతాయి. నిజానికి కోటికొక్కరైనా ప్రకృతి దృశ్యాలుకాక&nbsp;<BR>వేరేదైనా భావించగలరా? జన సామాన్యానికి, ప్రకృతి ఎప్పుడూ మారుతూ,&nbsp;<BR>వేగంగా తిరుగుతూ, కూడుతూ, కలసిపోతున్న పరిణామరాశిగా కనిపిస్తుంది.&nbsp;<BR>దీని వెనుకవుండే నిశ్చలసముద్రంయొక్క క్షణదర్శన భాగ్యమైనా వున్నవారు చాలా&nbsp;<BR>అరుదు. జన సామాన్యానికి ఈ జగత్తు నిరంతర చలనమయమే. భయంకరమైన&nbsp;<BR>కల్లోల రాశే. మనకిప్పుడు రెండు వాదాలు కనిపిస్తున్నాయి. మన&nbsp;<BR>శ్శరీరాలకు మూలమై, నిర్వికారం, సుస్థిరం అయిన వస్తువేదో వుందని ఒక&nbsp;<BR>వాదం. నిర్వికారతకాని, సుస్థిరతకాని ఈ జగత్తులో లేనే లేదు. అంతా మార్పుల&nbsp;<BR>మయం. మార్పులు తప్ప ఇంకేమీ లేదు - అనేది రెండో వాదం. ఈ భిన్న&nbsp;<BR>భావాల పరిష్కారం, తత్త్వవిచారంలోని ఆవలి మెట్టయిన అద్వైత మతంలో&nbsp;<BR>కలుగుతోంది.</FONT></p>
<p><FONT FACE="SHREE900, SHREE, sans-serif" SIZE="3">ఈ అంతటికి మూలమైన వస్తువొకటుంది. అది నిర్వికారం (మార్పులు&nbsp;<BR>లేనిది) అనే ద్వైత వాదమును అద్వైత మత మంగీకరిస్తుంది. మార్పులులేని</FONT></p>
<hr class="puTa_virupu">
<table><tr><td><a class=puTa_lanke href=puTa1430.html>p1430</a></td><td>p1431</td><td><a class=puTa_lanke href=puTa1432.html>p1432</a></td></tr></table>
</div></body></html>
