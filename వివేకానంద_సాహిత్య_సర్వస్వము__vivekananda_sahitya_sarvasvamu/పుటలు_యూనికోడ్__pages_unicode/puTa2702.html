<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2701.html>p2701</a></td><td>p2702</td><td><a class=puTa_lanke href=puTa2703.html>p2703</a></td></tr></table>

<p><FONT FACE="SHREE900, SHREE, sans-serif" SIZE="3">పూజ్య వివేకానందస్వామి గత ఆదివారం సాయంత్రం ఆనిస్‌క్యామ్‌ వద్ద ఎరిస్కో-&nbsp;<BR>పల్‌ చర్చ్‌లో ప్రసంగించారు. పాస్టర్‌ హార్వర్డ్‌ ప్రొఫెసర్‌ రైట్‌ స్వామిని ఆహ్వానించి&nbsp;<BR>విశేషాదరం చూపారు.</FONT></p>
<p><FONT FACE="SHREE900, SHREE, sans-serif" SIZE="3">సోమవారం రాత్రి స్వామీజీ సారటోగాకు వెళతాడు. అక్కడ అతడు సోషల్‌&nbsp;<BR>సైన్స్‌ అసోసియేషన్‌ సభలో ప్రసంగిస్తారు. తరువాత అతడు షికాగో పార్లమెంటు&nbsp;<BR>సమావేశంలో ప్రసంగిస్తాడు. భారతీయ విశ్వవిద్యాలయాల్లో ఉన్నతవిద్య నభ్య-&nbsp;<BR>సించిన వారందరి మాదిరే వివేకానందస్వామి ఆంగ్లం ధారాళంగాను, నిర్దుష్టం-&nbsp;<BR>గాను మాట్లాడతాడు. గత మంగళవారం సాయంత్రం భారతదేశంలోని ఆటలు,&nbsp;<BR>పాఠశాలలు, ఆచారాలు, మర్యాదలను గురించి అతడు పిల్లలతో జరిపిన ముచ్చట&nbsp;<BR>అమూల్యమై ఆహ్లాదం కలిగించింది. ఒక బాలిక తన ఉపాధ్యాయిని తనను తన&nbsp;<BR>‘‘వేలు దాదాపువిరిగిపోయే వరకు కొట్టింది’’ అని చెప్పగా, అతడి హృదయం&nbsp;<BR>ద్రవించిపోయింది. సన్న్యాసు లందరి మాదిరి వివేకానందుడుకూడ తన దేశమం-&nbsp;<BR>తటా పర్యటించి, సత్యం, ధర్మం, సౌభ్రాతృత్వం బోధించాడు. గొప్ప శుభం-&nbsp;<BR>కాని, దారుణమైన అశుభంకాని అతడి దృష్టినుండి తప్పుకోలేదు. ఇతర మతస్థు&nbsp;<BR>లందరిలోను అతడు ఎంతో సహృదయుడు. అతనితో ఏకీభ&nbsp;<BR>వింపనివారిని గురించి అతడి నోటినుండి దయారసం ఒలికే మాటలేగాని వేరు&nbsp;<BR>పలుకులు రావు.</FONT></p>

<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">డైలీ గెజెట్‌, సెప్టెంబర్‌ 5, 1893</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">భారతదేశస్థుడైన రాజా స్వామి వివేకానంద ఆదివారం సాయంత్రం ఈస్ట్‌&nbsp;<BR>చర్చ్‌లో భారతదేశ మతాన్ని గురించి, స్వదేశ పేదప్రజలను గురించి ప్రసంగిం-&nbsp;<BR>చాడు. సభకు చాలమంది విచ్చేశారు. కాని రసవంతంగా ప్రసంగించిన వక్తకు&nbsp;<BR>విషయ ప్రాముఖ్యానికి తగినంతమంది రాలేదు. స్వామీజీ తన దేశీయ వస్త్రాలను&nbsp;<BR>ధరించాడు. అతడు నలభై నిమిషాలసేపు ప్రసంగించాడు. నేటి భారతదేశం&nbsp;<BR>యాభై ఏళ్లనాటి భారతదేశం కాదు. నాటి అవసరం నేటి అవసరం కాదు. క్రైస్తవ&nbsp;<BR>మత ప్రచారకు లీనాడు భారతీయులకు మతవిషయంలోగాక పారిశ్రామిక,&nbsp;<BR>సామాజిక విషయాలలో విద్యాబోధ చెయ్యటం అవసరమని వక్త చెప్పాడు.&nbsp;<BR>హిందువులకు కావలసినంత మతం వారికుంది. హిందూమతం ప్రపంచంలోకెల్ల&nbsp;<BR>ప్రాచీన మతం. స్వామీజీ చక్కని వక్త. అతడు శ్రోతలను బాగా ఆకర్షించాడు.</FONT></p>

<hr class="puTa_virupu">
<table><tr><td><a class=puTa_lanke href=puTa2701.html>p2701</a></td><td>p2702</td><td><a class=puTa_lanke href=puTa2703.html>p2703</a></td></tr></table>
</div></body></html>
