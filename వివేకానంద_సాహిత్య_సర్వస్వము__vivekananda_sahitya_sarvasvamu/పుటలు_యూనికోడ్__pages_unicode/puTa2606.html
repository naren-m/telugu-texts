<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2605.html>p2605</a></td><td>p2606</td><td><a class=puTa_lanke href=puTa2607.html>p2607</a></td></tr></table>

<p><FONT FACE="SHREE900, SHREE, sans-serif" SIZE="3">‘‘దైవమా, వీరిలో ఎంతమందికి భర్తలు లభిస్తారు?’’ అని ఆశ్చర్యపోతూ&nbsp;<BR>అన్నాడు. అలాగే భారతీయుడూ వితంతువులకు ‘‘అమ్మా, సరే మీ అవకాశం&nbsp;<BR>తీరిపోయింది. మీకు వాటిల్లిన వైధవ్యానికి మేమెంతో చింతిస్తున్నాం. కాని ఏం&nbsp;<BR>చెయ్యగలం? పెళ్లికి యితరులు వేచి వున్నారు’’ అని సమాధానం చెబుతాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ ఘట్టంలో మతధర్మం మన చర్చలోకి వస్తుంది. హైందవ మతధర్మం&nbsp;<BR>ఓదార్పును కూరుస్తుంది. ఎలాగంటే - పెళ్లి మనోబలం చాలనివారికేగాని&nbsp;<BR>యితరులకు అపేక్షింపతగింది కాదు. పురుషులుగాని, స్త్రీలుగాని తమకు&nbsp;<BR>నిజమైన ఆధ్యాత్మికాభిరుచి వుంటే పెళ్లాడనే పెళ్లాడరు. కాబట్టి భక్తిమతి ఐన&nbsp;<BR>వితంతువు ‘‘దేవుడు నాకు మేలైన అవకాశం యిచ్చాడు. పెళ్లి ఎందుకు? దేవుడికి&nbsp;<BR>కృతజ్ఞత తెల్పుకోవాలి. దేవుణ్ణి ఆరాధించాలి. మానవుణ్ణి ప్రేమించటం వ్యర్థం’’&nbsp;<BR>అంటుంది. వారందరూ తమ మనస్సులను దేవుని మీదనే నిల్పగలరని నేను&nbsp;<BR>చెప్పను. కొందరు నిల్పనేలేరు. అలాటివారు కష్టపడవలసిందే. కాని వారికోసం&nbsp;<BR>పాపం యింతవరకు పెళ్లికానివారు కష్టపడరాదు. ఈ విషయంలో ధర్మాధర్మ నిర్ణ-&nbsp;<BR>యాన్ని మీకు విడిచిపెడుతున్నాను. భారతీయుల అభిప్రాయమేమో నేను&nbsp;<BR>చెప్పిందే.</FONT></p>
<p><FONT FACE="SHREE900, SHREE, sans-serif" SIZE="3">మనం యిప్పుడు కుమార్తెగా మహిళను గురించి యోచిద్దాం. ప్రతి భార-&nbsp;<BR>తీయ కుటుంబాన్ని ప్రయాసకు లోనుచేసేది కుమార్తే. కుమార్తె జన్మించటం,&nbsp;<BR>కులం కలిసి పాపం భారతీయుడి కొంపకూలుస్తాయి. ఎందుకంటె యిలా&nbsp;<BR>చూడండి - వధువు తన కులంలోనే, తన అంతశ్శాఖలోనే, సమాజంలో తన&nbsp;<BR>తాహతకు సరిపడే వరుణ్ణే వివాహం చేసుకోవాలి. కాబట్టి కుమార్తె వివాహం&nbsp;<BR>జరిపించటానికి తను బికారి కావలసిందే. వరుడి తండ్రి ఎంతో కట్నం అడుగు&nbsp;<BR>తాడు. కాబట్టి ఆడపిల్ల తండ్రి తన సమస్తాన్నీ అమ్ముకోవలసి వస్తుంది. కాబట్టి&nbsp;<BR>హిందువు జీవితంలో గొప్పకష్టానికి కారకురాలు కుమార్తే. ఈ వింతను చూడండి&nbsp;<BR>- సంస్కృతంలో కుమార్తెను ‘దుహిత’ అంటారు. ప్రాచీనకాలంలో ఆవుల పాలు&nbsp;<BR>పిదికేపని కుమార్తెలదిగా వుండేది. దుహ్‌ (పిదుకు) అనే ధాతువు&nbsp;<BR>నుండి దుహితృ శబ్దం వ్యుత్పన్నమైంది. కాబట్టి దుహిత అంటే పాలది అని&nbsp;<BR>శబ్దార్థం. కాలక్రమంలో ఆ మాటను కుటుంబంలోని సర్వస్వాన్ని పిదుకుకొనేది&nbsp;<BR>అని కొత్తరీతిలో వివరింపసాగారు. అది రెండో అర్థం.</FONT></p>
<p><FONT FACE="SHREE900, SHREE, sans-serif" SIZE="3">మా భారతీయ మహిళలకు వున్న విభిన్న బాంధవ్యాలివి. నేను యింతకు&nbsp;<BR>ముందు అన్నట్లు మాతృస్థానం అన్నింటికి పైది. తరువాతి స్థానం భార్యది,&nbsp;<BR>కుమార్తె స్థానం ఆ తర్వాతిది. ఈ విభాగక్రమం ఎంతో చిక్కుముడులతో కూడు-&nbsp;<BR>కొన్నది. విదేశస్థులు ఎన్ని సంవత్సరాలు మా దేశంలో నివసించినా, దీన్ని అర్థం</FONT></p>
<hr class="puTa_virupu">
<table><tr><td><a class=puTa_lanke href=puTa2605.html>p2605</a></td><td>p2606</td><td><a class=puTa_lanke href=puTa2607.html>p2607</a></td></tr></table>
</div></body></html>
