<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1434.html>p1434</a></td><td>p1435</td><td><a class=puTa_lanke href=puTa1436.html>p1436</a></td></tr></table>
<p><FONT FACE="SHREE900, SHREE, sans-serif" SIZE="3">206 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">మనస్సులో ఉంది. బిడ్డలలో అనేకు లా ప్రశ్ననే అర్థంచేసుకోజాలక, ఏవేవో&nbsp;<BR>వెర్రిమొర్రి సమాధానాలు చెప్పారు. కాని అందులో ఒక బుద్ధిశాలిని అయిన&nbsp;<BR>బాలిక ‘‘అది ఎక్కడ పడగలదు?’’ అని మారు ప్రశ్న వేసింది! పరీక్షకుడి&nbsp;<BR>ప్రశ్నే అర్థం లేనిది. అనంత జగత్తులో క్రిందు మీదులు లేవు. సంబంధ భావం&nbsp;<BR>వర్తించే చోటనే క్రిందు మీదులుండగలవు. అట్లే ఆత్మ విషయాన్నిగూర్చి మాట్లా-&nbsp;<BR>డేటప్పుడు జనన, మరణ వ్యవహారమే అర్థరహితం. పోయేవారెవరు? వచ్చే వారె-&nbsp;<BR>వరు? నీవెక్కడ లేవు? నీ వాక్రమించని స్వర్గం ఎక్కడుంది? జీవాత్మ సర్వగతం.&nbsp;<BR>అది ఎక్కడికి పోగలదు? ఎక్కడికీ పోలేదు. అది అంతటా వుంది. కాబట్టి పరి-&nbsp;<BR>పూర్ణత్వమొందిన వాళ్లకు ఈ శిశు స్వప్నం, ఈ జనన మరణాలు స్వర్గాలు,&nbsp;<BR>ఉన్నత లోకాలు, అధోలోకాలు అనే భ్రాంతి వెంటనే అదృశ్య&nbsp;<BR>మవుతుంది. దాదాపు పరిపూర్ణ దశకు వచ్చిన వారి కీ భ్రాంతి, బ్రహ్మలోకం&nbsp;<BR>వరకు గల దృశ్యాలన్నీ, చూపి అదృశ్యమవుతాయి. అజ్ఞానులకు మాత్రమది&nbsp;<BR>నిలిచి వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">స్వర్గానికి వెళ్లడం, మరణించడం, పుట్టడం అనే విషయాలను లోకమంతా&nbsp;<BR>నమ్మడానికి కారణమేమి? నేనొక గ్రంథాన్ని చదువుతున్నాను. ఒక్కొక్క పుటను&nbsp;<BR>ముగించి మరొక పుటను త్రిప్పుతున్నాను. మార్పు చెందుతున్న దేది? వచ్చేది,&nbsp;<BR>పోయేది ఏది? నేను కాదు, ఆ పుస్తకం. ఒక్కొక్క అధ్యాయం చదువుతూ,&nbsp;<BR>త్రిప్పి వేస్తున్నాం. అప్పుడప్పుడు ఒక్కొక్క దృశ్యం కనిపిస్తూ వుంటుంది. అదీ&nbsp;<BR>చదివి త్రిప్పి వేయబడుతుంది. ఆ తర్వాత మరొకటి వస్తుంది. కాని ఆత్మలో&nbsp;<BR>మార్పేమీ లేదు. అది నిత్యం. మారేది ప్రకృతి. మానవుని ఆత్మ కాదు. అది&nbsp;<BR>ఎన్నడూ మార్పు నొందదు. జనన మరణాలు ప్రకృతిలోనివి. నీ లోనివి కావు.&nbsp;<BR>కాని పామరులు భ్రాంతికి లోనవుతారు. తిరిగేది సూర్యుడు, భూమికాదు అని&nbsp;<BR>ఎలా భ్రమ పడుతున్నామో, అట్లే మృతి నొందేది మనం, ప్రకృతి కాదు అని&nbsp;<BR>భ్రమపడుతున్నాం. కాబట్టి ఇవన్నీ భ్రమలు. పరుగెత్తేది పొలములు, రైతులు కాదు&nbsp;<BR>అని ఎలా భ్రమపడుతున్నామో, అట్లే ఈ జనన మరణ విషయంలోకూడ భ్రమ-&nbsp;<BR>పడుతున్నాం. ఒక్కొక్క మానసిక స్థితిలో వుండే మనుష్యుల కీ ప్రపంచం,&nbsp;<BR>భూమి, సూర్య, చంద్ర నక్షత్రాలుగా కనిపిస్తాయి. అదే మానసిక స్థితిలో వున్న&nbsp;<BR>వారందరి కీ అట్లే అనిపిస్తుంది. మీకూ, నాకూ మధ్య వివిధ క్షేత్రాలలో - లక్షోప&nbsp;<BR>లక్షల జీవులున్నారు. వాళ్లు మనల్ని చూడజాలరు. మనం వారిని చూడజాలం.&nbsp;<BR>మన మానసిక స్థితిలోనే, మనముండే క్షేత్రంలోనే వుండే వాళ్లు మాత్రమే మనకు&nbsp;<BR>కనిపిస్తారు. ఒకే శ్రుతిలో వుండే వాద్యాలు ఒండొంటిని అనుకరిస్తాయి. ‘‘మానవ&nbsp;<BR>శ్రుతి’’ అనబడేది మారితే, మానవులిక ఇక్కడ గోచరించరు. ‘‘మానవ-</FONT></p>
<hr class="puTa_virupu">
<table><tr><td><a class=puTa_lanke href=puTa1434.html>p1434</a></td><td>p1435</td><td><a class=puTa_lanke href=puTa1436.html>p1436</a></td></tr></table>
</div></body></html>
