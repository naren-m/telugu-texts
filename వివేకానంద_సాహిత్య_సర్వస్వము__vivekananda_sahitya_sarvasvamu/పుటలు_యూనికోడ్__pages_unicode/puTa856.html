<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa855.html>p855</a></td><td>p856</td><td><a class=puTa_lanke href=puTa857.html>p857</a></td></tr></table>
<p><FONT FACE="SHREE900, SHREE, sans-serif" SIZE="3">32 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">లక్ష సంవత్సరాలు పడతాయి. ఇంద్రత్వానికి ఐదులక్షల సం. లు పట్టవచ్చు. చివరికి&nbsp;<BR>అఖండ పరిపూర్ణ సచ్చిదానంద స్థితిని పొందటానికి అతనికి ఐదుకోట్ల&nbsp;<BR>సంవత్సరాలు పట్టినా పట్టవచ్చు. త్వరితగతిలో అభివృద్ధి జరిగితే, కాలపరిమితి&nbsp;<BR>తగ్గుతుంది. తీవ్రదీక్షతో సాధన చేస్తే, ఆరేండ్లకు లేదా ఆర్నెల్లకే ఈ పరిపూర్ణస్థితిని&nbsp;<BR>ఎందుకు పొందలేం? పరిశీలిస్తే దీనికి ‘యింతకాలం’ అంటూ లేదని తెలుస్తుంది.&nbsp;<BR>ఒక యంత్రం కొంతబొగ్గుతో గంటకు రెండు మైళ్లు పోతుంది; అంతకన్నా ఎక్కువ&nbsp;<BR>బొగ్గుతో అది ఆ దూరాన్ని మరింత తక్కువ సమయంలో వెళ్లగలదు కదా! కాబట్టి&nbsp;<BR>తీవ్రాతితీవ్రంగా సాధన చేస్తే, మనిషి ఈ జన్మలోనే పరిపూర్ణు డౌతాడు; కాడా?!&nbsp;<BR>చిట్టచివరికి ప్రతి జీవి ఆ పరిపూర్ణస్థితిని పొందుతుంది; నిజమే. కాని దీనికోసం&nbsp;<BR>యుగాల పర్యంతం ఎందుకు కాచుకుని ఉండాలీ? ఈ జన్మలోనే, ఇప్పుడే ఎందుకు&nbsp;<BR>ఆ పరిపూర్ణతను పొందకూడదూ? ఆ అనంత జ్ఞాన - శక్తుల్ని ఎందుకు కైవసం&nbsp;<BR>చేసుకోకూడదూ?</FONT></p>
<p><FONT FACE="SHREE900, SHREE, sans-serif" SIZE="3">నత్తనడకతో అడుగులో అడుగువేస్తూ, మానవజాతి కంతా ముక్తి లభించేంత&nbsp;<BR>వరకూ వేచియుండటం కన్నా, తీక్షణ గ్రహణశక్తితో వేగంగా కొద్దిసమయంలోనే ఆ&nbsp;<BR>పరిపూర్ణతను సాధించే అవకాశ ముంది. ఆ విధానాన్ని బోధించటమే యోగుల -&nbsp;<BR>యోగశాస్త్ర ఆశయం. ఈ ప్రపంచంలో మహాప్రవక్తలు, మహర్షులు, తత్త్వదర్శులు&nbsp;<BR>చేసిందేమిటీ? మానవకోటి ఆయుః ప్రమాణాన్నంతా ఒకే జీవితకాలంలో&nbsp;<BR>జీవించారు; సామాన్యుడు ముక్తిపొందేందుకు కావలసిన కాలపరిమితి నంతా&nbsp;<BR>ముగించారు. ఒకే జీవితకాలంలో వారు పరిపూర్ణు లౌతారు. మోక్షేచ్ఛకన్నా&nbsp;<BR>మరోచింత ఉండదు వారికి. క్షణాన్ని కూడా మరోచింతకోసం ఖర్చుపెట్టరు.&nbsp;<BR>అందుకే శీఘ్రంగా మోక్షం వారి కందుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఏకాగ్రత అంటే ఏమిటీ? గ్రహణశక్తిని తీక్షణం చేయటం. కార్యసాధనకు&nbsp;<BR>కావలసిన కాలపరిమితిని తగ్గించటం. ఇలాంటి చిత్త - ఏకాగ్రతను ఎలా పొందాలో&nbsp;<BR>చెప్పేదే రాజయోగం.</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రాణాయామానికి అధ్యాత్మవాదానికి సంబంధ మేమిటీ? అధ్యాత్మవాదం&nbsp;<BR>కూడా ప్రాణాయామ వ్యక్తీకరణమే. పితరులు (ప్రేతాలు) ఉండటం, మనం వారిని&nbsp;<BR>చూడకపోవటం నిజమైతే, మన చుట్టూతా వేల - లక్షల సంఖ్యలో వారుండే అవకాశ&nbsp;<BR>ముంది. మనం వారిని చూడలేం, ముట్టుకోలేం - అంతే. ఇది అసంభవం అనటానికి&nbsp;<BR>కారణమేదీలేదు. వారి శరీరాల నుండి మనం అనుక్షణం వస్తూ - పోతూ తిరుగుతూ&nbsp;<BR>ఉండవచ్చు. వారు కూడా మనల్ని చూడరు, ముట్టరు. ఒక వలయంలో&nbsp;<BR>మరోవలయం ఉండేలాంటి స్థితి యిది; విశ్వంలో మరోవిశ్వం లాంటిది.&nbsp;<BR>పంచేంద్రియాలున్న మనకు ప్రాణం ఒక స్పందనస్థాయిలో ఉంది. ఈ స్థాయిలో</FONT></p>
<hr class="puTa_virupu">
<table><tr><td><a class=puTa_lanke href=puTa855.html>p855</a></td><td>p856</td><td><a class=puTa_lanke href=puTa857.html>p857</a></td></tr></table>
</div></body></html>
