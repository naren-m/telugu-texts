<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa813.html>p813</a></td><td>p814</td><td><a class=puTa_lanke href=puTa815.html>p815</a></td></tr></table>
<p><FONT FACE="SHREE902, SHREE, sans-serif" SIZE="4">జీవిత మరణాల నియమాలు</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">1900 వ సం. మార్చ్‌ 7 వ తేదీన స్వామీజీ ఓక్‌లాండ్‌లో చేసిన ప్రసంగ సంక్షిప్తం.</FONT></p>
<p><FONT FACE="SHREE902, SHREE, sans-serif" SIZE="3">‘‘ఓక్‌లాండ్‌ ట్రిబ్యూన్‌’’ సంపాదకీయ వ్యాఖ్యలుకూడ ఇందులో చేరివున్నాయి.</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">వివేకానందస్వామి నిన్న సాయంత్రం ‘జీవిత మరణాల నియమాలు’ అనే&nbsp;<BR>అంశంమీద ప్రసంగిస్తూ యిలా పలికారు:</FONT></p>
<p><FONT FACE="SHREE900, SHREE, sans-serif" SIZE="3">‘‘ఈ జీవిత మరణాలనుంచి బయటపడటం ఎలా? స్వర్గానికి పోవటం&nbsp;<BR>ఎలా? అవికాక స్వర్గానికి పోవకుండటం ఎలా? ఇదే హైందవుల అన్వేషణ&nbsp;<BR>విషయం.’’</FONT></p>
<p><FONT FACE="SHREE900, SHREE, sans-serif" SIZE="3">ఈ ప్రపంచంలో ఏదీ తనంతతానే కేవలమై వుండదు. ప్రతి ఒక్కటీ&nbsp;<BR>అనంత కార్యకారణ పరంపరలో ఒక భాగమై వుంటుందని స్వామీజీ తెల్పారు.&nbsp;<BR>మానవులకంటె ఉన్నతజీవులు వుంటే వారూ కొన్ని నియమాలను పాటించాలి.&nbsp;<BR>జీవితం జీవితంనుంచే బహిర్గతమవుతుంది. అలాగే పదార్థంనుంచి పదార్థం,&nbsp;<BR>భావంనుంచి భావం వెలువడతవి. కాబట్టి జడపదార్థంనుంచి విశ్వాన్ని సృష్టిం-&nbsp;<BR>చటం అసంభవ కార్యం. సృష్టి శాశ్వతంగా వున్నదే. ప్రకృతి హస్తాలనుంచి కొత్తగా&nbsp;<BR>తయారుచేయబడి - లోకంలోకి మానవులు వస్తే, వారెలాటి సంస్కారాలు&nbsp;<BR>లేకుండానే వస్తారు. కాని మనం అలా రావటం లేదు. దీనిచేత మనం నూతనంగా&nbsp;<BR>సృష్టించబడలేదని తెలుస్తోంది. మానవులు శూన్యంనుంచి సృష్టింపబడిన వారైతే,&nbsp;<BR>మళ్లా శూన్యంలోకి మరలిపోటానికి వారిని ఏది ఆటంకపరుస్తుంది? భవిష్య-&nbsp;<BR>త్తులో శాశ్వతంగా మనం జీవించవలసివుంటే, గతంలోకూడ మనం నిరంతరం&nbsp;<BR>జీవించి వుండాలి.</FONT></p>
<p><FONT FACE="SHREE900, SHREE, sans-serif" SIZE="3">ఆత్మ మనస్సుకాని, దేహంకాని కాదని హైందవుడి నమ్మకం. ‘‘నేను నేనే’’&nbsp;<BR>అని చెప్పగలిగిందీ, సుస్థిరంగా వుండేదీ ఏది? దేహం కాదు - అది నిరంతరం&nbsp;<BR>మారుతూంటుంది. శరీరంకంటె అతిత్వరగా మారుతూ కొద్ది నిమిషాలసేపైనా&nbsp;<BR>ఏకభావం కలిగివుండని మనస్సుకాదు. వికారంలేని ఏకమైన దొకటి వుంది.&nbsp;<BR>మార్పులేని నదీతీరాల నిశ్చలత్వంచేత సతతం కదలిపోతూన్న ప్రవాహపు జ్ఞానం&nbsp;<BR>మనకు కలుగుతోంది. అలాగే శరీరం వెనుక, మనస్సు వెనుక ఏదో ఒకటి వుండి-&nbsp;<BR>వుండాలి. అదే మానవుణ్ణి సమైక్యంచేసే ఆత్మ. యజమానుడైన ఆత్మ మనస్సనే&nbsp;<BR>సాధనంద్వారా శరీరాన్ని నడిపిస్తుంది. భారతదేశంలో మనిషి దేహం విడిచాడని&nbsp;<BR>చెబుతారు. అతడు తన ఆత్మను విడిచాడని మీ రంటారు. మానవుడు ఆత్మ</FONT></p>
<p><FONT FACE="TimesNewRoman, Times, serif" SIZE="2">3 9 9</FONT></p>
<hr class="puTa_virupu">
<table><tr><td><a class=puTa_lanke href=puTa813.html>p813</a></td><td>p814</td><td><a class=puTa_lanke href=puTa815.html>p815</a></td></tr></table>
</div></body></html>
