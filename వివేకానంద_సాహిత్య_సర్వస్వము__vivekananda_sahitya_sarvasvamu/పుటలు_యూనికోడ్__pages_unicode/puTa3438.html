<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3437.html>p3437</a></td><td>p3438</td><td><a class=puTa_lanke href=puTa3439.html>p3439</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">గుర్తుపెట్టుకొని తీరాలి. నా భావాలను గ్రంథస్థం చేయటానికి తీరిక ఏమాత్రం&nbsp;<BR>చిక్కటంలేదు. అవిరళమైన ఈ తొందరవల్ల నా నరాలు దుర్బలాలై పోయాయి.&nbsp;<BR>నేను ప్రస్తుతం దాన్ని అనుభవిస్తున్నాను. నువ్వు, జి.జి. తదితర మద్రాసు&nbsp;<BR>మిత్రులు నాకోసం ఒనగూర్చిన వీరోచిత కృత్యానికి నా కృతజ్ఞత తెలుపుకోలేను.&nbsp;<BR>మీరు చేసిన పని నాకు ఖ్యాతి తేవటానికికాదు. మీ స్వశక్తిని మీకు తెలిపేందుకే&nbsp;<BR>ఉద్దేశింపబడినది. నేను సంఘటితపరచే కార్యదక్షుడనుగాను. నా స్వభావం&nbsp;<BR>విద్వత్తువైపు, ధ్యానంవైపు మొగ్గుతూంది. అవసరమైన పనినంతా పూర్తిచేశానని&nbsp;<BR>విశ్వసిస్తున్నాను. నా కిప్పుడు కావలసింది విశ్రాంతి, అంతేకాక గురుదేవుడు నా&nbsp;<BR>వద్దకు పంపినవారికి కొంత బోధించటం; మీరు ఏం చెయ్యగల సమర్థులో మీ&nbsp;<BR>కిప్పుడు అర్థమయింది. నిజానికి మద్రాసు యువకులే పనినంతా చేసినవారు.&nbsp;<BR>కేవలం నేను నామమాత్రుణ్ణే. నే నొక త్యాగిని; సన్న్యాసిని. నాకు కావలసింది&nbsp;<BR>ఒక్కటే. వితంతువుల కన్నీళ్లు తుడిచివేయలేని, అనాథల నోటికి పట్టెడన్నం&nbsp;<BR>అందించలేని దేవునిలోగాని, మతంలోగాని నాకు నమ్మకంలేదు. సిద్ధాంతాలు&nbsp;<BR>ఎంత ఉదాత్తాలైనా, తత్త్వశాస్త్రం ఎంత చక్కగా చెప్పబడినా, అది గ్రంథాలకు,&nbsp;<BR>ఆచారవ్యవహారాలకు మాత్రమే కట్టుబడి వున్నంతకాలం నేను దాన్ని మతం అన-&nbsp;<BR>లేను. కళ్లు నుదుట వుంటాయిగాని, తలవెనుక లేవు. మీ మతమని మీరు ఎంత&nbsp;<BR>గర్వంతో చెప్పుకొంటున్నారో దాన్ని ఆచరణలోకి తీసుకురావటానికి ముందుకు&nbsp;<BR>రండి. దైవం అనుగ్రహిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">నావైపు చూడొద్దు. మీవైపే చూసుకోండి. ఒక ఉత్సాహాన్ని రేకెత్తించడానికి&nbsp;<BR>నేను కారణమైనందుకు ఆనందిస్తున్నాను. దాన్ని ఆధారంగా తీసికొని దానిపై&nbsp;<BR>తేలిపోండి. సర్వం చక్కబడుతుంది. నాయనా ప్రేమ ఎన్నటికీ విడనాడదు; నేడో&nbsp;<BR>రేపో యుగాలతర్వాతో సత్యం జయించి తీరుతుంది. ప్రేమ జయాన్ని సాధించి&nbsp;<BR>తీరుతుంది. మీ సోదరమానవులను మీరు ప్రేమిస్తారా? భగవద్దర్శనానికై మీ రెక్క-&nbsp;<BR>డికి పోవాలి - దరిద్రులు, అనాథలు, దుర్బలులు, వీరు దైవాలు కారా? గంగా-&nbsp;<BR>తీరంలో మంచినీళ్లకోసం బావిని తవ్వటమెందుకు? ప్రేమకున్న అద్భుత&nbsp;<BR>శక్తిలో విశ్వాసం వుంచండి. పైకి తళతళలాడుతున్న ఈ పొగడ్తలను ఎవరు లక్ష్య-&nbsp;<BR>పెడతారు? పత్రికలు ఏం వ్రాస్తున్నాయో నేను గుర్తుంచుకోను. మీకు ప్రేమ&nbsp;<BR>వుందా? మీరు సర్వశక్తిమంతులు. మీరు నిజంగా నిస్వార్థులా? ఐతే మీరు&nbsp;<BR>అప్రతిహతులు. శీలమే ఎక్కడైనా పనికివచ్చేది. సముద్రగర్భాంతరంలో ఐనా భగ-&nbsp;<BR>వంతుడు తన బిడ్డలను సంరక్షిస్తాడు. ఈ దేశానికి ప్రస్తుతం ధీరులు కావాలి;&nbsp;<BR>ధీరులవండి. దైవం మిమ్మల్ని అనుగ్రహిస్తాడు.</FONT></p>
<hr class="puTa_virupu">
<table><tr><td><a class=puTa_lanke href=puTa3437.html>p3437</a></td><td>p3438</td><td><a class=puTa_lanke href=puTa3439.html>p3439</a></td></tr></table>
</div></body></html>
