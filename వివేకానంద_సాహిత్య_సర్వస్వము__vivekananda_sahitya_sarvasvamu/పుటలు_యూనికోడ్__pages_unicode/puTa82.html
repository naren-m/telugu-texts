<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa81.html>p81</a></td><td>p82</td><td><a class=puTa_lanke href=puTa83.html>p83</a></td></tr></table>


<p><FONT FACE="SHREE900, SHREE, sans-serif" SIZE="3">చూశావా?’’ లేకుంటే, భగవంతుడు వున్నాడని నమ్మటానికి అర్హత నీ కేముంది?&nbsp;<BR>భగవంతుడి ఉనికిని గురించి సంశయం వుంటే, ఆతణ్ణి చూడటానికై నువ్వెం-&nbsp;<BR>దుకు పాటుపడవు? ఈ ప్రపంచాన్ని త్యజించి, ఆ ఉద్యమానికి నీ జీవితాన్ని&nbsp;<BR>పరిపూర్తిగా ఎందుకు అర్పణ చేయవు? వైరాగ్యం, పరమార్థచింత అనే రెండు&nbsp;<BR>మహద్భావాలు భారతదేశంలో వున్నవి. భారతభూమి యీ రెండు విశిష్ట&nbsp;<BR>భావాలను హృదయానికి హత్తుకొని వుండటంచేతనే ఆ దేశంలోని లోపాలన్నీ&nbsp;<BR>ఉపేక్షింపదగిన వవుతున్నవి.</FONT></p>
<p><FONT FACE="SHREE900, SHREE, sans-serif" SIZE="3">క్రైస్తవమతంలో బోధించబడిన మూలభావం యిదే! ‘‘అప్రమత్తుడవై&nbsp;<BR>వుండు; ప్రార్థనలు చేస్తూండు; స్వర్గరాజ్యం చేరువలోవుంది.’’ అంటె మీ హృద-&nbsp;<BR>యాలను పవిత్రవంతాలుగా చేసుకొని తయారుగా వుండమని అర్థం. ఈ మూల-&nbsp;<BR>భావం ఎన్నడూ నశించలేదు. అంధకారయుగంలో సైతం మూఢవిశ్వాసాలు&nbsp;<BR>ప్రబలివున్న దేశాల్లో సైతం, క్రైస్తవులు పరోపకారం గావిస్తూ వైద్యశాలలు నెల-&nbsp;<BR>కొల్పటం మొదలైన ధర్మకార్యాలు నిర్వర్తిస్తూ, తమ ప్రభువు రాకకై నిరంతరం&nbsp;<BR>నిరీక్షిస్తూ ఆయత్తమవుతూండిరని మీ రెరుగుదురు. క్రైస్తవులు తమ యీ విశి-&nbsp;<BR>ష్టాదర్శాన్ని అంటిపెట్టుకొని వున్నంతకాలం వారి మతం నిలిచే వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ సందర్భంలో నా మనస్సుకొక ఆదర్శం దర్శనీయమవుతోంది. అదొక&nbsp;<BR>కల కావచ్చు. ఈ లోకంలో ఎన్నటికన్నా అది ప్రత్యక్షానుభవానికి వస్తుందో రాదో&nbsp;<BR>తెలియదు. కేవల ప్రత్యక్షానుభవ అంశాలనే పట్టుకుని పాకులాడి చావటం&nbsp;<BR>కంటె ఒక్కోసారి యిలాటి స్వప్నాలను కాంచటమూ మంచి పనే. యథార్థమైన&nbsp;<BR>చెడు అంశాలకంటె స్వప్నద్యోతకాలైన యోగ్యభావాలు ఉత్తమమే అవుతవి.&nbsp;<BR>కాబట్టి మనం అలాటి స్వప్నాన్ని ఒకదాన్ని యిప్పుడు కాంచుదాం.</FONT></p>
<p><FONT FACE="SHREE900, SHREE, sans-serif" SIZE="3">చిత్తవృత్తులలో అనేక భేదాలు వుండటం మీరు ఎరుగుదురు కదా.&nbsp;<BR>కొందరు ప్రత్యక్షానుభవాలను లోకజ్ఞానాన్ని మాత్రమే పాటించే హేతువాదులు&nbsp;<BR>కావచ్చు. విగ్రహాలన్నా, కర్మకలాపాలన్నా వారికి లక్ష్యం లేకపోవచ్చు. బుద్ధి&nbsp;<BR>గమ్యాలు, విస్పష్టాలు, నిస్సంశయాలు ఐన సంగతులే వారికి కావాలి. అలాటివి&nbsp;<BR>మాత్రమే వారికి సంతుష్టి నిస్తాయి. ఇక ‘ప్యూరిటను’ లైన మహమ్మదీయులు&nbsp;<BR>వున్నారు. వారు చిత్రపటాలనుగాని, విగ్రహాలను గాని తమ ఆరాధనామంది&nbsp;<BR>రాలలోకి రానీయరు. మరికొందరు - వీరు కళాభిమానులు, రసపిపాసువులు.&nbsp;<BR>రేఖల విన్యాసం, ఆకృతుల సొంపు, రంగులు, పువ్వులు, రూపాలు వీరికి&nbsp;<BR>ప్రియాన్ని కూరుస్తవి. వీరికి మైనపువత్తులు, జ్యోతులు, కర్మకలాప నిర్దిష్టాలైన&nbsp;<BR>వివిధోపకరణాలు, పూజాద్రవ్యాలు భగవత్సాక్షారానికి ఆవశ్యకాలని తోస్తవి.&nbsp;<BR>కొందరు కేవలం బుద్ధిపాటవంచేత బ్రహ్మాన్ని ఎలా చేరచూస్తారో, అలాగే వారు</FONT></p>
<hr class="puTa_virupu">
<table><tr><td><a class=puTa_lanke href=puTa81.html>p81</a></td><td>p82</td><td><a class=puTa_lanke href=puTa83.html>p83</a></td></tr></table>
</div></body></html>
