<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2103.html>p2103</a></td><td>p2104</td><td><a class=puTa_lanke href=puTa2105.html>p2105</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - పరమకుడి </FONT><FONT FACE="TimesNewRoman, Times, serif" SIZE="2">5 5</FONT></p>
<BR>
<p><FONT FACE="SHREE900, SHREE, sans-serif" SIZE="3">చేయవలసిన ఏకైక మతధర్మం ఈ ‘నిర్భయత్వమే!’ వ్యావహారిక ప్రపంచంలో-&nbsp;<BR>గాని, ఆధ్యాత్మిక ప్రపంచంలోగాని, ‘భయ’మనేది మన పతనానికి, పాపానికి&nbsp;<BR>మూలకారణమనడం సత్యం. దుఃఖాన్ని కల్గించేది ‘భయం’; దౌష్ట్యాన్ని పెంచేది&nbsp;<BR>‘భయం’ - సరే - భయానికి మూలమేది? మన సహజతత్త్వాన్ని గూర్చిన&nbsp;<BR>అజ్ఞానమే. మనమంతా సకల సార్వభౌములకూ సార్వభౌముడైన భగవంతుని&nbsp;<BR>వారసులం. మనం సాక్షాత్తు భగవదంశ సంభూతులమే. ఇంతేకాదు మనం అల్ప-&nbsp;<BR>నరుల మనుకొంటూ, స్వస్వరూపాలను మరచి ఉన్నప్పటికీ మనం స్వయం&nbsp;<BR>బ్రహ్మమే. అలాటి ఉన్నత భావనాస్థితినుండి, మన మిప్పుడు భ్రష్ఠులమై-&nbsp;<BR>పోయాం. ఈ భ్రష్ఠతే విభేదాలను తెచ్చిపెట్టింది; నేను నీకంటే కొంచెం గొప్ప-&nbsp;<BR>వాణ్ణి; లేక నీవు నాకంటె కొంచెం గొప్పవాడివి, అనే ఇలాంటి విభేదాలు కల్పిం-&nbsp;<BR>చింది. అద్వైత భావమే నేడు భారతదేశం నేర్పవలసిన గొప్పపాఠం. దీన్ని మీరు&nbsp;<BR>గుర్తుంచుకోండి! దీన్ని గ్రహిస్తే సమస్త విషయాల స్వరూపం మారిపోతుంది.&nbsp;<BR>అప్పుడు మీరు మునుపటివలెగాక వేరే దృష్టితో ప్రపంచాన్ని చూస్తారు. ఆ దృష్టికి&nbsp;<BR>ఈ ప్రపంచం - ప్రతి జీవి, ప్రతి ఇతర జీవితో పోరాడటానికే పుట్టి, బలవంతుడు&nbsp;<BR>విజయం పొందుతుండగా, దుర్బలులు మృత్యువువాత పడవలసిన - ఘోర రణ-&nbsp;<BR>రంగంగా కన్పడదు; అప్పుడది భగవంతుని లీలాక్షేత్ర మవుతుంది; మనమందరం&nbsp;<BR>అతని చెలికాండ్రమై చుట్టూ గుమిగూడివుండి, లీలతో వినోదాలు చేస్తూంటే,&nbsp;<BR>నాట్యరంగంగా భాసిస్తుంది. ఈ లోకం మిక్కిలి ఘోరంగా, బీభత్సంగా,&nbsp;<BR>అపాయకరంగా కన్పడినా, అంతా ఒక నాటకమే అనే సత్యం గోచరిస్తుంది. ఆత్మ-&nbsp;<BR>స్వరూపాన్ని తెలిసికొన్నపుడు దుర్బలునికికూడ ఆశలు చిగిరించును. అధః&nbsp;<BR>పతితునికి, ఘోరపాపికికూడ క్రొత్త ఆశలు అంకురిస్తాయి. ‘నిస్పృహ చెంద-&nbsp;<BR>కండి’ అని శాస్త్రాలు ఘోషిస్తున్నాయి. మీరేమి చేసినా, మీ ఆత్మస్వభావం&nbsp;<BR>మారదు. అది ఒకే రూపంతో నిర్మలంగా భాసిస్తూ వుంటుంది. ప్రకృతిని,&nbsp;<BR>ప్రకృతే నాశనం చేస్తుందా? మీది నిర్మలతత్త్వం. కోటియుగా లది మరుగుపడి&nbsp;<BR>వుండుగాక, చివరికది బయటపడి తీరుతుంది; విజయాన్ని పొంది బయటపడి&nbsp;<BR>తీరుతుంది. కాబట్టి అద్వైతం ప్రతివానికీ, ఆశను పురికొల్పుతుందేకానీ, నిరాశను&nbsp;<BR>కలిగించదు. అది భయాన్ని ఆధారం చేసికొని బోధలు చేయదు. ఒక్కడ&nbsp;<BR>అడుగు తప్పువేశావంటే, నిన్ను పడలాగివేయడానికి, పిశాచాలు సంసిద్ధంగా&nbsp;<BR>వున్నాయని అది చెప్పదు - దానికి పిశాచాలతో పనిలేదు. మీ అదృష్టం మీ చేతు-&nbsp;<BR>ల్లోనే వుందని అది చెబుతుంది. మీ కర్మే ఈ శరీరాన్ని మీకు సృష్టించిపెట్టింది.&nbsp;<BR>మరెవరూ దాన్ని మీపై పడవేయలేదు. సర్వవ్యాపి అయిన బ్రహ్మం, అజ్ఞానం&nbsp;<BR>వల్ల మరుగుపడి వున్నాడు. బాధ్యత అంతా మీ మీదనే వుంది. మీ ఇష్టంలేకనే,</FONT></p>
<hr class="puTa_virupu">
<table><tr><td><a class=puTa_lanke href=puTa2103.html>p2103</a></td><td>p2104</td><td><a class=puTa_lanke href=puTa2105.html>p2105</a></td></tr></table>
</div></body></html>
