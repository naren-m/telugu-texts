<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2171.html>p2171</a></td><td>p2172</td><td><a class=puTa_lanke href=puTa2173.html>p2173</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - హైందవ జీవితం : వేదాంతం</FONT></p>
<p><FONT FACE="TimesNewRoman, Times, serif" SIZE="2">1 2 3</FONT></p>
<p><FONT FACE="SHREE900, SHREE, sans-serif" SIZE="3">చేయడంకూడ కనిపిస్తుంది. కాని ఉపనిషత్తులలో, ఇలాటి విషయాల ప్రస్తావనే&nbsp;<BR>కానరాదు. ఉపనిషత్తులలో కనిపించే మతభావంలో, భయానికి స్థానమేలేదు.&nbsp;<BR>అందలి మతం ప్రేమమయం, భక్తిమయం, జ్ఞానమయం.</FONT></p>
<p><FONT FACE="SHREE900, SHREE, sans-serif" SIZE="3">ఈ ఉపనిషత్తులే మనకు శాస్త్ర గ్రంథాలు. వాటికి వేర్వేరు విధంగా అర్థం&nbsp;<BR>చెబుతారు. అర్వాచీనములైన పురాణాలకు, ప్రాచీనమైన వేదాలకు వైరుధ్యం కలిగి&nbsp;<BR>నపుడంతా, నేనిదివరకే చెప్పినట్లు, పురాణాలే తలవంచవలసి వుంటుంది. అయి-&nbsp;<BR>నప్పటికీ, యథార్థానికి మనం నూటికి తొంభైపాళ్లు పౌరాణికులం. పదిపాళ్లు&nbsp;<BR>మాత్రమే వైదికులం. ఈ పదిపాళ్లయినా, పూర్తిగా వైదికులమో, కాదో?&nbsp;<BR>హిందూశాస్త్రాధారం బొత్తిగాలేని అనేక విరుద్ధాచారాలు మనలో కనిపిస్తున్నాయి.&nbsp;<BR>అలాటి విరుద్ధ మతభావాలు సైతం, మన సంఘంలో పరిపాటై పాతుకొని&nbsp;<BR>పోయాయి. వేదాలలోకానీ, స్మృతులలోకానీ, పురాణాలలోకానీ, ఎలాటి ప్రమా-&nbsp;<BR>ణాలూలేక కేవలం స్థానికమై వచ్చే దేశాచారాలను చూస్తే, మనకు అత్యాశ్చర్యం&nbsp;<BR>కలుగుతుంది. పామరుడైన ప్రతి పల్లెటూరివాడు, ఏ చిన్న గ్రామాచారమో&nbsp;<BR>నశించిపోతే, తానిక హిందువై నిలువజాలక, భ్రష్ఠుడైపోవలసిందే అని భావిస్తు-&nbsp;<BR>న్నాడు. వాని మనసులో వేదాంతమతం, ఈ స్థానిక క్షుద్రాచారాలూ, పెనవేసికొని&nbsp;<BR>ఏకరూపమైపోయాయి! అలాటివాడు ధర్మశాస్త్రాలను చదివినాకూడ తానుచేసే&nbsp;<BR>వాదనకు యథార్థంగా శాస్త్రాధారంలేదనీ, ఈ ఆచారాలను వదిలితే, తనకు&nbsp;<BR>ఏమాత్రం హానిలేకపోగా తాను ఉత్తమ మానవుడుగాకూడ పరిగణించబడగలడనీ&nbsp;<BR>గ్రహించడం చాలకష్టం. రెండోది ఇంకో కష్టముంది. ఈ మన శాస్త్రగ్రంథాలు&nbsp;<BR>చాలా విస్తృతంగా వున్నాయి. ఉత్తమ వేదాంతగ్రంథాలలో ఒకటైన పతంజలి మహా-&nbsp;<BR>భాష్యంలో, సామవేదానికి వేయి శాఖలున్నాయని చెప్పబడింది! ప్రతి వేదం&nbsp;<BR>సంగతీ ఇలాగే అయింది. ఈ గ్రంథాలలో, చాలాభాగాలు అదృశ్యమైపోయాయి;&nbsp;<BR>కొద్దిభాగాలు మాత్రమే మనకు మిగిలాయి. అవీ కొన్నికొన్ని ప్రత్యేక&nbsp;<BR>కుటుంబాలవారి అధీనంలోనే ఉండేవి. ఆ కుటుంబాలవా రిప్పుడు అంతరించి&nbsp;<BR>ఉంటారు. లేదా పరదేశీయులు వారిని క్రూరంగా వధించి వుంటారు; మొత్తం-&nbsp;<BR>మీద ఏదోఒక విధంగా వాళ్లంతా రూపుమాసిపోయారు. వారితోపాటు, వారు&nbsp;<BR>తమ అధీనంలో ఉంచుకొన్న వేదశాఖాపాండిత్యంకూడ నాశనమైపోయింది.&nbsp;<BR>ఏదైనా కొత్తవిషయాన్ని బోధించడానికో, ఏదైనా వేదవిరుద్ధమైన ధర్మాన్ని&nbsp;<BR>ప్రచారం చేయడానికో పూనుకొన్నవారంతా దీన్ని ఒక మిషగా పెట్టుకొంటారని&nbsp;<BR>మనం జ్ఞప్తి పెట్టుకోవాలి! స్థానికాచారానికి, శ్రుతికి వివాదం సంభవించినపుడంతా&nbsp;<BR>ఈ వాదనను వారు బయటికి తీస్తారు. ఆ స్థానికాచారం శ్రుతివిరుద్ధంకాదనీ అది&nbsp;<BR>అంతరించిపోయిన ఒక శ్రుతిశాఖలోని ఆచారమే అనీ, కాబట్టి దానికి వేదం అంగీ-</FONT></p>
<hr class="puTa_virupu">
<table><tr><td><a class=puTa_lanke href=puTa2171.html>p2171</a></td><td>p2172</td><td><a class=puTa_lanke href=puTa2173.html>p2173</a></td></tr></table>
</div></body></html>
