<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1106.html>p1106</a></td><td>p1107</td><td><a class=puTa_lanke href=puTa1108.html>p1108</a></td></tr></table>
<p><FONT FACE="SHREE900, SHREE, sans-serif" SIZE="3">283</FONT></p>
<BR>
<p><FONT FACE="SHREE900, SHREE, sans-serif" SIZE="3">ఉపన్యాసాంశాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">మిగతావారితో కలిసి వారు యింటికి వెళ్లిపోయారు. అప్పుడు ఏనుగు గూర్చి&nbsp;<BR>మాట్లాడుకోసాగారు.</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘ఆ ఏనుగు ఒక పెద్దగోడ’’ అని ఒక గ్రుడ్డివాడు అన్నాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘కాదు, కాదు. అదొక త్రాడు’’ అన్నాడు మరొకడు</FONT></p>
<p><FONT FACE="SHREE900, SHREE, sans-serif" SIZE="3">‘‘అబద్ధం. నేను దాన్ని పట్టుకుని చూశాను. అది పాములా ఉంది’’ అన్నాడు</FONT></p>
<BR>
<p><FONT FACE="SHREE900, SHREE, sans-serif" SIZE="3">మూడవవాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">వారి ఆ చర్చ రానురాను తీవ్రమైపోయింది. నాల్గవ గ్రుడ్డివాడు ముందుకు&nbsp;<BR>వచ్చి, ‘‘ఛ.చ. ఆ ఏనుగు దిండులా ఉంది’’ అని గట్టిగా అరిచాడు. ఈ వివాదం&nbsp;<BR>మరీతీవ్రమైపోయి, ఐదుగురు అంధులూ పోట్లాటకు దిగారు. అప్పుడు&nbsp;<BR>కన్నులున్న ఒకవ్యక్తి వారివద్దకు వచ్చి, ‘‘మిత్రులారా! ఎందుకు పోట్లాడు&nbsp;<BR>కుంటున్నారూ’’ అని అడిగాడు.</FONT></p>
<p><FONT FACE="SHREE900, SHREE, sans-serif" SIZE="3">ఆ గ్రుడ్డివారు తమ పోట్లాటకు కారణం చెప్పారు. అదంతా విని అతను      ఇలా&nbsp;<BR>అన్నాడు:</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘మీ మాటలన్నీ నిజమే. వచ్చిన చిక్కేమిటంటే, మీరు ఐదుగురు కూడా&nbsp;<BR>ఏనుగును వేరు వేరు భాగాల్లో స్పర్శించారు. ఏనుగు కడుపును ముట్టినవానికి అది&nbsp;<BR>గోడలా తోచింది. తోకను ముట్టినవానికి అది త్రాడులా అనిపించింది. తొండాన్ని&nbsp;<BR>ముట్టినవానికి అది పాములా అనిపించింది. దాని పాదం మరొకనికి దిండులా&nbsp;<BR>తట్టింది. కాబట్టి మీ పోట్లాటను వదిలేయండి. మీ అందరి మాటలు కూడా&nbsp;<BR>సరైనవే. మీరంతా ఏనుగు ఆకారాన్ని వేరు వేరు రీతులుగా గ్రహించారు.’’</FONT></p>
<p><FONT FACE="SHREE900, SHREE, sans-serif" SIZE="3">మత విషయంలో కూడా ఇలాంటి పోరే చెలరేగుతున్నది. ఈశ్వర తత్త్వాన్ని&nbsp;<BR>బోధించేది తమ మత మొక్కటేనంటూ పాశ్చాత్యులు అనుకుంటూ ఉంటారు.&nbsp;<BR>ప్రాగ్దేశాలవారు, ‘‘కాదు, కాదు మతమంటే మాదే’’ అని బల్లగ్రుద్ది చెబుతుంటారు.&nbsp;<BR>ఇరువర్గాల దృక్పథాలు దోషయుక్తాలే! ప్రతిమతంలో ఈశ్వరు డున్నాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">పాశ్చాత్య మతాశయాలను గూర్చి తీవ్ర సమీక్షలున్నాయి. ‘‘వాణిజ్యదృష్టి&nbsp;<BR>ఉన్న మతం క్రైస్తవులది’’ అనే విమర్శ ఉంది. ఈశ్వరుని ఉద్దేశించి, ‘‘ఓ భగవాన్‌,&nbsp;<BR>నాకు యిది యివ్వు; అది యివ్వు; దేవుడా, దీన్ని చేయి, దాన్ని చేయి’’ అని క్రైస్తవులు&nbsp;<BR>ఎప్పుడూ ఈశ్వరుని ముందు బిచ్చగాళ్లలా మొరపెట్టుకుంటూ ఉంటారు. ఈ&nbsp;<BR>ధోరణి హిందువులకు అర్థం కాదు. దేవుని ముందు బిచ్చం ఎత్తరాదని వా రంటారు.&nbsp;<BR>ఈశ్వరుడిని అర్థించటానికి బదులుగా మతదృష్టిగల వ్యక్తి త్యాగం చేయాలి. తనకు&nbsp;<BR>ఏదైనా యిమ్మని దేవుడిని ప్రార్థించటానికి బదులుగా దేవునికి - తోటి మానవులకు -&nbsp;<BR>తనకున్నదాన్ని సమర్పించటానికి హిందువు యిష్టపడతాడు. పాశ్చాత్యుల్లో&nbsp;<BR>ఎంతోమంది ప్రతివిషయం సవ్యంగా ఉన్నంత</FONT></p>
<hr class="puTa_virupu">
<table><tr><td><a class=puTa_lanke href=puTa1106.html>p1106</a></td><td>p1107</td><td><a class=puTa_lanke href=puTa1108.html>p1108</a></td></tr></table>
</div></body></html>
