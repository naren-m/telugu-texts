<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa688.html>p688</a></td><td>p689</td><td><a class=puTa_lanke href=puTa690.html>p690</a></td></tr></table>

<p><FONT FACE="TimesNewRoman, Times, serif" SIZE="2">2 7 4</FONT></p>
<p><FONT FACE="SHREE900, SHREE, sans-serif" SIZE="3">శిష్యుడికి సహనశక్తి అపారంగా వుండాలి. జీవితం సుఖంగా వున్నట్లు కని-&nbsp;<BR>పిస్తుంది; అన్నీ అనుకూలంగా వున్నప్పుడు మీతో మనస్సు సరసంగా వ్యవహ-&nbsp;<BR>రిస్తుంది. కాని ఏదైనా ప్రతికూలమైనప్పుడు మనస్సుకు స్వాస్థ్యం తప్పిపోతుంది.&nbsp;<BR>అది మంచిదికాదు. దుఃఖాలను, కష్టాలను సణుగుడు, గొణుగుడు లేకుండా&nbsp;<BR>భరించు; నీకు అపకారం జరిగినట్లు భావించవద్దు. నువ్వేదో బాధపడుతున్న-&nbsp;<BR>భావం, ప్రతిఘటన గురించిన తలంపు, ప్రతీకారచింత, ప్రతిక్రియను గురించిన&nbsp;<BR>ఆలోచన ఏమాత్రం లేకుండా భరించు. ఇది యథార్థమైన సహనం; దీన్ని నువ్వు&nbsp;<BR>అలవరచుకోవాలి.</FONT></p>
<p><FONT FACE="SHREE900, SHREE, sans-serif" SIZE="3">మంచి చెడులు లోకంలో ఎప్పుడూ వుంటాయి. లోకంలో దుఃఖమున్న&nbsp;<BR>విషయమే కొందరు మరచిపోతారు - కనీసం మరచిపోడానికి ప్రయత్నిస్తారు.&nbsp;<BR>దుఃఖం కలిగినప్పుడు వారు కృంగి కృశించిపోతారు. మరికొందరు చెడు అనేది&nbsp;<BR>లేనేలేదని తలుస్తారు. సర్వం శుభప్రదమే అనుకొంటారు. అదీ దౌర్బల్యమే;&nbsp;<BR>కష్టాన్ని గురించిన భయమే అందుకు కారణం. పాడువాసన వేస్తూన్నదానిమీద&nbsp;<BR>పన్నీరు చల్లి, అది సౌరభాన్ని విరజిమ్ముతూందని ఊహించటం ఎందుకు?&nbsp;<BR>ప్రపంచంలో మంచిచెడ్డలు రెండూ వున్నాయి - ఔను. భగవంతుడు లోకంలో&nbsp;<BR>మంచిని, చెడును కలబోసి వుంచాడు. అతడు చేసిన పనిని మనం ఎందుకు&nbsp;<BR>కప్పిపుచ్చాలి? చెడు ఎందుకు వుందని ప్రశ్నించే అధికారం మనకు లేదు. విశ్వ-&nbsp;<BR>సించండి, శాంతించండి.</FONT></p>
<p><FONT FACE="SHREE900, SHREE, sans-serif" SIZE="3">నా గురుదేవుడు శ్రీరామకృష్ణులు జబ్బుపడ్డప్పుడు తన మనోసంయమంతో&nbsp;<BR>చికిత్స చేసుకోవలసిందని ఒక బ్రాహ్మణుడు సూచించాడు; దేహంలో రోగగ్ర-&nbsp;<BR>స్తమైన భాగంలో మనస్సును ఏకాగ్రంగా కేంద్రీకరిస్తే, అది స్వస్థత చెందుతుంది.&nbsp;<BR>ఆ సూచనకు శ్రీరామకృష్ణులు యిలా అన్నారు: ‘‘ఏమిటేమిటి? ఈశ్వరార్పిత-&nbsp;<BR>మైన నా మనస్సును ఈ తుచ్ఛశరీరంకోసం వినియోగించనా?’’ ఆయన మనస్సు&nbsp;<BR>నిరంతరం ఈశ్వరుడిపై లగ్నమై వుండేది. ఆయన దాన్ని సంపూర్ణంగా ఈశ్వ-&nbsp;<BR>రుడికి అంకితం చేశారు. మరొక పనికి దాన్ని ఆయన వినియోగించడు.</FONT></p>
<p><FONT FACE="SHREE900, SHREE, sans-serif" SIZE="3">ఆరోగ్యంకోసం, ఐశ్వర్యంకోసం, ఆయుర్దాయంకోసం, ఈ రీతి లౌకిక&nbsp;<BR>విషయవస్తువుల నిమిత్తం ఆరాటపడటం - భ్రమ తప్ప మరేమీ కాదు. వీటి&nbsp;<BR>సమృద్ధికి, పరిపోషణకు, రక్షణకు, మనస్సును వినియోగించటంవల్ల ఆ భ్రమ&nbsp;<BR>మరింత పెరుగుతుంది. జీవితంలో మనకిలాటి కలలు, భ్రమలు కలుగుతాయి.&nbsp;<BR>ఇవి యీ జీవితం సమాప్తమయ్యాక స్వర్గంలో మరింత కావాలని గ్రుక్కిళ్లు&nbsp;<BR>మింగుతుంటాం. అంటె, వీటికై అధికాధికంగా భ్రమలో తగులుకొంటుంటా-</FONT></p>
<hr class="puTa_virupu">
<table><tr><td><a class=puTa_lanke href=puTa688.html>p688</a></td><td>p689</td><td><a class=puTa_lanke href=puTa690.html>p690</a></td></tr></table>
</div></body></html>
