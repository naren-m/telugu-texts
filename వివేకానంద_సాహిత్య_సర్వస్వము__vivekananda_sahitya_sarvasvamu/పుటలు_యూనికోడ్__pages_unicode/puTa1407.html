<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1406.html>p1406</a></td><td>p1407</td><td><a class=puTa_lanke href=puTa1408.html>p1408</a></td></tr></table>
<p><FONT FACE="SHREE900, SHREE, sans-serif" SIZE="3">178 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">లన్నీ ఉద్భవించాయి.’’ ప్రతి జీవికీ పరమ ప్రాప్యమొక్కటే. విశిష్టాద్వైతుల దేవు-&nbsp;<BR>డుకూడ సగుణుడే. అనంత కల్యాణగుణ సముద్రుడు. కాని అతడు ఈ జగ-&nbsp;<BR>మంతటా అంతర్యామిగా ఉంటాడు. అన్నిటిలో, అంతటా బ్రహ్మం వ్యాపించి&nbsp;<BR>వుంటుంది. సమస్తమూ బ్రహ్మం అనడంలో బ్రహ్మం సర్వోపగతుడు అనే వేదాల&nbsp;<BR>అభిప్రాయం. భగవంతుడు ఈ గోడ అయ్యాడని భావం కాదు. ఈ&nbsp;<BR>గోడలోకూడ భగవంతుడున్నాడని అర్థం. ఈ విశాల జగత్తులో ఒక్క అణువు&nbsp;<BR>కాని, పరమాణువు కాని, భగవంతునిచే పరివ్యాప్తము కానిది లేదు. ఆత్మలన్నీ&nbsp;<BR>పరిమితాలు, సర్వవ్యాపకత వానికి లేదు. వాని ప్రభావాలు వికాసము నొందుట&nbsp;<BR>వల్ల అవి పరిపూర్ణతను పొందినప్పుడు, వానికి అటు పిమ్మట జనన మరణా-&nbsp;<BR>లుండవు. శాశ్వతంగా అవి భగవత్సాన్నిధ్యంలో ఉండిపోతాయి.</FONT></p>
<p><FONT FACE="SHREE900, SHREE, sans-serif" SIZE="3">ఇక అద్వైత మతానికి వద్దాం. ఏ దేశంలో కాని, ఏ యుగంలో కాని, తత్త్వ-&nbsp;<BR>శాస్త్రంనుండి, మతంనుండి, పొడచూపిన మిక్కిలి ప్రముఖమైనది, చాలా&nbsp;<BR>అందమైనది అయిన పుష్పరాజం ఇదే అని మా అభిప్రాయం. ఇందు నరుని</FONT></p>
<p><FONT FACE="SHREE900, SHREE, sans-serif" SIZE="3">జిజ్ఞాస అత్యుత్తమ వికాసం పొందింది. అత్యంత దురవగాహమని భావించబడే&nbsp;<BR>మర్మముల సైతం ఇది దాటిపోయింది. దీనిని అద్వైత వేదాంతమంటారు. ఇది&nbsp;<BR>ప్రజాసామాన్య మతం కావడానికి సాధ్యం కాజాలనంత దురవగాహం,&nbsp;<BR>అత్యున్నతం అయి వెలుగుతోంది. దీనికి జన్మస్థానమైన భారతదేశంలో సైతం,&nbsp;<BR>గడచిన మూడు వేల సంవత్సరాలనుండి, ఇది ప్రాముఖ్యం గాంచివున్నా&nbsp;<BR>ప్రజాసామాన్యంలో ప్రవేశించలేదు. అద్వైత సిద్ధాంతాన్ని గ్రహించడం, సర్వ&nbsp;<BR>దేశాలలోని, మహాధీమంతులైన స్త్రీ పురుషులకుకూడ కష్టసాధ్యంగా వుందని&nbsp;<BR>ముందు ముందు మనం తెలిసికోగల్గుతాం. మనమంత దుర్బలులమైపోయాం.&nbsp;<BR>అంతటి అధోగతిలో కూలిపోయాం. మన ప్రజ్ఞలను గూర్చి మనమెంతగా&nbsp;<BR>ప్రగల్భాలు పలికినా, స్వభావం చేతనే మనం వేరే ఆధారాన్ని కోరే వాళ్లమే.&nbsp;<BR>ఎప్పుడూ ఏదో ఒక ఆధారానికై దేవులాడుతూ వుండే బక్కచిక్కిన మొక్కల-&nbsp;<BR>లాగా ఉన్నాం. ‘‘సుఖతరమైన మతమును’’ ఉపదేశించండని నన్నెన్నోసార్లు&nbsp;<BR>అనేకులు అడిగారు. కాని సత్యాన్ని బోధించుడని కోరువారు చాలా అరుదు. ఆ&nbsp;<BR>సత్యాన్ని గ్రహింప సాహసించే వారింకా అరుదు. దానిని సంపూర్ణంగా&nbsp;<BR>ఆచరించే ధైర్యాన్ని కలిగిన వారు లేనేలేరనవచ్చు. ఇది వారి దోషం కాదు. బుద్ధి-&nbsp;<BR>బలంలోని లోపం. ఏ కొత్త భావమైనా, అందులో ముఖ్యంగా, అదొక ఉద్దండ&nbsp;<BR>భావన అయితే, గొప్ప కలవరాన్ని కల్గించి మన మెదడులో ఒక క్రొత్తమార్గాన్ని&nbsp;<BR>కల్పింప జూస్తుంది. దానికి ముందున్న భావ నిర్మాణమంతా చలించిపోయి,&nbsp;<BR>నరుని స్థాయి చెడిపోతుంది. వారేదో ఒక పద్ధతికి అలవాటుపడి వుంటారు</FONT></p>
<hr class="puTa_virupu">
<table><tr><td><a class=puTa_lanke href=puTa1406.html>p1406</a></td><td>p1407</td><td><a class=puTa_lanke href=puTa1408.html>p1408</a></td></tr></table>
</div></body></html>
