<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1643.html>p1643</a></td><td>p1644</td><td><a class=puTa_lanke href=puTa1645.html>p1645</a></td></tr></table>
<p><FONT FACE="SHREE900, SHREE, sans-serif" SIZE="3">వేదాంత విచార పరిణామాలు</FONT></p>
<p><FONT FACE="SHREE900, SHREE, sans-serif" SIZE="3">39</FONT></p>
<p><FONT FACE="SHREE900, SHREE, sans-serif" SIZE="3">వంటిదే. సూక్ష్మశరీరంకూడా భౌతికపదార్థంతో ఏర్పడినదే అని వారి సిద్ధాంతం.&nbsp;<BR>అది అతిసూక్ష్మమైన అణువులతో ఏర్పడింది. సూక్ష్మదర్శిని సాయంతోకూడా&nbsp;<BR>దాన్ని చూడలేం. తన కవతల వున్నవాటిని తనగుండా అది కనబరుస్తుంది (పార-&nbsp;<BR>దర్శక). దాని ప్రయోజనం ఏమిటి? అది సూక్ష్మశక్తులకు ఉనికిపట్టు. స్థూల-&nbsp;<BR>దేహం స్థూలశక్తుల నిలయమైనట్లే సూక్ష్మదేహం సూక్ష్మశక్తులకు నిలయం. ఆ&nbsp;<BR>సూక్ష్మశక్తులనే మనం ‘ఆలోచన, దాని వివిధ పరిణామాలు’ అని అంటాం.&nbsp;<BR>దేహం వుంది. ఇది స్థూలపదార్థం. దీని శక్తులు స్థూలాలు. పదార్థాన్ని విడిచిపెట్టి&nbsp;<BR>శక్తి వుండలేదు. శక్తికి ఉనికిపట్టుగా పదార్థం వుండాలి. కాబట్టి స్థూలశక్తులు&nbsp;<BR>స్థూలదేహంలో పనిచేస్తాయి. ఈ శక్తులే సూక్ష్మతరా లవుతాయి. స్థూల&nbsp;<BR>రూపంలో పనిచేస్తున్న శక్తే సూక్ష్మరూపంలో పనిచేసి ‘ఆలోచన’గా మారు-&nbsp;<BR>తుంది. ఆ శక్తులు వేర్వేరు కావు. స్థూలం, సూక్ష్మం అనేవి ఒక శక్తిదాల్చే రెండు&nbsp;<BR>రూపాలే. సూక్ష్మ స్థూలశరీరాలకూ భేదంలేదు. సూక్ష్మశరీరంకూడా భౌతికప-&nbsp;<BR>దార్థంతో ఏర్పడిందే. అది అతిసూక్ష్మపదార్థం. స్థూలదేహం స్థూలశక్తులు పని-&nbsp;<BR>చేసే ఉపకరణం. అదే విధంగా సూక్ష్మదేహం సూక్ష్మశక్తులు పనిచేసే ఉపకరణం.&nbsp;<BR>ఈ శక్తులన్నీ ఎక్కణ్ణుండి వస్తున్నాయి?</FONT></p>
<p><FONT FACE="SHREE900, SHREE, sans-serif" SIZE="3">వేదాంత శాస్త్రరీత్యా ప్రకృతిలో రెండు శక్తులున్నాయి. ఒకటి ఆకాశం. అది&nbsp;<BR>చెప్పలేనంత సూక్ష్మమైంది. రెండవది ప్రాణం. అదే శక్తి. నువ్వు చూసేది, స్పృశిం-&nbsp;<BR>చేది, వాయువు, పృథ్వి మొదలైనవన్నీ భౌతిక పదార్థాలే - ఆకాశంనుండి&nbsp;<BR>పుట్టినవే. ప్రాణశక్తి కారణంగా అది అంతకంతకూ సూక్ష్మంగానో, అంతకంతకూ&nbsp;<BR>స్థూలంగానో పరివర్తన మొందుతుంది. ఆకాశంవల్లే ప్రాణం ప్రతివస్తువులోకి&nbsp;<BR>చొచ్చుకొనిపోతూ సర్వోపగతమై వుంది. ఆకాశం జలం వంటిది. లోకంలోని&nbsp;<BR>ప్రతివస్తువూ ఆ జలంతోనే ఏర్పడి దానిమీదే తేలుతూన్న మంచుగడ్డ వంటిది.&nbsp;<BR>ఆకాశాన్ని యీ సకలరూపాలలోకి మార్చే శక్తే ప్రాణం. కండరాలను కదల్చటం,&nbsp;<BR>నడవటం, కూర్చోటం, మాట్లాడటంలాంటి స్థూలరూపాల్లో ప్రాణశక్తి విలస-&nbsp;<BR>నానికి యీ స్థూలదేహం ఆకాశంనుండి ఏర్పడ్డ ఉపకరణం. సూక్ష్మదేహం&nbsp;<BR>కూడా ఆకాశంనుండి ఏర్పడిందే. అది సూక్ష్మరూపమైంది. ఆలోచనరూపంలో&nbsp;<BR>ప్రాణశక్తి వ్యక్తమవటాని కేర్పడింది. మొదట యీ స్థూలదేహం వుందికదా. దాని&nbsp;<BR>వెనుక సూక్ష్మదేహం వుంది. దాని కతీతంగా జీవుడున్నాడు. జీవాత్మే నిజమైన&nbsp;<BR>పురుషుడు. ఈ గోళ్లను అనేకసార్లు కత్తిరించి వెయ్యవచ్చును గాని, యివి మన&nbsp;<BR>దేహానికి చెందిన భాగాలేగాని వేరుకావు. మన స్థూలదేహానికి సూక్ష్మదేహంతో-&nbsp;<BR>వున్న సంబంధంకూడా యిలాంటిదే. మనస్సుకు స్థూలంగా ఒకటి, సూక్ష్మంగా&nbsp;<BR>మరొకటి అని రెండు దేహాలు లేవు. ఉన్న దేహం ఒక్కటే. అందులో దీర్ఘకాలం</FONT></p>
<hr class="puTa_virupu">
<table><tr><td><a class=puTa_lanke href=puTa1643.html>p1643</a></td><td>p1644</td><td><a class=puTa_lanke href=puTa1645.html>p1645</a></td></tr></table>
</div></body></html>
