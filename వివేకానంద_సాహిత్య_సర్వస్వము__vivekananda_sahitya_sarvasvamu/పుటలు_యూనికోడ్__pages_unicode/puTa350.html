<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa349.html>p349</a></td><td>p350</td><td><a class=puTa_lanke href=puTa351.html>p351</a></td></tr></table>

<p><FONT FACE="SHREE902-Italic, SHREE, sans-serif" SIZE="3">శనివారం, జూలై 13</FONT></p>
<BR>
<p><FONT FACE="SHREE900, SHREE, sans-serif" SIZE="3">మనకు గోచరించే సమస్తం మిశ్రపదార్థం; ఇంద్రియజన్య జ్ఞానమంతా విషయ&nbsp;<BR>విభజన మూలంగానే కలుగుతోంది. మనస్సు ఏకవస్తువనీ స్వతంత్రమనీ భావించటం&nbsp;<BR>ద్వైతం. తత్త్వజ్ఞానం గ్రంథపఠనంతో లభించేది కాదు. చదివినకొద్దీ మనస్సు కలవ-&nbsp;<BR>రపడుతూంటుంది. మనస్సు అమిశ్రితమని భావశూన్యులైన తత్త్వజ్ఞుల మతం.&nbsp;<BR>ఇదే ఇచ్ఛా స్వతంత్రమని వారు భావించటానికి కారణమైంది. మనస్సు మిశ్రపదార్థ&nbsp;<BR>మని మనస్తత్త్వశాస్త్రం తెలుపుతోంది. ప్రతి మిశ్ర పదార్థమూ ఒకానొక బాహ్య&nbsp;<BR>శక్తిచే కూర్పొంది నిలిచివుండాలి, కాబట్టి ఇచ్ఛ బాహ్యశక్తికి సంయోగబద్ధమై&nbsp;<BR>వుంది. ఆకలి వేయకపోతే మానవుడు తినటానికైనా సంకల్పించలేడు. సంకల్పం&nbsp;<BR>ఇచ్ఛాధీనం. కాని మనం స్వతంత్రులం. ప్రతివ్యక్తికీ యీ విషయం అనుభవగోచరమే.</FONT></p>
<p><FONT FACE="SHREE900, SHREE, sans-serif" SIZE="3">ఈ తలపు భ్రమ అని అజ్ఞేయవాది అంటాడు. ఐతే లోకస్థితిని నిరూ-&nbsp;<BR>పించటం ఎలా? మన అందరికీ లోకం గోచరిస్తూన్నదనటమే, అనుభూత మవు&nbsp;<BR>తూన్నదనటమే యిందుకు ప్రమాణం; కాబట్టి తావన్మాత్రం స్వాతంత్య్రం&nbsp;<BR>మనకు అనుభూత మవుతోంది. సర్వజనులూ ప్రపంచాన్ని సత్యమని స్థిరపరిస్తే,&nbsp;<BR>స్వాతంత్య్రాన్ని స్థిరపరచినట్లు మనం అంగీకరించాలి; కాని యిప్పుడున్నట్టి&nbsp;<BR>సంకల్పం స్వతంత్రం కాదు. స్వాతంత్య్రంపట్ల మానవుడికి స్వాభావికంగా వున్న&nbsp;<BR>విశ్వాసమే హేతువాదానికంతా మూలం. మునుపటి మాదిరి సంకల్పసిద్ధ&nbsp;<BR>స్వాతంత్య్రం, బద్ధమవుతుంది. స్వతంత్ర సంకల్పమనే భావమే బంధాన్ని తొల-&nbsp;<BR>గించుకోటానికై అనుక్షణమూ మానవుడు చేసే తీవ్రప్రయత్నాన్ని సూచిస్తోంది.&nbsp;<BR>అపరిచ్ఛిన్నం, అనంతం, నిరుపాధికం ఐనది ఒక్కటి మాత్రమే స్వతంత్రమై&nbsp;<BR>వుండగలదు. ఇప్పుడు మానవుడిలోని స్వాతంత్య్రం స్మృతి మాత్రమే, స్వాతం-&nbsp;<BR>త్య్రాన్ని చేరుకొనే ప్రయత్నం మాత్రమే.</FONT></p>
<p><FONT FACE="SHREE900, SHREE, sans-serif" SIZE="3">విశ్వంలో ప్రతివస్తువు ఒక చక్రభ్రమణాన్ని పూర్తి చేసుకోటానికి, తన&nbsp;<BR>ఉత్పత్తిస్థానాన్ని - అద్వితీయం, యథార్థం ఐన తన ఉత్పత్తిస్థానాన్ని - ఆత్మను&nbsp;<BR>మళ్లా చేరుకోటానికై పోరాడుతోంది. సుఖాన్వేషణ మంటే సమత్వాన్ని కను&nbsp;<BR>గొనటానికి, సమత్వాన్ని తిరిగి సముపార్జించటానికి పడే పాటే. బద్ధమైవున్న&nbsp;<BR>సంకల్పం విముక్త మవటానికై చేసే ప్రయత్నమే నీతి. మనం పూర్ణంనుంచి&nbsp;<BR>వెలువడ్డామనటానికి యిది తార్కాణం.</FONT></p>

<p><FONT FACE="SHREE900, SHREE, sans-serif" SIZE="3">కర్తవ్యం మానవాత్మను దహించివేస్తూన్న మధ్యందిన మార్తాండుడు. ‘‘ఓ&nbsp;<BR>రాజా, ఈ అమృతబిందువును గ్రోలి సుఖించు.’’ ‘‘నేను కర్తను కాను’’ అని&nbsp;<BR>తలపోయటమే అమృతం.</FONT></p>
<hr class="puTa_virupu">
<table><tr><td><a class=puTa_lanke href=puTa349.html>p349</a></td><td>p350</td><td><a class=puTa_lanke href=puTa351.html>p351</a></td></tr></table>
</div></body></html>
