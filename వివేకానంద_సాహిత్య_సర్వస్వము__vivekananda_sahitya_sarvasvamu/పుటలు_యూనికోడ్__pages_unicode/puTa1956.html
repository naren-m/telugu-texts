<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1955.html>p1955</a></td><td>p1956</td><td><a class=puTa_lanke href=puTa1957.html>p1957</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">351</FONT></p>
<p><FONT FACE="SHREE900, SHREE, sans-serif" SIZE="3">దోచుకొంటూ కాస్పియన్‌ సముద్రతీరంవరకు కలిసి పయనించారు.&nbsp;<BR>‘తెల్లగొర్రెల’ శాఖ అక్కణ్ణుండి కాస్పియన్‌ సముద్రానికి ఉత్తరతీరం వెంట&nbsp;<BR>ఐరోపాలోకి చొచ్చుకొనిపోయి అప్పటికి శిథిలావస్థలోవున్న రోమన్‌ సామ్రాజ్యం-&nbsp;<BR>లోని ఒక భాగాన్ని ఆక్రమించి హంగేరీ రాజ్యాన్ని స్థాపించింది.</FONT></p>
<p><FONT FACE="SHREE900, SHREE, sans-serif" SIZE="3">‘నల్లగొర్రెల’ శాఖ కాస్పియన్‌ సముద్ర దక్షిణతీరం వెంట చొచ్చుకొని-&nbsp;<BR>పోయి, పర్ష్యా పశ్చిమభాగం ఆక్రమించి, కకేషస్‌ పర్వతం దాటి, క్రమంగా&nbsp;<BR>ఆసియా మైనర్‌ మొదలైన ప్రాంతాలను, అరేబియాను ఆక్రమించి, కాలిఫ్‌&nbsp;<BR>సింహాసనాన్ని ఆక్రమించుకొని నెమ్మది నెమ్మదిగా అప్పటికి మిగిలిన పశ్చిమ&nbsp;<BR>రోమన్‌ సామ్రాజ్యాన్ని కబళించి వేసింది. అతిప్రాచీన కాలంలో యీ&nbsp;<BR>తురుష్కులు సర్పారాధకులు. బహుశ యీ రాజవంశీకులనే ప్రాచీన&nbsp;<BR>భారతీయులు నాగులని, తక్షకులని నిర్దేశించి వుంటారు. తర్వాత వీరు బౌద్ధ-&nbsp;<BR>మతాన్ని స్వీకరించారు. తరువాత వారు జయించిన దేశాల్లోని మతాన్ని&nbsp;<BR>అవలంబిస్తూ వచ్చారు. మరి కొంతకాలం తర్వాత మన మిప్పుడు చెప్పుకొం-&nbsp;<BR>టున్న యీ రెండు జాతుల్లో ‘తెల్ల గొర్రెల’ శాఖ క్రైస్తవులను జయించి&nbsp;<BR>తా నా మతమే పుచ్చుకొంది. ‘నల్లగొర్రెల’ శాఖ మహమ్మదీయులను గెలిచి తా&nbsp;<BR>నా మతమే పుచ్చుకొంది. ఈ రెండు మతాల శాఖలను పరిశోధిస్తే సర్పారాధన,&nbsp;<BR>బౌద్ధం వీరిలో వున్నట్లు గోచరిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">హంగేరీ ప్రజలు జాతి, భాషల్లో తురుష్కులైనా రోమన్‌ కాథలిక్‌ మతానికి&nbsp;<BR>చెందినవారు. పూర్వం భాషా సంబంధానికిగాని, దేశ రక్త సంబంధాలకుగాని,&nbsp;<BR>మత దురభిమానానికిగాని స్థానం లేదు. హంగేరీ ప్రజలకు, టర్కీ ప్రజలకు మధ్య&nbsp;<BR>పచ్చగడ్డివేస్తే భగ్గుమంటుంది. ఈ హంగేరీ ప్రజల సాయం లేకపోతే అనేక సంద-&nbsp;<BR>ర్భాల్లో ఆస్ట్రియా మొదలైన క్రైస్తవ రాజ్యాల ఉనికికే ముప్పు వాటిల్లేది. అధునా-&nbsp;<BR>తనకాలంలో విద్యావ్యాప్తిచేత భాషా పరిశోధనలవల్ల, మానవజాతి నిర్ణయ శాస్త్రం&nbsp;<BR>వల్ల ప్రజలు భాషాసంబంధం, రక్తసంబంధం మొదలైనవానివంక&nbsp;<BR>ఎక్కువగా ఆకర్షితు లవుతున్నారు. మతసంబంధం క్రమంగా తగ్గిపోతోంది.&nbsp;<BR>ఈ కారణాలచే విద్యావంతులైన హంగేరీ ప్రజల్లోను, తురుష్క ప్రజల్లోను&nbsp;<BR>జాతీయైక్యభావం ప్రబలుతోంది.</FONT></p>
<p><FONT FACE="SHREE900, SHREE, sans-serif" SIZE="3">హంగేరీ, ఆస్ట్రియా సామ్రాజ్యంలో ఒక భాగంగా వున్నా, దాన్నుండి తెంచు-&nbsp;<BR>కొని బైటపడటానికి ఎన్నో ప్రయత్నాలు చేసింది. అనేక తిరుగుబాట్లు, అనేక&nbsp;<BR>విప్లవాలు సంభవించి హంగేరీ ప్రస్తుతం ఆస్ట్రియా సామ్రాజ్యంలో&nbsp;<BR>పేరుకుమాత్రం కలిసివుంది. అన్ని విషయాల్లో హంగేరీ స్వతంత్ర రాజ్యమే.&nbsp;<BR>ఆస్ట్రియా చక్రవర్తికి హంగేరీ రాజనీ పేరుంది. దేశీయ వ్యవహారాలన్నీ హంగేరీ</FONT></p>
<hr class="puTa_virupu">
<table><tr><td><a class=puTa_lanke href=puTa1955.html>p1955</a></td><td>p1956</td><td><a class=puTa_lanke href=puTa1957.html>p1957</a></td></tr></table>
</div></body></html>
