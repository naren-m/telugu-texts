<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa79.html>p79</a></td><td>p80</td><td><a class=puTa_lanke href=puTa81.html>p81</a></td></tr></table>


<p><FONT FACE="SHREE900, SHREE, sans-serif" SIZE="3">మేలు కలిగింది! ఆ తెగల దుర్భావోద్రేకమే సంపూర్ణ విజయం పొందితే లోకం&nbsp;<BR>ప్రస్తుతం ఏ స్థితిలో వుండేదో యోచించండి: మనిషి ఎక్కడ వుండేవాడో! భగ-&nbsp;<BR>వదనుగ్రహం వల్ల అలాటి ఉద్రేకాలకు అపజయాలు ఎదురైనవి సుమా! ఐన&nbsp;<BR>ప్రతిమతమూ ఒక మహాసత్యానికి ప్రాతినిధ్యం వహిస్తుంది. ఒక గొప్ప పరమా-&nbsp;<BR>వధికై అది పాటుపడుతుంది. అదొక మహోత్తమ సూత్రాన్ని ప్రచారానికి తెచ్చి-&nbsp;<BR>వుంటుంది. దాని కది ఆయువుపట్టు. నాకు ఒక కథ జ్ఞాపకానికి వస్తోంది.&nbsp;<BR>జనాన్ని బీభత్సానికి గురిచేసి వధించే కొన్ని భూతాలు వుండేవట. వాటి ఆయు-&nbsp;<BR>వుపట్లు కొన్ని పక్షులలో పొందుపరచబడి వుండేవి. ఈ రహస్యం వెల్లడికాక,&nbsp;<BR>ఆ పక్షులు క్షేమంగా వున్నంత వరకు యీ భూతాలకు చావు అనేది లేదు.&nbsp;<BR>మనలో ప్రతివ్యక్తికీ అలాటి పక్షి ఒకటి వుందని చెప్పవచ్చు. మన ఆత్మ దాన్లో&nbsp;<BR>వుంటుంది. అంటె ప్రతి మనిషీ ఒక ఆదర్శానికి, ఏదో ఒక ఉద్యమానికి మూర్తీ-&nbsp;<BR>భావంగా వుంటాడు. మీ కెలాటి నష్టమైనా వాటిల్లనీ. ఆ ఆదర్శానికి, ఆ ఉద్య-&nbsp;<BR>మానికి భంగం రానంతకాలం మీ రెలాగో బతికే వుంటారు. ధనం రావచ్చు,&nbsp;<BR>పోవచ్చు; దురదృష్టాలు పర్వతసమానపరిమాణాలు అందేవరకు వస్తూండవచ్చు.&nbsp;<BR>కాని మీ ఆదర్శాన్ని అంటిపెట్టుకొనే వుంటే మీ కేదీ చావును తెచ్చిపెట్టలేదు.&nbsp;<BR>మీరు వృద్ధులై, శతాయుష్కులు కావచ్చు. ఐనా మీ కర్తవ్యం మరపునపడక, మీ&nbsp;<BR>హృదయాల్లో అది తాజాగా యౌవనంతో వున్నంతకాలం మీకు మరణంలేదు.&nbsp;<BR>కాని ఆ ఆదర్శం భగ్నమైనా, ఆ ఉద్యమం కుంటువడినా, మిమ్మల్ని ఏదీ రక్షిం-&nbsp;<BR>చలేదు. జగత్తులో ద్రవ్యమంతా, అధికారమంతా మిమ్మల్ని కాపాడలేవు. జాతు&nbsp;<BR>లంటె ప్రత్యేక వ్యక్తుల సముదాయాలే కదా! కాబట్టి ప్రతి జాతీ సకల జాతి&nbsp;<BR>సమితిలో ఏదో ఒక విధ్యుక్తధర్మాన్ని నిర్వర్తించవలసివుంటుంది. ఆయా ధర్మం&nbsp;<BR>ఆ జాతిని నిలబెట్టి వుండేటంతకాలం దానికి నాశనం లేదు. కాని అది స్వధ-&nbsp;<BR>ర్మాన్ని వీడి అన్యధర్మానికి పాల్పడిందా, నాటితో దాని ఆయువు మూడుతుంది.</FONT></p>
<p><FONT FACE="SHREE900, SHREE, sans-serif" SIZE="3">మతాల స్థితి ఇలాటిదే. ప్రాచీన మతాలన్నీ యీ లోకంలో నశించిపోక&nbsp;<BR>నిలిచివుండటంతో, వాటి నియుక్త మహాధర్మాన్ని అవి చెక్కుచెదరక పాలిస్తూ-&nbsp;<BR>న్నాయని తెలుసుకోవచ్చు. అవి ఎన్ని పొరపాట్లు చేసినా, వాటికి ఎలాటి అవాంత&nbsp;<BR>రాలు కలిగినా, ఎన్ని కలతలలో అవి చిక్కుకున్నా, వాటిలో ఎలాటి వ్యర్థభావాలు&nbsp;<BR>చేరివున్నా, వాటి హృదయాలు పరిపూర్ణ ఆరోగ్యంతో, పూర్ణబలంతో స్పంది-&nbsp;<BR>స్తూన్నది. తాము ఏ ధర్మాన్ని సాధించటానికై జనించాయో, ఆ ధర్మాన్ని అవేవీ&nbsp;<BR>కోల్పోలేదు. ఆ ధర్మాన్ని అధ్యయనం చేయటం శోభస్కరం. మహమ్మదీయ&nbsp;<BR>మతాన్నే తార్కాణంగా తీసుకొందాం. క్రైస్తవులకు మహమ్మదీయ మతం మీద&nbsp;<BR>ఎంత ద్వేషంవుందో అంతద్వేషం యింకే మతం మీదా లేదు. అంత నికృష్టమతం</FONT></p>
<hr class="puTa_virupu">
<table><tr><td><a class=puTa_lanke href=puTa79.html>p79</a></td><td>p80</td><td><a class=puTa_lanke href=puTa81.html>p81</a></td></tr></table>
</div></body></html>
