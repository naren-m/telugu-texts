<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa164.html>p164</a></td><td>p165</td><td><a class=puTa_lanke href=puTa166.html>p166</a></td></tr></table>


<p><FONT FACE="SHREE900, SHREE, sans-serif" SIZE="3">ప్రేమకు ప్రతిఫలమైన ప్రేమ సిద్ధించకుంటే కేవల నిర్లక్ష్యతను చూపుతూంటారు.&nbsp;<BR>ప్రేమరూపమైన ప్రతిఫలం లభించనప్పుడు ప్రేమించటం అరుదు. ప్రతిఫలాపే-&nbsp;<BR>క్షలేని ప్రేమ మిడుతకు అగ్నిపట్ల గల ప్రేమలాంటిది. మిడుత మంటమీద&nbsp;<BR>ప్రేమతో దాన్లోపడి మాడిపోతుంది. ఇలాటి ప్రేమ ఆ పురుగుకు సహజం.&nbsp;<BR>ప్రేమించటమే ప్రకృతి ఐనందువల్ల ప్రేమించటం అనేది లోకంలో ప్రేమ దాల్చే&nbsp;<BR>అత్యుదాత్త నిస్స్వార్థరూపమనటం నిర్నిరోధం. అలాటి ప్రేమ ఆధ్యాత్మికరం-&nbsp;<BR>గంలో పరాభక్తిని తప్పక సిద్ధింపచేస్తుంది.</FONT></p>
<p><FONT FACE="SHREE902, SHREE, sans-serif" SIZE="3">ప్రేమ త్రికోణం</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రేమ నొక త్రికోణంగా మనం నిరూపించవచ్చు. దాన్లో ఒక్కొక్క&nbsp;<BR>కోణమూ ప్రేమకుగల అవిభాజ్యలక్షణాలు మూడింటిలో ఒక్కోదానికి సరిపో-&nbsp;<BR>తుంది. మూడు కోణాలు లేనిదే త్రికోణం వుండదు కదా. అలాగే యీ కింది&nbsp;<BR>మూడు లక్షణాలు లేనిదే నిజమైన ప్రేమ వుండదు. మన ప్రేమ త్రిభుజంలో&nbsp;<BR>మొదటి కోణం: ‘నిజమైన ప్రేమకు బేరమాడటం వుండదు.’ ఎక్కడ ఫలాపేక్ష&nbsp;<BR>వుంటుందో అక్కడ నిజమైన ప్రేమ వుండలేదు; ఫలాపేక్ష వుంటె అది వట్టి&nbsp;<BR>వర్తక మన్నమాట. మన భక్తిప్రపత్తులకు ప్రతిగా భగవంతుడివల్ల ఏ వరమో&nbsp;<BR>పొందాలనే భావం మనలో వున్నంతవరకు నిజమైన ప్రేమ మన హృదయంలో&nbsp;<BR>నెలకొనలేదు. తమకు వరాలు యిస్తాడన్న భావంతో భగవంతుణ్ణి అర్చించేవారు&nbsp;<BR>అవి లభించకపోతే భగవంతుణ్ణి అర్చించరనటం ఎంతో నిశ్చయం. భగవంతుడు&nbsp;<BR>ప్రేమపాత్రుడనే కారణంగానే భక్తుడు ఆతణ్ణి ప్రేమిస్తాడు; నిజమైన భక్తుడి&nbsp;<BR>యీ దివ్యప్రేమకు వేరే కారణంలేదు; ఉద్దేశంలేదు. వెనుకటి కొక మహారాజు&nbsp;<BR>అరణ్యానికి వెళ్లి ఒక మహర్షిని చూశాడు. మహర్షితో ఆతడు కాస్సేపు సంభా&nbsp;<BR>షించి, ఆతడి విశుద్ధతకు జ్ఞానానికి ఎంతో సంతుష్టుడై, ‘‘నా వద్దనుంచి ఏదైనా&nbsp;<BR>స్వీకరించి నన్ను అనుగ్రహించండి’’ అని కోరాడు. మహర్షి అందుకు నిరాకరిస్తూ&nbsp;<BR>యిలా అన్నాడు: ‘‘ఓ రాజా! వనంలో నా ఆహారానికి కావలసిన పళ్లు లభిస్తాయి;&nbsp;<BR>చక్కని సెలయేళ్లనుంచి తాగటానికి కావలసినంత మంచినీరు&nbsp;<BR>లభిస్తుంది; చెట్లనుంచి లభించే నారలు నా వస్త్రాలకు సరిపోతవి; కొండగుహలు&nbsp;<BR>నా నివాసానికి అనువైవున్నాయి; ఇలాటప్పుడు నీ వలనగాని, మరెవరివల్లగాని&nbsp;<BR>దేనినైనా ప్రతిగ్రహించటం నాకు అవసరం లేదుకదా!’’</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> అది విని రాజు యిలా</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">శ్లో. ‘‘ఫలం స్వేచ్ఛాలభ్యం ప్రతివన మఖేదం క్షితిరుహామ్‌&nbsp;<BR>పయస్థ్సానే స్థానే శిశిరమధురం పుణ్యసరితామ్‌,</FONT></p>

<BR>
<hr class="puTa_virupu">
<table><tr><td><a class=puTa_lanke href=puTa164.html>p164</a></td><td>p165</td><td><a class=puTa_lanke href=puTa166.html>p166</a></td></tr></table>
</div></body></html>
