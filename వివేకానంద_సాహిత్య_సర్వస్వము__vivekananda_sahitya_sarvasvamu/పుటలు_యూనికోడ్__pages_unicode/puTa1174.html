<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1173.html>p1173</a></td><td>p1174</td><td><a class=puTa_lanke href=puTa1175.html>p1175</a></td></tr></table>
<p><FONT FACE="SHREE900, SHREE, sans-serif" SIZE="3">350 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">పనిచేస్తున్నది.’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘ప్రాక్‌ పశ్చిమ దేశాలకు జీవితాదర్శాల్లో ఇంత భేదముంది కదా! మా   లక్ష్యం&nbsp;<BR>సంఘ సుస్థితిని సమగ్రం చేయటంగా కనిపిస్తున్నది. మేము యిలాంటి పనుల్లో&nbsp;<BR>నిమగ్నమై ఉంటే, తూర్పు దేశాలవారు ఆధ్యాత్మిక విషయాలను ధ్యానిస్తుంటారు.&nbsp;<BR>ఇక్కడి పార్లమెంటు, సుడాన్‌లోని భారతీయ సైనిక దళానికిచ్చే జీతం గూర్చి&nbsp;<BR>చర్చిస్తుంటే, కన్సర్వేటివ్‌ పక్షంవారి పత్రికల్లో గొప్ప పత్రికలన్నీ పరిపాలకుల&nbsp;<BR>తీర్మానాలను అన్యాయమంటూ పెద్దగా ఘోషిస్తుంటే, ఇదంతా అంతగా&nbsp;<BR>కలుగచేసుకోవలసిన విషయం కాదని మీరు తలుస్తున్నారు కదా?’’</FONT></p>
<p><FONT FACE="SHREE900, SHREE, sans-serif" SIZE="3">స్వామి పేపర్లను తీసుకుని, ఆ కన్సర్వేటివ్‌ పత్రికల్లోని కొటేషన్స్‌ వైపు&nbsp;<BR>చూస్తూ, ‘‘మీరు పూర్తిగా పొరపాటుపడ్డారు. ఈ విషయంలో నేను సహజంగానే నా&nbsp;<BR>దేశీయుల పక్షంలోనే ఉంటాను. ఇక్కడ నా కో పాత సంస్కృత సామెత జ్ఞాపకం&nbsp;<BR>వస్తున్నది.- ఏనుగును అమ్మింతర్వాత అంకుశం గూర్చి ఎందుకు తగాదా?- అని ఆ&nbsp;<BR>సామెత. భారతదేశం చెల్లించటానికి ఎప్పుడూ సిద్ధమే. రాజకీయ వివాదాలు&nbsp;<BR>ఎప్పుడూ విచిత్రంగానే ఉంటాయి. రాజకీయ విషయాల్లో పారమార్థిక పరత్వాన్ని&nbsp;<BR>కలిగించటానికి యుగాలకు యుగాలే పడతాయి’’ అని చెప్పాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘అయినా త్వరగానే దానికి ప్రయత్నించాలి.’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఔను. ప్రపంచంలో పనిచేయటానికి మొదలుపెట్టిన రాజకీయ</FONT></p>
<BR>
<p><FONT FACE="SHREE900, SHREE, sans-serif" SIZE="3">వ్యవస్థాయంత్రాల్లో తనంతటిది లేని ఈ గొప్ప లండన్‌ హృదయంలో ఒక గొప్ప&nbsp;<BR>ఆశయాన్ని నాటటం చేయదగిన కార్యం. నేను ఈ పరిపాలనా విధానాన్ని తరచూ&nbsp;<BR>పరికిస్తూ ఉంటాను. చాలా చిన్న నాళాన్ని సైతం అందుకునే దాని శక్తిని, సమగ్రతను,&nbsp;<BR>ఆశ్చర్యకర దాని విభజన ప్రసార క్రమాలను చూస్తూ ఉంటాను. ఆ పరిశీలన,&nbsp;<BR>సామ్రాజ్యం ఎంత గొప్పదో - దాని పని ఎంత గొప్పదో తెలుసు&nbsp;<BR>కోవటానికి తోడ్పడుతుంది. తక్కిన వాటితోపాటు అది ఆశయాలను కూడా&nbsp;<BR>వ్యాపింప చేస్తుంది. అది సుదూర ప్రాంతాలకు కూడా అందేలా ఈ గొప్పయంత్ర&nbsp;<BR>కేంద్రభాగంలో అలాంటి ఆశయాలను ప్రతిష్ఠించటం ఎంతో లాభకరం.’</FONT></p>
<p><FONT FACE="SHREE900, SHREE, sans-serif" SIZE="3">స్వామిరూపం అందరికన్నా ఎంతో విలక్షణంగా ఉంటుంది. అతను మంచి&nbsp;<BR>పొడగరి. విశాల వక్షం అతనిది. తూర్పుదేశ అలంకృత వేషంతో ద్విగుణీకృతమైన&nbsp;<BR>రూపురేఖలున్నవాడు. అతని వ్యక్తిత్వం ఎంతో విస్మయదాయకం. జన్మతః అతను&nbsp;<BR>బెంగాలీ. కలకత్తా విశ్వవిద్యాలయంలో బి.ఏ. చేశాడు. మంచి గొప్ప వక్త. విరామం&nbsp;<BR>లేకుండా తడబడకుండా, కాగితం చూడకుండా ఏకధాటిగా ఒకటిన్నర గంటలు&nbsp;<BR>మాట్లాడగలడు.</FONT></p>
<hr class="puTa_virupu">
<table><tr><td><a class=puTa_lanke href=puTa1173.html>p1173</a></td><td>p1174</td><td><a class=puTa_lanke href=puTa1175.html>p1175</a></td></tr></table>
</div></body></html>
