<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa965.html>p965</a></td><td>p966</td><td><a class=puTa_lanke href=puTa967.html>p967</a></td></tr></table>
<p><FONT FACE="SHREE900, SHREE, sans-serif" SIZE="3">142 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">బద్ధుడను కావాలీ? ఆ ఒక్క శరీరంలో మాత్రమే ‘‘నేను’’ అనే అనుభవాన్ని&nbsp;<BR>ఎందుకు కలిగియుండాలీ? నేనిలా బంధితుడైయుంటే, యోగి తాను కోరిన&nbsp;<BR>చోటనెల్లా ‘‘నేను’’ అనే అనుభవాన్ని పొందాలనుకుంటాడు. శరీరంలో&nbsp;<BR>అహంకారం లేనప్పు డుదయించే చిత్తవృత్తులను ‘అకల్పిత లేదా యథార్థవృత్తులు’&nbsp;<BR>అని లేదా ‘మహావిదేహమని’ అంటారు. ఈ వృత్తులపై యోగి సంయమం చేస్తే,&nbsp;<BR>జ్ఞానతేజాన్ని ఆవరించియున్న మాలిన్యాలు తొలగి, అజ్ఞానాంధకారం&nbsp;<BR>సంపూర్ణంగా నశిస్తుంది. ఈ స్థితిలో యోగికి సమస్తం జ్ఞానమయమై తోస్తుంది.</FONT></p>
<p><FONT FACE="SHREE902, SHREE, sans-serif" SIZE="3">45. స్థూలస్వతూప సూక్ష్మాన్వయాత్థవచ్త్వి సంయమాచి్‌ భూచిజయః.</FONT></p>
<p><FONT FACE="SHREE900, SHREE, sans-serif" SIZE="3">స్థూలస్వరూపాలు మొదలుకుని సూక్ష్మతన్మాత్రల వరకూ ఉన్న&nbsp;<BR>(పృథివ్యాది) భూతాల్లో (క్రమంగా) సంయమం చేస్తే, (పంచ) భూతాల జయం&nbsp;<BR>కలుగుతుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">యోగి మొదట స్థూలభూతాల్లో, క్రమంగా సూక్ష్మతన్మాత్రల్లో సంయమం&nbsp;<BR>చేస్తాడు. బౌద్ధుల్లో ఒక సంప్రదాయముంది. వారు ఇలాంటి సంయమాన్ని&nbsp;<BR>ఎక్కువగా అవలంబించేవారు. వీరు ఒక మట్టిముద్దను తీసుకుని దానిమీద&nbsp;<BR>సంయమం చేస్తూ, క్రమంగా దానిలోని తన్మాత్రలనుబట్టి, దానిలోని పరమాణు&nbsp;<BR>వులను కనుగొనేవారు. దానిలోని పరమాణువుల నన్నింటినీ గ్రహించగానే, ఆ&nbsp;<BR>మహాభూతం వారికి వశమయ్యేది. ఇదే విధంగా భూతాల నన్నింటినీ వారు వశం&nbsp;<BR>చేసుకునేవారు. ఇలా యోగి అన్ని భూతాలను జయిస్తాడు.</FONT></p>
<p><FONT FACE="SHREE902, SHREE, sans-serif" SIZE="3">46. చిచిోఽణషమాది ప్రాదుత్భావః కాయసంపద్ధత్మానభి నిఘాచిశ్చ.</FONT></p>
<p><FONT FACE="SHREE900, SHREE, sans-serif" SIZE="3">దానివల్ల (భూతజయం వల్ల) అణిమాది అష్టసిద్ధులు, శరీర సంబంధ&nbsp;<BR>సంపదలు, దేహరూపాదులకు వినాశనం లేకుండటం కలుగుతాయి.</FONT></p>
<BR>
<p><FONT FACE="SHREE900, SHREE, sans-serif" SIZE="3">అంటే, యోగి అష్టసిద్ధులను పొందుతాడని భావం. ఆ యోగి అణువంత&nbsp;<BR>అవుతాడు; అనుకుంటే పర్వతమంత అవుతాడు. భూమి అంత బరువు&nbsp;<BR>గలవాడవుతాడు. వాయువులా తేలిక అవుతాడు. కోరినవాటి నన్నింటినీ&nbsp;<BR>పొందుతాడు. సంకల్పించిన దానినెల్లా జయిస్తాడు. సింహం అతని ఎదుట&nbsp;<BR>మేకపిల్లలా కూర్చుంటుంది. ఇచ్ఛామాత్రంతో అతని కోరికలన్నీ నెరవేరుతాయి.</FONT></p>
<p><FONT FACE="SHREE902, SHREE, sans-serif" SIZE="3">47. తూపలావణ్య బల వజ్రసంహన నచ్విాని కాయ సంపచి్‌.</FONT></p>
<p><FONT FACE="SHREE900, SHREE, sans-serif" SIZE="3">రూపం - లావణ్యం - బలం - వజ్రం కూడ ఛేదించలేని కాఠిన్యం - వీటిని కాయ</FONT></p>
<BR>
<p><FONT FACE="SHREE900, SHREE, sans-serif" SIZE="3">సంపద అంటారు.&nbsp;<BR>యోగి శరీరం వజ్రకాయ మవుతుంది. ఆ శరీరాన్ని ఏది కూడా ఏమీ</FONT></p>
<BR>
<p><FONT FACE="SHREE900, SHREE, sans-serif" SIZE="3">చేయలేదు. యోగి సంకల్పిస్తే తప్ప దానికేదీ కాదు. ‘‘కాలదండాన్ని భేదించి అతడీ</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa965.html>p965</a></td><td>p966</td><td><a class=puTa_lanke href=puTa967.html>p967</a></td></tr></table>
</div></body></html>
