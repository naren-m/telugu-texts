<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3926.html>p3926</a></td><td>p3927</td><td><a class=puTa_lanke href=puTa3928.html>p3928</a></td></tr></table>

<p><FONT FACE="TimesNewRoman, Times, serif" SIZE="2">3 0 0</FONT></p>
<p><FONT FACE="SHREE900, SHREE, sans-serif" SIZE="3">నందుకు సంతోషం. వాటిని తిరిగి రాయాలనిపిస్తే, నువ్వు ఆ విధంగా చేసి&nbsp;<BR>వాటిని ప్రకటించేవా రెవరైనా నీకు తటస్థిస్తే వాటిని ప్రచురించి, డబ్బేమైనా వస్తే,&nbsp;<BR>దాన్ని నీ ఉద్యమానికై వినియోగించు. నా కేమీ అవసరంలేదు. ఇక్కడ నావద్ద&nbsp;<BR>కొన్ని వందల డాలర్లున్నాయి. వచ్చేవారం శాన్‌ఫ్రాన్సిస్కో పోతాను. అక్కడ&nbsp;<BR>యింతకన్న మేలుగా ఉంటుందని ఆశిస్తున్నాను. ను వ్వీ మారు మేరీని కలిసి-&nbsp;<BR>నప్పుడు, శ్రీమతి ‘హేల్‌’కు చెప్పిన ప్రతి సంవత్సరానికి నూరు డాలర్లు యిచ్చే&nbsp;<BR>చందాతో నాకు ఏమాత్రం సంబంధం లేదని చెప్పు. వారికి నే నెంతో కృతజ్ఞుణ్ణిగా&nbsp;<BR>ఉన్నాను.</FONT></p>
<p><FONT FACE="SHREE900, SHREE, sans-serif" SIZE="3">నీ పాఠశాలకు డబ్బు వస్తుంది. భయపడవద్దు. వచ్చితీరాలి. రాకుంటే&nbsp;<BR>ఎవరి కేముంది? ఆ మార్గమెంత మంచిదో, ఈ మార్గంకూడా అంత మంచిదే.&nbsp;<BR>జగజ్జననికి బాగా తెలుసు. నేను త్వరలో ప్రాచ్యదేశాలకు పోతానో లేదో తెలి-&nbsp;<BR>యదు. ఒకవేళ అవకాశం చిక్కితే ‘ఇండియానా’కు పోతాను.</FONT></p>
<p><FONT FACE="SHREE900, SHREE, sans-serif" SIZE="3">ఆ అంతర్జాతీయ ప్రణాళిక మంచిదే. అన్ని విధాల దాన్లో చేరు. భారత&nbsp;<BR>దేశంలోని కొన్ని మహిళా సమాజాలను దాన్లో చేర్పించటానికి నువ్వు మధ్య&nbsp;<BR>వర్తిగా ఉండు. అది శ్లాఘనీయమైన కార్యమే...</FONT></p>
<p><FONT FACE="SHREE900, SHREE, sans-serif" SIZE="3">పరిస్థితులు మనకై ఎదురు చూస్తాయి. సంశయించకు. ఇంగ్లండ్‌లో&nbsp;<BR>యుద్ధం పరిసమాప్తం కాగానే, మనం ఇంగ్లండ్‌కు పోతాం. మహత్కార్యం&nbsp;<BR>సాధించటానికి ప్రయత్నిద్దాం, నీ అభిప్రాయ మేమిటి? ‘మదర్‌ సుపీరియర్‌’కు&nbsp;<BR>రాయమంటావా? ఐతే ఆమె ఎక్కడ ఉందో తెలియపరచు. ఆమె నీకు&nbsp;<BR>రాసిందా? ‘స్టర్డీలు’, ‘షేకీలు’ తిరిగి చేరుకొంటారు, వేచివుండు.</FONT></p>
<p><FONT FACE="SHREE900, SHREE, sans-serif" SIZE="3">నువ్వు గుణపాఠాలను నేర్చుకొంటున్నావు. నేను కోరేదికూడా అదే.&nbsp;<BR>నేనూ నేర్చుకొంటున్నాను. మనకు అర్హత కలిగినప్పుడు ధనం, వ్యక్తులు, సాధన&nbsp;<BR>సంపదలు స్వయంగా మన వైపు ప్రవాహంగా కొట్టుకొస్తాయి. నాడీ దౌర్బల్యానికీ,&nbsp;<BR>నీ వీరావేశానికీ జతకూడితే అంతా అల్లకల్లోల మవుతుంది. కాబట్టి దివ్యజనని&nbsp;<BR>నా దౌర్బల్యాన్ని తొలగిస్తూన్నది. నీకు సమభావాన్ని నేర్పుతున్నది. ఇక మనకు&nbsp;<BR>భయంలేదు. ఈమారు మనకు మంచి అనేది పెద్ద పెద్ద మొత్తాల్లో వస్తుందని&nbsp;<BR>నా నిశ్చయం. ఈసారి మనం ఆ ప్రాచీన పునాదులను కదల్చి, ఉర్రూత&nbsp;<BR>లూగిస్తాం.</FONT></p>
<p><FONT FACE="SHREE900, SHREE, sans-serif" SIZE="3">...నేను దోసకాయ మాదిరి చల్లబడిపోతున్నాను. ఏది జరిగినా నేను&nbsp;<BR>సంసిద్ధంగానే ఉన్నాను. ఈసారి మనం వేసే ప్రతి ఎత్తుగడ ఫలించి తీరుతుంది.&nbsp;<BR>ఒక్క ప్రయత్నంకూడ తప్పిపోదు. రాబోయే అధ్యాయం ఆ విధంగా ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రేమతో, వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3926.html>p3926</a></td><td>p3927</td><td><a class=puTa_lanke href=puTa3928.html>p3928</a></td></tr></table>
</div></body></html>
