<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa518.html>p518</a></td><td>p519</td><td><a class=puTa_lanke href=puTa520.html>p520</a></td></tr></table>

<p><FONT FACE="TimesNewRoman, Times, serif" SIZE="2">1 0 4</FONT></p>
<p><FONT FACE="SHREE900, SHREE, sans-serif" SIZE="3">కన్ఫూషియస్‌, మోసెస్‌, పైథొగరస్‌; బుద్ధుడు, క్రీస్తు, మహమ్మదు;&nbsp;<BR>లూథర్‌, కాల్విన్‌, సిక్కులు; దివ్యజ్ఞానం, ఆధ్యాత్మికత్వం మొదలైన యివన్నీ&nbsp;<BR>మానవునిలోని గూఢమైవున్న దైవత్వాన్ని ప్రచారం చెయ్యడానికే.</FONT></p>
<p><FONT FACE="SHREE900, SHREE, sans-serif" SIZE="3">మానవుడు బలహీనుడని ఎన్నడూ అనవద్దు. మిగిలిన వాటి కంటే జ్ఞాన-&nbsp;<BR>యోగం ఘనమైనది కాదు. ప్రేమే ఆదర్శం. దానికి మరొక విషయం అవసరం&nbsp;<BR>లేదు. ప్రేమే భగవంతుడు. భక్తిమార్గం ద్వారాకూడా నిరాకారుడైన భగవంతుణ్ణి&nbsp;<BR>చేరవచ్చును. ‘‘సోఽహం నేనే దేవుణ్ణి.’’ ఊరు, దేశం, జంతుజాలం, ప్రపంచం&nbsp;<BR>- వీటిని ప్రేమించకపోతే మనిషి పనిచెయ్యలేడు. హేతుజ్ఞానం వైవిధ్యంలోని ఐక్య-&nbsp;<BR>తను కనుగొనడానికి సహాయపడుతుంది. నాస్తికుడు, నిరీశ్వరవాది, సంఘక్షేమా-&nbsp;<BR>నికై పాటుపడతారు గాక! ఈ విధంగా వారు కూడా భగవదనుభూతిని పొంద-&nbsp;<BR>గలరు.</FONT></p>
<p><FONT FACE="SHREE900, SHREE, sans-serif" SIZE="3">కాని, ఒక్క విషయంలో హెచ్చరిక: ఎవరి విశ్వాసాన్ని చలింపచెయ్యవద్దు.&nbsp;<BR>ఎందుకంటే మతం సిద్ధాంతాలలో లేదని నువ్వు తెలుసుకోవాలి. ఆత్మసాక్షా&nbsp;<BR>త్కారంలోనే, దేవుడవటంలోనే మతం వుంది. మనుష్యు లంతా పుట్టుకతోనే&nbsp;<BR>విగ్రహారాధకులు. అధముడైన మానవుడే జంతువు. ఉన్నతుడైన మనిషే పరి&nbsp;<BR>పూర్ణుడు. ఈ రెండింటికి మధ్యవున్న మానవులంతా శబ్దవర్ణరాగాల, నామ&nbsp;<BR>రూపాల, సిద్ధాంతాల, కర్మకాండల సహాయంతో జీవించి తీరాలి.</FONT></p>
<p><FONT FACE="SHREE900, SHREE, sans-serif" SIZE="3">విగ్రహారాధన మానినట్లు నీకు నిదర్శనా లేమంటే నువ్వు ‘నేను’ అనన-&nbsp;<BR>ప్పుడు నీకు దేహభావన కలుగుతుందా? అప్పటిదాకా నీ వింకా విగ్రహారాధకు-&nbsp;<BR>డవే. మత మంటే సాక్షాత్కారం కాని వాగ్వివాదాలు కావు. భగవంతుణ్ణి గురించి&nbsp;<BR>నువ్వింకా ఆలోచిస్తే నువ్వు మహామూర్ఖుడవు. అజ్ఞానికూడా భక్తి ప్రపత్తులతో&nbsp;<BR>కేవల ‘తాత్వికు’డి కంటె మించినవాడు. భగవంతుణ్ణి తెలుసుకోవడానికి తత్త్వ-&nbsp;<BR>శాస్త్రం అవసరంలేదు. ఇతరుల దృఢవిశ్వాసాలను మనం చలింప చేయ&nbsp;<BR>కుండటం మన ధర్మం. సాక్షాత్కారమే మతం. సమస్త విషయాలలో అత్యంత&nbsp;<BR>శ్రద్ధాన్వితుడవై వుండు. అజ్ఞానం చేత ఆసక్తి, దానినుండి ‘కోరిక’, దానిచే&nbsp;<BR>దుఃఖం జనిస్తాయి. ఇలా దరిద్రు డొకడు బంగారాన్ని చూసి దానికై ఆశపడ-&nbsp;<BR>తాడు; ఫలితంగా దుఃఖపడతాడు. కాబట్టి నువ్వు సాక్షిగా మాత్రమే వుండు.&nbsp;<BR>ఎన్నడూ ప్రతిక్రియ చెయ్యకుండా వుండటం నేర్చుకో.</FONT></p>

<BR>
<hr class="puTa_virupu">
<table><tr><td><a class=puTa_lanke href=puTa518.html>p518</a></td><td>p519</td><td><a class=puTa_lanke href=puTa520.html>p520</a></td></tr></table>
</div></body></html>
