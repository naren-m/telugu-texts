<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3127.html>p3127</a></td><td>p3128</td><td><a class=puTa_lanke href=puTa3129.html>p3129</a></td></tr></table>
<p><FONT FACE="SHREE900, SHREE, sans-serif" SIZE="3">నా జీవితం - జీవితకార్యం</FONT></p>
<p><FONT FACE="Bookman-Light, Bookman, serif" SIZE="2">299</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలోని జనులు జీవితసుఖాల ననుభవిస్తూ ధనాన్ని ఎందుకు&nbsp;<BR>సంపాదించరాదో - అదికూడా నాకు తెలియకుండా వుంది. అక్కడ గల లక్ష-&nbsp;<BR>లాది జనానీకాన్ని నిరంకుశాధికారంతో బలాత్కరించి విరుద్ధదృక్పథం అవలం-&nbsp;<BR>బించేటట్లు ఒనర్చుతున్నారు. ఇది జ్ఞానసిద్ధుల క్రౌర్యం, మహానీయుల క్రౌర్యం,&nbsp;<BR>ఆధ్యాత్మిక బుద్ధుల క్రౌర్యం, మనీషావంతుల క్రౌర్యం, ప్రాజ్ఞులక్రౌర్యం, అజ్ఞుల-&nbsp;<BR>క్రౌర్యంకన్నా చాలాశక్తివంతం సుమా! వారు ప్రాజ్ఞుల్ని, మనీషుల్ని, ఇతరులను&nbsp;<BR>బలాత్కరించి తమ అభిప్రాయాలను అవలంబింపచేయ&nbsp;<BR>డానికి పూనుకొంటే లక్ష విధాలుగా బంధాలను, అడ్డంకుల్ని నిర్మించగలిగి&nbsp;<BR>వుంటారు. అజ్ఞులకు వాటిని ఛేదించే సామర్థ్యం ఉండదు.</FONT></p>
<p><FONT FACE="SHREE900, SHREE, sans-serif" SIZE="3">ఇదంతా నిలిచిపోవాలనే నేను చెబుతున్నాను. ఒక్క ఆధ్యాత్మిక మహా&nbsp;<BR>పురుషుని రూపొందించటానికై లక్షలాది, కోట్లాది ప్రజల్ని బలిపెట్టడం కేవలం&nbsp;<BR>వ్యర్థం. ఆధ్యాత్మిక మహాపురుషుడు ఆవిర్భవించడానికి దానితోపాటు తక్కిన&nbsp;<BR>ప్రజానీకం సుఖజీవనం చేయడానికి అనువైన సంఘాన్ని కల్పించడం సాధ్యమైతే&nbsp;<BR>అదే మంచిది. కాని కోట్లకొలది ప్రజల్ని ‘రాచి రంపాన బెట్టడం’ అవసరమైతే&nbsp;<BR>అది అన్యాయం. లోక విముక్తికోసం ఆ ఏకైక మహాపురుషుడే బాధపడడం&nbsp;<BR>మేలు.</FONT></p>
<p><FONT FACE="SHREE900, SHREE, sans-serif" SIZE="3">మనం ఒక పనిచేయడంకోసం ఏ జాతిలో పాటుపడటానికి పూనుకుం-&nbsp;<BR>టామో ఆ జాతివారి మార్గాలను మనం అనువర్తింపజేయాలి. ప్రతివారితోను&nbsp;<BR>వారివారి భాషతోనే మాట్లాడాలి. ఇంగ్లండులోకానీ, అమెరికాలోగాని, ప్రజలకు&nbsp;<BR>మతబోధ చేయాలనుకొంటే, రాజకీయమార్గాలను అవలంబించాలి. అంటే&nbsp;<BR>సంస్థలు కావాలి. సభలు కావాలి. అధ్యక్షులు కావాలి. దీనికి ఎన్నికలుండాలి.&nbsp;<BR>రహస్యంగా చీట్లద్వారా ఎన్నుకొనే పద్ధతి (బ్యాలెట్‌) ఉండాలి. ఎందుకంటే అది&nbsp;<BR>కదా పాశ్చాత్యులకు అలవాటులో ఉండే పద్ధతి - వారి ‘‘భాష’’. ఇక&nbsp;<BR>భారతదేశంలోనో రాజకీయ విషయాలనుగూర్చి ప్రసంగించగోరితే ‘మత’&nbsp;<BR>భాషను ఉపయోగించాలి. ఇలా చెప్పాలి: ‘‘తన యింటిని ప్రతిదినం ప్రొద్దుననే,&nbsp;<BR>శుభ్రపరచుకొనే వాడికి ఎంతైనా పుణ్యం లభిస్తుంది. చచ్చాక అతడు స్వర్గ&nbsp;<BR>లోకానికి పోతాడు. లేదా ఈశ్వరుని సన్నిధిలో ఉంటాడు.’’ ఆ విధంగా బోధిస్తే&nbsp;<BR>గాని వాళ్లు మీ మాటల్ని వినరు. భేదమంతా ‘భాష’లోనే. చేసేపని ఒకటే. మన&nbsp;<BR>మాటలు వారి హృదయాలకు నాటుకోవాలంటే ప్రతి జాతివారితోను మనం వారి-&nbsp;<BR>వారి భాషలోనే మాట్లాడాలి. ఇది న్యాయమైనమార్గం అనడంలో ఎలాంటి&nbsp;<BR>సంశయం లేదు. మనం దాన్నిగూర్చి చిరాకు పడవలసిన అవసరం లేదు.</FONT></p>
<hr class="puTa_virupu">
<table><tr><td><a class=puTa_lanke href=puTa3127.html>p3127</a></td><td>p3128</td><td><a class=puTa_lanke href=puTa3129.html>p3129</a></td></tr></table>
</div></body></html>
