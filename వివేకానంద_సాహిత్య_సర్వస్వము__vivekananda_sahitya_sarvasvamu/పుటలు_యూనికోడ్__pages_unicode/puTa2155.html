<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2154.html>p2154</a></td><td>p2155</td><td><a class=puTa_lanke href=puTa2156.html>p2156</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 0 6</FONT></p>
<p><FONT FACE="SHREE900, SHREE, sans-serif" SIZE="3">తినడానికేమీ దొరకని కారణాన ప్రజలు ఆత్మహత్య చేసికొంటున్నారు; అక్కడ&nbsp;<BR>తిండి ఎక్కువై ఆత్మహత్య చేసికొంటున్నారు. ఇలా, అంతటా కీడుంది. అది&nbsp;<BR>జీర్ణించిన కీళ్లవాతపు నొప్పిలాంటిది. దాన్ని పాదంనుండి తరిమితే తలకు ఎగ-&nbsp;<BR>బ్రాకుతుంది. అక్కడినుండి తరిమితే మరొక చోట ప్రవేశిస్తుంది. ఒక చోటి-&nbsp;<BR>నుండి మరోచోటికి దాన్ని మార్చడమే మనం చేసే పని, అంతే. పసిబిడ్డలు&nbsp;<BR>కీడును వారించాలని యత్నించడం సరియైన మార్గంకాదు. మంచిచెడ్డలు, ఒకే&nbsp;<BR>నాణెంయొక్క రెండు ప్రక్కలలాగా, పరస్పరానుబద్ధమని, మన వేదాంతం బోధి-&nbsp;<BR>స్తోంది. నీవు, వానిలో ఒకదాన్ని కోరుకో, రెండవదికూడా వచ్చి తీరుతుంది.&nbsp;<BR>సముద్రంలో ఒక అల పైకి లేవడం, మరొక చోట పల్లం ఏర్పడడం వల్లనే కదా?&nbsp;<BR>జీవితమంతా అనర్థమే. ఇతర జీవులను చంపకుండా గాలి పీల్చడమే సంభవం&nbsp;<BR>కాదు! ఎవరికో ఒకరికి లేకుండ చేస్తే తప్ప, ఒక ముద్దఅన్నం నీనోట పడటం-&nbsp;<BR>లేదు. ప్రకృతి ధర్మమిలా వుంది. ఇది జీవితతత్త్వం కాబట్టి మనం కీడును ప్రతి-&nbsp;<BR>ఘటించడానికై చేసే పనంతా బాహ్యక్రియా రూపంకాక మానసిక పరమైనదే అని&nbsp;<BR>గ్రహించడమే! మనం ఎన్ని డంబాలు పల్కినా కీడు తొలగించే పని స్థూల&nbsp;<BR>క్రియారూపమైనది కాక, బోధన రూపమైనదిగానే వుంది. కీడును తొలగించే&nbsp;<BR>కార్యాన్ని గూర్చి, మనం, ఈ విషయాన్ని మొట్టమొదట గ్రహించాలి! అది మన&nbsp;<BR>రక్తంలో పొంగిపడుతున్న మూర్ఖావేశాన్ని తొలగించాలి! ఎక్కడెక్కడ సంస్కర-&nbsp;<BR>ణలు, దురావేశంతో సాగుతాయో, అక్కడంతా అవి వ్యర్థమై పోయాయని&nbsp;<BR>ప్రపంచచరిత్ర మనకు తెలుపుతోంది. అమెరికా ఖండంలో బానిసతనాన్ని రూపు-&nbsp;<BR>మాపడానికై జరిగిన యుద్ధంకంటె, ధర్మస్వాతంత్య్ర సంస్థాపనకోసం జరిగిన&nbsp;<BR>మహాప్రయత్నం వేరొకటిలేదు. దాన్నిగూర్చి మీరంతా ఎరుగుదురు కదా? దాని-&nbsp;<BR>వల్ల సిద్ధించిందేమి? పూర్వంకన్నా ఈనాడు ఆ బానిసల కష్టాలు నూరురెట్లు&nbsp;<BR>ఘోరంగా వున్నాయి. ఈ బానిసతనం పోకపూర్వమే ఈ దీనులైన నీగ్రోలు&nbsp;<BR>ఎవరో ఒకరి సొత్తుగా వుండటంచేత వారిని సంరక్షించవలసిన భారం, యజ-&nbsp;<BR>మాని మీద వుండేది. అందువల్ల వారి ప్రాణాలు సురక్షితంగా వుండేవి. ఇప్పుడో,&nbsp;<BR>వారెవరిసొత్తూ కారు. వారి ప్రాణాలకు విలువలేదు. ఏమాత్రం మిష దొరికినా,&nbsp;<BR>వాళ్లను నిలువునా కాల్చి చంపుతారు. వాళ్లను కాల్చి చంపే హంతకులను శిక్షించే&nbsp;<BR>చట్టంలేదు! వాళ్ళు నల్లవాళ్లు కాబట్టి మనుష్యులేకారట! పోనీ వాళ్లు పశువు&nbsp;<BR>లైనాకారు. వారి గతి ఇలా వుంది. చట్టాల సహాయంతోకానీ, మూర్ఖావేశంతోకానీ&nbsp;<BR>కీడును బలాత్కారంగా తొలగిస్తే ఫలితం ఇలా వుంటుంది. లోకోపకారం కొర-&nbsp;<BR>కైనాసరే, దురావేశంతోసాగించే ఉద్యమాలు ఇలాగే పరిణమిస్తూ వుంటాయి. ఇది&nbsp;<BR>నేను స్వయంగా చూశాను. నా స్వంత అనుభవంవల్ల నా కీ విషయం తెలిసింది.</FONT></p>
<hr class="puTa_virupu">
<table><tr><td><a class=puTa_lanke href=puTa2154.html>p2154</a></td><td>p2155</td><td><a class=puTa_lanke href=puTa2156.html>p2156</a></td></tr></table>
</div></body></html>
