<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2810.html>p2810</a></td><td>p2811</td><td><a class=puTa_lanke href=puTa2812.html>p2812</a></td></tr></table>
<p><FONT FACE="SHREE900, SHREE, sans-serif" SIZE="3">బౌద్ధకాలపు భారతదేశం</FONT></p>
<p><FONT FACE="TimesNewRoman, Times, serif" SIZE="2">3 7 5</FONT></p>
<p><FONT FACE="SHREE900, SHREE, sans-serif" SIZE="3">మానవ మూర్ఖతకంటె ఘనతరమైంది; మన దుర్బలత్వంకన్నా మహత్వమే ఎంతో&nbsp;<BR>గొప్పది; కీడుకంటె మేలు ఎన్నోరెట్లు గొప్పది. ఒకవేళ సమాజం మనల నందరినీ&nbsp;<BR>ఒకేరీతిగా ఆలోచింప చెయ్యటంలో సఫలమౌతుందనుకో - అప్పుడు మన గతి&nbsp;<BR>ఏమౌతుంది? మనం అవివేకులమౌతాం, చనిపోతాం.</FONT></p>
<p><FONT FACE="SHREE900, SHREE, sans-serif" SIZE="3">ఇది ఆనాటి సమాజం - నిర్జీవ సమాజం. దీనిలో శాసనాలనే ఇనుపసం-&nbsp;<BR>కెళ్లతో గట్టిగా కట్టబడ్డ మనుషులు ఒకరి నొకరు బలవంతంగా సహాయం చేసు-&nbsp;<BR>కోవలసి వచ్చింది. దానిలో అందరూ శాసనాలకు తీవ్రంగా లోబడి వుండవలసి&nbsp;<BR>వచ్చింది; ఊపిరి ఎలా పీల్చుకోవాలనే దానికొక శాసనం, చేతులు ముఖం కడు-&nbsp;<BR>క్కోవటానికి యింకొక శాసనం, స్నానానికి మరో శాసనం, పళ్లు తోముకోవటా-&nbsp;<BR>నికి మరో శాసనం - యిలా చచ్చేదాకా భయంకరాలైన శాసనాలే. వీటన్నిటికీ&nbsp;<BR>అతీతంగా అద్భుతమైన వ్యక్తిత్వంగల సన్న్యాసులున్నారు. అంతేగాక అద్భుతమైన&nbsp;<BR>వ్యక్తిత్వంగల యీ స్త్రీ పురుషుల్లో దాదాపు రోజుకొక కొత్తశాఖ పుడుతూ&nbsp;<BR>వచ్చింది.</FONT></p>
<p><FONT FACE="SHREE900, SHREE, sans-serif" SIZE="3">ప్రాచీన సంస్కృత గ్రంథాలు మనకొక విపరీతమైన, విచిత్రమైన ఒక వృద్ధ-&nbsp;<BR>సన్న్యాసినిని గురించి తెలుపుతున్నాయి. ఈమె ప్రతిరోజూ ఒక సరికొత్త విష-&nbsp;<BR>యాన్ని తెలుపుతూ వచ్చింది. ఒక్కొక్కప్పుడు సమాజం ఈమెను విమర్శిం-&nbsp;<BR>చినా ఆమె అంటే వారికెంతో భయం, ఆమె చెప్పినదంతా పల్లెత్తకుండా ఆచరించే&nbsp;<BR>వారు. ప్రాచీనకాలంలో అలాంటి సన్న్యాసులుండేవారు.</FONT></p>
<p><FONT FACE="SHREE900, SHREE, sans-serif" SIZE="3">అంతేగాక యీ నియమాల భారంచే అదుమబడుతూన్న యీ సమా-&nbsp;<BR>జంలో అధికారమంతా పురోహితుల చేతుల్లోకి చేరింది. సామాజిక వ్యవస్థలో&nbsp;<BR>జాతు లన్నిటినిలోనూ అగ్రజాతి, ఉన్నతజాతి పురోహితుడిదే. ఈ పౌరో-&nbsp;<BR>హిత్యం ఒక వృత్తి, ఒక వ్యాపారం - సరైనా మరో పదం దొరకనందున దీన్ని&nbsp;<BR>వృత్తి అని అంటున్నాను. ఐతే పౌరోహితం అనే పదాన్ని మీ దేశంలో అర్థం చేసి-&nbsp;<BR>కొనేట్లు చేసుకోరాదు. ఎందుకంటె యిక్కడి మాదిరి మా దేశంలో పురో&nbsp;<BR>హితుడు మతబోధకుడు కాదు. సంఘం విధించిన యీ సమగ్ర నియమా&nbsp;<BR>లన్నిటినీ క్షుణ్ణంగా పరిపాలించటంలో తోడ్పడేవాడే పురోహితుడు. వివాహం,&nbsp;<BR>శ్రాద్ధం యిత్యాది కర్మలను చేయించటం, యిలా ప్రతిస్త్రీకి పురుషుడికి సమస్త&nbsp;<BR>కార్యకలాపాల్లో పురోహితుడు వుండితీరాలి. సమాజపు ఆదర్శం వివాహం -&nbsp;<BR>అక్కడ అందరూ వివాహంచేసుకొని తీరాలి. అది నియమం. అవివాహితుడు&nbsp;<BR>సగంమనిషి కాబట్టి అత డెలాటి ధార్మిక కార్యకలాపాల్లో పాల్గోజాలడు.&nbsp;<BR>వివాహమాడకుండా పురోహితుడుకూడ పౌరోహిత్యం నిర్వహించలేడు.</FONT></p>
<hr class="puTa_virupu">
<table><tr><td><a class=puTa_lanke href=puTa2810.html>p2810</a></td><td>p2811</td><td><a class=puTa_lanke href=puTa2812.html>p2812</a></td></tr></table>
</div></body></html>
