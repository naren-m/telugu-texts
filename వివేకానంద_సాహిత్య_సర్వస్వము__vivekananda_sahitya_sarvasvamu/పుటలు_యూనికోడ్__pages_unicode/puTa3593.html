<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3592.html>p3592</a></td><td>p3593</td><td><a class=puTa_lanke href=puTa3594.html>p3594</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>˙ ˝</FONT></p>
<p><FONT FACE="SHREE900, SHREE, sans-serif" SIZE="3">కాలం వేచివుండాలి. అంతేకాక యిక్కడ వుంటే పనినంతా సక్రమంగా చూడ-&nbsp;<BR>వచ్చు. ప్రతివారూ నన్ను భారతదేశానికి తిరిగిరమ్మంటున్నారు. అది మంచిదే&nbsp;<BR>గాని, యితరులమీద ఆధారపడటం మంచిదికాదని నీకు తెలియదా? బుద్ధి&nbsp;<BR>మంతుడైనవాడు తన కాళ్లమీద తానే స్థిరంగా నిలబడతాడు. నెమ్మదిగా అన్నీ&nbsp;<BR>చక్కబడతాయి. ప్రస్తుతానికి ఒక స్థలం సంపాదన విషయంలో అప్రమత్తుడవై&nbsp;<BR>వుండు. గంగాతీరంలో సుమారు 10, 20 వేల రూపాయల్లో మన కొక పెద్దస్థలం&nbsp;<BR>కావాలి. నా దగ్గరున్న డబ్బు స్వల్పమైనా, నేను సాహసవంతుణ్ణి. స్థల సేకరణ విష-&nbsp;<BR>యంలో ఒక కన్నువేసి వుంచు. ప్రస్తుతం మనం మూడు కేంద్రాలనుండి పని-&nbsp;<BR>చెయ్యాలి. ఒకటి న్యూయార్క్‌, రెండు కలకత్తా, మూడవది మద్రాసు. ఆరోగ్య&nbsp;<BR>విషయంలో నువ్వు ఎంతో శ్రద్ధ వహించాలి. దాని తర్వాతే మిగిలినవన్నీ.</FONT></p>
<p><FONT FACE="SHREE900, SHREE, sans-serif" SIZE="3">సోదరుడు తారక్‌ ప్రయాణం చేయాలని ఆతురపడుతున్నాడు. అది&nbsp;<BR>మంచిదే కాని యివి చాల ఖర్చుతో కూడిన దేశాలు. ఒక మతప్రచారకుడికి నెలకు&nbsp;<BR>అధమపక్షం వెయ్యిరూపాయలు కావలసి వుంటుంది. కాని సోదరుడు తారక్‌కు&nbsp;<BR>సాహసం వుంది. భగవంతుడే అన్నీ సమకూరుస్తాడనే మాట యథార్థమేకాని&nbsp;<BR>అతడి ఆంగ్లం కొంత పెంపొందవలసి వుంది. విషయమేమంటే, యిక్కడ మనం&nbsp;<BR>మన ఆహారాన్ని క్రైస్తవ మిషనరీ పండితుల కోరలనుండి గుంజుకొనవలసివుంది.&nbsp;<BR>అంటే విద్వత్తువల్లనే వీరిమీద ప్రాభవం సంపాదించవలసి వుంటుంది. లేకపోతే&nbsp;<BR>వారు ఉఫ్‌మని మనను ఊదేస్తారు. వారికి సాధువులంటే ఏమో, సన్యాసమంటే&nbsp;<BR>ఏమో, త్యాగమంటే ఏమో తెలియదు. వారికి తెలిసింది విస్తృతమైన విద్యా&nbsp;<BR>వైదుష్యం, వాగ్వైఖరీ ప్రదర్శన, అప్రతిహతమైన కార్యకౌశలం. వీటన్నింటికి పైన,&nbsp;<BR>ఈ దేశస్థులందరూ తప్పులు వెతకటంలో, నిమగ్నులై వుంటారు. క్రైస్తవ మత-&nbsp;<BR>బోధకులు రాత్రింబవళ్లు, దౌర్జన్యంవల్లగాని, మోసంవల్లగాని, మనను అణచి&nbsp;<BR>వెయ్యటానికి ప్రయత్నిస్తూంటారు. ఈ అడ్డంకుల నన్నింటినీ తొలగించుకొని&nbsp;<BR>నీ ఆశయాలను నువ్వు బోధించవలసి వుంటుంది. దివ్యజనని అనుగ్రహంవల్ల&nbsp;<BR>సర్వం సుసాధ్యమే. కాని నా ఉద్దేశంలో సోదరుడు తారక్‌, పంజాబ్‌లోను,&nbsp;<BR>మద్రాసులోను కేంద్రాలను స్థాపిస్తూ పోయి, వాటిని నువ్వు సంఘటిత మొన-&nbsp;<BR>ర్చటం ఉత్తమమని తోస్తోంది. ఒక నూతన మార్గాన్ని కనుగొనటం నిజంగా&nbsp;<BR>కష్టసాధ్యమే. కాని దాన్ని విస్తృతంచేసి, చదునుచేయటం అనేది సామాన్యమైన విష-&nbsp;<BR>యంకాదు. గురుదేవుడి ఆశయాలను నాటిన అన్నిచోట్లలోను మీరు కొంత-&nbsp;<BR>కాలం వుండి, ఆ విత్తనాలు మొలకలెత్తేవరకు కాపాడుతూ, పెంపొందింపజేయ-&nbsp;<BR>గలిగితే, నే నొనర్చిన కార్యానికంటె మీరు మరింత గొప్పపని చేసినవారౌతారు.&nbsp;<BR>సంసిద్ధమైవున్న పనులను చక్కబెట్టలేనివారు, ముందెప్పుడో రాబోయే పనులను&nbsp;<BR>ఎలా సమర్థిస్తారు? తయారైన వంటకంలో కాస్త ఉప్పుకూడ కలపలేనివారు</FONT></p>
<hr class="puTa_virupu">
<table><tr><td><a class=puTa_lanke href=puTa3592.html>p3592</a></td><td>p3593</td><td><a class=puTa_lanke href=puTa3594.html>p3594</a></td></tr></table>
</div></body></html>
