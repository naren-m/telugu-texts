<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa740.html>p740</a></td><td>p741</td><td><a class=puTa_lanke href=puTa742.html>p742</a></td></tr></table>
<p><FONT FACE="SHREE902, SHREE, sans-serif" SIZE="4">ఆత్మ : ప్రకృతి : దేవుడు</FONT></p>
<BR>
<p><FONT FACE="SHREE900, SHREE, sans-serif" SIZE="3">వేదాంతశాస్త్రం ప్రకారం మానవస్వభావం మూడు వస్తువుల కలయిక.&nbsp;<BR>వీటిలో అన్నిటికంటె వెలుపలవుంది దేహం, మానవుడి స్థూలరూపం. దాన్లో&nbsp;<BR>కళ్లు, ముక్కు, చెవులు మొదలైన ఇంద్రియోపకరణాలున్నాయి. ఈ కన్ను దృష్టి&nbsp;<BR>ఇంద్రియంకాదు; ఇదొక ఉపకరణం మాత్రమే. దీని వెనుక ఇంద్రియముంది.&nbsp;<BR>అలాగే చెవులు శ్రవణేంద్రియాలు కావు. అవి ఉపకరణాలు మాత్రమే. వాటి&nbsp;<BR>వెనుక ఇంద్రియముంది. ఆధునిక శారీరకశాస్త్రంలో కేంద్రమని దాన్ని వ్యవహ&nbsp;<BR>రిస్తారు. ఈ అవయవాలకు ‘ఇంద్రియాలు’ అనేది సంస్కృతపదం. కళ్లను&nbsp;<BR>శాసించే కేంద్రం పాడైపోతే కళ్లు చూడలేవు; తక్కిన ఇంద్రియాల విషయంకూడ&nbsp;<BR>యింతే. ఇంద్రియాలుకూడ తమంత తామే దేన్నిగాని గ్రహించజాలవు. వాటితో&nbsp;<BR>మరొకటి చేరాలి. అది మనస్సే. అనేకసార్లు మీ రేదో ఒక విషయాన్ని తీవ్రంగా&nbsp;<BR>ఆలోచిస్తూంటే గడియారం గంటకొట్టి వుండొచ్చు. కాని మీరు దాన్ని విని&nbsp;<BR>వుండరు. ఎందుచేత? చెవి అక్కడే వుంది. ధ్వని తరంగాలు దాన్లో ప్రవేశిం-&nbsp;<BR>చాయి, మెదడుకు కొనిపోబడ్డాయి. ఐనా మీరు వినలేదు. ఎందుచేత? ఇంద్రి-&nbsp;<BR>యానికి మనస్సు అనుసంధానం కాకపోవటంవల్లే. బాహ్యవస్తువులను గురించిన&nbsp;<BR>భావాలు ఇంద్రియాల వద్దకు కొనిపోబడతాయి. మనస్సు ఇంద్రియంతో అను-&nbsp;<BR>సంధానమై వున్నప్పుడు అది వాటిని గ్రహించి వాటికొక విధమైన రూపాన్ని&nbsp;<BR>కూరుస్తుంది. ‘నేను’ అనే అహంకారమే ఆ రూపం. నే నేదో పనిలో వున్నప్పుడు&nbsp;<BR>నా వేలిని దోమ కుట్టిందనుకోండి. అది నాకు ఎరుకలేదు. ఎందుకంటె నా&nbsp;<BR>మనస్సు అప్పుడు మరొక దానితో చేరివుంది. తరువాత నా మనస్సు ఇంద్రియాల&nbsp;<BR>బోధలో అనుసంధానమైనప్పుడు ప్రతిక్రియ జరుగుతుంది. ఈ ప్రతిక్రియతో&nbsp;<BR>నాకు దోమను గురించిన ఎరుక కలుగుతుంది. మనస్సు ఇంద్రియాలకు అను-&nbsp;<BR>సంధానమైవుంటే చాలదు; సంకల్పరూపంలో ప్రతిక్రియ రావాలి. ఏ శక్తినుంచి&nbsp;<BR>యీ ప్రతిక్రియ వస్తుందో, ఆ ధీశక్తికి ‘బుద్ధి’ అని పేరు. మొదట బాహ్యోప&nbsp;<BR>కరణ వుండాలి. తదుపరి ఇంద్రియం వుండాలి. తరువాత మనస్సు వచ్చి ఇంద్రి-&nbsp;<BR>యాలను చేరాలి. ఆ తరువాత బుద్ధినుంచి ప్రతిక్రియ రావాలి. ఇవన్నీ పూర్త-&nbsp;<BR>యినప్పుడు ‘నేనూ - బాహ్యవస్తువూ’ అనే ఎరుక తెలుస్తుంది. అప్పుడే&nbsp;<BR>విషయంయొక్క దర్శనం, భావనజ్ఞానం కలుగుతుంది. ఉపకరణ మాత్రమైన&nbsp;<BR>బాహ్యేంద్రియం దేహంలో వుంది. దాని వెనుక మనస్సు వుంది, ఆ వెనుక&nbsp;<BR>ధీశక్తివుంది, అనంతరం అహంకారం వుంది. అది, ‘నేను - నేను చూస్తున్నాను,</FONT></p>
<p><FONT FACE="TimesNewRoman, Times, serif" SIZE="2">3 2 6</FONT></p>
<hr class="puTa_virupu">
<table><tr><td><a class=puTa_lanke href=puTa740.html>p740</a></td><td>p741</td><td><a class=puTa_lanke href=puTa742.html>p742</a></td></tr></table>
</div></body></html>
