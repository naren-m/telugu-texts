<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa635.html>p635</a></td><td>p636</td><td><a class=puTa_lanke href=puTa637.html>p637</a></td></tr></table>
<p><FONT FACE="SHREE902, SHREE, sans-serif" SIZE="4">సాక్షాత్కారమే మతం</FONT></p>
<BR>
<p><FONT FACE="SHREE900, SHREE, sans-serif" SIZE="3">మానవుడు దేవుడికి పెట్టిన పేర్లలో అతి ప్రశస్తమైనది ‘సత్యం’.&nbsp;<BR>సాక్షాత్కార ఫలమే సత్యం; కాబట్టి దాన్ని నీ ఆత్మలోనే అన్వేషించు. అన్ని&nbsp;<BR>గ్రంథాలకు, విధానాలకు స్వస్తి చెప్పు. నీ జీవుణ్ణి తన ఆత్మను దర్శించనివ్వు.&nbsp;<BR>‘‘పుస్తక ప్రవాహంలో మునిగి ఉన్మాదులమయ్యాం’’ అని శ్రీకృష్ణు డన్నాడు.&nbsp;<BR>ప్రకృతి ద్వంద్వాలకు అతీతుడవవు. ప్రత్యేక మతసిద్ధాంతం, కర్మవిధానం,&nbsp;<BR>కర్మకాండ - వీటినే పరమావధిగా భావిస్తే, నువ్వు బద్ధుడవే. ఇతరులకు&nbsp;<BR>సహాయపడే నిమిత్తం నువ్వు వాటి నాచరించు. కాని అది నిన్ను బద్ధుణ్ణి&nbsp;<BR>చెయ్యనివ్వవద్దు. మత మొక్కటే. దాని అన్వయవిధానాలు అనేకంగా వుండాలి.&nbsp;<BR>కాబట్టి ప్రతిమానవుడు బోధించవచ్చు. కాని, యితర మతాలలోని దోషాలను&nbsp;<BR>గమనించకూడదు. పరంజ్యోతిని దర్శించాలనుకుంటే, సమస్త విధానాలకు&nbsp;<BR>అతీతుడవు కావలసిందే. ఈశ్వరజ్ఞానామృతాన్ని సమృద్ధిగా గ్రోలు. ‘‘అహం&nbsp;<BR>బ్రహ్మాస్మి’’ అనే సత్యాన్ని సాక్షాత్కరించుకొన్నవాడు చిరిగిన పేలికలు కట్టు-&nbsp;<BR>కున్నా, మహదానందాన్ని అనుభవిస్తాడు. శాశ్వత వస్తువును పొందు; అనంత శక్తి-&nbsp;<BR>సంభరితుడవైరా. బానిసకూడా సత్యాన్ని అన్వేషిస్తూపోతే, ముక్తపురుషుడై తిరిగి&nbsp;<BR>వస్తాడు.</FONT></p>

<p><FONT FACE="TimesNewRoman, Times, serif" SIZE="2">2 2 1</FONT></p>
<hr class="puTa_virupu">
<table><tr><td><a class=puTa_lanke href=puTa635.html>p635</a></td><td>p636</td><td><a class=puTa_lanke href=puTa637.html>p637</a></td></tr></table>
</div></body></html>
