<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa421.html>p421</a></td><td>p422</td><td><a class=puTa_lanke href=puTa423.html>p423</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - శీలంపై కర్మప్రభావం</FONT></p>
<p><FONT FACE="TimesNewRoman, Times, serif" SIZE="2">7</FONT></p>
<p><FONT FACE="SHREE900, SHREE, sans-serif" SIZE="3">పూర్తిగా తొలగిపోగానే లోకంలో అతడు అఖండశక్తిసంపన్ను డౌతాడు. కొన్ని&nbsp;<BR>జంతువులు కొన్ని అడుగుల ఆవల చూడజాలకున్నట్లే మనలో అనేకులం కొన్ని&nbsp;<BR>సంవత్సరాల ఆవల పరిణమించే సంఘటనలను చూడలేకున్నాం. సంకుచితమైన&nbsp;<BR>చిన్న వలయమే మన లోకం. దీనిని దాటి మన చూపులను ప్రసరింపచేయటానికి&nbsp;<BR>కావలసిన తాలిమి మనవద్ద లేనందువల్ల మనం అవినీతిపరులం, దుర్జనులం అవు-&nbsp;<BR>తున్నాం. ఇది మన బలహీనత, అశక్తత.</FONT></p>
<p><FONT FACE="SHREE900, SHREE, sans-serif" SIZE="3">అత్యంత నీచకర్మలను సైతం నిరసించకూడదు. విశేషజ్ఞానవంతుడు&nbsp;<BR>కాని వ్యక్తిని స్వప్రయోజనాలకై, పేరుప్రతిష్ఠలకై ప్రవర్తింపనివ్వు; కాని ప్రతివ్యక్తీ&nbsp;<BR>క్రమంగా ఉన్నతాశయాలను పొందడానికి, గ్రహించడానికి నిరంతరం ప్రయత్ని-&nbsp;<BR>స్తూనే వుండాలి.</FONT></p>
<p><FONT FACE="SHREE900, SHREE, sans-serif" SIZE="3">‘‘కర్మణ్యే వాధికారస్తే మా ఫలేషు కదాచన’’</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> - కర్మాన్ని నిర్వర్తించ&nbsp;<BR>డానికి మాత్రమే కాని కర్మఫలానికి నువ్వు అధికారివి కావు. కర్మఫలాలను&nbsp;<BR>అలావుండనివ్వు. కర్మఫలాలను నువ్వెందుకు లక్ష్యపెట్టాలి? ఒకవ్యక్తికి నువ్వు&nbsp;<BR>సహాయం చెయ్యాలనుకుంటే, అతడికి నీపట్ల ఎలాంటి వైఖరి వుండాలనే విష-&nbsp;<BR>యాన్నిగూర్చి ఎప్పుడూ ఆలోచించవద్దు. ఒక సత్కార్యాన్నో ఘనకార్యాన్నో&nbsp;<BR>నువ్వు చెయ్యాలనుకుంటే దానికి ఎలాంటి ఫలం కలుగుతుందో అనే చింత&nbsp;<BR>నీకు వుండకూడదు.</FONT></p>
<p><FONT FACE="SHREE900, SHREE, sans-serif" SIZE="3">ఈ కర్మాదర్శవిమర్శనంలో ఒక గట్టిప్రశ్న తలెత్తుతోంది. తీవ్రకర్మాచరణం&nbsp;<BR>ఆవశ్యకం; సదా మనం కర్మను నిర్వర్తించాలి. కర్మను చేయకుండా ఒక్క నిమిష&nbsp;<BR>మైన మనం జీవించలేం.</FONT><FONT FACE="SHREE900, SHREE, sans-serif" SIZE="3"> అలాంటప్పుడు విశ్రాంతో? జీవనసమరంలో ఒక&nbsp;<BR>వైపు కర్మ వుంది - కర్మ అనే సుడిగుండంలో మనమంతా గిరగిరా మహావేగంతో&nbsp;<BR>తిప్పబడుతున్నాం: మరొకవైపు ప్రశాంతం, ఏకాంతం ఐన సర్వసంగపరిత్యాగం&nbsp;<BR>భాసిస్తూన్నది. ప్రశాంతత రాజ్యమేలుతూంటే, సందడి, ఆడంబరం అక్కడ&nbsp;<BR>వుండలేవు; మృగాలతో, పువ్వులతో, పర్వతాలతో అక్కడ వుండేది ప్రకృతి&nbsp;<BR>మాత్రమే. జీవితదృశ్యాలైన యీ రెంటిలో ఏదీ సమగ్రమైనది కాదు. అగాధ&nbsp;<BR>సముద్రజలంలో వుండే చేపను పైకి తీసుకునిరాగానే అది తనను పరిరక్షించే నీటి&nbsp;<BR>ఒత్తిడి తొలగిపోవటంతో ముక్కముక్కలైపోయే విధంగా, ఏకాంతవాసానికి అల-&nbsp;<BR>వాటుపడ్డ వ్యక్తిని ప్రపంచమహావర్తంలోనికి తీసుకునివస్తే అందులో అతడు&nbsp;<BR>సమసిపోతాడు. గడిబిడి, వేగమయమైన జీవితానికి అలవాటుపడ్డ వ్యక్తి ప్రశాంతత&nbsp;<BR>నెలకొన్న చోటుకువస్తే అతడు సర్దుకోగలడా? కలవరపాటుతో బహుశ అతడు</FONT></p>
<p><FONT FACE="TimesNewRoman, Times, serif" SIZE="3">* </FONT><FONT FACE="SHREE900, SHREE, sans-serif" SIZE="3">భగవద్గీత, 2-47.</FONT></p>
<p><FONT FACE="SHREE900, SHREE, sans-serif" SIZE="3">‘‘నహి కశ్చిత్‌ క్షణమపి జాతు తిష్ఠ త్యకర్మకృత్‌’’ </FONT><FONT FACE="TimesNewRoman, Times, serif" SIZE="2">— </FONT><FONT FACE="SHREE900, SHREE, sans-serif" SIZE="3">భ.గీ. 3-5.</FONT></p>

<hr class="puTa_virupu">
<table><tr><td><a class=puTa_lanke href=puTa421.html>p421</a></td><td>p422</td><td><a class=puTa_lanke href=puTa423.html>p423</a></td></tr></table>
</div></body></html>
