<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2736.html>p2736</a></td><td>p2737</td><td><a class=puTa_lanke href=puTa2738.html>p2738</a></td></tr></table>
<p><FONT FACE="SHREE900, SHREE, sans-serif" SIZE="3">విశ్వనిర్మాణ శాస్త్రం</FONT></p>
<p><FONT FACE="TimesNewRoman, Times, serif" SIZE="2">3 0 1</FONT></p>
<p><FONT FACE="SHREE900, SHREE, sans-serif" SIZE="3">ఆధునిక ఖగోళశాస్త్రజ్ఞులు, భౌతిక విజ్ఞానవేత్తలు విశ్వనిర్మాణ రహస్యాన్ని&nbsp;<BR>గురించి ప్రతిపాదించిన సిద్ధాంతాలు ఏవో మనందరికీ తెలుసు. అవి యూరపు&nbsp;<BR>వారి భగవత్తత్త్వశాస్త్రాన్ని ఎంత శోచనీయంగా అణచివేసిందికూడ తెలుసు. ఈ&nbsp;<BR>వైజ్ఞానిక పరిశోధనా ఫలితాలు, భగవత్తత్త్వశాస్త్ర దుర్గంమీద పేల్చిన బాంబుల&nbsp;<BR>వంటివయ్యాయి. భగవత్తత్త్వవేత్తలు సర్వకాలాల్లోను వైజ్ఞానిక పరిశోధనల నణచి&nbsp;<BR>వెయ్యటానికి ఎలా ప్రయత్నిస్తూ వచ్చారోకూడ మనం ఎరుగుదుం.</FONT></p>
<p><FONT FACE="SHREE900, SHREE, sans-serif" SIZE="3">విశ్వనిర్మాణ శాస్త్రాన్ని గురించి, దానికి సంబంధించిన విషయాలను&nbsp;<BR>గురించి ప్రాచ్యుల మనస్తత్త్వశాస్త్రంలోని ఆశయాలను యిక్కడ పరామర్శింప&nbsp;<BR>దలచాను. అవి ఆధునిక విజ్ఞానరంగంలో పరిశోధనచేసి కొత్తకొత్తగా కనుగొన్న&nbsp;<BR>సత్యాలకు ఎంత అద్భుతంగా సరిపోతున్నాయో మీరు గుర్తించవచ్చు; ఎక్కడైనా&nbsp;<BR>అపశ్రుతి వుంటే, లోపం ఆధునిక వైజ్ఞానికులదేగాని ప్రాచ్యవేత్తలది కాదని మీరు&nbsp;<BR>గుర్తిస్తారు. మన మంతా ప్రకృతి అనే మాటను వ్యవహరిస్తాం. దాన్ని ప్రాచీన&nbsp;<BR>సాంఖ్యదార్శనికులు రెండుపేర్లతో వ్యవహరించారు. ఒకటి ప్రకృతి. ఇది చాల&nbsp;<BR>వరకు ఆంగ్లంలోని ‘నేచర్‌’ వంటిదే. మరొకటి దీనికంటె శాస్త్రోచితమైన నామం:&nbsp;<BR>అవ్యక్తం: దేనినుండి అణువులు, సూక్ష్మాణువులు, శక్తులు, మనస్సు, సంకల్పం,&nbsp;<BR>బుద్ధి మొదలైన సమస్తం వస్తుందో అది. యుగాలకు పూర్వమే భారతదేశంలోని&nbsp;<BR>తత్త్వజ్ఞులు, వేదాంతులు మనస్సు భౌతికపదార్థమని నిర్ధారణ చేశారని తెలిసి&nbsp;<BR>నప్పుడు ఎంతో ఆశ్చర్యం కలుగుతుంది. ఆధునిక భౌతికవాదులు చేస్తూన్న&nbsp;<BR>ప్రయత్నమేమిటి? దేహం ఎంత ప్రకృతిజన్యమో మనస్సుకూడ అంత ప్రకృతి-&nbsp;<BR>జన్యమే అని రుజువు చెయ్యటమే కదా? సంకల్పంకూడ అలాటిదే. బుద్ధికూడ&nbsp;<BR>అటువంటిదే అని ముందుముందు మనం గ్రహించగలం. సమస్తం అవ్యక్తమనే&nbsp;<BR>అభిన్నప్రకృతినుండే ఉద్భూతమౌతోంది. అది సత్వరజస్తమశ్శక్తుల సమస్థితి అని&nbsp;<BR>సాంఖ్యులు నిర్వచిస్తారు. వీటిలో నికృష్టమైన తమస్సు ఆకర్షణ శక్తి. ఇంతకంటె&nbsp;<BR>ఉత్కృష్టమైంది రజస్సు. ఇది నెట్టివేసే శక్తి. ఎంతో ఉత్కృష్టమైంది సత్త్వం. ఇది&nbsp;<BR>రజస్తమస్సులను సమస్థితిలో వుంచుతుంది. రజస్తమశ్శక్తులను సత్త్వం సంపూ-&nbsp;<BR>ర్ణంగా స్వాధీనంలో వుంచుకొన్నప్పుడు సృష్టిలేదు. జగత్తులో చలనమే వుండదు.&nbsp;<BR>ఈ సమస్థితికి, యీ తూకానికి భంగం వాటిల్లినప్పుడు, యీ రెంటిలో ఏదో&nbsp;<BR>ఒకశక్తి మరోదానికంటె ప్రబలినప్పుడు, చలనం ప్రారంభ&nbsp;<BR>మౌతుంది, సృష్టి జరుగుతుంది. ఈ క్రమం చక్రరీతిలో మాటిమాటికీ జరుగు&nbsp;<BR>తుంటుంది. అంటె, సమత్వం చెదిరిపోయిన స్థితి కొంతకాలం వుంటుంది. ఆ&nbsp;<BR>స్థితిలో శక్తులు కలిసి కలిసి, వస్తువులు వెలుపలికి వస్తాయి. కాని దీనితోపాటు&nbsp;<BR>ప్రతి వస్తువుకు తన తొలిసమస్థితిని చేరుకోవాలనే ప్రవృత్తి కలుగుతుంది.</FONT></p>
<hr class="puTa_virupu">
<table><tr><td><a class=puTa_lanke href=puTa2736.html>p2736</a></td><td>p2737</td><td><a class=puTa_lanke href=puTa2738.html>p2738</a></td></tr></table>
</div></body></html>
