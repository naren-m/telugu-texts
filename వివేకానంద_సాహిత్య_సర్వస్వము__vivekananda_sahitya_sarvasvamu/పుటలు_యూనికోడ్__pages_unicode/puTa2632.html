<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2631.html>p2631</a></td><td>p2632</td><td><a class=puTa_lanke href=puTa2633.html>p2633</a></td></tr></table>

<p><FONT FACE="SHREE900, SHREE, sans-serif" SIZE="3">ఆత్మగా అంతా సమానులే అని ఆధునిక మానవుడు అంగీకరిస్తాడు. కాని&nbsp;<BR>సామాజిక విభేదాల నలాగే వుంచుతాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ కలహం క్రీస్తుకుపూర్వం ఏడవ శతాబ్దం పొడవునా అలాగే సాగుతూ&nbsp;<BR>వచ్చింది. చివరకు ఆరవ శతాబ్దంలో బుద్ధుడి నాయకత్వంలో ఆ ప్రాచీన వ్యవస్థ&nbsp;<BR>మరుగైపోసాగింది. బుద్ధుడి అనుయాయులు పురోహితుల విశేషాధికారానికి&nbsp;<BR>ఎదురు తిరిగి, ప్రాచీన వైదిక కర్మకలాపాల నన్నిటినీ దాదాపుగా వూడ్చిపారేశారు;&nbsp;<BR>వైదిక దేవతలను తాము పూజించే మహాపురుషుల భృత్యుస్థానానికి దింపారు.&nbsp;<BR>ప్రాచీన సృష్టికర్తను, సర్వేశ్వరుని పురోహితుల కల్పన అనీ, ఒక మూఢనమ్మక&nbsp;<BR>మనీ ప్రకటించారు.</FONT></p>
<p><FONT FACE="SHREE900, SHREE, sans-serif" SIZE="3">జంతు బలులను కోరే యజ్ఞయాగాదులను , జన్మచేత కలిగే కులాన్ని,&nbsp;<BR>పురోహితుల ప్రత్యేకార్హతను, ఆత్మలు నిత్యాలనే నమ్మికను - వీటిని ప్రతి&nbsp;<BR>ఘటించి వేదాంతమతాన్ని సంస్కరించటమే బౌద్ధుల లక్ష్యం. కాని సనాతన&nbsp;<BR>మతాన్ని నాశనం చెయ్యటానికి, సమాజ వ్యవస్థను అస్తవ్యస్థం చెయ్యటానికి&nbsp;<BR>బౌద్ధం ఎన్నడూ ప్రయత్నించలేదు. సన్న్యాసులనే ఒక శక్తివంతులైన సన్న్యాస&nbsp;<BR>సంఘాన్ని, బ్రహ్మవాదినులనే సన్న్యాసినుల సంఘాన్ని ఏర్పరచి హోమవేదిక&nbsp;<BR>స్థానంలో సాధువుల ప్రతిమలను ప్రవేశపెట్టి బౌద్ధమతం ఒక శక్తియుక్తమైన&nbsp;<BR>పద్ధతిని రూపొందించింది.</FONT></p>
<p><FONT FACE="SHREE900, SHREE, sans-serif" SIZE="3">ఈ సమాజ సంస్కర్తలను శతాబ్దాల కాలంపాటు భారతీయులలో అధిక&nbsp;<BR>సంఖ్యాకులు ఆదరించినట్లు తెలుస్తోంది. శతాబ్దాల బౌద్ధుల ప్రాభవంతో సంప్ర-&nbsp;<BR>దాయిక శక్తులకు ఎప్పుడూ ఉపశాంతి కలుగలేదు. కాని బౌద్ధుల సంసర్గ&nbsp;<BR>ఫలితంగా వారిలో ఎన్నోమార్పులు కలిగాయి.</FONT></p>
<p><FONT FACE="SHREE900, SHREE, sans-serif" SIZE="3">ప్రాచీన భారతదేశంలో సదా బౌద్ధిక, పారమార్థిక రంగాలే జాతీయ జీవన&nbsp;<BR>కేంద్రాలుగా వుండినవిగానీ రాజకీయాలేనాడూ ప్రాముఖ్యాన్ని పొందలేదు. నేటి&nbsp;<BR>మాదిరి ఆనాడూ, రాజకీయ, సామాజికశక్తులు బౌద్ధిక, పారమార్థిక శక్తుల&nbsp;<BR>అధీనంలో వుండేవి. అత్యున్నతి పొందిన ఆనాటి జాతీయ జీవనానికి ఋషుల,&nbsp;<BR>ఆధ్యాత్మిక గురువుల శిక్షణాలయాలు కేంద్రాలుగా వుండేవి. పాంచాలుల, కాశ్యుల&nbsp;<BR>మైథిలుల సమితులు గొప్ప వేదాంత, ఆధ్యాత్మిక సంస్కృతికి కేంద్రాలుగా&nbsp;<BR>వుండటం ఉపనిషత్తులలో మనకు కానవస్తోంది. మళ్లీ యీ కేంద్రాల చుట్టూనే&nbsp;<BR>ఆర్యులలో అనేక వర్గాలవారి రాజకీయ అభిలాషలు కేంద్రీకృతమయ్యాయి.</FONT></p>
<p><FONT FACE="SHREE900, SHREE, sans-serif" SIZE="3">సామ్రాజ్యానికై ఒకరితో ఒకరు పోరాడి కురుపాంచాలు లిద్దరూ నాశన&nbsp;<BR>మైనారని మహాభారతం తెలుపుతోంది. ఆధ్యాత్మిక రంగంలో ప్రాధాన్యత&nbsp;<BR>మారుతూ తూర్పున మాగధులలోను, మైథిలులలోను కేంద్రీకృతమై</FONT></p>
<hr class="puTa_virupu">
<table><tr><td><a class=puTa_lanke href=puTa2631.html>p2631</a></td><td>p2632</td><td><a class=puTa_lanke href=puTa2633.html>p2633</a></td></tr></table>
</div></body></html>
