<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1297.html>p1297</a></td><td>p1298</td><td><a class=puTa_lanke href=puTa1299.html>p1299</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - బ్రహ్మము, జగత్తు</FONT></p>
<p><FONT FACE="SHREE900, SHREE, sans-serif" SIZE="3">69</FONT></p>
<p><FONT FACE="SHREE900, SHREE, sans-serif" SIZE="3">ఉండిందనీ, తర్వాత కొన్ని వస్తాయనీ, మనకు గల నమ్మకమే. ఆ ప్రశ్నకు&nbsp;<BR>మూలమగు, మరొక నమ్మకమేమంటే, ‘‘ఈ ప్రపంచంలో గల సర్వ వస్తువులూ,&nbsp;<BR>పరస్పరాపేక్షములు; మరి దేనితోను, సంబంధంలేక స్వతంత్రంగా ఉండే వస్తువే&nbsp;<BR>లేదు’’ అని. ఒక దానిపై మరొకటి ఆధారపడి ఉంటుందనే సూత్రం, సమస్త&nbsp;<BR>విశ్వంలోను పరిఢవిల్లుతోంది. కాబట్టి ‘‘పరిపూర్ణ వస్తువు ఎలా కలిగింది. దానికి&nbsp;<BR>కారణమేమి?’’ అనే ప్రశ్నలు ఎంత అసంగతాలో చూడండి. ఆ వస్తువుకు మరొక&nbsp;<BR>వస్తువుతో సంబంధం వుంటుందనే, ఇది దానిపై ఆధారపడి వుందనే భావించి,&nbsp;<BR>ఆ పరిపూర్ణ వస్తువును ప్రపంచ క్షేత్రానికి దింపడం కాదా ఇది? అఖండునిలో&nbsp;<BR>దేశకాల నిమిత్తాలు లేవు. అతడు కేవలుడు (వన్‌) అద్వితీయుడు, స్వయంభ-&nbsp;<BR>వమైన వస్తువుకు కారణం ఉండదు. సర్వ&nbsp;<BR>స్వతంత్ర వస్తువుకు కారణం వుండదు. ఉంటే అది స్వతంత్రం ఎలా&nbsp;<BR>అవుతుంది? సంబద్ధమవుతుంది కదా? ఇతరముతో సాపేక్షతగల వస్తువు&nbsp;<BR>స్వతంత్రం కానేరాదు. కావున అఖండ వస్తువు ఖండ మెట్లయిందన్న ప్రశ్నయే&nbsp;<BR>అసంగతం. దానిలో తనను తానే ఖండించుకొనే దోషం ఉంది. ఈ సూక్ష్మభావ&nbsp;<BR>విచారాన్ని వదలి, సామాన్య తార్కిక దృష్టితో విచారిద్దాం.</FONT></p>
<p><FONT FACE="SHREE900, SHREE, sans-serif" SIZE="3">‘‘పరిపూర్ణ వస్తువు, అపరిపూర్ణ మెట్లయింది?’’ అనే ప్రశ్నకు&nbsp;<BR>సమాధానం లభించిందనుకోండి. అప్పుడు పరిపూర్ణ వస్తువు, పరిపూర్ణంగానే&nbsp;<BR>ఉంటుందా? అదీ అపరిపూర్ణమే అయిపోయింది. సామాన్య భాషలో, జ్ఞానం&nbsp;<BR>‘‘ఎఱుక’’ అనే మాటకర్థమేమి? మన మనస్సుకు అర్థం కావడం అనే కదా?&nbsp;<BR>మనస్సుకు అర్థం కాక మించి ఉండేది ‘ఎఱుక’ ఎలా అవుతుంది? పరిపూర్ణ&nbsp;<BR>వస్తువు మనస్సుకు తెలిస్తే, అది మనస్సుచేత పరిమితమై ఉండాలి! అట్లైతే అది&nbsp;<BR>ఇంకా పరిపూర్ణమెలా అవుతుంది? పరిమిత వస్తువులు మాత్రమే మనస్సుకు అవ-&nbsp;<BR>గత మవుతాయి. కాబట్టి ‘‘పరిపూర్ణుడిని తెలిసికోవడం’’ అనే వాక్యమే&nbsp;<BR>అసంబద్ధం. దానిలోనే భావ విరుద్ధత ఉంది. కాబట్టే, ఈ ప్రశ్నకు ఇంత వరకు&nbsp;<BR>సమాధానం లభించలేదు. లభిస్తే పరిపూర్ణుడే నిలువడు. మానవబుద్ధిలో&nbsp;<BR>ఇమిడిన దేవుడు, మనలాగా పరిమితుడైన, మానవుడవుతాడు కానీ, ఇంకా&nbsp;<BR>దేవుడుగానే ఉంటాడా? అతనిని తెలిసికోవడం అసాధ్యం. అతడెప్పుడూ&nbsp;<BR>అజ్ఞేయుడే.</FONT></p>
<p><FONT FACE="SHREE900, SHREE, sans-serif" SIZE="3">కానీ అద్వైత మత ప్రకారం, అతడు జ్ఞానాతీతుడు. ఈ మహత్తర&nbsp;<BR>విషయాన్ని మనం గ్రహించాలి. అజ్ఞేయవాదులుకూడ భగవంతుడు అజ్ఞేయుడం-&nbsp;<BR>టారు. వారి భావం సరియైందని మీరు తలంచరాదు. ఈ దృష్టాంతాన్ని&nbsp;<BR>చూడండి. ఈ కుర్చీ మనకు తెలుస్తోంది. ఇది జ్ఞాతం. ఆకాశానికి అవతల</FONT></p>
<hr class="puTa_virupu">
<table><tr><td><a class=puTa_lanke href=puTa1297.html>p1297</a></td><td>p1298</td><td><a class=puTa_lanke href=puTa1299.html>p1299</a></td></tr></table>
</div></body></html>
