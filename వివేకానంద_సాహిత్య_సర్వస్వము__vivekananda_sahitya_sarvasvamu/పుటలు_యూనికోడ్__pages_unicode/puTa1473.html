<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1472.html>p1472</a></td><td>p1473</td><td><a class=puTa_lanke href=puTa1474.html>p1474</a></td></tr></table>
<p><FONT FACE="SHREE900, SHREE, sans-serif" SIZE="3">244 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">ర్వదించు. అహంకారాన్ని నిరసించడానికి సహాయపడటంలో వారు లోకానికి&nbsp;<BR>ఎంత ఉపకారం చేస్తున్నారో ఆలోచించి చూడు. మిథ్యాత్మను దూరీకరించి,&nbsp;<BR>సత్యాత్మభావాన్ని అవలంబించు. పరిశుద్ధమైన తలపులనే తలచు. అప్పుడు నీవు&nbsp;<BR>వేలకొద్దీ వట్టి ప్రచారాలకంటె, ఎక్కువ పనిని చేయగలుగుతావు. శక్తి శాంతి-&nbsp;<BR>నుండి, చిత్తశుద్ధినుండి ప్రసరిస్తుంది.</FONT></p>
<p><FONT FACE="TimesNewRoman, Times, serif" SIZE="3">9</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈశ్వరతత్త్వం అనుభవంవల్ల తెలిసేదే కాని, చెప్పడంవల్ల తెలీదు. ఎందు-&nbsp;<BR>వల్లనంటే, వర్ణన తత్త్వాన్ని దిగజారుస్తుంది. అయినా ఈశ్వరతత్త్వాన్ని మాటల&nbsp;<BR>లోనే చెప్పక తప్పదు. సెయింట్‌ పాల్‌ చెప్పినట్లు మాటలు భావాన్ని చంపుతాయి.&nbsp;<BR>ఈ వర్ణరూపమైన అభివ్యక్తిలో జీవం వుండదు. ఇది వట్టి ప్రతిబింబం మాత్రమే.&nbsp;<BR>ఐనా ఒక సూత్రం తెలిసేలా చెప్పాలంటే దాన్ని లౌకికోదాహరణల ద్వారా&nbsp;<BR>చెప్పాలి. మనం ఈ పైన పొదిగిన కప్పును చూచి ఇదే సత్పదార్థమని భావించి,&nbsp;<BR>దానిలో అచ్ఛాదితమై వున్న సత్పదార్థం గమనించజాలం. ఈ పైదానిని ఒక ప్రతీ-&nbsp;<BR>కంగా చూడలేం. ఇది సాధారణంగా జనులు చేసే పొరపాటు. మతాచార్యులంతా&nbsp;<BR>ఈ విషయం తెలిసికొనే, దీన్ని తొలగించటానికి పాటుపడ్డారు. కాని మనుష్యుడు&nbsp;<BR>సామాన్యంగా కనిపించే దానినే ఉపాసించ గలుగుతాడుగానీ,&nbsp;<BR>కనిపించని దానిని ఉపాసించజాలడు. ఈ కారణంవల్ల పలువురు మతాచార్యులు&nbsp;<BR>అవతరించి, మరల మరల ఆయా కాలాలకు తగిన పద్ధతిలో అచ్చమైన ఈశ్వర&nbsp;<BR>తత్త్వాన్ని ప్రజలకు తెలియజేయటానికి, దాని కాలోచితమైన కొత్త తొడుగులను&nbsp;<BR>తొడగడానికి వచ్చారు. ఈ పైన తొడిగిన తొడుగుల స్వరూపాలెటువంటివైనా,&nbsp;<BR>వాని వెనుకవున్న సత్యం మాత్రం, సర్వకాల సర్వావస్థలందు మార్పులేక&nbsp;<BR>ఉండేటువంటిది. కాని ఆ సత్యం ఆ ఈశ్వరతత్త్వం ఒక రూపం ద్వారానే&nbsp;<BR>ప్రదర్శింపబడవలసి వుంది. ఆ కారణంగా ఒక్కొక్క కాలంలో, ఆ ఈశ్వర&nbsp;<BR>తత్త్వానికి ఒక్కొక్క కొత్తరూపం ఏర్పడి అభ్యుదయం పొందుతోంది. మానవ&nbsp;<BR>జాతికి ఆనుకూలత సమకూర్చింది. ఈ నామరూపాల పట్టునుండి మనం విము-&nbsp;<BR>క్తలమైనపుడు, సర్వవిధాలైన దేహబంధాలనుండి విముక్తులం కాగల్గినప్పుడు&nbsp;<BR>మనకు మోక్షం కలుగుతుంది. నిరంతరాభ్యుదయ మనేది, నిరంతర బంధమనే&nbsp;<BR>అర్థం. మనం ఈ పైకి కనిపించే భేదభావాలను చీల్చికొని, శాశ్వతమైన అభేద&nbsp;<BR>భావాన్ని, అభిన్నమైన బ్రహ్మభావాన్ని పొందాలి. ఆత్మపదార్థం సర్వజీవులకు&nbsp;<BR>ఒక్కటే. అది నిర్వికారం. అద్యయం. అది జీవితం కాదు. కాని జీవితానికి,&nbsp;<BR>మరణానికి, సుఖదుఃఖాలకు అతీతం. అది కేవలం ఏకం. మనం నరకంలోనైనా</FONT></p>
<hr class="puTa_virupu">
<table><tr><td><a class=puTa_lanke href=puTa1472.html>p1472</a></td><td>p1473</td><td><a class=puTa_lanke href=puTa1474.html>p1474</a></td></tr></table>
</div></body></html>
