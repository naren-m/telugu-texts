<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa227.html>p227</a></td><td>p228</td><td><a class=puTa_lanke href=puTa229.html>p229</a></td></tr></table>


<p><FONT FACE="SHREE900, SHREE, sans-serif" SIZE="3">మ్రోలగాని సాగిలపడి ‘‘నువ్వు నా జీవన సర్వస్వానివి’’ అని పలుకటం మేలు&nbsp;<BR>కాదా? అలా చేయటమే నా ఉద్దేశంలో ఎంతో సబబు.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్య దేశాలలో గుర్తించబడిన మరొక రీతి ‘ప్రతీకోపాసన’ వుంది.&nbsp;<BR>ఇది మా గ్రంథాలలో బోధింపబడింది. మనస్సును ఈశ్వరుడిగా భావించి&nbsp;<BR>ఆరాధించటమే యీ విధానం. ఈశ్వరభావనతో దేవిని ఆరాధించినా యిది&nbsp;<BR>చరమోపాసనకు మార్గదర్శనమే అవుతుంది. అది దానిని సమీపిస్తుంది.&nbsp;<BR>ఇది అరుంధతి న్యాయం వంటిది. ఈ నక్షత్రం సప్తఋషి మండలానికి&nbsp;<BR>చాలదూరంలో వుంది. వృషభరాశిమీద దృష్టిగోచరమైన తారకల బృందంలో&nbsp;<BR>నిది. ఒకడికి దాని సమీపంలోని పెద్ద నక్షత్రం ముందుగా చూపబడుతుంది.&nbsp;<BR>దానిమీద అతడు తన దృష్టిని ఏకాగ్రత చేశాక, దాన్ని ఆత డెరిగిన పిదప, దానికి&nbsp;<BR>అనతి దూరంలోని చుక్కమీద అతడి చూపు కేంద్రీకరింపబడుతుంది.&nbsp;<BR>తరువాత ఆతడి చూపు అరుంధతీ తార మీదికి జరుపబడుతుంది. బుద్ధుడి ఆరా-&nbsp;<BR>ధనం, ఏసు ఆరాధనం ‘ప్రతీకోపాసనే’. ఇది ఈశ్వరారాధనకు అతి సమీపమై-&nbsp;<BR>నది. కాని బుద్ధుడి ఆరాధనంగాని, ఏసు ఆరాధనంగాని మానవుడికి రక్షణ&nbsp;<BR>యివ్వదు. ఈ ఆరాధనాన్ని అతిక్రమించి ఏసుక్రీస్తుగా వ్యక్తమైన ఈశ్వరుణ్ణి&nbsp;<BR>ఆరాధించాలి. ఎందుకంటె భగవంతుడు ఒక్కడే మనకు మోక్షాన్ని ప్రసాదించ-&nbsp;<BR>గలడు. బుద్ధుడు దేవుడని, ఏసు దేవుడని గ్రహించాలనే కొందరు తాత్త్వికు&nbsp;<BR>లున్నారు. వారు ‘ప్రతీకాలు’ కాక, ఒక్కొక్కరు ఈశ్వరుడనే వారి తలపు. వేర్వేరు&nbsp;<BR>‘ప్రతీకాలను’ మనం స్వీకరించవచ్చు. ఈశ్వరారాధనకు మనలను సమీపింపచేసే&nbsp;<BR>యీ క్రమగత విధానాలను మనం అవలంబించవచ్చు. ఈ ఆరాధనంవల్ల మనకు&nbsp;<BR>ఏ హాని వాటిల్లకుండాలి. బుద్ధుణ్ణి, ఏసును ఆరాధించేపట్ల మనం ఈశ్వరుణ్ణే&nbsp;<BR>ఆరాధిస్తూన్నట్లు అపోహపడితే, మనం పొరపడిన వారమవుతాం. ఒకడు ఏసు-&nbsp;<BR>క్రీస్తును పూజిస్తూ యీ పూజవల్ల తనకు నిష్కృతి లభిస్తుందని తలపోస్తే,&nbsp;<BR>ఆతడు పూర్తిగా పొరపడినవాడే అవుతాడు. ఒక విగ్రహాన్నిగాని మరణించినవారి&nbsp;<BR>ఆత్మలనుగాని ఆరాధిస్తే మోక్షం లభిస్తుందని ఎవడైనా ఊహిస్తే, అతడు పొర-&nbsp;<BR>పాటుపడ్డట్టే. ఏ వస్తువులోనైనా ఈశ్వరుణ్ణి అవలోకించి, విగ్రహాన్ని మరచి, భగ-&nbsp;<BR>వంతుణ్ణే మనం అవలోకిస్తే, మన ఆరాధనం సమ్మతింపదగినదే&nbsp;<BR>అవుతుంది. కాని ఈశ్వరుణ్ణి విగ్రహమని తలచకూడదు. కాబట్టి మనం ఏ&nbsp;<BR>విగ్రహంలోనైనా దివ్యజీవనాన్ని నింపవచ్చు. మూర్తిని విస్మరిస్తే చాలు; మీ కర్తవ్యం&nbsp;<BR>నిర్దుష్టమవుతుంది. ఎందుకంటె ‘ఈశ్వరుడి’ నుంచి సమస్తం ఆవిర్భవిస్తుంది.&nbsp;<BR>ఉన్నదంతా ఆతడే. ఒక బొమ్మను దేవుడని మనం పూజించవచ్చు; కాని దేవుణ్ణి&nbsp;<BR>బొమ్మగా పూజించకూడదు. ప్రతిమలో భగవంతుడున్నాడని</FONT></p>
<hr class="puTa_virupu">
<table><tr><td><a class=puTa_lanke href=puTa227.html>p227</a></td><td>p228</td><td><a class=puTa_lanke href=puTa229.html>p229</a></td></tr></table>
</div></body></html>
