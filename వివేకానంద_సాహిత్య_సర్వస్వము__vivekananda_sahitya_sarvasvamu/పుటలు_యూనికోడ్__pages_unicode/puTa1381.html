<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1380.html>p1380</a></td><td>p1381</td><td><a class=puTa_lanke href=puTa1382.html>p1382</a></td></tr></table>
<p><FONT FACE="SHREE900, SHREE, sans-serif" SIZE="3">152 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">సజాతీయాలైన అనుభవాలు, నాలో లేకపోతే అసంతృప్తి కలుగుతుంది. ఒక&nbsp;<BR>అనుభవం కలిగేటప్పుడు, దానితో సజాతీయమైన అనుభవం మనలో లేకపోతే,&nbsp;<BR>అట్టి స్థితిని ‘‘తెలియకపోవడం’’ అంటాం. (మాకు తెలీదు) అలాకాక దానితో&nbsp;<BR>సజాతీయాలైన అనుభవాలు మనలో కన్పిస్తే, మనకు తృప్తి కలుగుతుంది. దీన్నే&nbsp;<BR>మనం ‘‘తెలియడం’’ (నాకు తెలుసు) అంటాం. రేగుపండు నేలపై రాలడాన్ని&nbsp;<BR>మొదట చూసినప్పుడు నరుడు అసంతృప్తి చెందాడు. తర్వాత కాలక్రమాన, అట్టి&nbsp;<BR>అనుభవంతో సజాతీయాలైన అనుభవాల రాశిని కనుగొన్నాడు. ఆ&nbsp;<BR>అనుభవరాశి అన్ని రేగుపండ్లు నేల రాలుతాయని బోధించింది. అప్పుడు దానికి&nbsp;<BR>‘‘గురుత్వాకర్షణ శక్తి’’ అని పేరు పెట్టి తృప్తి పొందాడు. పూర్వ అనుభవరాశి&nbsp;<BR>మనలో ఇదివరకే లేనప్పుడు కొత్త అనుభవాలను గ్రహించడమే అసాధ్యమని&nbsp;<BR>పర్యవసానంగా తేలుతోంది. అవి లేనప్పుడు నూతనానుభవాన్ని ఏ గణంతో కూర్చ-&nbsp;<BR>డానికీ వీలు కనిపించదు కదా? బిడ్డ ఈ లోకంలో పుట్టేటప్పుడు,&nbsp;<BR>పూర్వానుభవచిహ్న శూన్యుడుగా వుంటాడని (వుంటుందని) యూరపు తత్త్వ-&nbsp;<BR>శాస్త్రవేత్తలు కొందరంటారు. అట్లయితే నూతనానుభవాన్ని చేర్చుకొనగలది ఏదీ&nbsp;<BR>తనలో లేని కారణంగా, వాని బుద్ధి వికసింపజాలదు. అంతేకాక జ్ఞానోపార్జన&nbsp;<BR>శక్తి వేర్వేరు వ్యక్తులలో, వేర్వేరు దశల్లో ఉంటుంది కదా? అందువల్ల మనలోని&nbsp;<BR>ప్రతి వాడూ, వేర్వేరు తరగతుల జ్ఞానరాశితో పుడుతుంటాడని స్పష్టమవుతుంది.&nbsp;<BR>జ్ఞానాన్ని సంపాదించడానికిగల మార్గం ఒక్కటే. అనుభవ స్వీకరణమే. మార్గాం-&nbsp;<BR>తరం లేదు. మనకున్న అనుభవం, ఈ జన్మలో సంపాదించింది&nbsp;<BR>కాకపోతే, వెనుకటి జన్మలో సంపాదించిందయి వుండాలి. ఎక్కడ చూచినా&nbsp;<BR>మరణభయం కనబడుతోంది. ఎందువల్లో యోచించండి. అప్పుడే గుడ్డునుండి&nbsp;<BR>వెలువడిన కోడి పిల్ల, డేగ తనవైపునకు ఎగిరి వస్తే భయపడి తల్లి దగ్గరకు&nbsp;<BR>పరుగెత్తుతుంది. ఇందుకు పూర్వసిద్ధమైన సమాధానాభాసం ఒకటి వుంది. అది,&nbsp;<BR>దాని ‘‘సహజ గుణం’’ (ఇన్‌స్టింక్ట్‌) అని అంటారు. అప్పుడే గుడ్డునుండి&nbsp;<BR>వెలువడిన కోడి కూనకు చావు అంటే భయాన్ని కల్గించేది ఏది? అప్పుడే&nbsp;<BR>పొదిగిన గుడ్డునుండి పుట్టు, బాతుపిల్ల అయినా నీటి దగ్గరకి వచ్చిన వెంటనే&nbsp;<BR>నీటి లోనికి ఉరికి యీదులాడుతుంది. ఎందువల్ల? అదెన్నడు ఈది వుండ-&nbsp;<BR>లేదే? ఇంకొకటి ఈదుతుండగా చూసికూడ ఉండలేదే? దీన్ని సహజ ప్రవృత్తి&nbsp;<BR>అంటారు. ఈ శబ్దం మహాగంభీరమైనదే. కాని, ఇది మన చిక్కును తీర్చడం&nbsp;<BR>లేదు. ఈ ‘‘స్వాభావిక ప్రవృత్తి’’ అనబడే చిత్ర విషయమేమో విచారిద్దాం. ఒక&nbsp;<BR>బాలిక హార్మోనియాన్ని వాయించడం సాధన చేస్తున్నదనుకోండి. మొదట తాను&nbsp;<BR>వ్రేలు పెట్టే ప్రతి మీటను శ్రద్ధతో గమనించాల్సి వుంటుంది. అలా చేయగా</FONT></p>
<hr class="puTa_virupu">
<table><tr><td><a class=puTa_lanke href=puTa1380.html>p1380</a></td><td>p1381</td><td><a class=puTa_lanke href=puTa1382.html>p1382</a></td></tr></table>
</div></body></html>
