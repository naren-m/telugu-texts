<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa642.html>p642</a></td><td>p643</td><td><a class=puTa_lanke href=puTa644.html>p644</a></td></tr></table>
<p><FONT FACE="SHREE902, SHREE, sans-serif" SIZE="4">ఉపాసకుడు - ఉపాస్యుడు</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">శాన్‌ఫ్రాన్సిస్కోలో 1900 వ సం. ఏప్రెల్‌ 9 వ తేదీన చేసిన ఉపన్యాసం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">ఇంతదాకా మానవప్రకృతిని వైశ్లేషిక దృష్టితో పరిశీలిస్తున్నాం. ఇప్పుడు&nbsp;<BR>మానవుడి ఆవేశప్రకృతిని (భావప్రకృతిని) గమనిద్దాం... ఈ రెండిటిలో&nbsp;<BR>మొదటిది మానవుణ్ణి అనంతుడిగా పరిగణించి, అతడి తత్త్వాన్ని బోధిస్తూంటే,&nbsp;<BR>రెండోది అతణ్ణి పరిమిత వ్యక్తిగా పరిశీలిస్తోంది.. కొన్ని అశ్రుకణాలను, హృద-&nbsp;<BR>యోద్వేగాలను పరిశీలించడానికి మొదటి దానికి వ్యవధి లేదు; రెండవది, కన్నీరు&nbsp;<BR>తుడవక, గాయాన్ని మాన్పక ముందడుగు వెయ్యలేదు. మొదటిది ప్రశస్తమైనది.&nbsp;<BR>దాని మహిమాతిశయం మనను విహ్వలచిత్తులను చేస్తుంది. రెండోది - అతిసా-&nbsp;<BR>ధారణమైనది. కాని, ఎంతో సుందరమైనది, మన కత్యంత ప్రియమైనది. ఒకటి&nbsp;<BR>మనను మహోన్నతస్థాయికి తీసుకొనిపోతుంది. ఆ ఎత్తులో మన ఊపిరితిత్తులు&nbsp;<BR>పగిలిపోతాయేమో ననిపిస్తుంది. ఆ గాలిని మనం పీల్చలేం. రెండోది మనను&nbsp;<BR>వున్నచోటనే వుంచి పరిమిత దృష్టితో జీవితాశయాలను గ్రహించడానికి ప్రయత్ని&nbsp;<BR>స్తుంది. మొదటిది ధగధగ మెరిసే హేతుజ్ఞానం తన ఆమోదముద్ర వెయ్యనిదే,&nbsp;<BR>దేన్నీ స్వీకరించదు; రెండోది విశ్వాసం వున్నది. తాను చూడలేని దాన్ని అది&nbsp;<BR>విశ్వసిస్తుంది. ఈ రెండూ అవసరాలే. ఎందుకంటే, పక్షి ఒకే రెక్కతో ఎగుర&nbsp;<BR>లేదు కదా!</FONT></p>
<p><FONT FACE="SHREE900, SHREE, sans-serif" SIZE="3">సమగ్రసుందరంగా, అన్ని అంశాలు సామరస్యంతో మానవుడు వికసించా-&nbsp;<BR>లనే మన అభిమతం... హృదయం గొప్పదిగా వుండాలి; మనస్సు గొప్పదిగా&nbsp;<BR>వుండాలి, క్రియాశక్తి గొప్పదిగా వుండాలి. లోకంలోని దుస్థితికి, దుఃఖాలకు&nbsp;<BR>వేదనపడగల హృదయం వున్నవారు కావాలి.</FONT></p>
<p><FONT FACE="SHREE900, SHREE, sans-serif" SIZE="3">వేదన పడటమే గాకుండా, విషయాల అర్థం, ఆంతర్యం గ్రహించగలిగిన-&nbsp;<BR>వారై వుండాలి; ప్రకృతి హృదయంలోకి చొచ్చుకుపోయి రహస్యాన్ని భేదించ&nbsp;<BR>గలగాలి. అంతే కాదు. హృదయావేదనను, జ్ఞానాన్ని కార్యరూపంలో నిరూపించ&nbsp;<BR>గలగాలి. మనం కాంక్షించేది అలాటి భావజ్ఞాన క్రియాశక్తుల సమన్వయ&nbsp;<BR>వికాసం. లోకంలో ఉపదేశకులు అనేకులున్నారు. కాని, వారిలో అనేకులు ఏదో&nbsp;<BR>ఒక పక్షాన్నే అవలంబిస్తారు. ఒకరు మధ్యందిన మార్తాండునివంటి ధీశక్తిని&nbsp;<BR>మాత్రమే కలిగినవారై వుంటారు. మరొకరు మనోహరమైన మధురప్రేమ</FONT></p>
<p><FONT FACE="SHREE900, SHREE, sans-serif" SIZE="3">ఈ ఉపన్యాసం ‘వేదాంత అండ్‌ ది వెస్ట్‌’ నుండి తీసుకోబడింది.</FONT></p>
<p><FONT FACE="TimesNewRoman, Times, serif" SIZE="2">2 2 8</FONT></p>
<hr class="puTa_virupu">
<table><tr><td><a class=puTa_lanke href=puTa642.html>p642</a></td><td>p643</td><td><a class=puTa_lanke href=puTa644.html>p644</a></td></tr></table>
</div></body></html>
