<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2502.html>p2502</a></td><td>p2503</td><td><a class=puTa_lanke href=puTa2504.html>p2504</a></td></tr></table>
<p><FONT FACE="SHREE900, SHREE, sans-serif" SIZE="3">రామాయణం</FONT></p>
<p><FONT FACE="TimesNewRoman, Times, serif" SIZE="2">67</FONT></p>
<p><FONT FACE="SHREE900, SHREE, sans-serif" SIZE="3">యావద్దేశవ్యాప్తమై జాతీయ జీవనంలోకి అంతగాఢంగా చొచ్చుకొనిపోయి&nbsp;<BR>భారతీయుల ప్రతిరక్తకణంలోను కలిసిపోయిన పౌరాణికగాధ మరొకటి లేదు.&nbsp;<BR>మంచికిగాని, పవిత్రతకుగాని, పాతివ్రత్యానికిగాని, భారతీయ మహిళాధర్మానికి-&nbsp;<BR>గాని సీత పెట్టిందిపేరు. పురోహితుడు ఒక స్త్రీని ఆశీర్వదించేటప్పుడు సీతవలె&nbsp;<BR>వుండమనే ఆశీర్వదిస్తాడు. ఒక శిశువును దీవించేటప్పుడు సైతం అతడు సీతలా&nbsp;<BR>వుండమనే అంటాడు. వారంతా సీత పిల్లలు. సీతలుగా అవటానికి ప్రయత్నిస్తు-&nbsp;<BR>న్నారు. సీత ఎలాంటిదంటె క్షమాశీల సర్వంసహ, సదా విశ్వాసపూర్ణ, సదా పర-&nbsp;<BR>మసాధ్వి. దుర్భర కష్టాలు అనుభవించే సమయంలోకూడా ఆమె నోటివెంట&nbsp;<BR>రాముణ్ణి గురించి ఒక్క కటువైన మాటకూడా వెలువడలేదు. అంతా తన విధిగా&nbsp;<BR>భావించి, తన పాలును నిర్వర్తించింది. ఆమెను అరణ్యంలో వదలివెయ్యటం&nbsp;<BR>ఎంత ఘోరన్యాయమో ఆలోచించండి. కాని ఆమెలో ఏమాత్రం పరుషత లేదు.&nbsp;<BR>అదీ భారతీయాదర్శమే. ప్రాచీనుడైన బుద్ధుడు యిలా అన్నాడు: ‘‘ఎవరైనా&nbsp;<BR>నిన్ను హింసిస్తే, ప్రతిహింసకు నువ్వు ప్రయత్నిస్తే తొలిహింసకి అది ప్రతిక్రియ&nbsp;<BR>కాదు. లోకంలోని దౌర్జన్యాలతోపాటు నీ చేష్ట యింకో దౌర్జన్య మవుతుంది.’’&nbsp;<BR>సీత సహజ సిద్ధంగానే భారతీయధర్మం గలది; అపకారానికి ప్రత్యపకారం&nbsp;<BR>ఎన్నటికీ తలపదు.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్యదేశాల్లో బైటికి వ్యక్తమయ్యే శక్తి, బలాలు ఆదర్శాలా లేక ప్రాచ్య-&nbsp;<BR>దేశాల్లో కానవచ్చే సహనంలో స్థైర్యమే ఆదర్శమా? ఈ రెండు ఆదర్శాల్లో&nbsp;<BR>యథార్థమైన ఆదర్శం ఏదో ఎవరి కెరుక?</FONT></p>
<p><FONT FACE="SHREE900, SHREE, sans-serif" SIZE="3">చెడును జయించి దాన్ని కనిష్ఠపరుస్తా మంటారు పాశ్చాత్యులు. చెడును&nbsp;<BR>సహనంతో రూపుమాపుతాం. చెడు మాకు లెక్కలోకి రానంత వరకూ, అది&nbsp;<BR>మా కొక ఆనందంగా పరిగణించేంతవరకు దాన్ని అనుభవిస్తాం. రెండూ గొప్ప&nbsp;<BR>ఆదర్శాలే. రెండింట్లోను చివరివరకూ ఏది నిలబడి వుంటుందో ఎవరు చెప్ప-&nbsp;<BR>గలరు? ఏ వైఖరి మానవాళికి ఎక్కువ లాభకరమో ఎవ రెరుగుదురు? మృగ-&nbsp;<BR>స్వభావాన్ని నిరాయుధంచేసి గెలువ గలది యీ రెండింట్లో ఏదో ఎవరికి&nbsp;<BR>తెలుసు? సహనమా, కార్యనిర్వహణమా?</FONT></p>
<p><FONT FACE="SHREE900, SHREE, sans-serif" SIZE="3">అంతదాకా మనం ఒకరి ఆదర్శాన్ని ఒకరు రూపుమాపకుండా వుందాం.&nbsp;<BR>మనం ఉభయులం సాధించదలచిన కర్తవ్యం ఒకటే. ఏమంటే చెడును నిర్మూ-&nbsp;<BR>లించటం. మీ దారిని మీరు అనుసరించండి. మా మార్గాన్ని మమ్మల్ని అనుస&nbsp;<BR>రించనివ్వండి. మనం ఆదర్శాన్ని చెరుపకుందుము గాక. మా మార్గాన్ని అనుస&nbsp;<BR>రించమని పాశ్చాత్యులను నేను కోరను. ముమ్మాటికీ కోరను. ఆదర్శమేమో</FONT></p>
<hr class="puTa_virupu">
<table><tr><td><a class=puTa_lanke href=puTa2502.html>p2502</a></td><td>p2503</td><td><a class=puTa_lanke href=puTa2504.html>p2504</a></td></tr></table>
</div></body></html>
