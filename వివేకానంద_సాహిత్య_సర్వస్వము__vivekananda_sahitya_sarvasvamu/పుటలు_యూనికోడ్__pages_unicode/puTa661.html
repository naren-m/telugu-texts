<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa660.html>p660</a></td><td>p661</td><td><a class=puTa_lanke href=puTa662.html>p662</a></td></tr></table>
<p><FONT FACE="SHREE902, SHREE, sans-serif" SIZE="4">గమ్యం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">శాన్‌ఫ్రాన్సిస్కోలో 1900 సంవత్సరం, మార్చ్‌ 27 వ తేదీన చేసిన ప్రసంగం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">మానవుడిచుట్టూ అతడికంటే పరమైనదేదో ఆవరించి వుందని, దానిని&nbsp;<BR>తెలుసుకోవడానికి అతడు ప్రయత్నిస్తున్నాడని మనకు తెలుస్తూంది. అతి ప్రశస్త&nbsp;<BR>మైన లక్ష్యాన్నే అతడు ఎప్పుడూ అన్వేషిస్తాడు. అలాటి లక్ష్యం ఒకటి వుందని,&nbsp;<BR>దానికోసం చేసే అన్వేషణే మతమనీ అతడికి తెలుసు. సంపూర్ణ మానవతత్త్వాన్ని&nbsp;<BR>గురించిన అతడి జ్ఞానాన్ననుసరించి ప్రారంభంలో అతడి అన్వేషణ అంతా&nbsp;<BR>బాహ్యప్రపంచంలో - స్వర్గంలోను, తదితర వివిధ ప్రదేశాలలోను జరిగింది.</FONT></p>
<p><FONT FACE="SHREE900, SHREE, sans-serif" SIZE="3">అనంతరం మానవుడు తన చూపును తన వంకకే మరింత సన్నిహితంగా&nbsp;<BR>సారించసాగాడు. ‘నేను’ అనే మాటకు నిజమైన అర్థం, ఆ మాట సాధారణంగా&nbsp;<BR>సూచించే అర్థం కాదని అతడు తెలుసుకోసాగాడు. ఇంద్రియాల కతడు కనబడే&nbsp;<BR>తీరు అతడి యథార్థస్వరూపం కాదు. అతడు తన అంతరంగంలో అన్వేషించ-&nbsp;<BR>సాగాడు; బైట తానుంచుకొన్న లక్ష్యం యింతకాలం తనలోపలే వుందని అతడు&nbsp;<BR>గుర్తించాడు. బాహ్యంగా అత డారాధిస్తూ వచ్చింది తనలోనేవున్న పరమార్థ&nbsp;<BR>తత్త్వాన్నే. ద్వైతానికి అద్వైతానికి వున్న వ్యత్యాస మిదే. లక్ష్యాని బాహ్యంలో&nbsp;<BR>వుంచుకొన్నప్పు డది ద్వైతమవుతుంది. భగవంతుణ్ణి మనలోపలే దర్శించటం&nbsp;<BR>అద్వైతం.</FONT></p>
<p><FONT FACE="SHREE900, SHREE, sans-serif" SIZE="3">మొట్టమొదట ఆ పాతప్రశ్న: ‘ఎందుకు’ ‘ఎక్కణ్ణుండి’... మానవుడెలా&nbsp;<BR>పరిచ్ఛిన్నుడయ్యాడు? అపరిచ్ఛిన్నం పరిచ్ఛిన్నం ఎలా ఐనది? నిర్మలం ఎలా&nbsp;<BR>మలినమైంది? ఏ ద్వైత సిద్ధాంతం ఆధారంచేసుకొన్నా యీ ప్రశ్నకు సమాధాన&nbsp;<BR>మివ్వటం అసాధ్యమన్న సంగతి మీరు ముందు మరువరాదు.</FONT></p>
<p><FONT FACE="SHREE900, SHREE, sans-serif" SIZE="3">భగవంతుడు దోషభూయిష్ఠమైన యీ లోకాన్ని ఎందుకు సృష్టించాడు?&nbsp;<BR>పరిపూర్ణుడు, అనంతుడు, దయామయుడు ఐన తండ్రి సృష్టించిన మానవు&nbsp;<BR>డింత దుఃఖిగా వుండటానికి కారణం ఏమిటి? స్వర్గ మర్త్యాలను చూసినప్పుడు&nbsp;<BR>‘శాసనం’ మనకు అవగత మవుతూంది. ఈ స్వర్గమర్త్యా లెందుకు? చూడబడని&nbsp;<BR>వాటిని ఊహించటంకూడా అసాధ్యం.</FONT></p>
<p><FONT FACE="SHREE900, SHREE, sans-serif" SIZE="3">ఈ జీవితంలో మనం అనుభవించే బాధ లన్నింటిని మరొకచోట&nbsp;<BR>నెలకొల్పుదాం. ఆ చోటే మన నరకం...</FONT></p>
<p><FONT FACE="SHREE900, SHREE, sans-serif" SIZE="3">‘వేదాంత అండ్‌ ది వెస్ట్‌’ పత్రిక 1958 వ సం. మే - జూన్‌ సంచిక నుండి&nbsp;<BR>పునర్ముద్రితం.</FONT></p>
<p><FONT FACE="TimesNewRoman, Times, serif" SIZE="2">2 4 6</FONT></p>
<hr class="puTa_virupu">
<table><tr><td><a class=puTa_lanke href=puTa660.html>p660</a></td><td>p661</td><td><a class=puTa_lanke href=puTa662.html>p662</a></td></tr></table>
</div></body></html>
