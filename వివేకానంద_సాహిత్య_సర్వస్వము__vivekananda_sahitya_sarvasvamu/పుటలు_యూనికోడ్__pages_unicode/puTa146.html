<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa145.html>p145</a></td><td>p146</td><td><a class=puTa_lanke href=puTa147.html>p147</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగం</FONT></p>

<p><FONT FACE="SHREE900, SHREE, sans-serif" SIZE="3">అనభిధ్య</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> (అంటె పరధనాదులను ఆశించకుండటం, వ్యర్థమైన ఆలోచనలు&nbsp;<BR>చేయకుండటం, పరులవల్ల కలిగిన హానిని తలపోసి విషణ్ణచిత్తుడు కాకుండటం)&nbsp;<BR>అనేవి విశుద్ధతకు అనుకూలించే గుణాలు.</FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3"> అహింస అనేది  యీ గుణగణాన&nbsp;<BR>ముఖ్యంగా గమనించవలసిన సుగుణం. సమస్త ప్రాణులపట్లా అహింస మనకు&nbsp;<BR>విధ్యుక్తధర్మం; కొందరు చేసే రీతిలో మానవులను హింసించకుండీ, జంతువు-&nbsp;<BR>లను పరమక్రూరంగా హింసించటం అనిగాని మరికొందరి మాదిరి చీమలకు&nbsp;<BR>చక్కెర పెడుతూ, కుక్కలను పిల్లులను సంరక్షిస్తూ, తోడి మానవులను మాత్రం&nbsp;<BR>స్వేచ్ఛగా, నిరాటంకంగా, సర్వవిధాల హింసించటం అనిగాని అహింసాతాత్పర్యం&nbsp;<BR>కాబోదు. (‘‘అతి సర్వత్ర వర్జయేత్‌’’ అనే సత్యాన్ని పాటించక) ఈ లోకంలో&nbsp;<BR>ఏ సద్భావాన్ని ఐనా ఏవగించేపర్యంతం అవలంబించటానికి అవకాశం వుందని&nbsp;<BR>గమనించదగ్గ విషయం. ఏ సదాచారాన్నైనా శాస్త్రాన్ని మక్కికి మక్కిగా గ్రహించి,&nbsp;<BR>అతిగా అవలంబిస్తే చివరకు దానివల్ల నిజానికి మనకు చెడు కలుగుతుంది. తమ&nbsp;<BR>శరీరంలోని క్రిములు చనిపోతవనే భయంతో స్నానమే చేయక దుర్వాసననింపే&nbsp;<BR>సన్న్యాసులు కొన్ని సంప్రదాయాలలో వున్నారు. వాళ్లు తమ సోదర మానవులకు&nbsp;<BR>ఎలాటి బాధను, రోగాలను కలిగిస్తున్నారో ఆలోచించరు, పాపం! ఏమైనా వాళ్లు&nbsp;<BR>వైదిక సంప్రదాయంలోని వారుమాత్రం కారు.</FONT></p>
<p><FONT FACE="SHREE900, SHREE, sans-serif" SIZE="3">అసూయ లేకుండటమే అహింసకు నిదర్శనం. తాత్కాలిక ఆవేశంలోనో,&nbsp;<BR>మూఢవిశ్వాసం వలననో, మరే పురోహిత నిర్బంధంచేతనో ఎవరైనా ఒక సత్కా-&nbsp;<BR>ర్యంకాని మంచిదానం కాని చేయవచ్చును. కాని నిజానికి ఎవరిపట్లా అసూయ-&nbsp;<BR>లేనివాడు ఎవడో అతడే మానవకోటిని ప్రేమిస్తాడు. లోకంలో పెద్దమనుషుల&nbsp;<BR>మనుకొంటూనే కొందరు అల్పమైన పేరుప్రతిష్ఠలకో నాలుగు కాసులకో ఒకరి-&nbsp;<BR>పట్ల ఒకరు అసూయాద్వేషపూరితులవటం మనం చూస్తున్నాం. హృదయంలో&nbsp;<BR>యీ అసూయాపిశాచం వున్నంతవరకు పరిపూర్ణ అహింసకు అది చాల&nbsp;<BR>దూరంలో వున్నట్లే. గోవులూ గొర్రెలూ మాంసం తినవు; కాని అంతమాత్రాన&nbsp;<BR>అవి మహాయోగులా! అహింసకులా? ఈ వస్తువును ఆ వస్తువును తినకుండా&nbsp;<BR>ఏ మూర్ఖుడైనా వుండొచ్చు; కాని దానివల్ల అతగాడికి శాఖహారులైన జంతువుల-</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">ఆంగ్లసంస్కరణాన ‘అభిధ్య’ అనే శబ్దం లేఖకుడి ప్రమాద సంజనితం. ఇది&nbsp;<BR>‘అనభిధ్య’ అని వుండాలి.</FONT></p>
<p><FONT FACE="SHREE900, SHREE, sans-serif" SIZE="2">2. </FONT><FONT FACE="SHREE900, SHREE, sans-serif" SIZE="3">మూలంలో ‘దానం’ అనేమాట ఎలాగో విడిచిపెట్టబడినది. మూలం యిది:&nbsp;<BR>‘‘సత్యార్జవదయాదానాహింసానభిధ్యాః కల్యాణాని.’’</FONT></p>
<p><FONT FACE="SHREE900-Italic, SHREE, sans-serif" SIZE="3">-బ్రహ్మసూత్రరామానుజభాష్యగత వాక్యకారుడి వచనం.</FONT></p>
<p><FONT FACE="Times-Roman, Times, serif" SIZE="1">S10</FONT></p>
<hr class="puTa_virupu">
<table><tr><td><a class=puTa_lanke href=puTa145.html>p145</a></td><td>p146</td><td><a class=puTa_lanke href=puTa147.html>p147</a></td></tr></table>
</div></body></html>
