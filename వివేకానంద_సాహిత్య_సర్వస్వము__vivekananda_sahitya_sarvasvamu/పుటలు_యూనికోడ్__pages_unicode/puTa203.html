<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa202.html>p202</a></td><td>p203</td><td><a class=puTa_lanke href=puTa204.html>p204</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">ఐన తారకుణ్ణి కనుగొంటాడు.’’ గ్రహించేవాటి ఆకర్షణశక్తి పరిపూర్ణ పరిణతిని&nbsp;<BR>పొందినప్పుడు దానికి చరితార్థతను చేకూర్చే శక్తి ప్రత్యక్షమై తీరాలి.</FONT></p>
<p><FONT FACE="SHREE900, SHREE, sans-serif" SIZE="3">కాని ఈ మార్గం తీవ్రప్రమాదాలతో కూడుకొనివుంది. ఉపదేశాన్ని&nbsp;<BR>గ్రహించదలచేవాడు యథార్థమైన ఆధ్యాత్మిక తృష్ణను తెలుసుకోక క్షణికావేశంతో&nbsp;<BR>ముందుకురకవచ్చు. మనలో యిది కనపడుతోంది. మనం గాఢంగా ప్రేమించిన&nbsp;<BR>ఒక వ్యక్తి మరణించవచ్చు. ఇటువంటి విపత్తు తరచూ మనల్ని ఎదుర్కొంటూనే&nbsp;<BR>వుంటుంది. తీవ్రమైన దెబ్బతిని, క్షణకాలం ప్రపంచమంతా మన వేళ్లనుంచి జారి-&nbsp;<BR>పోతుందని హడలుతాం. అప్పుడు మన దృష్టి ఊర్ధ్వదిక్కుగా సారింపబడు-&nbsp;<BR>తుంది. ఆధ్యాత్మిక జీవనం గడుపుదామనుకొంటాం. కొన్నిరోజుల్లో ఈ పొంగు&nbsp;<BR>చల్లారుతుంది. ఎగసివచ్చిన కెరటం సమసిపోయి, మళ్లీ వెనుకటి స్థితిలో మనం&nbsp;<BR>అల్లాడుతుంటాం. తాత్కాలికోద్రేకమే ఆధ్యాత్మిక తృష్ణ అని మనం తరచూ&nbsp;<BR>భ్రమిస్తుంటాం; ఈ భ్రమ వున్నంతకాలం యథార్థమైన జిజ్ఞాస అలవడనే అల-&nbsp;<BR>వడదు. ధర్మబోధచేసే మహాత్ముడు మనకు గోచరింపడు.</FONT></p>
<p><FONT FACE="SHREE900, SHREE, sans-serif" SIZE="3">మనకు సత్యసాక్షాత్కారం కాలేదని మొరపెట్టుకొంటూంటాం. ఇలా&nbsp;<BR>మొరపెట్టుకోవడంకంటె మన హృదయాలను పరిశీలించుకోటం మన ప్రధాన&nbsp;<BR>కర్తవ్యం. యథార్థమైన జిజ్ఞాసానలం మనలో రగుల్కొందా అని మనం ప్రశ్నించు&nbsp;<BR>కోవాలి. అప్పుడు మనలో చాలమందిలో ఈ జిజ్ఞాస కొరవడిందనీ, సత్య&nbsp;<BR>సాక్షాత్కారానికి మనం అర్హులంకామనీ గుర్తిస్తాం.</FONT></p>
<p><FONT FACE="SHREE900, SHREE, sans-serif" SIZE="3">ఈ చిక్కు శిష్యుల్లో మాత్రమే కాక గురువులలో సైతం తలఎత్తుతోంది.&nbsp;<BR>గురువుల నిది మరింతగా ఎదుర్కొంటోంది. అజ్ఞాన పంకిలంలో దిగబడివున్నా,&nbsp;<BR>తాము సర్వజ్ఞులమని అనేకులు గర్విస్తూంటారు. అంతటితో వారు ఊరుకోరు.&nbsp;<BR>తమ భుజాలమీద యితరులను ఎక్కించుకోటానికై వారు సిద్ధపడుతూంటారు.&nbsp;<BR>‘‘ఒక గుడ్డివాడు మరో గుడ్డివాడికి మార్గదర్శకుడైనప్పుడు, యిద్దరూ గోతిలో&nbsp;<BR>పడిపోతారు’’ అనే నానుడి నిజమౌతుంది. ఈ రీతి వ్యక్తులతో ప్రపంచమంతా&nbsp;<BR>నిండిపోయివుంది. తాను ఆచార్యుడు కావాలని ప్రతివ్యక్తీ ఉబలాటపడు&nbsp;<BR>తూంటాడు. పదిలక్షల డాలర్లను ప్రతి భిక్షకుడు కానుక చేయాలని పెద్ద కబుర్లు&nbsp;<BR>చెబుతూంటాడు. ఇదెంత హాస్యాస్పదమైన విషయమో అదీ అంత హాస్యాస్పద-&nbsp;<BR>మైన విషయమవుతుంది. ఈ భిక్షకులూ ఆ గురువులూ సహాధ్యాయులే!</FONT></p>
<p><FONT FACE="SHREE900, SHREE, sans-serif" SIZE="3">ఈ పరిస్థితిలో నిజమైన గురువును గుర్తించటం ఎలా? సూర్యుణ్ణి&nbsp;<BR>చూడటానికి దివిటీ ఆసరా అక్కర్లేదు. సూర్యుణ్ణి చూడటానికై మనం&nbsp;<BR>కొవ్వొత్తిని వెలిగించ నక్కర్లేదు. దిగ్వలయంమీద దినమణి ఉదయించగానే</FONT></p>
<hr class="puTa_virupu">
<table><tr><td><a class=puTa_lanke href=puTa202.html>p202</a></td><td>p203</td><td><a class=puTa_lanke href=puTa204.html>p204</a></td></tr></table>
</div></body></html>
