<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3336.html>p3336</a></td><td>p3337</td><td><a class=puTa_lanke href=puTa3338.html>p3338</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">పర్వతం మహమ్మదు దగ్గరకు రాకపోతే, మహమ్మదే పర్వతం దగ్గరకు వెళ్ళాలి.&nbsp;<BR>మన పేదవారు పాఠశాలలకు పోలేనంత బీదవారుగా ఉన్నారు. కావ్యాలు మొదలై-&nbsp;<BR>నవాటిని చదివినందువల్ల, వారికి కలిగే ఫలితం శూన్యం. ఒక జాతిగా మనం&nbsp;<BR>మన వ్యక్తిత్వాన్ని కోల్పోయాం. భారతదేశంలో ఉన్న అనర్థాని కంతటికి యిదే&nbsp;<BR>మూలం. జాతి కోల్పోయిన వ్యక్తిత్వాన్ని తిరిగి దానికిచ్చి, జనసామాన్యాన్ని ఉద్ధ-&nbsp;<BR>రించాలి. హిందువులు, మహమ్మదీయులు, క్రైస్తవులు అందరు కలసి వారిని కాళ్ళ-&nbsp;<BR>క్రింద అణచివేశారు. వారిని ఉద్ధరించే శక్తి మనలోనుండే రావల్సివుంది. అంటే&nbsp;<BR>అది సనాతన హిందువుల నుండే వెలువడవలసి ఉంది. ఏ దేశంలోనైనా అనర్థాలు&nbsp;<BR>మతం (ధర్మం)లో లేవు. అవి మత నిరసనంలోనే ఉన్నాయి. కాబట్టి తప్పంతా&nbsp;<BR>మనుషులలోనే ఉందిగాని మతంలో లేదు.</FONT></p>
<p><FONT FACE="SHREE900, SHREE, sans-serif" SIZE="3">ఈ కార్యనిర్వహణకు మొదట కావలసింది మనుషులు, తర్వాత ధనం.&nbsp;<BR>మన గురుదేవుని అనుగ్రహంవలన ప్రతి పట్టణంలోను పది పదిహేనుమంది మను-&nbsp;<BR>షులు మనకు లభింపగలరని నాకు పూర్తి విశ్వాసముంది. ధనాన్వేషణకై నేను పర్య-&nbsp;<BR>టించాను. కాని భారతీయులు డబ్బు యిస్తారని నువ్వు అనుకొంటున్నావా?&nbsp;<BR>మూర్తీభవించిన స్వార్థపరులు వీరు. ఒక పైసనైనా ఖర్చు చేస్తారా? అందుచేతే ధన&nbsp;<BR>సంపాదనకై నే నీ అమెరికాకు వచ్చాను. తర్వాత నా స్వదేశానికి తిరిగి వచ్చి నా&nbsp;<BR>జీవిత ఏకైక లక్ష్యమైన ఈ కార్యసాధనకై నా మిగిలిన జీవితాన్ని ధారపోస్తాను.</FONT></p>
<p><FONT FACE="SHREE900, SHREE, sans-serif" SIZE="3">మన దేశంలో సాంఘిక సుగుణాలు లోపించినట్లే ఈ దేశంలో ఆధ్యాత్మికత&nbsp;<BR>లోపించింది. నేను వారికి ఆధ్యాత్మికతను ప్రసాదించి, వారినుండి ధనం సంపా-&nbsp;<BR>దిస్తాను. ఈ లక్ష్య సాధనకు నాకు ఎంతకాలం పట్టుతుందో తెలియడంలేదు.&nbsp;<BR>ఇక్కడి వారు మోసగాళ్లు కాదు. వారిలో అసూయ అనేది కానరాదు. భారతదే-&nbsp;<BR>శంలో నే నెవ్వరిపైనా ఆధారపడను. శక్తివంచనలేక ధన సంపాదనకై యత్నించి,&nbsp;<BR>నా కార్యక్రమాన్ని సాగిస్తాను. లేకపోతే ఆ ప్రయత్నంలో మరణించ&nbsp;<BR>నైనా మరణిస్తాను. - ‘‘సన్నిమిత్తే వరం త్యాగో, వినాశే నియతేసతి’’ ‘‘చావు&nbsp;<BR>తప్పనప్పుడు సత్కార్యానికి ప్రాణత్యాగం చేయటం ఉత్తమం.’’</FONT></p>
<p><FONT FACE="SHREE900, SHREE, sans-serif" SIZE="3">ఇది కేవలం ఒక భ్రాంతి అని నువ్వు అనుకోవచ్చు. నా మనస్సులో&nbsp;<BR>ఏముందో నీకు కొంచెంకూడ తెలియదు. మీలో ఎవరైనా నా కార్యాచరణలో&nbsp;<BR>సాయపడితే మంచిదే. లేకపోతే గురుదేవుడే నాకు మార్గం చూపిస్తాడు...అసూ-&nbsp;<BR>యను వదలి, మనం ఒకచోట చేరలేం. అది మన జాతీయ పాపం! దాన్ని ఈ&nbsp;<BR>దేశంలో కలికం వేసినా చూడలేం. తత్ఫలితంగానే వీరంత గొప్పవారయ్యారు.</FONT></p>
<p><FONT FACE="SHREE900, SHREE, sans-serif" SIZE="3">మనలా ‘‘కూపస్థమండూక’’ వైఖరి కలవారిని లోకంలో నే నెక్కడా</FONT></p>
<hr class="puTa_virupu">
<table><tr><td><a class=puTa_lanke href=puTa3336.html>p3336</a></td><td>p3337</td><td><a class=puTa_lanke href=puTa3338.html>p3338</a></td></tr></table>
</div></body></html>
