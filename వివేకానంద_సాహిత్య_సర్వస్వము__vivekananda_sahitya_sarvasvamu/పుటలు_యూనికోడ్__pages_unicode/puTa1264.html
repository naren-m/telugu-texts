<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1263.html>p1263</a></td><td>p1264</td><td><a class=puTa_lanke href=puTa1265.html>p1265</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మాయ, భ్రాంతి</FONT></p>
<p><FONT FACE="SHREE900, SHREE, sans-serif" SIZE="3">35</FONT></p>
<p><FONT FACE="SHREE900, SHREE, sans-serif" SIZE="3">ప్రశ్నకు సమాధానం లేదు సరికదా, ఆ ప్రశ్న వేయడానికి అవకాశంకూడ లేదు.&nbsp;<BR>ఎలా? ఎందుకు? అని ప్రశ్నించడం నిరుపయోగం. ప్రపంచరీతి ఇట్టిదనీ, ఇది&nbsp;<BR>మార్పశక్యం కానిదనీ మాత్రం మనకు తెలుసు. దాన్ని మనం పూర్తిగా గ్రహిం-&nbsp;<BR>చడం అసాధ్యం. మనస్సులో స్పష్టంగా చిత్రించుకోవడంకూడ అసాధ్యం. ఇక&nbsp;<BR>దాన్ని పరిష్కరించడమెలా? ఈ ప్రపంచం నడచే క్రమాన్ని యథాతథంగా తెలిపే&nbsp;<BR>మాటే మాయ. ఇదంతా తెలిపితే జనులు భయపడతారు. కానీ మనం భీతిల్ల&nbsp;<BR>రాదు. వాస్తవ స్థితిని దాచుకొంటే దాన్ని బాగుపరిచే మార్గం కనుక్కోవడమెలా?&nbsp;<BR>కుక్కలు తరిమేటప్పుడు, తలను దాచుకొని, కుందేలు అపాయ విముక్తిని పొందా-&nbsp;<BR>ననుకుంటుంది. కాని అందువల్ల ఏం ప్రయోజనం? ఈ వాదానికి,&nbsp;<BR>ఆక్షేపాలున్నాయికాని, అవి సంపన్నులైనవారు చేసేవని కొందరనుకోవచ్చు. ఈ&nbsp;<BR>ఇంగ్లాండు దేశీయులు నిరాశావాదులు (పెసిమిస్ట్స్‌) కాలేరు. ఇక్కడ ప్రతివాడూ&nbsp;<BR>‘‘లోకమెంత అద్భుతంగా, ఎంత పురోభివృద్ధి సూచకంగా నడుస్తోంది?’’&nbsp;<BR>అంటాడు. కానీ తామున్న స్థితినే వాళ్లు లోకానికి అంటగడుతున్నారు. పురాతన&nbsp;<BR>సమస్యలు చర్చిస్తున్నాం. క్రైస్తవజాతులు అభ్యుదయ సంపన్నులై వున్నారు.&nbsp;<BR>కాబట్టి క్రైస్తవమత మొక్కటే సత్యమైంది. కాని క్రైస్తవజాతుల అభ్యుదయానికి&nbsp;<BR>కారణం, ఇతర మతస్థులు దీనదశనొంది, కడగండ్లపాలవడమే. కనుక ఈ&nbsp;<BR>ప్రతిపాదన తన్నుతానే ఖండించుకొంటోంది. వారికి బలికాదగువారు లభిస్తు&nbsp;<BR>న్నప్పుడే వారి అభ్యుదయం. ప్రపంచమంతా క్రైస్తవమత మవలంబిస్తే, క్రైస్తవ&nbsp;<BR>జాతులకు దారిద్య్రం చేకూరుతుంది. ఇతర మతస్థులుంటేకదా వీరికి ఆహుతి&nbsp;<BR>అవడానికి? కాబట్టి, ఈ వాదంనందే, దానికి విరుపుకూడ వుంది. ఆకులను&nbsp;<BR>తిని, మృగాలు, మృగాలను తిని మానవులు జీవిస్తారు. కానీ బలవంతులగు&nbsp;<BR>మానవులు, బలహీన మానవుల్ని ఆహుతిగొనే ఘోరాచారంకూడ ఉంది. ఇది&nbsp;<BR>అంతటా కనిపిస్తుంది. ఇది మాయ. ఈ స్థితిని సంస్కరించడమెలా? ఈ&nbsp;<BR>ప్రశ్నకు ఎన్నెన్నో సమాధానాలు చెప్పబడుతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">కాలాంతరంలో అదంతా చక్కబడుతుందని కొందరి సమాధానం. అది&nbsp;<BR>ఒకవేళ నిజమే కావచ్చునని ఒప్పుకున్నా, ఆ ఉపకారం చేయడానికి ఇట్టి ఘోరాతి&nbsp;<BR>ఘోర మార్గమెందుకు? మంచి చేయడానికి మంచిమార్గాలే ఏల అవలంబించ-&nbsp;<BR>రాదు? రాబోవు తరంవారు సుఖపడవచ్చు. కానీ ఇప్పటివారి కీ క్రూరవ్యధ&nbsp;<BR>లెందుకు? ఈ ప్రశ్నకు సమాధానంమేమీ లేదు. ఇది మాయ.</FONT></p>
<p><FONT FACE="SHREE900, SHREE, sans-serif" SIZE="3">మరొక వాదంకూడ వుంది. కొందరంటారూ, లోపాల నన్నిటినీ, క్రమ-&nbsp;<BR>క్రమంగా రూపుమాపుచుండడం పరిణామ కార్య విశేష లక్షణాలలో ఒకటట!!!&nbsp;<BR>ఇలా లోపాలన్నీ నశించిన తర్వాత, మంచి మాత్రమే నిలుస్తుందట??!! ఎంత</FONT></p>
<hr class="puTa_virupu">
<table><tr><td><a class=puTa_lanke href=puTa1263.html>p1263</a></td><td>p1264</td><td><a class=puTa_lanke href=puTa1265.html>p1265</a></td></tr></table>
</div></body></html>
