<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa500.html>p500</a></td><td>p501</td><td><a class=puTa_lanke href=puTa502.html>p502</a></td></tr></table>

<p><FONT FACE="TimesNewRoman, Times, serif" SIZE="2">8 6</FONT></p>
<p><FONT FACE="SHREE900, SHREE, sans-serif" SIZE="3">నిస్తూ, మన ఆత్మ అంతటికీ ఏకైకమైన ఒక లక్ష్యంమీద చేర్చగల శక్తి కావాలి&nbsp;<BR>- ఇది దేవతలకుండే శక్తి. మనం దేవతలకంటే కూడా పైమెట్టున వుండాలను-&nbsp;<BR>కుంటాం. పరిపూర్ణుడైనవాడు ఒక ప్రేమ లక్ష్యంపై తన ఆత్మను పూర్తిగా కేంద్రీక&nbsp;<BR>రించగలడు; కాని అతడు నిస్సంగే. ఇదెలా సాధ్యం? దీనికి మరో రహస్యం కూడా&nbsp;<BR>తెలుసుకోవాలి.</FONT></p>
<p><FONT FACE="SHREE900, SHREE, sans-serif" SIZE="3">బిచ్చగాడి కెప్పుడూ సుఖం కలుగదు. అతనికి దొరికేది బిచ్చం. దాని నిచ్చే&nbsp;<BR>కనికరానికి మరుగున నిరసన భావముంటుంది; కనీసం బిచ్చగాడు అధమా&nbsp;<BR>ధముడన్న భావమైనా వుంటుంది. నిజానికి తనకు వచ్చే దానితో అతడెప్పుడూ&nbsp;<BR>సుఖపడడు.</FONT></p>
<p><FONT FACE="SHREE900, SHREE, sans-serif" SIZE="3">మన మంతా బిచ్చగాళ్లమే. మన మే పనిచేసినా దానికి ప్రతిఫలం కోరతాం.&nbsp;<BR>మన మందరం వర్తకులం. మనకు జీవితంలో వ్యాపారదృష్టి; సుగుణాలలో&nbsp;<BR>వ్యాపారదృష్టి; మతంలో వ్యాపారదృష్టి, చివరికి ప్రేమలో కూడా వ్యాపారదృష్టే&nbsp;<BR>కదా.</FONT></p>
<p><FONT FACE="SHREE900, SHREE, sans-serif" SIZE="3">మీరు వ్యాపారం చేయడానికి వచ్చినప్పుడు, యిచ్చిపుచ్చుకునే సంద-&nbsp;<BR>ర్భంలో, క్రయవిక్రయాల సందర్భంలో క్రయవిక్రయ ధర్మాలకు బద్ధులవండి.&nbsp;<BR>సమయం ఒకప్పుడు ప్రతికూలంగా వుంటుంది; మరొకప్పుడు అనుకూలంగా&nbsp;<BR>వుంటుంది; ధరలలో హెచ్చు తగ్గులుంటాయి; నష్టం కలుగుతుందనే తలపు నీ&nbsp;<BR>కెప్పుడూ వుంటుంది. అది అద్దంలో చూసుకోవటం లాంటిది. నీ ముఖం&nbsp;<BR>ప్రతిబింబంలో కనిపిసుెంది! నువ్వు ముఖాన్ని వికృతంగా పెట్టుకుంటే అద్దం-&nbsp;<BR>లోని ప్రతిబింబ ముఖంకూడా వికృతంగా వుంటుంది; నువ్వు నవ్వితే అద్దంలోని&nbsp;<BR>ప్రతిబింబంకూడా నవ్వుతుంది. ఇదే క్రయ విక్రయం, ఇచ్చి పుచ్చుకోవటం.</FONT></p>
<p><FONT FACE="SHREE900, SHREE, sans-serif" SIZE="3">మనం చిక్కుకుంటాం. ఏ విధంగా? మన మిచ్చే దానివల్ల కాదు; మన&nbsp;<BR>మాశించేదానివల్ల. ప్రేమకు ప్రతిఫలంగా మనకు దుఃఖం సంప్రాప్తిసుెంది; మనం&nbsp;<BR>ప్రేమించటంవల్ల కాదు; ప్రేమకు ప్రతిఫలంగా ప్రేమకోసం ఎదురుచూడటంవల్ల.&nbsp;<BR>ఆశలేని చోట దుఃఖం లేదు. కోరిక నుండీ, ఆశనుండీ సమస్త దుఃఖాలు పుడు-&nbsp;<BR>తున్నాయి. ఆశలు జయాపజయ నియమాలకు బద్ధపడినవే. కోరికలు దుఃఖాన్ని&nbsp;<BR>ఖచ్చితంగా కొనివస్తాయి.</FONT></p>
<p><FONT FACE="SHREE900, SHREE, sans-serif" SIZE="3">నిజమైన విజయంలోను, నిజమైన సుఖంలోను వున్న గొప్ప రహస్యం&nbsp;<BR>యిది: ఎవరు ప్రతిఫలాన్ని ఆశించరో, ఎవరు పూర్తిగా నిస్స్వార్థపరులో వారు&nbsp;<BR>అందరికంటే ఎక్కువ విజయం పొందినవారు. ఇది చూడడానికి విరుద్ధంగా&nbsp;<BR>కనిపిసుెంది. స్వార్థచింతలేని ప్రతివ్యక్తీ వంచించబడటం, అతడికి కీడు జరగటం&nbsp;<BR>మనం చూడటం లేదా? స్థూలదృష్టికి అలాగే కనబడుతుంది. ‘క్రైసుె స్వార్థ&nbsp;<BR>చింతలేనివాడు. అయినా ఆయనను చిత్రవధ చేశారు.’ నిజమే. కాని, అతని</FONT></p>
<hr class="puTa_virupu">
<table><tr><td><a class=puTa_lanke href=puTa500.html>p500</a></td><td>p501</td><td><a class=puTa_lanke href=puTa502.html>p502</a></td></tr></table>
</div></body></html>
