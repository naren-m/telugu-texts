<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2077.html>p2077</a></td><td>p2078</td><td><a class=puTa_lanke href=puTa2079.html>p2079</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - జాఫ్నా - వేదాంతమతం</FONT></p>
<p><FONT FACE="TimesNewRoman, Times, serif" SIZE="2">2 9</FONT></p>
<p><FONT FACE="SHREE900, SHREE, sans-serif" SIZE="3">ఏ మతంతోకూడ మనకు వైరం లేదు. ‘సోదరా! స్వాగతం. నేను నీకు సహాయం&nbsp;<BR>చేస్తాను; కాని, నీవు నన్నుకూడ నా మార్గంలో పోనీయాలి;’’ అది నా ‘ఇష్టం’&nbsp;<BR>నీ మార్గం చాలామంచిదే, సంశయం లేదు. కానీ, అది నాకు అపాయకరం&nbsp;<BR>కావచ్చు. నాకు ఏ ఆహారం సరిపడుతుందో, నా అనుభవాన్నిబట్టి నాకు తెలు-&nbsp;<BR>స్తుంది. ఎంతమంది డాక్టర్లైనా నాకు సరిపడే ఆహారాన్ని నిర్ణయించి చెప్పజాలరు;&nbsp;<BR>నన్ను శాసించనూ లేరు. అట్లే ‘‘నా స్వతం అనుభవంవల్ల నాకు ఏ మార్గం ఉత్త-&nbsp;<BR>మమో నాకు తెలుసు. ఒక దేవాలయమో, ఒక ప్రతీకమో, ఒక విగ్రహమో, ఏదో&nbsp;<BR>ఒకటి నీలోని దైవాంశను ప్రత్యక్షం చేసికోవడానికి నీకు సహాయపడితే, నీవు&nbsp;<BR>దాన్ని అనుసరించడం నాకు సమ్మతమే-’’ అని హైందవుడు చెబుతాడు. మీ కిష్ట-&nbsp;<BR>మైతే, రెండువందల విగ్రహాలు పెట్టుకోండి. ఏవైనా కొన్ని రూపాలు&nbsp;<BR>లేదా కొన్ని మంత్రతంత్రాలు, ఆత్మసాక్షాత్కారానికై మీకు సహకారకాలైతే, తప్పక&nbsp;<BR>వానిని అవలంబించండి. ఏయే విగ్రహాలు, ఏయే దేవళాలు, ఏయే కర్మకలాపాలు&nbsp;<BR>భగవంతుని సమీపించడానికి మీ కవసరమౌతాయో, వానిని యధేచ్ఛగా అనుస-&nbsp;<BR>రించండి. కాని, వానిని గూర్చి వాదించవద్దు. మీరు వివాదాలకు దిగితిరా,&nbsp;<BR>దైవోన్ముఖంగా సాగే, మీ పయనం ఆ క్షణంలోనే ఆగిపోతుంది; అధోగతిని పొంది&nbsp;<BR>పశుప్రాయులవుతారు.</FONT></p>
<p><FONT FACE="SHREE900, SHREE, sans-serif" SIZE="3">మన హైందవమతంలోని అభిప్రాయాలు ఈ విధంగా వున్నాయి. మన&nbsp;<BR>మతం ప్రతి దానిని తనలో ఇముడ్చుకొంటుంది, కాని ఎవరినీ బహిష్కరించదు.&nbsp;<BR>మన కులాలు, మన సంప్రదాయాలు, మన మతంతో సంబంధించినట్లు కన్పిం-&nbsp;<BR>చినా, వాటికి అలాంటి సంబంధం లేదు. ఈ సంప్రదాయాలు, మన జాతీయ-&nbsp;<BR>తను రక్షించడానికి ఒకప్పుడు అవసరమైనాయి. మన రక్షణకు ఆవశ్యకం కాని-&nbsp;<BR>నాడు, అవి నిలువవు. స్వభావసిద్ధంగా, అవి శిధిలమైపోతాయి కాని, నేను పెద్ద-&nbsp;<BR>వాడినైనకొద్దీ, భారతదేశంలోని యీ ప్రాచీనాచారాలపై నాకు గౌరవభావం&nbsp;<BR>కలుగుతోంది. ఒకప్పుడు నేను వాటిలో చాలా ఆచారాలు నీచమని, నిష్ప్రయో-&nbsp;<BR>జనమని అనుకొన్నాను. కాని కాలం గడిచేకొద్దీ, వాటిలో దేన్నిగానీ నిందించ&nbsp;<BR>డానికి జంకుతున్నాను. ఎందుకంటే, వాటిలోని ప్రతిదానిలో, శతాబ్దాలకొద్దీ&nbsp;<BR>గడించిన అనుభవం ఇమిడి వుంది. నిన్న మొన్న పుట్టి, రేపు చావనున్న ఒక కుర్ర-&nbsp;<BR>వాడు, నా దగ్గరికి వచ్చి నా పద్ధతుల నన్నిటిని తప్పని అంటాడనుకోండి. నేను&nbsp;<BR>వాని మాటలను విని వాడి అభిప్రాయాల ప్రకారం, నా ఆచార వ్యవహారాల నన్ని-&nbsp;<BR>టిని మార్చుకొంటే, నేనే మూఢుణ్ణి కావలసి వుంటుంది. విదేశాలనుండి మనకు&nbsp;<BR>వస్తున్న బోధ చాలావరకు ఇలాంటిదే. ఆ పండితమ్మన్యులతో ఇలా చెపుతాం&nbsp;<BR>- ‘‘మీరు, మీ సంఘ నిర్మాణాన్ని సుసంబద్ధం చేసికొన్నపుడు, మేము మీ</FONT></p>
<hr class="puTa_virupu">
<table><tr><td><a class=puTa_lanke href=puTa2077.html>p2077</a></td><td>p2078</td><td><a class=puTa_lanke href=puTa2079.html>p2079</a></td></tr></table>
</div></body></html>
