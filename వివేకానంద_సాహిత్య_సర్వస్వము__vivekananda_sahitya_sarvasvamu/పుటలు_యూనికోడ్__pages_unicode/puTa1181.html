<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1180.html>p1180</a></td><td>p1181</td><td><a class=puTa_lanke href=puTa1182.html>p1182</a></td></tr></table>
<p><FONT FACE="SHREE900, SHREE, sans-serif" SIZE="3">357</FONT></p>
<BR>
<p><FONT FACE="SHREE900, SHREE, sans-serif" SIZE="3">మధురలో వివేకానందస్వామితో</FONT></p>
<BR>
<p><FONT FACE="SHREE900, SHREE, sans-serif" SIZE="3">వారు కల్పితపాత్రలా అన్న విషయాన్ని మనం చర్చించటం అనవసరం. పురాణాల&nbsp;<BR>లక్ష్యం లోకానికి విద్య నివ్వటం. వాటిని రచించిన మహర్షులు కొంతమంది&nbsp;<BR>చారిత్రిక వ్యక్తులను గ్రహించి, తమకు తోచిన సద్గుణ - దుర్గుణాలను వారి&nbsp;<BR>కారోపించి, జనుల నడవడికి కావలసిన నీతిసూత్రా                       లను రచించారు.&nbsp;<BR>రామాయణంలో ఉన్నట్లు పదితలల రాక్షసుడు నిజంగా ఎందుకుండాలీ? దశముఖ&nbsp;<BR>రాక్షసుడు కల్పితుడో లేక అలాంటి వా డుండేవాడో - ఆ విషయాన్ని అలా ఉంచండి.&nbsp;<BR>ఆ కథలోని పరమార్థాన్ని పరిశోధించండి. శ్రీకృష్ణుని మీరింకా మనోహరంగా&nbsp;<BR>చిత్రీకరించ వచ్చు. మీ ఆదర్శానికి అనుగుణంగా మీ చిత్రణ ఉంటుంది. కాని&nbsp;<BR>పురాణాల్లోని ఉదాత్తతత్త్వం మాత్రం అలాగే ఉంటుంది.</FONT></p>
<p><FONT FACE="SHREE900-Italic, SHREE, sans-serif" SIZE="3">ప్రశ్న:</FONT><FONT FACE="SHREE900, SHREE, sans-serif" SIZE="3"> బాగా సమర్థుడైన వానికి తన పూర్వజన్మ విశేషాలను జ్ఞాపకం&nbsp;<BR>తెచ్చుకోవటం సాధ్యమా? జన్మాంతరానుభవాలను గ్రహించిన బుద్ధి జన్మాంతర&nbsp;<BR>శరీరంతోడిది ఇప్పుడు లేదుకదా, ఈ జన్మలో క్రొత్తశరీరం - బుద్ధి ఏర్పడ్డాయి కదా!&nbsp;<BR>అలాంటప్పుడు ఇప్పటి బుద్ధికి పూర్వం నశించిన మరొక ఉపకరణంతో గ్రహించిన&nbsp;<BR>విషయం ఎలా స్మృతికి వస్తుందీ?</FONT></p>
<p><FONT FACE="SHREE900-Italic, SHREE, sans-serif" SIZE="3">జవాబు:</FONT><FONT FACE="SHREE900, SHREE, sans-serif" SIZE="3"> సమర్థు డంటే ఎవరని మీ అభిప్రాయం?</FONT></p>
<p><FONT FACE="SHREE900-Italic, SHREE, sans-serif" SIZE="3">ప్రశ్న:</FONT><FONT FACE="SHREE900, SHREE, sans-serif" SIZE="3"> తనలో నిగూఢంగా ఉన్న శక్తులను పెంపొందించుకున్నవాడు.&nbsp;<BR></FONT><FONT FACE="SHREE900-Italic, SHREE, sans-serif" SIZE="3">జవాబు:</FONT><FONT FACE="SHREE900, SHREE, sans-serif" SIZE="3"> నిగూఢశక్తులను పెంపొందించుకోవటం ఎలాగో నాకు తెలియటం</FONT></p>
<BR>
<p><FONT FACE="SHREE900, SHREE, sans-serif" SIZE="3">లేదు. మీ అభిప్రాయం నాకు తెలిసింది. అయితే, నేను కోరే దేమంటే, మీరు&nbsp;<BR>ప్రయోగించే పదాలు, మీ భావాలకు అత్యంత సమీపంగా ఉండాలి. నిగూఢశక్తుల&nbsp;<BR>మరుగు తొలగిందని మీ రనవచ్చు. ప్రచ్ఛన్న ప్రకృతిశక్తుల ఆవరణలను&nbsp;<BR>తొలగించుకొన్నవారు తమ పూర్వజన్మ సంభవాలను స్మృతికి తెచ్చుకోవచ్చు. అది&nbsp;<BR>సాధ్యమే. ఎందుకంటే, ఇప్పటి బుద్ధికి బీజం పూర్వజన్మ మరణానంతరం&nbsp;<BR>సూక్ష్మశరీరంలో ఉంది కదా!</FONT></p>
<p><FONT FACE="SHREE900-Italic, SHREE, sans-serif" SIZE="3">ప్రశ్న:</FONT><FONT FACE="SHREE900, SHREE, sans-serif" SIZE="3"> మతాంతరులను తనలోకి చేర్చుకోవటం హిందూమతానికి&nbsp;<BR>సమ్మతమేనా? చండాలుడు చేసే తత్త్వోపదేశాన్ని బ్రాహ్మణుడు వినవచ్చా?</FONT></p>
<BR>
<p><FONT FACE="SHREE900-Italic, SHREE, sans-serif" SIZE="3">జవాబు:</FONT><FONT FACE="SHREE900, SHREE, sans-serif" SIZE="3"> మత మార్పిడిని హిందూమతం ఆక్షేపించదు. శూద్రుడైనా -&nbsp;<BR>చండాలుడైనా, ఎవరైనాసరే వేదాంతోపదేశం చేయవచ్చు; బ్రాహ్మణుడికి కూడా.&nbsp;<BR>పరమార్థాన్ని అధముని నుండి కూడా - అతని కులం, మతం ఏదైనాసరే -&nbsp;<BR>గ్రహించవచ్చు.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ సందర్భంలో నిరూపణ కోసం స్వామి చాలా ప్రామాణిక శ్లోకాలను&nbsp;<BR>ఉదాహరించాడు.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1180.html>p1180</a></td><td>p1181</td><td><a class=puTa_lanke href=puTa1182.html>p1182</a></td></tr></table>
</div></body></html>
