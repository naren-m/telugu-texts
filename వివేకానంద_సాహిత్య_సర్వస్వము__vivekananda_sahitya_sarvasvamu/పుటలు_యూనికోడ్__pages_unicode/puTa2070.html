<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2069.html>p2069</a></td><td>p2070</td><td><a class=puTa_lanke href=puTa2071.html>p2071</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - జాఫ్నా - వేదాంతమతం</FONT></p>
<p><FONT FACE="TimesNewRoman, Times, serif" SIZE="2">2 1</FONT></p>
<p><FONT FACE="SHREE900, SHREE, sans-serif" SIZE="3">సరే, సృష్టిని చేసేదెవరు? ‘గాడ్‌’ (ఈ ప్రసంగం ఆంగ్లంలో కదా?) ‘గాడ్‌’&nbsp;<BR>అనే ఈ ఇంగ్లీష్‌ మాటను నే నే అర్థంలో వాడుతున్నాను? ఇంగ్లీష్‌లో మామూ-&nbsp;<BR>లుగా వాడే అర్థంలోకాదు. రెంటికి చాలా భేదముంది. నా భావాన్ని సరిగా తెలిపే&nbsp;<BR>పదం ఆంగ్లభాషలో లేదు. కాబట్టి ‘బ్రహ్మం’ అనే సంస్కృతపదం వాడటం నాకు&nbsp;<BR>ఇష్టం. అతడు, ఈ సమస్త దృశ్యవస్తుజాలానికీ మూలకారణం. బ్రహ్మం అంటే&nbsp;<BR>ఎట్టివాడు? అతడు నిత్యుడు, నిత్యపవిత్రుడు, నిత్యజాగరూకుడు, సర్వశక్తిమం-&nbsp;<BR>తుడు, సర్వజ్ఞుడు, సర్వవ్యాపి, కృపాళుడు, నిరాకారుడు, నిరవయవుడు; అతడు&nbsp;<BR>ఈ జగత్తును సృష్టిస్తాడు. అతడు ఈ జగత్తును, నిరంతరం సృష్టిచేస్తూ రక్షిస్తూనే&nbsp;<BR>వుంటాడనడంలో రెండు చిక్కులు తటస్థిస్తాయి. ఈ ప్రపంచంలో ద్వంద్వాలు-&nbsp;<BR>న్నాయని మనకు తెలుసు. ఒకడు సుఖిస్తుంటే, వేరొకడు దుఃఖిస్తూంటాడు.&nbsp;<BR>ఒకడు ధనికుడు, ఇంకొకడు దరిద్రుడు. ఇది పక్షపాతాన్ని చూపుతోంది. అంతే-&nbsp;<BR>కాక, ఇందులో క్రౌర్యమూ వుంది. ఒకదాని బ్రతుకునకు మరొక&nbsp;<BR>దాని మరణం ఆధారం. ఒక జంతువు ఇంకొక జంతువును ముక్కలు&nbsp;<BR>ముక్కలుగా చీల్చి వేస్తుంది. ప్రతినరుడు, తన సోదరుని అణచిపెట్టి తాను మించి-&nbsp;<BR>పోవాలని చూస్తూంటాడు. ఇలా స్పర్ధ, క్రౌర్యం, భయం, నిట్టూర్పులు,&nbsp;<BR>హృదయవేదనలు, ప్రపంచంలో సర్వత్ర, అనుదినమూ కనబడుతూనే&nbsp;<BR>వున్నాయి. ఇదంతా ఒక దేవుని సృష్టి అయితే, ఆ దేవుడు క్రూరుడేకాదు, మహా-&nbsp;<BR>క్రూరరాక్షసునికంటె అధముడు అనాలి! సరే, వేదాంతం చెప్పేదేమి? ఈ&nbsp;<BR>భిన్నత్వం, ఈ స్పర్థ వుండటం భగవంతుని దోషం కాదు. ఇక వీనిని కల్పించే&nbsp;<BR>దెవరు? మనమే. మేఘం పొలాలన్నిటి మీద సమానంగా వర్షిస్తుంది. అయినా,&nbsp;<BR>బాగా దున్నిన పొలమే ఆ వర్షలాభాన్ని పొందుతుంది; దున్నక, నిర్లక్ష్యం చేయ-&nbsp;<BR>బడిన పొలం ఆ లాభాన్ని పొందజాలదు. అది మేఘం దోషంకాదు. భగవంతుని&nbsp;<BR>కరుణ నిత్యం, నిర్వికారం; మనమే భేదాన్ని కల్పిస్తున్నాం. అయితే కొందరు సుఖ-&nbsp;<BR>వంతులుగా, కొందరు దుఃఖవంతులుగా వుండటం అనే భేదానికి సమాధాన&nbsp;<BR>మేమి? వారు భేదాలకు ఎంతమాత్రమూ కారకులు కారే. ఏ పాపమూ ఎరుగరే&nbsp;<BR>- అంటే ఈ జన్మలో కాదు; కాని గతజన్మలో కారకులయ్యారనాలి. పూర్వజన్మ&nbsp;<BR>లందలి కర్మలే, ఈ భేదాలకు కారణమని గ్రహించాలి!</FONT></p>
<p><FONT FACE="SHREE900, SHREE, sans-serif" SIZE="3">ఇక రెండవ సూత్రాన్ని గూర్చి విచారిద్దాం. ఈ విషయంలో హిందువులే&nbsp;<BR>కాక బౌద్ధులు, జైనులు, అందరూ ఏకాభిప్రాయులవుతున్నారు. జీవం నిత్యమని&nbsp;<BR>అందరూ అంగీకరిస్తారు. అది శూన్యంనుండి కలిగిందనడం తగదు; అది అసం-&nbsp;<BR>భవం. అటువంటి జీవం ఎందుకూ కొరగాదు. ఎందుకంటే, కాలంలో దేనికి&nbsp;<BR>మొదలుందో, కాలంలో దానికి తుదీ వుంటుంది. జీవం నిన్న ప్రారంభమైతే, రేపు</FONT></p>
<hr class="puTa_virupu">
<table><tr><td><a class=puTa_lanke href=puTa2069.html>p2069</a></td><td>p2070</td><td><a class=puTa_lanke href=puTa2071.html>p2071</a></td></tr></table>
</div></body></html>
