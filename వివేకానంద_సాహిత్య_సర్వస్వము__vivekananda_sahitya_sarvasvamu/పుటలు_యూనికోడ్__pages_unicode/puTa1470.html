<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1469.html>p1469</a></td><td>p1470</td><td><a class=puTa_lanke href=puTa1471.html>p1471</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగోపన్యాసాలు</FONT></p>
<p><FONT FACE="SHREE900, SHREE, sans-serif" SIZE="3">241</FONT></p>
<p><FONT FACE="SHREE900, SHREE, sans-serif" SIZE="3">దశాభేదాలు. ఇవి మారుతూ వుండవలసిందే. ఆత్మస్వభావం ఆనందం, శాంతి,&nbsp;<BR>మార్పు లేనిది. మనం దాన్ని క్రొత్తగా సంపాదించవలసిన పని లేదు. అశాంతి,&nbsp;<BR>ఆనందం, మనకుండనే వున్నాయి. మన కన్నులకు కప్పినమైకం తుడుచుకొని&nbsp;<BR>చూడాలంటే, మనం ఆత్మభావంతో విశ్రాంతులమై పరిపూర్ణమైన శాంతితో&nbsp;<BR>ఈ లోక చిత్రాన్ని దర్శించాలి. ఈ లోక చిత్రం వట్టి శిశుక్రీడ. ఇది మనలను&nbsp;<BR>కలవరపెట్టరాదు. భూషణానికి మనస్సు సంతోషిస్తే, తిరస్కారానికి దుఃఖి-&nbsp;<BR>స్తుంది. ఇంద్రియ సుఖాలు, మనస్సంతోషాలు శాశ్వతాలు కావు - క్షణికాలు.&nbsp;<BR>మనలోనే అచ్చమైన, నిరాపేక్షమైన, శాశ్వతమైన ఆనందముంది. దానికి సహాయ&nbsp;<BR>సామగ్రి అవసరంలేదు. అది బాహ్యవస్తువులపై ఆధారపడదు. ఆ ఆత్మానందాన్నే&nbsp;<BR>‘మతం’ అనీ ‘ఆధ్యాత్మికత’ అనీ అంటారు. మనం అంతర్దృష్టి పెంచుకొన్నకొద్దీ,&nbsp;<BR>మనలో ఆధ్యాత్మికత పెరుగుతుంది. ఆనందానికై మనం ప్రాపంచిక&nbsp;<BR>విషయాలపై దృష్టి మరల్పరాదు.</FONT></p>
<p><FONT FACE="SHREE900, SHREE, sans-serif" SIZE="3">ఒకప్పుడొక పెద్ద ఉప్పెనగాలి వచ్చింది. కొంతమంది చేపలమ్ముకొనే స్త్రీలు&nbsp;<BR>ఒక ధనవంతుని ఉద్యానవనంలోనికి తలదాచుకోవడానికి వెళ్లారు. అతడు వారికి&nbsp;<BR>ఆతిథ్య మిచ్చాడు. వారికి తిండిపెట్టి, అందులో వున్న ఒక విశ్రాంతి గృహంలో&nbsp;<BR>విడిది చేయించాడు. దానిచుట్టు సువాసన వెదజల్లే పూల మొక్కలున్నాయి. వాని&nbsp;<BR>సువాసనతోనిండి గాలి గుబాళిస్తోంది. ఆ పల్లెస్త్రీలకు, అక్కడ ఆ సువాసనలో&nbsp;<BR>నిద్రపట్టలేదు. కొంతసేపటికి వారిలో ఒకామె లేచి ఆ చేపల బుట్టలు పెట్టిన&nbsp;<BR>చోటికి పోయి, ఆ విశ్రాంతి గృహంలోనికి వాటిని తీసికొని వెళ్లింది. ఆ చేపల&nbsp;<BR>కంపు వారి కలవాటు. ఆ కంపు కొట్టసాగగానే వారు సుఖంగా నిద్రపోయారు.</FONT></p>
<p><FONT FACE="SHREE900, SHREE, sans-serif" SIZE="3">లోకం ఈ చేపల బుట్టవంటిది. దీనిపైన మన మాధారపడి వుండరాదు.&nbsp;<BR>ఆధారపడటం తామసికం. తమస్సు అధమగుణం. దీనికంటె రజోగుణం&nbsp;<BR>కొంచెం మెరుగు. ఇది అహంకార మమకారాలను పెంచుతుంది. ఈ రజోగుణ&nbsp;<BR>ప్రధానులు ఒక్కొక్కప్పుడు మంచిపనులు చేసి, ఆధ్యాత్మిక భావసంపన్నులు&nbsp;<BR>కావచ్చు. దీనికంటె గొప్పది సత్వగుణం. సత్వగుణ ప్రధానులు ఆత్మభావంలో&nbsp;<BR>విశ్రమిస్తారు. ఈ మూడు గుణాలు, బహు విధాలుగా సమ్మిశ్రితాలై ప్రతి&nbsp;<BR>మానవునిలో వున్నాయి. ఒక్కొక్కప్పుడు, ఒక్కొక్కనిలో, ఒక్కొక్క గుణం&nbsp;<BR>ప్రాధాన్యం వహిస్తుంది. మనం రజస్తమోగుణాలను జయించి, వానిని సత్త్వంలో&nbsp;<BR>లయింప చేయడానికి ప్రయత్నించాలి.</FONT></p>
<p><FONT FACE="SHREE900, SHREE, sans-serif" SIZE="3">సృష్టి అంటే ఒకదానిని తయారుచేయడం కాక, సామ్యావస్థలను పొంద-&nbsp;<BR>డానికి చేసే ప్రయత్నం. జీలుగ బెండుముక్కలొక నీళ్ల తొట్టిలో వేస్తే, ఆ&nbsp;<BR>ముక్కలు ఒక్కొక్కటిగానూ, పది పదిగాను నీటిపైకి తేలుతాయి. అవన్నీ</FONT></p>
<hr class="puTa_virupu">
<table><tr><td><a class=puTa_lanke href=puTa1469.html>p1469</a></td><td>p1470</td><td><a class=puTa_lanke href=puTa1471.html>p1471</a></td></tr></table>
</div></body></html>
