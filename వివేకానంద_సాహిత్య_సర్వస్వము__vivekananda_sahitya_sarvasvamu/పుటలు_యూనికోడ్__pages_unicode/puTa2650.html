<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2649.html>p2649</a></td><td>p2650</td><td><a class=puTa_lanke href=puTa2651.html>p2651</a></td></tr></table>

<p><FONT FACE="SHREE900, SHREE, sans-serif" SIZE="3">ప్రతిజాతీ నిరంకుశాధికారం వహించిన కాలంలో ప్రజాసంక్షేమకర కార్యాలు&nbsp;<BR>చేపట్టబడ్డాయి, ప్రజాహానికర కార్యాలూ చేపట్టబడ్డాయి.</FONT></p>
<p><FONT FACE="SHREE900, SHREE, sans-serif" SIZE="3">పురోహితశక్తి బాహుబలంమీద గాక, బుద్ధిబలం మీద ఆధారపడింది.&nbsp;<BR>కాబట్టి పురోహితశక్తి విజృంభించగానే బౌద్ధిక, సాహిత్యవికాసం వెల్లివిరుస్తుంది.&nbsp;<BR>ప్రతి మానవహృదయం ఇంద్రియాతీతమైన పారమార్థిక ప్రపంచంతో సంసర్గం&nbsp;<BR>పొందటానికి, తదీయ సహాయం పొందటానికి ఎప్పుడూ ఆతురపడుతుంది.&nbsp;<BR>జనసామాన్యం యీ దివ్యప్రపంచంలో ప్రవేశించలేదు; సత్త్వగుణప్రధానులై,&nbsp;<BR>ఇంద్రియ సంయమాన్ని పొందగలిగిన ఏ కొద్దిమంది మహానుభావులో దుర్భేద్య&nbsp;<BR>మైన ప్రకృతి కుడ్యాన్ని ఛేదించి అతీంద్రియతత్త్వాన్ని ప్రత్యక్షంగా దర్శించ&nbsp;<BR>గలరని చెప్పవచ్చును; వారే ఆ దివ్యరాజ్య సంఘటనలను గ్రహించి, అందలి సమా-&nbsp;<BR>చారాన్ని గైకొనివచ్చి యితరులకు తరుణోపాయాన్ని చూపగలిగేవారు. ఇలాటి&nbsp;<BR>మహనీయులే పురోహితులు, మార్గదర్శులు, లోకనాయకులు, మానవ&nbsp;<BR>సమాజ స్పందనకర్తలు.</FONT></p>
<p><FONT FACE="SHREE900, SHREE, sans-serif" SIZE="3">దేవవిదుడైన పురోహితుడు దేవతలవలె పూజించబడుతాడు. లౌకిక చింత-&nbsp;<BR>లను విడనాడిన ఆత డింక కాయకష్టంచే తన ఆహారాన్ని సంపాదించుకో&nbsp;<BR>నక్కరలేదు. దివ్యాహారపానీయాల్లో అగ్రభాగం దేవతలకు చెందుతుంది. ఇక&nbsp;<BR>యీ దేవతలకు ప్రతినిధులు పురోహితులు. పురోహితులగుండానే వారు నైవేద్యా-&nbsp;<BR>లను స్వీకరిస్తారు. తెలిసో, తెలియకో సమాజం పురోహితుడికి కావలసినంత&nbsp;<BR>విరామాన్ని కలిగిస్తుంది. కాబట్టి అతడు ఉన్నతభావనలను చింతిస్తూ ధ్యానశీలు&nbsp;<BR>డవటానికి అవకాశం వుంటుంది. కాబట్టి విద్యాభివృద్ధి, విజ్ఞానవికాసం పురో-&nbsp;<BR>హితాధిపత్యంతోనే ముందు ప్రారంభమౌతుంది. ఒకవైపు భయంకర సింహమైన&nbsp;<BR>రాజుకు, మరోవైపు భయకంపితమైన మేకలమంద అనదగే జనానికి మధ్య పురో-&nbsp;<BR>హితుడు నిలబడతాడు. సింహానికుండే సర్వవిధ్వంసనేచ్ఛ పురోహితహస్తగతమైన&nbsp;<BR>ఆధ్యాత్మిక దండంచే నిరోధించబడుతుంది. ధనజన మదోన్మత్తుడైన రాజు-&nbsp;<BR>యొక్క నిరంకుశేచ్ఛ అనే అగ్నిజ్వాల సమస్తాన్ని దగ్ధం చెయ్యగలదై వుంటుంది;&nbsp;<BR>ధనజన విహీనుడైనా, తపశ్శక్తి సముపేతుడైన పురోహితుడి వాక్కు అనే జలం&nbsp;<BR>ఆ అగ్నిని చల్లార్చ గలిగివుంటుంది.</FONT></p>
<p><FONT FACE="SHREE900, SHREE, sans-serif" SIZE="3">పురోహితాధిపత్యంతోనే నాగరికత ప్రారంభమౌతుంది. పశుత్వంమీద&nbsp;<BR>దేవత్వం మొదటి విజయాన్ని పొందుతుంది; జడత్వంమీద చైతన్యం విశేషాధి-&nbsp;<BR>కారాన్ని వహింపసాగుతుంది. ప్రకృతి దాస్యమొనరుస్తూన్న యీ మాంస&nbsp;<BR>పిండంలో, యీ మానవశరీరంలో, అణగిమణగివున్న దైవశక్తి వికాసం చెంద&nbsp;<BR>ఆరంభిస్తుంది. చైతన్యాన్ని జడంనుండి వేరుపరచి కనుగొనేవారిలో మొదటివాడు</FONT></p>
<hr class="puTa_virupu">
<table><tr><td><a class=puTa_lanke href=puTa2649.html>p2649</a></td><td>p2650</td><td><a class=puTa_lanke href=puTa2651.html>p2651</a></td></tr></table>
</div></body></html>
