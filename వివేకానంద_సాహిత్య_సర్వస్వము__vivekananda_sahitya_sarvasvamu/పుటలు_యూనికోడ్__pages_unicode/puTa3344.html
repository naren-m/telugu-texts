<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3343.html>p3343</a></td><td>p3344</td><td><a class=puTa_lanke href=puTa3345.html>p3345</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">ఒకే వేదం, ఒకే కులం, సామరస్యం, శాంతి ఎపుడు వెలుస్తాయో అప్పుడు సత్య-&nbsp;<BR>యుగం (స్వర్ణయుగం) వస్తుందని నా విశ్వాసం. సత్యయుగం అనే ఈ భావన&nbsp;<BR>భారతదేశాన్ని ఉజ్జీవింపచేస్తుంది. దీనిని విశ్వసించు. ఒక పని చేయగలిగితే&nbsp;<BR>చెయ్యి. మద్రాసులో ఒక బృహత్తరమైన బహిరంగ సభను ఏర్పాటు చేయగలవా?&nbsp;<BR>రామనాథపురం రాజాగారినో లేక అటువంటి మరో ప్రఖ్యాత పురుషుణ్ణో&nbsp;<BR>అధ్యక్షునిగా చేసి, నేను యిక్కడ చేస్తూన్న హిందూమత ప్రాతినిధ్యం, మీ అంద-&nbsp;<BR>రికీ సమ్మతంగా ఉందని తీర్మానంచేసి, ఆ తీర్మానాన్ని ‘షికాగో హెరాల్డ్‌’,&nbsp;<BR>‘ఇంటర్‌ ఓషన్‌’, ‘న్యూయార్క్‌ సన్‌’కు, డెట్రాయిట్‌ (మిచిగన్‌) సంబం&nbsp;<BR>ధించిన ‘కమర్షియల్‌ అడ్వర్‌టైజర్‌’ అనే పత్రికలకు పంపు. షికాగో, ‘ఇలి&nbsp;<BR>నాయిస్‌’లో ఉంది. ‘న్యూయార్క్‌ సన్‌’కు ఏ వివరాలు అవసరంలేదు. డెట్రా-&nbsp;<BR>యిట్‌, ‘మిషిగన్‌’ రాష్ట్రంలో ఉంది. ఈ తీర్మానపు ఒక ప్రతిని షికాగో విశ్వమత&nbsp;<BR>మహాసభాధ్యక్షుడైన డా. బారోస్‌గారికి కూడా పంపు. ఆయన యింటి నెంబరు&nbsp;<BR>గుర్తులేదు. కాని ఆయన ‘ఇండియానా అవెన్యూ’ అనే వీథిలో ఉంటున్నాడు.&nbsp;<BR>‘డెట్రాయిట్‌’, ‘వాషింగ్‌టన్‌ అవెన్యూ’లో ఉంటున్న ‘జె.జె. బాగ్లీ’సతికి ఒక&nbsp;<BR>ప్రతి పంపు.</FONT></p>
<p><FONT FACE="SHREE900, SHREE, sans-serif" SIZE="3">ఎంత మహత్తరమైన సభను ఏర్పాటు చేయగలవో అంత గొప్ప సభను&nbsp;<BR>ఏర్పాటుచెయ్యి. హేమాహేమీల నందరిని దానిలో చేర్చు. తమ దేశం కొరకూ,&nbsp;<BR>తమ మతం కొరకూ వీరు ఈ సభలో పాల్గొనక తప్పదు. ఈ సమావేశాన్ని,&nbsp;<BR>దీని ఉద్దేశాన్ని తాము ఆమోదిస్తున్నామని ఉత్తరాలను మైసూరు మహారాజాగారి&nbsp;<BR>దగ్గరనుండి, ఆయన దివాన్‌నుండి సంపాదించు. అదేవిధంగా ఖేత్రీ మహారాజు-&nbsp;<BR>గారి వద్దనుండికూడ తెప్పించు. నీకు చేతనైనంత ఆర్భాటం చేసి, జనం అత్యధిక&nbsp;<BR>సంఖ్యలో సభకు విచ్చేసేటట్లు చూడు.</FONT></p>
<p><FONT FACE="SHREE900, SHREE, sans-serif" SIZE="3">మదరాసువారు నన్ను యిక్కడికి ప్రతినిధిగా పంపారని, నేను యిక్కడ&nbsp;<BR>చేసిన పని అక్కడి హిందువులకు పూర్తిగా ఆమోదకరంగా ఉన్నదని, ఆ తీర్మా-&nbsp;<BR>నంలో ఉండాలి.</FONT></p>
<p><FONT FACE="SHREE900, SHREE, sans-serif" SIZE="3">ఇది నీకు సాధ్యపడుతుందేమో యిప్పుడే ప్రయత్నించి చూడు. ఇదేమంత&nbsp;<BR>గొప్పపని కాదు. నీకు అందుబాటులో ఉన్న ప్రాంతా లన్నింటినుండి, సాను-&nbsp;<BR>భూతి లేఖలను సంపాదించి, వాటి నన్నిటిని అచ్చువేయించి, సాధ్యమైనంత&nbsp;<BR>త్వరలో - వాటిని అమెరికా పత్రికలకు పంపు. నా సోదరులారా! యిది మన&nbsp;<BR>కెంతో సహాయపడుతుంది. బ్రహ్మసమాజంవారు అన్నిరకాలైన అబద్ధాలను&nbsp;<BR>ప్రచారం చేయటానికి ప్రయత్నిస్తూన్నారు. మనం వారి నోళ్ళను సాధ్యమైనంత&nbsp;<BR>త్వరలో మూయించాలి.</FONT></p>
<hr class="puTa_virupu">
<table><tr><td><a class=puTa_lanke href=puTa3343.html>p3343</a></td><td>p3344</td><td><a class=puTa_lanke href=puTa3345.html>p3345</a></td></tr></table>
</div></body></html>
