<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1786.html>p1786</a></td><td>p1787</td><td><a class=puTa_lanke href=puTa1788.html>p1788</a></td></tr></table>
<p><FONT FACE="SHREE900, SHREE, sans-serif" SIZE="3">182 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">నిజమే కావచ్చును. కాని, ఆ ‘మేము’లో సమస్త జాతిని ఎందుకు చేరుస్తారు?&nbsp;<BR>అలా చెయ్యటం ఏం నీతో, మర్యాదో కాస్త చెప్పండి.’’</FONT></p>
<p><FONT FACE="SHREE900, SHREE, sans-serif" SIZE="3">మనం గ్రహించాల్సిన మొదటి విషయం: ఏదో ఒక జాతికి మాత్రం&nbsp;<BR>అధికారికంగా సంక్రమించిన సద్గుణాలేవీ లేవు. కాకపోతే, వ్యక్తుల్లో మాదిరి,&nbsp;<BR>కొన్ని జాతుల్లో - తక్కిన జాతుల్లో కన్నా - కొన్ని సద్గుణాలు, దాదాపుగా&nbsp;<BR>చూస్తే, కాస్త ఎక్కువగా వుండొచ్చును.</FONT></p>
<p><FONT FACE="SHREE900, SHREE, sans-serif" SIZE="3">మనకు ముఖ్య విషయం ‘ముక్తి’; పాశ్చాత్యులకు ముఖ్య విషయం&nbsp;<BR>‘ధర్మం’. మనకు కావలసింది ముక్తి; వారికి కావలసింది ధర్మం. ఇక్కడ&nbsp;<BR>ధర్మ శబ్దం మీమాంసకులు వాడే అర్థంలో ఉపయోగించబడింది. ధర్మమంటే&nbsp;<BR>ఏమిటి? ఈ లోకంలోనో, పరలోకంలోనో, సుఖానుభూతిని కాంక్షింపచేసేదే&nbsp;<BR>ధర్మం. ధర్మానికి కర్మమే మూలం. అది మానవుణ్ణి, సుఖం వెంట పరిగెత్తిస్తూ,&nbsp;<BR>రేయింబవళ్లు దానికై పరిశ్రమింప చేస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ముక్తి అంటే ఏమిటి? ఇహలోకంగాని, పరలోకంగాని ప్రకృతి నిల&nbsp;<BR>యాలకు అతీతం కాదుకాబట్టి ఇహలోకంలోని సుఖం సైతం దాస్యమని,&nbsp;<BR>పరలోకంలోని సుఖంకూడా అలాటిదే అనీ బోధించేదే ముక్తి; కాని ఆ సుఖాల&nbsp;<BR>కొక వ్యత్యాసం వుంది - యిక్కడిది ఇనుప సంకెల. అక్కడిది బంగారు సంకెల.&nbsp;<BR>అంతేగాక సుఖమనేదంతా - ఎక్కడి సుఖమైనా సరే - ప్రకృతి నియమాలకు&nbsp;<BR>లోబడిందే కాబట్టి, అంతం పొంది తీరుతుంది. శాశ్వతంగా నిలిచివుండబోదు.&nbsp;<BR>కాబట్టి మానవుడు ముక్తుడవటానికి ప్రయత్నించాలి. శరీర దాస్యానికి అతీతు-&nbsp;<BR>డవాలి; దాస్యాన్ని అంగీకరించరాదు. ఈ మోక్షపథం హిందూదేశంలో తప్ప&nbsp;<BR>మరెక్కడా లేదు. కాబట్టి ముక్తాత్ములు హిందూదేశంలో మాత్రమే వున్నారని,&nbsp;<BR>మరెక్కడా లేరని అనేకమార్లు చెప్పబడేమాట సత్యమైందే. కాని భవిష్య&nbsp;<BR>త్కాలంలో యితర దేశాల్లో సైతం ముక్తులుంటా రనటమూ పూర్తిగా సత్యమే.&nbsp;<BR>అది శుభవార్త, మనకెంతో సంతోషవార్త. పూర్వం ఒకప్పుడు ధర్మం ముక్తికి&nbsp;<BR>అనుగుణమై వుండేది. యుధిష్ఠిరుడు, అర్జునుడు, దుర్యోధనుడు, భీష్ముడు,&nbsp;<BR>కర్ణుడు మొదలైన ధర్మారాధకులు; వ్యాసుడు, శుకుడు, జనకుడు మొదలైన ముక్తి-&nbsp;<BR>వాంఛాపరులు అప్పుడు కలసిమెలసి వుండేవారు. బౌద్ధమతం ప్రవేశించగానే ధర్మ-&nbsp;<BR>మార్గం మూలత్రోయబడి, మోక్షమార్గం ఒక్కదానికే ప్రాముఖ్యం&nbsp;<BR>ఏర్పడింది. కాబట్టే అగ్నిపురాణంలో ఉపమారూపభాషలో యిలా వ్రాయబడి&nbsp;<BR>వుంది: ‘‘గయాసురుడు - అంటె బుద్ధుడు</FONT><FONT FACE="SHREE900, SHREE, sans-serif" SIZE="2"><sup>1 </sup></FONT><FONT FACE="SHREE900, SHREE, sans-serif" SIZE="3">- అందరికీ మోక్షమార్గాన్ని చూపి&nbsp;<BR>లోకాన్ని నాశనమొనర్చ చూశాడు; కాబట్టి దేవతలంతాచేరి, మంతనాలాడి,&nbsp;<BR>మోసంచే అతణ్ణి శాశ్వత నిష్క్రియత్వ మవలంబింపచేశారు.’’ ఇది ఎలావున్నా,</FONT></p>
<hr class="puTa_virupu">
<table><tr><td><a class=puTa_lanke href=puTa1786.html>p1786</a></td><td>p1787</td><td><a class=puTa_lanke href=puTa1788.html>p1788</a></td></tr></table>
</div></body></html>
