<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3080.html>p3080</a></td><td>p3081</td><td><a class=puTa_lanke href=puTa3082.html>p3082</a></td></tr></table>

<p><FONT FACE="SHREE900, SHREE, sans-serif" SIZE="3">పోయినప్పుడు ఆ అవకాశం లభించింది. వెంటనే ఆయన బాల్యస్నేహితుడైన&nbsp;<BR>నాతో చిన్నప్పటిలాగానే మాట్లాడసాగారు. మేము నాలుగుమాటలు మాట్లాడు&nbsp;<BR>కున్నామోలేదో, అప్పుడే ఒకని తర్వాత మరొకడు వచ్చి ఎంతోమంది పౌర&nbsp;<BR>ప్రముఖులు ఆయనను దర్శించటానికి వచ్చారని చెప్పటం మొదలుపెట్టారు. ఆయ-&nbsp;<BR>నకు కొంచెం చిరాకుపుట్టి చివరిసారిగా ఆ వార్త తెచ్చిన వానితో యిలా చెప్పారు:&nbsp;<BR>‘‘నాయనా! నా చిన్ననాటి మిత్రునితో కొన్ని మాటలు మాట్లాడ&nbsp;<BR>టానికి నాకు కొంత తీరికను యివ్వవయ్యా! ఆరుబయట కొంతసేపు ఉండని-&nbsp;<BR>వ్వవయ్యా! ఆ వచ్చిన వాళ్లకు స్వాగతం చెప్పి కూర్చోమని చెప్పు. హుక్కా యిచ్చి&nbsp;<BR>కొంచెం సేపు వేచి వుండమని చెప్పు.’’</FONT></p>
<p><FONT FACE="SHREE900, SHREE, sans-serif" SIZE="3">మళ్లీ మేము ఏకాంతంగా ఉన్నప్పుడు వారిని యిలా అడిగాను. ‘‘స్వామీజీ&nbsp;<BR>మీరు సాధువులు. మీ స్వాగతోత్సవంకోసం చందా వసూలు చేయబడింది.&nbsp;<BR>దేశంలో క్షామం చెలరేగి వుండడంవల్ల మీరు కలకత్తాకు వచ్చేలోపల ‘నాకు&nbsp;<BR>స్వాగతమివ్వటానికి ఒక్కపైసాకూడా ఖర్చుపెట్టవద్దు. ఆ డబ్బంతా క్షామనిధికి&nbsp;<BR>జమచేయండి’ అని మీరు తంతిని పంపుతారేమోనని అనుకున్నాను. కాని మీరు&nbsp;<BR>అలా చేయలేదు. ఎందుకు?’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఎందుకలా చేయాలి? ఒక గొప్ప సంక్షోభం చెలరేగాలనే నా&nbsp;<BR>కోరిక. అటువంటిది ఏమీ లేకపోతే జనులు శ్రీరామకృష్ణునివైపు ఆకర్షింపబడి&nbsp;<BR>ఆయన పేరు విని ఉత్సాహం చూపిస్తారా? ఈ విజయోత్సవమంతా నాకోసం&nbsp;<BR>చేయబడిందా? లేక ఆయన పేరు ప్రఖ్యాతులు ప్రపంచమంతా వ్యాపించలేదా?&nbsp;<BR>ఆయనను గూర్చి తెలుసుకోవాలని ఎలాంటి ఉబలాటం కనబడుతున్నదో&nbsp;<BR>చూడు! ఇక ఆసక్తిగలవారంతా క్రమంగా ఆయననుగూర్చి తెలుసుకుంటారు.&nbsp;<BR>దానివల్ల దేశానికి మంచి జరగదంటావా? దేశాభ్యుదయానికై అవతరించిన&nbsp;<BR>ఆయనను గురించే ప్రజలు తెలుసుకోకపోతే వాళ్ల కెలా శ్రేయస్సు కలుగుతుంది?&nbsp;<BR>ఆయన ఎవరో వాళ్లు చక్కగా తెలుసుకుంటే - అప్పుడు మనుష్యులు నిజమైన&nbsp;<BR>మనుష్యులుగా రూపొందుతారు. అటువంటి మనుష్యులుగల సభ్యసమాజం&nbsp;<BR>తయారైనప్పుడు, యిటువంటి క్షామాలు మొదలైనవాటిని దేశంనుండి పార&nbsp;<BR>ద్రోలటానికి ఎంతకాలం పడుతుంది? అందువల్ల అలాంటి కోలాహలం,&nbsp;<BR>సందడి జరగాలని నేను ఆశపడ్డాను. దానివలన, ప్రజలలో శ్రీరామకృష్ణుని&nbsp;<BR>సందేశంపట్ల విశ్వాసం ఏర్పడుతుంది. కాకపోతే నాకోసం యింత హడావిడి&nbsp;<BR>చేయటంవల్ల ప్రయోజనమేముంటుంది? దానితో నాకేమి పని? మీ యింట్లో&nbsp;<BR>నీతోకూడా ఆడుకున్నప్పటికంటే యిప్పుడేమైనా గొప్పవాణ్ణయినానా?</FONT></p>
<hr class="puTa_virupu">
<table><tr><td><a class=puTa_lanke href=puTa3080.html>p3080</a></td><td>p3081</td><td><a class=puTa_lanke href=puTa3082.html>p3082</a></td></tr></table>
</div></body></html>
