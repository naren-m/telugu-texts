<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3211.html>p3211</a></td><td>p3212</td><td><a class=puTa_lanke href=puTa3213.html>p3213</a></td></tr></table>

<p><FONT FACE="TimesNewRoman, Times, serif" SIZE="2">˙</FONT></p>
<p><FONT FACE="SHREE900, SHREE, sans-serif" SIZE="3">మీ హితోపదేశానికి నేను కృతజ్ఞుడను. అది మీ సాధన, అనుభవాలవల్ల కలి-&nbsp;<BR>గింది. అనేక నూతన భావాలను తలలో యిముడ్చుకొనడంవల్ల అప్పు&nbsp;<BR>డప్పుడు బాధపడాల్సి వస్తుందనేది పచ్చినిజం. అనేకసార్లు నాక్కూడా యిటు-&nbsp;<BR>వంటి అనుభవమే కలిగింది.</FONT></p>
<p><FONT FACE="SHREE900, SHREE, sans-serif" SIZE="3">కాని ఈసారి నేను పడుతున్న బాధ వేరు. కరుణామయుడైన భగవం&nbsp;<BR>తునిపై ఉన్న నా విశ్వాసం యింకా పోలేదు. అది ముందెన్నడు పోదుకూడ. శాస్త్రా-&nbsp;<BR>లపై నాకున్న విశ్వాసం అచంచలం. కాని భగవదిచ్ఛ ననుసరించి గడచిన ఆరు&nbsp;<BR>సంవత్సరాలు ఎన్నో అడ్డంకులతోను, విఘ్నాలతోను నాకు నిరంతర పోరాటం&nbsp;<BR>సాగుతూనేవుంది. నాకు ఆదర్శమైన శాస్త్రం లభించింది. ఆదర్శ పురుషుని&nbsp;<BR>దర్శించాను. కాని, చివరవరకు దేనినిగాని కొనసాగించలేకపోతున్నాను - నాకున్న&nbsp;<BR>తీవ్రమైన వ్యధ యిదే.</FONT></p>
<p><FONT FACE="SHREE900, SHREE, sans-serif" SIZE="3">మరొక ముఖ్యవిషయం: కలకత్తాలో వుంటున్నప్పుడు నాకు మంచి జరిగే&nbsp;<BR>అవకాశం కనపడటంలేదు. అక్కడ నా తల్లి, యిద్దరు సోదరులు ఉన్నారు. అంద-&nbsp;<BR>రిలో నేను పెద్దవాడను. రెండవవాడు ఎఫ్‌.ఎ. చదువుతున్నాడు. మూడవవాడు&nbsp;<BR>పసివాడు.</FONT></p>
<p><FONT FACE="SHREE900, SHREE, sans-serif" SIZE="3">పూర్వం వాళ్ళ స్థితి బాగుండేదే. కాని మా నాన్నగారు చనిపోయిన తర్వాత&nbsp;<BR>వారి స్థితి దుర్భరంగావుంది. ఒక్కొక్కప్పుడు వారు పస్తులుండవలసి వస్తోంది.&nbsp;<BR>చివరకు కొందరు చుట్టాలు వారి నిస్సహాయ స్థితిని సదవకాశంగా తీసుకొని,&nbsp;<BR>పిత్రార్జితమైన యింటినుండి వారిని బైటికి తరిమేశారు. హైకోర్టులో వ్యాజ్య-&nbsp;<BR>మాడి, ఆ యింటిలో కొంత భాగాన్ని రాబట్టుకో గలిగారు. కాని దారిద్య్రం&nbsp;<BR>వారిని పీడిస్తోంది. కోర్టువ్యాజ్యం వలన దాపురించే స్థితి యిదే గదా!</FONT></p>
<p><FONT FACE="SHREE900, SHREE, sans-serif" SIZE="3">కలకత్తాకు దగ్గరలో ఉండటంవల్ల నే నీ స్థితిని చూడవలసి వస్తోంది.&nbsp;<BR>ఒక్కొక్కప్పుడు రజోగుణం ప్రకోపించి, అహంకారం చెలరేగి నన్ను కార్య&nbsp;<BR>రంగంలోకి దూకడానికి ఉబలాటపడేటట్లు చేస్తోంది. ఇటువంటి సమయా-&nbsp;<BR>లలో నా హృదయంలో దారుణమైన యుద్ధం చెలరేగుతుంది. కాని యిప్పుడు&nbsp;<BR>వ్యాజ్యం పూర్తి అయింది. అందువల్ల కొన్నిరోజులు యిక్కడుండి పరిస్థితులను&nbsp;<BR>చక్కబరచిన తర్వాత ఈ ప్రదేశానికి స్వస్తి చెప్పి మళ్ళీ యిక్కడకు రాకుండేటట్లు&nbsp;<BR>నన్ను ఆశీర్వదించండి.</FONT></p>
<p><FONT FACE="SHREE902, SHREE, sans-serif" SIZE="3">అపూర్యమాణ మచల ప్రతిష్టం</FONT></p>
<p><FONT FACE="SHREE902, SHREE, sans-serif" SIZE="3">సముద్రమాపః ప్రవిశన్తి యద్వత్‌</FONT></p>
<hr class="puTa_virupu">
<table><tr><td><a class=puTa_lanke href=puTa3211.html>p3211</a></td><td>p3212</td><td><a class=puTa_lanke href=puTa3213.html>p3213</a></td></tr></table>
</div></body></html>
