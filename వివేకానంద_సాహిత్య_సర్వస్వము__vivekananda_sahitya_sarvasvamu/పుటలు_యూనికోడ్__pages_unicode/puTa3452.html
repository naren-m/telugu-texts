<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3451.html>p3451</a></td><td>p3452</td><td><a class=puTa_lanke href=puTa3453.html>p3453</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup>˙</FONT></p>
<p><FONT FACE="SHREE900, SHREE, sans-serif" SIZE="3">కూడ లేదు. భగవదిచ్ఛానుసారం జరుగుతుంది. ఆ బెంగాలీపుస్తకాన్ని చూసి నేను&nbsp;<BR>సిగ్గుపడుతున్నాను. పరమహంసగారు ఉపయోగించిన భాషను యథాతథంగా&nbsp;<BR>వ్రాసి న్యాయం చేకూర్చానని పాపం ఆ రచయిత భావించి వుండొచ్చు. కాని శ్రీరా-&nbsp;<BR>మకృష్ణుడు స్త్రీల సమక్షంలో అలాంటి భాషను ఎన్నడూ మాట్లాడి వుండడని&nbsp;<BR>అతడికి తెలియదు. ఈ మహనీయుడు తన పుస్తకాన్ని స్త్రీ పురుషు లిద్దరు&nbsp;<BR>సమంగా చదవాలని భావిస్తున్నాడు! భగవంతుడా, ఇలాటి బుద్ధిహీనులనుండి&nbsp;<BR>నన్ను రక్షించు. పైగా వారి చాపల్యాలు వారికి వున్నాయి. వారందరూ ఆయనను&nbsp;<BR>ఎరుగుదురట! ఒట్టి బుద్ధిహీన ప్రసంగం!... బిచ్చగాళ్లు, తాము రాజుల మను-&nbsp;<BR>కొంటున్నారు! మూర్ఖులు పండితుల మనుకొంటున్నారు. నికృష్ట బానిసలు&nbsp;<BR>ప్రభువుల మనుకొంటున్నారు! వారి స్థితి ఆ విధంగా వుంది. ఏం చేయాలో&nbsp;<BR>నాకు పాలుపోకుంది. భగవంతుడు నన్ను కాపాడుగాక! నా ఆశ పూర్తిగా మద్రాసు&nbsp;<BR>మీదే వుంది. మీ పనిని మీరు కొనసాగించండి. కలకత్తావారి అధికారానికి లోబ-&nbsp;<BR>డొద్దు. వారిలో ఏ ఒకరైనా సమర్థులౌతారని ఆశిస్తూ వారిని సంతోషంగా&nbsp;<BR>వుంచండి. మీ పనిని మీరు స్వతంత్రంగా కొనసాగించండి. ‘వంట సిద్ధమైనాక&nbsp;<BR>తినటానికి అనేకమంది వచ్చి కూర్చుంటారు.’ కాబట్టి జాగ్రత్త వహించి పనిసా-&nbsp;<BR>గించండి.</FONT></p>
<p><FONT FACE="SHREE900, SHREE, sans-serif" SIZE="3">ఆశీస్సులతో,</FONT></p>
<p><FONT FACE="SHREE900, SHREE, sans-serif" SIZE="3">భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>  </sup>Ȉ ˝</FONT></p>
<BR>
<p><FONT FACE="SHREE902, SHREE, sans-serif" SIZE="3">(సింగారవేలు మొదలియారుకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">అమెరికా,</FONT></p>
<p><FONT FACE="SHREE900, SHREE, sans-serif" SIZE="3">నవంబర్‌ 30, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన కిడి,</FONT></p>
<p><FONT FACE="SHREE900, SHREE, sans-serif" SIZE="3">శ్రీరామకృష్ణుని గురించి ప్రచురితమైన అద్భుత కథలనుగూర్చి నీకు ఒక&nbsp;<BR>సలహా యిస్తున్నాను. వాటినుండి, వాటిని రచించిన మూర్ఖులనుండి వైదొలగు.&nbsp;<BR>అవి యథార్థాలే, కాని ఆ మూర్ఖులు విషయాన్ని పూర్తిగా తారుమారు చేస్తారని&nbsp;<BR>నా గట్టినమ్మకం. బోధించటానికి అనంతమైన జ్ఞానం ఆయనవద్ద వుంది. అనా-&nbsp;<BR>వశ్యకాలైన మహత్తులనే ఎందుకు ఉదహరించాలి! అవి దేన్నీ నిరూపించలేవు. జడ-&nbsp;<BR>పదార్థం ఆత్మను రుజువుచేయలేదు. మహత్తులు చేయటానికి, భగవంతుని&nbsp;<BR>అస్తిత్వం, ఆత్మ లేక అమృతత్వం అనే విషయాలకూ ఏం సంబంధముంది?...</FONT></p>
<hr class="puTa_virupu">
<table><tr><td><a class=puTa_lanke href=puTa3451.html>p3451</a></td><td>p3452</td><td><a class=puTa_lanke href=puTa3453.html>p3453</a></td></tr></table>
</div></body></html>
