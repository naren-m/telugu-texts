<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa512.html>p512</a></td><td>p513</td><td><a class=puTa_lanke href=puTa514.html>p514</a></td></tr></table>

<p><FONT FACE="TimesNewRoman, Times, serif" SIZE="2">9 8</FONT></p>
<p><FONT FACE="SHREE900, SHREE, sans-serif" SIZE="3">ప్రతిపాదించబడిందని గ్రహించవలసి వస్తుంది. ఆ మాట కిది అర్థం కాదనటం&nbsp;<BR>నిస్సంశయం. గీతోపదేశానికి సంబంధించిన వ్యక్తుల జీవితాలను పరిశీలిస్తే వారి&nbsp;<BR>జీవితం వ్యత్యాసంగా వున్నదని తెలియవస్తుంది. అర్జునుడు భీష్మద్రోణులను&nbsp;<BR>యుద్ధంలో నిర్జించాడు. అతడు తన క్షేమాన్ని, కోర్కెలను, తన అల్పవ్యక్తిత్వాన్ని&nbsp;<BR>అనేక పర్యాయాలు త్యాగం చేశాడు.</FONT></p>
<p><FONT FACE="SHREE900, SHREE, sans-serif" SIZE="3">గీత కర్మయోగాన్ని బోధిస్తుంది. మనం యోగారూఢులమై పని&nbsp;<BR>చెయ్యాలి. కర్మలో అలాటి యోగస్థితిలో తన అల్పవ్యక్తిత్వాన్ని గురించిన&nbsp;<BR>ఎరుక వ్యక్తికి లేదు. యోగం ద్వారా పనిచేసేటప్పుడు ‘నేనిది చేస్తున్నాను, అది&nbsp;<BR>చేస్తున్నాను’ అనే చింత వుండదు. పాశ్చాత్యుల కిది అర్థం కాదు. ‘నే ననే భావం&nbsp;<BR>లేకపోతే, అహంకారం పోతే మానవు డెలా పనిచెయ్యగల’డని వారంటారు.&nbsp;<BR>తనను గురించిన ఆలోచనలేక, ఏకాగ్రచిత్తంతో ఒకడు చేసినపని అనేకరెట్లు&nbsp;<BR>నాణ్యమైనదిగా వుంటుంది. ఈ విషయాన్ని ప్రతివాడు తన జీవితంలో గ్రహించి&nbsp;<BR>వుండవచ్చును. ఎన్నో పనులు మనం ఎరుకలేకే చేస్తున్నాం. ఆహారాన్ని జీర్ణం చేసు-&nbsp;<BR>కోవడం మొదలైనవి యిలాంటి పనులే. అనేక పనులను మనం ఎరుకతో&nbsp;<BR>చేస్తున్నాం. మరికొన్నింటిని సమాధివంటి స్థితిలో నుండి, యీ అల్ప&nbsp;<BR>వ్యక్తిత్వాన్ని గురించిన చింతలేక చేస్తాం. చిత్రకారుడు తన అహంకారాన్ని&nbsp;<BR>(నేను అనే భావాన్ని) విడిచి చిత్రలేఖనంలో నిమగ్నుడై పనిచేస్తే అద్భుతమైన చిత్త-&nbsp;<BR>రువులను రూపొందించగలడు. నేర్పరిఐన వంటవాడు తన మనస్సునంతా&nbsp;<BR>తానుపయోగించే వంటవస్తువులపై కేంద్రీకరిస్తాడు; ఆ సమయంలో అత డితర&nbsp;<BR>విషయా లన్నింటిని మర్చిపోతాడు. అయితే అలాంటి వారీవిధంగా ఏదో&nbsp;<BR>ఒక్కపనినే - తమ కలవాటైన పనినే - చెయ్యగలరు. అన్ని పనులను యీ విధం-&nbsp;<BR>గానే చెయ్యాలని గీత బోధిస్తూంది. ఎవరు యోగంద్వారా ఈశ్వరుడితో&nbsp;<BR>ఐక్యులవుతారో, అలాటివారు కార్యాలన్నింటిని ఏకాగ్రచిత్తంతో చేస్తారు. వారు&nbsp;<BR>స్వప్రయోజన మేమీ ఆశించరు. అలాటి కర్మ వల్లనే లోకానికి శుభం కలుగు-&nbsp;<BR>తుంది. అలాంటి కర్మనుండి అశుభం వాటిల్లదు. ఆ విధంగా పనిసేవారు&nbsp;<BR>తమకోసం ఏమీ చేసుకోరు.</FONT></p>
<p><FONT FACE="SHREE900, SHREE, sans-serif" SIZE="3">సమస్త కర్మ ఫలితం మంచిచెడుల సమ్మిశ్రమం. కొంచెం స్పర్శమాత్రంగా&nbsp;<BR>ఐనా చెడు కలువని సత్కార్యం లేదు. నిప్పును ఆవరించివుండే పొగవలె పనిని&nbsp;<BR>కొంతచెడు అంటే వుంటుంది. సాధ్యమైనంత ఎక్కువ శుభం, వీలైనంత&nbsp;<BR>తక్కువ అశుభం కలిగే పనులలోనే మనం నిమగ్నులం కావాలి. అర్జునుడు భీష్మ-&nbsp;<BR>ద్రోణులను చంపాడు; ఈ పని జరుగకపోతే దుర్యోధనుణ్ణి జయించటం&nbsp;<BR>సాధ్యంకాదు. అధర్మమే ధర్మాన్ని అణచివేసి, ప్రవర్థమానమయ్యేది. ఆ విధంగా</FONT></p>
<hr class="puTa_virupu">
<table><tr><td><a class=puTa_lanke href=puTa512.html>p512</a></td><td>p513</td><td><a class=puTa_lanke href=puTa514.html>p514</a></td></tr></table>
</div></body></html>
