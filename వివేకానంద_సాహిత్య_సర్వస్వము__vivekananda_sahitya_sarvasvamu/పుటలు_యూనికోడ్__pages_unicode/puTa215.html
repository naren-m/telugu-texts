<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa214.html>p214</a></td><td>p215</td><td><a class=puTa_lanke href=puTa216.html>p216</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">ణపత్రాలలో ఒకదాన్ని గురించీ పోరు సల్పితే మనం ఏ సిద్ధాంతాన్ని కనుగొనలేం.&nbsp;<BR>యుగాలపర్యంతం మానవులు పోరాటం చేస్తున్నారు; దీనివల్ల లభించిన ఫలం&nbsp;<BR>ఏమిటి? మేధాశక్తి ఆధ్యాత్మిక లక్ష్యాన్ని చేరలేదు. మనం మేధాశక్తిని అతిక్రమిం-&nbsp;<BR>చిపోవాలి; మతంయొక్క తార్కాణం స్పష్టపరిశీలనలోనే, ప్రత్యక్షానుభూతిలోనే,&nbsp;<BR>ఆత్మసాక్షాత్కారంలోనే వుంది. ఎదుట యీ గోడ వుందనటానికి ఋజువు అది&nbsp;<BR>మనకు కనబడటంలోనే వుంది. ఇది వుందా లేదా అని మనం కూలబడి యుగాల&nbsp;<BR>తరబడి వాదించినా, ఏ సిద్ధాంతాన్ని కనుగొనలేం; ఎదుటవున్న గోడను&nbsp;<BR>చూడండి; చాలు. ప్రపంచంలోని జనమంతా యిది లేదంటే, వారి మాటను&nbsp;<BR>మీరు నమ్మరు. ఎందుకంటె మీ ప్రత్యక్షానుభూతి&nbsp;<BR>జగత్తులోని ఉపదేశావళికంటె, ప్రమాణపత్రాలకంటె మిన్న ఐనదని మీరు&nbsp;<BR>ఎరుగుదురు.</FONT></p>
<p><FONT FACE="SHREE900, SHREE, sans-serif" SIZE="3">ధార్మికవర్తనులు కాగోరితే, ముందుగా గ్రంథావళిని విసిరివేయండి. గ్రంథ-&nbsp;<BR>పఠనం ఎంత తక్కువ చేస్తే అంతమేలు చేకూరుతుంది; ఒక్కసమయంలో ఒక్క-&nbsp;<BR>పనినే చేపూనండి. ఆధునిక కాలంలో పాశ్చాత్యదేశాల్లో తన మెదడుకు నానాప-&nbsp;<BR>దార్థాలను చేరవేయటం నైజమైపోయింది. జీర్ణంకాని నానారకాల భావపరంపర&nbsp;<BR>మెదడులో అల్లకల్లోలం కలుగచేస్తుంది. విశృంఖలరీతిలో భావాలు చెలరేగు&nbsp;<BR>తూండటంతో స్పష్టభావరూపం ఏర్పడటానికి అవకాశం వుండదు. అనేక సంద-&nbsp;<BR>ర్భాల్లో యీ స్థితి ఒకరకమైన వ్యాధిగా పరిణమిస్తుంది. ఇది మతం కాదు; ధర్మం&nbsp;<BR>కాదు; కొందరు వ్యక్తులు ఒక రకమైన ఉద్వేగాన్ని అభిలషిస్తారు. వారికి భూతా-&nbsp;<BR>లను గురించిన కథలను చెప్పండి. ఉత్తరధ్రువంనుంచి వచ్చేవారిని గురించి వారికి&nbsp;<BR>వినిపించండి. రెక్కలతోగాని, మరేరూపాలతోగాని ఏదో దూరప్రాంతంనుంచి&nbsp;<BR>వింతజీవులు ఏతెంచి అదృశ్యులై తమను పరికిస్తూ, విలక్షణానుభూతిని కలిగిస్తా&nbsp;<BR>రని వారితో చెప్పండి. ఈ విడ్డూరపుగాథలు విని, సంతృప్తిపడి వారు తమతమ&nbsp;<BR>ఇళ్లకు తరలిపోతారు. కాని ఇరవైనాలుగు గంటల్లో రోమాంచకర ఉత్తేజాను&nbsp;<BR>భూతికోసం వారు తహతహలాడుతూంటారు. కొందరు యీ అనుభూతిని&nbsp;<BR>మతానుభూతి అంటూంటారు. ఈ మార్గం మతం కాదు సరికదా వారిని ఉన్మా-&nbsp;<BR>దాలయం కేసి నడిపిస్తుంది. బలహీనులకు ఈశ్వరుడు అందడు. పూర్వోక్త అతి-&nbsp;<BR>ప్రకృత విశేషాలు మానవుణ్ణి శక్తిహీనుణ్ణి చేసి వదలుతవి. కాబట్టి వారి దరిచేర-&nbsp;<BR>వద్దు; వాటికి చేరువయ్యేవారి శక్తి సన్నగిల్లుతుంది; వారి మెదడులో విశృంఖలస్థితి&nbsp;<BR>విజృంభిస్తుంది; మనసుకు దుర్బలత దాపురిస్తుంది; ఆత్మ అవినీతి పాలబడు-&nbsp;<BR>తుంది; దారుణ విహ్వలత దాపురిస్తుంది. మతం ప్రసంగాల్లో లేదని, కేవలం&nbsp;<BR>అది ఆత్మానుభూతిలో వుందని విశ్వసించండి. అది పాండిత్యం కాదు మరి</FONT></p>
<hr class="puTa_virupu">
<table><tr><td><a class=puTa_lanke href=puTa214.html>p214</a></td><td>p215</td><td><a class=puTa_lanke href=puTa216.html>p216</a></td></tr></table>
</div></body></html>
