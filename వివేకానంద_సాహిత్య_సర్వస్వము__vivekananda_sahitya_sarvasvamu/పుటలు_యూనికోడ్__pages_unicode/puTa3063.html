<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3062.html>p3062</a></td><td>p3063</td><td><a class=puTa_lanke href=puTa3064.html>p3064</a></td></tr></table>

<p><FONT FACE="SHREE900, SHREE, sans-serif" SIZE="3">వనంలో ఉన్నప్పుడు శ్రీరామకృష్ణులు మాతో యిలా చెప్పారు. ‘‘ఈ భక్తులంతా&nbsp;<BR>నా ఆంతరంగిక వర్గానికి చెందినవారు కారని అమ్మ నాకు చెప్పింది.’’ ఆ రోజు&nbsp;<BR>శ్రీరామకృష్ణులు తన స్త్రీ పురుష భక్తుల నిద్దరిని ఉద్దేశించి చెప్పిందే.</FONT></p>
<p><FONT FACE="SHREE900, SHREE, sans-serif" SIZE="3">శ్రీరామకృష్ణులు భక్తులలో తరతమ భేదాలను, హెచ్చు తగ్గులను - ఏ&nbsp;<BR>విధంగా సూచిస్తారో అనే విషయాన్ని గూర్చి ప్రసంగిస్తూ స్వామీజీ, గృహస్థుల&nbsp;<BR>జీవితం, సన్యాసుల జీవితం మధ్య భేదం ఎంత ఎక్కువగా ఉందో వివరించటం&nbsp;<BR>మొదలుపెట్టారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: కామ, కాంచన మార్గంలో ప్రవర్తిస్తూ అదే సమయంలో&nbsp;<BR>శ్రీరామకృష్ణుని యథార్థంగా అర్థం చేసుకోవటం సాధ్యమేనా? లేక ఎవరికైనా,&nbsp;<BR>ఎప్పటికైనా, సాధ్యమౌతుందా? అటువంటి మాటలను ఎప్పుడూ నమ్మవద్దు.&nbsp;<BR>శ్రీరామకృష్ణుని శిష్యులలో ఎందరో యిప్పుడు తాము ‘ఈశ్వరకోటికి’ చెందిన-&nbsp;<BR>వారమని, ఆంతరంగిక భక్తులమని ఏమేమో చెప్పుకుంటున్నారు. ఆయనలో&nbsp;<BR>ఉన్న త్యాగ వైరాగ్యాలను అనుసరింపలేకపోయినారు. అయినా తాము ఆంత&nbsp;<BR>రంగిక భక్తులమని ప్రగల్భాలు పలుకుతున్నారు. అటువంటి మాటలను లెక్క-&nbsp;<BR>పెట్టవద్దు. ఆయన త్యాగ చక్రవర్తి. ఆయన కృపను పొందిన వారెవరైనా కామినీ&nbsp;<BR>కాంచనభోగాలను అనుభవిస్తూ జీవితాన్ని గడుపుతారా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే స్వామీ! దక్షిణేశ్వరంలో ఆయన దగ్గరకు వచ్చిన వాళ్లు&nbsp;<BR>ఆయన భక్తులుకారా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: కాదని ఎవరన్నారు? శ్రీరామకృష్ణుని దగ్గరకు పోయినవాళ్లంతా&nbsp;<BR>ఆధ్యాత్మికంగా వృద్ధి చెందారు, చెందుతున్నారు, చెందుతారు. పూర్వకల్పంలో&nbsp;<BR>సిద్ధిపొందిన ఋషులు మానవశరీరాలుదాల్చి అవతార పురుషునితోపాటు&nbsp;<BR>భూమి మీదికి వస్తారని శ్రీరామకృష్ణులు చెబుతుండేవారు. వాళ్లు భగవంతుని&nbsp;<BR>అనుచరులు. భగవంతుడు వారి ద్వారా పనిచేసి తన ధర్మాన్ని ప్రచారం చేస్తాడు.&nbsp;<BR>ఇతరులకోసం స్వార్థాన్ని పూర్తిగా ఎవరు త్యాగం చేస్తారో ఇంద్రియభోగాలను&nbsp;<BR>అసహ్యంతో ఎవరు విసర్జిస్తారో లోకకల్యాణానికి, జీవసంక్షేమానికి ఎవరు తమ&nbsp;<BR>జీవితాలను వినియోగిస్తారో, వాళ్లు మాత్రమే అవతారపురుషుని అనుచరులు.&nbsp;<BR>ఇది యథార్థమని తెలుసుకో. ఏసుక్రీస్తు శిష్యులంతా సన్యాసులు - శ్రీ&nbsp;<BR>శంకరులు, శ్రీరామానుజులు, శ్రీచైతన్య మహాప్రభువు, బుద్ధభగవానుడు - వీరం-&nbsp;<BR>దరినుండి సరాసరి అనుగ్రహం పొందిన వారంతా సర్వసంగ పరిత్యాగులైన సన్యా-&nbsp;<BR>సులు. ఈ సన్యాస సంప్రదాయం వాళ్లే, శిష్య పరంపరాగతంగా లోకంలో బ్రహ్మ-&nbsp;<BR>విద్యను వ్యాపింపజేసిన వాళ్లు. కామినీ, కాంచనాలకు దాసుడైనవాడు&nbsp;<BR>మరొకరికి ముక్తి కల్గించగలిగాడనిగాని లేక అతనికి భగవంతుని పొందే త్రోవ</FONT></p>
<hr class="puTa_virupu">
<table><tr><td><a class=puTa_lanke href=puTa3062.html>p3062</a></td><td>p3063</td><td><a class=puTa_lanke href=puTa3064.html>p3064</a></td></tr></table>
</div></body></html>
