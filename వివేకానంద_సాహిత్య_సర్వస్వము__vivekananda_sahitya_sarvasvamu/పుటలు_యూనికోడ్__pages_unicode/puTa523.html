<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa522.html>p522</a></td><td>p523</td><td><a class=puTa_lanke href=puTa524.html>p524</a></td></tr></table>

<p><FONT FACE="TimesNewRoman, Times, serif" SIZE="2">1 0 8</FONT></p>
<p><FONT FACE="SHREE900, SHREE, sans-serif" SIZE="3">వెర్రివేషాలచేత వారిని మోసగించడానికి ప్రయత్నిస్తారు. డబ్బుకోసం ఒకడు&nbsp;<BR>మరొకణ్ణి మోసగిస్తే వాడు దుర్మార్గుడని, వంచకుడని అంటావు. ఇక ఆధ్యాత్మి&nbsp;<BR>కంగా ఇంకొకణ్ణి వంచించాలనుకునే వాడి దుర్మార్గం ఎంత అధికమైనది? ఇది&nbsp;<BR>అత్యంత హేయం. సత్యం నిన్ను బలిష్ఠుని చేసి మూఢవిశ్వాసాల కతీతుణ్ణి&nbsp;<BR>చెయ్యాలి. అదే దీనికి ప్రమాణం. నిన్ను మూఢవిశ్వాసాల కతీతుణ్ణిగా చెయ్య-&nbsp;<BR>టమే తత్త్వజ్ఞుడి ధర్మం. ఈ ప్రపంచం, దేహం, మనస్సుకూడా మూఢవిశ్వా-&nbsp;<BR>సాలే. మీరు అనంతమైన ఆత్మలు! మిణుకుమిణుకు మనే నక్షత్రాలచేత వంచింప&nbsp;<BR>బడటమా? సిగ్గుచేటు! మీరు అమరులు. మిణుకు మిణుకు మనే నక్షత్రాలు&nbsp;<BR>మీ వలన బతుకుతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">నే నొకసారి హిమాలయాలలో ప్రయాణం చేస్తున్నాను. మా ముందు&nbsp;<BR>సుదీర్ఘమైన మార్గముంది. దిక్కులేని సన్న్యాసులమైన మేం మమ్మల్ని మోసుకు&nbsp;<BR>పోవడానికి ఎవ్వరిని నియమించుకోలేకపోయాం. మాలో ఒక వృద్ధుడున్నాడు.&nbsp;<BR>బాట వందల మైళ్లు ఎగుడు దిగుడులతో వుంది. ఆ వృద్ధుడు తన ముందు&nbsp;<BR>ఏముందో చూడగానే యిలా అన్నాడు: ‘‘దీనినెలా దాటటం? నేనిక ఎంత-&nbsp;<BR>మాత్రం నడవలేను. నా గుండె బద్దలవుతుంది.’’ నే నతడితో ‘‘నీ కాళ్లవైపు&nbsp;<BR>చూసుకో’’ అన్నాను. అతడలాగే చూసుకున్నాడు. ‘‘నీ కాలి కిందవున్న బాట&nbsp;<BR>నువ్వు దాటినదే కదా. నీ ముందున్నదీ ఆ బాటే కదా. త్వరలో అది నీ కాలి&nbsp;<BR>కిందే వుంటుంది’’ అని చెప్పాను. మహోన్నతమైన విషయాలన్నీ నీ కాలి&nbsp;<BR>కిందే వున్నాయి. ఎందుకంటే మీ రా దివ్యనక్షత్రాలు. ఇవన్నీ మీ పాదాల&nbsp;<BR>కిందే వున్నాయి. మీరు గుప్పెటతోబట్టి నక్షత్రాలను మింగేయవచ్చును. మీ నిజ&nbsp;<BR>మైన ప్రకృతి అలాంటిది. బలిష్ఠులవండి. మూఢవిశ్వాసాల కతీతులవండి.&nbsp;<BR>స్వతంత్రులవండి.</FONT></p>

<hr class="puTa_virupu">
<table><tr><td><a class=puTa_lanke href=puTa522.html>p522</a></td><td>p523</td><td><a class=puTa_lanke href=puTa524.html>p524</a></td></tr></table>
</div></body></html>
