<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2759.html>p2759</a></td><td>p2760</td><td><a class=puTa_lanke href=puTa2761.html>p2761</a></td></tr></table>

<p><FONT FACE="SHREE900, SHREE, sans-serif" SIZE="3">అఖండసత్త, అఖండచిత్తు, అఖండానందం అనేవి ఆత్మస్వరూపాలేగాని ఆత్మ&nbsp;<BR>గుణాలు కావు. వాటికీ ఆత్మకూ భేదం లేనేలేదు. మూడూ ఒక్కటే. ఒక్కటి&nbsp;<BR>మూడు విభిన్నరీతుల్లో కానవస్తోంది. అవి సకల వ్యావహారిక జ్ఞానానికి అతీతా-&nbsp;<BR>లైనవి. నిత్యాత్మజ్ఞానం మానవుని మెదడులో చొచ్చుకొన్నప్పుడు ‘స్ఫురణ’గాను&nbsp;<BR>‘వివేకం’గాను యింక యితరంగాను అవుతుంది. దేనిద్వారా తాను ప్రకాశి-&nbsp;<BR>స్తూందో దాన్నిబట్టి దాని ఆవిష్కృతి భేదిల్లుతుంది. ఆత్మగా భావించినప్పుడు&nbsp;<BR>మానవుడికీ అతి అల్పజంతువుకూ వ్యత్యాసమే లేదు. జంతువు మెదడు తక్కువ&nbsp;<BR>పరిపక్వత పొందింది. దానిద్వారా రూపొందే చిత్తును మనం సహజావబోధ&nbsp;<BR>మంటాం. అది చాలమందంగా వుంటుంది. మానవుడి మెదడు అధిక పదును&nbsp;<BR>కలిగి వుంటుంది. కాబట్టి దానిద్వారా కలిగే ఆవిష్కృతి మరింత స్పష్టంగా&nbsp;<BR>వుంటుంది. అత్యున్నతిని గడించిన మానవుడిలో అది సమగ్ర స్పష్టతగలది అవు-&nbsp;<BR>తుంది. సత్త విషయంకూడ అంతే. ఆత్మస్వరూపమైన పారమార్థిక సత్తకు&nbsp;<BR>కేవలం ప్రతిబింబమే మనం ఎరిగిన సత్త, పరిమిత సత్త. ఆనందం విషయంకూడ&nbsp;<BR>యింతే. మనం ‘ప్రేమ’ ‘ఆకర్షణ’ అంటామే, ఇవి ఆత్మస్వరూపమైన నిత్యానం-&nbsp;<BR>దానికి ప్రతిబింబాలే. ఆవిష్కృతమైనప్పుడు పరిమితి ఏర్పడుతుంది. అవ్యక్త&nbsp;<BR>ఆత్మస్వరూపం అపరిమితం. ఆ ఆనందానికి పరిమితి లేదు. ప్రేమలో పరిమితు&nbsp;<BR>లున్నాయి. నిన్ను నేనొక రోజు ప్రేమిస్తాను, మరునాడు ద్వేషిస్తాను. ఒకనాడు&nbsp;<BR>ప్రేమ పెరుగుతుంది, మరునాడు అది తగ్గుతుంది. ఇందుకు కారణం అది&nbsp;<BR>ప్రతిబింబ మవటమే.</FONT></p>
<p><FONT FACE="SHREE900, SHREE, sans-serif" SIZE="3">కపిలుడితో మేం వివాదపడే మొదటి విషయం దేవుణ్ణి గురించి. వ్యష్టి&nbsp;<BR>బుద్ధితో ప్రారంభమై, వ్యష్టిదేహం వరకు జరిగే ప్రకృతి పరిణామా లన్నిటికీ&nbsp;<BR>వెనుక శాసకుడు, పాలకుడు ఐన పురుషుడు ఒకడు వుండటం అవసరమైనట్లే,&nbsp;<BR>విశ్వంలోకూడ విశ్వబుద్ధికి, విశ్వాహంకారానికి, విశ్వమనస్సుకి, సూక్ష్మ స్థూల-&nbsp;<BR>రూపాల్లోవున్న విశ్వవస్తువులకు అన్నిటికీ శాసకుడు, పాలకుడూ వుండాలి.&nbsp;<BR>వెనుక శాసకుడుగా, పాలకుడుగా విశ్వపురుషుడు ఒకడు లేకున్నా విశ్వక్రమానికి&nbsp;<BR>సమగ్రత ఎలా? విశ్వక్రమానికి వెనుక విశ్వపురుషుడు లేడని మీరన్న పక్షంలో,&nbsp;<BR>వ్యష్టిక్రమానికి వెనుక మీరు చెప్పే పురుషుడు లేడని మేం చెప్పగలం. మెట్టుమె-&nbsp;<BR>ట్టుగా వరుసగా వికసించిన వ్యష్ట్యావిష్కృతులకు మరుగున వాటన్నిటికి&nbsp;<BR>అతీతుడుగా అప్రాకృతుడు ఒకడు వుండటం నిజమేనని, ఆ న్యాయమే విశ్వా-&nbsp;<BR>విష్కృతుల విషయంలోకూడ అన్వయిస్తుంది. ఈ విశ్వప్రకృత్యావిష్కారాలకు&nbsp;<BR>అతీతుడైవున్న విశ్వాత్మే ‘ఈశ్వరుడు’ ‘పరాత్పరుడు’ ‘భగవంతుడు’ అనేపేర్లతో&nbsp;<BR>వ్యవహరింపబడుతుంది.</FONT></p>
<hr class="puTa_virupu">
<table><tr><td><a class=puTa_lanke href=puTa2759.html>p2759</a></td><td>p2760</td><td><a class=puTa_lanke href=puTa2761.html>p2761</a></td></tr></table>
</div></body></html>
