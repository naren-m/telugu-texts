<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2960.html>p2960</a></td><td>p2961</td><td><a class=puTa_lanke href=puTa2962.html>p2962</a></td></tr></table>

<p><FONT FACE="SHREE900, SHREE, sans-serif" SIZE="3">హరినామం, హరినామం, హరినామం మాత్రమే శరణ్యం. ఈ కలి&nbsp;<BR>కాలంలో వేరేమార్గం లేనేలేదు. లేనేలేదు. లేనేలేదు.</FONT></p>
<p><FONT FACE="SHREE900, SHREE, sans-serif" SIZE="3">అల్లా నామాన్ని స్మరించి మరొకడు సిద్ధిని పొందినాడు అనుకుందాం.&nbsp;<BR>తక్షణమే అతడు ప్రారంభించిన సంప్రదాయం వ్యాపిస్తుంది. ఇదే వరస. కాని,&nbsp;<BR>మనం చూడవలసింది యేమంటే, ఏ గమ్యం పొందటానికి ఆ పూజా&nbsp;<BR>విధానాలు, సాధనామార్గాలు ఏర్పడినవి అనేదే. ఆ గమ్యం శ్రద్ధ. శ్రద్ధ అనే&nbsp;<BR>పదాన్ని తెలుపటానికి మన బెంగాలీ భాషలో మరో పర్యాయపదం లేదు. శ్రద్ధ&nbsp;<BR>నచికేతుని హృదయంలో ప్రవేశించిందని కఠోపనిషత్తు చెబుతున్నది ‘ఏకాగ్రత’&nbsp;<BR>అనే పదంతోకూడా శ్రద్ధ అనే పదంయొక్క పూర్తిభావాన్ని వివరించలేము.&nbsp;<BR>‘ఏకాగ్రనిష్ఠ’ అనే పదం దానిలోని భావాన్ని కొంతవరకు తెలుపుతుంది. ఏదో&nbsp;<BR>ఒక మత పరమార్థాన్ని గూర్చిగాని నీవు తదేకనిష్ఠతో ధ్యానిస్తే, మనస్సు&nbsp;<BR>అంతకంతకు ‘ఏకత్వం’ వైపు, ఒకే గమ్యంవైపు అనగా అఖండ సచ్చిదానంద&nbsp;<BR>సాక్షాత్కారంవైపు పోతున్నదని నీకు తెలుస్తుంది. ఈ ‘నిష్ఠలలో’ ఏదో ఒకదాన్ని&nbsp;<BR>జీవితంలో అవలంబించమని భక్తి లేక జ్ఞానశాస్త్రాలు మానవులకు ప్రత్యేకమైన&nbsp;<BR>సలహా యిస్తున్నవి. యుగాలు గడిచేకొద్దీ, ఈ మహోత్తమమైన సత్యాలు,&nbsp;<BR>వికృతరూపాలు దాల్చి దేశాచారాలుగా మారిపోయినాయి. ఇలా జరిగింది ఒక్క&nbsp;<BR>భారతదేశంలోనే కాదు. లోకంలో వున్న అన్నిదేశాల్లోను, అన్ని సంఘాల్లోను&nbsp;<BR>జరిగింది. విచక్షణజ్ఞానం లేని సామాన్య ప్రజలు వీటినే పట్టుకుని తమలో&nbsp;<BR>తాము పోరాటం సాగించారు. తమ గమ్యాన్ని మరచిపోయినారు. అందువల్లనే&nbsp;<BR>శాఖాసంప్రదాయాలు, పోరాటాలు, తగాదాలు జరుగుతునే ఉన్నాయి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీజీ! దీనినుండి తప్పించుకోటానికి ఉపాయమేమిటి?&nbsp;<BR>స్వామీజీ: ప్రాచీనకాలంలో ఉన్న శ్రద్ధను తిరిగి తీసుకుని రావాలి.</FONT></p>
<p><FONT FACE="SHREE900, SHREE, sans-serif" SIZE="3">పేరుకున్న చెత్తచెదారాలు అనే కలుపు మొక్కల్ని పీకి పారవేయాలి. ప్రతి మతం-&nbsp;<BR>లోను, ప్రతి సంప్రదాయంలోను, దేశకాలాలకు అతీతమైన పరమసత్యాలు ఉన్న-&nbsp;<BR>మాట నిజమే! కాని వాటి మీద ఎంతో చెత్తచెదారం పేరుకొనిపోయివుంది.&nbsp;<BR>దీన్ని తొలగించి శాశ్వత ధర్మాలను ప్రజలముందుంచాలి. అప్పుడే మన మతం,&nbsp;<BR>మన దేశం నిజంగా ఉపకారాన్ని పొందుతుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: దాన్నెలా సాధించాలి?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మొట్టమొదట మనం మహాపురుషపూజను ప్రారంభించాలి.</FONT></p>
<p><FONT FACE="SHREE900, SHREE, sans-serif" SIZE="3">ప్రజలు అనుసరించటానికి, శాశ్వతసత్యాలను సాక్షాత్కరించుకొన్న మహాపురు-&nbsp;<BR>షులను వారికి పరిచయం చేయాలి. భారతదేశ విషయంలో శ్రీరామచంద్రుడు,&nbsp;<BR>శ్రీకృష్ణుడు, మహావీరుడైన హనుమంతుడు మొదలైన వారిని మహాపురుషుల</FONT></p>
<hr class="puTa_virupu">
<table><tr><td><a class=puTa_lanke href=puTa2960.html>p2960</a></td><td>p2961</td><td><a class=puTa_lanke href=puTa2962.html>p2962</a></td></tr></table>
</div></body></html>
