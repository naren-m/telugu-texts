<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1809.html>p1809</a></td><td>p1810</td><td><a class=puTa_lanke href=puTa1811.html>p1811</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">205</FONT></p>
<p><FONT FACE="SHREE900, SHREE, sans-serif" SIZE="3">ప్రవేశించి వెంటనే మరణించిందని ఆనాటి మధ్యాహ్నం నేనొక వార్తాపత్రికలో&nbsp;<BR>చదివాను! ఈ విషయంలో డాక్టర్ల అభిప్రాయం ఏమైనా నిజమైన కారణం&nbsp;<BR>యిదిగా నాకు తోస్తోంది: అన్ని నీళ్లను ఒక్కసారిగా చూసి వాటిలో ప్రవేశించటం&nbsp;<BR>ఆమెకు అదే మొదటిసారై వుంటుంది; ఆ ఆకస్మికాఘాతానికి శరీరం తట్టుకోలేక&nbsp;<BR>ఆమె ప్రాణాలను కోల్పోయి వుంటుంది. ఇందులో అతిశయోక్తి ఏమీ లేదు.&nbsp;<BR>ఇక రష్యా దేశస్థులు, మరికొందరు యీ విషయంలో చెప్పలేనంత అపరిశుద్ధంగా&nbsp;<BR>వుంటారు. థిబెట్‌ మొదలు, ఆ ప్రాంత దేశాలన్నింట్లోను స్థితి యిదే. కాని&nbsp;<BR>అమెరికా హోటల్‌ లన్నింట్లోను ఒక స్నానాలగది, దానిలో గొట్టపు నీరు&nbsp;<BR>వచ్చే సౌకర్యాలు వున్నాయి.</FONT></p>
<p><FONT FACE="SHREE900, SHREE, sans-serif" SIZE="3">ఇక యిక్కడ మన దేశ స్థితి ఎంత వ్యత్యాసమో చూడండి. హిందువుల&nbsp;<BR>మైన మనం ఎందుకు స్నానం చేస్తాం? - పాపం కలుగుతుందనే భయంచేత.&nbsp;<BR>పాశ్చాత్యులు తమ ముఖాన్ని, చేతులను కడుక్కోవటం పారిశుధ్యం నిమిత్తం.&nbsp;<BR>స్నానమంటె మన అర్థం దేహంమీద నీళ్లు పోసుకోవటం, - చమురు, మురికి&nbsp;<BR>అంటుకొని కనిపిస్తున్నా సరే! ఇక మన దాక్షిణాత్య సోదరులు ఎంతో పొడవైన,&nbsp;<BR>వెడల్పైన బొట్లతో తమను అలంకరించుకొంటారు! వాటిని పూర్తిగా పోగొట్టటా-&nbsp;<BR>నికి ఒక పూమిస్‌ రాయితో</FONT><FONT FACE="SHREE900, SHREE, sans-serif" SIZE="2"><sup>8  </sup></FONT><FONT FACE="SHREE900, SHREE, sans-serif" SIZE="3">రుద్దవలసి వుంటుందేమో! మన దేశంలో స్నానం&nbsp;<BR>చెయ్యటం సులభం - ఎక్కడో ఒకచోట నీళ్లలో దూకేయటమే; కాని పాశ్చా-&nbsp;<BR>త్యదేశాల్లో అలాకాదు. వారు ఒక మోపెడు ఉడుపులను ముందు విప్పివెయ్యాలి&nbsp;<BR>- అందులో ఎన్ని గుండీలు, ఎన్ని కొక్కేలు, ఎన్ని నేత్రాకృతిగల బెజ్జాలుం-&nbsp;<BR>టాయో! మన దేహం యితరులకు కనిపిస్తే తప్పేమీ కాదు. వారిలో అది భయం-&nbsp;<BR>కరమైన దోషం! కాని యిద్దరు - తండ్రి, కుమారులవంటి - మగవారైతే ఔచి-&nbsp;<BR>త్యదోషం లేదు. స్త్రీల ముందు మాత్రం ఆపాదమస్తకం దుస్తులుండే తీరాలి.</FONT></p>
<p><FONT FACE="SHREE900, SHREE, sans-serif" SIZE="3">బాహ్య పారిశుద్ధ్యాచారం దీర్ఘకాలానుభవంలో - ఆచారాలన్నిటిలా - కొన్ని&nbsp;<BR>చోట్ల, ఆచార విరుద్ధమైన ఒక హింసాత్మక కార్యంగా ఏర్పడుతుంది. శరీర సంబం-&nbsp;<BR>ధాలైన సమస్త విషయాలు ఏకాంతంలోనే చూసుకోవాలని యూరోపియన్ల అభి-&nbsp;<BR>ప్రాయం. సరే. ‘‘ఇతరులు చూసేటప్పుడు ఉమ్మి వెయ్యటం అసభ్య ప్రవర్తన.&nbsp;<BR>ఇతరుల ముందు నోటిని పుక్కిలించి కడుక్కోవటం అవమానకరం.’’ అందు-&nbsp;<BR>చేత, యితరుల ఆక్షేపణకు భయపడి, వారు భోజనానంతరం నోటిని కడు-&nbsp;<BR>క్కోరు. ఫలితంగా దంతాలు క్రమక్రమంగా క్షీణిస్తాయి! సంఘానికి భయపడి,&nbsp;<BR>నాగరికతా భిన్నప్రవర్తనమని తలచి, పారిశుద్ధ్యాన్ని విడిచిపెట్టటాని కిదొక నిద-&nbsp;<BR>ర్శనం. మనది యిందుకు విరుద్ధమైన ‘‘అతి’’ - అందరిముందు పుక్కిలించి&nbsp;<BR>నోటిని కడుగుకోవటం, వీథిలో కూర్చుని వాంతివచ్చేట్లు శబ్దాలు చేస్తూ, యిలా</FONT></p>
<hr class="puTa_virupu">
<table><tr><td><a class=puTa_lanke href=puTa1809.html>p1809</a></td><td>p1810</td><td><a class=puTa_lanke href=puTa1811.html>p1811</a></td></tr></table>
</div></body></html>
