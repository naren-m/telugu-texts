<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa575.html>p575</a></td><td>p576</td><td><a class=puTa_lanke href=puTa577.html>p577</a></td></tr></table>
<p><FONT FACE="SHREE900, SHREE, sans-serif" SIZE="3">మత స్వత్వాలు</FONT></p>
<p><FONT FACE="TimesNewRoman, Times, serif" SIZE="2">1 6 1</FONT></p>
<p><FONT FACE="SHREE900, SHREE, sans-serif" SIZE="3">ఆలోచన, జీవితం ఆగిపోయినప్పుడేగాని మతదృష్టిని విడనాడటం సాధ్యం&nbsp;<BR>కాదు. మానవుడికి ఆలోచన వున్నంతదాకా యీ ప్రయత్నం సాగిపోతూ వుండ-&nbsp;<BR>వలసిందే. ఏదో ఒక రూపంలో అతడికి మతం వుండి తీరవలసిందే. కాబట్టే&nbsp;<BR>లోకంలో మతస్వరూపాలు అనేకం ఏర్పడ్డాయి. వాటి పరిశీలన మనకు అయో-&nbsp;<BR>మయం కలిగిస్తుంది. కాని, ఎందరో అనుకునేటట్లు వాటి పరిశీలన నిష్ప్రయో-&nbsp;<BR>జనం మాత్రం కాదు. ఈ సంక్షోభంలో సమన్వయం వుంది; ఈ అపశ్రుతుల&nbsp;<BR>నడుమ సామరస్యం ధ్వనిస్తూంది. దాన్ని వినగలవారు రసాన్ని ఆస్వాదించగలరు.</FONT></p>
<p><FONT FACE="SHREE900, SHREE, sans-serif" SIZE="3">ఈ కాలంలో మనం ఎదుర్కోవలసిన ప్రశ్న లన్నింటిలో అతిపెద్ద ప్రశ్న&nbsp;<BR>యిది: తెలిసింది, తెలియదగింది యిరువైపుల అజ్ఞేయం, చిరఅజ్ఞాతం ఐన&nbsp;<BR>దానిచే బద్ధమై వుందని అంగీకరిస్తాం; మరి ఆ అజ్ఞాతమైన దాన్ని ఎందుకు&nbsp;<BR>అన్వేషించాలి? తెలిసిన దానితో ఎందుకు సంతృప్తిపడకూడదు? తినటంతో,&nbsp;<BR>తాగటంతో, సంఘంలో ఏదో కాస్త మేలు చేయటంతో ఎందుకు సంతృప్తిపడ-&nbsp;<BR>కూడదు? ఈనాడు యీ భావమే ప్రాబల్యం వహిస్తోంది. మహాపండితుడినుండి&nbsp;<BR>అప్పుడప్పుడే మాటలు నేర్చుకొంటున్న శిశువు దాకా - అందరూ ‘‘లోకానికి&nbsp;<BR>ఉపయోగం చేయండి. అదే మతం. సృష్టి రహస్యాన్ని గురించిన జిజ్ఞాసతో&nbsp;<BR>తలబద్దలుకొట్టుకోవద్దు’’ అనటం నేర్చుకొన్నారు. తత్ఫలితంగా నే డీ వాదాలు&nbsp;<BR>నిజమైనవిగా పరిగణింపబడుతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">కాని, మన భాగ్యవశాత్తు సృష్టిమర్మాన్ని భేదింపవలసే వుంది. వ్యక్తమైన&nbsp;<BR>యీ వర్తమానం, యీ ప్రత్యక్షం అవ్యక్తంగా వున్నదానిలో ఒక అంశ మాత్రమే.&nbsp;<BR>అనంతమైన ఆత్మప్రపంచం ఇంద్రియచేతనమైన భూమికపై యీషణ్మాత్రం వ్యక్త-&nbsp;<BR>మైంది. దీని కవతల ఏముందో తెలుసుకోక దీని కర్థం చెప్పటం ఎలా? దీని&nbsp;<BR>తత్వం యిదని నిర్ధారించటం ఎలా సాధ్యం? ఒకనాడు సోక్రటీసు ఏథెన్స్‌&nbsp;<BR>నగరంలోకి వెళ్లి ఉపన్యసిస్తూండగా గ్రీకు దేశానికి వెళ్లిన బ్రాహ్మణు డొకడిని&nbsp;<BR>కలుసుకోవటం సంభవించింది. అన్ని విద్యలలోను మానవుణ్ణి గురించి తెలుసు&nbsp;<BR>కొనే విద్య గొప్పదని సోక్రటీసు విప్రుడుతో అన్నాడు. వెంటనే విప్రుడు యిలా&nbsp;<BR>అడిగాడు: ‘‘దేవుణ్ణి తెలుసుకోకుండా మానవుణ్ణి ఎలా తెలుసుకోగలవు?’’ ఈ&nbsp;<BR>దేవుడు, ఈ చిర అజ్ఞేయం, యీ పరమం లేదా యీ అనంతం, యీ నామ-&nbsp;<BR>రహితమైనది - లేదా, మీ కిష్టమైన మరేపేరుతో ఐనా దీన్ని వ్యవహరించండి -&nbsp;<BR>ఇదే, ఇదొక్కటే మన ప్రస్తుత జీవితంలో తెలిసిన దానికి, తెలియదగిన దానికి&nbsp;<BR>అర్థం యివ్వగలిగింది; హేతువు చెప్పగలిగింది. మీరేదైనా, పరమభౌతిక&nbsp;<BR>మైన దాన్ని తీసుకోండి. భౌతిక విజ్ఞాన శాస్త్రాలలో దేనినైనా తీసుకోండి, రసా-&nbsp;<BR>యనిక శాస్త్రాన్నో, పదార్థ విజ్ఞానశాస్త్రాన్నో, ఖగోళ శాస్త్రాన్నో, జీవశాస్త్రాన్నో,</FONT></p>
<hr class="puTa_virupu">
<table><tr><td><a class=puTa_lanke href=puTa575.html>p575</a></td><td>p576</td><td><a class=puTa_lanke href=puTa577.html>p577</a></td></tr></table>
</div></body></html>
