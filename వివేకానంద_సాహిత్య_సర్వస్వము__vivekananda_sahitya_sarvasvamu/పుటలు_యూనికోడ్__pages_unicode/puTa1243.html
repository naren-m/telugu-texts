<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1242.html>p1242</a></td><td>p1243</td><td><a class=puTa_lanke href=puTa1244.html>p1244</a></td></tr></table>
<p><FONT FACE="SHREE900, SHREE, sans-serif" SIZE="3">14 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">నిరంతరం బయలుదేరుతూనే వుంటుంది. క్షణమాత్రంలో జగత్తంతా,&nbsp;<BR>అదృశ్యమై, ఎట్లో ఎక్కడికోపోతుంది. పర్వతాగ్రంలో, చరియదగ్గర నిలబడి, తన&nbsp;<BR>పక్కనే నోరు తెరుచుకొని ఉన్న ఘోరరాక్షసిలా కనిపించే, అగాధమైన చీకటి&nbsp;<BR>కోనను చూస్తే ఎంతటి ధీరుడైనా, జంకి, వెనుకకు తగ్గి, ‘‘ఇది నిత్యమేనా?’’&nbsp;<BR>అని ప్రశ్నించుకుంటాడు. జీవితకాలమంతా, ఎంతో బుద్ధిపాటవంతో, తదేక&nbsp;<BR>దీక్షతో, పరిశ్రమించి నిర్మించుకున్న ఆశాసౌధాలు, ఒక్క నిమిషంలోనే కూలి&nbsp;<BR>నేలపాలౌతాయి. ‘‘అవి నిత్యములేనా?’’ అనే ప్రశ్న మళ్లీ తలెత్తి సమాధానం&nbsp;<BR>ఆశిస్తుంది. కాలం గడిచేకొద్దీ, మనల్ని ఈ ప్రశ్న మరింత బలంతో వేధిస్తూ&nbsp;<BR>ఉంటుంది. మరో విషయం. మనిషి సుఖాభిలాషి. సుఖంకోసం ఎన్నెన్ని&nbsp;<BR>మార్గాల్లోనో మనిషి పరుగెత్తుతాడు. ఈ వెర్రి వెదకులాట అంతా, ఇంద్రి&nbsp;<BR>యాలకు కనిపించే ఈ బాహ్య ప్రపంచంలోనే. పట్టిందెల్ల బంగార మవుతున్న&nbsp;<BR>ఒక యువకుణ్ణి ప్రశ్నించి చూడండి. ‘‘ప్రపంచం నిత్యమే. సత్యమే’’ అంటాడు.&nbsp;<BR>అప్పు డాతని నమ్మకమదే. వార్ధక్యదశలో మళ్లీ వాడినే ప్రశ్నించండి. అప్పటికత&nbsp;<BR>డెన్నో ఆశాభంగాలనుభవించి ఉంటాడు. అతడిప్పుడు - ‘‘అంతా అదృష్టంపై&nbsp;<BR>ఆధారపడి వుంటుందం’’టాడు. తన కోరికలు నెరవేరజాలవని అతనికి తెలిసి&nbsp;<BR>పోయింది. ఏ దారి పట్టినా, దాటశక్యంకాని, వజ్రకఠినమైన గోడ అడ్డుతగులు-&nbsp;<BR>తోంది. ఇంద్రియవ్యాపార ఫలం మొదట అనుకూలంగా ఉన్నా, తర్వాత ఎదురు&nbsp;<BR>తిరుగుతోంది. ఏదీ శాశ్వతం కాదు. అన్నీ అనిత్యాలే. భోగాలు, దౌర్భాగ్యం,&nbsp;<BR>విభవం, సంపద, అధికారపదవి, దరిద్రం, - అన్నీ అనిత్యాలే. ఇంతెందుకు?&nbsp;<BR>జీవితమే అట్టిది.</FONT></p>
<p><FONT FACE="SHREE900, SHREE, sans-serif" SIZE="3">మనిషి అవలంబింపదగిన మత మార్గాలు రెండే. శూన్యవాది (నిహిలిస్ట్‌)&nbsp;<BR>అయి, సర్వమూ శూన్యమని, భూతభవిష్యత్తులనుగూర్చి - వర్తమానాన్ని&nbsp;<BR>గూర్చిగూడ - తెలిసికోలేమని వాదించడం ఒక మార్గం. ‘‘వర్తమానాన్ని గూర్చి&nbsp;<BR>కూడ’’ అనడం ఎందుకంటే భూతభవిష్యత్తులు శూన్యమనేవాళ్లు వర్తమానం&nbsp;<BR>ఉందనడం అవివేకం. ఇది ‘‘తల్లిదండ్రులు లేరు. బిడ్డపుట్టాడు’’ అనడం&nbsp;<BR>లాంటిది. ఈ శూన్యవాదం ఒక మార్గం. క్షణమాత్రమైనా నిజంగా శూన్యవాది&nbsp;<BR>కాగలవాడిని నేనెన్నడూ చూడలేదు. మాటల్లో మాత్రం శూన్యవాదిగా ఉండటం&nbsp;<BR>చాలా సులభం.</FONT></p>
<p><FONT FACE="SHREE900, SHREE, sans-serif" SIZE="3">ఇంక, రెండవమార్గం సత్యాన్వేషణ రూపమైన విషయ విచారం. అనిత్యమై&nbsp;<BR>నిరంతర పరిణామాలు చెందే, ఈ జగత్తులో ఏదైనా సత్యపదార్థం వుందా? -&nbsp;<BR>అని పరిశీలించడం. భౌతిక పరమాణువులతో కల్పింపబడిన ఈ శరీరంలో,&nbsp;<BR>నిత్య పదార్థమేదైనా వుందా? అనే విచారం మొట్టమొదటినుండి, మానవుడు</FONT></p>
<hr class="puTa_virupu">
<table><tr><td><a class=puTa_lanke href=puTa1242.html>p1242</a></td><td>p1243</td><td><a class=puTa_lanke href=puTa1244.html>p1244</a></td></tr></table>
</div></body></html>
