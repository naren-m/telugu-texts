<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa463.html>p463</a></td><td>p464</td><td><a class=puTa_lanke href=puTa465.html>p465</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - మనంచేసే మేలు మనకేగాని లోకానికి కాదు</FONT></p>
<p><FONT FACE="TimesNewRoman, Times, serif" SIZE="2">4 9</FONT></p>
<p><FONT FACE="SHREE900, SHREE, sans-serif" SIZE="3">న్నతి బడయగలడు. దురభిమాని మూర్ఖుడు. అతనికి పరులపట్ల సానుభూతి&nbsp;<BR>వుండదు; లోకాన్ని అతడెన్నడు చక్కచేయలేడు, తానూ పునీతుడు కాలేడు, పరి-&nbsp;<BR>పూర్ణుడూ కాలేడు.</FONT></p>
<p><FONT FACE="SHREE900, SHREE, sans-serif" SIZE="3">నేటి ఉపన్యాసంలోని ముఖ్యవిషయాలను సింహావలోకనం చేద్దాం. 1.&nbsp;<BR>లోకం మన కేమీ ఋణపడి ఉండలేదనేది, మనమే లోకానికి ఋణపడి వున్నా-&nbsp;<BR>మనేది మొదటి విషయం. ఇసుమంత లోకహితం ఒనర్చడానికి అనుమతుల&nbsp;<BR>మవటం మన భాగ్యం. లోకోపకార మొనరించటం నిజానికి మనకే మనం ఉప-&nbsp;<BR>కారం చేసుకోవడం. 2. లోకానికి ఒక భగవంతు డున్నాడనటం రెండవ&nbsp;<BR>విషయం. ప్రపంచం కొట్టుకొని పోతూందని మీరు నేను దానిని రక్షించాలని&nbsp;<BR>అనుకోవడం నిజం కాదు. భగవంతుడు సదా జగదంతరాత్ముడై వున్నాడు.&nbsp;<BR>ఆతడు అవినాశి, ఎల్లప్పుడు చురుకుతనంగలవాడు, అనంతజాగరూకుడు. విశ్వ&nbsp;<BR>మంతా నిద్రిస్తూన్నప్పుడు ఆతడు నిద్రించడు; ఆతడు నిరంతరం కర్మ మొన-&nbsp;<BR>రిస్తూనే వున్నాడు. విశ్వంలోని సమస్తరూపాలూ పరిణామాలూ ఆతడివే. 3.&nbsp;<BR>మన మెవ్వరిని ద్వేషింపరాదనేది మూడవ విషయం. ప్రపంచం సదా మంచి&nbsp;<BR>చెడుల సమ్మిశ్రమే అయివుంటుంది. దుర్బలులపట్ల సానుభూతి చూపటం,&nbsp;<BR>దురాచారుణ్ణికూడా ప్రేమించటం మన ధర్మం. ఈ లోకం ఒకపెద్ద వ్యాయామ&nbsp;<BR>శాల. ఆధ్యాత్మికబలం ఇంకేకొద్ది దానిని వర్ధిల్లచేసికోడానికి మనం ఇక్కడ&nbsp;<BR>వ్యాయామం చెయ్యాలి. 4. దురభిమానం ప్రేమకు విరుద్ధం. కాబట్టి మనం&nbsp;<BR>ఎలాంటి దురభిమానులుగాను కాకూడదనేది నాల్గవ విషయం. ‘పాపాన్ని&nbsp;<BR>ద్వేషిస్తానే గాని పాపిని ద్వేషించను’ అనే దురభిమానుల జారుడు మాటలు మీరు&nbsp;<BR>వినే వుంటారు. కాని నిజానికి పాపానికి పాపికి వ్యత్యాసం ఏర్పరుపగలిగిన వ్యక్తి&nbsp;<BR>మొహాన్ని చూడడానికి ఎంతదూరమైనా పోవడానికి నేను సిద్ధం. పై విధంగా&nbsp;<BR>చెప్పడం సులభం. గుణ గుణి విభేదాన్ని చక్కగా గుర్తింపగలిగితే మనం పరి&nbsp;<BR>పూర్ణమానవులమే కావచ్చు. కాని అలా గుర్తించటం సాధ్యంకాదు. అంతేగాక&nbsp;<BR>మనలో సంక్షోభం ఎంత తగ్గితే, ప్రశాంతి ఎంత హెచ్చితే, ప్రేమ కూడా అంత&nbsp;<BR>పెరుగుతుంది. మన పనులూ అంత శ్రేష్ఠాలుగా వుంటాయి.</FONT></p>

<hr class="puTa_virupu">
<table><tr><td><a class=puTa_lanke href=puTa463.html>p463</a></td><td>p464</td><td><a class=puTa_lanke href=puTa465.html>p465</a></td></tr></table>
</div></body></html>
