<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2581.html>p2581</a></td><td>p2582</td><td><a class=puTa_lanke href=puTa2583.html>p2583</a></td></tr></table>

<p><FONT FACE="SHREE900, SHREE, sans-serif" SIZE="3">ప్రార్థనలు చేస్తారు.... ఈ విషయాన్ని గురించి ఆలోచించండి! ఇది ఉన్మాదం&nbsp;<BR>కాదా! కాక, మరేమిటి? దీనికి బాధ్యులెవరు? మీరు మతప్రచారం చేయవచ్చు-&nbsp;<BR>నుగాని, పసిబిడ్డల మనస్సులను ఉద్రేకపరచటమా!... ఇది మిమ్మల్నిపట్టి బాధిం-&nbsp;<BR>చక తీరదు. మీ హృదయాంతరంలో మీ రెవరు? ఇతరుల మనస్సుల్లో చొప్పించే&nbsp;<BR>దౌర్బల్యకర భావాల్లో ప్రతిదానికీ మీరు చక్రవడ్డీతోసహా పరిహారం చెల్లించుకో-&nbsp;<BR>వాల్సి వస్తుంది. కర్మసూత్రం, తాను రాబట్టుకోవలసిన దాన్ని,&nbsp;<BR>రాబట్టుకొనే తీరుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఉన్నపాపం ఒక్కటే - దౌర్బల్యమే అది. నేను బాల్యంలో మిల్టన్‌ రచించిన&nbsp;<BR>‘పారడైజ్‌ లాస్ట్‌’ చదివాను. నా పూజ్యభావాన్ని చూరగొన్న సత్పురుషుడు&nbsp;<BR>సైతాను. దౌర్బల్యానికి వశుడుకాక, దేన్నైనా ఎదుర్కొంటూ తుదివరకు పట్టు-&nbsp;<BR>విడవని వాడే యోగి.</FONT></p>
<p><FONT FACE="SHREE900, SHREE, sans-serif" SIZE="3">నిలబడు, ఉత్సాహం వీడవద్దు... ఒక వెర్రికి మరో వెర్రిని కలుపుకోకు.&nbsp;<BR>రాబోయే చెరువుకు నీ బలహీనతను జోడించవద్దు. లోకానికి నేను చెప్పాల్సింది&nbsp;<BR>అంతే. బలవంతులై వుండండి!... మీరు దయ్యాలను గురించీ, భూతాలను&nbsp;<BR>గురించీ చెబుతుంటారు. మనమే సజీవులమైన భూతాలం. పటుత్వం, వృద్ధి&nbsp;<BR>జీవలక్షణాలు. దౌర్బల్యం మృత్యులక్షణం. ఏదేది దుర్బలమో దాన్నంతా విడనా-&nbsp;<BR>డండి! అది మృత్యువే. బలమే ఐతే, అది నరకంలోవున్నా సరే వెళ్లి దక్కించు&nbsp;<BR>కోండి. ధీరులకే మోక్షం. ‘అందగత్తెలను పొందే అర్హత ధీరుడికే!’ ధీరశ్రేష్ఠుడికే&nbsp;<BR>మోక్షార్హత. నరకం ఎవరిది? చిత్రహింస ఎవరిది? పాపం ఎవరిది? దౌర్బల్యం&nbsp;<BR>ఎవరిది? మరణం ఎవరిది? వ్యాధి ఎవరిది?</FONT></p>
<p><FONT FACE="SHREE900, SHREE, sans-serif" SIZE="3">మీరు దేవుణ్ణి విశ్వసిస్తారు. ఐతే నిజమైన దేవుణ్ణి విశ్వసించండి! ‘‘నువ్వు&nbsp;<BR>స్త్రీవి. నువ్వు పురుషుడివి. నువ్వు యౌవనబలంతో నడుస్తూన్న యువకుడివి...&nbsp;<BR>నువ్వు చేత కర్రబూని తడబడుతూ నడిచే వృద్ధుడివి.’’ (శ్వేతాశ్వతర,</FONT></p>
<p><FONT FACE="TimesNewRoman, Times, serif" SIZE="2">IV - </FONT><FONT FACE="SHREE900, SHREE, sans-serif" SIZE="3">3) నువ్వే దౌర్బల్యం, నువ్వే భయం, నువ్వే స్వర్గం, నువ్వే నరకం.&nbsp;<BR>నువ్వే కాటువేసే సర్పం. భయరూపంలో రా! మృత్యురూపంలో రా! దుఃఖ&nbsp;<BR>రూపంలో రా!...</FONT></p>
<p><FONT FACE="SHREE900, SHREE, sans-serif" SIZE="3">దౌర్బల్యం సమస్తం, బంధం సమస్తం కేవలం మనోకల్పనే. ఒక్కమాటతో&nbsp;<BR>అది అదృశ్యం ఐతీరింది. బలహీనపడవద్దు? బైటపడేదారి మరొకటి లేదు....</FONT></p>
<p>&nbsp;<BR><FONT FACE="SHREE900, SHREE, sans-serif" SIZE="3">లే, దృఢంగావుండు, భయం వద్దు. మూఢనమ్మకాలు వద్దు. సత్యాన్ని, ఉన్నదాన్ని&nbsp;<BR>వున్నట్లుగా ఎదుర్కో. మృత్యువు సంభవిస్తుందా - కష్టాలన్నిటికంటె&nbsp;<BR>కష్టమైనది అది - సంభవించనీ! చివరిదాకా ఉత్సాహం నిలుపుకొనే వుండాలని</FONT></p>
<hr class="puTa_virupu">
<table><tr><td><a class=puTa_lanke href=puTa2581.html>p2581</a></td><td>p2582</td><td><a class=puTa_lanke href=puTa2583.html>p2583</a></td></tr></table>
</div></body></html>
