<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1893.html>p1893</a></td><td>p1894</td><td><a class=puTa_lanke href=puTa1895.html>p1895</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">289</FONT></p>
<p><FONT FACE="SHREE900, SHREE, sans-serif" SIZE="3">‘ఆర్యులనుండి నే నుద్భవించా’నని నువ్వెంత అరిచినా ప్రాచీన భారత&nbsp;<BR>దేశాన్ని గురించి నువ్వు రాత్రింబవళ్లు ఎంత సంకీర్తనం చేసినా, నీ జన్మకు&nbsp;<BR>నువ్వెంత విర్రవీగినా ఉత్తమ కులానికి చెందిన ఓ భారతీయుడా! నువ్వు, నీ తోడి-&nbsp;<BR>వారు బతికివున్నారనుకొంటున్నావా? మీరంతా పదివేల సంవత్సరాల ముసల-&nbsp;<BR>మ్మలు. మీ పూర్వులు నడయాడే శవాలని ఎవరిని నిందించారో నిజంగా&nbsp;<BR>వారిలోనే యిప్పటికీ ఏ కొంచెమో జీవశక్తి కనబడుతోంది. నిజంగా నడయాడే&nbsp;<BR>శవాలు మీరే! మీ ఇళ్లు, వాటిలోని వస్తుసామగ్రి, పురాతన వస్తుప్రదర్శనశాలలో&nbsp;<BR>ప్రదర్శయోగ్యాలు - అవి అంత నిర్జీవాలు, ప్రాచీనాలు. మీ పద్ధతులను,&nbsp;<BR>ప్రవర్తనలను, కదలికలను, జీవిత పోకడలను కళ్లారా చూస్తున్నవాడు తానేదో&nbsp;<BR>బొమ్మ చెప్పే కథలను వినేట్లుగా భావిస్తాడు. మీతో ప్రత్యక్ష పరిచయం తరువాత&nbsp;<BR>యింటికొచ్చి ఎవడైనా తానంతకు పూర్వం ఒక పురాతన చిత్రశాలకు వెళ్లి&nbsp;<BR>బొమ్మలను చూసివచ్చానా? అని సందేహంలో పడతాడు. ఈ మాయా&nbsp;<BR>లోకంలో ఉత్తమ కులానికి చెందిన భారతీయులు మీరే నిజమైన మాయ&nbsp;<BR>బొమ్మలు, ఎడారిలోని ఎండమావులు. మీరు భూతకాలానికి, దాని వైవిధ్యాలకు&nbsp;<BR>ప్రతినిధులు. మీరింకా కనబడటం అజీర్ణంవల్ల కలిగిన ఒక దారుణ పీడకల.&nbsp;<BR>మీరు వట్టిశూన్యులు, భవిష్యత్తులోని వట్టి గాలిమూటలు. స్వప్నలోక నివాసు-&nbsp;<BR>లట! మీరింకా ఎందుకిక్కడ మసలుతున్నారు? మీలో మాంసం, నెత్తురు లేవు.&nbsp;<BR>వట్టి పురాతన భారతదేశ బొమికలగూళ్లు మీరు - మీరు త్వరగా దుమ్మై, గాలిలో&nbsp;<BR>ఎందుకు కలిసిపోరు? మీ కంకాళం వేళ్లకు కొన్ని అమూల్యమైన రత్నపు&nbsp;<BR>టుంగరాలు వున్నాయి. అవి మీ పూర్వులు సంపాదించి పెట్టినవి. మీ&nbsp;<BR>దుర్వాసనాభూయిష్టమైన శవాల కౌగిలింతలో ఎన్నో ప్రాచీన రత్నపేటికలు పదిల&nbsp;<BR>పరచబడ్డాయి. ఇప్పటి వరకు మీకు వాటిని యితరులకు అప్పగించే సమయం&nbsp;<BR>చిక్కలేదు. ఇప్పుడు యీ ఆంగ్లేయుల పరిపాలనలో యీ ఉచిత విద్యావిధానపు&nbsp;<BR>రోజుల్లో, యీ వెలుగులో వాటిని మీ వారసులకు అప్పగించండి; వీలైనంత&nbsp;<BR>త్వరలో ఆ పని చెయ్యండి. చేసి మీరు శూన్యంలో కలిసిపోండి, మాయమై-&nbsp;<BR>పోండి. మీ స్థానంలో నూతన హిందూదేశం ఉద్భవించనివ్వండి. నూతన భారత&nbsp;<BR>దేశం తలఎత్త నివ్వండి. నాగలి చేతబట్టిన రైతుల గుడిసెలనుండి, బెస్తవారి పూరి-&nbsp;<BR>పాకలనుండి, చెప్పులు కుట్టేవారి పూరిళ్లనుండి, పాకీవాళ్ల గుడిసెలనుండి నవీన&nbsp;<BR>భారతదేశం ఉద్భవించనీ! వర్తకుని దుకాణంనుండి, పెసరట్టు అమ్ముకొనేవాడి&nbsp;<BR>పెనంనుండి నూతన హిందూదేశం జన్మించనీ! కర్మాగారాలనుండి, విపణి వీధుల&nbsp;<BR>నుండి, తోటలనుండి, అడవులనుండి, గుట్టలనుండి, పర్వతాలనుండి, నూతన&nbsp;<BR>భారతదేశం తలఎత్తనీ. ఈ జనసామాన్యం వేల సంవత్సరాలనుండి అణగ</FONT></p>
<hr class="puTa_virupu">
<table><tr><td><a class=puTa_lanke href=puTa1893.html>p1893</a></td><td>p1894</td><td><a class=puTa_lanke href=puTa1895.html>p1895</a></td></tr></table>
</div></body></html>
