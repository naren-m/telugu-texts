<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1687.html>p1687</a></td><td>p1688</td><td><a class=puTa_lanke href=puTa1689.html>p1689</a></td></tr></table>
<p><FONT FACE="SHREE900, SHREE, sans-serif" SIZE="3">భవిష్యన్మతం వేదాంతమా?</FONT></p>
<p><FONT FACE="SHREE900, SHREE, sans-serif" SIZE="3">83</FONT></p>
<p><FONT FACE="SHREE900, SHREE, sans-serif" SIZE="3">ఎత్తుగావున్న వేదికమీద యిలా నిలబడటం ఆరాధనగా కనపడదని నాకు తెలుసు.&nbsp;<BR>కాని యిది సేవ ఐతే ఆరాధనమే అవుతుంది.</FONT></p>
<p><FONT FACE="SHREE900, SHREE, sans-serif" SIZE="3">అనంతసత్యాన్ని యికపై మనం గడింపవలసిన పనిలేదు. అనాదిగా అది&nbsp;<BR>యిక్కడే వుంది. దానికి పుట్టుక లేదు, గిట్టటమూ లేదు. జగదీశ్వరుడైన అతడు&nbsp;<BR>ప్రతిజీవిలోను వున్నాడు. ఉన్న దేవాలయం ఒక్కటే - అది దేహమే. ఎన్నటికైనా&nbsp;<BR>వున్న దేవాలయం అదొక్కటే. ఆత్మల కధీశుడు, రాజరాజేశ్వరుడు యీ&nbsp;<BR>దేహంలోనే నివసిస్తాడు. మనం యీ విషయాన్ని గుర్తించక రాతి విగ్రహాలు&nbsp;<BR>చేయిస్తాం. వాటికి ఆలయాలు నిర్మిస్తాం. వేదాంతం భారతదేశంలో ఎప్పుడూ&nbsp;<BR>వుంది. కాని, భారతదేశం నిండా యీ దేవాలయాలూ వున్నాయి: దేవాలయాలే&nbsp;<BR>కావు - చెక్కడపు విగ్రహాలున్న గుహలూ వున్నాయి. ‘‘మూర్ఖుడు గంగానది&nbsp;<BR>ఒడ్డున నిలబడి మంచినీటికోసం బావి తవ్వుతాడు!’’ మనం అలాంటి వారమే!&nbsp;<BR>దేవుడి మధ్యనే జీవిస్తూ మనంపోయి విగ్రహాలు చెక్కుకోవాలి! మన దేహమనే&nbsp;<BR>గుడిలో ఆయన సదా వుండగానే ఆయన్ను విగ్రహరూపంలోకి చొప్పిస్తాం.&nbsp;<BR>మనం పిచ్చివాళ్లం. ఇదే మన పెద్ద భ్రాంతి.</FONT></p>
<p><FONT FACE="SHREE900, SHREE, sans-serif" SIZE="3">ప్రతి వస్తువుని భగవంతుడిగా ఉపాసించు - ప్రతిరూపం అతని&nbsp;<BR>ఆలయమే. మిగిలిన దంతా భ్రమే. చూపును సదా లోపలికే సారించుకో,&nbsp;<BR>బైటికి కానేకాదు. వేదాంతం బోధించే దేవుడు యిలాంటి వాడు. ఇది అతని&nbsp;<BR>ఉపాసనా విధానం. కాబట్టి వేదాంతంలో తెగలు లేవు, సిద్ధాంతాలు లేవు, వర్ణాలు&nbsp;<BR>లేవు. ఇలాంటి మతం భారతదేశంలో దేశీయ మత మెలా కాగలుగుతుంది?</FONT></p>
<p><FONT FACE="SHREE900, SHREE, sans-serif" SIZE="3">వందలకొద్ది వర్ణాలు! ఒకడు మరొకడి ఆహారాన్ని తాకినంత మాత్రాన్నే&nbsp;<BR>అతడు లబోదిబో మని ‘‘దేవుడా, నన్ను కాపాడు. నేను మైలపడ్డాను’’&nbsp;<BR>అంటూ కేక లేస్తాడు. నేను పాశ్చాత్య దేశాలలో పర్యటించి భారతదేశానికి వెళ్లాక,&nbsp;<BR>నేను పాశ్చాత్యులతో కలిసినందుకు, పూర్వాచారాలను ఉల్లంఘించి&nbsp;<BR>నందుకు, పూర్వాచారపరాయణులైన హిందువు లనేకులు పెద్దగోల లేవనెత్తారు.&nbsp;<BR>వేదాలలోని సత్యాలను నేను పాశ్చాత్యులకు బోధించటం వారి కిష్టంలేదు.</FONT></p>
<p><FONT FACE="SHREE900, SHREE, sans-serif" SIZE="3">ఈ భేదాలు, వ్యత్యాసాలు వుండటం ఎలా పొసగుతుంది? మన మంతా&nbsp;<BR>ఆత్మలమే అయి, ఒకటే ఐతే పేదవానిపట్ల ధనికుడు, నిరక్షరాస్యునిపట్ల&nbsp;<BR>విద్యావంతుడు ఎలా నిరాదరం వహిస్తారు? సమాజ వ్యవస్థ మార్పు చెందక,&nbsp;<BR>వేదాంతంలాంటి మతం ఎలా వర్ధిల్లుతుంది? అధిక సంఖ్యాకులు నిజంగా వివేకు&nbsp;<BR>లవటానికి వేల సంవత్సరాలు పడుతుంది. జనానికి నూతన విషయాలు&nbsp;<BR>తెల్పటం, ఉదాత్తాశయాలు కలిగించటం ఎంతో కష్టమైన పని. వారిలో పాదు-&nbsp;<BR>కొన్న పాత మూఢాభిప్రాయాలను తొలగించటం అంతకంటె కష్టమైన పని,</FONT></p>
<hr class="puTa_virupu">
<table><tr><td><a class=puTa_lanke href=puTa1687.html>p1687</a></td><td>p1688</td><td><a class=puTa_lanke href=puTa1689.html>p1689</a></td></tr></table>
</div></body></html>
