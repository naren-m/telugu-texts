<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1895.html>p1895</a></td><td>p1896</td><td><a class=puTa_lanke href=puTa1897.html>p1897</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">291</FONT></p>
<p><FONT FACE="SHREE900, SHREE, sans-serif" SIZE="3">మద్రాసు వెళుతున్నాం కదా. దక్షిణ భారతదేశంలో అధిక ప్రాంతం మద్రాసుకు&nbsp;<BR>చేరింది. కాని భూవైశాల్యంలో ఏం వుంది? ఎడారైనా ఒక అదృష్టవంతుడి చేతిలో&nbsp;<BR>స్వర్గంగా రూపుదిద్దుకొంటుంది. పూర్వం యీ మద్రాసు వట్టి కుగ్రామం. చెన్న-&nbsp;<BR>పట్నమని, మద్రాసుపట్నమని దీన్ని పిలిచేవారు. చంద్రగిరి రాజు దీన్నొక&nbsp;<BR>వర్తకుల కంపెనీకి అమ్మాడు. అప్పుడు ఆంగ్లేయులు జావాలో వర్తకం చేసు&nbsp;<BR>కొనేవారు. ఇంగ్లండు యొక్క ఆసియాదేశ వాణిజ్యానికి బాంటం కేంద్రంగా&nbsp;<BR>వుండేది. మద్రాసు, తక్కిన ఆంగ్ల వాణిజ్యకేంద్రాలు బాంటం అజమాయిషీలో&nbsp;<BR>వుండేవి. ఇప్పు డా బాంటం ఏమైందో! ఇప్పుడు మద్రాసు ఎంత పెరిగిపో-&nbsp;<BR>యిందో! ‘సాహసే లÜః’ అనే నానుడిలో కొంతే సత్యం వుంది. దానికితోడు&nbsp;<BR>జగజ్జనని అనుగ్రహం వుండాలి. ఐనా సాహసవంతులకే లోకమాత అలాటి&nbsp;<BR>అనుగ్రహాన్ని ప్రసాదిస్తుందని అంగీకరిస్తాను.</FONT></p>
<p><FONT FACE="SHREE900, SHREE, sans-serif" SIZE="3">మద్రాసు దక్షిణ భారతదేశ రాష్ట్రాలకు నమూనా. కలకత్తాలోని జగన్నాథ&nbsp;<BR>ఘట్టంలో మన కీ దక్షిణదేశ ఛాయలు కనిపిస్తాయి. అక్కడ మనకు నడినెత్తిన&nbsp;<BR>పిలక పెట్టించి, తలంతా ముండనం చేయించి ముఖంమీద గంధాతక్షతలు మెత్తి,&nbsp;<BR>బొటనవేళ్లు మాత్రమే దూరే యిరుకు చెప్పులు తొడుక్కొని, ముక్కుకు&nbsp;<BR>పొడుం దట్టిస్తూ, పిల్లల ఒళ్లంతా గంధం పట్టించి తిరిగే ఒరిస్సా బ్రాహ్మణులు&nbsp;<BR>కనిపిస్తారు కదా! గుజరాతీ బ్రాహ్మణులు, కారునలుపు మహారాష్ట్ర బ్రాహ్మణులు,&nbsp;<BR>చదరపు తల, పిల్లికళ్లు, మంచి రంగువున్న కొంకణ బ్రాహ్మణులు - వీరంతా&nbsp;<BR>వేషంలో ఒకే విధంగా వుంటారు. అందరూ దక్కను బ్రాహ్మణులే. ఐనా దక్షి-&nbsp;<BR>ణాది నమూనా బ్రాహ్మణుడు నీకు మద్రాసులోనే కనిపిస్తాడు. అతడి ముఖం-&nbsp;<BR>మీద పెద్ద నామాలు (కొత్తవారికిది బీభత్సం) వుంటాయి. (ఉత్తర భారతదే-&nbsp;<BR>శంలో రామానంద మతంవారు యీ రామానుజ నామాలను అనుసరిస్తారు.&nbsp;<BR>వంగదేశ వైష్ణవులు ఒళ్లంతా భయంకరంగా నామాలు పెట్టుకొంటారు) తెలుగు,&nbsp;<BR>తమిళం, మళయాళం యిక్కడి భాషలు. ఆరు సంవత్సరాలపాటు వాటిని విన్నా&nbsp;<BR>వాటిలో నీకొక్క మాటకూడా అర్థంకాదు. వీటిలో ‘ఇ’కార ‘ద’కారాల బహు-&nbsp;<BR>భేదాలు ధ్వనిస్తాయి. ఆ బియ్యం, ఆ మిరియాల పప్పుచారు కలిసిన ఒక ముద్ద&nbsp;<BR>మెల్లగా మింగు. నీ శక్తి ఎలాటిదో బైటపడుతుంది. కరివేపాకు, పోపు వగైరాలు&nbsp;<BR>గల అన్నంలో పెరుగు కలిపి తినటం, నువ్వుల నూనెతో తలంటి&nbsp;<BR>పోసుకోవటం, నువ్వుల నూనెలో చేపలు వేయించటం - వీటిని వదిలేసి దక్షిణ&nbsp;<BR>భారతదేశాన్ని ఊహించలేం.</FONT></p>
<p><FONT FACE="SHREE900, SHREE, sans-serif" SIZE="3">మహమ్మదీయుల కాలంలోను, అంతకు పూర్వమూ దక్షిణ భారత&nbsp;<BR>దేశంలో హిందూమతం సజీవంగా వుండినది. ఇక్కడే శంకరాచార్యులు</FONT></p>
<hr class="puTa_virupu">
<table><tr><td><a class=puTa_lanke href=puTa1895.html>p1895</a></td><td>p1896</td><td><a class=puTa_lanke href=puTa1897.html>p1897</a></td></tr></table>
</div></body></html>
