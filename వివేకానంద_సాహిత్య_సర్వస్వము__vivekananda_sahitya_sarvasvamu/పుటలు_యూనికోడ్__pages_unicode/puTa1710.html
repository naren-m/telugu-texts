<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1709.html>p1709</a></td><td>p1710</td><td><a class=puTa_lanke href=puTa1711.html>p1711</a></td></tr></table>
<p><FONT FACE="SHREE900, SHREE, sans-serif" SIZE="3">జగద్గురువులు</FONT></p>
<p><FONT FACE="SHREE900, SHREE, sans-serif" SIZE="3">105</FONT></p>
<p><FONT FACE="SHREE900, SHREE, sans-serif" SIZE="3">జాతుల జీవితాల్లోనూ యింతే - ఏ జాతీ యీ లోకంలో తానొక్కటే సుఖ-&nbsp;<BR>పడటానికి పుట్టలేదు. ఆ మాట అనటానికి ఎవరు సాహసిస్తారు? ఈశ్వరుని&nbsp;<BR>సంకల్పానుగుణంగా వివిధ జాతుల సామరస్యంకోసం ప్రతి జాతీ నిర్వహిం&nbsp;<BR>చాల్సిన పాత్ర ఒకటుంది; ప్రతి జాతికి, అది కొనసాగించాల్సిన ధర్మం,&nbsp;<BR>నిర్వహించాల్సిన విధి వుంది. వీటి మొత్తం మహత్తరమైన సామరస్యమౌతుంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి యీ ప్రవక్తలలో ఏ ఒక్కరూ లోకాన్ని ఎల్లకాలం శాసించటానికి&nbsp;<BR>జన్మించలేదు. అలాటి ప్రయత్నంలో యింతవర కెవ్వరూ కృతకృత్యులు కాలేదు;&nbsp;<BR>ఏ ఒక్కరూ ఎల్లకాలం ఆధిపత్యం వహించబోరు. ఒక్కొక్కరు కొంత&nbsp;<BR>ప్రయోజనమే సాధిస్తారు; ఆ ప్రత్యేక ప్రయోజనం విషయంలో కాలక్రమంలో&nbsp;<BR>ప్రతి ప్రవక్త లోకాన్ని శాసిస్తూ, లోక వికాసానికి తోడ్పడుతుంటాడు. అంత&nbsp;<BR>వరకు నిజమే.</FONT></p>
<p><FONT FACE="SHREE900, SHREE, sans-serif" SIZE="3">మనలో అనేకులకు పురుషుని ద్వారా వ్యక్తమైన మతంలోనే నమ్మకం. ఈ&nbsp;<BR>నమ్మకం మనకు జన్మత కలిగింది. సూత్రాలను గురించి, సిద్ధాంతాలను గురించి&nbsp;<BR>మనం మాట్లాడతాం. అంతదాకా మంచిదే; కాని, ఒక వ్యక్తి ముఖత వ్యక్తమై&nbsp;<BR>నప్పుడే ఒక సూత్రాన్ని అవగాహనం చేసుకోగలమని మన ఆలోచనలు,&nbsp;<BR>ఉద్యమాలు, పనులు తెలియచేస్తున్నాయి. దేహధారి ఐన ఆదర్శవ్యక్తి ద్వారా&nbsp;<BR>ప్రకటితమైనప్పుడే మన మొక భావాన్ని గ్రహిస్తాం. దృష్టాంతంతో కలిసినప్పుడే&nbsp;<BR>బోధనలు అర్థంచేసుకోగలం. ఉదాహరణలు, ఆదర్శ పురుషులు అవసరంలేని&nbsp;<BR>స్థితికి మనమంతా అభివృద్ధి పొందివుంటే అదెంతో ఆనందకరమైన విషయం!&nbsp;<BR>కాని, మన మా స్థితిలో లేము; కాబట్టి జనబాహుళ్యం తమ సర్వస్వాన్ని యీ&nbsp;<BR>ప్రవక్తల సన్నిధిని, యీ లోకోత్తర పురుషుల సన్నిధిని, దేవుణ్ణి క్రైస్తవులు,&nbsp;<BR>బౌద్ధులు, హిందువులు పూజించే యీ అవతారాల సన్నిధిని వుంచింది.</FONT></p>
<p><FONT FACE="SHREE900, SHREE, sans-serif" SIZE="3">మహమ్మదీయులు మొదటినుండి యిలాటి పూజకు ప్రతికూలురు.&nbsp;<BR>వారికి ప్రవక్తలను, ఈశ్వర దూతలను పూజించటంతోగాని, వారికి విధేయత&nbsp;<BR>ప్రకటించటంతో గాని ఏమీ సంబంధం లేదు; కాని, ఆచరణలో ఒక్క ప్రవక్తకు&nbsp;<BR>బదులు వేలమంది సాధువులు పూజింపబడుతున్నారు. మనం వాస్తవిక&nbsp;<BR>సంఘటనలకు వ్యతిరేకంగా పోలేంకదా! వ్యక్తులను పూజించకుండా వుండలేం.&nbsp;<BR>పూజించటం మంచిదే. ‘‘ప్రభూ, నా తండ్రిని చూప’’మని కోరినప్పుడు మీ&nbsp;<BR>ప్రవక్త చెప్పిన మాట స్మరించుకోండి. ‘‘నన్ను చూసినవాడు నా తండ్రిని&nbsp;<BR>చూసినట్లే’’ అని ఆ మహాప్రవక్త పలికాడు. అతడు మానవుడని కాకుండా మరో-&nbsp;<BR>విధంగా ఎలా భావిస్తాం? అతణ్ణి మానవత ద్వారా మాత్రమే కనుక్కోగలం.&nbsp;<BR>ఈ గదంతటా కాంతి ప్రసారం వుంది. లేనప్పుడు సర్వత్రా మనం ఎందుకు</FONT></p>
<hr class="puTa_virupu">
<table><tr><td><a class=puTa_lanke href=puTa1709.html>p1709</a></td><td>p1710</td><td><a class=puTa_lanke href=puTa1711.html>p1711</a></td></tr></table>
</div></body></html>
