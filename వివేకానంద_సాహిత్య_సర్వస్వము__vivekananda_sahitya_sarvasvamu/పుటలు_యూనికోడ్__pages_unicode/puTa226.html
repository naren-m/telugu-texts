<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa225.html>p225</a></td><td>p226</td><td><a class=puTa_lanke href=puTa227.html>p227</a></td></tr></table>


<p><FONT FACE="SHREE900, SHREE, sans-serif" SIZE="3">గోచరించటం పెద్దదోషమని, మూఢవిశ్వాస సూచకమని వారంటారు.&nbsp;<BR>మూర్తి ఒకటి పెట్టె రూపంలో నిర్మించబడినట్లూ, దానిమీద యిద్దరు దేవతలు&nbsp;<BR>ఆసీనులైనట్లూ, లేక దానిమీద ఒక గ్రంథం వుంచబడినట్లూ దృగ్గోచరమైతే&nbsp;<BR>అది నిర్దుష్ట నిర్మాణమని యూదులు వచిస్తారు. కాని అది ఒక పురుషరూపం-&nbsp;<BR>లోగాని స్త్రీ రూపంలోగాని నిర్మించబడితే వారు ఉలిక్కిపడతారు. మహమ్మ-&nbsp;<BR>దీయులు ప్రార్థన చేసేవేళ ‘కాబా’ అనబడే నల్లని శిలవున్న దేవాలయ స్వరూపాన్ని&nbsp;<BR>మానసికంగా భావనచేసి, పశ్చిమంగా తిరిగితే తప్పులేదని ఎంచుతారు. కాని చర్చ్‌&nbsp;<BR>రూపంలో విగ్రహభావన జరిగితే, అది తగని విగ్రహారాధన అని వారు&nbsp;<BR>ఎలుగెత్తి వచిస్తారు. విగ్రహారాధనలోని లోపం యిది. కాని యివి అన్నీ&nbsp;<BR>అవసరమైన సోపానాలు.</FONT></p>
<p><FONT FACE="SHREE900, SHREE, sans-serif" SIZE="3">ఈ విషయంలో మన విశ్వాసం ఏమిటో గమనించటం ముఖ్యం.&nbsp;<BR>మన అనుభూతి ఏమిటని మనం ప్రశ్నించుకోవాలి. ఏసుగాని, బుద్ధుడుగాని,&nbsp;<BR>మోసెస్‌గాని ఏం చేశారో అనే విషయాన్ని (ఆ విధంగా మనమూ చేస్తేనేగాని)&nbsp;<BR>పాటించ నక్కర్లేదు. మనం ఒక గదిలో తలుపులు మూసుకొని కూర్చుని మోసెస్‌&nbsp;<BR>ఏం తిన్నాడో అని యోచిస్తూంటె, మన ఆకలి తీరదు; మోసెస్‌ ఏం చింతిం-&nbsp;<BR>చాడో అనే విషయం మనలను రక్షించదు. ఈ విషయాలను గురించిన నా&nbsp;<BR>ఊహలు స్పష్టమైనవి; సమగ్రమైనవి. ప్రాచీనార్యుల ఊహలతో నా ఊహలు సరి-&nbsp;<BR>పడితే నా తలపులు నిర్దుష్టాలని ఒక్కొక్కప్పుడు నేను భావిస్తూం&nbsp;<BR>టాను; వారి ఊహలు నా ఊహలతో సరిపడితే వారి భావాలు నిర్దుష్టాలైనవని&nbsp;<BR>వేరొకప్పుడు నేను అభిప్రాయపడుతూంటాను. స్వతంత్రయోచనలో నాకు&nbsp;<BR>విశ్వాసం వుంది. పవిత్రజీవులైన మతాచార్యులను అంటిపెట్టుకోక, స్వతంత్రుడనై&nbsp;<BR>వుండాలనుకొంటాను; వారిపట్ల చూపదగ్గ భక్తి విశ్వాసాలను నేను చూపుతాను.&nbsp;<BR>కాని మతాన్ని స్వతంత్ర పరిశోధనాదృష్టితో వీక్షిస్తాను. వారు ఆ లోకాన్ని ఎలా&nbsp;<BR>తమతమ తపస్సులతో విలోకించారో నేను ఆ కాంతిని స్వీయకృషితో వీక్షించ&nbsp;<BR>నుద్దేశిస్తాను. వారి ఆలోక విలోకనం మనలను కించిత్తు ఐనా సంతృప్తి పరచలేదు.&nbsp;<BR>బైబిల్‌ను అనుసరించటం కాదు; మీరే బైబిల్‌ అవ్వాలి. మార్గంలోని ప్రదీపమని,&nbsp;<BR>మార్గం నిర్దేశించే స్తంభమని, ఒక చిహ్నమని బైబిల్‌ను మీరు&nbsp;<BR>ఆదరించండి; గౌరవించండి - దాని మూల్యమంతా యింతే. కాని యీ స్వరూ-&nbsp;<BR>పాలూ, యితర వస్తువులూ ఎంతో అవసరాలైనవి. మానసిక సాధనచేసి మీరు&nbsp;<BR>ఏకాగ్రదృష్టిని అలవరచుకోండి, భావపరికల్పన చేయండి. మీ అంతరంగంలో&nbsp;<BR>సహజంగా మీరు మూర్తిభావన చేస్తూండటం గమనిస్తారు. ఇది తప్పనిసరిగా&nbsp;<BR>జరుగుతూనే వుంటుంది.</FONT></p>
<hr class="puTa_virupu">
<table><tr><td><a class=puTa_lanke href=puTa225.html>p225</a></td><td>p226</td><td><a class=puTa_lanke href=puTa227.html>p227</a></td></tr></table>
</div></body></html>
