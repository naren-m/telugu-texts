<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1347.html>p1347</a></td><td>p1348</td><td><a class=puTa_lanke href=puTa1349.html>p1349</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - నానాత్వంలో ఏకత్వం</FONT></p>
<p><FONT FACE="SHREE900, SHREE, sans-serif" SIZE="3">119</FONT></p>
<p><FONT FACE="SHREE900, SHREE, sans-serif" SIZE="3">తిని, త్రాగి, కొంచెం భౌతిక శాస్త్ర జ్ఞానం సంపాదిస్తే చాలని మీ భావం. కానీ&nbsp;<BR>ఆ భావం అందరికీ రుచిస్తుందనడానికి మీకేమి అధికారం ఉంది? నాకది&nbsp;<BR>ఏమాత్రం గిట్టదు. పండు, భూమిపై ఎలా పడుతుందో విద్యుత్తరంగం నా&nbsp;<BR>నరాలను ఎలా చలింపజేస్తుందో - ఇటువంటి వానిని తెలిసికోవడమే, నా పని&nbsp;<BR>అయితే, నేను ఆత్మహత్య చేసికొంటాను. వస్తు హృదయాంతరాళాన్ని, వస్తు&nbsp;<BR>మూలతత్త్వాన్ని గ్రహించాలని నా వాంఛ. మీరు గ్రహించాలనుకుంటున్నది జీవం-&nbsp;<BR>యొక్క వ్యక్త రూపాలను, నేను గ్రహించాలనుకుంటున్నది జీవాన్నే. దాన్ని&nbsp;<BR>గ్రహించి, స్వర్గ నరక లోకాది పురాతన భావాలను వదిలిపెడతాను - ఈ లోక-&nbsp;<BR>మేవిధంగా వుందో, ఆ విధంగానే అవికూడా ఉంటాయి. కాని వానిని గూర్చిన&nbsp;<BR>భావాలను - మనస్సునుండి తరిమి వేయమని మా వేదాంతం నాకు బోధిస్తోంది.&nbsp;<BR>జీవంయొక్క హృదయాన్ని, దాని మూలసత్యాన్ని, దాని అర్థాన్ని నేను గ్రహిం-&nbsp;<BR>చాలి. జీవంయొక్క వ్యాపారాలు, జీవంయొక్క వ్యక్త రూపాలు మాత్రం తెలిసిన&nbsp;<BR>నాకు తృప్తి లేదు. ప్రతి విషయానికి ‘‘ఏల?’’ అనే మూలకారణం నాకు కావాలి.&nbsp;<BR>‘‘ఎట్లు’’ అనే దానిని బాలురు విచారించుకొందురు గాక! మీ దేశస్థుడొకడు&nbsp;<BR>చెప్పినట్లు ‘చుట్ట త్రాగేటప్పుడు నేనొక పుస్తకం వ్రాస్తే, అది చుట్టయొక్క&nbsp;<BR>శాస్త్రంగా ఉంటుంది’. భౌతికశాస్త్ర బుద్ధి ఉత్తమమైనదే, గౌరవించదగిందే. ఆ&nbsp;<BR>పరిశోధనలు ఫలవంతములగు గాక! ఆ పరిశోధకులకు దైవం తోడ్పడు గాక!&nbsp;<BR>కాని, ‘అదే సర్వం’ అనడం మూర్ఖత్వం. జీవితంయొక్క ఉద్దేశాన్ని తెలిసికో-&nbsp;<BR>వాలని ప్రయత్నించడం; ఈ సృష్టి తత్వాన్ని పరిశోధించటం. ఇది కదా&nbsp;<BR>ముఖ్యం? మీరు సేకరించిన జ్ఞానమంతా, అర్థరహితమనీ, ఆధారరహితమనీ&nbsp;<BR>నేను వాదింపవచ్చు. జీవంయొక్క వ్యక్త రూపాలను మీరు పరిశోధిస్తున్నారు.&nbsp;<BR>‘‘కాని, జీవమనగా నేమి?’’ అన్న ప్రశ్నకు మీరు సమాధానమీయజాలరు.&nbsp;<BR>అవశ్యంగా మీ పరిశోధనలు మీరు సాగించుకోండి. నన్ను మాత్రం నా త్రోవను&nbsp;<BR>పోనిండు.</FONT></p>
<p><FONT FACE="SHREE900, SHREE, sans-serif" SIZE="3">ఆచరణయోగ్య మార్గాన్ని అనుసరించడమే నా సంకల్పంకూడ. అందుకు&nbsp;<BR>సందేహంలేదు. మీ పాశ్చాత్యులదొక్కరిదే ఆచరణయోగ్య మార్గమనడం అర్థర-&nbsp;<BR>హిత ప్రసంగం. మాదొక త్రోవ, మీదింకొక త్రోవ. అంతే భేదం. ఎన్నో రకాల&nbsp;<BR>మానవులున్నారు. ఎన్నో రకాల మనస్సులున్నాయి. సత్యారాధనకై ఆజన్మం ఒంటి-&nbsp;<BR>కాలిపై నిలువవలసి వస్తే, అలా నిలిచేవారు మా దేశంలో ఉంటారు.&nbsp;<BR>ఎక్కడనో, ఒక అడవి మనుష్యుల దేశంలో ఒక బంగారు గని కలదని&nbsp;<BR>పాశ్చాత్యులకు తెలిసుంటే, అన్ని అపాయాలకు తెగించి, వేనవేల జనులు&nbsp;<BR>అక్కడకి పోతారు. ఆ బంగారం, ఎవరో ఒకరికే లభించడం తెలిసీ, అందరూ&nbsp;<BR>ఆశతో అక్కడికి వెడతారు. తమకు ఆత్మలు ఉన్నాయని వారు విన్నారు కానీ,</FONT></p>
<hr class="puTa_virupu">
<table><tr><td><a class=puTa_lanke href=puTa1347.html>p1347</a></td><td>p1348</td><td><a class=puTa_lanke href=puTa1349.html>p1349</a></td></tr></table>
</div></body></html>
