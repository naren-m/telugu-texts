<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3215.html>p3215</a></td><td>p3216</td><td><a class=puTa_lanke href=puTa3217.html>p3217</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup></FONT></p>
<p><FONT FACE="SHREE900, SHREE, sans-serif" SIZE="3">ప్రియ మహాశయా,</FONT></p>
<p><FONT FACE="SHREE900, SHREE, sans-serif" SIZE="3">నేను మిమ్ము గౌరవపూర్వకంగా సంబోధించినందుకు మీరు బాధపడి-&nbsp;<BR>నట్లు మీ ఉత్తరంలో తెలిపారు. దానికి బాధ్యత నాది కాదు. మీలో ఉన్న ఉదాత్త&nbsp;<BR>గుణాలే అందుకు కారణం. మీలో ఉన్న ఉత్తమ లక్షణాలు నన్ను ఆకర్షించడం&nbsp;<BR>చూస్తే పూర్వజన్మలో మీకు, నాకు కొంత ఆంతరంగిక సంబంధముందని యిది-&nbsp;<BR>వరకే నా ఉత్తరంలో వ్రాశాను. ఈ విషయంలో గృహస్థుల మధ్య, సన్యాసుల&nbsp;<BR>మధ్య నా కెటువంటి వ్యత్యాసం కానరాదు. మహత్వం, విశాల హృదయం, పవి-&nbsp;<BR>త్రత కలవారి ముందు నేను భక్తితో ఎల్లప్పుడు తలవంచే ఉంటాను. శాంతిః,&nbsp;<BR>శాంతిః, శాంతిః. ఈ కాలంలో గౌరవానికై తపిస్తూ, పొట్టకూటికై త్యాగాన్ని&nbsp;<BR>నటిస్తూ, ఉభయభ్రష్టులై ఉన్న, లక్షలమంది సన్యాసులలో ఒక్కరైనా, మీవంటి&nbsp;<BR>మహాత్ముడు కావాలని నేను ప్రార్థిస్తున్నాను. మీ ఉదారగుణాలను గూర్చి విని నా&nbsp;<BR>బ్రాహ్మణ సోదర శిష్యులు, మీకు తమ ఉత్కృష్టమైన ప్రణామాలను సమర్పి-&nbsp;<BR>స్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">నా ప్రశ్నలకు మీ రిచ్చిన సమాధానాలతో నాకున్న ఒక అపోహ తీరిపో-&nbsp;<BR>యింది. దీనికై ఆజన్మాంతం మీకు ఋణపడి ఉంటాను. నా ప్రశ్నలలో యిది&nbsp;<BR>మరో ప్రశ్న. వర్ణవ్యవస్థ గుణాశ్రిత మని భారతంలో చెప్పబడింది గదా! దానిని&nbsp;<BR>గూర్చి శ్రీ శంకరాచార్యులవారు ఏదైనా సిద్ధాంతాన్ని చేశారా! చేస్తే, అది ఎక్కడ&nbsp;<BR>ఉంది? ఈ దేశమంతటా ప్రచారంలో ఉన్న ప్రాచీన అభిప్రాయాన్నిబట్టి వర్ణ-&nbsp;<BR>వ్యవస్థ వంశానుక్రమ మనడంలో నాకు సంశయంలేదు. కాని, ఇక్కడ శూద్రులు&nbsp;<BR>- ‘స్పార్టనుల’లోని బానిసలకంటే, అమెరికాలోని నీగ్రోలకంటే ఎక్కువగా -&nbsp;<BR>హింసింపబడ్డారనడంలో సందేహంలేదు! ఇక నా అభిప్రాయం చెపుతున్నాను. ఈ&nbsp;<BR>వర్ణ విషయంలో నాకు ఏ పక్షంమీద పక్షపాతం లేదు. ఎందుకంటే అది సాంఘిక&nbsp;<BR>నియమమని, అది గుణకర్మలమీద ఆధారపడినదని నాకు తెలుసు. కాని గుణ&nbsp;<BR>కర్మలకు అతీతుడు కాదలచినవాడు, తన హృదయంలో జాతిభేదాలకు ఎడ&nbsp;<BR>మివ్వడం హానికరం. గురుకటాక్షం వల్ల ఈ విషయంలో నాకు కొన్ని స్థిరమైన&nbsp;<BR>అభిప్రాయాలున్నాయి. కాని, మీ అభిప్రాయాన్నికూడా తెలిపితే నా ఉద్దేశాలు&nbsp;<BR>కొన్ని స్థిరపడవచ్చు, కొన్ని సవరింపబడవచ్చు. తేనెతుట్టెను కదలిస్తేగాని మధు-&nbsp;<BR>కణాలు జాలువారవు కదా? అందువల్ల, నేను మరికొన్ని ప్రశ్నలను అడుగు&nbsp;<BR>తున్నాను. అజ్ఞానిగా, బాలునిగా నన్ను చూస్తూ, నాపై కోపగించక, ఈ ప్రశ్నలకు&nbsp;<BR>సమాధాన మీయగోర్తాను.</FONT></p>
<p><FONT FACE="SHREE900, SHREE, sans-serif" SIZE="3">1. వేదాంత సూత్రాలు తెలిపే ముక్తి, అవధూత గీత మొదలైన గ్రంథాలలో&nbsp;<BR>చెప్పబడిన ‘నిర్వాణం’, ఈ రెండూ ఒకటేనా?</FONT></p>
<hr class="puTa_virupu">
<table><tr><td><a class=puTa_lanke href=puTa3215.html>p3215</a></td><td>p3216</td><td><a class=puTa_lanke href=puTa3217.html>p3217</a></td></tr></table>
</div></body></html>
