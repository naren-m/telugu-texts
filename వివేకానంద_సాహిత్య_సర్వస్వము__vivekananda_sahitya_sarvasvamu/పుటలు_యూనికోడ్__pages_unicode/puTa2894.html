<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2893.html>p2893</a></td><td>p2894</td><td><a class=puTa_lanke href=puTa2895.html>p2895</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">65</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అందరి గమ్యం ఒకే విధంగా ఉంటేగాని మనుష్యుల్ని ఏకం&nbsp;<BR>చేయలేం! అందరి ఆసక్తి ఒకటిగా లేకపోతే సభలు పెట్టడంవల్ల, సంఘాలవల్ల,&nbsp;<BR>ఉపన్యాసాలవల్ల మనుష్యుల్ని నీవు ఏకం చేయలేవు. గురుగోవిందుడు, తన కాలం&nbsp;<BR>ప్రజలకు, వారు హిందువులుగాని, మహమ్మదీయులుగాని వారు సర్వత్రా&nbsp;<BR>అన్యాయం, క్రూరత్వం నెరపుతున్న పరిపాలన క్రింద ఉన్నారని వారికి తెలియ-&nbsp;<BR>జేశాడు. అతడు క్రొత్త ఉద్దేశాన్ని దేనినీ కల్పించలేదు. ఉన్న సత్యాన్నే జనసామా-&nbsp;<BR>న్యానికి తెలియజేశాడు. ఫలితంగా హిందువులు, ముసల్మానులు యిద్దరు&nbsp;<BR>ఆయన్ను అనుసరించారు. ఆయన ఒక గొప్ప ‘శక్తి’ ఉపాసకుడు. అయితే,&nbsp;<BR>హిందూదేశ చరిత్రలో అటువంటి మరో సాదృశ్యం చాల అరుదు.</FONT></p>
<p><FONT FACE="SHREE900, SHREE, sans-serif" SIZE="3">రాత్రి పొద్దు పోతున్నట్టు గమనించి స్వామీజీ మొదటి అంతస్తులో&nbsp;<BR>కొలువుకూటంలోకి దిగి వచ్చారు. అక్కడ మహత్తులను (సిద్ధులను) గూర్చిన&nbsp;<BR>ఈ క్రింది సంభాషణ ప్రారంభమైంది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ అన్నారు: ‘‘కొంత మానసిక ఏకాగ్రత వల్ల అద్భుత శక్తులను&nbsp;<BR>పొందవచ్చు.’’ శిష్యునివైపు తిరిగి అడిగారు. ‘‘సరే కాని, ఇతరుల మనస్సుల-&nbsp;<BR>లోని ఆలోచనలను తెలుసుకోవటం నీకు యిష్టమా? నాలుగైదు రోజుల్లో నీకు&nbsp;<BR>దాన్ని బోధించగలను.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! దానివల్ల నాకు కల్గే లాభమేమండీ?&nbsp;<BR>స్వామీజీ: ఏముంది! నీవు యితరుల మనస్సుల్ని కనిపెట్టగలవు.&nbsp;<BR>శిష్యుడు: బ్రహ్మజ్ఞానం పొందటానికి అది నాకేమైనా ఉపయోగపడు-&nbsp;<BR>తుందా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఏమాత్రం ఉపయోగపడదు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే ఆ విద్య నాకు అవసరం లేదండీ. కాని, మహాశయా!</FONT></p>
<p><FONT FACE="SHREE900, SHREE, sans-serif" SIZE="3">అటువంటి మానసిక శక్తులు మీరు చూచి వుంటే వాటినిగూర్చి నాకు వినాలని&nbsp;<BR>ఉంది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఒకసారి నేను హిమాలయాల్లో ప్రయాణం చేస్తున్నప్పుడు, ఒక&nbsp;<BR>రాత్రి ఒక కొండజాతి ప్రజల గ్రామంలో ఉండవలసి వచ్చింది. రాత్రి అయిన&nbsp;<BR>తర్వాత ఆ గ్రామంలో తప్పెట చప్పుళ్లు వినబడ్డాయి. నేను ఉంటున్న యింటి&nbsp;<BR>యజమానిని దాని కారణమేమో అడిగితే, గ్రామస్థులలో ఒకనిపై ఒక దేవత&nbsp;<BR>ఆవేశించిందని చెప్పాడు. అతడు నన్నక్కడికి రమ్మని కోరటం వల్లను, నా&nbsp;<BR>కుతూహలం తీర్చుకోవటానికి, అదేమో చూడాలని మేమక్కడికి వెళ్లాము. ఆ&nbsp;<BR>మనిషి దగ్గరగా ఒక గొడ్డలి కాల్చటం నాకు కన్పించింది. కొంతసేపైన తర్వాత,&nbsp;<BR>ఎఱ్ఱగా కాలిన ఆ గొడ్డలిని, అతని శరీర అవయవాల మీద, అతని జుట్టు మీద</FONT></p>
<hr class="puTa_virupu">
<table><tr><td><a class=puTa_lanke href=puTa2893.html>p2893</a></td><td>p2894</td><td><a class=puTa_lanke href=puTa2895.html>p2895</a></td></tr></table>
</div></body></html>
