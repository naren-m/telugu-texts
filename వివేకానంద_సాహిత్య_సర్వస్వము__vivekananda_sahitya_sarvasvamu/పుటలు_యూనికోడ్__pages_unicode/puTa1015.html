<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1014.html>p1014</a></td><td>p1015</td><td><a class=puTa_lanke href=puTa1016.html>p1016</a></td></tr></table>
<p><FONT FACE="SHREE900, SHREE, sans-serif" SIZE="3">ఏకాగ్రత</FONT></p>
<BR>
<p><FONT FACE="SHREE900, SHREE, sans-serif" SIZE="3">191</FONT></p>
<BR>
<p><FONT FACE="SHREE900, SHREE, sans-serif" SIZE="3">కలుగుతుంది. మరికొందరు సుందర దృశ్యం చూసినప్పుడు మనసును&nbsp;<BR>కేంద్రీకరిస్తారు. పదునైన మేకులమీద పడుకోవటంవల్ల కొంతమందికి, సూదుల&nbsp;<BR>వంటి గులకరాళ్లమీద కూర్చున్నప్పుడు కొంతమందికి, మనసు నిలుస్తుంది. ఇవి&nbsp;<BR>అశాస్త్రీయ పద్ధతుల ననుసరించే అసాధారణ విషయాలు. క్రమక్రమంగా మనసును&nbsp;<BR>శిక్షితం చేయుటే అసలైన శాస్త్రీయ విధానం.</FONT></p>
<p><FONT FACE="SHREE900, SHREE, sans-serif" SIZE="3">ఒకవ్యక్తి తన చేతిని పైకెత్తి ఏకాగ్రచిత్తు డౌతాడు. మరొక వ్యక్తి ఆత్మహింస వల్ల&nbsp;<BR>తనకు కావలసిన ఏకాగ్రతను పొందుతాడు. ఇవన్నీ అసాధారణ క్రియలే.</FONT></p>
<BR>
<p><FONT FACE="SHREE900, SHREE, sans-serif" SIZE="3">వివిధ తత్త్వజ్ఞుల అభిప్రాయాలను బట్టి సర్వజనీన ప్రణాళికను ఏర్పాటు&nbsp;<BR>చేశారు. దేహాన్ని బట్టి మనకు కలిగిన పరిమితులను అతిక్రమించుటే - మనసు&nbsp;<BR>తురీయావస్థను పొందుటే, మన లక్ష్యమని కొందరంటారు. యోగికి నీతి&nbsp;<BR>నియమాల ప్రయోజనం, అతని చిత్తాన్ని శుద్ధిచేయటం వరకే. మనసు ఎంతగా&nbsp;<BR>నిర్మలంగా ఉంటే, అంత సులభంగా దాన్ని జయించగలం. మనలో కలిగే&nbsp;<BR>ప్రతీభావాన్ని మనసు స్వీకరించి, అది దాన్ని సఫలం చేస్తుంది. మనసు ఎక్కువ&nbsp;<BR>మొరటుగా ఉంటే, దాన్ని లొంగదీయటం చాలాకష్టం. నీతిలేనివాడు, మనస్తత్త్వాన్ని&nbsp;<BR>పరిశోధించటానికి తన మనసును కేంద్రీకరించలేడు. మొదట్లో మనసును స్వాధీనం&nbsp;<BR>చేసుకునే శక్తి అతనికి కొంత ఉంటుంది. వినటానికి కొంత శక్తి లభించవచ్చు... కాని&nbsp;<BR>ఆ శక్తులు కూడా పోతాయి. సూక్ష్మంగా పరిశీలిస్తే, కొంతమందికి ఉన్న అసాధారణ&nbsp;<BR>శక్తి నియమబద్ధ శాస్త్రీయ శిక్షణ ఫలితం కాదని తెలుస్తుంది. అదే విడ్డూరం!&nbsp;<BR>మంత్రశక్తివల్ల సర్వం స్వాధీనం చేసుకోగలిగేవారు పాము కాటుతో మరణిస్తారు...&nbsp;<BR>అసాధారణ శక్తులను పొందేవారు, ఆ శక్తులవల్లే మరణిస్తారు. భారతదేశంలో అనేక&nbsp;<BR>రకాల అద్భుతశక్తులు పొందేవారు లక్షలకొద్దీ ఉన్నారు. వారిలో చాలామంది&nbsp;<BR>పిచ్చివారై అరుస్తూ చనిపోతారు. మనసు స్వాధీనం తప్పటం వల్ల చాలామంది&nbsp;<BR>ఆత్మహత్య చేసుకుంటారు.</FONT></p>
<p><FONT FACE="SHREE900, SHREE, sans-serif" SIZE="3">అభ్యాసాన్ని సురక్షితంగా కొనసాగించాలి. శాస్త్రీయంగా, క్రమక్రమంగా,&nbsp;<BR>ప్రశాంతంగా సాధన జరగాలి. దీనికి అవసరమైన మొదటి యోగ్యత నైతికనిష్ఠ.&nbsp;<BR>అలాంటి నిష్ఠగల వ్యక్తి, దేవతలను సైతం భూమిపైకి దిగిరమ్మని కోరితే, వారు వచ్చి&nbsp;<BR>అతని ముందు ప్రత్యక్షమవుతారు. నైతిక పరిపూర్ణత్వాన్ని పొందటమే మనశ్శాస్త్ర&nbsp;<BR>తత్త్వశాస్త్రాల సారాంశం. అలాంటి స్థితి పొందటమంటే ఏమిటో కాస్త ఆలోచించు.&nbsp;<BR>ఎవ్వరికీ కీడు జరగకూడదు. పరిపూర్ణ పరిశుద్ధత, పరిపూర్ణ సంయమం ఇవి ఎంతో&nbsp;<BR>ముఖ్యావసరాలు. ఇవన్నీ సంపూర్ణంగా సాధించటం శక్యమౌతుందాని కాస్త యోచన&nbsp;<BR>చేయి. ఇంతకుమించి ఏం కావాలీ? ఏ ప్రాణి ఎడల కూడా విరోధభావం&nbsp;<BR>లేకుంటే,... అతని సమక్షంలో అన్నిప్రాణులు తమ విరోధభావాన్ని వదలి</FONT></p>
<hr class="puTa_virupu">
<table><tr><td><a class=puTa_lanke href=puTa1014.html>p1014</a></td><td>p1015</td><td><a class=puTa_lanke href=puTa1016.html>p1016</a></td></tr></table>
</div></body></html>
