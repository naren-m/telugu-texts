<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2850.html>p2850</a></td><td>p2851</td><td><a class=puTa_lanke href=puTa2852.html>p2852</a></td></tr></table>

<p><FONT FACE="SHREE900, SHREE, sans-serif" SIZE="3">జగద్ధితార్థం అవతార పురుషులైన మహనీయులుకూడా వీటిని అనుస&nbsp;<BR>రించారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అవును. వారు వీటిని నామమాత్రమే అనుసరించవచ్చు. బ్రహ్మ-&nbsp;<BR>జ్ఞానానికి యీ లోకమే భ్రాంతిగా తోచినప్పుడు ఈ బాహ్యాచారాలను సవ్యంగా&nbsp;<BR>గుర్తించడం సాధ్యమా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఎందుకు కాదు? సత్యాన్ని గూర్చిన మన భావనకూడా,&nbsp;<BR>దేశాన్నిబట్టి, కాలాన్నిబట్టి, వ్యక్తినిబట్టి మారదా? కాబట్టి కర్మకలాపాలన్నింటికి&nbsp;<BR>వాటి ప్రయోజనం వాటికి వుంది. మానవుల అధికార భేదాన్నిబట్టి మారు&nbsp;<BR>తుంటుంది. ఇది ‘‘తల్లి ఒక పిల్లవానికి పలావు వేపుడు చేస్తుంది. మరొక తల్లి&nbsp;<BR>సగ్గుబియ్యం జావ చేస్తుంది’’ అని శ్రీరామకృష్ణుడు చెప్పినట్లుంది.</FONT></p>
<p><FONT FACE="SHREE900, SHREE, sans-serif" SIZE="3">చివరికి అర్థం చేసుకొని, శిష్యుడు మౌనం వహించాడు. ఈ లోపల బండి&nbsp;<BR>ఆలంబజారు మఠం చేరింది. శిష్యుడు స్వామితో లోనికి వెళ్లాడు. దాహం కావ-&nbsp;<BR>టంవల్ల స్వామీజీ కొంచెం నీరు త్రాగారు. తర్వాత కోటు తీసివేసి, నేల మీద&nbsp;<BR>పరచిన జంపకానాపై పడుకొన్నారు. ప్రక్కనే కూర్చున్న నిరంజనా&nbsp;<BR>నందస్వామి అన్నారు ‘‘ఇంతకు ముందు ఏ ఉత్సవంలోను యీ సంవత్సరం&nbsp;<BR>వచ్చినంత గుంపు రాలేదు! కలకత్తా మొత్తం వచ్చి వాలినట్లుంది.’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అది సహజమే. ఇక ముందు అద్భుతమైన విషయాలెన్నో&nbsp;<BR>జరుగుతాయి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ, ప్రతి మత సంప్రదాయంలోను ఏదో ఒక రకమైన&nbsp;<BR>బయటి ఉత్సవాలు ఉంటాయి. ఈ విషయంలో ఒక సంప్రదాయానికి, మరొక&nbsp;<BR>సంప్రదాయానికి మధ్య పొత్తు కన్పించదు. మహమ్మదు స్థాపించిన ఉదార&nbsp;<BR>భావాలు గల మతంలోకూడా షియాలు, సున్నీలు ఒకరితో ఒకరు పొట్లాడుకో-&nbsp;<BR>వడం నేను ఢాకాలో చూచాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఎక్కడెక్కడ శాఖలూ, సంప్రదాయాలూ ఉన్నాయో అక్క-&nbsp;<BR>డంతా అలా జరగడం సహజం కాని, మా గురుదేవుల ప్రధాన భావన ఏమిటో&nbsp;<BR>తెలుసా? దానికి శాఖలు లేకపోవడమే. ఈ ఏకత్వాన్ని స్థాపించడానికే&nbsp;<BR>శ్రీరామకృష్ణ పరమహంస అవతరించారు. ఆయన అన్ని సంప్రదాయాలను&nbsp;<BR>అంగీకరించారు. కాని, బ్రహ్మజ్ఞాన దృష్టిలోనుండి చూస్తే అవన్నీ మాయ,&nbsp;<BR>భ్రాంతి అని చెప్పేవారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! మీ భావం నాకు అర్థం కాలేదు. ఈ ఉత్సవాలను&nbsp;<BR>చేస్తూ, మీరుకూడా శ్రీరామకృష్ణుని పేరు మీద ఒక సంప్రదాయాన్ని స్థాపిస్తు-&nbsp;<BR>న్నారేమోనని నాకు కొన్నిసార్లు తోస్తున్నది. నాగమహాశయ నోటినుండి విన్నాను</FONT></p>
<hr class="puTa_virupu">
<table><tr><td><a class=puTa_lanke href=puTa2850.html>p2850</a></td><td>p2851</td><td><a class=puTa_lanke href=puTa2852.html>p2852</a></td></tr></table>
</div></body></html>
