<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1847.html>p1847</a></td><td>p1848</td><td><a class=puTa_lanke href=puTa1849.html>p1849</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">243</FONT></p>
<p><FONT FACE="SHREE900, SHREE, sans-serif" SIZE="3">మ్నాయాలైన ఎనిమిది స్త్రీ విగ్రహాలున్నాయి. ఈ విగ్రహాల్లో ఒకటి స్ట్రాస్‌బర్గ్‌</FONT></p>
<p><FONT FACE="SHREE900, SHREE, sans-serif" SIZE="3">జిల్లాను సూచిస్తుంది. ఈ జిల్లాను 1872 వ సం. యుద్ధానంతరం జర్మన్లు&nbsp;<BR>ఫ్రెంచివారినుండి లాక్కొన్నారు. ఈ నష్టంవల్ల కలిగిన బాధను ఫ్రెంచ్‌వారు మరు-&nbsp;<BR>వలేక, అమృతాత్మ స్మృతిచిహ్నం అనేట్లుగా ఆ విగ్రహాన్ని యిప్పటికీ&nbsp;<BR>పువ్వులతో, పువ్వులమాలలతో కప్పివుంచుతారు.</FONT><FONT FACE="SHREE900, SHREE, sans-serif" SIZE="2"><sup>19</sup></FONT><FONT FACE="SHREE900, SHREE, sans-serif" SIZE="3"> మానవులు మరణించిన&nbsp;<BR>తమ బంధువుల సమాధులపై పువ్వుల మాలలు వుంచేరీతిలో, వా రా విగ్రహం-&nbsp;<BR>మీద అప్పుడప్పుడు పువ్వుల మాలలుంచుతారు.</FONT></p>
<p><FONT FACE="SHREE900, SHREE, sans-serif" SIZE="3">ఢిల్లీలోని ‘చాంద్నీచౌక్‌’ పూర్వ మొకప్పుడు యీ కాన్‌కార్డ్‌ను పోలి వుండొ-&nbsp;<BR>చ్చునని నాకు తోస్తోంది. విజయస్తంభాలు, జయసూచక ధనురా&nbsp;<BR>కృతులు, శిల్పకళా ప్రదర్శకాలైన బ్రహ్మాండమైన స్త్రీ పురుషుల విగ్రహాలు,&nbsp;<BR>సింహాది రూపాలు, ఆ ప్లాస్‌ డెల కాన్‌కార్డ్‌కు అక్కడక్కడ ఆలంకారికాలై&nbsp;<BR>శోభిల్లుతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">ట్రోజన్స్‌ స్తంభాన్ని పోలిన ఒక అతిపెద్ద విజయస్తంభం - ‘గన్‌మెటల్‌’&nbsp;<BR>అనే మిశ్రలోహంతో (1,200 ఫిరంగులను కరిగించటంచే ఏర్పడ్డ మిశ్ర&nbsp;<BR>లోహంతో) తయారుచెయ్యబడింది - వాన్‌డోమ్‌లో వీరాగ్రేసరుడైన మొదటి&nbsp;<BR>నెపోలియన్‌ స్మృతి చిహ్నంగా నిర్మించబడింది; ఆ స్తంభం పక్కలలో ఆ చక్రవర్తి&nbsp;<BR>పరిపాలనాకాలపు విజయాలు చెక్కబడ్డాయి; పైభాగంలో నెపోలియన్‌ బోనపార్టీ&nbsp;<BR>విగ్రహం వుంది. పిదప రాజకీయ కారాగారంగా ఉపయోగించబడ్డ ‘బస్టిల్‌’ అనే&nbsp;<BR>ప్రాచీన దుర్గంలో - 1830 వ సం. జూలై నెల విప్లవ స్మృతిచిహ్నమైన ‘జూలై&nbsp;<BR>స్తంభం’ వుంది. చక్రవర్తి కోపానికి గురైనవారు యీ చెరసాలలో బంధింపబడే-&nbsp;<BR>వారు. ఆ కాలంలో విచారణేదీ జరపకుండానే రాజు ప్రభుముద్రాంకితమైన&nbsp;<BR>లెట్టర్‌ ద కషె అనే అధికారపత్రాన్ని (వారంట్‌) జారీ చేసేవాడు. తక్షణమే ఆ&nbsp;<BR>నిర్భాగ్యుడు - దేశోపకార్యాలేమి చేశాడోకూడా విచారించకుండానే, రాజు&nbsp;<BR>కోపానికి గురవటానికి అతడేంచేశాడో అనికూడా ప్రశ్నించకుండానే, యీ&nbsp;<BR>బాస్టిల్‌లోకి త్రోసెయ్యబడతాడు. రాజుల ప్రియురాళ్ల కెవరిమీదైనా కోపంవస్తే,&nbsp;<BR>వారు రాజునడిగి ఒక ‘లెటర్‌ ద కషె’ అతడిమీద ప్రయోగించవచ్చును; ఆ&nbsp;<BR>నిర్భాగ్యుడు తక్షణమే బాస్టిల్‌లోకి నెట్టివెయ్యబడతాడు. ఇందులో బంధింపబడ్డ&nbsp;<BR>నిర్భాగ్యుల్లో ఏ కొద్దిమందో విడుదలై వుంటారు. తరువాత యిలాంటి హింసా-&nbsp;<BR>చరణాన్ని, క్రౌర్యాన్ని సహించక దేశమంతా ఒకటై తిరుగుబాటు చేసింది. ‘‘ప్రతి&nbsp;<BR>మానవుడు స్వతంత్రుడు, అంతా సమానులే, ఎవ్వరూ అధికులుకారు,&nbsp;<BR>అధములూ కారు’’ అని నినాదంచేస్తూ, ‘ప-రీ’ ప్రజలు ఉద్రేకోన్మత్తులై రాజును,&nbsp;<BR>రాణిని పట్టుకొని, వారిమీద పడ్డారు. ఆ మూక చేసిన మొదటి</FONT></p>
<hr class="puTa_virupu">
<table><tr><td><a class=puTa_lanke href=puTa1847.html>p1847</a></td><td>p1848</td><td><a class=puTa_lanke href=puTa1849.html>p1849</a></td></tr></table>
</div></body></html>
