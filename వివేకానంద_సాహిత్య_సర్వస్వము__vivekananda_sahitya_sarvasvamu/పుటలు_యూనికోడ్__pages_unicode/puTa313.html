<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa312.html>p312</a></td><td>p313</td><td><a class=puTa_lanke href=puTa314.html>p314</a></td></tr></table>


<p><FONT FACE="SHREE900, SHREE, sans-serif" SIZE="3">వారు సాక్షాత్తు భగవన్మూర్తులు; వారు మాట్లాడితే వారి వాక్కులు వేదాలై&nbsp;<BR>వెలస్తవి. వారుండిన చోటు వారి ప్రభావంతో స్పందిస్తూంటుంది, అక్క&nbsp;<BR>డికి వెళ్లిన జనానికి అవి అనుభూతా లవుతవి; తన్మూలంగా వారూ పవిత్రు&nbsp;<BR>లవుతారు.</FONT></p>
<p><FONT FACE="SHREE900, SHREE, sans-serif" SIZE="3">‘‘అలాటి భగవద్భక్తులకు జాతి విద్యారూపకుల ధన క్రియాది భేదాలు&nbsp;<BR>లేవు; ఎందుకంటె వారంతా భగవంతుడి ‘స్వజనం’.’’</FONT></p>
<p><FONT FACE="SHREE900, SHREE, sans-serif" SIZE="3">ముఖ్యంగా ప్రారంభావస్థలో దుస్సాంగత్యాన్ని పూర్తిగా త్యజించు.&nbsp;<BR>లౌకికుల సహవాసాన్ని విడిచిపెట్టు; ఎందుకంటె అది ఐహిక విషయాల&nbsp;<BR>మీదికి నీ మనస్సును ఆకర్షిస్తుంది. అహంకార మమకారాలను విడిచిపెట్టు.&nbsp;<BR>లోకంలో ‘నాది’ అనేదేదీ లేనివ్యక్తి భగవంతుడికి ప్రాప్యుడవుతాడు. ఐహిక మోహ-&nbsp;<BR>బంధాలను అన్నింటిని తెంచివేసుకో; ప్రాలుమాలికను విడిచివెయ్యి, యోగ&nbsp;<BR>క్షేమ చింతను అతిక్రమించు. కర్మఫలాలమీది దృష్టిని విసర్జించు. సర్వం భగవం-&nbsp;<BR>తుడికి అర్పించి దాన్ని గురించిన తలంపు విడిచి ముందంజవెయ్యి, సంతతధారగా&nbsp;<BR>ఆత్మ పరమాత్మలోకి పారుతుంది; ధనాన్ని పేరుప్రతిష్ఠలను అన్వే&nbsp;<BR>షించటానికి వ్యవధిలేదు; భగవచ్చింతకేగాని వేరే ఏ చింతకూ అవకాశంలేదు.&nbsp;<BR>అప్పుడు అఖండమూ అద్భుతమూ ఐన భగవత్ప్రేమామృతం మన హృదయం-&nbsp;<BR>లోకి వస్తుంది: సమస్తవాంఛలూ గాజుపూసల వంటివి. భగవత్ప్రేమ నిత్య&nbsp;<BR>నూతనం, సంతత ప్రవర్ధమానం. అనుభూతివల్లనే యిది గ్రాహ్యం కాగలదు.&nbsp;<BR>సమస్త మార్గాల్లోను భక్తిమార్గమే అత్యంత సులభం, స్వాభావికం - దీన్ని&nbsp;<BR>గ్రహించటానికి ఏ తర్కాన్నీ ఆశ్రయించ నక్కర్లేదు. దీనికి ప్రమాణాలను&nbsp;<BR>వెదక నక్కర్లేదు. మనస్సుచేత ఫలానా వస్తువుకు పరిమితిని కల్పించటమే హేతు-&nbsp;<BR>వాదం. మనం ఒక వల విసిరి, ఫలానా విషయాన్ని పట్టుకొని, దాన్ని నిరూ-&nbsp;<BR>పించామని చెబుతూంటాం; కాని భగవంతుడు ఎన్నడూ - కలలోకూడ -&nbsp;<BR>మన వలలో పడడు.</FONT></p>
<p><FONT FACE="SHREE900, SHREE, sans-serif" SIZE="3">ప్రేమ సంబంధరహితమై వుండాలి. మన ప్రేమ పెడదారిన పట్టినా అదీ&nbsp;<BR>యథార్థప్రేమాంశమే, యథార్థ పరమానందాంశమే; మనం ఎలా వినియో&nbsp;<BR>గించినా శక్తి అదే. శాంతి ఆనందాలే తత్స్వభావం. హంతకుడు తన బిడ్డను ముద్దా-&nbsp;<BR>డేటప్పుడు తాత్కాలికంగా ప్రేమాన్యవిషయాలనన్నిటిని మరచిపోతు&nbsp;<BR>న్నాడు. అహంకారాన్ని అహంభావాన్ని విసర్జించు; కామక్రోధాలను విడిచిపెట్టు;&nbsp;<BR>సర్వం భగవంతుడికి సమర్పించు. ‘‘నేను కాను, అంతా నువ్వే, పూర్వపురుషుడు&nbsp;<BR>వెళ్లిపోయాడు, ఉన్నది నువ్వే.’’ ‘‘నువ్వే నేను.’’ ఎవరినీ నిందించకు; కీడు వాటి-&nbsp;<BR>ల్లినా, భగవంతుడు నీతో క్రీడిస్తున్నాడని గ్రహించి, ఆనందపరవశుడవవు.</FONT></p>
<hr class="puTa_virupu">
<table><tr><td><a class=puTa_lanke href=puTa312.html>p312</a></td><td>p313</td><td><a class=puTa_lanke href=puTa314.html>p314</a></td></tr></table>
</div></body></html>
