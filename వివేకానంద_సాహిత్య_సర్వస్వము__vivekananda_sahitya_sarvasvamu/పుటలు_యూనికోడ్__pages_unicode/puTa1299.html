<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1298.html>p1298</a></td><td>p1299</td><td><a class=puTa_lanke href=puTa1300.html>p1300</a></td></tr></table>
<p><FONT FACE="SHREE900, SHREE, sans-serif" SIZE="3">70 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">ఏముందో, అక్కడ మానవులుంటారో, ఉండరో అనే విషయం అజ్ఞేయంగా&nbsp;<BR>ఉండవచ్చు. ఈ అర్థంలో, భగవంతుడు జ్ఞాతుడు కాడు. అజ్ఞేయుడు కాదు.&nbsp;<BR>అతడు ‘‘జ్ఞాతం’’ కన్నా అధికుడు. భగవంతుడు ‘అజ్ఞాతుడు’, ‘అజ్ఞేయుడు’&nbsp;<BR>అనడానికి సరైన అర్థమిది. కొన్ని విషయాలను గూర్చి, ఇవి ‘‘అజ్ఞాతములు’’,&nbsp;<BR>‘‘అజ్ఞేయములు’’ - అంటామే, ఆ అర్థంలో కాదు. భగవంతుడు ‘‘జ్ఞానాతీ-&nbsp;<BR>తుడు’’. ఈ కుర్చీ జ్ఞాత వస్తువు. కాని భగవంతుడు దీనికన్నా ఎన్నోరె&nbsp;<BR>ట్లధికుడు. ఏలన ఆయనతోనే, ఆయన ద్వారానే, ఈ కుర్చీ ఉనికి మనకు&nbsp;<BR>తెలుస్తోంది. జ్ఞానమంతటికీ ఆయనే సాక్షి, నిత్యసాక్షి. మనం ఏమి తెలుసుకున్నా&nbsp;<BR>ఆయనలోనే, ఆయన ద్వారానే తెలుసుకోవాలి. అతడు మన ఆత్మసారం. ఈ&nbsp;<BR>‘అహము’నకు, ఈ ‘నేను’కు అతడే సారం. అహంతయందే, మనకేది తెలియ-&nbsp;<BR>వచ్చినా, అహంత మూలంగానే కదా? అంటే మీరేది తెలుసుకున్నా బ్రహ్మము-&nbsp;<BR>నందే, బ్రహ్మం మూలంగానే తెలుసుకోవాలి. ఈ కుర్చీని భగవంతునందే,&nbsp;<BR>భగవంతుని మూలంగానే తెలుసుకోవాలి. కాబట్టి భగవంతుడు, ఈ కుర్చీకన్న&nbsp;<BR>మనకు ఎన్నోరెట్లు దగ్గర. కాని ఎన్నోరెట్లు ఉన్నతుడుకూడా. అతడు జ్ఞాతుడు&nbsp;<BR>కాడు. అజ్ఞాతుడుకూడా కాదు. (అంటే అర్థం చేసికోలేం, అర్థం చేసికోగలం-&nbsp;<BR>కూడ.) కానీ రెంటికన్న అపారంగా అధికుడు. అతడే మీ ఆత్మ. ‘‘ఆ శుభ-&nbsp;<BR>మూర్తి ఈ ప్రపంచంలో నిండి వుండకపోతే, ఇక్కడ ఎవ్వడైనా, ఒక క్షణమాత్రం&nbsp;<BR>జీవింపగలడా? ఒక్కమారైనా ఊపిరి పీల్చగలడా? అతనియందే, అతని ద్వారానే&nbsp;<BR>కదా ఊపిరి పీలుస్తున్నాం? అతడెక్కడనో ఉండి నా నాళాలలోని రక్తాన్ని&nbsp;<BR>ప్రవహింప జేస్తున్నాడని కాదు దీని అర్థం. అతడు దీనికంతటికీ మూలసత్యమనే,&nbsp;<BR>నా ఆత్మకు అతడే ఆత్మ అనే దీనికర్థం. అతడు ‘‘మాకు తెలుసని’’ మీరు చెప్పనే&nbsp;<BR>లేరు. అలా అనడం ఆపచారప్రాయమగు సత్యం. మీరు, మీలోనుండి బైటికి&nbsp;<BR>పోజాలరు కాన, మీరతన్నెరుగుట అసాధ్యం. విషయీకరణమే జ్ఞానం. ఇందు-&nbsp;<BR>కుదాహరణం - జ్ఞప్తి చేసుకొనేప్పుడు మనం ఎన్నో వస్తువుల్ని మనలోనుండి&nbsp;<BR>బైటకి విసిరి, విషయీకరిస్తూ (దృశ్య వస్తువులుగా చేసికొంటూ) ఉంటాం.&nbsp;<BR>జ్ఞాపకమంతా, నేను చూచిన, నేనెఱిగిన వస్తువులన్నీ ఉండేది నా మనస్సులోనే.&nbsp;<BR>ఆ వస్తువుల ఆకృతులు, అవి కల్పించిన భావాలు నా మనస్సులోనే ఉన్నాయి.&nbsp;<BR>వానిని గూర్చి ఆలోచించాలంటే, వానిని గహ్రించాలంటే, నా మొదటి పని ఆ&nbsp;<BR>ఆకృతుల్ని, ఆ ముద్రిత భావాలను, ప్రక్షీపించడమే. భగవంతుని విషయంలో&nbsp;<BR>ఈ విషయీకరణం అసాధ్యం. మన ఆత్మకు సారభూతుడగు వానిని&nbsp;<BR>ప్రక్షేపించడం ఎలా? ‘‘నీ ఆత్మకు మూలమగు అతడే సత్యం. అతడే ఆత్మ;&nbsp;<BR>శ్వేతకేతూ నీవే అది’’ అనే అత్యంత గంభీర సత్యం ఉపనిషత్తులో ఉంది.</FONT></p>
<hr class="puTa_virupu">
<table><tr><td><a class=puTa_lanke href=puTa1298.html>p1298</a></td><td>p1299</td><td><a class=puTa_lanke href=puTa1300.html>p1300</a></td></tr></table>
</div></body></html>
