<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1808.html>p1808</a></td><td>p1809</td><td><a class=puTa_lanke href=puTa1810.html>p1810</a></td></tr></table>
<p><FONT FACE="SHREE900, SHREE, sans-serif" SIZE="3">204 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">సరిరారు. ఏ కొన్ని జాతుల్లోనో తప్ప నీటిలో దూకి స్నానం చెయ్యటం హైంద-&nbsp;<BR>వేతర జాతుల్లో అపురూపం. హిందూదేశంతో సంపర్కం కలిగిన పిదప&nbsp;<BR>ఆంగ్లేయులు దాన్ని వారి దేశంలో ప్రవేశపెట్టారు. విద్యార్జనార్థం ఇంగ్లండ్‌లో&nbsp;<BR>నివసించినవారిని అడిగితే ఆ దేశంలో స్నానానికి ఏర్పాట్లు ఎంత తక్కువగా&nbsp;<BR>వుంటాయో తెలుస్తుంది. పాశ్చాత్యులు స్నానం చేసినప్పుడు - అది వారాని&nbsp;<BR>కొకసారి - తమ లోపలి ఉడుపులు మార్చుకొంటారు. ఇప్పుడిప్పుడు ధనవంతు&nbsp;<BR>లనేకమంది ప్రతిరోజు స్నానం చేస్తున్నారు. అమెరికన్లలో స్నానం చేసేవారి సంఖ్య&nbsp;<BR>యింకా ఎక్కువ; జర్మనులు ఎప్పుడో ఒకరోజే స్నానం చేస్తారు! ఫ్రెంచ్‌వారు,&nbsp;<BR>తదితరులు ఎంతో అరుదుగాగాని స్నానం చెయ్యరు! స్పెయిన్‌, ఇటలీ దేశాలు&nbsp;<BR>ఉష్ణప్రాంతాలు. కాని అక్కడ స్నానం బహుఅరుదు! వారు వెల్లుల్లిని ఎక్కువగా&nbsp;<BR>తిని, రేయింబవళ్లు అమితంగా చెమరుస్తారు. కాని స్నానంమాత్రం చెయ్యరు!&nbsp;<BR>దీన్ని ఊహించుకోండి! దయ్యాలే వారినుండి పారిపోయి తీరతాయి. ఇక&nbsp;<BR>మనుషుల మాట వేరే చెప్పాలా! పాశ్చాత్యదేశాల్లో స్నానం అంటె అర్థం ఏమిటి?&nbsp;<BR>ముఖం, తల, చేతులు - అంటె ఉడుపులతో కప్పబడని అంగాలు - వీటిని&nbsp;<BR>మాత్రం కడుక్కోవటమే స్నానం!</FONT></p>
<p><FONT FACE="SHREE900, SHREE, sans-serif" SIZE="3">కోటీశ్వరుడైన నా మిత్రుడొకడు నన్నోసారి ‘ప-రీ’కి రమ్మని ఆహ్వానిం-&nbsp;<BR>చాడు. ‘ప-రీ’ నగరం ఆధునిక నాగరికతకు కేంద్రం - భోగాలకు, ఫ్యాషన్లకు,&nbsp;<BR>ఉల్లాస జీవనానికి, ఇహలోక స్వర్గప్రాయమైంది, - విద్యలకు, కళలకు కేంద్రం.&nbsp;<BR>నా మిత్రుడు రాజగృహాన్ని పోలిన ఒక హోటల్లో నాకు బస ఏర్పాటు చేశాడు.&nbsp;<BR>అక్కడి భోజన ఏర్పాట్లు రాజాధిరాజులకు అర్హమై వుంటాయి. కాని స్నానానికి&nbsp;<BR>ఏర్పాట్లు? - ఆ పేరే అక్కడ కనిపించదు! దీన్ని నేను రెండు రోజులు మౌనంతో&nbsp;<BR>భరించాను - చివరకు యిక భరించలేక, నా మిత్రుడికి యిలా చెప్పాల్సి వచ్చింది:&nbsp;<BR>‘‘ప్రియసోదరా! ఈ రాజభోగం, నువ్వు నీవారు మాత్రం అనుభవించండి!&nbsp;<BR>ఇక్కడనుండి బైటపడటానికి నేను ఉక్కిరిబిక్కిరి లాడుతున్నాను. ఇంత ఉష్ణ-&nbsp;<BR>వాతావరణంలో స్నానసౌకర్యం లేనేలేదు! ఇదే స్థితిలో కొంతకాలముంటే నాకు&nbsp;<BR>పిచ్చెక్కి, పిచ్చికుక్కనయ్యే ప్రమాదం అధికంగా వుంది.’’ ఇది విని నా మిత్రుడు&nbsp;<BR>ఎంతో బాధపడి, హోటల్‌ అధికారులమీద ఎంతో కోపగించుకొని, నాతో యిలా&nbsp;<BR>అన్నాడు: ‘‘నిన్ను నేనింక యిక్కడ వుండనివ్వను. వెళ్లి మంచి అనుకూలంగా&nbsp;<BR>వుండే స్థలాన్ని కనిపెడదాం.’’ అక్కడ ముఖ్యమైన పన్నెండు హోటళ్లు తిరిగి&nbsp;<BR>చూశాం. కాని వాటిలో ఎక్కడా స్నానానికి తావేలేదు! ప్రత్యేక స్నానమందిరాలు&nbsp;<BR>కొన్ని వున్నాయి. అక్కడి కెవరైనా వెళ్లి నాలుగైదు రూపాయలు చెల్లించి ఒకసారి&nbsp;<BR>స్నానం చెయ్యవచ్చును. సర్వేశ్వరా, ఏమిటీ స్థితి! ఒక వృద్ధ స్త్రీ స్నానపుతొట్టెలో</FONT></p>
<hr class="puTa_virupu">
<table><tr><td><a class=puTa_lanke href=puTa1808.html>p1808</a></td><td>p1809</td><td><a class=puTa_lanke href=puTa1810.html>p1810</a></td></tr></table>
</div></body></html>
