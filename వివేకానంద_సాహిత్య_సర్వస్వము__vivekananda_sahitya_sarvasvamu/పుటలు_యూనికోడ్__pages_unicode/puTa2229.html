<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2228.html>p2228</a></td><td>p2229</td><td><a class=puTa_lanke href=puTa2230.html>p2230</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 8 0</FONT></p>
<p><FONT FACE="SHREE900, SHREE, sans-serif" SIZE="3">మహానర్థక మవుతుంది. కాబట్టి భవిష్యత్కాలపు భారతజాతిని నిర్మించడానికై&nbsp;<BR>మొట్టమొదట చేయవలసిన శంకుస్థాపన ఈ మతసమ్మేళనమే! యుగయుగాలుగా&nbsp;<BR>పెరిగిన ఆ మహాశైలంలో చెక్కవలసిన ప్రథమసోపానం, ఈ మత సమ్మేళనమే!&nbsp;<BR>ద్వైతులమనో, విశిష్టాద్వైతులమనో, అద్వైతులమనో, శైవులమనో, వైష్ణవులమనో,&nbsp;<BR>లేక పాశుపత సంప్రదాయులమనో, మన మే పేరు పెట్టుకొన్నా, హిందువులమైన&nbsp;<BR>మన కందరికీ ఆధారాలైన కొన్ని సామాన్యాదర్శాలు ఉన్నాయనీ, మన శ్రేయస్సు-&nbsp;<BR>కోసం, మన జాతి క్షేమంకోసం, అల్పమైన మన విభేదాలను, మన వివాదాలను,&nbsp;<BR>విడిచిపెట్టవలసిన కాలం వచ్చిందనీ నచ్చచెప్పడమే మనకు కావలసింది. ఈ&nbsp;<BR>వివాదాలన్నీ పూర్తిగా దోషాలే అని నమ్మండి. మన శాస్త్రాలు అలాటి వానిని&nbsp;<BR>ఖండించాయి. మన పూర్వులు అలాటివి కూడవని మందలించారు. మనం ఎవరి&nbsp;<BR>సంతతివాళ్లమని చెప్పుకొంటున్నామో, అలాటి మహాఋషులు, ఎవరి రక్తం మన&nbsp;<BR>నాళాల్లో వుందంటున్నామో, ఆ గోత్రపురుషులు ఈ స్వల్పభేదాలను గూర్చి&nbsp;<BR>వాదులాడుకొంటున్న తమ సంతానాన్ని చూచి ఏవగించుకొంటున్నారు.</FONT></p>
<p><FONT FACE="SHREE900, SHREE, sans-serif" SIZE="3">వివాదాలను వదిలేస్తే ఇతరమైన అభివృద్ధి కార్యాలన్నీ తమంతట తామే&nbsp;<BR>చేకూరుతాయి. జీవరక్తం నిర్మలంగా, పుష్టిగా వుంటే, ఏ రోగ జీవాణువులూ&nbsp;<BR>శరీరంలో ప్రవేశించలేవు. మన జీవరక్తం ఆధ్యాత్మిక ధర్మమే! అది స్వేచ్ఛగా ప్రవ-&nbsp;<BR>హించేంతకాలం, అది బలంగా శుద్ధంగా పుష్టిగా వున్నంతకాలం అంతా సక్రమం-&nbsp;<BR>గానే నడుస్తుంది. ఆ రక్తం నిర్మలంగా వుంటే, రాజకీయ బాధలు, సాంఘిక&nbsp;<BR>దోషాలు ఇంకా ఇతరమైన కొరతలు, దేశదారిద్య్రం సైతం నివారణకాగలవు! రోగ&nbsp;<BR>జీవాణువును ఒక్కసారి తొలగించివేస్తే ఏ దోషంకూడ మన రక్తంలోనికి చొర-&nbsp;<BR>బడలేదు. ఆధునిక వైద్యశాస్త్రంనుండి ఒక ఉదాహరణ తీసికొందాం. రోగాన్ని&nbsp;<BR>పొందడానికి రెండు కారణాలుండాలని తెలుస్తోంది. వెలుపలనుండి వచ్చి ప్రవే-&nbsp;<BR>శించే విషజీవాణువు ఒకటి, రెండోది శరీరంయొక్క దుర్బలస్థితి. శరీరం విష-&nbsp;<BR>జీవాణువులకు ప్రవేశమిచ్చే స్థితికి వచ్చేంత వరకూ ఆ జీవాణువులు లోపల ప్రవే-&nbsp;<BR>శించి, బలపడి వృద్ధిగాంచడానికి వీలయ్యేంతగా శరీరపటుత్వంతగ్గి శక్తి ఉడిగేంత&nbsp;<BR>వరకు ప్రపంచంలోని ఏ రోగ జీవాణువునకుకూడ, మన శరీరంలో రోగం&nbsp;<BR>కల్పించే సామర్థ్యం వుండదు. నిజానికి సూక్ష్మజీవుల రూపంలో లక్షలకొద్దీ జీవా-&nbsp;<BR>ణువులు ప్రతివాని శరీరంలోను నిరంతరం వస్తూపోతూ వుంటాయి. కాని&nbsp;<BR>శరీరం పుష్టిగా వుండేంతకాలం అవి ఏమీ చేయజాలవు. శరీరం నిస్సారమైనపుడు&nbsp;<BR>మాత్రమే ఈ సూక్ష్మజీవులు దాని నావహించి రోగాన్ని కల్పిస్తాయి. జాతీయ&nbsp;<BR>జీవనం ఇలాగే జరుగుతుంది. జాతీయ శరీరం దుర్బలమైనపుడే నానావిధమైన&nbsp;<BR>రోగజీవాణువులు జాతి రాజకీయ పరిస్థితిలోనో, సాంఘికావస్థలోనో, విద్యా</FONT></p>
<hr class="puTa_virupu">
<table><tr><td><a class=puTa_lanke href=puTa2228.html>p2228</a></td><td>p2229</td><td><a class=puTa_lanke href=puTa2230.html>p2230</a></td></tr></table>
</div></body></html>
