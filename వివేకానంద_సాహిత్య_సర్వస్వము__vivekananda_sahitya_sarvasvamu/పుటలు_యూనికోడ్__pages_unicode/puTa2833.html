<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2832.html>p2832</a></td><td>p2833</td><td><a class=puTa_lanke href=puTa2834.html>p2834</a></td></tr></table>

<p><FONT FACE="SHREE900, SHREE, sans-serif" SIZE="3">శక్తి సామర్థ్యాలు మనకు లభిస్తాయి. అంతేకాక, వాళ్లు మన వద్దనుండి వేదాంత-&nbsp;<BR>ధర్మం నేర్చుకోవటం వల్ల, వారి ఆధ్యాత్మిక సంక్షేమం వారు సాధించే అవకాశం&nbsp;<BR>చిక్కుతుంది.</FONT></p>
<p><FONT FACE="SHREE900, SHREE, sans-serif" SIZE="3">నరేంద్రబాబు: ఈ విధమైన యిచ్చి పుచ్చుకోవటం వల్ల, మనకేమైనా రాజ-&nbsp;<BR>కీయ అభివృద్ధి కలిగే అవకాశం ఉందా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఈ పాశ్చాత్యులు మహావీరుడైన విరోచనుని సంతానం. వారి శక్తి&nbsp;<BR>పంచభూతాలను వారి చేతుల్లో కీలుబొమ్మల్లాగా ఆడిస్తుంది. ఒకవేళ మనకు&nbsp;<BR>వాళ్లతో పోరాటం వస్తే ఆ భౌతిక శక్తులను వినియోగించి, వాళ్లను ఓడించి&nbsp;<BR>స్వాతంత్య్రాన్ని సాధిస్తామని మీరు తలచారా, అది శుద్ధ తప్పు. ఆ శక్తులను&nbsp;<BR>ఉపయోగించే నైపుణ్యంలో వారికి మనకు మధ్య వున్న తేడా గులకరాతికి&nbsp;<BR>హిమాలయ పర్వతాలకు మధ్య వున్న తేడా వంటిది. నా ఉద్దేశ్యమేమిటో&nbsp;<BR>మీకు తెలుసా? వేదాంత ధర్మంలోని మహోన్నతమైన రహస్యాలను వాళ్లకు&nbsp;<BR>బోధించటం ద్వారా, ఈ సంపన్నమైన దేశాల సానుభూతిని, గౌరవాన్ని పొంది,&nbsp;<BR>ఆధ్యాత్మిక విషయాల్లో ఎల్లకాలం మనం వారికి గురుస్థానంలో ఉండాలి. మనం&nbsp;<BR>వారి చేతుల్లోకి ఆధ్యాత్మికతను ధారాదత్తం చేసిన తర్వాతకూడా, మన&nbsp;<BR>దేశీయులు పాశ్చాత్యుల పాదసన్నిధి చేరి మతధర్మాలను వారి వద్ద నేర్చుకోవటం&nbsp;<BR>ప్రారంభిస్తే ఆనాటినుండి ఈ జాతి పతనమై, జాతీయత శాశ్వతంగా అంతరించి&nbsp;<BR>పోతుంది. ‘‘మాకు యిది యివ్వండి. అది యివ్వండి’’ అని వారి ముందు&nbsp;<BR>రాత్రింబవళ్లు మొత్తుకోవటం వల్ల మనకు వచ్చేదేమీ లేదు. ఈ రెండు జాతుల&nbsp;<BR>మధ్య సానుభూతి, గౌరవం యిచ్చి పుచ్చుకోవటాల మూలంగా ఎప్పుడు పెంపొం-&nbsp;<BR>దుతుందో, అప్పుడు ఈ ఏడ్పులకు, పెడబొబ్బలకు అవసరం ఉండదు. అన్ని&nbsp;<BR>పనులు వాళ్లంతట వాళ్లే చేస్తారు. ధర్మాన్ని ఆచరించటం వల్ల వేదాంతాన్ని విస్తా-&nbsp;<BR>రంగా వ్యాప్తిచేయటం వల్ల మన దేశమూ, పాశ్చాత్య దేశాలూ విశేషంగా లాభాన్ని&nbsp;<BR>పొందుతాయని నేను విశ్వసిస్తున్నాను. దీనితో పోలిస్తే, రాజకీయాలను అనుస-&nbsp;<BR>రించటం అప్రధానమని అనిపిస్తున్నది. ఈ విశ్వాసాన్ని ఆచరణలోనికి తీసుకు-&nbsp;<BR>రావటానికి, నా ప్రాణాలను అర్పిస్తాను. హిందూదేశానికి శ్రేయస్సు కల్గించడానికి&nbsp;<BR>ఇంకో మార్గమేదైనా ఉన్నదని మీకు నమ్మకముంటే మీరు ఆ మార్గాన్ని అవ-&nbsp;<BR>లంబించండి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ వ్యక్తపరచిన భావాలతో పూర్తి అంగీకారాన్ని తెలియజేస్తూ&nbsp;<BR>నరేంద్రబాబు కొద్దిసేపట్లో వెళ్లిపోయాడు. స్వామీజీ మాటల్ని వింటున్న&nbsp;<BR>శిష్యుడు ఆయనయొక్క తేజోమయమైన ముఖమండలాన్ని తదేక దృష్టితో&nbsp;<BR>పరికిస్తూ ఆశ్చర్యంతో పర్యాలోచించసాగాడు.</FONT></p>
<hr class="puTa_virupu">
<table><tr><td><a class=puTa_lanke href=puTa2832.html>p2832</a></td><td>p2833</td><td><a class=puTa_lanke href=puTa2834.html>p2834</a></td></tr></table>
</div></body></html>
