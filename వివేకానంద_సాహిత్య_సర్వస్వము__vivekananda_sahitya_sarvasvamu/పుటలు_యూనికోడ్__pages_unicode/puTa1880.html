<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1879.html>p1879</a></td><td>p1880</td><td><a class=puTa_lanke href=puTa1881.html>p1881</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">275</FONT></p>
<p><FONT FACE="SHREE900, SHREE, sans-serif" SIZE="3">మన జీవితం గడవనే గడవదు. కిరకిరలాడే ఎడ్లబండినుండి జగన్నాథస్వామి&nbsp;<BR>రథం వరకు, రాట్నంనుండి కర్మాగారాల్లోని పెద్ద యంత్రాలదాకా యీ చక్రం&nbsp;<BR>వుపయోగం వుంది. ఈ చక్రాన్నెవరు కనిపెట్టాడు? ఫలానావాడని చెప్పటానికి&nbsp;<BR>వీలులేదు. అందుచేత యిది సమష్టి ప్రయత్న ఫలితమని చెప్పాలి. ప్రాచీన&nbsp;<BR>మానవుడు గొడ్డలితో చెట్లను కొట్టేవాడు. ఏటవాలు ప్రాంతాల్లో పెద్ద చెట్ల&nbsp;<BR>బోదెలను దొర్లించేవాడు. క్రమక్రమంగా గుండ్రని చక్రాకృతుల కింద యీ చెట్ల&nbsp;<BR>బోదెలు కొయ్యబడేవి. కాలక్రమంలో ఆకులు కనిపెట్టబడ్డాయి. ఈ ఒక్క చక్రం&nbsp;<BR>యిప్పుడు రూపాన్ని పొందటానికి ఎన్ని వేల సంవత్సరాలు పట్టిందో ఎవరు చెప్ప-&nbsp;<BR>గలరు? కాని హిందూదేశంలో యీ అభివృద్ధి దశాక్రమమంతా&nbsp;<BR>జాగ్రత్తగా కాపాడబడింది. అది ఎంత అభివృద్ధి చెందినా, మార్పు చెందినా యీ&nbsp;<BR>పరిణామాల్లోని దశాభేదాల నన్నింటిని ఆశ్రయించి జీవించే జనం వున్నారు.&nbsp;<BR>అందుచేత యీ క్రమమంతా అలాగే నిలిచివుంది. మొదట్లో ఒక వెదురు&nbsp;<BR>ముక్కకు దారం కట్టి శ్రుతి వెయ్యటానికి ఒక జంత్రం నిర్మించుకొన్నారు.&nbsp;<BR>తరువాత తరువాత ఒక వంపు కర్రకు గుర్రపు వెంట్రుకలు కట్టి మొదటి&nbsp;<BR>వాయులీన యంత్రాన్ని నిర్మాణం గావించారు. అది అనేక మార్పులు చెంది, వివి-&nbsp;<BR>ధాలైన దారాలు, నరాలు కూర్చబడి అనేక పేర్లుపొంది యిప్పుడు పరి&nbsp;<BR>పూర్ణమైన సారంగి రూపొందింది. కాని యిప్పటికీ బండితోలుకొనే తురకవాడు&nbsp;<BR>ఆ గుర్రపు వెంట్రుక కట్టిన వంపుకర్రతో కుండకు కలిపి కట్టిన వెదురు గొట్టం-&nbsp;<BR>మీద వాయిస్తూ, చేపల వల అల్లుతూ మజ్వర్‌కహర్‌ కథను గానం చెయ్యటం&nbsp;<BR>లేదా? ఇప్పుడూ మధ్యపరగణాలకు వెళ్లి చూడండి. అక్కడ యీ రబ్బరు టైర్ల&nbsp;<BR>రోజుల్లోకూడా వీథుల్లో కొయ్యచక్రాల బళ్లు మనకు కానవస్తాయి. ఇవి ఆ జనం&nbsp;<BR>తెలివిని ప్రకటిస్తే ప్రకటించవచ్చును.</FONT></p>
<p><FONT FACE="SHREE900, SHREE, sans-serif" SIZE="3">వివాహం అంటే ఏమిటో తెలియని, వ్యక్తిపట్లగాని, వస్తువుల పట్లగాని గౌర-&nbsp;<BR>వంలేని అనాగరిక, ఆటవిక వ్యక్తిని హాస్యయుక్తంగా స్వామీజీ యిక్కడ&nbsp;<BR>వర్ణిస్తున్నారు. అతిపురాతన కాలంలో అంటే స్వర్ణయుగంలో ప్రజలు నిష్కపట&nbsp;<BR>చిత్తులుగా వున్నప్పుడు, అంటే వంచకుల మవుతామేమో అనే భయంతో&nbsp;<BR>శరీరాచ్ఛాదనం చేసుకోని రోజుల్లో, స్వార్థమవుతుందేమో అని వివాహంకూడా&nbsp;<BR>చేసుకోని రోజుల్లో, స్వపరభేదం లేని రోజుల్లో యితరుల సొమ్మును మట్టితో&nbsp;<BR>సమానంగా చూసే రోజుల్లో, కర్రలను, రాళ్లను ఆయుధాలుగా వుపయోగించే&nbsp;<BR>రోజుల్లో - అలాటి మంచిరోజుల్లో నీళ్లమీద ప్రయాణం చెయ్యటానికి వారు&nbsp;<BR>తెప్పలను, దోనెలను తయారుచేసేవారు. దీనికోసం ఒక చెట్టు లోపలి భాగాన్ని&nbsp;<BR>కాల్చి కొన్ని కొయ్యలకు దగ్గరగా చేర్చి కట్టి నిర్మించిన నాటుపడవలు ఒరిస్సా-</FONT></p>
<hr class="puTa_virupu">
<table><tr><td><a class=puTa_lanke href=puTa1879.html>p1879</a></td><td>p1880</td><td><a class=puTa_lanke href=puTa1881.html>p1881</a></td></tr></table>
</div></body></html>
