<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa30.html>p30</a></td><td>p31</td><td><a class=puTa_lanke href=puTa32.html>p32</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానందస్వామి జీవిత సంగ్రహం</FONT></p>

<p><FONT FACE="SHREE900, SHREE, sans-serif" SIZE="3">శిష్యుడితోపాటు వాహ్యాళికి నడిచిపోయాడు. వేదాలను చక్కగా అర్థం చేసుకోవ&nbsp;<BR>టానికిగాను మఠంలో వేదపాఠశాలను స్థాపిస్తే మంచిదనే కోరిక వ్యక్తంచేశాడు&nbsp;<BR>దారిలో. వాహ్యాళినుంచి తిరిగివచ్చిన తర్వాత తమ గదిలోకిపోయి ఒక గంటసేపు&nbsp;<BR>ధ్యానం చేశాడు. తర్వాత శిష్యునొకణ్ణి పిల్చి విసనకర్రతో మెల్లగా విసరమని చెప్పి&nbsp;<BR>మంచంమీద పడుకొన్నాడు. ఆ స్థితిలోనే దేహాన్ని పరిత్యజించి పరమాత్మలో&nbsp;<BR>విలీనమయ్యాడు. ఆనాడు జులై 2 వ తేది 1902 వ సంవత్సరం.</FONT></p>
<p><FONT FACE="SHREE900, SHREE, sans-serif" SIZE="3">నాటిరాత్రి మద్రాసులో ధ్యానవిలీనుడైన రామకృష్ణానందుల కీ వాణి విన్పిం-&nbsp;<BR>చింది. ‘శశీ, శశీ - ఈ శరీరాన్ని ఉమ్మివేశాను.’ మరునాటి ప్రొద్దున ఈ వార్తను&nbsp;<BR>రూఢిపరుస్తూ తంతి చేరింది వారికి.</FONT></p>
<p><FONT FACE="SHREE900, SHREE, sans-serif" SIZE="3">‘‘వివేకానందస్వామి హిందూమతాన్ని రక్షించాడు; తద్వారా భారతదేశాన్ని&nbsp;<BR>రక్షించాడు. అతడు లేకపోయివుంటే మనం మన మతాన్ని పోగొట్టుకొనేవాళ్ళం,&nbsp;<BR>దేశస్వాతంత్య్రాన్ని పొందేవారం కాదు. దీనికంతటికీ మనం వివేకానందులకు&nbsp;<BR>ఋణపడ్డాం. వారినుంచి మనం పొందిన ఈ అమూల్య సంపత్తిని సంరక్షించు-&nbsp;<BR>కోటానికై వారి శ్రద్ధ, ధైర్యం, ప్రజ్ఞానం మనలను సదా ప్రేరేపిస్తుందిగాక’’ -&nbsp;<BR>స్వాములను గూర్చిన శ్రీ రాజగోపాలాచార్యుల ఈ వాక్కులు అక్షరాలా సత్యం.</FONT></p>
<p><FONT FACE="SHREE900, SHREE, sans-serif" SIZE="3">మహాత్ముల మహత్వం కాలంగడిచేకొద్దీ విస్తృతం, స్పష్టం ఔతూ&nbsp;<BR>ఉంటుంది. ‘‘1500 సంవత్సరాలకు కావలసిన ఆహారం ( అంటే ఆదర్శాలను)&nbsp;<BR>ప్రపంచానికి ఇచ్చా’’నని ఒకప్పుడు స్వాములే అన్నాడు. కనుకే కాలక్రమేణా&nbsp;<BR>వారి జీవిత కార్యాన్ని మూల్యాన్ని అర్థం చేసుకోగలం. ‘‘వారు ఒసగిన సందేశ&nbsp;<BR>విస్తృతతను, మర్మాన్ని అర్థం చేసుకోగల శక్తి ఇప్పటికికూడ ఇవ్వబడలేదని మేం&nbsp;<BR>నమ్ముతున్నాం’’ అనే నివేదిత పలుకులు నిజం.</FONT></p>
<p><FONT FACE="SHREE900, SHREE, sans-serif" SIZE="3">ఆ శక్తి వివేకానందుడు మనకు అనుగ్రహిస్తాడుగాక అని ప్రార్థిస్తూన్నాం.</FONT></p>
<p><FONT FACE="SHREE900, SHREE, sans-serif" SIZE="3">హరిః ఓం</FONT></p>
<hr class="puTa_virupu">
<table><tr><td><a class=puTa_lanke href=puTa30.html>p30</a></td><td>p31</td><td><a class=puTa_lanke href=puTa32.html>p32</a></td></tr></table>
</div></body></html>
