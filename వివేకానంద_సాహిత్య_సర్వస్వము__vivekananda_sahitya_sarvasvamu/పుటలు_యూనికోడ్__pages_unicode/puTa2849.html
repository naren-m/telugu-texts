<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2848.html>p2848</a></td><td>p2849</td><td><a class=puTa_lanke href=puTa2850.html>p2850</a></td></tr></table>

<p><FONT FACE="SHREE900, SHREE, sans-serif" SIZE="3">కాంతుని ముందు సాగిలబడి, శ్రీరామకృష్ణులు నివసించిన గదిలోకి వచ్చారు. గది&nbsp;<BR>క్రిక్కిరిసిపోయి ఉండినది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీతోపాటు ఇండియాకు వచ్చిన యిద్దరు ఐరోపా దొరసానులు&nbsp;<BR>ఉత్సవానికి హాజరైనారు. పవిత్ర పంచవటినీ, బిల్వవృక్షాన్నీ</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> చూపించడానికి&nbsp;<BR>స్వామీజీ, వారిని తనతో తీసుకొని పోయారు. స్వామీజీతో ఎక్కువ చనువు లేక-&nbsp;<BR>పోయినా, శిష్యుడుకూడా స్వామివారిని అనుసరించాడు. తాను రచించిన&nbsp;<BR>సంస్కృత స్తోత్రాన్ని స్వామికి సమర్పించాడు. పంచవటికి పోతూ దారిలో స్వామి&nbsp;<BR>దాన్ని చదివారు. మార్గంలో ఒకసారి శిష్యునివైపు చూచి యిలా చెప్పారు. ‘‘ఇది&nbsp;<BR>బాగుంది. ఇలాగే మరికొన్ని వ్రాయడానికి ప్రయత్నించు.’’</FONT></p>
<p><FONT FACE="SHREE900, SHREE, sans-serif" SIZE="3">శ్రీరామకృష్ణుని గృహస్థ శిష్యులు పంచవటికి ఒక వైపున గుమిగూడినారు.&nbsp;<BR>వారిలో గిరీశచంద్ర ఘోషు ఉన్నాడు. ఒక గుంపు స్వామీజీని అనుసరి&nbsp;<BR>స్తూండగా, ఆయన గిరీషుబాబు దగ్గరకు వచ్చి, ‘‘ఓహో! ఘోష్‌బాబు&nbsp;<BR>యిక్కడ ఉన్నారే’’ అని చెబుతూ వారికి నమస్కారం చేశారు. గిరీశబాబు-&nbsp;<BR>కూడా చేతులు జోడించి ప్రతినమస్కారం చేశాడు. పాతరోజుల్ని గిరీషు&nbsp;<BR>బాబుకు గుర్తుచేస్తూ స్వామీజీ ‘‘బాబుగారూ! ఆనాటినుండి యిప్పటి వరకు&nbsp;<BR>ఎంత మార్పు వచ్చిందో ఆలోచించండి!’’ అన్నారు. ఆ భావాన్ని ఆమోదిస్తూ&nbsp;<BR>గిరీషు యిలా చెప్పాడు. ‘‘అవును, నిజమే, అయినా ఈ మార్పునింకా ఎక్కువ&nbsp;<BR>మోతాదులో చూడాలని మనస్సు తహతహలాడుతోంది.’’ వారితో కొద్దిసేపు&nbsp;<BR>మాట్లాడి, స్వామీజీ, పంచవటికి ఈశాన్య దిక్కులో ఉండే బిల్వవృక్షం వైపుగా&nbsp;<BR>నడిచారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ ఉపన్యాసాన్ని వినాలని ఎంతో ఆసక్తితో అప్పుడు జనులు&nbsp;<BR>ఎక్కువగా గుమిగూడారు. జనుల సందడి ఎక్కువగా ఉన్నందున, స్వామీజీ&nbsp;<BR>ఎంత ప్రయత్నించినా ఎక్కువ బిగ్గరగా మాట్లాడలేకపోయారు. అందుకే&nbsp;<BR>ఉపన్యాసాన్ని పొడిగించక క్లుప్తంగా ముగించారు. ఆ యిద్దరు యూరోపియన్‌&nbsp;<BR>దొరసానులతోకూడా శ్రీరామకృష్ణుని ఆధ్యాత్మిక సాధనలతో సంబంధించిన&nbsp;<BR>ప్రదేశాలను చూపిస్తూ, యింకా వారిని గురుదేవుని ప్రత్యేక భక్తులకు, అను&nbsp;<BR>చరులకు పరిచయం చేయడానికి నడిచారు.</FONT></p>
<p><FONT FACE="SHREE900, SHREE, sans-serif" SIZE="3">సాయంత్రం మూడు గంటలకు స్వామీజీ శిష్యునితో ‘‘దయచేసి ఒక&nbsp;<BR>బండి తీసుకొని రా. ఇప్పుడు నేను మఠానికి పోవాలి’’ అన్నారు. శిష్యుడు</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">పారమార్థిక సాధనలను ఆచరించడానికి ఉపయుక్తమైన ఐదు పవిత్ర వృక్షాలుండే&nbsp;<BR>వనానికి ‘‘పంచవటి’’ అని పేరు. బిల్వంకూడా అలాంటి పవిత్రమైన వృక్షమే.</FONT></p>
<hr class="puTa_virupu">
<table><tr><td><a class=puTa_lanke href=puTa2848.html>p2848</a></td><td>p2849</td><td><a class=puTa_lanke href=puTa2850.html>p2850</a></td></tr></table>
</div></body></html>
