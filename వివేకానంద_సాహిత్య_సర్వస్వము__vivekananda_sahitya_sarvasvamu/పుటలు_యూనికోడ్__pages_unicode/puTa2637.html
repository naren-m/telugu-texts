<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2636.html>p2636</a></td><td>p2637</td><td><a class=puTa_lanke href=puTa2638.html>p2638</a></td></tr></table>
<p><FONT FACE="SHREE900, SHREE, sans-serif" SIZE="3">భారతదేశ చారిత్రక క్రమపరిణామం</FONT></p>
<p><FONT FACE="Bookman-Light, Bookman, serif" SIZE="2">201</FONT></p>
<p><FONT FACE="SHREE900, SHREE, sans-serif" SIZE="3">దురభినివేశాన్ని తగ్గించటంలోను వారు సఫలీకృతులైనారనటం విదితమే. ఇంత-&nbsp;<BR>కంటె వా రెక్కువేమీ సాధించలేకపోయారు.</FONT></p>
<p><FONT FACE="SHREE900, SHREE, sans-serif" SIZE="3">ఐనా సృజనాత్మకుడైన ప్రవక్త ఒకడు ఉత్తర భారతదేశంలో జన్మించాడు.&nbsp;<BR>అతడే గురుగోవిందసింగ్‌, శిక్కు గురువులలో ఆఖరివాడు. అతని ఆధ్యాత్మిక&nbsp;<BR>కార్యఫలితంగా సుప్రసిద్ధమైన శిక్కుసామ్రాజ్యం అవతరించింది. ఒక్కో&nbsp;<BR>ఆధ్యాత్మికోద్యమం వ్యాప్తిగాంచిన వెంటనే రాజకీయ సమైక్యతకూడ దేశమంతటా&nbsp;<BR>వ్యాపించటం భారతదేశచరిత్రలో మనం గమనిస్తాం. ఏ ఆధ్యాత్మిక ఆశయం-&nbsp;<BR>నుండి తాను జన్మించిందో ఆ ఆశయానికే యీ రాజకీయ సమైక్యత బలాన్ని&nbsp;<BR>చేకూర్చి తోడ్పడుతోంది. ఐనా మరాఠా, శిక్కు రాజ్యాలు అవతరించటానికి కార-&nbsp;<BR>ణమైన ఆధ్యాత్మికోద్యమాలు నిజానికి సంపూర్ణంగా ప్రతిక్రియారూపా&nbsp;<BR>లైనవి. మొగలాయి సమ్రాట్టుల ఆస్థానాల్లో ఎంతటి బౌద్ధికప్రకాశం వుండేది.&nbsp;<BR>దీన్లో కోటివంతు ఐనా మరాఠా రాజధానిలోగాని, శిక్కుల రాజధానిలోగాని కాన-&nbsp;<BR>రాదు. ఇక మాళవ, విద్యానగర రాజాస్థానాల్లోని ఔజ్జ్వల్యం పూనా లాహోరుల్లో&nbsp;<BR>లేదని చెప్పాలా? భారతదేశ చరిత్రలో వైజ్ఞానికంగా యిదొక మహాంధకార&nbsp;<BR>యుగం. శిక్కు, మరాఠా సామ్రాజ్యాలు రెండూ తాత్కాలికాలు. పామర ప్రజల&nbsp;<BR>మతాభినివేశానికి, హృత్పూర్వకమైన సంస్కృతీ ద్వేషానికి యీ సామ్రాజ్యాలు&nbsp;<BR>రెండూ ప్రాతినిధ్యం వహిస్తాయి. ద్వేషించే మహమ్మదీయుల పరిపాలనను&nbsp;<BR>అంతం చెయ్యటంతో వారిలోని లక్ష్యశక్తి అంతా చల్లారిపోయింది.</FONT></p>
<p><FONT FACE="SHREE900, SHREE, sans-serif" SIZE="3">దీని తరువాత మరికొంతకాలం వరకు అస్థిరత నెలకొనింది. మిత్రులు,&nbsp;<BR>శత్రువులు, మొగలాయి సమ్రాట్టులు - వీరిని పడగొట్టిన వారు, అంతకాలం&nbsp;<BR>ప్రశాంతంగా వాణిజ్యం చేస్తూన్న విదేశీయులైన ఫ్రెంచివారు, ఆంగ్లేయులు అంతా&nbsp;<BR>యుద్ధకోలాహలంలోకి దూకారు. ఇలా అర్ధశతాబ్దం వరకూ దోపిడీలు, విధ్వం-&nbsp;<BR>సాలు, యుద్ధాలు జరిగాయి. ఈ రణధూమం తగ్గేటప్పటికే యితరులు అణగి&nbsp;<BR>పోయి, ఆంగ్లేయుల జయకేతనం పైకెగరసాగింది. అప్పటినుంచి మరో అర్ధ&nbsp;<BR>శతాబ్దం వరకూ ఆంగ్లేయుల శాసనం అమలు జరుగుతూ వచ్చింది. ఈ కాలంలో&nbsp;<BR>శాంతి, స్థిరతలు లభించాయి. వీరి శాసనంలో కలిగింది పురోగతో కాదో భవి-&nbsp;<BR>ష్యత్తే తెల్పుతుంది.</FONT></p>
<p><FONT FACE="SHREE900, SHREE, sans-serif" SIZE="3">మొగలుల సామ్రాజ్యకాలంలో ఉత్తరభారతదేశంలో వెలసినటువంటి ఉద్య-&nbsp;<BR>మాలవంటి కొన్ని మతోద్యమాలు ఆంగ్లేయుల పరిపాలనాకాలంలోను&nbsp;<BR>వెలశాయి. ఐతే యివి దుర్బలాలు, భయంతోకూడినవి, కేవలం మమ్మల్ని&nbsp;<BR>బతికివుండనివ్వండని బతిమిలాడే రకాలు. విజేతలైన యీ ఆంగ్లేయుల</FONT></p>
<hr class="puTa_virupu">
<table><tr><td><a class=puTa_lanke href=puTa2636.html>p2636</a></td><td>p2637</td><td><a class=puTa_lanke href=puTa2638.html>p2638</a></td></tr></table>
</div></body></html>
