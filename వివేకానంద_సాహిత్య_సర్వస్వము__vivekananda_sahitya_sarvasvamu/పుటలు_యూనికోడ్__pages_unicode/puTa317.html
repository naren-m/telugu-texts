<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa316.html>p316</a></td><td>p317</td><td><a class=puTa_lanke href=puTa318.html>p318</a></td></tr></table>


<p><FONT FACE="SHREE900, SHREE, sans-serif" SIZE="3">కలిగించానేమో! అందుకు విచారిస్తున్నాను. ఇదుగో వెళ్లిపోతున్నాను.’’ కాని&nbsp;<BR>వృషభం అందుకు యిలా అంది: ‘‘లేదు లేదు, ఎంతమాత్రం బాధలేదు! నీ&nbsp;<BR>కుటుంబాన్ని యావత్తూ తీసుకొచ్చి నా కొమ్ముమీద నివసించు; నువ్వు&nbsp;<BR>నన్నేం చేయగలవు?’’</FONT></p>
<p><FONT FACE="SHREE902-Italic, SHREE, sans-serif" SIZE="3">బుధవారం, జూన్‌ 26</FONT></p>
<BR>
<p><FONT FACE="SHREE900, SHREE, sans-serif" SIZE="3">స్వార్థచింత లేనప్పుడే మహోత్తమకర్మ ఒనర్చగలుగుతాం; ఉత్తమోత్తమ&nbsp;<BR>ప్రభావం చూపగలుగుతాం. అసాధారణ ప్రతిభాశాలుర కందరికీ యీ సంగతి&nbsp;<BR>తెలుసు. దివ్యనటుణ్ణి మనలోకి చొరనిద్దాం. ఆతణ్ణి నటింపనిద్దాం. మనం ఏమీ&nbsp;<BR>చేయకుందాం గాక. ‘‘అర్జునా, నా కీ ముల్లోకాల్లోను కర్తవ్యమేదీ లేదు’’ అని&nbsp;<BR>శ్రీకృష్ణుడు అంటాడు. సమస్తమూ ఈశ్వరాధీనమని భావించుకో, ఎంతమాత్రం&nbsp;<BR>తొణకకు, అప్పుడే ఏమైనా నిజమైన కర్మ ఒనర్చ గలవు. నిజమైన&nbsp;<BR>శక్తులను ఎవ్వరూ చూడలేరు; ఫలాలను మాత్రమే మనం చూడగలం. అహం-&nbsp;<BR>కారాన్ని బైటికినెట్టు, పోగొట్టుకో, మరచిపో; దేవుణ్ణి పని సాగించనీ, పని&nbsp;<BR>ఆయనది. తొలగివుండవలసిన వారమేగాని మనకొక కర్తవ్యంలేదు. దేవుణ్ణి పని&nbsp;<BR>సాగించనీ. మనం మానుకొనేకొద్దీ భగవంతుడు పూనుకొంటాడు. సంకుచిత-&nbsp;<BR>మైన ‘అహమస్మి’ని దులుపుకో. ఉదాత్తమైన ‘బ్రహ్మాహమస్మి’ని నిలుపుకో.</FONT></p>
<p><FONT FACE="SHREE900, SHREE, sans-serif" SIZE="3">మనలను యిలా రూపొందించినవి మన తలపులే. కాబట్టి తలపులపట్ల&nbsp;<BR>జాగరూకుడవై వుండాలి. మాటలు అప్రధానాలు. తలపులు ప్రాణవంతాలు, అవి&nbsp;<BR>సుదూరం పయనిస్తాయి. మనం తలపోసే ప్రతి తలపులోను మన శీలం అంటి-&nbsp;<BR>వుంటుంది. కాబట్టే నిర్మలుడూ, పవిత్రుడూ ఐన వ్యక్తి పరిహాసాలలో దూష-&nbsp;<BR>ణలలో సైతం అతడి ప్రేమనైర్మల్యాలు పెనగొనివుండి మేలొనగూరుస్తాయి.</FONT></p>
<p><FONT FACE="SHREE900, SHREE, sans-serif" SIZE="3">దేన్నిగాని కోరవద్దు; భగవంతుణ్ణి తలచుకో, ప్రతిఫలాన్ని ఆశించకు;&nbsp;<BR>నిష్కాములే ఫలితాలను సాధించేవారు. పరివ్రాజక భిక్షువులు - ఇంటింటికి వెళ్లి&nbsp;<BR>ధర్మాన్ని అందిస్తారు; కాని తామేదీ చేయలేదనుకొంటారు. వారు దేన్నిగాని&nbsp;<BR>తమది అనుకోరు. వారికి తెలియకే వారి పని సాగుతూంటుంది. తాము చేసే&nbsp;<BR>కార్యం యింతటిదని వారు ఎరిగి వుంటే, అహంకారపూరితు లవుతారు,&nbsp;<BR>అప్పుడు వారు ఒనగూర్చే హితమంతా పలాయనమౌతుంది. ‘నేను’ అనుకోగానే&nbsp;<BR>వంచితుల మవుతున్నాం; దాన్ని మనం ‘జ్ఞాన’మంటాం. కాని చెట్టుకు కట్టబడ్డ&nbsp;<BR>ఎద్దు మాదిరి చుట్టిచుట్టి తిరగటమే అది. భగవంతుడు తనను బాగా మరుగు&nbsp;<BR>పరచుకొనివున్నాడు. కాబట్టే ఆతడి కార్యాలు అత్యుత్తమాలై ఒప్పుతున్నాయి;&nbsp;<BR>ఎవడు తనను విశేషంగా మరుగుపరచుకొంటాడో అతడే విశేషం సాధించగలుగు-&nbsp;<BR>తూంటాడు. నిన్ను నువ్వు జయించుకో, విశ్వమంతా నీదే.</FONT></p>
<hr class="puTa_virupu">
<table><tr><td><a class=puTa_lanke href=puTa316.html>p316</a></td><td>p317</td><td><a class=puTa_lanke href=puTa318.html>p318</a></td></tr></table>
</div></body></html>
