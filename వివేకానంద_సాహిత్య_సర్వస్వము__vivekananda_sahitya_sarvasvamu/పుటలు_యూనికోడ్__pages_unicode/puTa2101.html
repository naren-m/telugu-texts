<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2100.html>p2100</a></td><td>p2101</td><td><a class=puTa_lanke href=puTa2102.html>p2102</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">5 2</FONT></p>
<p><FONT FACE="SHREE900, SHREE, sans-serif" SIZE="3">వైభవంతోపాటు, అసూయ, కోపాలుకూడ మానవజాతిలో కార్చిచ్చులాగా&nbsp;<BR>చెలరేగుతాయి. స్పర్థలు, ద్వేషం, హింస, ప్రళయతాండవం చేస్తాయి. అంత&nbsp;<BR>ఇంపైనదికాకున్నా, పామరులలో ప్రచారంలో వున్న ఇంగ్లీషు సామెత ఒకటుంది&nbsp;<BR>‘ఎవరికి వారే - యమునా తీరే, నష్టమంతా వెనుకపడిన వాడికే’ - ఆ కాలపు&nbsp;<BR>నీతి అలా వుంటుంది. ఆ పరిస్థితులలో జీవనమే అర్థహీనమని ప్రజలు అను-&nbsp;<BR>కోవడం మొదలుపెడతారు. పారమార్థికధర్మం అడ్డుపడకపోతే, మునిగిపోతున్న&nbsp;<BR>ఈ ప్రపంచాన్ని అది చేపట్టి ఉద్ధరించకపోతే, అట్టి వేళలలో జగత్తే నాశనమై&nbsp;<BR>పోగలదు. ఈ ధర్మాభ్యుదయంవల్ల ప్రపంచానికి మళ్లీ ధైర్యంకలిగి, నూతన నిర్మా-&nbsp;<BR>ణానికి ఆధారమేర్పడుతుంది. కాబట్టి ఆ స్థితిలో ఒక ఆధ్యాత్మిక తరంగం&nbsp;<BR>వస్తుంది. అదికూడ కాలక్రమంలో అణగిపోయేదే కానీండి. ఈ పారమార్థిక&nbsp;<BR>ధర్మాభ్యుదయంతోపాటు, విషయ అధికారాలన్నీ తమ చేతులలోనే వుంచు&nbsp;<BR>కొనేవారు కొందరు బయలుదేరడం రివాజు. ఫలితంగా ప్రజలలో, తిరిగి&nbsp;<BR>అనాత్మవాదం బయలుదేరుతుంది. జాతియొక్క మతాధికారాలేగాక, సమస్త&nbsp;<BR>భౌతికాధికారాలు, పదవులు ఏ కొద్దిమంది చేతులలోనో చిక్కిపోవడంతో వారు&nbsp;<BR>విజృంభించి ప్రజల నెత్తినెక్కి పిండికొట్టసాగుతారు. సర్వాధికారాలు తమవే అని&nbsp;<BR>వాదిస్తారు. అప్పుడు సంఘం ఈ పీడను తొలగించుకోవడానికై భౌతికవాదపు&nbsp;<BR>సహాయాన్ని తీసికొంటుంది.</FONT></p>
<p><FONT FACE="SHREE900, SHREE, sans-serif" SIZE="3">హిందూదేశ స్థితిని పరిశీలిస్తే ఇదే విషయం ఇప్పుడుకూడ జరుగుతు-&nbsp;<BR>న్నట్లు కనిపిస్తుంది. ఈనాడు మీరిక్కడ చేరి, వేదాంత ప్రచారం చేయడానికై&nbsp;<BR>పాశ్చాత్య దేశాలకు పోయివచ్చిన ఒక వ్యక్తికి స్వాగతమివ్వడానికి మూలకారణం&nbsp;<BR>యూరప్‌ దేశాల్లోవున్న అనాత్మవాద ప్రాబల్యమే. కాబట్టి ఒక దృష్టికోణంనుండి&nbsp;<BR>ఈ భౌతికవాదం భారతభూమిని రక్షింప వచ్చినట్లే అనిపిస్తుంది. అది జీవి&nbsp;<BR>తావకాశాలను అందరికీ సమంగా కల్పిస్తోంది. కులంవల్ల లభించే ప్రత్యేకాధికారా-&nbsp;<BR>లను, అర్హతలను ఎగురగొట్టి వేస్తోంది. తరతరాలుగా ఏ కొద్దిమంది మాత్రమో&nbsp;<BR>తమ చేతులలో ఇముడ్చుకొని, వినియోగం చేసుకోజాలక వ్యర్థంగా దాచిపెట్టు-&nbsp;<BR>కొన్న అమూల్య జ్ఞానరత్నాలను పైకిలాగి, బహిరంగచర్చకు లోనుచేసింది. ఈ&nbsp;<BR>సంపదలో సగం దొంగలు అపహరించడంవల్ల ఎప్పుడో నష్టమైంది; తక్కినసగం&nbsp;<BR>కుక్కలవంటి నీచుల చేతులలో చిక్కింది. వారు దాన్ని అనుభవించజాలరు;&nbsp;<BR>ఇతరులను అనుభవించనీయరు. నేడు హిందూదేశంలో మనం స్థాపించాలని పెను-&nbsp;<BR>గులాడుతూన్న రాజకీయ విధానాలు, యూరప్‌లో తాతలనాటినుండి నెలకొని&nbsp;<BR>వున్నవే. కొన్ని శతాబ్దాలుగా వాటిని స్వానుభవంతో పరీక్షించి చివరికవి అన్నీ&nbsp;<BR>పనికిమాలినవని వారు కనుగొన్నారు. ఒకదాని తర్వాత ఒకటిగా ఆ</FONT></p>
<hr class="puTa_virupu">
<table><tr><td><a class=puTa_lanke href=puTa2100.html>p2100</a></td><td>p2101</td><td><a class=puTa_lanke href=puTa2102.html>p2102</a></td></tr></table>
</div></body></html>
