<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1449.html>p1449</a></td><td>p1450</td><td><a class=puTa_lanke href=puTa1451.html>p1451</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగోపన్యాసాలు</FONT></p>
<p><FONT FACE="SHREE900, SHREE, sans-serif" SIZE="3">221</FONT></p>
<p><FONT FACE="SHREE900, SHREE, sans-serif" SIZE="3">శ్రీ కృష్ణుడు భగవద్గీతలో ఈ జ్ఞానయోగాన్ని గూర్చి చక్కగా చెప్పాడు.&nbsp;<BR>గీతాశాస్త్రం, భారతీయ వాజ్ఞ్మయంలో మకుట మాణిక్యంగా ప్రసిద్ధమైంది. అది&nbsp;<BR>వేదాల కొకరీతి వ్యాఖ్యానం. మోక్ష సామ్రాజ్యాన్ని జయించడానికి మన మీ&nbsp;<BR>జీవితంతోనే యుద్ధం చేయాలి. అందువల్ల మనం వెనుకడుగు వేయరాదు.&nbsp;<BR>సాధింప తగినదంతా సాధించి తీరాలని మనకది బోధిస్తుంది. గీత పరమ&nbsp;<BR>పురుషార్థాన్ని గూర్చి చేయవలసిన సాధనలను ఉపదేశిస్తుంది. కాబట్టి యుద్ధ&nbsp;<BR>రంగంలో ఈ ఉపదేశ దృశ్యం ఏర్పాటు చేయబడింది. కృష్ణుడు, అర్జునునకు&nbsp;<BR>సారథియై, అతనిని దుఃఖపడొద్దని, అతడు వినాశంలేని ఆత్మస్వరూపుడు కాబట్టి&nbsp;<BR>మారేది ఆత్మ స్వభావమనడానికి వీలులేదు కాబట్టి, మృత్యుభయాన్ని విడనా-&nbsp;<BR>డుమని బోధించాడు. అధ్యాయం తర్వాత అధ్యాయంగా, వేదాంత&nbsp;<BR>సత్యాలను శ్రీకృష్ణుడు అర్జునునకు బోధించాడు. ఈ బోధలే యీ గ్రంథానికింత&nbsp;<BR>మహత్త్వమిచ్చాయి. వేదాంత సిద్ధాంతాలన్నీ ఇందులో సంక్షేప వివరణ&nbsp;<BR>మొందాయి. ఆత్మ అనంతమని, శరీర పతనంవల్ల ఆత్మ నష్టం కాదనీ వేదాలు&nbsp;<BR>బోధిస్తాయి. ఆత్మపదార్థం ఒక వృత్తం వంటిది. కాని ఈ వృత్తానికి హద్దులు&nbsp;<BR>లేవు. దీని కేంద్రంమాత్రం శరీరాన్ని పొంది వుంటుంది. మరణం అంటే ఈ&nbsp;<BR>కేంద్రం మారడం. ఈశ్వరుడుకూడ ఒక వృత్తం. ఈ వృత్తానికీ హద్దులు లేవు.&nbsp;<BR>కాని దీనికి కేంద్ర బిందువు అంతటా వుంది. సంకుచితమైన ఈ శరీర కేంద్రం-&nbsp;<BR>నుండి విడివడితే, మనం నిజమైన ఆత్మ అయిన ఈశ్వరుని కనుగొంటాం.</FONT></p>
<p><FONT FACE="SHREE900, SHREE, sans-serif" SIZE="3">వర్తమానం, భూతకాలానికి, భవిష్యత్తుకు మధ్య వున్న హద్దుగీత. అందు-&nbsp;<BR>వల్ల మనం వర్తమానానికే కట్టుబడి ఉన్నామని భావించడం యుక్తియుక్తం కాదు.&nbsp;<BR>ఈ వర్తమానం, భూత, భవిష్యత్తులనుండి వేరైనది కాదు. ఈ మూడు&nbsp;<BR>పరిపూర్ణమైన ఒక్కటే. అందువల్ల కాలమనేది మన ఆలోచన మార్గంవల్ల మనకు&nbsp;<BR>కలిగే ఒక భావన మాత్రమే.</FONT></p>
<p><FONT FACE="TimesNewRoman, Times, serif" SIZE="3">3</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రపంచంతో సాంగత్యం వదిలి పెట్టాలని జ్ఞానయోగం చెబుతుంది.&nbsp;<BR>అలాగని, ప్రపంచాన్ని వదిలి పెట్టనక్కర్లేదు. ప్రపంచమందుండి, ప్రాపంచికుడు&nbsp;<BR>కాకుండ వుండడం నిజమైన సన్యాసి లక్షణం. సన్యాసిని గురించిన ఈ&nbsp;<BR>అభిప్రాయం, అన్ని మతాలకూ, ఏదో ఒక విధంగా సమానంగానే వుంది.&nbsp;<BR>సర్వసమానత్వం, అన్నిటా సమదర్శనం జ్ఞాని లక్షణం. మానావ మానాలను,&nbsp;<BR>శుభాశుభాలను, శీతోష్ణములను జ్ఞాని సమదృష్టితో చూస్తాడు. భారత&nbsp;<BR>దేశంలో ఇటువంటి మహానుభావులు ఎందరో వున్నారు. వాళ్లు మంచుకొండ</FONT></p>
<hr class="puTa_virupu">
<table><tr><td><a class=puTa_lanke href=puTa1449.html>p1449</a></td><td>p1450</td><td><a class=puTa_lanke href=puTa1451.html>p1451</a></td></tr></table>
</div></body></html>
