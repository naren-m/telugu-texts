<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3886.html>p3886</a></td><td>p3887</td><td><a class=puTa_lanke href=puTa3888.html>p3888</a></td></tr></table>

<p><FONT FACE="TimesNewRoman, Times, serif" SIZE="2">2 6 0</FONT></p>
<p><FONT FACE="TimesNewRoman, Times, serif" SIZE="3">4 9 1</FONT></p>
<BR>
<p><FONT FACE="SHREE902, SHREE, sans-serif" SIZE="3">(ఇ.టి. స్టర్డీకి)</FONT></p>
<BR>
<p><FONT FACE="SHREE900, SHREE, sans-serif" SIZE="3">రిడ్జీలీ,</FONT></p>
<p><FONT FACE="SHREE900, SHREE, sans-serif" SIZE="3">సెప్టెంబర్‌ 14, 1899.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన స్టర్డీ,</FONT></p>
<p><FONT FACE="SHREE900, SHREE, sans-serif" SIZE="3">నేను ‘లెగ్గెట్ట్‌’ల ఇంట్లో ఊరక విశ్రాంతి తీసుకొంటున్నాను. పని ఏమీ&nbsp;<BR>చేయటం లేదు. అభేదానంద ఇక్కడ ఉన్నాడు. అతడు చాలకష్టపడి పని&nbsp;<BR>చేస్తున్నాడు.</FONT></p>
<p><FONT FACE="SHREE900, SHREE, sans-serif" SIZE="3">ఒక నెల రోజులు వివిధ ప్రదేశాల్లో పని ప్రారంభించటానికై అతడు ఒకటి&nbsp;<BR>రెండు రోజుల్లో పోతున్నాడు. తర్వాత న్యూయార్క్‌ పని చేపడతాడు.</FONT></p>
<p><FONT FACE="SHREE900, SHREE, sans-serif" SIZE="3">నీ సలహా ననుసరించి నేను కొంత పని చేయటానికి ప్రయత్నిస్తున్నాను.&nbsp;<BR>కాని హిందువులను గూర్చిన విషయం, హిందువే చెబితే అది ఎంతవరకు&nbsp;<BR>పాశ్చాత్యుల మెప్పు పొందుతుందో నాకు తెలియదు.</FONT></p>
<p><FONT FACE="SHREE900, SHREE, sans-serif" SIZE="3">ఆధ్యాత్మికపరునికి జబ్బు చేయదని ‘శ్రీమతి జాన్‌సన్‌’ అభిప్రాయం. నేను&nbsp;<BR>పొగతాగటం పాపకృత్యమని ఏమేమో ఆమె కిప్పుడు అనిపిస్తూన్నది. కుమారి&nbsp;<BR>ముల్లర్‌ నన్ను వదలివేయటానికికూడా నా జబ్బే కారణం. నాకు తెలిసినంతవరకు&nbsp;<BR>వారి అభిప్రాయం యథార్థమే. నీ అభిప్రాయం యథార్థమే కాని నేను ఎప్పుడూ&nbsp;<BR>ఒకటిగానే ఉన్నాను. భారతదేశంలో అనేకులు ఈ దోషాలకు తోడుగా నేను&nbsp;<BR>యూరోపియన్లతో కలిసి భోజనం చేయటం తప్పుగా భావించారు. ఐరోపి&nbsp;<BR>యన్లతో కలిసి భోజనం చేసినందుకు ఒక దేవాలయ యజమానులు (దక్షి&nbsp;<BR>ణేశ్వరం) తమ దేవాలయంనుండి నన్ను తరిమివేశారు. నేను ఎవరు నన్ను ఏ&nbsp;<BR>విధంగా మలచదలచినా, ఆ విధంగా మలచబడటానికి తగినంత మెత్తగా ఉంటే&nbsp;<BR>బాగుంటుందని భావించాను. కాని దురదృష్టవశాత్తు అందరికి సంతృప్తి కలిగించ&nbsp;<BR>గల మానవుణ్ణి నే నింతవరకు చూచి ఎరుగను. అంతేకాక అనేక ప్రదేశాల్లో&nbsp;<BR>పర్యటించవలసినవాడు అందరిని సంతృప్తిపరచలేడు.</FONT></p>
<p><FONT FACE="SHREE900, SHREE, sans-serif" SIZE="3">నేను మొదట అమెరికా వచ్చినప్పుడు పంట్లాములు ధరించనందున నన్ను&nbsp;<BR>అవమానించారు. తర్వాత చొక్కాలకు చేతుల దగ్గర పట్టీ, మెడవద్ద కాలర్లు&nbsp;<BR>(పట్టీలు) పెట్టుకోమని నిర్బంధించారు. అలా చేయకపోతే నన్ను వారు ముట్టు-&nbsp;<BR>కోలేదు. నేను వారు యిచ్చినదాన్ని తినకపోతే నన్ను వెర్రివాడి కింద జమకట్టారు.&nbsp;<BR>ఇలాటివే అనేకం.</FONT></p>
<p><FONT FACE="SHREE900, SHREE, sans-serif" SIZE="3">నేను భారతదేశంలో అడుగుపెట్టగానే నా తల ముండనం చేసి (గొరిగించి)&nbsp;<BR>కౌపీనం ధరించేట్లు చేశారు. దాని ఫలితంగా అతిమూత్రవ్యాధి మొదలైనవి</FONT></p>
<hr class="puTa_virupu">
<table><tr><td><a class=puTa_lanke href=puTa3886.html>p3886</a></td><td>p3887</td><td><a class=puTa_lanke href=puTa3888.html>p3888</a></td></tr></table>
</div></body></html>
