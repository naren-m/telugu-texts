<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2392.html>p2392</a></td><td>p2393</td><td><a class=puTa_lanke href=puTa2394.html>p2394</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 4 4</FONT></p>
<p><FONT FACE="SHREE900, SHREE, sans-serif" SIZE="3">చెప్పేది పురాణాలే. సేవకుడు యజమానిని ఆజ్ఞాపించగలడా? స్మృతులు, పురా-&nbsp;<BR>ణాలు, తంత్రాలు మొదలైనవి వేదానుసారాలైనంతవరకే గ్రాహ్యములు. వేద విరు-&nbsp;<BR>ద్ధాలైన వానిని అప్రమాణంగా తోసిపుచ్చవచ్చు. కానీ, నేడు మనం వేదాలకంటే,&nbsp;<BR>పురాణాలకు ఎక్కువ ప్రాధాన్యం ఇచ్చాం. వేదపఠనం, వంగదేశంలో మటు&nbsp;<BR>మాయమైంది. ఇలవేల్పయిన సాలగ్రామంతోపాటు వేదాలనుకూడ పూజా&nbsp;<BR>వేదికపై వుంచి చిన్న, పెద్ద, ఆడ, మగ అనే భేదం లేకుండా అందరూ వేద&nbsp;<BR>పారాయణం చేయగల దినాలకై నే నెంతో ఆశతో ఎదురుచూస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">వేదాలనుగూర్చి పాశ్చాత్యపండితులు చేసిన సిద్ధాంతాలపై నాకు నమ్మకం-&nbsp;<BR>లేదు. వారు, నేడు వేదాలు ఏదో ఫలానా కాలానికి చెందినవని నిర్ణయించి, రేపు&nbsp;<BR>ఇంకొక వేయి సంవత్సరాలు ముందుకు తెస్తారు. పురాణాలనుగూర్చి వేద&nbsp;<BR>మార్గానుసారమైనంతవరకే అవి ప్రమాణాలని, కానిచో, కావనీ నేనిదివరకే&nbsp;<BR>చెప్పాను. పురాణాలలో వేదవిరుద్ధములైన చాలా విషయాలున్నాయి. ఉదాహర-&nbsp;<BR>ణకు పురాణాలలో ఎవరో పదివేల సంవత్సరాలు జీవించారనీ, మరి ఒకరు ఇరవై&nbsp;<BR>వేల సంవత్సరాలు జీవించారనీ చెప్పబడివుంది. కానీ, వేదాలు ఇలా చెబుతు-&nbsp;<BR>న్నాయి. - శతాయుర్వైపురుషః - ‘‘మానవుడు వందసంవత్సరాలు జీవిస్తాడు.’’&nbsp;<BR>ఈ విషయంలో మనం దేన్ని ప్రమాణంగా గ్రహించాలి? వేదాలనే! ఇట్టి&nbsp;<BR>కొన్నివిషయాల్లో తప్ప, నేను పురాణాలను నిందించడం లేదు. పురాణాలలో,&nbsp;<BR>మహోపదేశాలు, భక్తి, జ్ఞాన కర్మయోగాలనుగూర్చి అమూల్యములైన పలుకులు-&nbsp;<BR>న్నాయి. వీటిని మనం తప్పక గ్రహించవలసిందే! ఇక తంత్రాలనుగూర్చి ఆలో-&nbsp;<BR>చిద్దాం. తంత్రమనే పదానికి సరైన అర్థం శాస్త్రం. ఉ।। కాపిల తంత్రం. కానీ తంత్ర-&nbsp;<BR>మనే పదం సంకుచితార్థంలో ఉపయోగింపబడుతోంది. బౌద్ధమతాన్ని స్వీక-&nbsp;<BR>రించి, అహింసా సిద్ధాంతాన్ని ప్రచారం కావించిన రాజులపాలనలో వైదిక యజ్ఞ-&nbsp;<BR>యాగాదులు అంతరించాయి. రాజభీతిచే ఎవడూ జంతుబలి చేయ సాహసించ&nbsp;<BR>లేకపోయారు. కానీ తరువాత బౌద్ధులలోనే మొదట హిందూమతం అనుసరి-&nbsp;<BR>స్తూండిన కొందరు, యజ్ఞయాగాదులకు సంబంధించిన కొన్ని ముఖ్యకర్మలను&nbsp;<BR>స్వీకరించి రహస్యంగా చేయనారంభించారు. వీటినుండే తంత్రాలు బయలు&nbsp;<BR>దేరాయి. వామాచారాది కొన్ని దోషాలమాట అటుంచి, తంత్రాలు ప్రజలు అను-&nbsp;<BR>కున్నంత చెడ్డవికావు. ఉదాత్తములైన కొన్ని వైదికభావాలు అందున్నాయి. చివరికి&nbsp;<BR>వేదాలలోని బ్రాహ్మణములనుకూడ సంస్కరించి తంత్రాల తెగలో చేర్చారు. కర్మ-&nbsp;<BR>కాండమునకు సంబంధించిన నేటి పూజ, ఆచారం మొదలైన విధానాలు తంత్రా-&nbsp;<BR>నుసారంగానే వున్నాయి.</FONT></p>
<hr class="puTa_virupu">
<table><tr><td><a class=puTa_lanke href=puTa2392.html>p2392</a></td><td>p2393</td><td><a class=puTa_lanke href=puTa2394.html>p2394</a></td></tr></table>
</div></body></html>
