<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2250.html>p2250</a></td><td>p2251</td><td><a class=puTa_lanke href=puTa2252.html>p2252</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 0 2</FONT></p>
<p><FONT FACE="SHREE900, SHREE, sans-serif" SIZE="3">నిప్పుడు మీ ఎదుట నిలబడ్డది ఒక సన్యాసిగా కాదు; మత బోధకుడనుగాకూడ&nbsp;<BR>కాదు. ముందు, మీతో ముచ్చట్లాడుతూ తిరిగిన కలకత్తా బాలుడుగానే మీ ఎదు-&nbsp;<BR>టికి వస్తున్నాను. ఓహో, నా చిన్ననాటిలాగానే స్వేచ్ఛగా, ఈ నగరవీథుల్లో&nbsp;<BR>దుమ్ములో కూర్చుని, నా మనసులోవున్న దాన్ని మీకు విప్పి చెప్పడం నా కెంతో&nbsp;<BR>ఆనందకరం. మీరు ‘సోదరా!’ అనే సాటిలేని ప్రేమలొల్కే పదంతో నన్ను సంబో-&nbsp;<BR>ధించినందుకు హృదయపూర్వక వందనాలను మీ కర్పిస్తున్నాను. నిజంగా, నేను&nbsp;<BR>మీ సోదరుడినే కదా? అలాగే మీరూ నాకు సోదరులు! నేను ఇక్కడికి బయలు&nbsp;<BR>దేరి వస్తున్నప్పుడు ఆంగ్లమిత్రు డొకడు ‘‘స్వామీ! సర్వభోగ సమన్వితం, మహా&nbsp;<BR>తేజోవిరాజితం, అసదృశశక్తిమంతం అయిన ఈ పాశ్చాత్యప్రపంచంలో గత నాలు-&nbsp;<BR>గేళ్ల అనుభవంతో, మీ మాతృదేశానికి మరలడం మీ కెలాగుంది?’’ - అని ప్రశ్నిం-&nbsp;<BR>చాడు. ‘‘ఇక్కడికి రావడానికి ముందు నేను భారతదేశాన్ని ప్రేమించాను. ఇప్పుడు&nbsp;<BR>ఆ భారతదేశ ధూళిసైతం పరమపావనమై నాకు కనిపిస్తోంది. ఆ దేశ మిప్పుడు&nbsp;<BR>ప్రియతమ యాత్రాస్థానంగా, తీర్థక్షేత్రంగా కనిపిస్తోంది-’’ అని జవాబిచ్చాను. కల-&nbsp;<BR>కత్తా నగరవాసులారా! నా సోదరులారా! మీరు నాపట్ల చూపుతున్న ప్రేమకు తగిన&nbsp;<BR>రీతిగా నా కృతజ్ఞతను మాటలతో తెలుపలేను. ఇంతెందుకు? మీ పట్ల నా కృత-&nbsp;<BR>జ్ఞతను తెలపాలని ప్రయత్నమే చేయకూడదేమో? ఎందుకంటే, మీరు నా సోద-&nbsp;<BR>రులు కదా? మీరు విధిగా నిర్వహించతగిన సోదరధర్మాన్ని నిర్వహిస్తున్నారు.&nbsp;<BR>ఔను. ఇది భారతీయులకు సహజమైన ధర్మమే కదా? ఇలాంటి కుటుంబ&nbsp;<BR>బాంధవ్యాలు, బంధుత్వాలు, అనురాగం, మన మాతృదేశపు సరి&nbsp;<BR>హద్దులను దాటితే మరెక్కడా కానరావు.</FONT></p>
<p><FONT FACE="SHREE900, SHREE, sans-serif" SIZE="3">అఖిల మతమహాసభ బ్రహ్మాండ కార్యమనడానికి సందేహం లేదు. ఆ&nbsp;<BR>సభను ఏర్పాటుచేసిన పెద్దమనుషులను ఈ దేశంలోని వివిధ నగరాలనుండి&nbsp;<BR>మనం అభినందించాం. వాళ్లు, మనపట్ల చూపిన ఆదరణనుబట్టి మనకు వంద-&nbsp;<BR>నీయులే; కాని ఆ మతమహాసభ చరిత్రను కొంచెం మీకు చెబుతాను, వినండి.&nbsp;<BR>వాళ్లు ఒక గుర్రాన్ని తెచ్చి దానిపై స్వారిచేయమని కోరారు. క్రైస్తవేతర మూఢ-&nbsp;<BR>జనులను చేర్చి ఒక విధమైన ప్రదర్శన చేయడానికి ఉబలాటపడ్డారు. కానీ, వారు&nbsp;<BR>కోరుకొన్న దొకటి, జరిగింది మరొకటి! విధివ్రాత. వాళ్లలో చాలమంది మంచి-&nbsp;<BR>వారే; అందుకై వాళ్లకు కావలసినన్ని నమస్కారాలను మనం సమర్పించాం.</FONT></p>
<p><FONT FACE="SHREE900, SHREE, sans-serif" SIZE="3">అమెరికాలోని నా కర్తవ్యం అఖిలమత మహాసభకు సంబంధించిందే కాదు.&nbsp;<BR>అది ఆనుషంగికం. అంటే, నా మార్గంలో సంఘటిల్లిన ఒకానొక విషయం. అది&nbsp;<BR>నాకొక అవకాశాన్ని కల్పించింది. అందుకు ఆ సర్వమత పరిషత్‌ సభ్యులపట్ల&nbsp;<BR>మనం సదా కృతజ్ఞులం! కాని నిజంగా, మనం నమస్కరించ వలసింది ఆ</FONT></p>
<hr class="puTa_virupu">
<table><tr><td><a class=puTa_lanke href=puTa2250.html>p2250</a></td><td>p2251</td><td><a class=puTa_lanke href=puTa2252.html>p2252</a></td></tr></table>
</div></body></html>
