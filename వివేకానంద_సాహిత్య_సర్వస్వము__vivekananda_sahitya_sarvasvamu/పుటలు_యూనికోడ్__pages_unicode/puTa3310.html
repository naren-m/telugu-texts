<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3309.html>p3309</a></td><td>p3310</td><td><a class=puTa_lanke href=puTa3311.html>p3311</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup>ˇ</FONT></p>
<p><FONT FACE="SHREE900, SHREE, sans-serif" SIZE="3">ఈ రోజే యిక్కడికి తిరిగి వచ్చాను. గోకర్ణం, మహాబలేశ్వరం మొదలైన యాత్ర-&nbsp;<BR>లకు వెళ్ళాలనే సంకల్పాన్ని వదలివేయలేదు. రేపు ఉదయం రైలులో ధార్వాడ&nbsp;<BR>వెళ్లుతున్నాను. చేతిలో ఒక కర్ర పట్టుకుని వెళుతున్నాను. డాక్టర్‌ ‘హెగ్డెకర్‌’ నన్ను&nbsp;<BR>చాల ఆదరంతో చూశాడు. శ్రీ భట్టుగారికి, అక్కడ ఉన్నవారందరికి నా నమ-&nbsp;<BR>స్కారాలు అందించు. భగవంతుడు నీకు, నీ సతీమణికి శుభాలు చేకూర్చుగాక!&nbsp;<BR>‘పంజిం’ నగరం అత్యంత పారిశుధ్యతతోను, నిర్మలతతోను అలరారుతూంది.&nbsp;<BR>ఇక్కడ వున్న క్రైస్తవులలో ఎక్కువమంది విద్యావంతులే. కాని హిందువులలో&nbsp;<BR>అధికభాగం విద్యాహీనులు.</FONT></p>
<p><FONT FACE="SHREE900, SHREE, sans-serif" SIZE="3">భవదీయ ప్రేమపూర్ణ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">^ ˝</FONT></p>
<BR>
<p><FONT FACE="SHREE902, SHREE, sans-serif" SIZE="3">(మద్రాసు శిష్యులకు)</FONT></p>
<BR>
<p><FONT FACE="TimesNewRoman, Times, serif" SIZE="2">&amp; </FONT><FONT FACE="TimesNewRoman, Times, serif" SIZE="2">2</FONT><FONT FACE="SHREE900, SHREE, sans-serif" SIZE="3"> జార్జ్‌ డబ్ల్యు. హేల్‌</FONT></p>
<p><FONT FACE="SHREE900, SHREE, sans-serif" SIZE="3">541, డియర్‌బారన్‌ అవెన్యూ, షికాగో.</FONT></p>
<p><FONT FACE="SHREE900, SHREE, sans-serif" SIZE="3">జనవరి, 24, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియ మిత్రులారా,</FONT></p>
<p><FONT FACE="SHREE900, SHREE, sans-serif" SIZE="3">మీ ఉత్తరాలు అందాయి. నన్నుగూర్చి మీకు అంత సమాచారం అందటం,&nbsp;<BR>నాకు చాలా ఆశ్చర్యం కలిగించింది. ‘ఇంటీరియర్‌’ పత్రిక చేసిన విమర్శ, అమె-&nbsp;<BR>రికావారి స్వభావాన్ని తెలుపుతోందని అనుకోవద్దు. ఇది చాలా&nbsp;<BR>వరకు అనామకమైన పత్రిక. అది బ్లూనోస్‌ ప్రెసిబిటేరియన్‌ వారికి చెందినది;&nbsp;<BR>చాలా మొండివైఖరి కలది. అయితే ‘బ్యూనోసులు’ అందరూ మర్యాదస్తులు కాక-&nbsp;<BR>పోలేదు. అమెరికనులు, మత ప్రచారకులలో అనేకులు, నాయందు ఎంతో&nbsp;<BR>గౌరవం చూపుతున్నారు. ఇక్కడి సంఘం నాకు బ్రహ్మరథం పట్టటంవల్ల, నన్ను&nbsp;<BR>విమర్శిస్తే, తమ పత్రికకు, కొంత ప్రాభవం లభిస్తుందని వారు తలచారు. కాని,&nbsp;<BR>వారి పాచిక పారలేదు. ఆ వ్యాఖ్యను గూర్చి, ఎవ్వరూ పట్టించుకోలేదు. అయితే,&nbsp;<BR>మన భారతీయ క్రైస్తవ ప్రచారకులు, దీనిని గోరంతలు కొండంతలుగా చేయ-&nbsp;<BR>వచ్చు. వారు ఆ విధంగా చేస్తే వారికి ఇలా చెప్పండి: ‘‘ఓ యూదుడా! చూడు!&nbsp;<BR>నీకే శిక్ష పడబోతోంది.’’ వారి పురాతన సౌధం, పునాదుల వరకు కుప్పకూలి-&nbsp;<BR>పోతున్నది. వారు ఎన్ని వెర్రికేకలు వేసినా, అది కూలిపోక తప్పదు. వారిని చూచి,&nbsp;<BR>నేను జాలిపడుతున్నాను. ప్రాచ్యమతాలు ఇక్కడ పొందుతున్న ప్రాబల్యంవల్ల -&nbsp;<BR>వారు నడుపుతున్న భోగలాలస జీవితాలు - కొంత దెబ్బ తింటాయి. కాని శ్రేష్ఠ-</FONT></p>
<hr class="puTa_virupu">
<table><tr><td><a class=puTa_lanke href=puTa3309.html>p3309</a></td><td>p3310</td><td><a class=puTa_lanke href=puTa3311.html>p3311</a></td></tr></table>
</div></body></html>
