<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa102.html>p102</a></td><td>p103</td><td><a class=puTa_lanke href=puTa104.html>p104</a></td></tr></table>


<p><FONT FACE="SHREE900, SHREE, sans-serif" SIZE="3">తుడు అక్కడుంటాడు. భార్యకు భర్త ముద్దిస్తే ఆ ముద్దులో ఆతడున్నాడు. తల్లి&nbsp;<BR>బిడ్డ కిచ్చేముద్దులో ఆతడున్నాడు. మిత్రులు పరస్పరం చేతులు జోడించు&nbsp;<BR>కొనేటప్పుడు ఆయన ప్రేమరూపుడై దాన్లోవుంటాడు. మానవజాతిని ప్రేమించే&nbsp;<BR>మహాపురుషు డొకడు వారికి ఉపకారం చేసేటప్పుడు ఆతడు తన ప్రేమామృ-&nbsp;<BR>తాన్ని మానవలోకానికి ధారాళంగా పంచిపెడుతున్నాడు. హృదయం ఎప్పు&nbsp;<BR>డెప్పుడు ఔదార్యభరితమవుతుందో అప్పుడప్పుడు ఆత డక్కడ ప్రసన్నుడై&nbsp;<BR>వుంటాడు. ఇదే భక్తియోగ బోధ.</FONT></p>
<p><FONT FACE="SHREE900, SHREE, sans-serif" SIZE="3">ఆఖరికి జ్ఞానయోగి వద్దకు వద్దాం. ఇతడు వేదాంతి, తత్త్వవిచారపరుడు,&nbsp;<BR>దృశ్యలోకాన్ని దాటిపోయే కుతూహలం వున్నవాడు. ఈ లోకంలోని క్షుద్ర&nbsp;<BR>వస్తువులు అతణ్ణి తృప్తిపరుచవు. నిత్యకృత్యాలైన భోజనమజ్జనాదులను అతిక్ర-&nbsp;<BR>మించి పోవాలని అతడి భావం. వేలవేల గ్రంథాల్లోని బోధయావత్తూ అతణ్ణి&nbsp;<BR>తృప్తిపరచదు. అవి చేయగల మహాకార్యం యీ లోకాన్ని అతడి ముందు నిలు-&nbsp;<BR>పటమే కదా. అతణ్ణి యింకేది తృప్తిపరచగలదు? లక్షోపలక్షల ప్రపంచమండలాల&nbsp;<BR>నైనా ఆతడు గణించడు, అస్తిత్వమనే మహాసముద్రంలో అవన్నీ అతడి కొక&nbsp;<BR>బిందువుగా తోస్తవి. వీటి నన్నిటిని అతిక్రమించి అస్తిత్వంయొక్క మూల&nbsp;<BR>కేంద్రంలోకి పోవటానికై అతడి ఆత్మ ఉవ్విళ్లూరుతుంది. పరమసత్యాన్ని&nbsp;<BR>యథార్థస్వరూపంతో కాంచాలి; దాన్ని సాక్షాత్కరించుకోవాలి; తా నదే కావాలి;&nbsp;<BR>ఆ సర్వమయత్వంతో తాను ఐక్యమవాలి. అలాటివ్యక్తి వేదాంతి. తండ్రి, తల్లి,&nbsp;<BR>సృష్టికర్త, రక్షకుడు, మార్గదర్శి మొదలైన భావాలు దేవుణ్ణి సూచించటానికి&nbsp;<BR>కేవలం అసమర్థాలని అతడి తలంపు. భగవంతుడు అతడి ప్రాణానికి ప్రాణం.&nbsp;<BR>అతడి ఆత్మకు ఆత్మ. తన ఆత్మే భగవంతుడు. భగవంతుడు కాని వస్తువు&nbsp;<BR>యితరం ఏదీ లేదు. వేదాంతవిద్యామహా ప్రఘాతాలచే (సమ్మెటపోటులచే)&nbsp;<BR>అతడిలోని నశ్వర (నశించే) భాగాలన్నీ పిండిగా తుడిచివేయబడతవి. చివర&nbsp;<BR>కతడిలో నిజానికి మిగిలివుండేది భగవంతుడు మాత్రమే.</FONT></p>
<p><FONT FACE="SHREE900, SHREE, sans-serif" SIZE="3">ఒకే చెట్టుమీద రెండు పక్షులున్నవి - ఒకటి చిటారుకొమ్మమీద, రెండవది&nbsp;<BR>కింది కొమ్మమీద. పైపక్షి ప్రశాంతంగా, మౌనంగా, గంభీరంగా స్వకీయ&nbsp;<BR>వైభవంలో మునిగివుంది. కిందిపక్షి తీయని పళ్లను చేదుపళ్లను తింటూ, ఒక&nbsp;<BR>కొమ్మనుంచి మరొక కొమ్మమీదికి ఎగురుతూ సుఖాసుఖాలను అనుభవిస్తోంది.&nbsp;<BR>కొంతసేపటికి యీ కిందిపక్షి మరింత చేదుపండును తిని, విసుగుచెంది, తల&nbsp;<BR>ఎత్తి ఆ పైపక్షిని చూసింది. బంగారు ఈకలున్న ఆ అద్భుతపక్షి తీయని పళ్లుగాని&nbsp;<BR>చేదుపళ్లుగాని తినటంలేదు. దానికి కష్టానుభూతిగాని సుఖానుభూతిగాని లేదు.&nbsp;<BR>ప్రశాంతంగా, ఆత్మస్థమై, తన ఆత్మను తప్ప వేరుదేన్నీ చూడక, కూర్చునివుంది.</FONT></p>
<hr class="puTa_virupu">
<table><tr><td><a class=puTa_lanke href=puTa102.html>p102</a></td><td>p103</td><td><a class=puTa_lanke href=puTa104.html>p104</a></td></tr></table>
</div></body></html>
