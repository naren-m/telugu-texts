<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1478.html>p1478</a></td><td>p1479</td><td><a class=puTa_lanke href=puTa1480.html>p1480</a></td></tr></table>
<p><FONT FACE="SHREE900, SHREE, sans-serif" SIZE="3">250 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">దాని అర్థం. జ్ఞాని అయిన వాడు, దేన్నీ నాశనం చేయడు. అందరికీ తోడ్పడ-&nbsp;<BR>డానికి అతడు ప్రయత్నిస్తాడు. నదులన్నీ ప్రవహిస్తూ తమ నీళ్లను సాగరంలో&nbsp;<BR>చేర్చి, దాంతో ఒకటైపోతాయి. అట్లే సకల మతాలు, జ్ఞానంతో ఒక్కటి కావాలి.&nbsp;<BR>ప్రపంచాన్ని త్యజించాలని జ్ఞానం బోధిస్తుంది. ఇలా అంటే, ప్రపంచాన్ని విడిచి&nbsp;<BR>పోవాలని భావించరాదు. ప్రపంచంలో ఉండినా, దానిపట్ల ఆసక్తిలేక వర్తించడమే&nbsp;<BR>నిజమైన వైరాగ్య లక్షణం.</FONT></p>
<p><FONT FACE="SHREE900, SHREE, sans-serif" SIZE="3">సమస్త జ్ఞానం మొదటినుండీ మనలో అంతర్నిహితమై ఉంది. అలా&nbsp;<BR>కాకుండా ఎలా సాధ్యమో నేనూహింపజాలను. మీరు, నేను, సాగరంలోని&nbsp;<BR>అలలమైతే మనకు ఆశ్రయం, ఆధారం సాగరమే.</FONT></p>
<p><FONT FACE="SHREE900, SHREE, sans-serif" SIZE="3">భౌతిక పదార్థానికి, మనస్సుకు, ఆత్మకు నిజంగా ఎటువంటి భేదం&nbsp;<BR>లేదు. ఒకే తత్త్వానికి వివిధ రీతుల పొందే అనుభవాలివి. ఈ ప్రపంచాన్నే&nbsp;<BR>పంచేంద్రియాలు, భౌతిక పదార్థంగాను; పరిపూర్ణులు, భగవంతునిగా&nbsp;<BR>దర్శిస్తారు.</FONT></p>
<p><FONT FACE="SHREE900, SHREE, sans-serif" SIZE="3">బ్రహ్మం ఒక్కటే సత్యమని ప్రయోగంతో, ఇంద్రియ గోచరమయ్యేలా&nbsp;<BR>నిరూపింపజాలం. కాని ఎవరైనా ఆ నిర్ణయానికి రాక తప్పదని సూచించగలం.&nbsp;<BR>ఉదాహరణ చూడండి. ప్రతి విషయంలోను, సామాన్య విషయాల్లోకూడ ఈ&nbsp;<BR>ఏకత్వముండి తీరాలి. మానవదృక్పథంతో చూచే, సమష్టి సాధారణ ధర్మమొకటి&nbsp;<BR>వుంది కదా? నానాత్వమంతా, నామరూపాలవల్ల ఏర్పడిందని చెప్పుతాం. అయినా&nbsp;<BR>మనం దాన్ని గ్రహించి, వేరు చేయగోరుతాం. కాని అదెక్కడా సాధ్యం కావడం&nbsp;<BR>లేదు. నామంకాని, రూపంకాని, కారణాలుగాని వేరుగా వుండటం మన&nbsp;<BR>మెప్పుడూ చూడజాలం. కాబట్టి ఈ దృగ్విషయం మాయే. అది పారమార్థిక&nbsp;<BR>సత్తపై ఆధారపడింది. దానిని విడిచి వుండజాలనిది. ఉదాహరణకు&nbsp;<BR>సముద్రంలోని ఒక కెరటం తీసికోండి. కెరటంలోని నీటి మొత్తం కెరటం&nbsp;<BR>రూపంలో వున్నంత వరకే కెరటం వుంటుంది. ఆ నీరు క్రిందకి దిగి సముద్రమై&nbsp;<BR>పోగానే కెరట మదృశ్యమవుతుంది. కాని నీరంతా దాని రూపంపై అంతగా ఆ&nbsp;<BR>ధారపడి వుండదు. తరంగ రూపం, శూన్యమైన తర్వాతకూడ సాగరం అట్లే&nbsp;<BR>వుండిపోతుంది.</FONT></p>
<p><FONT FACE="SHREE900, SHREE, sans-serif" SIZE="3">సత్యం ఎప్పుడూ ఒకటే. దానిని అనేకంగా కనబడేలా చేసేది మనస్సే.&nbsp;<BR>నానాత్వాన్ని చూస్తున్నప్పుడు ఏకత్వం పోతుంది. ఏకత్వాన్ని దర్శించినపుడు&nbsp;<BR>అనేకం పోతుంది. మన నిత్య జీవితంలో ఏకంను చూసేటప్పుడు అనేకాలు&nbsp;<BR>చూడం. మనం ఏకత్వంతో ప్రారంభిస్తాం. చైనా దేశీయుడు అమెరికన్‌లలో</FONT></p>
<hr class="puTa_virupu">
<table><tr><td><a class=puTa_lanke href=puTa1478.html>p1478</a></td><td>p1479</td><td><a class=puTa_lanke href=puTa1480.html>p1480</a></td></tr></table>
</div></body></html>
