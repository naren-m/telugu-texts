<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2916.html>p2916</a></td><td>p2917</td><td><a class=puTa_lanke href=puTa2918.html>p2918</a></td></tr></table>

<p><FONT FACE="SHREE900, SHREE, sans-serif" SIZE="3">ఉంటాడు. ‘పాల్‌ బాబులు’ తన కిచ్చే స్వల్పధనం కంటే, అతని జీవికకు మరో&nbsp;<BR>సాధనం లేదు. ఆయన ఖర్చులు సంపన్న కుటుంబంలోని ఖర్చుల్లా ఉంటాయి.&nbsp;<BR>కాని తన స్వకీయమైన ఆనందానికి ఒక్క పైసాకూడా ఖర్చుపెట్టడు. ఆ ఖర్చంతా&nbsp;<BR>యితరుల ఆనందానికే, యితరుల సేవకే. అతిథి అభ్యాగతుల్ని&nbsp;<BR>సంతృప్తిపరచడం, వారిని సేవించడం - ఇదే ఆయన జీవిత పరమోద్దేశంగా&nbsp;<BR>కన్పిస్తున్నది. సర్వభూతాలలో ఆత్మను దర్శించటానికి, ఈ లోకమంతా&nbsp;<BR>తనలోని భాగంగా సేవించడంలోనే ఆయన నిమగ్నుడై ఉన్నాడని నాకు&nbsp;<BR>తోస్తుంది. ఇతరుల సేవలో ఎడతెగకుండా పనిచేస్తూ తన శరీర స్మృతికూడా&nbsp;<BR>లేకుండా ఉంటాడు. మహాశయా! మీరు దేన్నైతే అతీంద్రియ మానసికస్థితి&nbsp;<BR>అంటారో, ఆ స్థాయిలోనే ఆయనెప్పుడూ ఉంటారని నేననుకుంటున్నాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అది నిజమే! ఆయన శ్రీరామకృష్ణులకు ఎంతో ఇష్టమైనవాడు!&nbsp;<BR>తూర్పు బంగాళాదేశంలో శ్రీరామకృష్ణుని ఒక దివ్యానుచరుడు నాగమహాశయ&nbsp;<BR>రూపంలో జన్మించాడు. ఆయన ప్రకాశంలో తూర్పు బంగాళం తేజోవంత-&nbsp;<BR>మైంది.</FONT></p>
<p><FONT FACE="SHREE902, SHREE, sans-serif" SIZE="3">పదునారవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">అమరనాథంలోను, క్షీరభవానిలోను వివేకానందస్వామి అనుభవాలు - దివ్యవాణి&nbsp;<BR>శ్రవణం - భూతప్రేతాల ఉనికి - వివేకానందస్వామికి ఒక ప్రేతం కన్పించడం.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: బేలూరులో బాడుగకు తీసుకోబడిన మఠ ప్రదేశం.&nbsp;<BR>కాలం: 1898, నవంబరు</FONT><FONT FACE="TimesNewRoman,Italic, Times, sans-serif" SIZE="3"><I>.]</I></FONT></p>
<p><FONT FACE="SHREE900, SHREE, sans-serif" SIZE="3">స్వామీజీ కాశ్మీరునుండి తిరిగివచ్చి రెండుమూడు రోజులైంది. వారి&nbsp;<BR>ఆరోగ్యం అంత బాగాలేదు. శిష్యుడు మఠానికి రాగానే బ్రహ్మానందస్వామి&nbsp;<BR>అన్నారు. ‘‘స్వామీజీ కాశ్మీరునుండి తిరిగి వచ్చిన తర్వాత ఎవ్వరితోను&nbsp;<BR>మాట్లాడటం లేదు. గాఢమైన ఆలోచనలో మునిగి ఒకేచోట కూర్చొనున్నారు.&nbsp;<BR>నీవు వెళ్లి మాటల్లోకి దించి, ఆయన మనస్సును కొంచెం బయటి వ్యవహారా-&nbsp;<BR>ల్లోకి మళ్లించు.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు పైఅంతస్తులో ఉన్న స్వామీజీ గదిలోనికి వచ్చి చూచేసరికి&nbsp;<BR>స్వామీజీ గాఢసమాధి మగ్నులైనట్లు కన్పించారు. ఆయన ముఖంమీద చిరునవ్వు&nbsp;<BR>లేదు. ప్రకాశవంతమైన కళ్లలో బాహ్యదృష్టి లేదు. ఆంతరంలో దేనినో దర్శిస్తు-&nbsp;<BR>న్నట్లు ఉంది. శిష్యుని చూడగానే ‘‘నాయనా! వచ్చావా! కూర్చో!’’ అని చెప్పి&nbsp;<BR>మళ్లీ మౌనం వహించారు. స్వామీజీ ఎడమకన్ను లోపలిభాగం ఎఱ్ఱగా ఉండటం&nbsp;<BR>గమనించి శిష్యుడు ప్రశ్నించాడు. ‘‘మీ కన్ను ఎఱ్ఱగా ఉంది ఎందుకు?’’ ‘‘ఏమీ</FONT></p>
<hr class="puTa_virupu">
<table><tr><td><a class=puTa_lanke href=puTa2916.html>p2916</a></td><td>p2917</td><td><a class=puTa_lanke href=puTa2918.html>p2918</a></td></tr></table>
</div></body></html>
