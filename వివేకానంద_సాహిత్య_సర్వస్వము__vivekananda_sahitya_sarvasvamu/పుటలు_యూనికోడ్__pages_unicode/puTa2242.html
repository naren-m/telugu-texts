<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2241.html>p2241</a></td><td>p2242</td><td><a class=puTa_lanke href=puTa2243.html>p2243</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - భారతదేశ భావిభాగ్యోదయం </FONT><FONT FACE="TimesNewRoman, Times, serif" SIZE="2">1 9 3</FONT></p>
<BR>
<p><FONT FACE="SHREE900, SHREE, sans-serif" SIZE="3">గదొక్కాలని చూస్తాం. కాని, ఒక్క విదేశీయుడు వచ్చి మనల్ని తన్నజూస్తే అంతా&nbsp;<BR>చక్కబడుతుంది. మనం అలాంటి దానికి అలవాటుపడివున్నాం. మన కలాంటిది&nbsp;<BR>అలవాటయిందా లేదా? మరి, బానిసలు గొప్పనాయకులు కాగలరా? కాబట్టి&nbsp;<BR>బానిసలు కావడం మానుకోండి. రానున్న యాభై సంవత్సరాలవరకు, ఈ మన&nbsp;<BR>దివ్య భారతమాతే, మన అధిష్ఠానదేవతగా వుండుగాక! అంతవరకు, ఇతర వ్యర్థ-&nbsp;<BR>దేవతలు, మన మనస్సులనుండి అదృశ్యమైపోదురుగాక! ఈమె ఒక్కతే జాగ్రద-&nbsp;<BR>వస్థలో వుండవలసిన ప్రధాన దేవత! మూర్తీభవించిన మన జాతి స్వరూపం.&nbsp;<BR>సర్వత్ర ఆమె చేతులే, సర్వత్ర ఆమె పాదాలే, సర్వత్ర ఆమె కర్ణాలే. ఆమే అన్నిటిని&nbsp;<BR>ఆవేశించి వుండుగాక! తక్కిన దేవతల నందర్నీ నిద్రపోనివ్వండి! వ్యర్థపు దేవతల&nbsp;<BR>వెంటబడి, మనచుట్టూ ఆవరించి వెలిగే దేవతను, ఈ విరాణ్మూర్తిని పూజిం-&nbsp;<BR>చజాలకున్నామే? ఈ దేవతను మనం పూజిస్తే, తక్కిన దేవతల నందరినీ&nbsp;<BR>పూజించడానికి అర్హుల మవుతాం. ఒక అరమైలు ప్రాకులాడుతూ పోవడానికి&nbsp;<BR>శక్తిని సంపాదించడానికి ముందే, హనుమంతునిలా, మహాసముద్రాన్ని లంఘిం-&nbsp;<BR>చాలని చూడటమా? అది సాధ్యమయ్యేది కాదు. ప్రతివాడూ యోగికావాలట!&nbsp;<BR>ప్రతివాడూ తపస్సుకు పూనుకోవడమా? అది పొసగదు. దినమంతా కర్మకాం-&nbsp;<BR>డతో సంసారంలో మునిగివుండి, సాయంకాలం కాగానే ఒకచోట కూర్చుని రేచ-&nbsp;<BR>కపూరకాలను చేయబూనడమా? అది అంతటి సులభకార్యమా? నీవు&nbsp;<BR>ముక్కుతో మూడుసార్లు బుర్రుమని గాలిని పీల్చి వదలిన మాత్రాన ఋషులు&nbsp;<BR>ఆకాశంనుండి దిగి వస్తారనుకుంటావా? ఇదేమి పిల్లల ఆటలా? ఇదంతా వెర్రి-&nbsp;<BR>పని. మనకు కావలసింది చిత్తశుద్ధి! హృదయపవిత్రత! అది ఎలా లభిస్తుంది?&nbsp;<BR>పూజలలోనికంతా ప్రప్రథమ పూజ విరాట్పూజ! అంటే, మనచుట్టూ వున్న&nbsp;<BR>సర్వప్రాణుల అర్చనమే! ఆ పూజను చేయండి! పూజ, అనే సంస్కృత పదానికి&nbsp;<BR>సరైన ఆంగ్లపదం ‘వర్షిప్‌’ అనవచ్చు. మరే ఆంగ్ల పదమూ సరిపోజాలదు.&nbsp;<BR>వీరంతా, నరులు, పశువులు సహా మనకు దేవతలు! మనం పూజించవలసిన&nbsp;<BR>ప్రధాన దేవతలు మన దేశప్రజలే! మనం అసూయాగ్రస్తులమై ఒకరితో ఒకరం&nbsp;<BR>పోరాడుకోవడానికి బదులు, వీరిని పూజించవలసివుంది. మహాఘోరకర్మంపాలై&nbsp;<BR>మనం కష్టాలు పడవలసివచ్చింది. అలా అయినా, మనం కళ్లు తెరవడంలేదే!</FONT></p>
<p><FONT FACE="SHREE900, SHREE, sans-serif" SIZE="3">సరే, ఈ విషయం చాలా పెద్దది. ఎక్కడ ఆగటమో, నాకు తెలియడం&nbsp;<BR>లేదు. కాని, మద్రాసులో నిర్వహింపతలచిన కార్యాలను గూర్చి, కొద్ది వాక్యాలు&nbsp;<BR>మీకు తెలిపి, నా ఉపన్యాసాన్ని ముగిస్తాను. ఈ జాతియొక్క పారమార్థిక,&nbsp;<BR>వ్యావహారిక విద్యలను మన వశంలో వుంచుకోవాలి! అంటే మీకు అర్థమైందా?&nbsp;<BR>కలలోకూడ మీరు దాన్నిగూర్చే ఆలోచిస్తూ వుండాలి! దాన్నిగూర్చే ముచ్చ</FONT></p>
<hr class="puTa_virupu">
<table><tr><td><a class=puTa_lanke href=puTa2241.html>p2241</a></td><td>p2242</td><td><a class=puTa_lanke href=puTa2243.html>p2243</a></td></tr></table>
</div></body></html>
