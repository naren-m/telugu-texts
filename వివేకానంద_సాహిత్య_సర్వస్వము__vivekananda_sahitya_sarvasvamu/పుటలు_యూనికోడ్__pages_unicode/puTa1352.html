<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1351.html>p1351</a></td><td>p1352</td><td><a class=puTa_lanke href=puTa1353.html>p1353</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - ఆత్మ, ముక్తి</FONT></p>
<p><FONT FACE="SHREE900, SHREE, sans-serif" SIZE="3">123</FONT></p>
<p><FONT FACE="SHREE900, SHREE, sans-serif" SIZE="3">షత్తుల్లోను చివరి భాగంలో ఈ పరమోచ్ఛస్థితి కనిపిస్తోంది. జగదీశ్వరుడు&nbsp;<BR>పదభ్రష్ఠుడు కావడమే ఈ పరమోచ్ఛస్థితి. సగుణ దైవమంతరించి నిర్గుణు డుత్ప-&nbsp;<BR>న్నమవుతాడు. దైవం ఇప్పుడొక వ్యక్తిగత పురుషుడుకాడు. మునుపటిలాగా,&nbsp;<BR>లోకాన్నేలే మహోన్నతుడు. మహామహిమాఢ్యుడు అయిన మానవుడు కూడ-&nbsp;<BR>కాడు. ఇప్పుడతడు అన్ని ప్రాణులరూపంలో కనిపిస్తాడు. సర్వజగత్తులో అంత-&nbsp;<BR>ర్గతమై వుండే ఒక తత్త్వమయ్యాడు. సగుణం, వ్యక్త రూపం అయిన దైవాన్ని,&nbsp;<BR>నిర్గుణంగా తాత్త్వికంగా భావించే వారు, మానవునొక వ్యక్తిగా భావించడం అసం-&nbsp;<BR>గతం కదా? అందుచేత వ్యక్తిగత మానవునికూడ మరచిపోవడం, తాత్త్విక&nbsp;<BR>మానవు డేర్పడటం జరిగాయి. వ్యక్తిగత మానవుడు నామరూప&nbsp;<BR>కల్పితుడు. ఆ వ్యక్తికి వెనుక అధిష్ఠానమైన మానవత్వం ఉంది. అంటే రెండు&nbsp;<BR>వైపులనుండి, ఒకేసారిగా వ్యక్తిత్వభావాలు నశిస్తాయి. తత్త్వం దగ్గరవుతుంది.&nbsp;<BR>వ్యక్తిగతదైవం తాత్త్వికదైవం దెసకు, వ్యక్తిగత మానవుడు తాత్త్విక మానవుని దెసకు&nbsp;<BR>సాగుతున్నారు. తర్వాత ఇంకా ఉన్నత భావాలేర్పడ్డాయి. ఈ తాత్త్విక దైవం ఒక&nbsp;<BR>రేఖగాను, తాత్త్విక మానవుడు ఒక రేఖగాను సాగుతూపోయి క్రమక్రమంగా ఈ&nbsp;<BR>రెండు రేఖలు కలిసి ఒకటయ్యాయి. ఉపనిషత్తులలో ఈ పరిణామక్రమం వివ-&nbsp;<BR>రించబడింది. ‘‘తత్త్వమసి’’ (అది నీవే) అన్నది, ప్రతి ఉపనిషత్తుయొక్క చివరి&nbsp;<BR>మాట. ఒక్క నిత్యానందతత్త్వం తప్ప, ఇంకేదీ లేదు. అదే ఈ నానాత్వంగా వ్యక్త-&nbsp;<BR>మవుతోంది.</FONT></p>
<p><FONT FACE="SHREE900, SHREE, sans-serif" SIZE="3">ఉపనిషత్తు లీ సిద్ధాంతంతో, తమ కార్యాన్ని ముగించుకున్నాయి. అటు&nbsp;<BR>తర్వాత తత్త్వవిచారపరులు ప్రవేశించారు. పై మూల భావానికి సూక్ష్మాంశ&nbsp;<BR>వివరణం చేయడమే వారి పని. వారిని అనేక సమస్యలు ఎదుర్కొన్నాయనడం&nbsp;<BR>చిత్రమా? నిర్గుణ పరతత్త్వం ఒక్కటి తప్ప వేరేమీ లేదనీ, అదీ ఈ నానారూ-&nbsp;<BR>పాలలో కనిపిస్తున్నదనీ అంగీకరిస్తే ఏకత్వం బహుత్వంగా ఎలాగైంది ఈ సమస్యే&nbsp;<BR>అపరిపక్వ రూపంలో ప్రతి మానవుని హృదయంలో అనాదిగా తలెత్తుతోంది.&nbsp;<BR>కీడు మొదలైనవి ఎలా పుట్టాయనేది ఈ సమస్యయొక్క అపరిపక్వరూపం.&nbsp;<BR>లోకంలో కీడు అనేది ఎందుకుంది? దానికి మూలకారణమేమి? ఆ పాతప్రశ్నే&nbsp;<BR>ఇప్పుడు సంస్కారం పొంది ఈ నిగూఢరూపంతో ఆవిర్భవించింది. మన దుఃఖా-&nbsp;<BR>నికి కారణమేమి? అనే ప్రశ్న ఇంద్రియ వేదికనుండి అడగడానికి బదులు, తత్త్వ-&nbsp;<BR>విచార వేదికనుండి అడుగుతున్నారు. అఖండ సచ్చిదానంద వస్తువు ఈ&nbsp;<BR>భేదమయ ప్రపంచ రూపాన్ని ఎలా పొందింది? ఈ ప్రశ్నకు సమాధానం, మనకు&nbsp;<BR>ఇప్పటికే పరిచితమై ఉన్న మయావాదం. హిందూదేశం ఇచ్చిన సమాధానాలలో&nbsp;<BR>అత్యుత్తమమైందిదే. ఈ ఏక వస్తువు నిజంగా అనేకం కాలేదు. తనకు</FONT></p>
<hr class="puTa_virupu">
<table><tr><td><a class=puTa_lanke href=puTa1351.html>p1351</a></td><td>p1352</td><td><a class=puTa_lanke href=puTa1353.html>p1353</a></td></tr></table>
</div></body></html>
