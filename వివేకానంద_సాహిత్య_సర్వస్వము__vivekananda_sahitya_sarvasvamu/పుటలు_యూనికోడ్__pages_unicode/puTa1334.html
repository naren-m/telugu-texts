<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1333.html>p1333</a></td><td>p1334</td><td><a class=puTa_lanke href=puTa1335.html>p1335</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - అపరోక్షానుభూతి</FONT></p>
<p><FONT FACE="SHREE900, SHREE, sans-serif" SIZE="3">105</FONT></p>
<p><FONT FACE="SHREE900, SHREE, sans-serif" SIZE="3">ఏర్పడి వున్న భావ సంసర్గములెంతో ప్రబలమైన భాగం వహిస్తాయి. ఈ భావ&nbsp;<BR>సంసర్గాలు (అసోసియేషన్‌ ఆఫ్‌ ఐడియాస్‌) మన మనస్సులపై నిరంకుశ&nbsp;<BR>పరిపాలనం చేస్తూంటాయి. చిన్ననాటినుండి సగుణబ్రహ్మను గూర్చి, మనస్సు-&nbsp;<BR>యొక్క వ్యక్తిత్వాన్ని గూర్చి వింటున్నవారికి, ఈ భావాలు మిక్కిలి కటువుగా&nbsp;<BR>నిష్ఠురంగా తోచుతాయి కాని, వారివి చక్కగా విని ఆలోచిస్తే, అవి వారి జీవితాల్లో&nbsp;<BR>కలిసిపోయి భయం కలిగించవు. సామాన్యంగా అందరూ అడిగే ప్రశ్నకు ఒక్కటే&nbsp;<BR>సమాధానం. ప్రయోజనవాదులు (యుటిలిటేరియన్స్‌) మానవులకు, సుఖాన్వే-&nbsp;<BR>షణ మంచిదే అంటున్నారు కదా? అలాంటప్పుడు ఆధ్యాత్మిక చింతనవల్ల సుఖం&nbsp;<BR>పొందేవారు, ఆ విధమైన సుఖాన్ని ఏల వెదుకరాదు? అనేకులకు ఇంద్రియ&nbsp;<BR>భోగాలు సుఖప్రదములు కాబట్టి, వాటిని వారు అన్వేషిస్తారు. కొందరికవి&nbsp;<BR>రుచింపక, ఉత్తమ సుఖములపై ఆసక్తి ఉంటుంది. కుక్క సుఖమంతా కూడు&nbsp;<BR>నీళ్లలోనే. భౌతిక పరిశోధకుడొకడు సర్వమూ వదలి, పర్వతాగ్రంలో నివసించి&nbsp;<BR>ఒక నక్షత్ర స్థానాన్ని పరీక్షిస్తూ వుంటాడు. వానికందువల్ల కలిగే ఆనందాన్ని&nbsp;<BR>కుక్క గ్రహింపగలదా? అది వానిని చూచి, పిచ్చివాడని నవ్వ వచ్చు. పాప మీ&nbsp;<BR>పరిశోధకుడు, నిరుపేదయై, వివాహమాడక, మిక్కిలి నిరాడంబరంగా&nbsp;<BR>జీవిస్తున్నాడేమో, కుక్క వానిని పరిహసింపవచ్చు. కాని దానికత డిట్లు&nbsp;<BR>సమాధానం చెబుతాడు. ‘‘నీ సుఖమంతా ఇంద్రియములందే. ఆ సుఖాన్ని నీవు&nbsp;<BR>అనుభవిస్తావు. అంతకు మించి నీకేమీ తెలీదు. కాని నాకిది మహానందాన్ని ఇచ్చే&nbsp;<BR>జీవితం. నీ సుఖాన్ని నీ యిష్టం వచ్చినట్లు అనుభవించే అధికారం నీకుంటే&nbsp;<BR>నాకూ అట్టి అధికారం ఉంది.’’ ప్రపంచాన్నంతా మన ఆలోచనా పరిధిలోకి&nbsp;<BR>తెచ్చి, ప్రపంచమంతటికీ మన బుద్ధిని ప్రమాణం చేయాలని చూడటమే&nbsp;<BR>ఇందులో వున్న ప్రమాదం. మామూలు ఇంద్రియ విషయాలు నీకత్యంత&nbsp;<BR>సంతోషాన్ని కల్గింపవచ్చు. నాకట్లు కలిగింపకపోవచ్చు. నీ మార్గమే సరియైనదని&nbsp;<BR>నీవు వాదిస్తే, నేను కాదంటాను. సాంసారిక హితవాదికీ (వరల్డ్‌ యుటిలిటేరియన్‌&nbsp;<BR>= ఉపయోగమే ఆదర్శంగాగల లౌకికునికి) ఆస్తిక ధర్మాచరణకూ ఇదే భేదం.&nbsp;<BR>మొదటివాడు, నేనెంత సుఖపడుతున్నానో చూడు, డబ్బును సంపాదిస్తున్నాను.&nbsp;<BR>ఆస్తిక ధర్మ విషయాన్నే నేను పెట్టుకోను. దాన్ని సాధించడం చాలకష్టం. అది&nbsp;<BR>లేనందువల్ల నేను హాయిగా వున్నాను’’ అంటాడు. ప్రయోజన లక్ష్యం కలవాళ్లకు&nbsp;<BR>- వాళ్లకు మాత్రం - ఇది బాగైనదే. కాని ఈ ప్రపంచం ఘోరమైంది. తోడి&nbsp;<BR>లోకులను బాధింపక, ఎవడెంత సుఖం పొందినా తప్పక పొందనీ. కాని అతడు&nbsp;<BR>నా దగ్గరకు వచ్చి ‘‘నీవుకూడ, నాలాగా ప్రవర్తించాలి. అలా చేయకపోతే నీవు&nbsp;<BR>తెలివితక్కువ వాడివనిపించుకుంటావు’’ అని చెబితే, నే నీ సమాధానమిస్తాను.</FONT></p>
<hr class="puTa_virupu">
<table><tr><td><a class=puTa_lanke href=puTa1333.html>p1333</a></td><td>p1334</td><td><a class=puTa_lanke href=puTa1335.html>p1335</a></td></tr></table>
</div></body></html>
