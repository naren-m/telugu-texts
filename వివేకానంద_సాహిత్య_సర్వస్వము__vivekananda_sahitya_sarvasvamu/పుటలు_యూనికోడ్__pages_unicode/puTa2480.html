<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2479.html>p2479</a></td><td>p2480</td><td><a class=puTa_lanke href=puTa2481.html>p2481</a></td></tr></table>

<p><FONT FACE="SHREE900, SHREE, sans-serif" SIZE="3">సారిగా భగవంతుణ్ణి చూశాననీ, ధర్మమే సత్యమనీ, అది అనుభవైకవేద్యమనీ -&nbsp;<BR>మన లౌకికానుభూతికంటె యీ అనుభూతి సుప్రగాఢమనీ చెప్పే సాహసి ఐన&nbsp;<BR>మహనీయుణ్ణి చూశాను. నేను ప్రతిరోజు అతణ్ణి చూడసాగాను - ధర్మానుభూతి&nbsp;<BR>ప్రతిపాదించదగినదే అని నేను తెలుసుకొన్నాను. ఒక స్పర్శ, ఒక వీక్షణం జీవి-&nbsp;<BR>తాన్ని ఆమూలాగ్రంగా మార్చివేస్తాయి. బుద్ధుడు, క్రీస్తు, మహమ్మదు మొదలైన&nbsp;<BR>ప్రాచీనకాల మహాపురుషులు ‘‘పరిపూర్ణుడవు’’ అని ఆశీర్వదించగానే జనం పరి-&nbsp;<BR>పూర్ణత పొందిన విషయం నేను పుస్తకాల్లో చదివాను. ఈ విషయాలన్నీ సత్యాలే&nbsp;<BR>అని నే నితణ్ణి చూశాక నిశ్చయించుకొన్నాను. నా అవిశ్వాసాలన్నీ తొలగి&nbsp;<BR>పోయాయి. అనుభూతిని ప్రసాదింపవచ్చును. నా గురుదేవుడు యిలా చెప్పే-&nbsp;<BR>వాడు: ‘‘అనుభవజ్ఞానాన్ని అనుగ్రహించగలం, యింత స్పష్టంగా యితరులకు&nbsp;<BR>ప్రసాదించగల వస్తువు మరొకటి యీ లోకంలో లేదు.’’ కాబట్టి ముందుగా&nbsp;<BR>అనుభూతి సంపన్నుడవవు, ప్రదాన యోగ్యమైనదాన్ని సంపాదించు. తరువాత&nbsp;<BR>లోకానికి ఎదురుగా నిలబడి దీన్ని పంచిపెట్టు. ప్రసంగాల్లో, సిద్ధాంతాల్లో,&nbsp;<BR>వాదాల్లో, సంప్రదాయాల్లో ధర్మం గూడుకట్టుకొని వుండదు. ఉపశాఖల్లోను,&nbsp;<BR>సమాజాల్లోను ధర్మం గోచరించదు. ధర్మమంటే జీవేశ్వరుల సంబంధం. ఇది&nbsp;<BR>సమాజబద్ధ మవటం ఎలా కుదురుతుంది? సమాజ బద్ధమైనచోట్ల అది&nbsp;<BR>వాణిజ్యంగా మారుతోంది. వాణిజ్యతత్త్వం ధర్మానికి అండగా వున్న చోట్లలో&nbsp;<BR>అనుభూతి శూన్యం. గుళ్లూ, గోపురాలు కట్టించటం మతం కాదు. ధర్మమంటె&nbsp;<BR>సార్వజనీన ఉపాసనం అంతకంటె కాదు. గ్రంథాలు, నీతులు, ఉపన్యాసాలు&nbsp;<BR>దాన్ని తెలియచెప్పలేవు. అపరోక్షానుభూతిలోనే ధర్మతత్త్వం ప్రక్షిప్తమై వుంది.&nbsp;<BR>స్వయంగా సత్యాన్ని తెలుసుకోకపోతే సంతృప్తి లభించదనే విషయం మనకందరికీ&nbsp;<BR>తెలిసేవుంది. శ్రవణ మననాలే కేవలం మనకు సంతుష్టి యివ్వలేవు; సాక్షా&nbsp;<BR>త్కారానుభవం ఒక్కటే అఖండపరితృప్తి నిస్తుంది. దీనికి ప్రతివాడూ అర్హుడే.&nbsp;<BR>ప్రయత్న ప్రాబల్యాన్ని అనుసరించి యిది అందరికి లభిస్తుంది. ఈ సాక్షాత్కార&nbsp;<BR>అనుభవానికి త్యాగమే మొదటిమెట్టు. ఎంతగా త్యజిస్తే అంతగా మంచి చేకూరు&nbsp;<BR>తుంది. అంధకారం, వెలుగు, విషయానందం, బ్రహ్మానందం - యివి ఒక్క-&nbsp;<BR>చోట వుండలేవు. ‘‘దైవాన్ని, ధనదేవతను ఒకే చేత్తో పూజించలేం.’’ ఈ అసా-&nbsp;<BR>ధ్యాన్ని సాధించగోరే వెర్రివారు వుండొచ్చును; ఈ ప్రయత్నం నిష్ప్రయోజన&nbsp;<BR>మవటం నేను కళ్లారా చూశాను. కొన్ని దేశాలవారు ప్రయత్నించారుకూడా. పైన&nbsp;<BR>చెప్పిన వాక్యం, సర్వాన్ని ఈశ్వరుణ్ణి నిమిత్తం త్యజించాలనే సత్యాన్నే ఉపదే&nbsp;<BR>శిస్తోంది. ఈ పని, దీర్ఘకాల నైరంతర్య సాపేక్షం. దీన్ని సాధించటానికి</FONT></p>
<hr class="puTa_virupu">
<table><tr><td><a class=puTa_lanke href=puTa2479.html>p2479</a></td><td>p2480</td><td><a class=puTa_lanke href=puTa2481.html>p2481</a></td></tr></table>
</div></body></html>
