<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1437.html>p1437</a></td><td>p1438</td><td><a class=puTa_lanke href=puTa1439.html>p1439</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మానవుని సత్య స్వరూపం, దృశ్య స్వరూపం</FONT></p>
<p><FONT FACE="SHREE900, SHREE, sans-serif" SIZE="3">209</FONT></p>
<p><FONT FACE="SHREE900, SHREE, sans-serif" SIZE="3">వున్నారు. జయించడంతోనే వారు మరణిస్తారా? మనం అనుకొన్నంత త్వరగా&nbsp;<BR>మరణించరు. రెండు చక్రాలు, ఒక ఇరుసు కొయ్యతో కూడి నడుస్తున్నాయి.&nbsp;<BR>అందొక చక్రాన్ని పట్టుకొని ఆ ఇరుసు కొయ్యను ఒక గొడ్డలితో తెగగొట్టితే,&nbsp;<BR>నేను పట్టుకొన్న చక్రం మాత్రమే ఆగిపోతుంది. రెండవది, పూర్వ వేగబలం వల్ల&nbsp;<BR>కొంతదూరంపోయి తర్వాత పడిపోతుంది. ఒక చక్రం, ఈ పరిశుద్ధ పరిపూర్ణ&nbsp;<BR>వస్తువు. ఈ ఆత్మ రెండవ చక్రం, మీ మనస్సు శరీరాలనే బాహ్యభ్రాంతి. ఈ&nbsp;<BR>రెండూ కర్మమనే ఇరుసుకొయ్యతో కూడివున్నాయి. వీనికి గల సంబంధాన్ని&nbsp;<BR>భేదించేది జ్ఞానమనే గొడ్డలి. ఆత్మచక్రం నడక మానుతుంది. తనకు రాకపోకలు,&nbsp;<BR>జనన మరణాలు కలవనీ, తాను ప్రకృతి అనీ, తనకు కోపాలు, కోరికలు కలవనీ&nbsp;<BR>భావించడం మానుతుంది. కాని మనశ్శరీరాలనే రెండవ చక్రం పూర్వకర్మ&nbsp;<BR>ప్రభావంతో కొంతకాలం జీవిస్తుంది. ఆ బలం నశించిన తర్వాత - ఆ కర్మ&nbsp;<BR>ఫలమంతా, అనుభవించిన తర్వాత అవి పడిపోతాయి. అటు తర్వాత ఆత్మకు&nbsp;<BR>విమోచనం కలుగుతుంది. ఇక స్వర్గానికి పోవడం, మళ్ళీ పుట్టడం ఉండదు.&nbsp;<BR>బ్రహ్మలోకానికైనా, మరే ఉన్నత లోకానికైనా పోవడమూ లేదు. అతడు ఎక్కడ&nbsp;<BR>నుండి రాగలడు? ఎక్కడికి పోగలడు? ఈ జీవితంలోనే ఈ స్థితినందుకున్న-&nbsp;<BR>వాడు, ఈ ప్రపంచాన్ని సాధారణ రూపంలో కాక, సత్యరూపంతో, ఒక్క క్షణ-&nbsp;<BR>కాలమైనా చూడగల్గిన వాడు, జీవన్ముక్తు డనబడతాడు. ఈ జీవన్ముక్త దశను&nbsp;<BR>పొందడమే వేదాంతి లక్ష్యం.</FONT></p>
<p><FONT FACE="SHREE900, SHREE, sans-serif" SIZE="3">నేనొకసారి హిందూదేశ పశ్చిమ ప్రాంతంలో, సముద్ర తీరపు ఎడారి&nbsp;<BR>ప్రదేశంలో ప్రయాణిస్తున్నాను. ప్రయాణమంతా కాలినడకనే. ఎన్నోనాళ్లు&nbsp;<BR>ఆ ఎడారిలో నడిచాను. చక్కని చెరువులు వాని చుట్టు వృక్షపంక్తులు, తల క్రిందు-&nbsp;<BR>లుగా ప్రతిబింబించి, కన్నుల పండువు చేస్తున్న ఆ చెట్ల నీడలను ప్రతిరోజూ&nbsp;<BR>చూచి ఆశ్చర్యపడేవాడిని. ‘‘ఎంత అద్భుతంగా ఉంది? ఇది ఎడారి&nbsp;<BR>ప్రదేశమట?’’ అని అనుకొనేవాణ్ణి. అందమైన ఆ చెరువులు, చెట్లు, మొక్కలూ&nbsp;<BR>చూస్తూ దాదాపొక నెల్లాళ్లు నడిచాను. ఒకనాడు దాహం వేసి, నీళ్లు తాగాలనుకొని&nbsp;<BR>ఒక నిర్మల మనోహరమైన జలాశయం దగ్గరికి వెళ్లాలని చూచాను. కాని దగ్గరకి&nbsp;<BR>వెళ్లగానే అది అదృశ్యమైంది. నేను పుస్తకాలలో చదువుతూండిన ఎండమావులివే&nbsp;<BR>అనీ, ప్రతి దినం ఈ ఎండమావులను చూస్తూకూడ తెలిసికోలేకపోయాననీ&nbsp;<BR>నా కప్పుడు తళుక్కున స్ఫురించింది. మరునాడు, మరల నడక సాగించాను. ఆ&nbsp;<BR>చెరువు మళ్లీ కనిపించింది. కానీ అది చెరువు కాదు, ఎండమావి అనే జ్ఞానంకూడ&nbsp;<BR>ఆ వెంటనే స్ఫురించింది. ఈ జగత్తు విషయంకూడ అట్టిదే. జగత్తనే ఎండమా-&nbsp;<BR>వులో మనమందరం, దిన దినం, నెల నెల, ఏటేట ప్రయాణిస్తున్నాం. కానీ</FONT></p>
<hr class="puTa_virupu">
<table><tr><td><a class=puTa_lanke href=puTa1437.html>p1437</a></td><td>p1438</td><td><a class=puTa_lanke href=puTa1439.html>p1439</a></td></tr></table>
</div></body></html>
