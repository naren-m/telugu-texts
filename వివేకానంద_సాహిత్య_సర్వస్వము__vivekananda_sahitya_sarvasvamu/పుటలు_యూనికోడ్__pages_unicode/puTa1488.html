<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1487.html>p1487</a></td><td>p1488</td><td><a class=puTa_lanke href=puTa1489.html>p1489</a></td></tr></table>
<p><FONT FACE="SHREE900, SHREE, sans-serif" SIZE="3">ముక్తికి సోపానాలు</FONT></p>
<p><FONT FACE="SHREE900, SHREE, sans-serif" SIZE="3">259</FONT></p>
<p><FONT FACE="SHREE900, SHREE, sans-serif" SIZE="3">ప్రపంచమంతటిలో నేనే ఎక్కువ సుఖిని’’ అని క్రోసస్‌ అన్నాడు. ‘‘ఆగు జీవితం&nbsp;<BR>చివరి వరకు వేచి వుండు. వేగిరపడకు -’’ అని రుషి చెప్పి వెళ్లిపోయాడు. కొంత-&nbsp;<BR>కాలానికి పర్షినులు ఆ రాజును జయించారు. సజీవంగా అతన్ని కాల్చివేయ&nbsp;<BR>వలసిందని ఆజ్ఞాపించారు. అందుకు చితి పేర్చబడింది. ఆ చితిని క్రోసస్‌ చూచి&nbsp;<BR>‘‘సోలన్‌, సోలన్‌’’ అని ఎలుగెత్తి ఏడ్చాడు. ఎవరిని పిలుస్తున్నావని అడగ్గా, అతడు&nbsp;<BR>జరిగిన కథ చెప్పాడు. అది విన్న పర్ష్యను రాజు, మనసు కరిగి క్రోససును&nbsp;<BR>విడిచిపెట్టాడు.</FONT></p>
<p><FONT FACE="SHREE900, SHREE, sans-serif" SIZE="3">మనలో ఒక్కొక్కరి జీవిత గాథ ఇలాంటిదే. మన మీద ప్రకృతికిగల&nbsp;<BR>ప్రచండ ప్రభావమటువంటిది. మాటిమాటికి అది మనల్ని పడత్రోస్తూ&nbsp;<BR>వుంటుంది. కాని తీవ్రావేశంతో మనం దాని వెంటపడుతూంటాం. అడియాస&nbsp;<BR>అవుతున్నా, మనం ఆశ వదలుకోలేక పోతున్నాం; ఈ ఆశ, ఈ భ్రాంతి మనకు&nbsp;<BR>పిచ్చెత్తిస్తోంది. నిరంతరం సుఖంకోసం మనమారాట పడుతున్నాం.</FONT></p>
<p><FONT FACE="SHREE900, SHREE, sans-serif" SIZE="3">పూర్వకాలంలో భారతదేశంలో ఒక గొప్పరాజు ఉండేవాడు. అతన్ని&nbsp;<BR>నాలుగు ప్రశ్నలడిగారు. వానిలో ఒకటి ‘‘ప్రపంచంలో అన్నిటికంటె అద్భుత&nbsp;<BR>మైనది ఏది?’’ ‘‘ఆశ’’ అని అతని సమాధానం. ఇది అత్యద్భుతమైంది.&nbsp;<BR>రాత్రింబగళ్లు మన చుట్టు ఎందరో చనిపోవడం మనం గమనిస్తున్నాం. అయినా&nbsp;<BR>చావు మనకు రాదని అనుకొంటాం. మరణిస్తామని ఎప్పుడూ అనుకోం. మనం&nbsp;<BR>బాధలు పడవలసి వస్తుందని అనుకోం. ప్రతి వ్యక్తీ, జయం తనదే అని&nbsp;<BR>అనుకొంటాడు. ఎన్నో ఆశలు పెట్టుకొంటాడు. ఎన్ని ప్రతిబంధకాలున్నా, హేతు-&nbsp;<BR>వాదం ‘తు.చ’ తప్పక, తనకు ఎంత విరుద్ధంగా వున్నా ఆశ వుంటుంది. నిజాని&nbsp;<BR>కిక్కడ సుఖమెవరికీ లేదు. ఎప్పుడూ లేదు. ఒకడు సంపన్నుడై తినడానికి పుష్క-&nbsp;<BR>లంగా ఉంటే అతని జీర్ణకోశం పాడై వుంటుంది. అతడు తినలేడు.&nbsp;<BR>ఇంకొకనికి జీర్ణశక్తి బాగున్నా, సముద్రపు కాకిలాగా జీర్ణించుకోగలిగి వున్నా,&nbsp;<BR>అతనికి తినడాని కేమీ వుండదు. ధనముంటే బిడ్డలుండరు. ఆకలితో&nbsp;<BR>మాడిపోతున్న పేదవానికి ఇంటినిండా పిల్లలుంటారు. వారిని పెట్టుకొని ఏమి&nbsp;<BR>చేయడానికి అతనికి పాలుపోదు. ఇలా వుండటానికి హేతువేమి? హేతువిది -&nbsp;<BR>సుఖం, దుఃఖం ఒక నాణెపు రెండు పక్కల వంటివి. సుఖాన్ని కోరేవాడు,&nbsp;<BR>దుఃఖాన్నికూడ భరించాలి. దుఃఖపు కల్తీలేని సుఖాన్ని పొందగలమని, మన&nbsp;<BR>అందరి వెర్రి ఆలోచన. ఈ ఆలోచనకు మనమెంత లొంగి వున్నామంటే - ఇంద్రి-&nbsp;<BR>యాలను అదుపులో వుంచుకోలేనివారమంత!</FONT></p>
<p><FONT FACE="SHREE900, SHREE, sans-serif" SIZE="3">నేను బోస్టనులో వున్నప్పుడు ఒక యువకుడు నా దగ్గరకు వచ్చి చిన్నకాగిత&nbsp;<BR>మిచ్చాడు. దానిపై పేరు, చిరునామాతో పాటు ఈ క్రింది మాటలున్నాయి -</FONT></p>
<hr class="puTa_virupu">
<table><tr><td><a class=puTa_lanke href=puTa1487.html>p1487</a></td><td>p1488</td><td><a class=puTa_lanke href=puTa1489.html>p1489</a></td></tr></table>
</div></body></html>
