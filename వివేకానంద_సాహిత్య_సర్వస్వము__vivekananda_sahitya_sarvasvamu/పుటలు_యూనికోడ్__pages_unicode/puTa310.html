<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa309.html>p309</a></td><td>p310</td><td><a class=puTa_lanke href=puTa311.html>p311</a></td></tr></table>

<p><FONT FACE="SHREE900, SHREE, sans-serif" SIZE="3">మనం యీ శరీరం కాము, విశ్వమే మన శరీరం. దండాన్ని తిప్పుతూ సంకల్ప&nbsp;<BR>మాత్రాన దృశ్యాలను కల్పించుకొనే ఐంద్రజాలికులం మనం. తమ మహాజాలం-&nbsp;<BR>లోని తంతువులను పట్టుకొని తమ యిచ్ఛవచ్చినచోటికి వెళ్లే సాలీడులం. ఈ&nbsp;<BR>క్షణంలో సాలీడుకు తానున్న తావును గురించిన ఎరుకేవున్నా సకాలంలో&nbsp;<BR>గూటినంతా గురించిన ఎరుకే కలుగుతుంది. ప్రస్తుతం యీ శరీరం వున్న&nbsp;<BR>తావులో మాత్రమే మనం ప్రజ్ఞ కలిగివున్నాం; ఒక మేధస్సునే ఉపయోగించు&nbsp;<BR>కొనగలుగుతున్నాం; కాని మనం ఇంద్రియాతీతప్రజ్ఞను పొందిన సర్వజ్ఞులం&nbsp;<BR>కాగలం; సమస్త వ్యక్తుల మేధస్సులను ఉపయోగించుకోగలం. ప్రస్తుతావస్థలో&nbsp;<BR>సైతం మన ప్రజ్ఞకు ‘ఊర్ధ్వగతి’ కల్పించుకోవచ్చును, అప్పుడది ఇంద్రియా&nbsp;<BR>తీతమై వర్తిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">అహ మనేదాన్ని సైతం వీడి కేవల సత్తామాత్రులమై, సర్వాన్ని తనలో ప్రతి-&nbsp;<BR>ఫలింపచేస్తూ, నిర్వికారమై ఒప్పే స్ఫటికాన్ని పోలివుండటానికై ప్రయత్ని-&nbsp;<BR>స్తూన్నాం. ఆ స్థితిని మనం ప్రాపించగానే యిక కర్మాచరణం వుండదు; శరీరం&nbsp;<BR>కేవల వినిర్మల యంత్రంవంటి దవుతుంది, అప్పుడు దాని చింతే వుండదు.&nbsp;<BR>మాలిన్యం దాన్ని అంటజాలదు.</FONT></p>
<p><FONT FACE="SHREE900, SHREE, sans-serif" SIZE="3">నువ్వే అఖండ బ్రహ్మమని గ్రహించు, అప్పుడు భయం అంతరిస్తుంది.&nbsp;<BR>సదా ‘‘నేనూ నా పరమపితా ఒక్కరమే’’ అని పలుకుతూండు.</FONT></p>

<p><FONT FACE="SHREE900, SHREE, sans-serif" SIZE="3">రాబోయే కాలాల్లో క్రైస్తులు ద్రాక్షవల్లరుల్లోని గుత్తులు గుత్తులుగా ఒప్పారే&nbsp;<BR>పళ్లమాదిరి అసంఖ్యాకులై వుంటారు; అప్పుడు నటన సమాప్తమవుతుంది -&nbsp;<BR>పాత్రలో కాగుతూన్న నీరు సలసలలాడ ఆరంభించగానే మొదట ఒక బుడగను&nbsp;<BR>తరువాత మరొకదాన్ని - యిలా క్రమంగా నీరంతా మరగి, పొంగి, ఆవిరై అంత-&nbsp;<BR>రించేవరకు - బుడగలను వెలువరిస్తుంది గదా. బుద్ధుడూ క్రైస్తూ లోకం యింత-&nbsp;<BR>వరకు వెలువరించిన ‘మహిష్ఠ బుద్బుదాలు’. మోసెస్‌ ఒక చిన్న బుడగ; క్రమంగా&nbsp;<BR>పెద్దపెద్ద బుడగలు వెలువడ్డాయి. ఎలాగైనా ఒకానొకప్పుడు అన్నీ బుడగలై నిష్క్ర-&nbsp;<BR>మిస్తాయి; కాని నిత్యనూతనమైన సృష్టి మళ్లా తన వ్యాపారాన్ని సాగించటానికి&nbsp;<BR>కొత్తనీటిని కొనివస్తుంది.</FONT></p>
<p><FONT FACE="SHREE902-Italic, SHREE, sans-serif" SIZE="3">సోమవారం, జూన్‌ 24</FONT></p>
<BR>
<p><FONT FACE="SHREE902, SHREE, sans-serif" SIZE="3">(నేటి పఠనాంశం నారద భక్తిసూత్రాలు)</FONT></p>
<p><FONT FACE="SHREE900, SHREE, sans-serif" SIZE="3">‘‘భగవంతుడిపట్ల పరమప్రేమే భక్తి. ఇదే వాస్తవమైన అమృతత్త్వం, దీన్ని&nbsp;<BR>పొందిన మానవుడు సంతృప్తుడవుతాడు, ఏ నష్టం సంభవించినా విచారించడు,</FONT></p>
<hr class="puTa_virupu">
<table><tr><td><a class=puTa_lanke href=puTa309.html>p309</a></td><td>p310</td><td><a class=puTa_lanke href=puTa311.html>p311</a></td></tr></table>
</div></body></html>
