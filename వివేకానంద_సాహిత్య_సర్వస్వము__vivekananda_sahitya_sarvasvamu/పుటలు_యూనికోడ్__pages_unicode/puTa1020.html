<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1019.html>p1019</a></td><td>p1020</td><td><a class=puTa_lanke href=puTa1021.html>p1021</a></td></tr></table>
<p><FONT FACE="SHREE900, SHREE, sans-serif" SIZE="3">196 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">గోడలు తమ దేహాలను వేలకొద్ది సంవత్సరా లుంచుకొంటాయి... అయితే&nbsp;<BR>నేమిటీ? అంతకాలం బ్రతికి ఉండాలన్న కోరిక నాకు లేదు. భ్రాంతులూ,&nbsp;<BR>భ్రమలూ, లోపాలూ, పరిమితులతో కూడిన ఈ ఒక్క చిన్నదేహం నాకు చాలు.</FONT></p>
<BR>
<p><FONT FACE="SHREE900, SHREE, sans-serif" SIZE="3">మరికొన్ని తెగలున్నాయి... వారు నీ కొక చుక్క ‘జీవామృతా’ న్నిస్తారు. నీవు&nbsp;<BR>(ఎప్పటికీ) యువకుడవుగానే ఉంటావు... (ఇలాంటి) తెగలన్నింటి గూర్చి&nbsp;<BR>చెప్పాలంటే నెలలు పడతాయి. వారి కృషంతా ఇటువైపే - ఈ భౌతిక ప్రపంచానికి&nbsp;<BR>సంబంధించే ఉంటుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రతిరోజూ ఒక క్రొత్తతెగ తల ఎత్తుతుంది. ఆ తెగల శక్తి అంతా మనసులో&nbsp;<BR>ఉంటుంది. మనసును కేంద్రీకరించటమే దాన్లోని విషయం. మొదట దాన్ని&nbsp;<BR>కేంద్రీకరించి, ఒకచోట స్థిరంగా నిలుపుతాడు. దేహంలో సుషుమ్నానాడి పొడవునా&nbsp;<BR>కొన్ని కొన్నిచోట్లగానీ, నాడీకేంద్రాల్లోగానీ మనసును నిలపమని వారు చెబుతారు.&nbsp;<BR>నాడీకేంద్రాలపైన మనసును ధారణచేస్తే, యోగికి శరీరం స్వాధీనం అవుతుంది. ఈ&nbsp;<BR>దేహం అతని మనశ్శాంతికి భంగకరంగా - అతని మహోన్నత లక్ష్యానికి విరుద్ధంగా&nbsp;<BR>ఉంది. కాబట్టి దాన్ని స్వాధీనం చేసుకోవాలని అతని కోరిక.</FONT></p>
<p><FONT FACE="SHREE900, SHREE, sans-serif" SIZE="3">తర్వాతది ధ్యానం. అది పరమోత్కృష్ట స్థితి... శంకలతో కూడివున్న&nbsp;<BR>మానసిక స్థితి ఉత్కృష్టస్థితి కాదు. ధ్యానావస్థయే పరమోత్కృష్ఠస్థితి. మనసు&nbsp;<BR>దేనితోకూడా ఏకంకాక, అదే తాననుకోక, తటస్థంగా ఆ వస్తువులను - విషయాలను&nbsp;<BR>తిలకిస్తూ ఉంటుంది. నేను బాధను అనుభవిస్తున్నంత వరకూ, నేనూ నా దేహం&nbsp;<BR>ఒక్కటే అని అనుకొంటున్నానన్నమాట. ఉన్నతస్థితి నుండి సుఖాన్ని - బాధను ఒకే&nbsp;<BR>ఆనందంతో చూడటం సాధ్యమవుతుంది. ప్రతి ధ్యానం కూడా&nbsp;<BR>అతీంద్రియానుభూతే! ధారణ గంభీరమైనప్పుడు, ఆత్మ స్థూలదేహ&nbsp;<BR>శృంఖలం నుండి విముక్తిపొంది స్వస్వరూప జ్ఞానాన్ని పొందుతుంది. అప్పుడు ఏది&nbsp;<BR>కోరినా, అది ఫలిస్తుంది. శక్తీ - జ్ఞానం అక్కడే ఉన్నాయి. శక్తిహీనమైన భౌతికతత్త్వమే&nbsp;<BR>తాను అని, ఆత్మ అనుకొని దుఃఖిస్తుంది. నశ్వరరూపాలే తానని ఆత్మభ్రాంతి&nbsp;<BR>చెందుతుంది... ముక్తాత్మ ఏదేని శక్తిని ప్రయోగించాలనుకొంటే, ఆ పని దానికి&nbsp;<BR>సాధ్యమవుతుంది. దాని కలాంటి సంకల్పం లేకుంటే, అది లభించదు. దేవుణ్ణి&nbsp;<BR>తెలుసుకొన్నవాడు దేవుడే అవుతాడు. అలాంటి ముక్తాత్మకు అసాధ్య&nbsp;<BR>మంటూ ఏదీ ఉండదు. అతని కిక జనన మరణాలుండవు. అతను నిత్యముక్తుడు.</FONT></p>

<BR>
<p><FONT FACE="SHREE900, SHREE, sans-serif" SIZE="3">1.  పవహారిబాబా</FONT></p>
<hr class="puTa_virupu">
<table><tr><td><a class=puTa_lanke href=puTa1019.html>p1019</a></td><td>p1020</td><td><a class=puTa_lanke href=puTa1021.html>p1021</a></td></tr></table>
</div></body></html>
