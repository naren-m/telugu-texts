<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa613.html>p613</a></td><td>p614</td><td><a class=puTa_lanke href=puTa615.html>p615</a></td></tr></table>
<p><FONT FACE="SHREE900, SHREE, sans-serif" SIZE="3">హేతుజ్ఞానం : మతం</FONT></p>
<p><FONT FACE="TimesNewRoman, Times, serif" SIZE="2">1 9 9</FONT></p>
<p><FONT FACE="SHREE900, SHREE, sans-serif" SIZE="3">ప్రబలమైన భావం - ‘‘సోదరా! నేను కాదు, నువ్వు’’ అనే దొక్కటే. వారే నిర్గుణ&nbsp;<BR>బ్రహ్మాన్ని ఉపాసించడానికి అధికారం వున్నవారు. నిర్గుణబ్రహ్మోపాసన ఎలాం-&nbsp;<BR>టిది? అందులో ‘‘హే ప్రభూ! నేను బొత్తిగా పనికిమాలినవాణ్ణి. నన్ను కరు-&nbsp;<BR>ణించు’’ అనే బానిసభావం లేదు. ఒకానొక ప్రాచీన పర్షియన్‌ పద్యంలోని గంభీ-&nbsp;<BR>రార్థం మీకు తెలుసుకదా! ‘‘నేను నా ప్రియుణ్ణి చూడడానికి వెళ్లాను. తలుపులు&nbsp;<BR>వేసివున్నాయి. తలుపు తట్టాను. ‘ఎవరు నువ్వు’ అని లోపలనుండి ప్రశ్న విని-&nbsp;<BR>పించింది. ‘నేను ఫలానా’ అని చెప్పాను. కాని తలుపు తెరవబడలేదు. రెండవసారి&nbsp;<BR>తలుపు తట్టాను; వెనుకటి ప్రశ్నే వినిపించింది. ‘‘ప్రియా! నేను నువ్వే’’ అన్నాను.&nbsp;<BR>తక్షణం తలుపు తెరుచుకుంది. నిర్గుణబ్రహ్మోపాసన సత్యంద్వారా జరగాలి.&nbsp;<BR>సత్య మేమిటి? నేను అతడే అనటం! నేను నువ్వు కాదనటం అసత్యం పలు-&nbsp;<BR>కటం. నేను నువ్వు వేరనే భావం అసత్యం, దారుణమైన అసత్యం. నేను యీ&nbsp;<BR>విశ్వమూ ఒక్కటి, జన్మచేతనే ఒక్కటి. నేను, జగత్తు ఒక్కటే అనేది నా ఇంద్రి-&nbsp;<BR>యాలకు స్పష్టం. నేను నన్నావరించివున్న వాయువు ఒక్కటి; నేను, వెలుగు&nbsp;<BR>ఒక్కటి; నిఖిల విశ్వపురుషుడు, నేను శాశ్వతంగా ఒక్కటి; అతడు విశ్వమని&nbsp;<BR>వ్యవహరింపబడుతున్నాడు, అతడు విశ్వంగాక మరెవరో అని అపోహపడు&nbsp;<BR>తున్నాం. హృదయపీఠంలో స్థిరనివాసమేర్పరచుకొన్న జ్ఞాత అతడు; ప్రతి&nbsp;<BR>హృదయంలోను అతడు ‘‘నేనున్నాను’’ అని పలుకుతున్నాడు. అతడికి నిద్ర-&nbsp;<BR>లేదు, మృత్యువు లేదు; నిరంతర నిర్నిద్రుడు, అమృతుడు. అతడి మహిమకు&nbsp;<BR>నాశనం లేదు. అతడి శక్తు లెన్నడు విఫలం కాలేదు. నేను, అతడు ఒక్కరమే.</FONT></p>
<p><FONT FACE="SHREE900, SHREE, sans-serif" SIZE="3">ఇదంతా నిర్గుణోపాసన. దీని ఫలితం ఏమిటి? మానవుడి జీవితస్వరూ-&nbsp;<BR>పమే మారిపోతుంది. మన జీవితానికి కావలసింది బలమే. పాపం, దుఃఖం అని&nbsp;<BR>మనం అనుకొనే వాటికి వున్న కారణం ఒక్కటే - అదే దౌర్బల్యం. దౌర్బల్యంతో&nbsp;<BR>అజ్ఞానం, అజ్ఞానంతో దుఃఖం కలుగుతాయి. నిర్గుణోపాసన మనలను శక్తి&nbsp;<BR>సంభరితులను చేస్తుంది. అప్పుడు కష్టాలను చూసి నవ్వుతాం; దుర్మార్గుల దౌర్జ-&nbsp;<BR>న్యాన్ని చూసి మందహాసంచేస్తాం; క్రూరమైన పులి తన స్వభావం వెనుకవున్న&nbsp;<BR>నా ఆత్మనే వ్యక్తం చేస్తూంది. ఇది నిర్గుణోపాసనవల్ల ఫలితం. పరమాత్మతో ఏక-&nbsp;<BR>మైన ఆత్మ శక్తిమంతమౌతోంది. మరోదాని కంతటి శక్తిలేదు. మీ బైబిల్‌లో&nbsp;<BR>పేర్కొన్న నాజరెత్తు గ్రామంలోని జీసస్‌కు వున్న బలానికి కారణ మేమను&nbsp;<BR>కొంటున్నారు? ద్రోహులను చూసి చిరునవ్వు నవ్వి, తనను పరిమార్చడానికి&nbsp;<BR>వచ్చిన వారిని దీవించగల అతడి బలంలోని రహస్యం ఏమిటి? ‘‘నేను నా&nbsp;<BR>జనకుడు ఒక్కటే’’ అనే భావమే అది; ‘‘తండ్రీ! నేను, నువ్వు ఒక్కరమే ఐనట్లే,&nbsp;<BR>వారందరిని నాతో ఒక్కటి చెయ్యి’’ అనే ప్రార్థనే అది. అది నిర్గుణోపాసన.</FONT></p>
<hr class="puTa_virupu">
<table><tr><td><a class=puTa_lanke href=puTa613.html>p613</a></td><td>p614</td><td><a class=puTa_lanke href=puTa615.html>p615</a></td></tr></table>
</div></body></html>
