<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3463.html>p3463</a></td><td>p3464</td><td><a class=puTa_lanke href=puTa3465.html>p3465</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>ˇ </FONT></p>
<p><FONT FACE="SHREE900, SHREE, sans-serif" SIZE="3">కాని యిప్పుడు పుష్యమాసంలో (ఫిబ్రవరిలో) ప్రయాగలో వున్నంత చలిగా-&nbsp;<BR>వుంది. గంటలలోనే వాతావరణంలో అంత వ్యత్యాసం కలుగుతుంది. ఈ&nbsp;<BR>దేశంలోని హోటళ్లు వర్ణనాతీతాలు. ఉదాహరణకు: న్యూయార్క్‌లో ఒక&nbsp;<BR>హోటల్‌ వుంది. భోజనం ఖర్చుకాక, దాన్లో ఒక గదికి రోజుకు అద్దె&nbsp;<BR>రూ. 5,000/- భోగాలవిషయంలో యూరప్‌లోకూడ యిలాంటి దేశం&nbsp;<BR>లేదు. ప్రపంచంలో యింత భాగ్యవంతమైన దేశం మరొకటి లేదు. ఇక్కడ&nbsp;<BR>డబ్బు మంచినీళ్లప్రాయంగా ఖర్చయిపోతుంది. నేను ఎప్పుడోగాని హోటళ్లలో&nbsp;<BR>వుండను. సాధారణంగా గొప్పవారి యిళ్లల్లో అతిథిగా వుంటాను. వారందరికీ&nbsp;<BR>నేను సుపరిచితుణ్ణే. దేశంలోని వారంతా న న్నెరుగుదురు. కాబట్టి నేను ఎక్కడికి&nbsp;<BR>వెళ్లినా నన్ను వారి యిళ్లకు ఎంతో ఆదరంతో ఆహ్వానిస్తారు. నా కేంద్రస్థానం షికా-&nbsp;<BR>గోలోని హేల్స్‌గారి యిల్లు. ఆయన భార్యను నేను ‘అమ్మా’ అని పిలుస్తాను.&nbsp;<BR>వారి కుమార్తెలు నన్ను సోదరా అంటారు. అంత పావనమైన దయార్ద్రకుటుం-&nbsp;<BR>బాన్ని నే నెక్కడా చూడలేదు. కాకపోతే, సోదరా! భగవంతుడు తన అనంత కరు-&nbsp;<BR>ణను వారిమీద ఎందుకు వర్షిస్తాడు? ఆహా వారెంత అద్భుతమైన దయా&nbsp;<BR>మయులు! ఫలానాచోట ఒకపేదవాడు కష్టపడుతున్నాడని తెలిస్తే, కుటుంబ&nbsp;<BR>సమేతంగా వారక్కడికి వెళ్లి, అతనికి అన్నవస్త్రాలిచ్చి అతనికి ఒక ఉద్యోగంకూడ&nbsp;<BR>సంపాదించి పెడతారు. మనం ఏం చేస్తూన్నాం?</FONT></p>
<p><FONT FACE="SHREE900, SHREE, sans-serif" SIZE="3">వేసవిలో వారు ఇళ్లనుండి బైలుదేరి విదేశాలకైనా, సముద్ర ప్రాంతాలకైనా&nbsp;<BR>పోతారు. నేనూ ఎక్కడకైనా పోతాను. కాని యింకా ఫలానాచోటు అని నిర్ణ&nbsp;<BR>యించుకోలేదు. మిగిలిన విషయాల్లో వారు ఆంగ్లేయుల్లా వుంటారు. వారికి&nbsp;<BR>పుస్తకాలు మొదలైన సామగ్రి వుంటుంది. కాని వాటి వెల అధికం. అదే ధరకు&nbsp;<BR>అలాంటి వస్తువులు కలకత్తాలో ఐదురెట్లు దొరుకుతాయి. అంటే, వీరు విదేశీ&nbsp;<BR>సరుకును తమ దేశంలోకి దిగుమతి కానివ్వరు. వాటిపై విపరీతమైన సుంకం విధి-&nbsp;<BR>స్తారు. తత్ఫలితంగా ధరలు విపరీతంగా పెరిగిపోతాయి. ఐనా వీరు వస్త్రాలు మొద-&nbsp;<BR>లైనవాటిని ఉత్పత్తిచేస్తారు. కాని పనిముట్లను, యంత్రసామగ్రిని తయారు&nbsp;<BR>చేసి గోధుమ, వరి, ప్రత్తి మొదలైన పంటలను విస్తారంగా పండిస్తారు. కాబట్టి&nbsp;<BR>అవి చాలచౌకగా లభిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">మరోమాట. ఈ రోజుల్లో యిక్కడ ‘హిల్సా’ రకం చేపలు విస్తారంగా&nbsp;<BR>వున్నాయి. కడుపునిండా తింటే, ప్రతిదీ జీర్ణమౌతుంది. పళ్లు విరివిగా లభిస్తాయి.&nbsp;<BR>అరటి, నిమ్మ, జామ, ఆపిల్‌, బాదమ్‌, ఎండుద్రాక్ష, ద్రాక్ష - ఈ పళ్లు కోకొ-&nbsp;<BR>ల్లలు. అంతేకాక యితర రకాలైన అనేక పళ్లు కాలిఫోర్నియానుండి వస్తాయి. అనా-&nbsp;<BR>సపళ్లు అత్యధికం. కాని మామిడి మొదలైన పళ్లుమాత్రం లభించవు.</FONT></p>
<hr class="puTa_virupu">
<table><tr><td><a class=puTa_lanke href=puTa3463.html>p3463</a></td><td>p3464</td><td><a class=puTa_lanke href=puTa3465.html>p3465</a></td></tr></table>
</div></body></html>
