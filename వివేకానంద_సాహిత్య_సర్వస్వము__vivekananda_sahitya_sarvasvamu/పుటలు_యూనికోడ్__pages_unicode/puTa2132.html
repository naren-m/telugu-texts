<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2131.html>p2131</a></td><td>p2132</td><td><a class=puTa_lanke href=puTa2133.html>p2133</a></td></tr></table>
<p><FONT FACE="TimesNewRoman, Times, serif" SIZE="2">8 3</FONT></p>
<p><FONT FACE="SHREE900, SHREE, sans-serif" SIZE="3">సందేశతరంగిణి - కుంభకోణం</FONT></p>
<BR>
<p><FONT FACE="SHREE900, SHREE, sans-serif" SIZE="3">అభేద్యములైన దైహిక, మానసిక శక్తులను సాధించడమే మనకిప్పుడు కర్తవ్యం.&nbsp;<BR>విశ్వాసం! విశ్వాసం!! ఆత్మవిశ్వాసం!! ఈశ్వరునిలో విశ్వాసం!! ఈ విశ్వాసమే&nbsp;<BR>ఔన్నత్యానికి కీలకం! పురాణాల్లో చెప్పబడిన ముప్ఫయిమూడు కోట్ల దేవత-&nbsp;<BR>ల్లోను, అప్పుడప్పుడు విదేశీయులు వచ్చి మీ ఎదుట నిలబెట్టిన లెక్కలేని చిల్లర&nbsp;<BR>దేవతలన్నిటిలోను మీరు విశ్వాసముంచినా, మీలో మీకు విశ్వాసం లేకపోతే,&nbsp;<BR>అంటే మీకు ఆత్మవిశ్వాసం సున్నా అయితే ఇప్పుడేకాదు, ఎప్పటికీ మీకు ముక్తి&nbsp;<BR>లేదు, లేదు, లేదు. మీలో మీకు గాఢవిశ్వాసం కుదరాలి! ఆత్మవిశ్వాసంతో&nbsp;<BR>రొమ్మువిరిచి నిలబడాలి! అదే మనకిప్పుడు కావలసింది. మనం ఇద్దరమా?&nbsp;<BR>ముగ్గురమా? ముఫ్పైమూడు కోట్ల ప్రజలం కదా? ఏ పదిమంది పరదేశీయులో&nbsp;<BR>గడచిన వేయి సంవత్సరాలుగా దౌర్జన్యంతో, రాక్షసత్వంతో మనల్ని కాలరాచి&nbsp;<BR>మనపై ప్రభుత్వం చలాయించడం ఎలా జరిగింది? వారికి ఆత్మవిశ్వాసముంది!&nbsp;<BR>మనకు లేదు. ఇదే కారణం! పాశ్చాత్యదేశాల్లో నేను కనిపెట్టిన విషయ మొక-&nbsp;<BR>టుంది; మనిషి పతితుడై, నిరాశోపహతుడై, పరమపాపి అయిపోయాడని క్రైస్తవ&nbsp;<BR>మతబోధకులు ఎంత ప్రచారం చేస్తున్నా, యూరప్‌లోను అమెరికాలోను వారి&nbsp;<BR>జాతీయ హృదయాంతరాళంలో మాత్రం ఆత్మవిశ్వాసంయొక్క మహాద్భుతశక్తి&nbsp;<BR>సుప్రతిష్ఠితమై వుంది. ఇంగ్లండులో ఒక పనివాడు సైతం ‘‘నేను ఇంగ్లీషువాడిని,&nbsp;<BR>నేనేమైనా చేయగలను’’ అని మీతో సగర్వంగా చెబుతాడు. అమెరికాలో,&nbsp;<BR>యూరప్‌లో ఎక్కడైనా ఇంతే; వారికి ఆ ఆత్మవిశ్వాసం, ధైర్యసాహసాలు, ఉగ్గు-&nbsp;<BR>పాలతో వస్తాయి. ఇక్కడ మన బాలురో? కొత్తవారితో అసలు నోరువిప్పి&nbsp;<BR>మాట్లాడగలరా? లేదు లేదు. పోనీ బాలుర సంగతి అటుండనివ్వండి - వారి&nbsp;<BR>తండ్రులుసైతం అలా పలుకగలరా? మనకు ఆత్మవిశ్వాసం పూర్తిగా లోపిం-&nbsp;<BR>చింది. దాన్ని మళ్లీ చైతన్యవంతం చేయాలి! అలా చేయగలిగింది అద్వైత సిద్ధాంత&nbsp;<BR>మొక్కటే. మానవుల హృదయాలను మేల్కొలిపి, వారి ఆత్మప్రభావాన్ని వారికి&nbsp;<BR>తెలుపాలంటే వేదాంతంలోని అద్వైతపక్షాన్ని వాళ్లకు బోధించడం ముఖ్యా&nbsp;<BR>వశ్యకం. కాబట్టి నే నీ అద్వైతాన్ని బోధించాను. నేను పాక్షికం, సంకుచితంకాక,&nbsp;<BR>విశ్వజనీనం, అందరికీ అంగీకారం అయిన సిద్ధాంతాలను ఆధారం చేసికొనే&nbsp;<BR>నా బోధలను సాగిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">ద్వైతికిగాని, విశిష్టాద్వైతికి గాని ఆక్షేపణ వుండని సమాధాన మార్గాన్ని కను-&nbsp;<BR>గొనడం సులభమే. భగవంతుని దివ్యాంశం సమస్త వస్తువుల్లో వ్యాపించి వుంటుం-&nbsp;<BR>దనే సిద్ధాంతం అంగీకరించని సంప్రదాయం ఒక్కటైనా భారతదేశంలో కనిపిం-&nbsp;<BR>చదు. ప్రతి వేదాంత సంప్రదాయమూ పవిత్రత, పరిపూర్ణత, సత్యం, జీవాత్మలో&nbsp;<BR>పూర్తిగా వున్నాయని ఒప్పుకొంటోంది. కొందరి అభిప్రాయా న్ననుసరించి ఈ</FONT></p>
<hr class="puTa_virupu">
<table><tr><td><a class=puTa_lanke href=puTa2131.html>p2131</a></td><td>p2132</td><td><a class=puTa_lanke href=puTa2133.html>p2133</a></td></tr></table>
</div></body></html>
