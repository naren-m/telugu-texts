<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2193.html>p2193</a></td><td>p2194</td><td><a class=puTa_lanke href=puTa2195.html>p2195</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - భారతీయ సిద్ధపురుషులు</FONT></p>
<BR>
<p><FONT FACE="TimesNewRoman, Times, serif" SIZE="2">1 4 5</FONT></p>
<p><FONT FACE="SHREE900, SHREE, sans-serif" SIZE="3">నిశ్చలత్వాన్ని అనుభవించే క్షణాలు అప్పుడప్పుడూ వస్తూంటాయి. మన కళ్లయె-&nbsp;<BR>దుట మనం ప్రేమించే ఒకడు మరణించినప్పుడో, ఏదైనా ఆకస్మికమైన ఆపద&nbsp;<BR>వచ్చినప్పుడో, అత్యంతానందం చేకూరినప్పుడో, అలా తటస్థించవచ్చు. మన&nbsp;<BR>మనస్సు నిశ్చలమై, ఒక క్షణకాలం తన స్వస్వరూపంతో నిలిచి, సర్వాతీతమైన&nbsp;<BR>అఖండ బ్రహ్మముజాడ తళుక్కుమన్నదో అన్నట్లు విశిష్టానుభవాన్ని పొందే&nbsp;<BR>క్షణాలు, ఇతర సమయాల్లో సైతం తటస్థించవచ్చు. మాటల కందనిది,&nbsp;<BR>మనస్సుకు గోచరించనిది, ఏదో మనకప్పుడు ప్రత్యక్షమవుతుంది. ఇది సామాన్య&nbsp;<BR>జీవితంలోకూడ జరిగేదే. కానీ, దీనికి ఔన్నత్యం కల్పించి, సాధనమూలంగా&nbsp;<BR>పరిపూర్ణత కలిగించాలి! యుగాంతరాలకు పూర్వమే ఆత్మ ఇంద్రియాలచేత&nbsp;<BR>పరిమితంకాక, ఇంద్రియాల కతీతమై, చైతన్యానికికూడ అందకుండా వుంటుం-&nbsp;<BR>దని మహాపురుషులు కనిపెట్టారు. అంతులేని ఒక పెద్దగొలుసులో ‘ఎరుక’ అనేది&nbsp;<BR>ఒక కడియం మాత్రమే అని మనం గ్రహించాలి! ఎరుక, బ్రహ్మము ఒక్కటి&nbsp;<BR>కాదు. ఎరుక బ్రహ్మంయొక్క ఒక అంశమాత్రమే! ఈ ఎరుకనిదాటి సాహస-&nbsp;<BR>వంతమైన అన్వేషణ సాగవలసి ఉంది. ఎరుక ఇంద్రియాలచేత పరిమితమైంది.&nbsp;<BR>దాన్నిదాటి ఇంద్రియాలను దాటి ఎగసిపోవాలి. అప్పుడు ఆధ్యాత్మిక ప్రపంచపు&nbsp;<BR>సత్యాలు మనకు గోచరిస్తాయి. ఈ ఇంద్రియాల హద్దులను దాటిపోవడంలో&nbsp;<BR>సామర్థ్యాన్ని గడించిన పురుషులు ఈ కాలంలోకూడ వున్నారు. ఆధ్యాత్మిక&nbsp;<BR>సత్యాలను వారు ప్రత్యక్షంగా తెలిసికోవడంవల్ల వారిని ‘ఋషులు’ అంటారు.</FONT></p>
<p><FONT FACE="SHREE900, SHREE, sans-serif" SIZE="3">వేదాలకు రుజువు, నా ఎదుట వున్న ఈ బల్లకు రుజువు ఎలాంటిదో,&nbsp;<BR>అలాంటిదే! అది ప్రత్యక్ష ప్రమాణమే; అంటే స్వయంగా గోచరించడమే! ఈ&nbsp;<BR>బల్లను నేను ఈ బాహ్యేంద్రియదృష్టితో చూస్తున్నాను. ఆధ్యాత్మిక సత్యాలను,&nbsp;<BR>జీవాత్మయొక్క అతీంద్రియావస్థలో చూడగలుగుతాం. ఈ ‘ఋషిత్వం’&nbsp;<BR>కాలంవల్లగాని, స్థలంవల్లగాని, స్త్రీ పురుష భేదంవల్లగాని, జాతి భేదంవల్లగాని&nbsp;<BR>పరిమితం కాదు. ఆర్యుడని, అనార్యుడని, మ్లేచ్ఛుడని, భేదంలేక అందరికీ ఈ&nbsp;<BR>‘ఋషిత్వం’ సామాన్య సంపద అని వాత్స్యాయన ఋషి ప్రకటించాడు.&nbsp;<BR>వేదాలలో తెలుపబడిన ‘ఋషిత్వం’ ఇలాంటిది. భారతదేశంలోని ఈ మతాద-&nbsp;<BR>ర్శాన్ని నిరంతరం మనం స్మరించుకోవాలి! దీనిని ప్రపంచంలోని యితర జాతుల&nbsp;<BR>వారుకూడ తెలిసికొని, జ్ఞాపకముంచుకోవాలని కోరుతున్నాను. అప్పుడు పోట్లా-&nbsp;<BR>టలు తగ్గిపోతాయి; వాగ్వాదాలు తరిగిపోతాయి. ఆధ్యాత్మికధర్మం పుస్తకాల్లో&nbsp;<BR>లేదు. సిద్ధాంతాలలో లేదు. విధివాక్యాలలో లేదు; ఉపన్యా&nbsp;<BR>సాలలో లేదు; తర్కంలోలేదు; అది ‘స్థితి’ ‘సిద్ధు’లలో ఉంది. మిత్రులారా!&nbsp;<BR>మీలో ప్రతివాడు ఋషియై, ఆధ్యాత్మిక సత్యాలను ప్రత్యక్షంచేసికొనే వరకు,</FONT></p>
<hr class="puTa_virupu">
<table><tr><td><a class=puTa_lanke href=puTa2193.html>p2193</a></td><td>p2194</td><td><a class=puTa_lanke href=puTa2195.html>p2195</a></td></tr></table>
</div></body></html>
