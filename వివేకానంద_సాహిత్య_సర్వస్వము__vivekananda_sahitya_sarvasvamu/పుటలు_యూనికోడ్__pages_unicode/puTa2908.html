<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2907.html>p2907</a></td><td>p2908</td><td><a class=puTa_lanke href=puTa2909.html>p2909</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">79</FONT></p>
<p><FONT FACE="SHREE900, SHREE, sans-serif" SIZE="3">హృదయం! ఏమి కరుణ! ఏమి దయ!!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! బుద్ధుని మనోవైఖరినికూడా, మరో విధమైన&nbsp;<BR>దురభిమానం అనకూడదా? ఒక అల్పప్రాణికోసం తన విలువైన శరీరాన్నికూడా&nbsp;<BR>బలిచేసేదాకా పోయాడు!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అతని ‘దురభిమానం’ వల్ల లోకానికి, లోకంలోని ప్రాణులకి&nbsp;<BR>ఎంత హితం జరిగిందో - ఎన్ని మఠాలు, ఎన్ని పాఠశాలలు, కళాశాలలు, ఎన్ని&nbsp;<BR>వైద్యశాలలు, ఎన్ని పశుసంరక్షణ శాలలు స్థాపించబడినాయో, విగ్రహ శిల్ప&nbsp;<BR>నైపుణ్యత ఎంతగా అభివృద్ధి చెందిందో - దాన్నిగూర్చి విచారించు! బుద్ధుడు అవ-&nbsp;<BR>తరించడానికి పూర్వం ఈ దేశంలో ఉన్నదేమిటి? తాళపత్రాల కవిలె కట్టల్లో&nbsp;<BR>వ్రాయబడిన ఎన్నో ధర్మసిద్ధాంతాలు తప్ప! ఆ ధర్మసిద్ధాంతాలు&nbsp;<BR>తాటాకులలో బూజుపట్టి శిథిలమై మానవుని మనుగడ అర్థరహితమై&nbsp;<BR>పోతుండగా వాటికి బూజుదులిపి, కర్మక్షేత్రానికి, కార్యరంగానికి, తీసుకొనివచ్చి&nbsp;<BR>మానవజీవితాన్ని నవనవోన్మేషంగా తీర్చిదిద్దిన ఘనత బుద్ధభగవానుడిది! ధర్మ-&nbsp;<BR>సూక్తుల్ని, ధర్మసూక్ష్మాలను నిత్యజీవితంలో ప్రజలెలా అనుసరించాలో,&nbsp;<BR>ఆచరణలో పెట్టాలో చేసి చూపినవాడు బుద్ధభగవానుడు! ఒకవిధంగా నిజమైన&nbsp;<BR>వేదాంతానికి ఆయన సజీవమైన ఆకృతి!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే మహాశయా! వర్ణాశ్రమధర్మాన్ని విధ్వంసంచేసి, భారత&nbsp;<BR>దేశంలోని హిందూమతంలో ఒక విప్లవాన్ని తెచ్చినవాడాయన! భారత భూమి-&nbsp;<BR>నుండి కాలక్రమంగా ఆయన బోధించిన ధర్మం తరిమివేయబడిందనే మాటలో&nbsp;<BR>కొంత సత్యమున్నట్లు కన్పిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: బౌద్ధమతపు పతనానికి కారణం ఆయన బోధలవల్ల కాదు. అది&nbsp;<BR>అతని అనుచరుల పొరపాటు. చాలా మిక్కిలి తాత్త్వికులు కావటంవల్ల వారు&nbsp;<BR>హృదయవైశాల్యతను పొగొట్టుకున్నారు. క్రమంగా వామాచారం (మతంపేరుతో&nbsp;<BR>స్త్రీ పురుషులు విచ్చలవిడిగా కలవటం) అనే దుష్టమైన ఆచారం చోటుచేసుకొని,&nbsp;<BR>బౌద్ధమతాన్ని నాశనం చేసింది. అటువంటి ఘోరదురాచారాలు ఆధునిక&nbsp;<BR>తంత్రాలలో ఎక్కడా కనిపించవు. బౌద్ధకేంద్రాలలో ఒక ప్రధానకేంద్రం జగన్నా-&nbsp;<BR>థపురీ అనే ప్రసిద్ధమైన పేరుగల నేటి పూరీ; నీ వక్కడికి పోయి ఆ&nbsp;<BR>దేవాలయపు గోడలపై చెక్కబడిన అసహ్యకరమైన బొమ్మలను చూచావంటే, నా&nbsp;<BR>మాటలలోని సత్యం నీకు బోధపడుతుంది. శ్రీ రామానుజులు, శ్రీ చైతన్యుల&nbsp;<BR>వారి కాలంనుండి ‘పూరీ’ వైష్ణవుల ఆధిపత్యం లోనికి వచ్చింది. వారివంటి&nbsp;<BR>మహాపురుషుల ప్రభావం వల్ల, యిప్పుడు ఆ ప్రదేశం పూర్తిగా వేరేరూపాన్ని</FONT></p>
<hr class="puTa_virupu">
<table><tr><td><a class=puTa_lanke href=puTa2907.html>p2907</a></td><td>p2908</td><td><a class=puTa_lanke href=puTa2909.html>p2909</a></td></tr></table>
</div></body></html>
