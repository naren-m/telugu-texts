<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2919.html>p2919</a></td><td>p2920</td><td><a class=puTa_lanke href=puTa2921.html>p2921</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">91</FONT></p>
<p><FONT FACE="SHREE900, SHREE, sans-serif" SIZE="3">తర్వాత అతడు ప్రేతాత్మల విషయాన్ని ప్రస్తావించి అన్నాడు. ‘‘మహా-&nbsp;<BR>శయా! మనం వినేటటువంటి, ఈ దయ్యాలు, యీ ప్రేతాలు, వీటి అస్తి&nbsp;<BR>త్వాన్ని శాస్త్రాలుకూడా అంగీకరిస్తున్నవి, నిజంగా యివన్నీ ఉన్నాయా లేదా?’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: తప్పకుండా అవి యథార్థాలే. నీవు చూడలేనంత మాత్రాన&nbsp;<BR>అవన్నీ అసత్యాలేనా? నీ దృష్టికి అతీతంగా కోటానుకోట్ల విశ్వాలు, దూరదూర&nbsp;<BR>ప్రాంతాలలో తిరుగుతున్నాయి. నీవు చూడలేదు గాబట్టి, అంత మాత్రాన&nbsp;<BR>అవి లేనట్లా? అయితే, ఈ భూతాలమీద, ప్రేతాలమీద నీ మనస్సు పెట్టవద్దు.&nbsp;<BR>వాటి విషయంలో మానసికంగా ఉపేక్షాభావాన్ని వహించటమే ఉత్తమం. ఈ&nbsp;<BR>శరీరంలో ఆత్మను సాక్షాత్కరించుకోవటమే నీ కర్తవ్యం. ఆత్మసాక్షాత్కారమై&nbsp;<BR>నప్పుడు భూతాలు, ప్రేతాలు నీకు బానిసలౌతాయి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే మహాశయా! వీటిని చూచిన వారికి పరలోకం మీద&nbsp;<BR>ఉండే విశ్వాసం బలపడి, దాన్ని గూర్చిన సంశయాలనన్నీ పారద్రోలుతుంది&nbsp;<BR>కదా!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మీరు ధీరులు, మీరుకూడా పరలోకంలో మీకుండే&nbsp;<BR>విశ్వాసాన్ని, భూతాలను, ప్రేతాలను చూచిన తర్వాత బలపరచుకోవాలని నీ&nbsp;<BR>ఉద్దేశ్యమా! నీవు అనేక ధర్మశాస్త్రాలు, విజ్ఞానశాస్త్రాలు పఠించావు. ఈ అనంత&nbsp;<BR>విశ్వంలో పరిజ్ఞానమున్న తర్వాతకూడా, ఆత్మజ్ఞానాన్ని పొందటానికి&nbsp;<BR>దయ్యాలను భూతాలను దర్శించాలా? ఎంత సిగ్గుచేటు?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: సరే మహాశయా! మీరెప్పుడైనా దయ్యాలను, ప్రేతాలను దర్శిం-&nbsp;<BR>చారా?</FONT></p>
<p><FONT FACE="SHREE900, SHREE, sans-serif" SIZE="3">చనిపోయిన ఒక బంధువు ప్రేతమై, తన దగ్గరకు వస్తుండేదని స్వామీజీ&nbsp;<BR>చెప్పారు. ఒక్కొక్కప్పుడు ఆ ప్రేతాత్మ, దూర విషయాలను గూర్చిన సమా-&nbsp;<BR>చారం చెబుతుండేది కాని, దాన్ని విచారించి చూచేసరికి దానిలో కొంతభాగం&nbsp;<BR>అసత్యంగా ఉండేది. తర్వాత తీర్థయాత్రలో ఒకచోట స్వామీజీ, దాని విముక్తికై&nbsp;<BR>మానసికంగా ప్రార్థించాడు. అప్పటినుండి ఆయన దానిని చూడలేదు.</FONT></p>
<p><FONT FACE="SHREE900, SHREE, sans-serif" SIZE="3">శ్రాద్ధకర్మలు లేక అపరకర్మలు ప్రేతాత్మలను ఒకరకంగా తృప్తి పరు-&nbsp;<BR>స్తాయా? అని శిష్యుడు స్వామీజీని ప్రశ్నించాడు. దానికి స్వామీజీ యిలా&nbsp;<BR>సమాధానం చెప్పారు. ‘‘మరోరోజు దీన్ని గురించి విపులంగా వివరిస్తాను.&nbsp;<BR>శ్రాద్ధకర్మ ప్రేతములను తృప్తి చెందిస్తాయని నిరూపించటానికి నిరాక్షేపణీయ-&nbsp;<BR>మైన వాదాలున్నాయి. ఈ రోజు నాకంత కులాసాగా లేదు. మరోరోజు నీకు&nbsp;<BR>దాన్ని గూర్చి వివరిస్తాను.’’ కాని శిష్యునికి ఆ ప్రశ్నను అడిగే మరో అవకాశం&nbsp;<BR>చిక్కనే లేదు.</FONT></p>
<hr class="puTa_virupu">
<table><tr><td><a class=puTa_lanke href=puTa2919.html>p2919</a></td><td>p2920</td><td><a class=puTa_lanke href=puTa2921.html>p2921</a></td></tr></table>
</div></body></html>
