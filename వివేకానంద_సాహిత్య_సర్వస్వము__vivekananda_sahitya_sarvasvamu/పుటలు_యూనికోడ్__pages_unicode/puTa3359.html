<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3358.html>p3358</a></td><td>p3359</td><td><a class=puTa_lanke href=puTa3360.html>p3360</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>Ȉ Ȉ</FONT></p>
<p><FONT FACE="SHREE900, SHREE, sans-serif" SIZE="3">నా సోదరా, కప్పిపుచ్చుకోటం, అణచివేయటం, తిరస్కరించటం - యివే మన&nbsp;<BR>జీవితాదర్శాలు!</FONT></p>
<p><FONT FACE="SHREE900, SHREE, sans-serif" SIZE="3">మనం చేయవలసింది పరిత్యాగంగాని, పరిగ్రహం కాదు. ఆ ‘చిన్న&nbsp;<BR>వ్యామోహం’ నా తలలో ఉండకపోతే నే నిక్కడికి వచ్చివుండెడువాడనే కాదు.&nbsp;<BR>నా ఉద్యమానికి తోడ్పడుతుందని తలంపుతోనే, నేను విశ్వమత మహాసభలో&nbsp;<BR>పాల్గొన్నాను. నా దేశీయులు నన్ను ప్రతినిధిగా పంపుతామని ఎన్నిసార్లు చెప్పినా,&nbsp;<BR>నేను తిరస్కరించాను. ‘‘నేను ఆ మహాసభలో పాల్గొనవచ్చును, పాల్గొనక పోవ-&nbsp;<BR>చ్చును. దానికి మీరు సమ్మతిస్తేనే నన్ను పంపండి’’ అని వారికి చెప్పి వచ్చాను.&nbsp;<BR>నాకు పూర్తిస్వాతంత్య్ర మిచ్చి వారు నన్ను పంపారు.</FONT></p>
<p><FONT FACE="SHREE900, SHREE, sans-serif" SIZE="3">మిగిలిన పని మీరు పూర్తిచేశారు.</FONT></p>
<p><FONT FACE="SHREE900, SHREE, sans-serif" SIZE="3">నా దయామయుడైన సఖా, మిమ్మల్ని పూర్తిగా సంతృప్తి పరచటం నా&nbsp;<BR>నైతికధర్మం. నేను దానికి కట్టుబడివున్నాను. మిగిలిన వారందరు ఏం చెప్పినా&nbsp;<BR>నేను లక్ష్యపెట్టను. సన్యాసి ఆత్మరక్షణ చేసికోరాదు. అందువల్ల మీ ఆ కర&nbsp;<BR>పత్రాలలోని విషయాలుగాని, ఆ ఉత్తరాలలోని విషయాలుగాని యితరులకు&nbsp;<BR>చూపవద్దని, ప్రకటించవద్దని, మరీ మరీ వేడుకొంటున్నాను. ఆ వృద్ధ మిషనరీ&nbsp;<BR>చేసే ప్రయత్నాలను నేను లెక్కచెయ్యను. కాని మజుందారుకు పట్టిన ఆ అసూ-&nbsp;<BR>యాజ్వరం నన్ను కుదిపివేసింది. ఆయనకు మంచి వివేకం కలుగాలని ప్రార్థిస్తు-&nbsp;<BR>న్నాను. కారణం ఆయన గొప్పవాడు; మంచివాడు; తన యావజ్జీవితం మంచి-&nbsp;<BR>చేయటానికే పాటుపడ్డాడు. కాని నా గురుదేవుని ఒక ఉపదేశాన్ని యిది నిరూ-&nbsp;<BR>పిస్తోంది. ‘‘మసి గదిలో కాపురం చేసేవాడు ఎంత జాగ్రత్తగా ఉన్నా అతని దుస్తు-&nbsp;<BR>లకు ఏ కొంచెమైనా మసి మరకలు అంటక తప్పవు.’’ అందువల్ల మంచిగాను,&nbsp;<BR>పవిత్రంగాను ఉండటానికి ఎంత ప్రయత్నించినా అతడు యీ ప్రపంచంలో&nbsp;<BR>ఉన్నంతవరకు అతని స్వభావంలో ఏదోకొంత భాగం క్రిందికి ఊగులాడు&nbsp;<BR>తూంటుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రాపంచికమార్గం, పారమార్థికమార్గానికి విరుద్ధం. రాముని, కాముని ఒకే-&nbsp;<BR>సారి ఆరాధించటం ఎవ్వరికీ సాధ్యంకాదు.</FONT></p>
<p><FONT FACE="SHREE900, SHREE, sans-serif" SIZE="3">నేను ప్రచారకుణ్ణి కాను, ఎప్పటికీ కాబోను. నా స్థానం హిమాలయాలలో&nbsp;<BR>ఉంది. ‘‘నా దైవమా! నా సోదరులలో గల దుర్భర దుస్థితిని కళ్లారా చూశాను.&nbsp;<BR>దీన్ని తప్పించటానికి మార్గాన్ని అన్వేషించి కనుగొన్నాను. దాన్ని కార్యరూపానికి&nbsp;<BR>తేవాలని ప్రయత్నించి విఫలుడనయ్యాను కాబట్టి ‘నీ యిచ్ఛయే జరిగి తీరును’&nbsp;<BR>అని నన్ను నేను సంతృప్తిపరచుకొని, పరిపూర్ణహృదయంతో చెప్పగలను.’’</FONT></p>
<hr class="puTa_virupu">
<table><tr><td><a class=puTa_lanke href=puTa3358.html>p3358</a></td><td>p3359</td><td><a class=puTa_lanke href=puTa3360.html>p3360</a></td></tr></table>
</div></body></html>
