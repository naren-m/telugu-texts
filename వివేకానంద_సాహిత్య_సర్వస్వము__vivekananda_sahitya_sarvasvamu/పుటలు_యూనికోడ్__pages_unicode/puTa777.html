<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa776.html>p776</a></td><td>p777</td><td><a class=puTa_lanke href=puTa778.html>p778</a></td></tr></table>
<p><FONT FACE="SHREE902, SHREE, sans-serif" SIZE="4">ఈశ్వరుడిపట్ల ప్రేమ</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">డెట్రాయిట్‌ ట్రిబ్యూన్‌, ఫిబ్రవరి 21, 1894</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">గతరాత్రి వివేకానందస్వామి ప్రసంగాన్ని ఆలకించటానికి వచ్చిన జనంలో&nbsp;<BR>మొదటి యూనిటేరియన్‌ చర్చ్‌ కిక్కిరిసిపోయింది. శ్రోతలు జెఫర్‌సన్‌ ఎవిన్యూ-&nbsp;<BR>నుంచీ, ఉడ్‌వర్డ్‌ ఎవిన్యూ పైప్రాంతంనుంచీ వచ్చారు. సభాసదుల్లో ఎక్కువమంది&nbsp;<BR>స్త్రీలు. స్వామీజీ ప్రసంగంపట్ల వా రెక్కువ ఆసక్తి కనబరచారు. ఆయన వ్యక్తం-&nbsp;<BR>చేసిన అనేక భావాలు వారిని ఆనందపరవశులను గావించాయి. ప్రశంసతో నిండిన&nbsp;<BR>ఉత్సాహాన్ని వారు కనబరచారు.</FONT></p>
<p><FONT FACE="SHREE900, SHREE, sans-serif" SIZE="3">ప్రేమతత్త్వాన్ని గురించి వక్త ప్రసంగించారు. అది ఉద్రేకంతో కూడింది&nbsp;<BR>కాదు. భారతదేశంలోనివారు భగవంతుడిపట్ల చూపే నిర్మలం, పవిత్రం ఐన&nbsp;<BR>ప్రేమ అది. ప్రసంగ విషయం, ‘భారతీయుడికి ఆతడి దేవుడిపట్లగల ప్రేమ’&nbsp;<BR>అని వివేకానందస్వామి ఆరంభంలోనే చెప్పారు. కాని ఆత డా ఒక్కవిషయాన్నే&nbsp;<BR>తెలుపలేదు. అతడి ప్రసంగంలోని అధికపాలు క్రైస్తవమత విమర్శే. భారతీయుడి&nbsp;<BR>మతాన్ని గురించీ, ఆతడికి దేవుడిపట్లగల ప్రేమను గురించీ అతడు చెప్పింది&nbsp;<BR>బహుస్వల్పం. అతడి ప్రసంగంలోని అంశాలు చరిత్ర సుప్రసిద్ధులైన మహాపురు-&nbsp;<BR>షుల జీవితాల్లోని ఇతివృత్తాలతో ఉదాహృతమైనాయి. అతడు పేర్కొన్న ఇతి&nbsp;<BR>వృత్తాల్లోని వ్యక్తులు తన దేశంలోని మొగలాయి చక్రవర్తులేగాని తన దేశీయ&nbsp;<BR>హైందవరాజులు కారు.</FONT></p>
<p><FONT FACE="SHREE900, SHREE, sans-serif" SIZE="3">మతావలంబులను వక్త జ్ఞానమార్గం అనుసరించేవారు, భక్తిమార్గం అను-&nbsp;<BR>సరించేవారు అనే రెండు వర్గాలుగా విభజించాడు. జ్ఞానమార్గాన్ని అనుసరించేవారి&nbsp;<BR>జీవిత చరమఫలితం అనుభూతి. భక్తికి జీవిత చరమలక్ష్యం ప్రేమ.</FONT></p>
<p><FONT FACE="SHREE900, SHREE, sans-serif" SIZE="3">ప్రేమ లక్షణం త్యాగమే అని అతడు వచించాడు. ప్రేమ ఎన్నడూ స్వీక-&nbsp;<BR>రించదు; సదా యిచ్చివేస్తూంటుంది. హైందవుడు తన దేవుడినుంచి ఏదీ&nbsp;<BR>కోరడు. మోక్షంకోసం, మరణానంతర సుఖజీవితంకోసం ఆత డెన్నడూ&nbsp;<BR>ప్రార్థించి ఎరుగడు. అతడు తన్మయత్వం చెందించే ప్రేమలో పూర్తిగా తనను&nbsp;<BR>తాను భగవంతుడికి అర్పించుకొంటాడు. ఈశ్వరుడికోసం తమను వివశులను&nbsp;<BR>చేసే విశేషానురక్తి కలిగినవారికే అలాటి అనుభూతి సంభవం. అలాటివారికి&nbsp;<BR>దేవుడు సంపూర్ణంగా సాక్షాత్కరిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ ప్రసంగం డెట్రాయిట్‌ ఫ్రీప్రెస్‌లో ప్రచురితమైంది.</FONT></p>
<p><FONT FACE="TimesNewRoman, Times, serif" SIZE="2">3 6 2</FONT></p>
<hr class="puTa_virupu">
<table><tr><td><a class=puTa_lanke href=puTa776.html>p776</a></td><td>p777</td><td><a class=puTa_lanke href=puTa778.html>p778</a></td></tr></table>
</div></body></html>
