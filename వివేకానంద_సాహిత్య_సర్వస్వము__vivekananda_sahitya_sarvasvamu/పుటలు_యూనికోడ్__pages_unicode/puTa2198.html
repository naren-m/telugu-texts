<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2197.html>p2197</a></td><td>p2198</td><td><a class=puTa_lanke href=puTa2199.html>p2199</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - భారతీయ సిద్ధపురుషులు</FONT></p>
<BR>
<p><FONT FACE="TimesNewRoman, Times, serif" SIZE="2">1 4 9</FONT></p>
<p><FONT FACE="SHREE900, SHREE, sans-serif" SIZE="3">ప్రకటితమైన మహావిచిత్ర విశాలవికసిత విశుద్ధ ప్రేమయొక్క దివ్యతత్త్వాన్ని&nbsp;<BR>గ్రహించడం, అలాటి దివ్యమధుర భావరసపానంచేసి, నిష్కళంక ప్రేమోన్మత్త-&nbsp;<BR>చిత్తుడైన వానికే సాధ్యమవుతుంది. ఆహా! గ్రహించడం చాలాకష్టమైన ఆ అద్భుత&nbsp;<BR>జీవితఘట్టాన్ని పరమపవిత్రుడు, పూర్ణ నిష్కళంకుడు అయ్యేంతవరకు ఎవడూ&nbsp;<BR>గ్రహించడానికి ప్రయత్నించరాదు. ఆ గోపికల ప్రేమస్పందనను ఎవరు గ్రహించ&nbsp;<BR>గల్గుతారు? ఆదర్శరూపమైన ఆ ప్రేమ! ప్రతిఫలాపేక్ష ఏ కోశానాలేని ప్రేమ!&nbsp;<BR>స్వర్గాన్ని సైతం, లెక్కచేయని ప్రేమ! ఇహపరాల్లో దేన్నీ, స్మరణలోనైనా నిలు-&nbsp;<BR>పజాలని వినిర్మల ప్రేమ! మిత్రులారా! ఈ గోపికా ప్రేమలోనే సగుణ, నిర్గుణ&nbsp;<BR>బ్రహ్మ భావాలమధ్యగల విభేదానికి పరిష్కారమార్గం లభించింది. మానవ&nbsp;<BR>జీవితంలోని అత్యున్నత దశ సగుణబ్రహ్మమని మనకు తెలుసు. ఎవడు ఈ&nbsp;<BR>విశ్వంలో సర్వాంతర్యామిగా వున్నాడో, ఈ సృష్టి సర్వమూ ఎవని వ్యక్తరూపంగా&nbsp;<BR>వుందో, అట్టి నిర్గుణబ్రహ్మంలో విశ్వాసముంచడం తత్త్వశాస్త్ర సమ్మతమని&nbsp;<BR>మనకు తెలుసు. ఐనప్పటికీ మన హృదయాలు ఏదైనా వ్యక్తరూపంకోసం, ఏదైనా&nbsp;<BR>సుగ్రాహ్యమగు దానికోసం, ఎవని పాదాలచెంత మన ఆత్మలు శరణాగతి పొంద-&nbsp;<BR>జాలుతాయో, అట్టి తత్త్వస్వరూపం కోసమై తహతహపడుతూ వుంటాయి.&nbsp;<BR>కాబట్టి మానవస్వభావం అందుకోగల మహోత్కృష్ట భావన సగుణ బ్రహ్మ&nbsp;<BR>మైనది. కాని సగుణబ్రహ్మభావం తర్కానికి వెగటుగా వుంటుంది. ఇది తాతల&nbsp;<BR>నాటి పాతప్రశ్నే! దీన్నిగూర్చి ద్రౌపది యుధిష్ఠిరునితో అరణ్యవాసకాలంలో&nbsp;<BR>తర్కించింది. ఇది బ్రహ్మసూత్రాలలో తర్కించబడింది. సగుణదైవతమే&nbsp;<BR>వుంటే, ఆయన సర్వదయాళువు, సర్వశక్తిమంతుడూ అయితే, ఈ భూలోక&nbsp;<BR>నరకం ఎందుకు ఏర్పడింది? అతడు ఇలాంటిదాన్ని ఎందుకు సృష్టి చేశాడు?&nbsp;<BR>అతడు పక్షపాతి అయివుండాలి! దీనికి సమాధానం అడిగితే, ఈ గోపికాప్రేమ&nbsp;<BR>ఒక్కటే తగిన సమాధానంగా లభించింది. కృష్ణునికి ఆరోపించబడిన ప్రతి&nbsp;<BR>విశేషణము, గోపికలకు వెగటై తోచింది. అతడు జగన్నాథుడని, సర్వశక్తిమంతు-&nbsp;<BR>డని, పరంధాముడని, వినడంలో వాళ్ల కాసక్తిలేదు. అతడు అఖండ ప్రేమమూర్తి&nbsp;<BR>అని మాత్రమే వారి భావం. వాళ్లకంతే చాలు. వారు శ్రీకృష్ణుని బృందావన&nbsp;<BR>కృష్ణునిగా మాత్రమే పరిగణించారు. ఆ మహాసైన్యాధిపతి, ఆ రాజాధిరాజు వారి&nbsp;<BR>భావనలో గోపాలుడే! ఎప్పుడూ గొల్లవాడే! ‘‘నాకు ధనంవద్దు; జనం వద్దు;&nbsp;<BR>పాండిత్యం అక్కర్లేదు; స్వర్గప్రాప్తికూడ అక్కరలేదు. నేను ఎన్ని జన్మలనైనా ఎత్త-&nbsp;<BR>వచ్చు, కానీ, ఓ దేవా! నాకు నీ పట్ల భక్తి వుండేలా అది నిష్కామభక్తిగా వుండేలా,&nbsp;<BR>అనుగ్రహించు-’’ అని వ్రజవనిత ప్రార్థించింది.</FONT></p>
<hr class="puTa_virupu">
<table><tr><td><a class=puTa_lanke href=puTa2197.html>p2197</a></td><td>p2198</td><td><a class=puTa_lanke href=puTa2199.html>p2199</a></td></tr></table>
</div></body></html>
