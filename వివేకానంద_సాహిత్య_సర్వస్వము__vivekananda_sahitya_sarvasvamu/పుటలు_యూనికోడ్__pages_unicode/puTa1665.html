<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1664.html>p1664</a></td><td>p1665</td><td><a class=puTa_lanke href=puTa1666.html>p1666</a></td></tr></table>
<p><FONT FACE="SHREE900, SHREE, sans-serif" SIZE="3">60 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">వారు యీ జీవితంలోనే సంసారాన్ని జయించినవారు. బ్రహ్మం నిర్దోషం, సమం&nbsp;<BR>కదా, కాబట్టి వారు బ్రహ్మంలోనే వున్నారు.’’ సర్వసమదృష్టే వేదాంత నీతి&nbsp;<BR>సారాంశం. విషయిజగమే విషయజగాన్ని శాసిస్తున్నదని మనం గ్రహించాం.&nbsp;<BR>విషయిని మార్పించు, విషయం విధిగా మారి తీరుతుంది; మిమ్మల్ని పవిత్రీక&nbsp;<BR>రించుకోండి, ప్రపంచం తప్పక పరిశుద్ధమౌతుంది. ఈ విషయాన్ని పూర్వం-&nbsp;<BR>కంటె యిప్పుడు ఎక్కువగా బోధించాల్సి వుంది. ఇరుగు పొరుగువారి విషయా-&nbsp;<BR>లలో మన ఆసక్తి పెరిగిపోతుంది. స్వంత విషయాలలో తగ్గిపోతోంది. మనం&nbsp;<BR>మార్పు చెందితే ప్రపంచం మార్పు చెందుతుంది; మనం పరిశుద్ధులమైతే, లోకం&nbsp;<BR>పరిశుద్ధమౌతుంది. ఇతరులలోని చెడును నే నెందుకు చూడాలనేదే ప్రశ్న. నేను&nbsp;<BR>చెడిపోయి వుంటేగాని యితరులలోని చెడును చూడలేను. నాలో సారం లేక&nbsp;<BR>పోతేనేగాని నాకు దుఃఖం కలుగదు. నేను పసివాడిగా వున్నప్పుడు నాకు దుఃఖాన్ని&nbsp;<BR>కలిగించినవి నన్నిప్పుడు దుఃఖ పెట్టలేవు. విషయి మారింది. కాబట్టి, విషయం-&nbsp;<BR>కూడా తప్పక మారుతుందని వేదాంతం చెబుతోంది. మనం ఆ అద్భుత సమ-&nbsp;<BR>త్వాన్ని అభేదాన్ని అందుకొన్నప్పుడు పాపమని, అనర్థానికి కారణాలని యిప్పు-&nbsp;<BR>డనుకొంటున్న వాటిని చూసి నవ్వుకొంటాం. వేదాంతంలో దీనికే మోక్షమని&nbsp;<BR>పేరు. ఈ సమత్వం, అభేదం వర్థిల్లటమే ఆ మోక్షాన్ని సమీపిస్తున్నా మనటానికి&nbsp;<BR>గుర్తు. సుఖదుఃఖాలలో సమత్వం వుండాలి. జయాపజయాలలో సమత్వం&nbsp;<BR>వుండాలి. అలాటి మనస్సు మోక్షాన్ని సమీపిస్తున్న దన దగుతుంది.</FONT></p>
<p><FONT FACE="SHREE900, SHREE, sans-serif" SIZE="3">మనస్సును జయించటం సులభమైన పనికాదు. ఏ కాస్త నిమిత్తమైనా,&nbsp;<BR>ఆగ్రహానికి గాని, అపాయానికి గాని ఏ కాస్త అవకాశం దొరికినా మనస్సు&nbsp;<BR>తరంగంలా ఎగిరిపడుతుంది. ఆ మనస్సుల పరిస్థితి ఏమంటాం! ఈ విధంగా&nbsp;<BR>మనస్సు మార్పులకు వశమైపోతుండగా ఆధ్యాత్మికతను గురించి, గొప్పతనాన్ని&nbsp;<BR>గురించి మాట్లాడటమే తగదు. మనస్సుకున్న యీ అస్థిరత్వం మారిపోవాలి.&nbsp;<BR>మనమీద ఎంతదాకా బాహ్యప్రపంచం ప్రభావం చూపిస్తుందో, బైటి శక్తులను&nbsp;<BR>లక్షించక మన కాళ్లమీద మన మెంతదాకా నిలుస్తామో మనలనే మనం ప్రశ్నించు&nbsp;<BR>కోవాలి. విశ్వంలోని సకలశక్తులు కలిసీ మనస్థైర్యాన్ని చెదరగొట్టజాలని స్థితిని&nbsp;<BR>మనం పొందగలిగినప్పుడే మనం స్వతంత్రులమైనట్లు; అంతకుముందు కాదు.&nbsp;<BR>అదే మోక్షం. అది యిక్కడ వుందేగాని మరెక్కడో లేదు; అదీ యీ క్షణంలోనే.&nbsp;<BR>ఈ భావంనుండీ, యీ ఊటనుండీ సుందరమైన భావవాహినులు లోకంమీద&nbsp;<BR>ప్రవహించాయి. అవి ప్రకటితాలైన తీరునుబట్టి, చాలవరకు అపార్థం చేసుకో&nbsp;<BR>బడ్డాయి. పైపైన చూస్తే అవి పరస్పరం విరుద్ధాలుగా కనబడతాయి. ప్రతి&nbsp;<BR>జాతిలోను ఈశ్వరాన్వేషణాపరాయణులు అనేకులు సాహసంతో బాహ్య</FONT></p>
<hr class="puTa_virupu">
<table><tr><td><a class=puTa_lanke href=puTa1664.html>p1664</a></td><td>p1665</td><td><a class=puTa_lanke href=puTa1666.html>p1666</a></td></tr></table>
</div></body></html>
