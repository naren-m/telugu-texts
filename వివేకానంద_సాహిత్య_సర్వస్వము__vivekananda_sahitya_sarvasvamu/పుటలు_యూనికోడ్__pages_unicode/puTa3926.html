<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3925.html>p3925</a></td><td>p3926</td><td><a class=puTa_lanke href=puTa3927.html>p3927</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">2 9 9</FONT></p>
<p><FONT FACE="TimesNewRoman, Times, serif" SIZE="3">5 2 3</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి నివేదితకు)</FONT></p>
<BR>
<p><FONT FACE="TimesNewRoman, Times, serif" SIZE="2">C/</FONT><FONT FACE="TimesNewRoman, Times, serif" SIZE="3">o </FONT><FONT FACE="SHREE900, SHREE, sans-serif" SIZE="3">కుమారి ‘మీడ్‌’, 447, డగ్లస్‌ భవనం,&nbsp;<BR>లాస్‌ ఏంజలీస్‌, కాలిఫోర్నియా,&nbsp;<BR>ఫిబ్రవరి 15, 1900.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన నివేదితా,</FONT></p>
<p><FONT FACE="SHREE900, SHREE, sans-serif" SIZE="3">నీ తేది ఉత్తరం, ‘పసదేనాలో’ ఈ రోజు నాకు చేరింది. న్యూయార్క్‌-&nbsp;<BR>నుండి వారి సమాచార మేమీ తెలియకపోయినా, ‘జో’ నిన్ను షికాగోలో&nbsp;<BR>కలుసుకోలేదని తెలుస్తోంది.</FONT></p>
<p><FONT FACE="SHREE900, SHREE, sans-serif" SIZE="3">లండన్‌నుండి ఒక ఆంగ్ల వార్తాపత్రికల కట్ట వచ్చింది. కవరు మీద నాకు&nbsp;<BR>శుభాకాంక్షలు తెలుపుతూ ‘ఎఫ్‌.హెచ్‌.యం.’ అని సంతకం చేయబడింది. ఐనా&nbsp;<BR>వాటిలో ముఖ్యమైన దేమీలేదు. కుమారి ముల్లర్‌కు నే నొక ఉత్తరం రాసేవాణ్ణే.&nbsp;<BR>కాని నాకు ఆమె చిరునామా తెలియదు. ఐనా ఆమెను భయపెట్టటానికి&nbsp;<BR>జంకాను.</FONT></p>
<p><FONT FACE="SHREE900, SHREE, sans-serif" SIZE="3">ఈలోపు శ్రీమతి ‘లెగ్గెట్ట్‌’ ఒక పథకం వేసింది. నా సహాయానికై&nbsp;<BR>ఒక్కొక్కరు సంవత్సరానికి 100 డాలర్ల వంతున యివ్వటానికి ఒక చందాపట్టీని&nbsp;<BR>ప్రారంభించి, మొట్టమొదటిగా చందాపట్టీలో 1900 సంవత్సరానికి తన చందా,&nbsp;<BR>100 డాలర్లు అని రాసి మరొక యిద్దరిచేత ఆ విధంగా చేయించింది. తర్వాత&nbsp;<BR>ఆ పథకంలో చేరమని నా మిత్రులందరికి ఉత్తరాలు రాయసాగింది. ఆమె శ్రీమతి&nbsp;<BR>‘ముల్లర్‌’కు రాసినందుకు నేను కాస్త సిగ్గుపడ్డాను. కాని నాకు తెలియటానికి&nbsp;<BR>ముందే ఆమె ఆ విధంగా చేసింది. ఆ పథకంలో చేరటానికి యిష్టంలేదని శ్రీమతి&nbsp;<BR>‘హేల్‌’ మర్యాదగానే జవాబు రాసింది. కాని, ఆ ఉత్తరం, ‘మేరీ’ చేత రాయించి&nbsp;<BR>శ్రీమతి ‘హేల్‌’ పంపింది. ఆ ఉత్తరంలో నాపట్ల తమ ప్రేమ తెలియపరుచ&nbsp;<BR>బడింది. శ్రీమతి హేల్‌, ‘మేరీ’ ఇద్దరు అసంతృప్తి చెందారని నాకు భయంగా&nbsp;<BR>ఉంది. కాని, అది నా పొరపాటు ఎంతమాత్రం కాదు.</FONT></p>
<p><FONT FACE="SHREE900, SHREE, sans-serif" SIZE="3">కలకత్తాలో నిరంజనుడు ప్రమాదస్థితిలో ఉన్నాడని శ్రీమతి ‘సెవియర్‌’&nbsp;<BR>వల్ల సమాచారం అందింది. అతడు మరణించాడేమో నాకు తెలియదు.&nbsp;<BR>మంచిది. ఐతే మార్గో, నే నిప్పుడు బలంగానే ఉన్నాను. మానసికంగా నేను&nbsp;<BR>ఎప్పటికంటే బలంగా ఉన్నాను. మానసికంగా నా గుండెలమీద కుంపటి పెట్టి-&nbsp;<BR>నట్లుంది. ఇప్పుడు నేను సన్యాసి జీవితానికి చేరువౌతున్నాను. రెండు వారాలుగా&nbsp;<BR>శారదానందుని సమాచార మేమీ తెలియటంలేదు. కథల రచన నీకు అంది</FONT></p>
<hr class="puTa_virupu">
<table><tr><td><a class=puTa_lanke href=puTa3925.html>p3925</a></td><td>p3926</td><td><a class=puTa_lanke href=puTa3927.html>p3927</a></td></tr></table>
</div></body></html>
