<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1354.html>p1354</a></td><td>p1355</td><td><a class=puTa_lanke href=puTa1356.html>p1356</a></td></tr></table>
<p><FONT FACE="SHREE900, SHREE, sans-serif" SIZE="3">126 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">వ్యక్త రూపాలే అని వేదాంత తత్త్వవిచారపరుడు ధీరతతో అంటాడు. వేదాంత&nbsp;<BR>భావాలన్నిటిలో అది అత్యంత ముఖ్యమైనది. మతాలన్నీ ఈ భావాన్ని ఆంగ్లీక&nbsp;<BR>రిస్తున్నాయని నా విశ్వాసం. ఇలాగని ఇదివరకే చెప్పాను. అలా అంగీకరించని&nbsp;<BR>మతాన్ని ఒక్క దానినైనా నే నెరుగను. సర్వమతాలలోను భాసించే సార్వలౌకిక&nbsp;<BR>భావం ఇది ఒక్కటే. బైబిల్‌ని ఉదాహరణగా తీసికొందాం. దాని ప్రకారం ప్రథమ&nbsp;<BR>మానవుడు (ఆదాం) పరిశుద్ధుడుగా ఉండి, చెడు స్వభావంవల్ల ఆ పరిశుద్ధతను&nbsp;<BR>కోలుపోయాడు. దీని అర్థమేమి? ఆదిమ మానవస్వభావం నిర్దుష్టమనే కదా వారి&nbsp;<BR>అభిప్రాయం? ఇప్పుడు మనలో కనిపించే కల్మషమంతా, దుర్బలత్వమంతా ఆ&nbsp;<BR>స్వభావంపై ఆరోపింపబడిన అధ్యాసనములు. ఆ పూర్వపు నిష్కల్మష&nbsp;<BR>స్థితి మరల రావచ్చు ననీ - తప్పక రాగలదనీ - క్రైస్తవులు నమ్ముతున్నారు. వారి&nbsp;<BR>అనంతర చరిత్రంవల్ల ఇది స్పష్టమవుతోంది. బైబిల్‌ ప్రాత, క్రొత్త నిబంధనల&nbsp;<BR>చరిత్ర అంతా ఇదే. మహమ్మదీయులుకూడ ఇట్లే ఆదామును, అతని పారి&nbsp;<BR>శుద్ధ్యాన్ని నమ్ముతారు. మహమ్మదు ద్వారా, ఆ పారిశుద్ధ్యం మరల లభించే&nbsp;<BR>మార్గం ఏర్పడిందని వారి నమ్మకం. బౌద్ధులుకూడ ఇట్లే. ‘నిర్వాణము’ అనే&nbsp;<BR>స్థితిని వారు నమ్ముతారు. అది ఈ భేదమయ ప్రపంచానికి అతీతమైన స్థితి.&nbsp;<BR>వేదాంతులు, బ్రహ్మమనేది దీన్నే. మనం కోల్పోయిన ఆ నిర్వాణాన్ని మళ్లీ&nbsp;<BR>దొరికేలా (పునర్లభ్యం) చేసుకోవడమే బౌద్ధ మతంయొక్క మూలభావం.&nbsp;<BR>‘‘మన సొత్తు కాని దేదీ మనకు లభించదు’’ అనే బోధ ప్రతి మతంలోను ఉంది.&nbsp;<BR>ఈ జగత్తులో మనం ఎవ్వరికీ ఋణపడి ఉండం. మన ‘‘జన్మహక్కు’’ కోసమే&nbsp;<BR>మనం చేసే పోరాటం. ఈ భావాన్ని ఒక గొప్ప వేదాంతి ‘‘స్వారాజ్య సిద్ధి’’&nbsp;<BR>అనే తన గ్రంథపు పేరులోనే అద్భుతంగా వ్యక్తపరచాడు. ఆ రాజ్యం మనది. దాన్ని&nbsp;<BR>కోల్పోయాం. మళ్ళీ గెలుచుకోవాలి. ఇది కేవల భ్రాంతిజనిత భావమనీ మన&nbsp;<BR>రాజ్యాన్ని కోల్పోలేదనీ మాయావాది అంటాడు. ఇతనికీ, ఇతరులకు&nbsp;<BR>ఇంతే తేడా.</FONT></p>
<p><FONT FACE="SHREE900, SHREE, sans-serif" SIZE="3">‘‘ఈ రాజ్యం మొదట మనదే. తర్వాత దాన్ని కోల్పోయాం’’ - అనే&nbsp;<BR>వరకు మతాలన్నిటిలో ఏకీభావముంది కానీ, దాన్ని మరల సాధించుకొనే&nbsp;<BR>మార్గాన్ని గూర్చిన బోధలు మాత్రం భిన్నాలు. కొన్ని కర్మలు చేసి, కొన్ని&nbsp;<BR>విగ్రహాలకు కొంత ద్రవ్యం సమర్పించి, కొంత ఆహార నియమం పాటించి, జీవిత&nbsp;<BR>వైఖరిని ఒక విధంగా దిద్దుకుంటే, ఆ రాజ్యం మళ్ళీ లభిస్తుందని ఒక బోధ.&nbsp;<BR>ప్రకృతికి అతీతుడైన ఒక పురుషునికి సాష్టాంగప్రణామం చేసి, విలపిస్తూ&nbsp;<BR>క్షమాపణ వేడుకుంటే, లభిస్తుందని మరొక బోధ. మనస్ఫూర్తిగా ఆ మహా&nbsp;<BR>పురుషుని ప్రేమిస్తే లభిస్తుందని ఇంకో బోధ. ఈ వివిధ బోధలు ఉపనిషత్తుల్లో</FONT></p>
<hr class="puTa_virupu">
<table><tr><td><a class=puTa_lanke href=puTa1354.html>p1354</a></td><td>p1355</td><td><a class=puTa_lanke href=puTa1356.html>p1356</a></td></tr></table>
</div></body></html>
