<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3683.html>p3683</a></td><td>p3684</td><td><a class=puTa_lanke href=puTa3685.html>p3685</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">5 7</FONT></p>
<p><FONT FACE="TimesNewRoman, Times, serif" SIZE="3">3 2 4</FONT></p>
<BR>
<p><FONT FACE="SHREE902, SHREE, sans-serif" SIZE="3">(రామకృష్ణానందస్వామికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">లేక్‌ లూసరీన్‌, స్విడ్జర్లాండ్‌,</FONT></p>
<p><FONT FACE="SHREE900, SHREE, sans-serif" SIZE="3">ఆగస్ట్‌ 23, 1896.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన శశీ,</FONT></p>
<p><FONT FACE="SHREE900, SHREE, sans-serif" SIZE="3">ఈరోజు రాందయాళ్‌బాబు రాసిన ఉత్తరం అందింది. దక్షిణేశ్వరంవద్ద&nbsp;<BR>జరుపుకునే శ్రీరామకృష్ణ జయంతికి అనేకమంది వేశ్యలు వస్తున్నారని, ఆ కార-&nbsp;<BR>ణంగా జనులు ఎక్కువ సంఖ్యలో పాల్గోటానికి అయిష్టత చూపుతున్నారని&nbsp;<BR>అతడు రాశాడు. అంతేగాక ఉత్సవంలో ఒక రోజు పురుషులకు, ఒక రోజు&nbsp;<BR>స్త్రీలకు కేటాయించాలని తన అభిప్రాయాన్ని తెలిపాడు. ఈ విషయంలో నా&nbsp;<BR>నిర్ణయం యిది:</FONT></p>
<p><FONT FACE="SHREE900, SHREE, sans-serif" SIZE="3">1. దక్షిణేశ్వరంలాంటి గొప్ప యాత్రాస్థలానికి వేశ్యలను రానివ్వకపోతే,&nbsp;<BR>వారు మరెక్కడికి పోతారు? ప్రత్యేకంగా పాపాత్ములకోసమే భగవంతుడు అవత-&nbsp;<BR>రించాడు; అంతగా పుణ్యాత్ములకోసం కాదు.</FONT></p>
<p><FONT FACE="SHREE900, SHREE, sans-serif" SIZE="3">2. నరక ద్వారాలైన స్త్రీపురుష భేదం, కుల, ధన, విద్యాది వ్యత్యాసాలను,&nbsp;<BR>లోకానికి మాత్రమే పరిమితం చెయ్యి. పవిత్రయాత్రాస్థలాల్లో అలాంటి భేదాలు&nbsp;<BR>విడువక పాటిస్తుంటే, వాటికీ నరకానికీ భేద మేముంది?</FONT></p>
<p><FONT FACE="SHREE900, SHREE, sans-serif" SIZE="3">3. మనది మహత్తరమైన జగన్నాథ క్షేత్రం. పుణ్యాత్ములకు, పాపాత్ములకు,&nbsp;<BR>సాధువులకు, దుర్మార్గులకు వయోభేదం పాటించక స్త్రీలకు, పురుషులకు, బాల-&nbsp;<BR>లకు - అందరికీ అక్కడ సమానమైన హక్కుంది. సంవత్సరంలో ఒక్కరోజైనా&nbsp;<BR>వేలాది స్త్రీ పురుషులు, పాపభావాన్ని, భేదభావాన్ని విస్మరించి, ప్రభు నామాన్ని&nbsp;<BR>గానంచేస్తూ, ఆలకిస్తూ మెలగటం అనేదే పరమశ్రేయస్కరమైన విషయం.</FONT></p>
<p><FONT FACE="SHREE900, SHREE, sans-serif" SIZE="3">4. యాత్రాక్షేత్రంలోనే ఒక్కరోజు చెడుభావన అణగిపోవకపోతే ఆ&nbsp;<BR>లోపం మీదిగాని, వారిది కాదు. దగ్గరకు వచ్చిన వారందరినీ కొట్టుకొని పోగల&nbsp;<BR>గొప్ప ఆధ్యాత్మిక ఉత్తుంగ తరంగాన్ని సృష్టించండి.</FONT></p>
<p><FONT FACE="SHREE900, SHREE, sans-serif" SIZE="3">5. దేవాలయంలోనే ఈమె వేశ్య, అతడు నిమ్నకులంవాడు, ఇతడు పేద-&nbsp;<BR>వాడు, అతడు పామరుడు అని వివేచించేవారు (మీరు పెద్దమనుషు లనుకోనే-&nbsp;<BR>వారు) ఎంతమంది తక్కువగా వస్తే అంత మంచిది. స్త్రీ పురుష వ్యత్యాసాన్ని,&nbsp;<BR>కుల వ్యత్యాసాన్ని గమనించేవారు, భక్తులుగా నటించేవారు మన ప్రభువును అర్థం&nbsp;<BR>చేసుకోగలరా? వందలమంది వ్యభిచారిణులు వచ్చి, ఆయన పాదపద్మాల మ్రోల&nbsp;<BR>శిరస్కు లవాలని ప్రార్థిస్తున్నాను. ఒక్క పెద్దమనిషైనా రాకున్నా ఫరవాలేదు.</FONT></p>
<hr class="puTa_virupu">
<table><tr><td><a class=puTa_lanke href=puTa3683.html>p3683</a></td><td>p3684</td><td><a class=puTa_lanke href=puTa3685.html>p3685</a></td></tr></table>
</div></body></html>
