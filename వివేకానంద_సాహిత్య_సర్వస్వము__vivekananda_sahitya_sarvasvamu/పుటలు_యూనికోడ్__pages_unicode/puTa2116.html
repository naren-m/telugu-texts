<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2115.html>p2115</a></td><td>p2116</td><td><a class=puTa_lanke href=puTa2117.html>p2117</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - మధురాపురం </FONT><FONT FACE="TimesNewRoman, Times, serif" SIZE="2">6 7</FONT></p>
<BR>
<p><FONT FACE="SHREE900, SHREE, sans-serif" SIZE="3">మొదలైన వానిలో కనిపిస్తాయి. వేదాలు పరమగమ్యాలు; త్రికాల అబాధితాలు;&nbsp;<BR>సార్వకాలిక ప్రమాణాలు. పురాణాలలోని ఏ భాగాలైనా వేదధర్మాలకు విరుద్ధంగా&nbsp;<BR>వుంటే, ఆ పురాణభాగాలను నిర్దాక్షిణ్యంగా త్రోసివేయవచ్చు. ఇక స్మృతులలోని&nbsp;<BR>ధర్మాలు వేర్వేరుగా వుంటాయి. ఈ యుగంలో ఈ ఆచారం అవలంబించాలని&nbsp;<BR>ఒక స్మృతి చెబుతుంది. ఇంకొక యుగంలో రచించబడిన వేరొక స్మృతి, ఇంకో-&nbsp;<BR>దాన్ని అవలంబించాలని విధిస్తుంది. ఈ ఆచారం సత్యయుగంలో వాడుకలో&nbsp;<BR>వుండాలి. ఈ ఆచారం కలియుగంలో వాడుకలో వుండాలి అని పురాణాలు చెబు-&nbsp;<BR>తూంటాయి. సనాతన ధర్మాలు నరుని ఆంతర స్వభావంపై ఆధారపడేవి&nbsp;<BR>కాబట్టి, నరజాతి జీవించి వుండేంతకాలం అవి శాశ్వతంగా వుండేవే. అవి సర్వ-&nbsp;<BR>కాలాలకు ఉపకరించే సర్వవ్యాపకాలైన విశ్వజనీన ధర్మాలు. కాని స్మృతులు స్థానిక&nbsp;<BR>పరిస్థితులకు అనుగుణమైన విధులను తెలుపుతాయి. ఆయా స్థితిగతుల్ని అనుస&nbsp;<BR>రించి నిర్మించడంవల్ల కాలక్రమాన అవి మార్పుచెందుతాయి. కాబట్టి ఒక్క చిన్న-&nbsp;<BR>సాంఘికాచారం మార్పు చెందితే మతమే భ్రష్టమవుతుందని మీ రనుకోరాదు.&nbsp;<BR>ఈ ఆచారాలు, ఇదివరకెన్నో మార్పులు చెంది చెంది, నేడు మన కీ రూపంలో&nbsp;<BR>కన్పిస్తున్నాయని గ్రహించాలి. గోమాంసం తినకుంటే ఏ బ్రాహ్మ&nbsp;<BR>ణునికీ బ్రాహ్మణత్వం నిలువజాలదని, మన స్మృతులు ఘోషించిన కాలంకూడ&nbsp;<BR>వుంది. ఒక సన్యాసో, రాజో, మహాపురుషుడో ఇంటికి వచ్చినప్పుడు ఉన్నవానిలో&nbsp;<BR>శ్రేష్ఠమైన కోడె దూడెను చంపి, వండిపెట్టేవారని వేదాలు చెబుతున్నాయి. మనం&nbsp;<BR>వ్యవసాయవృత్తిని ముఖ్యంగా అవలంబించే వారంకావడంవల్ల శ్రేష్ఠమైన కోడెలను&nbsp;<BR>వధించడం జాతి వినాశానికి హేతువవుతుందని కాలక్రమాన గ్రహించాం. కాబట్టి&nbsp;<BR>ఆ ఆచారం మానేశాం. ఆ తర్వాత గోవధ తగదని శాసించబడింది. మన&nbsp;<BR>మిప్పుడు ఘోరకార్యాలుగా భావించేవి, ఒకప్పుడు సదాచారాలుగా వున్నట్లు దీని-&nbsp;<BR>వల్ల స్పష్టపడుతోంది. ఇప్పటి స్మృతులు పోయి, కాలక్రమాన ఇతర స్మృతులు&nbsp;<BR>రచించబడతాయి. అవి మరల తొలగించబడి మరికొన్ని కొత్తస్మృతులు పుడ-&nbsp;<BR>తాయి. వేదాలు సనాతనాలు కావడంవల్ల ఒకేరీతిగా వుండి, అన్ని యుగాలకు పనికి&nbsp;<BR>వస్తాయనీ, స్మృతులు కాలానుసారం పుడుతూ, అంతరిస్తూ వుండవలసినవనీ&nbsp;<BR>మనం గమనించాలి! కాలగతిలో ఎన్నో స్మృతులు గతించిపోతాయి. ఋషులు&nbsp;<BR>వచ్చి ఆ యుగానికి కావలసిన అవసరాలనుబట్టి సంఘాన్ని కొత్త&nbsp;<BR>మార్గంలో నడుపుతారు; కొత్త విధులను, కొత్త పద్ధతులను నెలకొల్పుతారు. అవి&nbsp;<BR>లేనిదే అప్పటి సంఘం బ్రతుకజాలదు. ఈ విధంగా మనం మనమార్గాన్ని&nbsp;<BR>ఎప్పటికప్పుడు సవరించుకొంటూ, పైన పేర్కొనబడిన రెండు ప్రమాదాలను&nbsp;<BR>తప్పించుకొని మెలగాలి! ఇందుకై మనలో ప్రతివ్యక్తీ అపారమైన హృదయ</FONT></p>
<hr class="puTa_virupu">
<table><tr><td><a class=puTa_lanke href=puTa2115.html>p2115</a></td><td>p2116</td><td><a class=puTa_lanke href=puTa2117.html>p2117</a></td></tr></table>
</div></body></html>
