<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2146.html>p2146</a></td><td>p2147</td><td><a class=puTa_lanke href=puTa2148.html>p2148</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">9 8</FONT></p>
<p><FONT FACE="SHREE900, SHREE, sans-serif" SIZE="3">నెత్తిపై పడినా చలించక, అతిక్లిష్ట సమస్యలతో యుగయుగాలుగా పెనగులాడుతూ&nbsp;<BR>వచ్చిన ఈ మహాజాతి వైరాగ్యపక్షం వహించడంచేతనే ఇన్ని ముప్పులు గడచి,&nbsp;<BR>యిప్పటికిలా నిలిచివుంది. వైరాగ్యం లేనిదే మతమెలా నిలువగలదు? ఇక&nbsp;<BR>యూరపు ఖండం రెండవపక్షం వహించి ఒక పురుషుడు ఎంత సంపదను&nbsp;<BR>ఆర్జించగలడో, అతడు ఇంక ఎంత అధికారాన్ని సవ్యమార్గంలోగానీ, అపసవ్య&nbsp;<BR>మార్గంలోగాని, ఏదో ఒక విధంగా కైవసం చేసికోగలడో పరిష్కారం చేయ&nbsp;<BR>బూనుకొన్నది. స్పర్థ, క్రౌర్యం, నిర్దాక్షిణ్యత, యూరప్‌ను ఈనాడు నడుపుతున్న&nbsp;<BR>సూత్రాలు. పోటీలను తొలగించి, పరపీడనాన్ని అణచి, క్రౌర్యం మాపి, ఈ&nbsp;<BR>మాయామయ జీవితంలో నరుని జీవాత్మను సరళంగా నడపడం, మనం&nbsp;<BR>చేపట్టిన సూత్రం!!</FONT></p>
<p><FONT FACE="SHREE900, SHREE, sans-serif" SIZE="3">(ఇప్పటికి జనసమ్మర్దం మితి మీరిపోయింది. శ్రీ స్వాములవారి మాటలు&nbsp;<BR>దూరానికి వినపడలేదు. అందువల్ల శ్రీవారు తమ ఉపన్యాసాన్ని ఈ క్రింది&nbsp;<BR>మాటలతో ముగించారు.)</FONT></p>
<p><FONT FACE="SHREE900, SHREE, sans-serif" SIZE="3">మిత్రులారా! మీ ఉత్సాహం నాకు ఎంతో ఉత్సాహాన్ని కలిగిస్తోంది. ఇది&nbsp;<BR>అద్భుతం! నాకు కోపం వచ్చిందని మీరెంత మాత్రం అనుకోకండి. మీరు చూపు-&nbsp;<BR>తున్న ఈ ఉత్సాహానికి నేను చాలా సంతోషిస్తున్నాను. ఆహా! ఎంతటి ఉత్సాహం?&nbsp;<BR>అదే కావలసింది. దాన్ని సుస్థిరం చేసికోండి. నిప్పును ఉసికట్టనీయకండి. మనం&nbsp;<BR>ఎన్నో మహాకార్యాలు చేయవలసి వుంది. అందుకై మీ సహాయం నాకు కావాలి!&nbsp;<BR>ఇటువంటి ఉత్సాహం ఎంతో అవసరం. ఈ సభను ఇంకా సాగించడం అసం-&nbsp;<BR>భవం. నాకు స్వాగత మర్పించడంలో మీరు చూపిన ఆదరణకు, ఉత్సాహానికి&nbsp;<BR>నేను చాలా కృతజ్ఞుడను. శాంతంగా ఉన్నప్పుడు మనం పరస్పరం తెలుపుకోదగిన&nbsp;<BR>ఉత్తమ సంకల్పాలు, భావాలు, అనేకం కనబడుతూంటాయి. సరే, మిత్రులారా!&nbsp;<BR>ఇప్పటికి ఇంతటితో స్వస్తి చెబుదాం.</FONT></p>
<p><FONT FACE="SHREE900, SHREE, sans-serif" SIZE="3">నాలుగు వైపుల ఈ విధంగా కూడివున్న మిమ్మల్ని ఉద్దేశించి ఉపన్యసిం-&nbsp;<BR>చటం సాధ్యమైన పనికాదు. కాబట్టి మీ రీ సాయంకాలం నన్ను చూడటంతోనే&nbsp;<BR>తృప్తి పడవలసి వుంది. మరొక సమయానికి నా ఉపన్యాసాన్ని నిలిపివుంచుతాను.&nbsp;<BR>ఉత్సాహపూరితమైన మీ స్వాగత సత్కారానికి నా వందనాలు.</FONT></p>
<p><FONT FACE="AdobeWoodType, Adobe, sans-serif" SIZE="5">o </FONT><FONT FACE="AdobeWoodType, Adobe, sans-serif" SIZE="4">n </FONT><FONT FACE="AdobeWoodType, Adobe, sans-serif" SIZE="5">o</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa2146.html>p2146</a></td><td>p2147</td><td><a class=puTa_lanke href=puTa2148.html>p2148</a></td></tr></table>
</div></body></html>
