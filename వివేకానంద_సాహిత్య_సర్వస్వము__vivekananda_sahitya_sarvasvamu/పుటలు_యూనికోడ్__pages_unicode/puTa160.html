<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa159.html>p159</a></td><td>p160</td><td><a class=puTa_lanke href=puTa161.html>p161</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగం</FONT></p>

<p><FONT FACE="SHREE900, SHREE, sans-serif" SIZE="3">రాలిదైన చిన్న చీరకూడ ఆతడికి ప్రేమపాత్రమే. ఇలాగే జగదీశ్వరుణ్ణి ప్రేమిం-&nbsp;<BR>చేటప్పుడు సమస్త జగత్తూ మనకు ప్రేమపాత్రమై ఒప్పారుతుంది. ఎందుకంటె&nbsp;<BR>జగత్తు ఈశ్వరుడిదే కదా!</FONT></p>
<p><FONT FACE="SHREE902, SHREE, sans-serif" SIZE="3">విశ్వప్రేమ - ఆత్మార్పణం</FONT></p>
<BR>
<p><FONT FACE="SHREE900, SHREE, sans-serif" SIZE="3">సమష్టిని (భగవంతుణ్ణి) మనం ప్రేమించనిదే వ్యష్టిని (విశ్వాన్ని) ప్రేమింప-&nbsp;<BR>జాలం. భగవంతుడే యీ సమష్టి, సామాన్యీకరించబడ్డ నిర్విశేషపూర్ణం; మనకు&nbsp;<BR>గోచరించే యీ విశ్వమే వ్యష్టి విశేషరూపం. కోట్లాది చిన్నచిన్న ఏకత్వాలను&nbsp;<BR>తనలో యిముడ్చుకోనే ఏకైకమైన ఏకత్వమనదగ్గ యీ సమష్టిని - సామాన్యాన్ని&nbsp;<BR>- ప్రేమించటంచేతనే విశ్వాన్నంతా ప్రేమించగలుగుతాం. భారతీయ తత్త్వజ్ఞులు&nbsp;<BR>వస్తువిశేషాలను గ్రహించటంతోనే తమ జిజ్ఞాసను వదలుకోక విశేషాలను ఒక్క&nbsp;<BR>సారి త్వరితగతిన అవలోకించి వెంటనే, సమస్త విశేషాలను తనలో యిముడ్చుకొనే&nbsp;<BR>సామాన్యరూపాల కనుగోనారంభిస్తారు. సర్వం తానే ఐన దాని జిజ్ఞాసే భారతీయ&nbsp;<BR>మత వేదాంతాలలోని ఏకైక జిజ్ఞాస. వస్తువుల అఖండ స్వరూపాన్ని, సర్వమూ&nbsp;<BR>తానే ఐన నిర్విశేషసత్తను, దేనిని తెలుసుకోవటం సర్వం తెలుసుకోవటం అవు-&nbsp;<BR>తుందో దానినే జ్ఞాని లక్షిస్తాడు. సర్వమూ తానే అయి ఇట్టివా డట్టివా డనరాని&nbsp;<BR>పురుషుణ్ణి, ఎవరిని ప్రేమించటం సర్వాన్ని ప్రేమించటం అవుతుందో అతణ్ణి&nbsp;<BR>భక్తుడు సాక్షాత్కరించుకో గోరతాడు. సమస్త శక్తులూ తానే ఐన శక్తిని, దేన్ని&nbsp;<BR>వశపరచుకొంటే విశ్వాన్నంతా వశపరచుకొన్నట్లవుతుందో అలాటి శక్తిని పొందా-&nbsp;<BR>లని యోగి కోరతాడు. భారతీయుల చరిత్రను తిలకించండి. భారతీయుడు&nbsp;<BR>చిత్తాన్ని, సర్వాన్ని తానే ఐన దానివంకకే సదా మరలుస్తాడు, విజ్ఞానశాస్త్రంలోను&nbsp;<BR>అంతే; మనస్తత్త్వశాస్త్రంలోను అంతే; ప్రేమలోను అంతే; వేదాంతంలోను అంతే.&nbsp;<BR>కాబట్టి కేవల ఒకరి వెంబడి ఒకరిని ప్రేమించ మొదలుపెడితే పరాంతకాల&nbsp;<BR>పర్యంతం అలా ప్రేమిస్తూనే వుండవచ్చుగాని, ప్రపంచాన్నంతా మాత్రం ఏకంగా&nbsp;<BR>ఎన్నటికీ ప్రేమించినవారం కాజాలమనేదే భక్తుడి సిద్ధాంతం. సమస్త ప్రేమకూ&nbsp;<BR>మూర్తీభావం భగవంతుడే అనీ, ముక్తులుగాని, ముముక్షువులుగాని బద్ధులుగాని&nbsp;<BR>అందరి అన్ని కోర్కెలకూ మూర్తీభావం భగవంతుడే అనీ, మూలాశయం&nbsp;<BR>ఎప్పుడు ఒకడికి అధిగతమవుతుందో అప్పుడు మాత్రమే విశ్వప్రేమను వెలువ-&nbsp;<BR>రచటం అతడికి శక్యమవుతుంది. భగవంతుడే యీ సమష్టి; ఈ దృశ్యప్రపంచం&nbsp;<BR>ప్రత్యేకించబడి వ్యక్తం గావించబడిన ఆతడి స్వరూపమే. సర్వమూ తానే ఐన&nbsp;<BR>యీ తత్త్వాన్ని మనం ప్రేమిస్తే సర్వాన్ని ప్రేమించిన వారమవుతాం. విశ్వప్రేమ,&nbsp;<BR>విశ్వహితం, సర్వం అప్పుడు సులభంగా సిద్ధిస్తుంది; మొదట భగవంతుణ్ణి ప్రేమిం-</FONT></p>
<hr class="puTa_virupu">
<table><tr><td><a class=puTa_lanke href=puTa159.html>p159</a></td><td>p160</td><td><a class=puTa_lanke href=puTa161.html>p161</a></td></tr></table>
</div></body></html>
