<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2749.html>p2749</a></td><td>p2750</td><td><a class=puTa_lanke href=puTa2751.html>p2751</a></td></tr></table>

<p><FONT FACE="SHREE900, SHREE, sans-serif" SIZE="3">ముద్రకు అంతకుముందున్న వాటితో పొత్తు కుదిరితే మీరు తృప్తిపడతారు. ఈ&nbsp;<BR>విధంగా సంబంధాన్ని గుర్తించటాన్ని జ్ఞాన మంటారు. కాబట్టి మనలోవున్న&nbsp;<BR>అనుభవరాశిలో కొత్త అనుభవాన్ని కలుపుకోవటమే జ్ఞానం. చాలినంత అనుభవం&nbsp;<BR>మీకు యిదివరకే లేకపోతే, ఎలాటి జ్ఞానమూ మీకు సాధ్యం కాదు&nbsp;<BR>అనటానికున్న ప్రమాణాల్లో యిదొకటి. కొందరు యూరపియను తత్త్వవేత్తలు&nbsp;<BR>భావించేట్లు ఏ అనుభవం మీకు లేకపోతే, మీ మనస్సులు ఖాళీగానే వుంటే, మీకు&nbsp;<BR>జ్ఞానం కలుగటమే అసాధ్యం. ఎందుకంటె, జ్ఞానమంటే కొత్తదాన్ని&nbsp;<BR>మనస్సులోని పాత అనుభవాలతో జోడించి గుర్తించటం. కొత్తముద్రను పోల్చి&nbsp;<BR>చూసుకోటానికి ముందుగానే సంచితమైన అనుభవరాశి వుండాలి. అలాటి&nbsp;<BR>అనుభవనిధి లేకుండా ఒక శిశువు జన్మించిన దనుకొందాం. ఎప్పటికిగాని ఆ&nbsp;<BR>శిశువుకు జ్ఞానం పొందటం అనేది అసాధ్యం. అందుచేత బిడ్డ యింతకుముందు&nbsp;<BR>అనుభవనిధి వున్న స్థితిలో వుండివుండాలి. కాబట్టే జ్ఞానాభివృద్ధి నిరంతరం సాగు-&nbsp;<BR>తూంటుంది. మనం యీ వాదాన్ని ఎలా కాదనగలమో చెప్పండి. ఇది గణితశాస్త్ర&nbsp;<BR>విషయమైన యథార్థం. పూర్వానుభవ రాశిలేక జ్ఞానం సాధ్యంకాదని కొందరు&nbsp;<BR>పాశ్చాత్యతత్త్వవేత్తలు కూడ వాదిస్తారు. శిశువు జ్ఞానంతోనే జన్మిస్తాడని వారం-&nbsp;<BR>టారు. కాని పుట్టుకతో శిశువు తనతోకూడ తెచ్చుకొనే భావాలు, శిశువు పూర్వం&nbsp;<BR>పొందినవి కావనీ, తన పూర్వులనుండి శిశువుకు సంక్రమించినవనీ యీ తత్త్వ-&nbsp;<BR>జ్ఞులు చెబుతారు. అవి వంశపారంపర్యాలు. ఈ అభిప్రాయం పూర్తిగా తప్పని&nbsp;<BR>త్వరలోనే వారు తెలుసుకొంటారు; వంశపారంపర్యంగా సంక్రమిస్తుందనే సిద్ధాం-&nbsp;<BR>తాన్ని కొందరు జర్మన్‌ తత్త్వజ్ఞులు యిప్పుడు తీవ్రంగా ఖండిస్తున్నారు. తాతము-&nbsp;<BR>త్తాతలనుండి జననీజనకులనుండి సంక్రమిస్తుందనే వాదం చాల సరైనదే; కాని,&nbsp;<BR>అసమగ్రం. భౌతిక విషయానికి సంబంధించినంతవరకే దాని వివరణం. పరిస-&nbsp;<BR>రాల ప్రభావాలు మనపై పడుతున్నాయి. దీనికి అర్థం ఏమిట? అనేక&nbsp;<BR>కారణాలవల్ల ఒక కార్యం పొసగుతుంది. పర్యావరణ ఫలితాన్ని మార్పుచేసే&nbsp;<BR>శక్తుల్లో ఒకటి; మన పరిసరాలను మనమే కల్పించుకొంటాం; మన పూర్వ&nbsp;<BR>పరిసరానికి అనుగుణమైనదిగానే మన ప్రస్తుత పరిసరం మనకు లభిస్తుంది.&nbsp;<BR>తాగుబోతు మనస్సు సహజంగా పట్టణంలోని నికృష్టప్రాంతాలైన మురికిపేటల&nbsp;<BR>మీదికే పోతుంది.</FONT></p>
<p><FONT FACE="SHREE900, SHREE, sans-serif" SIZE="3">జ్ఞానమంటే ఏమిటో మీకు తెలుసు. కొత్తభావముద్రను పాతభావ&nbsp;<BR>ముద్రలతోబాటు మనోపేటికలో చేర్చుకొని, ఆ కొత్తముద్రను అంగీకరించ&nbsp;<BR>టమే జ్ఞానం. అంగీకరించటమంటే ఏమిటి? ఈ వరకే మనలోవున్న సదృశభావ&nbsp;<BR>ముద్రలతో కొత్తభావముద్రకు వున్న పొందికను కనుగొనటమే. జ్ఞానానికి</FONT></p>
<hr class="puTa_virupu">
<table><tr><td><a class=puTa_lanke href=puTa2749.html>p2749</a></td><td>p2750</td><td><a class=puTa_lanke href=puTa2751.html>p2751</a></td></tr></table>
</div></body></html>
