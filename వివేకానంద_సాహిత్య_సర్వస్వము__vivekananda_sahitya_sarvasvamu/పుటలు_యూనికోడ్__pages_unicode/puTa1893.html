<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1892.html>p1892</a></td><td>p1893</td><td><a class=puTa_lanke href=puTa1894.html>p1894</a></td></tr></table>
<p><FONT FACE="SHREE900, SHREE, sans-serif" SIZE="3">288 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">శీలురు. ‘దేశీ’యులకు సహజమైన అతివినయం ధూర్తలక్షణమనేది యిక్కడ&nbsp;<BR>పాకీవారికికూడా లేదు. ఎంత మార్పు!</FONT></p>
<p><FONT FACE="SHREE900, SHREE, sans-serif" SIZE="3">భారతీయ లస్కర్లు సణుగుడు లేకుండా అద్భుతంగా పనిచేస్తారు. కాని&nbsp;<BR>వారి జీతం ఐరోపా నావికుని జీతంలో నాల్గవవంతు మాత్రమే. ఇంగ్లండులో&nbsp;<BR>చాలమంది దీనివల్ల అసంతృప్తి చెందారు. ముఖ్యంగా ఓడలమీద ఉద్యోగాలు&nbsp;<BR>పోగొట్టుకొన్న తెల్లవారికిది అసంతృప్తి కలిగించింది. వీరంతా ఒక్కొక్కప్పుడు&nbsp;<BR>ఉద్యమాలుకూడా లేవదీశారు. కాని భారతీయ నావికులకు వ్యతిరేకంగా వారు&nbsp;<BR>చెప్పగలదేమీ లేదు. ఎందుకంటె యీ భారతీయ లస్కర్లు తెల్లవారికంటె&nbsp;<BR>చురుకైనవారు. అందుచేత యీ తెల్లవారు వారిమీద చేసే ఒకే ఒక్క ఆరోపణ&nbsp;<BR>తుఫాన్‌గాల్లో ఓడ ప్రమాదంలో వున్నప్పుడు యీ భారతీయ నావికులు ధైర్యం&nbsp;<BR>కోల్పోతారని. ఓ భగవంతుడా! నిజానికి యీ ఆరోపణకు ఆధారంలేదు.&nbsp;<BR>అపాయ పరిస్థితుల్లో తెల్లవారంతా భయంతో యిష్టంవచ్చినట్లు తాగుతారు. తాగి,&nbsp;<BR>ఒళ్లు తెలియక తిరుగుతారు. భారతీయ నావికులైతే, ఎన్నడూ వారి&nbsp;<BR>జీవితంలో సారా ఒక చుక్కైనా తాగరు. అపాయ పరిస్థితుల్లో వారు పిరికితనాన్ని&nbsp;<BR>చూపలేదు. అసలు భారతీయ సైనికు డెవడైనా యుద్ధరంగంలో వెన్ను&nbsp;<BR>చూపాడా? అన్నది ప్రశ్న. లేదు. కాని భారతీయ సైనికులకు నాయకులు&nbsp;<BR>వుండాలి. జనరల్‌ స్ట్రాండ్‌ అని నాకొక ఆంగ్లేయ మిత్రుడున్నాడు. అతడు సిపాయి&nbsp;<BR>తిరుగుబాటుకాలంలో భారతదేశంలో పనిచేశాడు. అతడు నాకు అనేక కథలు&nbsp;<BR>చెప్పాడు. ఒకరోజు నే నతడితో మాట్లాడుతూ యిలా అడిగాను: ‘‘ఈ సిపాయి&nbsp;<BR>లందరికి తుపాకులు, మందుగుండుసామగ్రి, ఆహారపదార్థాలు&nbsp;<BR>సమృద్ధిగా వున్నాయి కదా! అంతా ఆరితేరిన వీరభటులే గదా. అలాటివారు&nbsp;<BR>ఎందుకు ఓడిపోయారు?’’ దాని కాయన యిలా జవాబిచ్చాడు: ‘‘అది వారి&nbsp;<BR>తప్పుకాదు, వారి నాయకుల తప్పు. ఆ నాయకులు ముందు నిలబడి సైన్యాన్ని&nbsp;<BR>నడిపించటానికి బదులు, వెనుక సురక్షితమైన చోట నిలబడి ‘వీరులారా!&nbsp;<BR>పోరాడండి! ధైర్యంగా పోరాడండి!’ అంటూ అరుస్తూ వారిని పురికొల్పేవారు.&nbsp;<BR>నాయకుడు ముందు నిలబడి మృత్యువు నెదుర్కొంటేగాని వెనుకవుండే వీర&nbsp;<BR>భటులు ధైర్యంగా పోరాడలేరు.’’ సర్వత్రా యిదింతే. నాయకుడు తన&nbsp;<BR>ప్రాణాలను లక్ష్యపెట్టకూడదు. ఏదైనా ఒక ప్రయోజన సిద్ధికోసం ప్రాణత్యాగం&nbsp;<BR>చెయ్యటానికి సంసిద్ధుడైనప్పుడు మాత్రమే నువ్వు నాయకుడ వవటానికి&nbsp;<BR>అర్హుడివి. మన కలాటి త్యాగం లేదు. కాని మనమంతా నాయకత్వాన్ని కోరతాం.&nbsp;<BR>కాని దానివల్ల ఫలితం శూన్యం. మన మాట ఎవడు వింటాడు?</FONT></p>
<hr class="puTa_virupu">
<table><tr><td><a class=puTa_lanke href=puTa1892.html>p1892</a></td><td>p1893</td><td><a class=puTa_lanke href=puTa1894.html>p1894</a></td></tr></table>
</div></body></html>
