<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa578.html>p578</a></td><td>p579</td><td><a class=puTa_lanke href=puTa580.html>p580</a></td></tr></table>

<p><FONT FACE="TimesNewRoman, Times, serif" SIZE="2">1 6 4</FONT></p>
<p><FONT FACE="SHREE900, SHREE, sans-serif" SIZE="3">వున్నంతదాకా మానవుడు గొప్ప ఆశావాదే; అతడే తన సర్వస్వం కోల్పోయాక&nbsp;<BR>నిరాశావాది అవుతాడు. సమస్తసంపదను కోల్పోయి, నిరుపేద అయ్యాక -&nbsp;<BR>అప్పుడే - మానవ సౌభ్రాతృత్వాన్ని గురించిన అభిప్రాయం అతడికి బలంగా&nbsp;<BR>కలుగుతుంది. ఇది ప్రపంచం తీరు. వివిధ దేశాలకు వెళ్లి, యీ ప్రపంచ తత్త్వాన్ని&nbsp;<BR>గ్రహిస్తూ, వయస్సు మీరేకొద్ది నేనీ ఉభయ తీవ్రదృక్పథాలను విడిచిపెట్టడానికి&nbsp;<BR>ప్రయత్నిస్తున్నాను. ఈ ప్రపంచం మంచిదీ కాదు, చెడ్డదీ కాదు. ఇది సర్వేశ్వరుడి&nbsp;<BR>ప్రపంచం. ఇది మంచి చెడుగుల కతీతం. స్వయంసంపూర్ణమైన ప్రపంచం. అతడి&nbsp;<BR>సంకల్పం, యీ విభిన్న చిత్రాలను చూపుతూ, నిర్విఘ్నంగా నెరవేరుతోంది;&nbsp;<BR>ఆద్యంతాలులేని అతడి సంకల్పమే నెరవేరుతుంది. ఇదొక గొప్ప&nbsp;<BR>వ్యాయామశాల. మీరు, నేను, లక్షలకొద్ది ఆత్మ లక్కడికొచ్చి, వ్యాయామం చేసి,&nbsp;<BR>శక్తిమంతులం, పరిపూర్ణులం అవుతున్నాం. ఇందుకే ఇది ఏర్పడివుంది. భగ&nbsp;<BR>వానుడు పరిపూర్ణమైన ప్రపంచాన్ని సృష్టించలేడని కాదు. లోకంలోని దుఃఖాన్ని&nbsp;<BR>నివారింపలేడనీ కాదు. ఒక మతాచార్యుడికి ఒక యువతికి జరిగిన సంవాదం&nbsp;<BR>మీకు తెలిసే వుండవచ్చును. వారిద్దరు దూరదర్శిని గుండా చంద్రుని చూస్తూ,&nbsp;<BR>అందులోని కొన్ని మచ్చలను గుర్తించారు. ‘‘అవి నిశ్చయంగా గుడుల శిఖరాలే’’&nbsp;<BR>అని మతాచార్యు డన్నాడు. ‘‘ఛీ, ఛీ వారు యువప్రేమికులు. వారు ఒకరు నొకరు&nbsp;<BR>ముద్దుపెట్టుకుంటున్నారు. ఇది నిస్సంశయం’’ అని యువతి పలికింది. ప్రపం-&nbsp;<BR>చంతో మన వ్యవహారం యీ తీరుగానే వుంది. మనం లోపల వున్నప్పుడు లోపలి&nbsp;<BR>భాగాన్ని చూస్తున్నామనుకొంటాం. మనం వున్న మనోదశనుండి మన మీ ప్రపం-&nbsp;<BR>చాన్ని పరిశీలిస్తున్నాం. వంటింట్లోని నిప్పు మంచిదీ కాదు, చెడ్డదీ కాదు. అది&nbsp;<BR>మీకు అన్నం వండిపెట్టినప్పుడు మీరు దాన్ని ఆశీర్వదించి ‘‘నిప్పెంత&nbsp;<BR>మంచిది!’’ అంటారు. మీ వేలు కాలినప్పుడు ‘‘ఎంత పాడుపని చేసింది!’’&nbsp;<BR>అంటారు. ‘‘ఈ ప్రపంచం కూడా మంచిదీ కాదు, చెడ్డదీ కాదు’’ అనటం&nbsp;<BR>కూడా న్యాయం, హేతుసమ్మతమూ. ఈ ప్రపంచ మీ ప్రపంచమే,&nbsp;<BR>ఇదెప్పుడు యిలాగే వుంటుంది. ఈ ప్రపంచ కార్యకలాపాలు మనకు ఉపయోగ&nbsp;<BR>కరంగా వుండేట్లు మనం చూడగలిగినప్పుడు అది మంచిదంటాం. మన కది&nbsp;<BR>బాధాకరంగా వుండేట్లు చూసేప్పుడు అది చెడ్డదంటాం. బాలబాలికలు&nbsp;<BR>అమాయకులుగా, ఆనందంతో వుంటారు. వారెవ్వరికీ హాని తలపెట్టరు. వారు&nbsp;<BR>ఆశావాదులుగా వుంటారు; సుందరమైన సుఖస్వప్నాలు కంటుంటారు. వృద్ధులు&nbsp;<BR>- మనస్సు కోర్కెలతో నిండివున్నా వాటిని నెరవేర్చుకొనే అవకాశం లేనివారు -&nbsp;<BR>ముఖ్యంగా లోకపు ఆటుపోటులకు గురై, కుంగిపోయిన వారు - తీవ్ర నిరాశా&nbsp;<BR>వాదు లవుతుంటారు. సత్యం తెలుసుకోవటమే మత లక్ష్యం, దాన్ని తెలుసు-&nbsp;<BR>కొంటే జీవితం నిరర్థకమని మతం గ్రహించిన తొలిపాఠం.</FONT></p>
<hr class="puTa_virupu">
<table><tr><td><a class=puTa_lanke href=puTa578.html>p578</a></td><td>p579</td><td><a class=puTa_lanke href=puTa580.html>p580</a></td></tr></table>
</div></body></html>
