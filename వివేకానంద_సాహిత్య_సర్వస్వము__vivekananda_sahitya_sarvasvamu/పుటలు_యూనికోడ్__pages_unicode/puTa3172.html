<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3171.html>p3171</a></td><td>p3172</td><td><a class=puTa_lanke href=puTa3173.html>p3173</a></td></tr></table>
<p><FONT FACE="SHREE900, SHREE, sans-serif" SIZE="3">సూక్తులు, సుభాషితాలు</FONT></p>
<p><FONT FACE="Bookman-Light, Bookman, serif" SIZE="2">343</FONT></p>
<p><FONT FACE="SHREE900, SHREE, sans-serif" SIZE="3">అతణ్ణి చూచి, యిలా చెప్పారు. ‘‘ఎందుకు? నిస్సందేహంగా అలాంటి బల&nbsp;<BR>వంతుల డొక్క చీల్చివేయి! ఈ పనిలో నీదైనవంతును నీవు మరచిపోతున్నావు.&nbsp;<BR>ఎదుర్కోవడమే సదా నీ ధర్మం - కర్తవ్యం!’’</FONT></p>
<p><FONT FACE="SHREE900, SHREE, sans-serif" SIZE="3">12. ‘‘ధర్మరక్షణంలో మరణావకాశాన్ని అన్వేషింపవలెనా? లేక గీతలోని&nbsp;<BR>గుణపాఠాన్ని గ్రహించి, ఎప్పుడూ ప్రతీకారం చేయకుండా వుండటం నేర్చుకో-&nbsp;<BR>వాలా?’’ అని ఒకరు స్వామీజీని ప్రశ్నింపగా, ఆయన ఎంతోసేపు మౌనం&nbsp;<BR>వహించి, ‘‘ప్రతీకారాన్ని నేను ఒప్పుకోను’’ అని మరలా యిలా చెప్పారు. ‘‘అది&nbsp;<BR>సన్యాసుల విషయంలో. మరి, ఆత్మ సంరక్షణం గృహస్థధర్మం.’’</FONT></p>
<p><FONT FACE="SHREE900, SHREE, sans-serif" SIZE="3">13. ‘‘అందరికి సుఖమే గమ్యమని భావించడం పొరపాటు. కావలసినంత&nbsp;<BR>మంది దుఃఖానుభవానికే జన్మించి వున్నారు. ఈ భయంకర ప్రకృతిని భయం-&nbsp;<BR>కరప్రకృతి కొరకే ఆరాధింతముగాక!’’</FONT></p>
<p><FONT FACE="SHREE900, SHREE, sans-serif" SIZE="3">14. అందరితోను వారివారి స్వీయభాషలోనే అంటే వారికి అర్థమయ్యే-&nbsp;<BR>టట్లు మనం మాట్లాడవలెనని చెప్పగల్గిన ధీరపురుషుడు శ్రీరామకృష్ణ పరమ-&nbsp;<BR>హంస ఒక్కడే!’’</FONT></p>
<p><FONT FACE="SHREE900, SHREE, sans-serif" SIZE="3">15. కాళికాదర్శాన్ని స్వీకరించడంలో తన సందేహదశను సూచిస్తూ,&nbsp;<BR>స్వామీజీ యిలా పలికారు. ‘‘కాళీమాతను, ఆమె విధానాల నన్నింటిని నేనెంతగా&nbsp;<BR>గర్హించేవాణ్ణోకదా! కాళీతత్త్వాన్ని అంగీకరింపననేది నా ఆరేండ్ల పర్యంతమైన&nbsp;<BR>పోరాటానికి మూలం. కాని చిట్టచివరికి అంగీకరింపవలసి వచ్చింది. శ్రీరామ-&nbsp;<BR>కృష్ణ పరమహంస నన్ను ఆమెకు సమర్పించారు. నా భావాన్ని అంతమొనర్చారు.&nbsp;<BR>ఇక, యిప్పుడు నేను చేస్తున్న ప్రతి పనికూడ ఆమె నడుపుతూ వుందని, తన&nbsp;<BR>స్వీయసంకల్పానుసారం నన్ను వినియోగించుకొంటూవుందని నా విశ్వాసం.&nbsp;<BR>అయినా అంతకాలం పెనుగులాడాను. చూచారా? నేను ఆయన్ను ప్రేమించాను.&nbsp;<BR>నన్ను పట్టి మెదలనీయకుండా చేసింది ఆ ప్రేమే. ఆయన అద్భుతమైన పవిత్ర-&nbsp;<BR>తను తెలుసుకున్నాను. ఆయన అద్భుతప్రేమ ననుభవించాను. అప్పుడాయన&nbsp;<BR>మహత్త్వం నా మనస్సులో భాసించలేదు. నేను లొంగిపోయిన తర్వాత అదంతా&nbsp;<BR>సంఘటించింది. ఎప్పుడూ ఏవో దృశ్యాలను చూస్తూవుండే మతిమాలిన పసి-&nbsp;<BR>పాపగా ఆ సమయంలో నేను ఆయనను గురించి భావించాను. దాన్ని ద్వేషిం-&nbsp;<BR>చాను. ఆ తర్వాత నేనుకూడ కాళీతత్త్వాన్ని అంగీకరింపవలసి వచ్చింది.</FONT></p>
<p><FONT FACE="SHREE900, SHREE, sans-serif" SIZE="3">‘‘కాదు, నన్ను ఆ పని చేయించింది నాతో అంతరించే ఒక రహస్యం. ఆ&nbsp;<BR>సమయంలో నేను ఎన్నో విపత్తులకు గురయ్యాను.... అదొక సదవకాశం...&nbsp;<BR>ఆమె నన్ను తన దాసునిగా చేసికొన్నది’’ తవ దాసోఽహం... ఆ వాక్కులివి.&nbsp;<BR>మరి శ్రీరామకృష్ణ పరమహంస నన్ను ఆమెకు ఒప్పగించి వేశారు... విచిత్రం!</FONT></p>
<hr class="puTa_virupu">
<table><tr><td><a class=puTa_lanke href=puTa3171.html>p3171</a></td><td>p3172</td><td><a class=puTa_lanke href=puTa3173.html>p3173</a></td></tr></table>
</div></body></html>
