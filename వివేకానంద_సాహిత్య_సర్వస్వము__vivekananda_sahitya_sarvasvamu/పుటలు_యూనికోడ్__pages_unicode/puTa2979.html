<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2978.html>p2978</a></td><td>p2979</td><td><a class=puTa_lanke href=puTa2980.html>p2980</a></td></tr></table>

<p><FONT FACE="SHREE900, SHREE, sans-serif" SIZE="3">స్వామి ధ్యానం మొదలైన తన పారమార్థిక సాధనలన్నీ వదిలిపెట్టి నా ఆజ్ఞలను&nbsp;<BR>పాలించటానికై ఉద్యుక్తుడైనాడు - ఇదేమి సామాన్యమైన త్యాగమా? ఈ పనికి&nbsp;<BR>వెనుక, నా మీద ఎంత ప్రేమ ఉందో చూచావా? సిద్ధి కలిగేదాకా అత డీ పని&nbsp;<BR>మానడు. మీ గృహస్థులకు యిలాంటి దీక్ష ఉందా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కాని మహాశయా! త్రిగుణాతీతానందస్వామి చేస్తున్నట్లు&nbsp;<BR>కాషాయవస్త్రాలు కట్టుకున్న సన్యాసి యింటింటికి పోవటం మాకు విడ్డూరంగా&nbsp;<BR>కన్పిస్తున్నది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఎందుకు? ఈ పత్రికా ప్రచారం గృహస్థుల మేలుకోసమే కదా?&nbsp;<BR>దేశంలో నూతన భావాలు వ్యాప్తిచేయటం వల్ల జనసామాన్యం మేలుపొందు-&nbsp;<BR>తారు. పారమార్థిక సాధనలకంటే ఈ నిస్వార్థకర్మ ఏ విధంగా తక్కువైనదని&nbsp;<BR>తలుస్తున్నావా? మా ఉద్దేశ్యం మానవజాతికి మేలు చేకూర్చటమే! మాకు ఈ&nbsp;<BR>పత్రిక ద్వారా డబ్బు సంపాదించాలనే ఉద్దేశ్యం లేదు. మేము సర్వసంగ పరి&nbsp;<BR>త్యాగులం. పత్రిక జయప్రదమైందా, దానివల్ల వచ్చే డబ్బంతా మానవసేవకే విని-&nbsp;<BR>యోగించబడుతుంది. పత్రిక ఖర్చులకు సరిపోయిన తర్వాత మిగిలినదంతా&nbsp;<BR>వివిధ ప్రదేశాలలో ప్రజోపయోగానికై మఠాలు, సేవాసదనాలు స్థాపించటానికే&nbsp;<BR>ఖర్చుపెట్టబడుతుంది. గృహస్థులలాగా జేబులు నింపుకోవాలనే ఉద్దేశ్యంతో&nbsp;<BR>మేము పనిచేయటం లేదు. మేము చేసే పనులన్నీ ఇతరుల మేలుకోసమేనని&nbsp;<BR>గట్టిగా తెలుసుకో!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయినప్పటికి, అందరు ఈ ఉద్దేశ్యాన్ని గ్రహించలేరు గదా!&nbsp;<BR>స్వామీజీ: వాళ్లు మెచ్చుకోకపోతే ఏమైంది? అది మాకేమీ లాభం కల్గిం-&nbsp;<BR>చదు. నష్టాన్ని చేకూర్చదు. ఇతరుల విమర్శనలను దృష్టిలో వుంచుకొని మేము&nbsp;<BR>దానిని చేపట్టం.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే యిది పక్షపత్రిక అన్నమాట. దీన్ని వారపత్రికగా చేస్తే&nbsp;<BR>బాగుంటుంది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మంచిదే, కాని డబ్బు ఏదీ? శ్రీరామకృష్ణుని అనుగ్రహంవల్ల&nbsp;<BR>నిధులు చేకూరితే, దీనిని భవిష్యత్తులో దినపత్రికగాకూడా చేయవచ్చు. రోజూ&nbsp;<BR>లక్షప్రతులను ముద్రించి కలకత్తా ప్రతి వీథిలోనూ, సందుగొందుల్లోను&nbsp;<BR>ఉచితంగా పంచవచ్చు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మీ ఉద్దేశ్యం అతి ఉదాత్తమైంది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఈ పత్రికను మొదట స్వయంపోషకం చేసి, తర్వాత నిన్ను&nbsp;<BR>దానికి సంపాదకుని చేస్తాను. ఏ పనినైనా దాని కాళ్లమీద దానిని నిలబెట్టే శక్తి&nbsp;<BR>నీకు లేదు. ఆ విధంగా చేయటం సర్వసంగ పరిత్యాగులైన సన్యాసులకే సాధ్యం.</FONT></p>
<hr class="puTa_virupu">
<table><tr><td><a class=puTa_lanke href=puTa2978.html>p2978</a></td><td>p2979</td><td><a class=puTa_lanke href=puTa2980.html>p2980</a></td></tr></table>
</div></body></html>
