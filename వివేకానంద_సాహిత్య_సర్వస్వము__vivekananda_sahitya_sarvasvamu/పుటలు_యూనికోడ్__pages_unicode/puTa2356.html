<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2355.html>p2355</a></td><td>p2356</td><td><a class=puTa_lanke href=puTa2357.html>p2357</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - వేదాంతం</FONT></p>
<BR>
<p><FONT FACE="TimesNewRoman, Times, serif" SIZE="2">3 0 7</FONT></p>
<p><FONT FACE="SHREE900, SHREE, sans-serif" SIZE="3">వస్తువుయొక్క వర్ణననుగూర్చి ఇదివరకే చెప్పాను. ఇప్పుడు ఆంతర్యంలోగల&nbsp;<BR>అఖండతత్త్వంయొక్క అంటే రెండవపక్షంయొక్క దర్శనంచేద్దాం. మొదటిది&nbsp;<BR>అఖండత్వపు భౌతిక వర్ణన. రెండవది భావరూపమైన అఖండత్వమే. మొదట&nbsp;<BR>ఆ అఖండతత్త్వాన్ని భావరూపమైన భాషలో వర్ణించే ప్రయత్నం జరిగింది.&nbsp;<BR>ఇదిగో, ఈ ప్రపంచం కనిపిస్తోంది. దీన్ని బ్రహ్మమే అని ఒప్పుకొన్నా, దీన్ని మనం&nbsp;<BR>గ్రహింపగల్గుతామా? ‘‘నేతి! నేతి’’ (లేదు, లేదు). ఈ విషయాన్ని మీరు&nbsp;<BR>విస్పష్టంగా అర్థం చేసికోవాలి. లేకపోతే మళ్లీ మళ్లీ సందేహం మిమ్మల్ని బాధిస్తూ&nbsp;<BR>వుంటుంది. ఇది బ్రహ్మం అయితే దీన్ని మనం గ్రహించడమెలా? ‘‘విజ్ఞాతా-&nbsp;<BR>రమరే కేన విజానీయాత్‌’’ (జ్ఞాత దేనివల్ల తెలిసికోబడగలడు?) తెలిసికొనే-&nbsp;<BR>వాడు, తెలిసికోబడటమెలా? కన్ను అంతటినీ చూడగల్గుతుంది. అది తన్ను&nbsp;<BR>తాను చూచుకోగలదా? మీరీ విషయాన్ని బాగా జ్ఞప్తినుంచుకోవాలి. ఇందొక పెద్ద-&nbsp;<BR>చరిత్ర వుంది. మీపైని వచ్చిపడుతున్న పాశ్చాత్య వ్యామోహాలన్నీ ‘‘ఇంద్రియ&nbsp;<BR>జ్ఞానాన్ని మించింది మరేమీ లేదు’’- అనే ఏకైకసూత్రం మీద తమ ఆధ్యాత్మిక&nbsp;<BR>భావాలను నిర్మిస్తున్నాయి. ప్రాచ్యఖండంలో మన వేదాల్లో, ఈ జ్ఞానం వస్తువు-&nbsp;<BR>కంటె, తక్కువదే. ఎందుకంటే, అది సర్వదా పరిమితినే సూచిస్తోంది. మీరొక&nbsp;<BR>విషయాన్ని తెలిసికోగోరిన తక్షణమే, దానికి మీ మనస్సు హద్దుపెడుతోంది.&nbsp;<BR>ముత్యపుచేప ముత్యాన్ని చేసే సాదృశ్యం జ్ఞప్తికి తెచ్చుకొని, జ్ఞానమంటే పరిమితి&nbsp;<BR>అనీ, ఒక వస్తువును పోగుచేయడమనీ, దాన్ని మీ ఎరుకలోనికి తెచ్చుకోవడమనీ,&nbsp;<BR>అంతేకానీ దాన్నంతా సమగ్రంగా తెలిసికోవడం కాదనీ గ్రహించండని వేదాలు&nbsp;<BR>చెబుతున్నాయి. సమస్త జ్ఞాన విషయమునా ఈ మాటే సత్యం. అఖండతత్వం&nbsp;<BR>విషయంలోమాత్రం దీని సత్యం కొరవడుతుందా? సమస్త జ్ఞానానికి లక్ష్యమైన&nbsp;<BR>బ్రహ్మమునకు నీవు పరిమితి పెట్టగలవా? సాక్షి అయిన వానికి ఎవరులేనిదే జ్ఞానం&nbsp;<BR>కలుగదో అటువంటి ద్రష్టకు, ఎవనికి గుణాలు లేవో అలాంటి పర&nbsp;<BR>మాత్మకు, ఈ విశ్వ మంతటికీ సాక్షి అయిన వానికి మన ఆత్మలలోని సాక్షికి,&nbsp;<BR>ఎలా అవధులు పెట్టగల్గుతావు? నీవు, వానిని తెలిసికోవడమెలా? నీవు వానిని&nbsp;<BR>ఎలా బంధించగలుగుతావు? ఈ సమస్తమూ, ఈ బ్రహ్మాండమంతా అలాటి వెర్రి-&nbsp;<BR>ప్రయత్నంగా వుంది. ఈ అఖండాత్మ తన ముఖాన్ని చూచుకోవడానికి ప్రయ-&nbsp;<BR>త్నిస్తున్నట్లుంది. అత్యల్పజీవులు మొదలు, అత్యుత్తమ దేవతలవరకు ఆ పరమా-&nbsp;<BR>త్మను ప్రతిబింబింపజేసే అద్దాలలాంటివి. ఆ పరమాత్మ వీటితో తృప్తిపడక&nbsp;<BR>మానవదేహంలో చేరి అదికూడ ఖండంలో ఖండమనీ, అంతా సొంతమే అనీ,&nbsp;<BR>ఇలాటి ఖండ వస్తువులలో అఖండతత్త్వంయొక్క స్వరూపం వ్యక్తం&nbsp;<BR>కాజాలదనీ తెలిసికొంటున్నాం. అంతట తిరుగు ప్రయాణం ప్రారంభమవు-</FONT></p>
<hr class="puTa_virupu">
<table><tr><td><a class=puTa_lanke href=puTa2355.html>p2355</a></td><td>p2356</td><td><a class=puTa_lanke href=puTa2357.html>p2357</a></td></tr></table>
</div></body></html>
