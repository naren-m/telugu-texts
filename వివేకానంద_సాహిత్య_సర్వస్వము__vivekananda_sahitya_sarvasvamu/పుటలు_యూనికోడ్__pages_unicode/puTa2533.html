<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2532.html>p2532</a></td><td>p2533</td><td><a class=puTa_lanke href=puTa2534.html>p2534</a></td></tr></table>
<p><FONT FACE="SHREE900, SHREE, sans-serif" SIZE="3">ప్రహ్లాదుని కథ</FONT></p>
<p><FONT FACE="TimesNewRoman, Times, serif" SIZE="2"><sup>9 </sup>7</FONT></p>
<p><FONT FACE="SHREE902, SHREE, sans-serif" SIZE="4">ప్రహ్లాదుని కథ</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">కాలిఫోర్నియాలో ప్రసంగించబడింది</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">హిరణ్యకశిపుడు రాక్షసుల రాజు. దేవతలు, రాక్షసులు ఒక తండ్రి పిల్లలే&nbsp;<BR>ఐనప్పటికీ వారికి పరస్పరం ఎప్పుడూ యుద్ధమే. మానవులు చేసే యజ్ఞాలలో&nbsp;<BR>హవిర్భాగాలుగాని, లోకపరిపాలనలోను, లోకాలను నడిపించటంలోను రాక్షసుల&nbsp;<BR>వంతు లేదు. కాని అప్పుడప్పుడు వారు ప్రబలులై దేవత లందరిని స్వర్గంనుండి&nbsp;<BR>తరుమగొట్టి, వారి సింహాసనాల నాక్రమించుకొని కొంతకాలం పరిపాలించేవారు.&nbsp;<BR>అప్పుడు దేవతలు సర్వోన్నతుడైన విష్ణుదేవుని ప్రార్థించేవారు. ఆపదనుండి&nbsp;<BR>ఆయన వారిని ఉద్ధరిస్తాడు. రాక్షసులు తరుమగొట్టబడతారు. దేవతలు మళ్లీ&nbsp;<BR>పాలకులవుతారు. రాక్షసరాజైన హిరణ్యకశిపుడు తన వంతు వచ్చినప్పుడు సవతి&nbsp;<BR>తల్లి పుత్రులైన దేవతలను జయించాడు. స్వర్గ సింహాసనాన్ని అధిష్టించి మూడు&nbsp;<BR>లోకాలను పరిపాలించాడు - మానవ మృగ నివాసమైన మధ్యమలోకం, దేవతల&nbsp;<BR>దేవకల్పుల నివాసమైన పాతాళాన్ని, హిరణ్యకశిపుడు విశ్వాని కంతటికీ తానే&nbsp;<BR>దేవుణ్ణని ప్రకటించి, తాను తప్ప వేరే దేవుడు లేడనీ, సర్వశక్తుడైన విష్ణువుపూజ&nbsp;<BR>ఎక్కడా జరుగకూడదనీ, పూజలన్నీ యిక మీద తనకే చెందాలనీ గట్టిగా&nbsp;<BR>శాసించాడు.</FONT></p>
<p><FONT FACE="SHREE900, SHREE, sans-serif" SIZE="3">హిరణ్యకశిపుడికి ప్రహ్లాదుడనే ఒక కుమారుడున్నాడు. ప్రహ్లాదుడికి చిన్న-&nbsp;<BR>తనంనుండే దైవభక్తి కలిగింది. శిశువుగా వున్నప్పుడే దీని సూచనలు అతడిలో&nbsp;<BR>కనిపించాయి. లోకంనుండి తాను తరిమి వేయాలనుకున్న చెడు తన కుటుం-&nbsp;<BR>బంలోనికే చొచ్చుకొని తలఎత్తుతుందని భయపడి దైత్యరాజు తన కుమారుణ్ణి&nbsp;<BR>చండామర్కులనే యిద్దరు గురువుల కప్పగించాడు. వారు నీతినిమయాలను&nbsp;<BR>కట్టుపరచటంలో చాల ఖచ్చితమైనవారు. విష్ణువు పేరైనా ప్రహ్లాదుడి చెవుల్లో పడ-&nbsp;<BR>కూడదని రాజు కఠినంగా శాసించాడు. గురువులు రాజకుమారుణ్ణి తమ&nbsp;<BR>యింటికి పిలుచుకెళ్లి సమవయస్కులతో చేర్చి చదివించసాగారు. కాని బాల&nbsp;<BR>ప్రహ్లాదుడు గ్రంథాలనుండి తాను పాఠాలను నేర్చుకోవటానికి బదులు విష్ణు&nbsp;<BR>పూజావిధానాన్ని యితర బాలురకు నేర్పటానికే కాలాన్నంతా వినియోగించ&nbsp;<BR>సాగాడు. గురువులకు యిది తెలియగానే భయపడ్డారు. ఎందుకంటె అనుల్లంఘ్య-&nbsp;<BR>శాసనుడైన హిరణ్యకశిపుని భయం వారికుంది. కాబట్టి యితర బాలురకు అలా</FONT></p>
<p><FONT FACE="TimesNewRoman, Times, serif" SIZE="2">9 7</FONT></p>
<hr class="puTa_virupu">
<table><tr><td><a class=puTa_lanke href=puTa2532.html>p2532</a></td><td>p2533</td><td><a class=puTa_lanke href=puTa2534.html>p2534</a></td></tr></table>
</div></body></html>
