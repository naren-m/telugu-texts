<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2967.html>p2967</a></td><td>p2968</td><td><a class=puTa_lanke href=puTa2969.html>p2969</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">139</FONT></p>
<p><FONT FACE="SHREE900, SHREE, sans-serif" SIZE="3">‘న సిద్ధ్యతి బ్రహ్మ శతాంతరేఽపి’ నూరు బ్రహ్మకల్పాలకుకూడా ముక్తి&nbsp;<BR>కలుగదు. భగవన్నామస్మరణ, ధ్యానం, పూజ, హోమం, తపస్సు యివన్నీ&nbsp;<BR>వైరాగ్యాన్ని కల్గిస్తాయి. వైరాగ్యం కలగకుండా చేసేవాని ప్రయత్నాలన్నీ లంగరు&nbsp;<BR>తీయకుండా పడవ నడపాలనుకొనేవాడిలాగా వ్యర్థమౌతుంది. ‘న ప్రజయా,&nbsp;<BR>ధనేన, త్యాగేనైకే అమృతత్వ మానశుః’ సంతానం వల్లగాని, ధనం వల్లగాని&nbsp;<BR>అమృతత్వం లభించదు. త్యాగం వల్లనే అమృతత్వం లభిస్తుంది. (కైవల్యోపని-&nbsp;<BR>షత్తు - 3)</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కామాన్ని కాంచనాన్ని త్యాగం చేయటం వల్లనే సర్వం సిద్ధి-&nbsp;<BR>స్తుందా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఈ రెంటిని త్యజించిన తర్వాతకూడా యితర ఆటంకా&nbsp;<BR>లున్నాయి. ఉదాహరణకి, పేరు ప్రఖ్యాతులు అడ్డుతగులుతాయి. ఎంతో అసాధా-&nbsp;<BR>రణమైన ప్రజ్ఞ ఉండేవారు తప్ప ఈ విషయంలో తట్టుకోగలవారు చాల అరుదు.&nbsp;<BR>ప్రజలు వారిపై అనేక గౌరవాలు కురిపిస్తారు. క్రమంగా అనేక భోగాలు చేరుకుం-&nbsp;<BR>టాయి. దీనివల్లనే, ముప్పాతికమంది త్యాగులకు పురోభివృద్ధి కుంటువడు-&nbsp;<BR>తుంది. ఈ మఠ స్థాపనకు, యితర విషయాలకు నేను మళ్లీ యింకోజన్మ ఎత్తా-&nbsp;<BR>లేమో ఎవరికి తెలుసు?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మీరే అలా చెబితే యిక మా బోటివారి గతి ఏమిటి?&nbsp;<BR>స్వామీజీ: భయమెందుకు? ‘అభీ రభీ రభీః’ ‘భయపడవద్దు, భయపడ-&nbsp;<BR>వద్దు, భయపడవద్దు’ నాగమహాశయుని చూచావు కదా! గృహస్థజీవితం&nbsp;<BR>గడుపుతూకూడా ఆయన సన్యాసికంటే ఎక్కువగా ఉన్నాడు. ఇది అసాధారణ-&nbsp;<BR>మైన విషయం! అటువంటివారిని మరొకరిని నేను చూడలేదు. ఎవరైనా&nbsp;<BR>గృహస్థుడుగా ఉండదలిస్తే నాగమహాశయునిలాగా ఉండాలి. తూర్పుబెంగాలు&nbsp;<BR>ఆధ్యాత్మిక గగనసీమలో అతడొక దివ్యజ్యోతిలాగా వెలుగుతున్నాడు. ఆ ప్రాంతం-&nbsp;<BR>లోని ప్రజల్ని ఆయన్ను దర్శించమని చెప్పు. అది వారికి మేలు&nbsp;<BR>చేకూరుస్తుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఈ భూమిపై శ్రీరామకృష్ణుని దివ్యలీలా నాటకంలో&nbsp;<BR>సజీవాకృతి దాల్చిన వినమ్రతామూర్తిగా నాగమహాశయుడు కన్పిస్తున్నాడు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నిస్సందేహంగా అంతే! ఆయనను ఒకసారి దర్శించాలని నాకు&nbsp;<BR>కోరికగా వుంది. నాతోపాటు వస్తావా? వాననీళ్లతో పొంగిపొర్లే పొలాలను&nbsp;<BR>చూడాలని కుతూహలంగా వుంది. ఆయనకు వ్రాస్తావా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: తప్పక వ్రాస్తాను. మీ గురించి వింటే ఆయన ఆనందపరవశు-&nbsp;<BR>డౌతాడు. మీ పాదస్పర్శచే తూర్పుబంగాళం యాత్రాస్థలంగా పునీతమౌతుందని&nbsp;<BR>కూడా చెబుతాడు.</FONT></p>
<hr class="puTa_virupu">
<table><tr><td><a class=puTa_lanke href=puTa2967.html>p2967</a></td><td>p2968</td><td><a class=puTa_lanke href=puTa2969.html>p2969</a></td></tr></table>
</div></body></html>
