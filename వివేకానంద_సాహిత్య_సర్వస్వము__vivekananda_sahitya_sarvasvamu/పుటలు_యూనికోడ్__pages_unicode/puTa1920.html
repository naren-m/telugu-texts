<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1919.html>p1919</a></td><td>p1920</td><td><a class=puTa_lanke href=puTa1921.html>p1921</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">315</FONT></p>
<p><FONT FACE="SHREE900, SHREE, sans-serif" SIZE="3">ప్రయోజనం ఏమీలేదు. అదిగో మనం దాన్నందుకోవచ్చును. ఇప్పుడు డెక్‌మీద&nbsp;<BR>పెట్టండి. చాల జాగ్రత్త. అది మీదపడితే చేతిని తటాలున లాగెయ్యండి. తోక-&nbsp;<BR>వద్దకు పోవద్దు! జాగ్రత్త! ఇప్పుడు తాడు వదలండి! అబ్బ! పక్కన పడింది! ఎంత&nbsp;<BR>పెద్ద సొరచేప! కింద పడ్డప్పుడు ఎంత చప్పుడైంది! సరే ఎంతసేపని తప్పుకొని&nbsp;<BR>తిరుగుతాం. అదిగో ఆ మొద్దుతో దాని నెత్తిమీద బాదండి. ఓ మిలటరీ మనిషీ!&nbsp;<BR>నువ్వే ఆ పని చెయ్యటానికి తగినవాడివి’’ అని వారరిచారు. ఆ మిలటరీ వ్యక్తి&nbsp;<BR>దుస్తులంతా రక్తమయం. అతడు ఒక దూలాన్ని పట్టుకొని ఆ సొరచేప తలమీద&nbsp;<BR>బాదటం మొదలుపెట్టాడు. ఓడమీద వున్న స్త్రీలందరూ ‘‘ఎంత క్రూరం!&nbsp;<BR>ఘోరం! చంపవద్దు! చంపవద్దు!’’ అని గోలచేస్తున్నారు. కాని వా రా దృశ్యాన్ని&nbsp;<BR>చూడకుండా వూరుకొన్నారా? ఇంతటితో యీ ఘోరదృశ్యం అంతమవనీ! ఆ&nbsp;<BR>సొరచేప పొట్ట కోసారు. దాని పొట్టలోనుండి రక్తం ప్రవహించింది. అక్కడున్న-&nbsp;<BR>వారు గుండెను వేరువేరుగా కోసి దాని పేగులు తీసేశారు. ఐనా దాని శరీరం&nbsp;<BR>యింకా కదులుతూనేవుంది. దాని పొట్టలో బొమికలు, చర్మం, మాంసం,&nbsp;<BR>కొయ్యలు పోగుపడి వున్నాయి. వాటి నన్నింటిని పైకితీసారు. ఈ విషయాలు&nbsp;<BR>పోనివ్వండి. ఒక సంగతి - ఆ రోజు నా ఆహారం యించుమించుగా పాడై&nbsp;<BR>పోయింది. ఎక్కడ కెళ్లినా ఆ సొరచేప కంపే!</FONT></p>
<p><FONT FACE="SHREE900, SHREE, sans-serif" SIZE="3">కాలువ తవ్వకాల్లో సూయజ్‌కాలువ తవ్వకం ఆశ్చర్యకరమైంది. ‘ఫెర్డి-&nbsp;<BR>నాండ్‌ డి లెస్సెప్స్‌’ అనే ఒక ఫ్రెంచ్‌ ఇంజనీరు యీ కాలువను తవ్వించాడు.&nbsp;<BR>ఈ కాలువ మధ్యధరా సముద్రాన్ని, ఎర్రసముద్రాన్ని కలుపుతూ, భారతదేశానికి&nbsp;<BR>ఐరోపాకు మధ్య వాణిజ్య సంబంధాలను అభివృద్ధి చేసింది.</FONT></p>
<p><FONT FACE="SHREE900, SHREE, sans-serif" SIZE="3">అతిప్రాచీన కాలంనుండి ప్రస్తుత మానవ నాగరికతకు దోహదాలైన&nbsp;<BR>భారతీయ వాణిజ్యమే ఎంతో ముఖ్యమైంది. బహు పురాతన కాలంనుండి భారత&nbsp;<BR>దేశం భూసారంలోను, వాణిజ్య పరిశ్రమల్లోను తక్కిన అన్ని దేశాలకంటె ఎంతో&nbsp;<BR>ఉచ్ఛదశలో వుంది. ఒక శతాబ్దం క్రితంవరకు ప్రపంచానికంతకీ కావలసిన&nbsp;<BR>వస్త్రాలు, ప్రత్తి, జనపనార, నీలిమందు, లక్క, బియ్యం, రత్నాలు, ముత్యాలు&nbsp;<BR>అన్నీ భారతదేశంనుండే సరఫరా అయేవి. ఇంతేకాదు, ప్రపంచంలో ఏ యితర&nbsp;<BR>దేశంలోకూడా భారతదేశంలో మాదిరి ‘కిన్‌కాబు’లాంటి పట్టు, ఉన్నివస్త్రాలు&nbsp;<BR>లభించేవి కావు. లవంగాలు, ఏలకులు, మిరియాలు, యితర సుగంధద్రవ్యాలు&nbsp;<BR>భారతదేశంనుండి లభించేవి. అందుచేత అతిప్రాచీన కాలంనుండి ఎప్పుడెప్పుడు&nbsp;<BR>ఏఏ దేశం నాగరికమౌతూ వస్తోందో అప్పుడప్పుడల్లా ఆయా నాగరిక&nbsp;<BR>పదార్థాలకు, వస్తు సామగ్రికి అది భారతదేశం మీదే ఆధారపడుతూ వచ్చింది.&nbsp;<BR>ఈ వాణిజ్యమంతా ముఖ్యంగా రెండు మార్గాలద్వారా జరిగేది. ఒకటి</FONT></p>
<hr class="puTa_virupu">
<table><tr><td><a class=puTa_lanke href=puTa1919.html>p1919</a></td><td>p1920</td><td><a class=puTa_lanke href=puTa1921.html>p1921</a></td></tr></table>
</div></body></html>
