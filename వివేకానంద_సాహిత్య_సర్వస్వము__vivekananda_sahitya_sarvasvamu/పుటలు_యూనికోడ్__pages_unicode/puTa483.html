<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa482.html>p482</a></td><td>p483</td><td><a class=puTa_lanke href=puTa484.html>p484</a></td></tr></table>

<p><FONT FACE="TimesNewRoman, Times, serif" SIZE="2">6 8</FONT></p>
<p><FONT FACE="SHREE900, SHREE, sans-serif" SIZE="3">అని అనుకోగానే దుఃఖం మనలను ఆవరిస్తుంది. ‘నా బిడ్డ’ అనికూడా మనసులో&nbsp;<BR>అనుకోవద్దు, బిడ్డ వుండనీ, కాని అది ‘నాది’ అనుకోకు. ‘నా దేహం’ అనుకోకు.&nbsp;<BR>ఉన్న చిక్కంతా ఇందులో వున్నది. ఈ శరీరం నీది కాదు, నాది కాదు, మరె-&nbsp;<BR>వ్వరిదీ కాదు. ప్రకృతి నియమాలచే యీ శరీరాలు వస్తూ పోతున్నాయి; కాని&nbsp;<BR>మనకు బంధం లేదు, మనం సాక్షులం. పటానికి ఎంత స్వాతంత్య్రం వుందో,&nbsp;<BR>గోడ కెంత స్వాతంత్య్రం వుందో యీ శరీరానికీ అంతే స్వాతంత్య్రం వుంది.&nbsp;<BR>అలాంటప్పుడు యీ శరీరం పట్ల మన కెందుకింత వ్యామోహం? చిత్రకారుడు&nbsp;<BR>చిత్రాన్నొకదాన్ని రాసి వెళ్లిపోతున్నాడు. ‘ఇది నా అధీనంలో వుండాలి’ అనే మమ-&nbsp;<BR>కారాన్ని పొందవద్దు. పొందితే, నీకు దుఃఖం మొదలైనట్లే!</FONT></p>
<p><FONT FACE="SHREE900, SHREE, sans-serif" SIZE="3">కాబట్టి కర్మయోగం యిలా బోధిస్తుంది: ‘‘స్వార్థచింతను మమకారాన్ని&nbsp;<BR>తల ఎత్తనియ్యవద్దు; వీటిని నువ్వు అణచగలిగినప్పుడు అణచివెయ్యి, మన&nbsp;<BR>స్సులో దానికి సంబంధించిన వృత్తినికూడా కలుగనియ్యవద్దు. ఆ తరువాత&nbsp;<BR>నువ్వు సంసారంలో ప్రవేశించి యథాశక్తి కర్మను నిర్వర్తించవచ్చును. అప్పుడు&nbsp;<BR>లోకంలో నీ ఇష్టంవచ్చినవారితో సంచరించు, ఇష్టంవచ్చిన చోటుకు వెళ్లు, దాని-&nbsp;<BR>వలన లేశమైనా నీకు దోషం అంటదు. నీళ్లలో వున్నా తామరాకును నీళ్లంటటం&nbsp;<BR>లేదు, నువ్వూ అలాగే సంసారంలో వర్తింపవచ్చును. ఇదే వైరాగ్యం.’’ వైరాగ్యం&nbsp;<BR>లేనిదే ఏ యోగాన్ని సాధింపలేమని మీకు చెప్పినట్లు నాకు జ్ఞాపకం. అన్ని యోగా-&nbsp;<BR>లకు వైరాగ్యమే మూలాధారం. ఇళ్లలో వుండటం, మంచి దుస్తులు ధరించటం,&nbsp;<BR>మధుర భక్ష్యాలను తినటం మానేసి, ఏ ఎడారికో వెళ్లి నివసించేవాడు పరమ-&nbsp;<BR>రక్తుడై వుండవచ్చును. అతడికున్నదంతా అతడి శరీరమే. శరీరమే తన సర్వ-&nbsp;<BR>స్వంగా అతడు గణింపవచ్చును. జీవించినంత కాలం శరీరం కోసమే బాధలు పడ-&nbsp;<BR>తాడు. శరీరానికై మనం చేసేదేదీ వైరాగ్యం కాదు. వైరాగ్యమంతా మనోగతం.&nbsp;<BR>‘నేను, నాది’ అనేవి మానసిక పాశాలు. ఈ పాశాలతో, శరీరంతో, ఇంద్రియ&nbsp;<BR>విషయాలతో బంధింపబడని పక్షంలో మనం ఎక్కడవున్నా, ఏమిగావున్నా విరక్తు&nbsp;<BR>లమే. ఒకడు సింహాసనాసీనుడై వుండీ పరమవిరక్తుడుగాను, మరొకడు చింపిరి-&nbsp;<BR>గుడ్డలు ధరించే పరమరక్తుడుగాను వుండవచ్చును. మొట్టమొదట మనం వైరా-&nbsp;<BR>గ్యాన్ని సంపాదించి తరువాత నిర్విరామ కర్మాచరణదక్షులం కావాలి. వైరాగ్యం&nbsp;<BR>కష్టసాధ్యమనటం నిజమే. ఐనా కర్మయోగం మనకు ఆ సాధనకు అనువైన&nbsp;<BR>మార్గాన్ని చూపుతుంది.</FONT></p>
<p><FONT FACE="SHREE900, SHREE, sans-serif" SIZE="3">వైరాగ్యసాధనకు రెండుమార్గాలు వున్నాయి. దీనిలో ఒకటి భగవంతునిలో-&nbsp;<BR>గాని, మరెలాటి బాహ్యసాహాయ్యంలోగాని నమ్మకంలేని మార్గం. వారి ఉపా-&nbsp;<BR>యాలు స్వంత ఉపాయాలు. ‘నేను విరక్తుడను కావాలి’ అనే దృఢనిశ్చయాన్ని</FONT></p>
<hr class="puTa_virupu">
<table><tr><td><a class=puTa_lanke href=puTa482.html>p482</a></td><td>p483</td><td><a class=puTa_lanke href=puTa484.html>p484</a></td></tr></table>
</div></body></html>
