<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1642.html>p1642</a></td><td>p1643</td><td><a class=puTa_lanke href=puTa1644.html>p1644</a></td></tr></table>
<p><FONT FACE="SHREE900, SHREE, sans-serif" SIZE="3">38 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">దేనినుండి యీ సమస్తం సృష్టించబడింది? నిమిత్త కారణాన్ని (దేవుడు)&nbsp;<BR>అలా వుంచండి. ఈ విశ్వాన్ని దేవుడు సృష్టించాడనటం అలా వుంచండి. దేని-&nbsp;<BR>నుండి దేవుడు యీ విశ్వాన్ని సృష్టించాడు? అన్ని ప్రశ్నలలోను యిదే పెద్దప్రశ్న.&nbsp;<BR>ఈ ప్రశ్నను గురించే తత్త్వశాస్త్రాలన్నీ మీమాంస చేయసాగాయి. ఒక సిద్ధాంతం&nbsp;<BR>ప్రకారం దేవుడు, జీవుడు, ప్రకృతి - ఈ మూడు సమాంతరరేఖల మాదిరి&nbsp;<BR>అనాదిగా వున్న తత్త్వాలు. వీటిలో ప్రకృతి, జీవుడు పరాధీనాలు; దేవుడు&nbsp;<BR>స్వతంత్ర సత్యం. భౌతికపదార్థంలోని ప్రతి అణువు మాదిరి ప్రతిజీవుడు ఈశ్వ-&nbsp;<BR>రేచ్ఛకు పూర్తిగా అధీనుడు. తక్కిన మెట్లను పరిశీలించటానికి ముందు ఆత్మను&nbsp;<BR>గురించిన అభిప్రాయాన్ని పరిశీలిద్దాం. ఈ పరిశీలనలో పాశ్చాత్య తత్త్వశాస్త్రానికి,&nbsp;<BR>వేదాంత శాస్త్రానికి యీ విషయంలో ఎంతో వ్యత్యాసం వుందని తెలుస్తుంది.&nbsp;<BR>మనస్తత్వశాస్త్రం భారతీయు లందరిది ఒకటే. అది ప్రాచీన సాంఖ్యుల మనస్త-&nbsp;<BR>త్వశాస్త్రమే. దాని ప్రకారం తరంగ ప్రసారంవల్ల ఇంద్రియాలు చూడగలుగు&nbsp;<BR>తున్నాయి. అది మొదట బాహ్యేంద్రియాలను తాకుతుంది. బాహ్యేంద్రియాల&nbsp;<BR>నుండి అంతరింద్రియాలకు, అంతరింద్రియాలనుండి మనస్సుకు, మనస్సు-&nbsp;<BR>నుండి బుద్ధికి, బుద్ధినుండి ఆత్మ అనబడే అఖండ తత్త్వానికి ప్రసారం జరుగు-&nbsp;<BR>తుంది. ఆధునిక శారీరకశాస్త్రం (ఫిజియాలజీ) వివిధాలైన ఇంద్రియ బోధాల-&nbsp;<BR>కున్న కేంద్రాలను గుర్తించింది. దిగువ కేంద్రాలు, ఉన్నతశ్రేణికి చెందిన కేంద్రాలు&nbsp;<BR>- యీ ఉభయ కేంద్రాలు అంతరింద్రియాలకు, మనస్సుకు అనుగుణాలుగా&nbsp;<BR>వున్నాయి. కాని అన్ని కేంద్రాలను అధీనంలో వుంచుకోగల కేంద్ర మొకటి&nbsp;<BR>కనుక్కోబడలేదు. ఈ కేంద్రాలను ఐక్యం చేసేదేదో శారీరకశాస్త్రం చెప్పలేకుంది.&nbsp;<BR>ఈ కేంద్రాల ఐక్య మెక్కడ? మెదడులోని కేంద్రాలు వేర్వేరు. ఇతర కేంద్రాల&nbsp;<BR>నన్నింటిని అజమాయిషీలో వుంచగల కేంద్రం ఒక్కటీ లేదు. కాబట్టి యీ&nbsp;<BR>విషయంలో భారతీయ మనస్తత్వశాస్త్రానికి ఆక్షేపం లేదు. స్వరూప సమగ్రతకు&nbsp;<BR>యీ ఏకీకరణం అవసరం. ఇంద్రియాలు అందించే వాటిని ప్రతిఫలింపచేసేది&nbsp;<BR>ఒకటి కావాలి. అలాంటి దొకటి లేకపోతే మిమ్మల్ని గురించిగాని, ఒక పటాన్ని&nbsp;<BR>గురించిగాని, మరి దేన్ని గురించీ నే నేమీ తెలుసుకోలేను. ఐక్యాన్ని గురించిన&nbsp;<BR>దొకటి లేకపోతే మనం కేవలం చూస్తాం. కొంతసేపయ్యాక ఊపిరి పీలుస్తాం,&nbsp;<BR>ఆ తరువాత వింటాం. ఇలా ఒక క్రమంలో జరగాల్సిందే. మాట్లాడే ఒక వ్యక్తి&nbsp;<BR>మాటలను వింటున్నంతసేపూ నే నతణ్ణి చూడనే చూడను. ఎందుకంటె&nbsp;<BR>కేంద్రాలు వేర్వేరు కాబట్టి.</FONT></p>
<p><FONT FACE="SHREE900, SHREE, sans-serif" SIZE="3">ఈ దేహం అణువులతో ఏర్పడింది. ఆ అణువులను అచిత్పదార్థ&nbsp;<BR>మంటాం. అది జడం, అచేతనం. వేదాంతులు సూక్ష్మదేహ మనేది యిటు</FONT></p>
<hr class="puTa_virupu">
<table><tr><td><a class=puTa_lanke href=puTa1642.html>p1642</a></td><td>p1643</td><td><a class=puTa_lanke href=puTa1644.html>p1644</a></td></tr></table>
</div></body></html>
