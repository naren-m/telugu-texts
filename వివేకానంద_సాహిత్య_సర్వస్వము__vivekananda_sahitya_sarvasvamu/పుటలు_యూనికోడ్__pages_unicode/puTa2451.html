<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2450.html>p2450</a></td><td>p2451</td><td><a class=puTa_lanke href=puTa2452.html>p2452</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీరామకృష్ణులు : ఆయన జీవితం - బోధనలు</FONT></p>
<p><FONT FACE="TimesNewRoman, Times, serif" SIZE="2"><sup>15</sup></FONT></p>
<p><FONT FACE="SHREE900, SHREE, sans-serif" SIZE="3">విజయవంతంగా ప్రచారం పొందుతూందంటే దీనిపట్ల మనం ఎంతో శ్రద్ధ&nbsp;<BR>వహించాలని చెప్పక తప్పదు.’’</FONT></p>
<p><FONT FACE="SHREE900, SHREE, sans-serif" SIZE="3">మాక్స్‌ముల్లర్‌ తన పుస్తకం మొదటి విభాగంలో మహాత్ముడంటె ఎవరు,&nbsp;<BR>జీవితంలోని నాలుగు దశలు, యోగాభ్యాసాలు మొదలైన వాటిని గురించి చర్చిం-&nbsp;<BR>చాక, దయానంద సరస్వతి, పవహారీబాబా, దేవేంద్రనాథ ఠాకూర్‌, రాయ్‌&nbsp;<BR>సాలిగ్రామ్‌ సాహెబ్‌ బహద్దుర్‌ (రాధాస్వామి మత నాయకుడు) లను గురించి&nbsp;<BR>కొంత ప్రస్తావించాడు. తరువాత శ్రీరామకృష్ణుల జీవితాన్ని ప్రారంభించాడు.</FONT></p>
<p><FONT FACE="SHREE900, SHREE, sans-serif" SIZE="3">సంభాషణ పద్ధతిలో చరిత్ర వ్రాయటం చరిత్ర గ్రంథాలన్నింట్లోను తప్పని&nbsp;<BR>సరైంది. ఇందులో ఒక చిక్కువుంది. ఆ చెప్పేవాడి యిష్టాయిష్టాలనుబట్టి&nbsp;<BR>యథార్థాలు మార్పు చెందుతాయి. కాని మాక్స్‌ముల్లర్‌ కూడ యీ సంభాషణా&nbsp;<BR>పద్ధతిని కొంత అనుసరించకపోలేదు. కాని శ్రీరామకృష్ణుల జీవితంలోని యథార్థ&nbsp;<BR>విషయాలను సంగ్రహించటంలో ఆయన ఎంతో శ్రమపడ్డారు. నేను శ్రీరామకృష్ణ&nbsp;<BR>పరమహంస దాసానుదాసుణ్ణి. మాక్స్‌ముల్లర్‌ పండితుడు తాను శ్రీరామకృష్ణులను&nbsp;<BR>గురించి సంపాదించిన ఉదంతాన్నంతా సునిశితతర్కంతో నిష్పాక్షికంగా నిర్ధారణ&nbsp;<BR>చేసికొన్నా యీ మాటలు వ్రాయక వదలిపెట్టలేదు. ‘‘ఐనప్పటికీ వున్నదున్నట్లు&nbsp;<BR>చిత్రించడానికి నేనెంత ప్రయత్నించినా యీ సంభాషణాపద్ధతి వల్ల కొంతమంది&nbsp;<BR>భక్తులు ఆయన జీవితానికి సహజంగా ఆపాదించే మహిమలు&nbsp;<BR>అక్కడక్కడ సూచనమాత్రంగా నా పుస్తకంలో కానవస్తాయి.’’ ఆయన యీ&nbsp;<BR>పలుకులు బ్రహ్మసమాజ ప్రచారకుడైన ప్రతాపచంద్ర మజుందార్‌, ఆయన&nbsp;<BR>అనుయాయులు కొందరు ‘శ్రీరామకృష్ణుల గురించి ఎక్కువగా చెప్పవద్దు’ అని&nbsp;<BR>వ్రాసిన ఉత్తరాలకు సమాధానంగా చెప్పినవి. బెంగాల్లో మనలో మనం యితరులు&nbsp;<BR>పచ్చగా వుండటం చూసి సహించం. కాబట్టి మాక్స్‌ముల్లర్‌ పండితుడన్నట్లు&nbsp;<BR>భావబంధుర మధుర వాక్కులను మనం బాగామననం చేసుకోవాలి.</FONT></p>
<p><FONT FACE="SHREE900, SHREE, sans-serif" SIZE="3">ఈ పుస్తకంలో సరళభాషలో సంగ్రహంగా శ్రీరామకృష్ణుల జీవితం&nbsp;<BR>చిత్రించబడింది. రచయిత ప్రతిమాటను తూచితూచి వాడాడు. ‘ఒక&nbsp;<BR>యథార్థమైన మహాత్ము’డనే వ్యాసంలో అక్కడక్కడ మెరుస్తూన్న రవ్వలు చాల&nbsp;<BR>జాగ్రత్తగా పొదుగబడ్డాయి. ఒకపక్క క్రైస్తవ మిషనరీలు, మరోపక్క మన బ్రహ్మ&nbsp;<BR>సమాజస్థులు వున్నారు. రెండు భయంకర సన్నివేశాల మధ్య, ఇరుకు తోవలో&nbsp;<BR>నౌకను నడిపినట్లు, మాక్స్‌ముల్లర్‌ యీ యిరువురు తగాదాలకు తట్టుకొంటూ&nbsp;<BR>యీ పుస్తకాన్ని రచించాడు. పూర్వం వ్రాసిన ‘ఒక యథార్థమైన మహాత్ము’డనే&nbsp;<BR>వ్యాసంవల్ల క్రైస్తవ మిషనరీలు, బ్రహ్మసమాజస్థులు మాక్స్‌ముల్లర్‌ పండితుని&nbsp;<BR>మీద విరుచుకొనిపడ్డారు. కాని, మాక్స్‌ముల్లర్‌ పండితుడు తన రచనలో వారి</FONT></p>
<hr class="puTa_virupu">
<table><tr><td><a class=puTa_lanke href=puTa2450.html>p2450</a></td><td>p2451</td><td><a class=puTa_lanke href=puTa2452.html>p2452</a></td></tr></table>
</div></body></html>
