<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3730.html>p3730</a></td><td>p3731</td><td><a class=puTa_lanke href=puTa3732.html>p3732</a></td></tr></table>

<p><FONT FACE="TimesNewRoman, Times, serif" SIZE="2">1 0 4</FONT></p>
<p><FONT FACE="SHREE900, SHREE, sans-serif" SIZE="3">శారదానందుడికి నా ప్రేమ, నీకు నా అనంతమైన ప్రేమ, కృతజ్ఞతలు.</FONT></p>
<p><FONT FACE="SHREE900, SHREE, sans-serif" SIZE="3">భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">3 6 1</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి క్రిస్టిన్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">డార్జిలింగ్‌,</FONT></p>
<p><FONT FACE="SHREE900, SHREE, sans-serif" SIZE="3">తిరుగు చిరునామా: ఆలంబజార్‌ మఠం,</FONT></p>
<p><FONT FACE="SHREE900, SHREE, sans-serif" SIZE="3">కలకత్తా, మార్చ్‌ 16, 1897.</FONT></p>
<p><FONT FACE="SHREE900, SHREE, sans-serif" SIZE="3">ప్రియ క్రిస్టినా,</FONT></p>
<p><FONT FACE="SHREE900, SHREE, sans-serif" SIZE="3">ఫోటోగ్రాఫ్‌కు, పద్యానికి అనేకానేక ధన్యవాదాలు. దాన్లో సగం సుందరంగా&nbsp;<BR>వున్నదాన్నికూడ నే నెన్నడూ చూడలేదు. శ్రీలంకనుండి కలకత్తా చేరటానికి నేను&nbsp;<BR>చేయాల్సిన పని అధికంగా వుండటంవల్ల, అమూల్యమైన నీ కానుకను అందు-&nbsp;<BR>కొన్నట్లు యింతకంటె ముందుగా రాయలేకపోయాను. పని నన్ను శిథిలావస్థ-&nbsp;<BR>లోకి తెచ్చింది. మధుమేహం </FONT><FONT FACE="TimesNewRoman, Times, serif" SIZE="2">(diabetes)</FONT><FONT FACE="SHREE900, SHREE, sans-serif" SIZE="3"> పట్టుకొంది. ఇది నయంకాని జబ్బు.&nbsp;<BR>కొలది సంవత్సరాల్లో యిది నన్ను తీసుకుపోతుంది.</FONT></p>
<p><FONT FACE="SHREE900, SHREE, sans-serif" SIZE="3">నే నిప్పుడు నీకు డార్జిలింగ్‌నుండి రాస్తున్నాను. ఇది కలకత్తాకు అత్యంత&nbsp;<BR>సమీపంలోని వేసవి విడిది పట్టణం. లండన్‌లో వున్నంత చల్లని వాతావరణం&nbsp;<BR>యిక్కడుంటుంది. అది నాకు కాస్త స్వస్థత కలిగించింది. నేను బతికివుంటే&nbsp;<BR>బహుశా వచ్చే సంవత్సరం నేను అమెరికా రాగలను.</FONT></p>
<p><FONT FACE="SHREE900, SHREE, sans-serif" SIZE="3">మీరంతా ఎలా వున్నారు? శ్రీమతి ఫంకె, శ్రీమతి ఫెల్ప్స్‌ ఎలా వున్నారు?&nbsp;<BR>అవకాశం వున్నప్పుడు నువ్వు కాసిని డాలర్లు పొదుపు చేస్తున్నావా? అది</FONT></p>
<p><FONT FACE="SHREE900, SHREE, sans-serif" SIZE="3">చాలముఖ్యం.</FONT></p>
<p><FONT FACE="SHREE900, SHREE, sans-serif" SIZE="3">తపాలు పోయే సమయమవుతున్నందున త్వరపడుతున్నాను. నన్ను గౌర-&nbsp;<BR>వించటానికి భారతదేశ ప్రజలు ఒక్క సమూహంగా లేచారని తెలిస్తే నువ్వు సంతో-&nbsp;<BR>షిస్తావు. నేను ఆరాధ్యదైవమైనా నాకు సమర్పించిన స్వాగతపత్రాలు, దానికి నే&nbsp;<BR>నిచ్చిన సమాధానాలు అన్నీ కూర్చి మిస్టర్‌ గుడ్విన్‌ ఒక పుస్తకంగా ప్రచురించ&nbsp;<BR>బోతున్నాడు. అన్నిచోట్ల జరిగిన ప్రజల ఉత్సాహ ప్రదర్శనలన్నీ అద్భుతంగా&nbsp;<BR>వున్నాయి.</FONT></p>
<p><FONT FACE="SHREE900, SHREE, sans-serif" SIZE="3">సర్వప్రేమలో,</FONT></p>
<p><FONT FACE="SHREE900, SHREE, sans-serif" SIZE="3">మీ వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3730.html>p3730</a></td><td>p3731</td><td><a class=puTa_lanke href=puTa3732.html>p3732</a></td></tr></table>
</div></body></html>
