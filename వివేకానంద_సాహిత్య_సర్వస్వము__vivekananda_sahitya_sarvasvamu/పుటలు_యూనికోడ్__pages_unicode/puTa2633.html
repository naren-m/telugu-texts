<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2632.html>p2632</a></td><td>p2633</td><td><a class=puTa_lanke href=puTa2634.html>p2634</a></td></tr></table>
<p><FONT FACE="SHREE900, SHREE, sans-serif" SIZE="3">భారతదేశ చారిత్రక క్రమపరిణామం</FONT></p>
<p><FONT FACE="Bookman-Light, Bookman, serif" SIZE="2">197</FONT></p>
<p><FONT FACE="SHREE900, SHREE, sans-serif" SIZE="3">వుండినది. కురుపాంచాల యుద్ధానంతరం మగధరాజులు ఒక రకమైన&nbsp;<BR>ప్రాధాన్యాన్ని గడించారు.</FONT></p>
<p><FONT FACE="SHREE900, SHREE, sans-serif" SIZE="3">ఈ తూర్పు ప్రాంతమే బౌద్ధుల సంస్కరణ మరియు ప్రధాన కార్య&nbsp;<BR>రంగంగా నెలకొంది. మౌర్యరాజులు యీ నూతనోద్యమానికి ఆదరం కల్పించి&nbsp;<BR>నడిపినప్పుడు, యీ కొత్త మత ప్రచారక వర్గంవారుకూడ పాటలీపుత్ర&nbsp;<BR>ప్రభువులతో చేతులు కలిపారు. బౌద్ధమత ప్రాచుర్యం, దాని తాజాశక్తి - వీటి&nbsp;<BR>తోడ్పాటుతో మౌర్యరాజులు భారతదేశాన్ని పరిపాలించిన చక్రవర్తులలో సాటి-&nbsp;<BR>లేనివారైనారు. ఈ మౌర్య రాజుల అధికార ఫలితంగా నేటికీ మనం చూస్తున్న&nbsp;<BR>రీతిలో బౌద్ధమతం విశ్వవ్యాప్తమైన మతమయింది.</FONT></p>
<p><FONT FACE="SHREE900, SHREE, sans-serif" SIZE="3">ప్రాచీన రూపంలోని వైదిక మతాల అనితరత్వం ఆ మతాలకు బైటనుండి&nbsp;<BR>సిద్ధంగా లభించే సహాయాన్ని పొందనివ్వక అడ్డుపడింది. ఐనా ఆ గుణమే తిరిగి&nbsp;<BR>వైదిక మత స్వచ్ఛతను కాపాడింది; ఉదాత్తతను చెరచే అనుత్తమాంశాలను చేర-&nbsp;<BR>నివ్వకుండా దాన్ని రక్షించింది. ఇక బౌద్ధం తన ప్రచారావేశంలో అపవిత్రాం&nbsp;<BR>శాలను తనలో కలుపుకొని పతనం చెందింది.</FONT></p>
<p><FONT FACE="SHREE900, SHREE, sans-serif" SIZE="3">ప్రతి మార్పుకు తలఒగ్గే గుణం భారతీయ బౌద్ధమతంలో అమితంగా&nbsp;<BR>వున్నందువల్ల సుదీర్ఘకాలక్రమంలో అది తన వ్యక్తిత్వాన్ని కోల్పోయింది.&nbsp;<BR>సామాన్యజనానికి అనుకూలించాలనే పట్టుదలవల్ల కొన్ని శతాబ్దాల్లో అది తన&nbsp;<BR>మాతృమతపు బౌద్ధిక శక్తియొక్క ధాటికి తట్టుకోలేకపోయింది. ఈలోగా వైదిక&nbsp;<BR>మతస్థులు జంతుబలులు మొదలైన ఆక్షేపణీయ తమ పూర్వాచారాలను చాలవ-&nbsp;<BR>రకు వదలిపెట్టారు. అంతేగాక విగ్రహారాధన, ఊరేగింపులు మొదలైన ప్రజారం-&nbsp;<BR>జకోత్సవాలను యీ వైదికమతం తన విప్లవపుత్రిక ఐన బౌద్ధంనుండి చక్కగా&nbsp;<BR>నేర్చింది. ఫలితంగా అప్పటికే పతనోన్ముఖమౌతూన్న భారతీయ బౌద్ధ సామ్రా-&nbsp;<BR>జ్యాన్నంతటినీ తనలో యిమిడ్చివేసుకోవటానికి సిద్ధపడింది.</FONT></p>
<p><FONT FACE="SHREE900, SHREE, sans-serif" SIZE="3">సిథియనుల దండయాత్రతో పాటలీపుత్ర సామ్రాజ్యం అంతరించి బౌద్ధ-&nbsp;<BR>మతానికి వినాశం వాటిల్లింది.</FONT></p>
<p><FONT FACE="SHREE900, SHREE, sans-serif" SIZE="3">బౌద్ధమత ప్రచారకులు మధ్య ఆసియా మీద జరిపిన దండయాత్రలచేత&nbsp;<BR>సిథియనులు వారి మీద కోపాద్దీప్తులై వుండిరి. సిథియనులు సూర్యోపాసకులు.&nbsp;<BR>వైదిక మతస్థులుకూడ సూర్యోపాసకు లైనందువల్ల వీరిద్దరిమధ్యా సామరస్యం కలి-&nbsp;<BR>గింది. బ్రాహ్మణులుకూడ యీ సిథియనుల ఆచారాల్లో పెక్కింటిని&nbsp;<BR>ఆధ్యాత్మీకరించి, వాటిని అవలంబించారు. ఫలితంగా సిథియనులు హృదయ&nbsp;<BR>పూర్వకంగా యీ వైదిక బ్రాహ్మణుల పక్షంలో చేరారు.</FONT></p>
<hr class="puTa_virupu">
<table><tr><td><a class=puTa_lanke href=puTa2632.html>p2632</a></td><td>p2633</td><td><a class=puTa_lanke href=puTa2634.html>p2634</a></td></tr></table>
</div></body></html>
