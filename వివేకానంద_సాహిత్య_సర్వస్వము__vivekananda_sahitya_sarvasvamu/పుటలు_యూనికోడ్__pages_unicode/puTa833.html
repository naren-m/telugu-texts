<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa832.html>p832</a></td><td>p833</td><td><a class=puTa_lanke href=puTa834.html>p834</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ఉపోద్ఘాతం</FONT></p>
<BR>
<p><FONT FACE="SHREE900, SHREE, sans-serif" SIZE="3">9</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆంతర ప్రపంచాన్నుండి ప్రారంభించి, ఆంతరప్రకృతిని పరిశోధించి,&nbsp;<BR>తన్మూలంగా బాహ్యాంతర ప్రకృతినంతా వశం చేసుకోవటమే రాజయోగ ఆశయం.&nbsp;<BR>ఇది చాలా పురాతన యత్నం. ముఖ్యంగా హిందూదేశం ఈ సాధనకు పట్టుకొమ్మ&nbsp;<BR>అయినా ఇతర దేశస్థులు కూడా ఈ విషయంలో కృషి చేశారు. పాశ్చాత్యదేశాల్లో&nbsp;<BR>దీన్ని ఏదో గూఢవిద్యగా భావించి, ఇలాంటి సాధన చేసేవారిని మాంత్రికులని -&nbsp;<BR>తాంత్రికులని తలచి వారిని మంటల్లోకి నెట్టి చంపారు. హిందూదేశంలోనైతే ఇది&nbsp;<BR>అనేక కారణాలవల్ల స్వార్థపరుల పాలయింది. వారు ఈ విద్యను నూటికి&nbsp;<BR>తొంబదిపాళ్లు ధ్వంసం చేసి, మిగిలిన దానిని రెండవ కంటికి తెలియని పరమ&nbsp;<BR>రహస్యంగా ఉంచేందుకు ప్రయత్నించారు. నేడు పాశ్చాత్యదేశాల్లో గురువుల పేర&nbsp;<BR>చాలామంది బయలు దేరారు. హిందూదేశంలో కూడా ఇలాంటి ఉపదేశకులు&nbsp;<BR>బయలుదేరినప్పటికీ, వారికి ఈ విషయంలో కొంత పరిజ్ఞానం ఉండటం వల్ల,&nbsp;<BR>ఏమీ తెలియని ఈ నవీన వ్యాఖ్యాతలకన్నా వారు యోగ్యులేనని చెప్పవచ్చు.</FONT></p>
<p><FONT FACE="SHREE900, SHREE, sans-serif" SIZE="3">ఈ యోగపద్ధతుల్లో ఏది గుప్తంగా ఉంటుందో, పరమరహస్యంగా&nbsp;<BR>ఉంటుందో, దాన్ని వెంటనే పరిత్యజించాలి. జీవయాత్రలో బలమే మనకు సరైన&nbsp;<BR>త్రోవ చూపుతుంది. సమస్త విషయాల్లో మిమ్ము బలహీనులుగా చేసేవాటి నెల్లా&nbsp;<BR>విసర్జించేలా, పారమార్థిక విషయాల్లో కూడా అలాంటి వాటిని విసర్జించాలి.&nbsp;<BR>వాటితో మీకెలాంటి జోక్యం ఉండకూడదు. మంత్ర తంత్ర బంధుర&nbsp;<BR>విషయాన్వేషణల వల్ల మనిషి బుద్ధి బలహీనమవుతుంది. ‘శాస్త్రాల కెల్లా మేలిమి&nbsp;<BR>బంగారు’ అనదగ్గ యోగశాస్త్రం దీనివల్ల యించుమించుగా ధ్వంసమైపోయింది.&nbsp;<BR>నేటికి నాలుగువేల సంవత్సరాలకు పూర్వం నిర్మాణమైనది మొదలు ఋషులు&nbsp;<BR>యోగశాస్త్రాన్ని హిందూదేశంలో విశిష్ట ఆకృతికి తెచ్చి, సూత్రీకరించి&nbsp;<BR>బోధించారు. వ్యాఖ్యాత క్రొత్తవాడవుతున్నకొద్దీ, వ్యాఖ్యానంలో దోషాలు అధికంగా&nbsp;<BR>దొర్లటం, గ్రంథకర్త ప్రాచీనుడైనకొద్దీ, వ్యాఖ్యానం హేతుబద్ధమై - సమంజసమై&nbsp;<BR>ఉండటం స్పష్టం. నవీన గ్రంథకర్తల్లో అనేకమంది ఏమేమో అగమ్యగోచర&nbsp;<BR>రహస్యాలగూర్చి చెబుతుంటారు. దివ్యలోకసందీప్తమై ప్రకాశించటానికి బదులు,&nbsp;<BR>యోగం ఇలా ఏ కొందరి చేతుల్లోనో పడటంవల్ల వారు యోగసిద్ధులకు తామే&nbsp;<BR>పట్టాభిషిక్తులం కావాలని భావించి, దాన్ని పరమరహస్యంగా ఉంచారు. ఆ శక్తులు&nbsp;<BR>తమకే దక్కాలన్న ఉద్దేశంతో వా రలా చేశారు.</FONT></p>
<p><FONT FACE="SHREE900, SHREE, sans-serif" SIZE="3">నేను చేస్తున్న బోధల్లో మర్మమేదీలేదని తెలుసుకోండి. నాకు&nbsp;<BR>తెలిసినంతవరకూ, మీకు చెప్పివేస్తాను. హేతువిమర్శ చేసి నిరూపించ&nbsp;<BR>గల్గినంతదాకా, నిరూపిస్తాను. నాకు తెలియని అంశాల గూర్చి, గ్రంథాలు ఏమి&nbsp;<BR>చెబుతున్నాయో చెప్పి ఊరుకుంటాను. అంధప్రాయంగా నమ్మటం సరికాదు. మీ</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa832.html>p832</a></td><td>p833</td><td><a class=puTa_lanke href=puTa834.html>p834</a></td></tr></table>
</div></body></html>
