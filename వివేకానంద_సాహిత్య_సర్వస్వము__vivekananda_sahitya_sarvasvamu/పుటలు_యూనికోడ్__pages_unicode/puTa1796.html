<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1795.html>p1795</a></td><td>p1796</td><td><a class=puTa_lanke href=puTa1797.html>p1797</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">191</FONT></p>
<p><FONT FACE="SHREE900, SHREE, sans-serif" SIZE="3">దేశంలో సామాన్యంగా సర్వత్రా అదృశ్యమైందని మీ కప్పుడు సులభంగా తెలిసి&nbsp;<BR>పోతుంది. ఇప్పుడు యథార్థరూపమైన జాతిధర్మాన్ని పునరుద్ధరిస్తే, దేశానికి&nbsp;<BR>మహోపకారం చేసినవారౌతారు. నేను నేర్చింది, గ్రహించింది మీకు స్పష్టంగా&nbsp;<BR>తెలుపుతున్నాను. మీ రక్షణార్థం ఏదో ఒక విదేశంనుండి నేనిక్కడకు పంపబడ్డ&nbsp;<BR>వాణ్ణిగాను. కాబట్టి మీ వెర్రిమొర్రి ఆచారాలన్నింటినీ ప్రమాణీకరించి, అవి శాస్త్ర-&nbsp;<BR>సమ్మతాలని సమర్థించటం నా పని కాదు; మన విదేశీయ మిత్రులు ఆ పనిని&nbsp;<BR>నిర్వ్యయంగా చెయ్యగలరు. కనుక వారికది కష్టంకాదు. మీరు వారిని స్తుతించి&nbsp;<BR>కరతాళధ్వనులతో వారిని సంతుష్టుల నొనరించండి. వారు కోరే పదార్థం అదే.&nbsp;<BR>కాని నేను మీ ముఖాలమీద బురదను, దుమ్మును పులిమితే, అది నా ముఖం-&nbsp;<BR>మీదకూడా పడుతుందని మీ రెరుగరా? ఐతే ఏం?</FONT></p>
<p><FONT FACE="SHREE900, SHREE, sans-serif" SIZE="3">ప్రతి జాతికీ ఒక జాతీయ కర్తవ్యం వుంటుందని నేను వేరే సందర్భంలో&nbsp;<BR>చెప్పాను. ప్రకృతి నియమానుసారంగానో, మహాపురుషుల మహోత్కృష్ట బుద్ధి-&nbsp;<BR>బలంతోనో, ప్రతి జాతి సాంఘికాచార మర్యాదలు ఆ జాతీయ కర్తవ్యం సిద్ధించ&nbsp;<BR>టానికి అనువుగా ఏర్పరుపబడుతూన్నాయి. ప్రతి జాతి జీవితంలోను, ఆ&nbsp;<BR>కర్తవ్యం, దాని సిద్ధికి అత్యావశ్యకాలై వుండే ఆ ఆచారమర్యాదలు తప్ప తక్కినవన్నీ&nbsp;<BR>అనావశ్యకాలు. ఆ అనవసర ఆచార మర్యాదలు అభివృద్ధి పొందినా, అదృశ్యమైనా&nbsp;<BR>ఒక్కటే; కాని జాతీయ జీవన ముఖ్య కర్తవ్యానికి హాని దాపురిస్తేమాత్రం జాతి&nbsp;<BR>అంతంపొందే తీరుతుంది.</FONT></p>
<p><FONT FACE="SHREE900, SHREE, sans-serif" SIZE="3">మేం చిన్నప్పుడు తన ప్రాణం ఒక చిన్నపక్షిలో వుండే ఒక రాక్షసి కథ&nbsp;<BR>విన్నాం. ఆ పక్షిని చంపితేగాని ఆ రాక్షసి చావదు. జాతి జీవితంకూడా యిలాం-&nbsp;<BR>టిదే. మరో విషయాన్నికూడా మీరు గమనించవచ్చు. జాతీయ కర్తవ్యానికి&nbsp;<BR>అంతగా సంబంధించని హక్కులు కొన్ని లాక్కోబడ్డా, జాతికి అధికకష్టం&nbsp;<BR>తోపదు - కొన్ని ఎందుకు, అన్నీ లాక్కోబడ్డా అంతే. కాని, తన జాతీయ&nbsp;<BR>కర్తవ్యానికి - తన జాతీయ జీవనానికి ఆధారమైనదానికి - ఏ కొంచెంపాటి దెబ్బ-&nbsp;<BR>తగిలినా, అది అపారశక్తితో ప్రతీకారం చూపుతుంది.</FONT></p>
<p><FONT FACE="SHREE900, SHREE, sans-serif" SIZE="3">మూడు సజీవ జాతుల - ఫ్రెంచ్‌, ఆంగ్లేయ, హైందవ - చరిత్రలు మీరు&nbsp;<BR>చాలవరకు ఎరుగుదురు. ఆ జాతుల విషయాన్ని ఉదాహరణగా తీసుకోండి;&nbsp;<BR>ఫ్రెంచ్‌ వారి మనస్తత్వానికి రాజకీయ స్వాతంత్య్రమే వెన్నెముక లాంటిది. ఫ్రెంచ్‌&nbsp;<BR>ప్రజలు నానారకాల ఒత్తిడులను శాంతతతో భరిస్తారు; అధిక పన్నులు విధిం-&nbsp;<BR>చండి, వారేమాత్రం ఆక్షేపించరు; జాతినంతా సైన్యంలో చేరమనండి, వారేమీ&nbsp;<BR>మొరపెట్టుకోరు; కాని ఎవరైనా వారి రాజకీయ స్వాతంత్య్రం జోలికిపోయారా,&nbsp;<BR>జాతంతా ఏకమై లేచి ఉన్మత్తావేశంతో ప్రతిఘటిస్తుంది. ‘‘మాపై అధికారం</FONT></p>
<hr class="puTa_virupu">
<table><tr><td><a class=puTa_lanke href=puTa1795.html>p1795</a></td><td>p1796</td><td><a class=puTa_lanke href=puTa1797.html>p1797</a></td></tr></table>
</div></body></html>
