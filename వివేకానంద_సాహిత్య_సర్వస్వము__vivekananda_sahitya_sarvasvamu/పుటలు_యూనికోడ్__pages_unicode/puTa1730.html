<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1729.html>p1729</a></td><td>p1730</td><td><a class=puTa_lanke href=puTa1731.html>p1731</a></td></tr></table>
<p><FONT FACE="SHREE900, SHREE, sans-serif" SIZE="3">క్రీస్తుదూత</FONT></p>
<p><FONT FACE="SHREE900, SHREE, sans-serif" SIZE="3">125</FONT></p>
<p><FONT FACE="SHREE900, SHREE, sans-serif" SIZE="3">ఒక పక్క రోమనులు, మరో పక్క విద్యాధిక ప్రపంచంనుండి గ్రీకు ప్రభావాలు,&nbsp;<BR>వేరొక పక్క పర్ష్యా, భారతదేశం, అలెగ్జాండ్రియాల నుండి ప్రసరించిన&nbsp;<BR>ప్రభావాలు అన్ని వైపులనుండి శారీరకంగా, మానసికంగా, నైతికంగా నిర్బం&nbsp;<BR>ధాలకు గురిచేసినా యూదు జాతి నశించక, తన సహజశక్తితో నిలబడింది.&nbsp;<BR>ఆ జాతి సంతతి నేటికీ తన పటిమను కోల్పోలేదు. ఆ జాతి తన శక్తియుక్తు&nbsp;<BR>లన్నింటిని జెరూసలెమ్‌పైన, యూదు మతం మీద కేంద్రీకరించవలసి వచ్చింది.&nbsp;<BR>శక్తంతా ఒకచోట పుంజీభూతమైనప్పుడు వూరకే వుండలేదు. అది వినియోగం&nbsp;<BR>కావాలి; వ్యాకోచం పొందాలి. సంకుచితమైన పరిమితిలో చిరకాలం నిలిపి&nbsp;<BR>వుంచగల శక్తి ఏదీ లేదు. ఏనాటికీ వ్యాప్తిచెందనివ్వక దాన్ని అణచి వుంచటం&nbsp;<BR>అసాధ్యం.</FONT></p>
<p><FONT FACE="SHREE900, SHREE, sans-serif" SIZE="3">యూదు జాతిలో కేంద్రీకృతమైన యీ శక్తి తరువాత దశలో క్రైస్తవ&nbsp;<BR>మతావరణరూపంలో వ్యక్తమైంది. పాయలుగా వచ్చి చేరిన కాలువలన్నీ పెద్ద&nbsp;<BR>వాహిని ఐంది. క్రమంగా పిల్ల కాలువలన్నీ కలిసి ఉత్తుంగతరంగమైంది. తరంగం&nbsp;<BR>మీద నాజరెత్‌ ప్రవక్త జీసస్‌ శీలం కనబడుతోంది. ప్రతి ప్రవక్త తన కాల పరిస్థితుల&nbsp;<BR>ఫలితమే; తన జాతి గతచరిత్ర ఫలితమే. అతడు భవిష్యత్తుకు కర్త. వర్తమానం&nbsp;<BR>భూతకాలం ఫలితం; భవిష్యత్తుకు కారణం. దేవుని దూత స్థితి యిది. అతడిలో&nbsp;<BR>తన జాతి ఉత్కృష్టత, ఘనత పుంజీభూతమైనాయి. తన జాతి దేనికోసం&nbsp;<BR>యుగాల పర్యంతం పోరాటం సాగించిందో అది, ఆ జీవితం, దాని ఆంతర్యం&nbsp;<BR>అవన్నీ అతడిలో వుంటాయి; అతడు భవిష్యన్నిర్మాణానికి ఉత్తేజశక్తి; కేవలం&nbsp;<BR>తన జాతి భవిష్యత్తుకే కాదు, ప్రపంచంలోని సమస్త జాతుల భవిష్యత్తుకూ&nbsp;<BR>అతడు ఉత్తేజకశక్తే.</FONT></p>
<p><FONT FACE="SHREE900, SHREE, sans-serif" SIZE="3">మరో విషయాన్నికూడా గుర్తుంచుకోవాలి. నాజరెత్‌ ప్రవక్తను గురించిన&nbsp;<BR>నా అభిప్రాయం ప్రాచ్యదృక్కోణానికి చెందింది. అతడు ప్రాచ్యులలో ప్రాచ్యుడనే&nbsp;<BR>విషయం మీరు అనేకమార్లు విస్మరిస్తారు. నీలి నేత్రాలతో, పసుపుపచ్చని&nbsp;<BR>కేశాలతో మీరతణ్ణి ఎన్నిమార్లు చిత్రించటానికి ప్రయత్నించినా అతడు ప్రాచ్యుడే.&nbsp;<BR>బైబిల్‌ భాషలో ప్రయోగించబడ్డ అలంకారాలు, సామ్యాలు, చిహ్నాలు, అందు-&nbsp;<BR>లోని దృశ్యాలు, సన్నివేశాలు, స్థానిక పరిస్థితులు, మానసిక వైఖరులు, వర్గాలు,&nbsp;<BR>చూసినప్పుడు - ప్రాచ్యుడు మీతో ప్రసంగిస్తున్నట్లుంటుంది.&nbsp;<BR>వినిర్మలాకాశం, ఆతపం, ఉష్ణం, ఎడారి, దాహబాధితులైన మానవులు,&nbsp;<BR>పశువులు, స్త్రీ పురుషులు కుండలు నెత్తిన పెట్టుకొని బావుల వద్దకొచ్చి వాటిని&nbsp;<BR>నీళ్లతో నింపటం, గొర్రెల మందలు, సేద్యగాళ్లు, చుట్టూ జరుగుతోన్న&nbsp;<BR>వ్యవసాయం, నీటియంత్రం, చక్రం, తిరుగుళ్లు - యివన్నీ ఆసియాలో</FONT></p>
<hr class="puTa_virupu">
<table><tr><td><a class=puTa_lanke href=puTa1729.html>p1729</a></td><td>p1730</td><td><a class=puTa_lanke href=puTa1731.html>p1731</a></td></tr></table>
</div></body></html>
