<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2313.html>p2313</a></td><td>p2314</td><td><a class=puTa_lanke href=puTa2315.html>p2315</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - హిందూమతంలోని సామాన్యసూత్రాలు </FONT><FONT FACE="TimesNewRoman, Times, serif" SIZE="2">2 6 5</FONT></p>
<BR>
<p><FONT FACE="SHREE900, SHREE, sans-serif" SIZE="3">సృష్టించబడిందని మనం నమ్మం. మన మందరం ఏకీభవించే మరొక అంశం ఇదే&nbsp;<BR>అని నేను భావిస్తాను. ప్రకృతి ఆద్యంతాలు లేనిదనీ, ఈ బాహ్యప్రపంచంయొక్క&nbsp;<BR>స్థూలద్రవ్యం కొన్ని నియత సమయాల్లో తన అత్యంత సూక్ష్మదశకు మరలు-&nbsp;<BR>తుందనీ, కొంత నియమితకాలం వరకూ అలా నిలిచి, తిరిగి బహిర్గతమై, మనం&nbsp;<BR>‘‘ప్రకృతి’’ అని పిలిచే ఈ అనంత మనోహరదృశ్యంగా వ్యక్తమవు&nbsp;<BR>తుందనీ మనం నమ్ముతాం. ఈ తరంగగతి, కాలం ఆరంభమవడానికి పూర్వం-&nbsp;<BR>నుండి జరుగుతోంది. ఇంకా అనంతంగా, శాశ్వతంగా జరుగుతూనే వుంటుంది.&nbsp;<BR>మన విశ్వాసమిలా వుంది. హిందువులంతా నమ్మే విషయం ఇంకొకటి వుంది.&nbsp;<BR>‘‘నరుడు’’ అంటే ఈ జడమయ స్థూలశరీరం కాదు. ఆంతరమైన మనస్సనే&nbsp;<BR>సూక్ష్మశరీరం మాత్రమూ కాదు. ఈ శరీరం మారిపోతోంది. ఇట్లే మనస్సూ&nbsp;<BR>మారిపోతోంది. కానీ వీటికంటే శ్రేష్ఠతరమైంది ఒకటుంది. అది వీటికి అతీ-&nbsp;<BR>తంగా వుండే ఆత్మ. ‘ఆత్మ’ అనే శబ్దాన్ని భాషాంతరంలో తెలపాలని ప్రయత్నిం-&nbsp;<BR>చాను. ఏ భాషాంతరీకరణం చేసినా తప్పే అవుతుంది. ‘ఈ సూక్ష్మశరీరానికి&nbsp;<BR>ఆవల ఒకటి ఉంది’ అని మనమందరం నమ్ముతున్నాం. అదే నరుని ఆత్మ.&nbsp;<BR>దానికి ఆద్యంతాలు లేవు. మరణమంటే ఏమో అదెరుగదు. తక్కిన జాతు&nbsp;<BR>లందరి భావాలకు, భిన్నమైన ఈ విచిత్రభావం మనకుంది. అదే మన ఆత్మ.&nbsp;<BR>అది శరీరం తర్వాత శరీరాన్ని వరుసగా గ్రహించి అందులో నివసిస్తూంటుంది.&nbsp;<BR>తనలో కోరికలుండే వరకు అలా చేస్తూంటుంది. చివరకు అది విముక్తి చెందు-&nbsp;<BR>తుంది. ఆ తర్వాత ఇక దానికి జననం లేదు. ఇక్కడ సంసార సిద్ధాంతాన్ని సూచి-&nbsp;<BR>స్తున్నాను. మన శాస్త్రాలు బోధించే ‘‘జీవులు శాశ్వత’’మనే సిద్ధాంతమిదే! మనం&nbsp;<BR>ఏ సంప్రదాయంవారమైనా, అందరం ఏకీభవించే విషయమిది ఒకటి. ఆత్మకు,&nbsp;<BR>భగవంతునికి వున్న సంబంధాన్నిగూర్చి భావభేదాలుండవచ్చు. ఒక సంప్రదాయం&nbsp;<BR>ప్రకారం, ఆత్మ భగవంతునినుండి శాశ్వతంగా వేరుపడి వుండవచ్చు; వేరొక సంప్ర-&nbsp;<BR>దాయం ప్రకారం, ఆ అఖండాగ్నిరాశిలో ఒక రవ్వను పోలివుండవచ్చు; ఇంకొక&nbsp;<BR>సంప్రదాయం ప్రకారం ఆ అఖండ వస్తువుతో అభిన్నమై వుండవచ్చు. మూల-&nbsp;<BR>సూత్రంలో మనకు విశ్వాసమున్నంతవరకు, మనమెలా భావించినా తొందర-&nbsp;<BR>లేదు. ఆ మూలసూత్రమిది: జీవాత్మ అనంతమైంది. అది ఎన్నడూ సృష్టి&nbsp;<BR>అయింది కాదు. కాబట్టి ఎన్నడూ మరణించదు; అది వేర్వేరు శరీరాలలోనికి-&nbsp;<BR>పోతూ, మానవశరీరంలో పరిపూర్ణత్వాన్ని పొందేవరకు పరిణామం పొందుతూ&nbsp;<BR>వుంటుంది. ఈ విషయంలో మన కందరికి ఏకీభావం వుంది.&nbsp;<BR>ఇక ఉత్తమోత్తమం, అతివిస్మయకరం, ఆధ్యాత్మిక క్షేత్రంలో కనుగొనబడిన&nbsp;<BR>సిద్ధాంతాలలోకంతా శ్రేష్ఠతమం అయిన, విషయం ఇంకోటి వుంది. పాశ్చాత్య</FONT></p>
<hr class="puTa_virupu">
<table><tr><td><a class=puTa_lanke href=puTa2313.html>p2313</a></td><td>p2314</td><td><a class=puTa_lanke href=puTa2315.html>p2315</a></td></tr></table>
</div></body></html>
