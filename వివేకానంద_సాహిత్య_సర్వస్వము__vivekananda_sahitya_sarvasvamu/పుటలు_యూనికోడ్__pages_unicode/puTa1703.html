<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1702.html>p1702</a></td><td>p1703</td><td><a class=puTa_lanke href=puTa1704.html>p1704</a></td></tr></table>
<p><FONT FACE="SHREE900, SHREE, sans-serif" SIZE="3">98 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">పారిస్‌ కాంగ్రెస్‌ సమావేశ విషయంలో ప్రాచీన క్రైస్తవ విజ్ఞానంకూడా చేర్చ&nbsp;<BR>బడింది. అదొకటే ప్రత్యేకత.</FONT></p>
<p><FONT FACE="SHREE900, SHREE, sans-serif" SIZE="3">ఆసియానుండి యీ కాంగ్రెస్‌ సమావేశానికి ముగ్గురు జపాన్‌ పండితులు&nbsp;<BR>మాత్రమే హాజరైనారు. భారతదేశంనుండి వివేకానందస్వామి వచ్చారు. మనలను&nbsp;<BR>ఆశ్చర్యచకితులను చేసే అగ్ని, సూర్యుడు మొదలైన ప్రకృతి వస్తువుల ఉపాసన-&nbsp;<BR>నుండి వైదికమతం ఉద్భవించిందని పాశ్చాత్య సంస్కృత విద్వాంసు లనేకుల&nbsp;<BR>అభిప్రాయం.</FONT></p>
<p><FONT FACE="SHREE900, SHREE, sans-serif" SIZE="3">ఈ వాదాన్ని ఖండించటానికై వివేకానందస్వామిని పారిస్‌ కాంగ్రెస్‌ సమా-&nbsp;<BR>వేశానికి కొందరు ప్రముఖులు ఆహ్వానించారు. ఈ విషయమై ఒక వ్యాసం చదవ&nbsp;<BR>టానికి ఆయన అంగీకరించారు. కాని, అనారోగ్య కారణంగా ఆ పని చెయ్యలేక&nbsp;<BR>పోయారు. ఎంతో శ్రమతో ఆయన సమావేశానికి హాజరైనారు. ఆదరాభి&nbsp;<BR>మానాలతో ఆయనకు పాశ్చాత్య సంస్కృత పండితులంతా స్వాగతం పలికారు.&nbsp;<BR>వేదాంతాన్ని గురించిన వారి ప్రసంగాన్ని వారప్పటికే ఎక్కువగా చదివి వుండటం-&nbsp;<BR>చేత ఆయనపట్ల వారి గౌరవం యినుమడించింది.</FONT></p>
<p><FONT FACE="SHREE900, SHREE, sans-serif" SIZE="3">కాంగ్రెస్‌ సమావేశంలో జర్మనీ దేశ పండితుడు గస్టవ్‌ అప్పర్ట్‌ సాలగ్రామశిల&nbsp;<BR>పుట్టుపూర్వోత్తరాలను గురించి ఒక వ్యాసం చదివాడు. సాలగ్రామ పూజకు&nbsp;<BR>స్త్రీలోని ఉత్పత్తికారకశక్తి చిహ్నం ప్రాతిపదిక అని ఆయన పేర్కొన్నారు.&nbsp;<BR>శివలింగం పురుషునిలోని ఉత్పత్తికారకశక్తి చిహ్నమని ఆతని ఆభిప్రాయం.&nbsp;<BR>శివలింగపూజ, సాలగ్రామ పూజ, లింగపూజకు, యోనిపూజకు చిహ్నాలని&nbsp;<BR>సిద్ధాంతీకరించటానికి ఆయన సమకట్టాడు! వివేకానందస్వామి యీ&nbsp;<BR>అభిప్రాయాలను ఖండించాడు. శివలింగాన్ని గురించి అలాంటి హాస్యాస్పదమైన&nbsp;<BR>అర్థ వివరణ తాను విన్నమాట నిజమేనని, సాలగ్రామశిలను గురించిన వాదం&nbsp;<BR>కొత్తది, వింతది, నిరాధారమైనదని ఆయన చెప్పారు.</FONT></p>
<p><FONT FACE="SHREE900, SHREE, sans-serif" SIZE="3">యూపస్తంభమనే యజ్ఞస్తంభాన్ని గురించి అధర్వవేద సంహితలోని&nbsp;<BR>ప్రసిద్ధస్తవం శివలింగపూజకు మూలమని స్వామీజీ వక్కాణించారు. ఆ స్తవంలో&nbsp;<BR>ఆద్యంతాలు లేని స్తంభం (లేక స్కంభాన్ని) గురించిన వర్ణన వుంది. శాశ్వత&nbsp;<BR>బ్రహ్మస్థానంలో యీ స్తంభం వుంచబడిందని వారు తెలిపారు. తరువాత&nbsp;<BR>యజ్ఞంలోని అగ్ని, ధూమం, భస్మం, జ్వాలలు, సోమలత, యజ్ఞానికి&nbsp;<BR>సమిధలను చేరవేసే వృషభం - వీటినుండి శివుని తనుకాంతి, ఆతని జటలు,&nbsp;<BR>నీలకంఠం, వృషభం మీద శివుడు స్వారీ చెయ్యటం మొదలైన భావాలు ఉత్ప-&nbsp;<BR>న్నమైనాయి. క్రమంగా యూపస్తంభం శివలింగానికి చిహ్నంగా పరిణమించింది.</FONT></p>
<hr class="puTa_virupu">
<table><tr><td><a class=puTa_lanke href=puTa1702.html>p1702</a></td><td>p1703</td><td><a class=puTa_lanke href=puTa1704.html>p1704</a></td></tr></table>
</div></body></html>
