<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1374.html>p1374</a></td><td>p1375</td><td><a class=puTa_lanke href=puTa1376.html>p1376</a></td></tr></table>
<p><FONT FACE="SHREE900, SHREE, sans-serif" SIZE="3">146 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">నరునికి ఎంత శక్తిమంతములైన కన్నులుండనీ గాక, ఏమీ కనబడదు. కాబట్టి సత్య-&nbsp;<BR>మైన నయనేంద్రియమైన ఆ కేంద్రముండటం అవసరం. ఇట్లే మన&nbsp;<BR>ఇంద్రియాలన్నింటి విషయంలో గ్రహించాలి. బయట కనిపించే ఈ చెవి, ధ్వని&nbsp;<BR>తరంగాలను కేంద్రంలో చేర్చే నిమిత్తమై లోపలికి తీసికొనిపోయే ఒక ఉపకరణం&nbsp;<BR>మాత్రమే. కానీ ఇంతటితో అంతా అయిపోలేదు. మీరొక గ్రంథాలయంలో&nbsp;<BR>కూర్చుని చాల శ్రద్ధతో ఒక పుస్తకాన్ని చదువుతున్నారనుకోండి అప్పుడు&nbsp;<BR>గడియారం కొట్టే గంటలు మీకు వినబడవు. ధ్వనేమో ఉంది. వాయు&nbsp;<BR>తరంగాలూ ఉన్నాయి. మీ చెవీ, కేంద్రమూ ఉన్నాయి. ధ్వని తరంగాలు చెవి&nbsp;<BR>ద్వారా, కేంద్రానికి చేర్పబడుతూనే ఉంటాయి. అయినా మీకేమీ వినబడదు.&nbsp;<BR>ఇందేమి లోపం? మనసక్కడ లేదు. కాబట్టి ఇంకొకటి, మూడవదికూడ&nbsp;<BR>అవసరమని తేలుతోంది. మనస్సుకూడ కావాలి. మొదట వెలుపలి ఉపకరణం.&nbsp;<BR>తర్వాత, ఈ బాహ్యోపకరణం తీసికొని వచ్చే తరంగాలు చేరే కేంద్రం ఉండాలి.&nbsp;<BR>ఈ అంతరింద్రియం, మనస్సుతో అనుసంధించికూడ ఉండాలి. మనస్సు&nbsp;<BR>అప్పుడు కర్ణేంద్రియంతో కలిసి వుండకపోతే, ఆ ఇంద్రియం వెలుపలి చెవీ,&nbsp;<BR>ధ్వని తరంగములను స్వీకరించినప్పటికీ, ఆ ధ్వనియొక్క అనుభవంమాత్రం&nbsp;<BR>కలుగజాలదు. ఈ మనస్సు సైతం ఒక వాహకం మాత్రమే సుమండీ! మనస్సు,&nbsp;<BR>ఈ అనుభూత విషయాన్ని ఇంకాకొంత దూరం తీసికొనిపోయి బుద్ధికి&nbsp;<BR>నివేదించాలి. ఈ బుద్ధి తనకు చేరిన దాన్ని ఇట్టిదని నిర్ణయించే సమర్ధతను కలిగి&nbsp;<BR>వుంటుంది. కాని, అప్పటికీ కార్యం పూర్తికాదు. బుద్ధి ఈ అంశాన్ని తీసికొని&nbsp;<BR>పోయి, శరీరంలో సర్వాధికారై, సింహాసనంలో కూర్చునివున్న జీవాత్మకు&nbsp;<BR>నివేదింపవలసి వుంటుంది. ఇట్లే బుద్ధి తన నిర్ణయాన్ని వాని ఎదుట నివేదించి&nbsp;<BR>నప్పుడు, ఏమి చేయాలో, ఏమి చేయతగదో, తెలిపే ఆజ్ఞ, ఆ జీవాత్మనుండి&nbsp;<BR>వెలువడుతుంది. అంతట ఈ ఆజ్ఞ, మళ్ళీ అదే క్రమంలో, మొదట బుద్ధికి,&nbsp;<BR>అక్కడనుండి మనస్సుకు, తర్వాత కేంద్రానికి తీసికొని పోబడుతుంది. ఆ&nbsp;<BR>తర్వాత కర్మేంద్రియం, దానిని వెలుపలి ఉపకరణానికి చేరుస్తుంది. అప్పుడుగాని&nbsp;<BR>ఆ అనుభవం పూర్తి కాజాలదు.</FONT></p>
<p><FONT FACE="SHREE900, SHREE, sans-serif" SIZE="3">ఈ ఉపకరణాలు, బాహ్య శరీరాన, అనగా స్థూల శరీరాన ఉంటాయి.&nbsp;<BR>మనస్సు, బుద్ధి అందులో లేవు. అవి ఆంతర్యంలో ఉంటాయి. హైందవ&nbsp;<BR>తాత్త్వికులచేత సూక్ష్మ శరీరమనీ, క్రైస్తవుల పరిభాషలో పారమార్థిక&nbsp;<BR>(స్పిరిచ్యుయల్‌) శరీరమనీ పేర్కొనబడే ఒక శరీరం మనలో ఉంటుంది. ఆ&nbsp;<BR>సూక్ష్మశరీరం స్థూలశరీరంకన్న ఎంతో సూక్ష్మమైంది. కాని అదికూడ జీవాత్మ&nbsp;<BR>కాదు. జీవుడు, వీనికి అతీతంగా ఉంటాడు. కొన్నేళ్ళకు, ఈ బాహ్య</FONT></p>
<hr class="puTa_virupu">
<table><tr><td><a class=puTa_lanke href=puTa1374.html>p1374</a></td><td>p1375</td><td><a class=puTa_lanke href=puTa1376.html>p1376</a></td></tr></table>
</div></body></html>
