<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3831.html>p3831</a></td><td>p3832</td><td><a class=puTa_lanke href=puTa3833.html>p3833</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">2 0 5</FONT></p>
<p><FONT FACE="SHREE900, SHREE, sans-serif" SIZE="3">ఫలితంగా మీ సంఘంలో ఉపన్యసించటానికి వ్యవధి కల్గించుకోటానికి శక్తికొద్దీ&nbsp;<BR>ప్రయత్నిస్తున్నాను. పర్యవసానం ఆదివారం తెలియజేస్తానని వారికి చెప్పాను.</FONT></p>
<p><FONT FACE="SHREE900, SHREE, sans-serif" SIZE="3">నే నెంతో ఋణపడి ఉన్న మిత్రుడు ఒకడు యిక్కడున్నాడు. డార్జి&nbsp;<BR>లింగ్‌లో తన యింటికి తీసుకొని పోవాలని వచ్చినట్లుంది.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ అమెరికానుండి వచ్చిన మిత్రులుకూడ ఉన్నారు. నాకు ఏమాత్రం&nbsp;<BR>అవకాశం చిక్కినా దాన్ని నూతన మఠ కార్యాలకూ, దానికి సంబంధించిన అనేక&nbsp;<BR>సంస్థలకూ వినియోగిస్తున్నాను. వచ్చే నెలలో అమెరికా పోవాలని ఆశిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">నన్ను నమ్మండి. మీ ఆహ్వానాన్ని వినియోగించుకోవాలని నా చేతనైనంత&nbsp;<BR>ప్రయత్నం చేస్తున్నాను. ఫలితం భట్టాచార్యగారి ద్వారా ఆదివారం మీకు&nbsp;<BR>తెలియజేస్తాను.</FONT></p>
<p><FONT FACE="SHREE900, SHREE, sans-serif" SIZE="3">ప్రేమ, ఆశీస్సులతో,</FONT></p>
<p><FONT FACE="SHREE900, SHREE, sans-serif" SIZE="3">మీ వివేకానంద.</FONT></p>
<p><FONT FACE="TimesNewRoman, Times, serif" SIZE="3">4 4 0</FONT></p>
<BR>
<p><FONT FACE="SHREE902, SHREE, sans-serif" SIZE="3">(రామకృష్ణానందస్వామికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">బేలూర్‌ మఠం, పోస్ట్‌: హౌరా,</FONT></p>
<p><FONT FACE="SHREE900, SHREE, sans-serif" SIZE="3">ఫిబ్రవరి 25, 1898.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన శశీ,</FONT></p>
<p><FONT FACE="SHREE900, SHREE, sans-serif" SIZE="3">మద్రాసులో మహోత్సవం (శ్రీరామకృష్ణ జన్మదినోత్సవం) చాల జయ&nbsp;<BR>ప్రదంగా నడిపినందుకు మా ధన్యవాదాలు. ఉత్సవానికి ఎక్కువమంది హాజరైనా-&nbsp;<BR>రని, ఆధ్యాత్మికాహారం సమృద్ధిగా లభించిందని నమ్ముతున్నాను. నీకు ప్రీతి&nbsp;<BR>పాత్రమైన (అంటే పూజ) వేళ్ళు త్రిప్పుతూ, ‘క్లీం’ ‘ఫట్‌’ అనటానికి మారుగా&nbsp;<BR>మద్రాసు ప్రజలకు ఎక్కువ ఆధ్యాత్మికబోధ గావించటానికి నువ్వు నడుంకట్టి-&nbsp;<BR>నందుకు మే మంతా ఎంతో ఆనందించాం. శ్రీజీని (శ్రీరామకృష్ణుని) గూర్చి నీ&nbsp;<BR>విచ్చిన ఉపన్యాసం అద్భుతంగా ఉంది. ‘మద్రాసు మెయిల్‌’లో ప్రచురిత&nbsp;<BR>మైనదాని నివేదికను మాత్రం ఖాండ్వాలో చూశాను. అది మఠంవారికి లభ్యం&nbsp;<BR>కాలేదు. దాని ఒక ప్రతిని మా కెందుకు పంపవు?</FONT></p>
<p><FONT FACE="SHREE900, SHREE, sans-serif" SIZE="3">నేను మౌనం వహించానని నువ్వు అన్నావట! నిజమేనా? నువ్వు నాకు&nbsp;<BR>రాసిన ఉత్తరాలకంటే, ఎక్కువగానే నీకు యూరప్‌నుండి, అమెరికానుండికూడ&nbsp;<BR>రాశాను. మద్రాసు మఠ సమాచారమంతా ప్రతివారం నాకు తెలుపుతూండు.&nbsp;<BR>సులభమైన పద్ధతి ఏమంటే ఒక కాగితంమీద, కొన్ని అంశాలపై సమాచారం&nbsp;<BR>ప్రతినిత్యం రాస్తూండటమే.</FONT></p>
<hr class="puTa_virupu">
<table><tr><td><a class=puTa_lanke href=puTa3831.html>p3831</a></td><td>p3832</td><td><a class=puTa_lanke href=puTa3833.html>p3833</a></td></tr></table>
</div></body></html>
