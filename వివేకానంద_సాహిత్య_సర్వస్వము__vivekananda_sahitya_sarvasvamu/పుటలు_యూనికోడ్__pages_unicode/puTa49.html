<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa48.html>p48</a></td><td>p49</td><td><a class=puTa_lanke href=puTa50.html>p50</a></td></tr></table>

<p><FONT FACE="SHREE900, SHREE, sans-serif" SIZE="3">నిర్మాణం) అని భావం. జీవికి తన పూర్వకర్మలచే కలిగే విచిత్రమైన యితర&nbsp;<BR>ప్రవృత్తులూ వున్నవి. ఫలానా ప్రవృత్తివున్న జీవి దాన్ని వ్యక్తపరచటానికి ఏది&nbsp;<BR>అత్యంత అర్హమైవుంటుందో, సాదృశ్యనియమాల ననుసరించి, అలాటి శరీ-&nbsp;<BR>రంలో జన్మిస్తుంది. ఇది శాస్త్రానుగుణమైన విషయం. ఎందుకంటె శాస్త్రం అభ్యా-&nbsp;<BR>సాన్ని ఆధారంగా చేసుకొని అన్నిటిని విశదీకరించ ప్రయత్నిస్తుంది.&nbsp;<BR>అభ్యాసమో, అనేక పర్యాయాలు ఒక పనిని చెయ్యటంతో సిద్ధిస్తూంది. కాబట్టి&nbsp;<BR>అప్పుడు పుట్టిన బిడ్డలో కనిపించే స్వతస్సిద్ధమైన అలవాట్లకు యిలాటి ఆవృ-&nbsp;<BR>త్తులు ఆవశ్యకమని చెప్పవలసివుంది. అవి ప్రస్తుత జన్మలో అలవడినవి కాకుండ&nbsp;<BR>టంతో పూర్వజన్మానుగతాలై వుండాలి.</FONT></p>
<p><FONT FACE="SHREE900, SHREE, sans-serif" SIZE="3">మరొక సమాలోచనీయ విషయం: వీటి నన్నిటిని వాస్తవమని అంగీక&nbsp;<BR>రించినా, నా పూర్వజన్మను గురించి నా కేమీ జ్ఞాపకం లేకుండటానికి కారణం&nbsp;<BR>ఏమిటి? దీనికి సమాధానం సులభం. నే నిప్పుడు ఆంగ్లం మాట్లాడుతున్నాను.&nbsp;<BR>ఇది నా మాతృభాషకాదు. నిజానికి నా మాతృభాషా పదాలేవీ ప్రస్తుతం నా స్మృతి-&nbsp;<BR>పథంలో మెదలటంలేదు. కాని వాటిని వెలువరచటానికి ప్రయత్నించనివ్వండి,&nbsp;<BR>అవి చొరబడివస్తాయి. ఎరుక అనేది మానస సాగరానికి కేవలం ఉపరిభాగమనీ&nbsp;<BR>మన అనుభవాలన్నీ ఆ సాగరగర్భంలో సంగ్రహింపబడి వున్నవనీ దీనివల్ల విశద&nbsp;<BR>మౌతోంది. యత్నించారా, తీవ్రంగా ప్రయత్నించారా, అవి మళ్లా వెలువడ-&nbsp;<BR>తాయి; అప్పుడు పూర్వజన్మ సైతం మీకు ఎరుకలోకి వస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఇది ప్రత్యక్షప్రమాణసిద్ధం. ఏ సిద్ధాంతానికైనా, వాదానికైనా, పరిశీలనే విశేష&nbsp;<BR>ప్రమాణభూతం. ఋషులు దీన్లోని సత్యాన్ని తెలుసుకోమని లోకాన్ని ఆహ్వా-&nbsp;<BR>నిస్తున్నారు. స్మృతి అనే సముద్రాన్ని మథించి దాన్లోని నిగూఢవిషయాలను దేనిచే&nbsp;<BR>వెలువరించ వీలుందో, ఆ రహస్యాన్ని మేం కనుగొన్నాం. దీన్ని శోధించండి, -&nbsp;<BR>ఈ ఉపాయాన్ని అవలంబించి చూడండి, మీ పూర్వజన్మను గురించి మీకు&nbsp;<BR>సంపూర్ణస్మృతి కలుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">విషయం యిలాటిది. కాబట్టే హైందవుడు తాను ఆత్మనని విశ్వసిస్తాడు.&nbsp;<BR>ఆ ఆత్మను కత్తులు నరుకలేవు - అగ్ని దహించలేదు - నీరు తడుపలేదు -&nbsp;<BR>వాయువు ఎండించలేదు.</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> ప్రతి జీవాత్మా, దేని పరిధి ఎక్కడా లేకున్నా, దాని&nbsp;<BR>కేంద్రం శరీరంలో నెలకొనివుందో అట్టి వృత్తమనీ, మరణమంటే యీ కేంద్రం&nbsp;<BR>ఒక శరీరంనుంచి మరొక శరీరానికి మారటమే అనీ హిందువులు విశ్వసిస్తారు.&nbsp;<BR>అంతేగాక ప్రకృతి సంబంధాలైన ఉపాధులచేగాని, అవస్థలచేగాని, ఆత్మ బద్ధం-</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">‘‘నైనం ఛిందంతి శస్త్రాణి నైనం దహతి పావకః।</FONT></p>
<p><FONT FACE="SHREE900, SHREE, sans-serif" SIZE="3">న చైనం క్లేదయం త్యాపో న శోషయతి మారుతః।।’’ </FONT><FONT FACE="Times-Italic, Times, serif" SIZE="2"><I>— </I></FONT><FONT FACE="SHREE900-Italic, SHREE, sans-serif" SIZE="3">భగవద్గీత</FONT><FONT FACE="SHREE900, SHREE, sans-serif" SIZE="3">, 2.23</FONT></p>
<hr class="puTa_virupu">
<table><tr><td><a class=puTa_lanke href=puTa48.html>p48</a></td><td>p49</td><td><a class=puTa_lanke href=puTa50.html>p50</a></td></tr></table>
</div></body></html>
