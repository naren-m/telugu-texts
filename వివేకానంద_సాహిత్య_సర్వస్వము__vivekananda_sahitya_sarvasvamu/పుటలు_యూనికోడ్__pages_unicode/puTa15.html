<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa14.html>p14</a></td><td>p15</td><td><a class=puTa_lanke href=puTa16.html>p16</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానందస్వామి జీవిత సంగ్రహం</FONT></p>

<p><FONT FACE="SHREE900, SHREE, sans-serif" SIZE="3">ప్రణమిల్లి, సముద్రంలో కాస్త దూరంలో ఉన్న శిలనెక్కి మూడు రోజులు గభీర-&nbsp;<BR>ధ్యానస్థితిలో ఉండిపోయాడు. ఆ సమయంలో స్వాముల హృదయంలో&nbsp;<BR>ఉప్పొంగిన భావతరంగాలను ఊహించటం ఎవరికి సాధ్యం? ఐదువేల సంవత్స-&nbsp;<BR>రాల భారతదేశపు గతచరిత్ర, ఈనాటి అధోగతి, పరివ్రాజకుడుగా తాను సంపా-&nbsp;<BR>దించిన అనుభవాలు అతడి మనోఫలకం ముందు చిత్రపటంవలె సామరస్యంగా&nbsp;<BR>కన్పించసాగింది. ఫలితంగా కొన్ని అధ్యాత్మిక, ప్రాపంచిక సత్యాలు స్పష్ట&nbsp;<BR>మయ్యాయి అతడికి. మనదేశపు ప్రస్తుత అధోగతికి కారణాలు, తిరిగి అది గతం-&nbsp;<BR>కంటే మహిమాన్వితం కావాలంటే చేయవలసిన కర్తవ్యం - ఇవన్నీ వారికి స్పష్ట-&nbsp;<BR>మయ్యాయి. అన్నికంటే ముఖ్యం - వారు తానెందుకు జన్మించాడో, తమ జీవిత&nbsp;<BR>కార్యం ఏమిటో తెలుసుకున్నాడు.</FONT></p>
<p><FONT FACE="SHREE900, SHREE, sans-serif" SIZE="3">సంక్షిప్తంగా అతడు కనుగొన్న సత్యా లివి:</FONT></p>
<p><FONT FACE="SHREE900, SHREE, sans-serif" SIZE="3">1. భరతఖండం భౌగోళికంగా, భాషావిషయంగా ఎంత భిన్నంగా కన్పిం-&nbsp;<BR>చినా సాంస్కృతికంగా, ఆధ్యాత్మికంగా అది ఒక్కటే.</FONT></p>
<p><FONT FACE="SHREE900, SHREE, sans-serif" SIZE="3">2. భారతదేశపు వెన్నెముక మతం, ఆధ్యాత్మికత. దీని ద్వారానే దేశం ఏ&nbsp;<BR>రంగంలోనైనా అభివృద్ధి చెందగలదు.</FONT></p>
<p><FONT FACE="SHREE900, SHREE, sans-serif" SIZE="3">3. మన అవనతికి ముఖ్యకారణాలు </FONT><FONT FACE="Times-Roman, Times, serif" SIZE="2">i</FONT><FONT FACE="SHREE900, SHREE, sans-serif" SIZE="3">. మతాన్ని నిర్లక్ష్యం చేయటం</FONT></p>
<p><FONT FACE="Times-Roman, Times, serif" SIZE="2">ii</FONT><FONT FACE="SHREE900, SHREE, sans-serif" SIZE="3">. మతం పేరుతో దేశమంతా తమోగ్రస్తం కావటం </FONT><FONT FACE="Times-Roman, Times, serif" SIZE="2">iii</FONT><FONT FACE="SHREE900, SHREE, sans-serif" SIZE="3">. తన అమూల్య ఆధ్యా-&nbsp;<BR>త్మిక సంపదనుంచి వంచితులను చేసి జనసామాన్యాన్ని స్త్రీలను శతాబ్దాలుగా నిర్ల-&nbsp;<BR>క్ష్యంచేస్తూ రావటం </FONT><FONT FACE="Times-Roman, Times, serif" SIZE="2">iv</FONT><FONT FACE="SHREE900, SHREE, sans-serif" SIZE="3">. భౌతిక దుర్బలత్వం.</FONT></p>
<p><FONT FACE="SHREE900, SHREE, sans-serif" SIZE="3">4. విదేశీయులను ‘మ్లేచ్ఛు’లుగా, హీనులుగా భావించి వారితో సాంగత్యం&nbsp;<BR>పెట్టుకోకుండా ఉండటం.</FONT></p>
<p><FONT FACE="SHREE900, SHREE, sans-serif" SIZE="3">ఇక భారతదేశ పురోగమనానికి సూచనలు:</FONT></p>
<p><FONT FACE="SHREE900, SHREE, sans-serif" SIZE="3">5. ప్రస్తుతం మనదేశానికి అత్యావశ్యకాలైనవి </FONT><FONT FACE="Times-Roman, Times, serif" SIZE="2">i</FONT><FONT FACE="SHREE900, SHREE, sans-serif" SIZE="3">. మొదట తగినంత పౌష్ఠి-&nbsp;<BR>కాహారం </FONT><FONT FACE="Times-Roman, Times, serif" SIZE="2">ii</FONT><FONT FACE="SHREE900, SHREE, sans-serif" SIZE="3">. అన్నివిధాలైన ప్రాపంచిక ఔన్నత్యం. సరైన విద్యద్వారా, పారిశ్రామిక&nbsp;<BR>విద్యాభివృద్ధి ద్వారానే ఇది సంభవం. దీనికి కావలసిన విజ్ఞానాన్ని మనం పాశ్చా-&nbsp;<BR>త్యులనుంచి నేర్చుకోవాలి.</FONT></p>
<p><FONT FACE="SHREE900, SHREE, sans-serif" SIZE="3">6. సమగ్ర ప్రపంచాభివృద్ధిలో ప్రతి ఒక్క దేశానికి ఒక ప్రత్యేక కర్తవ్యం&nbsp;<BR>ఉంటుంది. ఏ దేశం ఈ కర్తవ్యాన్ని నెరవేర్చజాలదో ఆ దేశాన్ని ప్రకృతే పరి&nbsp;<BR>మార్చుతుందని ప్రపంచచరిత్ర స్పష్టం చేస్తూన్నది. ప్రపంచానికి ఆధ్యాత్మికావ-&nbsp;<BR>దానం చేయటమే మొదటినుంచి భారతదేశపు పాత్రగా కనపడుతోంది. ఈ కర్త-&nbsp;<BR>వ్యాన్ని నిర్లక్ష్యం చేయటం ఈ దేశపు అవనతి కొక కారణం. ఇప్పుడది మళ్ళీ తన&nbsp;<BR>పాత్రను మహోత్సాహంతో నిర్వహించటంలోనే తన భవిష్యదున్నతి సంభవం.</FONT></p>
<hr class="puTa_virupu">
<table><tr><td><a class=puTa_lanke href=puTa14.html>p14</a></td><td>p15</td><td><a class=puTa_lanke href=puTa16.html>p16</a></td></tr></table>
</div></body></html>
