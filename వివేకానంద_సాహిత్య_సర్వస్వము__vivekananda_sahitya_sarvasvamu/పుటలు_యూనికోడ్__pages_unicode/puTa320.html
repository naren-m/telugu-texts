<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa319.html>p319</a></td><td>p320</td><td><a class=puTa_lanke href=puTa321.html>p321</a></td></tr></table>

<p><FONT FACE="SHREE900, SHREE, sans-serif" SIZE="3">కాని ప్రేమను గురించి భావించేటప్పుడు తన్మాయారూపాన్ని ఉపయోగించుకో-&nbsp;<BR>వలసిందే. దీనివల్ల ప్రకృతి అనేది బాహ్యం కావించబడిన భావమే అని తేలు-&nbsp;<BR>తోంది.</FONT><FONT FACE="SHREE900, SHREE, sans-serif" SIZE="2"><sup>1</sup></FONT></p>
<p><FONT FACE="SHREE900, SHREE, sans-serif" SIZE="3">సంసారంనుంచి మరలటమే నివృత్తి. మొట్టమొదట సృజింపబడిన నలు-&nbsp;<BR>గురిని</FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3"> ‘సృష్టి కేవలం అప్రధాన’మని హంస (= భగవంతుడు) హెచ్చరిక చేశాడు;&nbsp;<BR>అందుచేత వారు సృష్టికి పూనుకోలేదు. భావం శబ్దమూలాన్నే వ్యక్తంకాగలదు&nbsp;<BR>కాబట్టి, శబ్దం (భావాన్ని) చంపుతుంది కాబట్టి,</FONT><FONT FACE="SHREE900, SHREE, sans-serif" SIZE="2"><sup>3</sup></FONT><FONT FACE="SHREE900, SHREE, sans-serif" SIZE="3"> వ్యక్తీకరణ మనేది క్షీణావస్థ&nbsp;<BR>అని భావం. ఆవరణాన్ని చూసి భ్రాంతులమై తత్త్వాన్ని గ్రహింపజాలకున్నామని&nbsp;<BR>మనం ఎరుగుదుం. ఐనా తత్త్వం ప్రకృతిచేత ఆవృతంకాక తప్పదు. ప్రతి మహా-&nbsp;<BR>చార్యుడికీ యీ విషయం తెలుసు; కాబట్టే కాలానుగుణమైన ఆవరణాన్ని&nbsp;<BR>కల్పించి తత్త్వాన్ని మనకు తెలుపటానికై ఎడతెరపిలేని ఆచార్యపరంపర ఆవశ్య-&nbsp;<BR>కమైవుంది. నా గురుదేవుడు పరమార్థం ఏకమని బోధించాడు: ప్రవక్త లందరూ&nbsp;<BR>యిలాగే బోధిస్తారు. కాని వారు తత్త్వానికి ఒకరూపం ధరింపచేసే ప్రదర్శించ-&nbsp;<BR>గలరు; కాబట్టి వారు తత్త్వాన్ని పూర్వరూపంనుంచి గ్రహించి నూతనరూపంలో&nbsp;<BR>మనకు ప్రదర్శిస్తారు. నామరూపాలనుంచి - ముఖ్యంగా శరీరంనుంచి - మనం&nbsp;<BR>విముక్తులమైనప్పుడు, శరీరం - మంచిది కానివ్వండి, చెడుది కానివ్వండి, -&nbsp;<BR>మనకు అనావశ్యక మెప్పుడవుతుందో అప్పుడే బంధరహితులమవుతాం. శాశ్వత&nbsp;<BR>పురోగమనం శాశ్వతబంధం; శరీరరాహిత్యమే మనకు వాంఛనీయం. ఏ శరీరం-&nbsp;<BR>నుంచి ఐనా - ‘వేల్పు శరీరం’ నుంచి సైతం - మనం విముక్తిపొందాలి. బ్రహ్మమే&nbsp;<BR>నిజమైన సత్త; రెండు సత్తలు వుండలేవు.</FONT><FONT FACE="SHREE900, SHREE, sans-serif" SIZE="2"><sup>4</sup></FONT><FONT FACE="SHREE900, SHREE, sans-serif" SIZE="3"> ఉన్నది ఒక్క ఆత్మే. అదే&nbsp;<BR>నేను.</FONT></p>
<p><FONT FACE="SHREE900, SHREE, sans-serif" SIZE="3">విముక్తి సాధనాలవటమే, ధర్మకార్యాలకున్న విలువ; అవి మేలు చేసేవి&nbsp;<BR>తత్కర్తలకేగాని యితరులకు కాదు.</FONT></p>
<p><FONT FACE="Courier, Courier, monospace" SIZE="2"><CODE>1</CODE></FONT><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">జ్ఞాత తననుగాక తన ప్రతిబింబాన్ని మాత్రమే గ్రహించగలుగుతూన్నందున&nbsp;<BR>ఎన్నటికీ అజ్ఞేయుడుగానే వుంటాడు. జ్ఞాతకంటె జ్ఞానం భిన్నం. కాబట్టి జ్ఞానం బాహ్యం&nbsp;<BR>కావించబడిన భావమని, లేదా విభిన్న తత్త్వరూపంలో జ్ఞాతకు బాహ్యానవుండే భావమని&nbsp;<BR>చెప్పవచ్చు. జ్ఞాత ఆత్మ అనబడుతున్నాడు కాబట్టి తద్భిన్నమైన తత్త్వాన్ని ప్రకృతి అని&nbsp;<BR>చెప్పవలసి వుంది. కాబట్టి స్వామి, ‘‘బాహ్యం కావించబడిన భావమే ప్రకృతి’’ అంటున్నాడు.</FONT></p>
<p><FONT FACE="SHREE900, SHREE, sans-serif" SIZE="2">2. </FONT><FONT FACE="SHREE900, SHREE, sans-serif" SIZE="3">సనక సనందన సనాతన సనత్కుమారులు.</FONT></p>
<p><FONT FACE="SHREE900, SHREE, sans-serif" SIZE="2">3. </FONT><FONT FACE="SHREE900, SHREE, sans-serif" SIZE="3">బైబిల్‌, </FONT><FONT FACE="Tiffany-Thin, Tiffany, sans-serif" SIZE="2">2. </FONT><FONT FACE="Tiffany-Thin, Tiffany, sans-serif" SIZE="1">III. </FONT><FONT FACE="Tiffany-Thin, Tiffany, sans-serif" SIZE="2">6</FONT></p>
<p><FONT FACE="SHREE900, SHREE, sans-serif" SIZE="2">4. </FONT><FONT FACE="SHREE900, SHREE, sans-serif" SIZE="3">శరీరమే ఉపాధి. కాబట్టి శరీర రహితావస్థ అంటె నిరుపాధికమైన అఖండావస్థ.&nbsp;<BR>రెండు అఖండ వస్తువులు వుండలేవు కాబట్టి బ్రహ్మమూ నిరుపాధికమైన ఆత్మా ఒక్కటేగాని,&nbsp;<BR>వేరు కావు; రెండు కావు.</FONT></p>
<hr class="puTa_virupu">
<table><tr><td><a class=puTa_lanke href=puTa319.html>p319</a></td><td>p320</td><td><a class=puTa_lanke href=puTa321.html>p321</a></td></tr></table>
</div></body></html>
