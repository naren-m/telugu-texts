<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1342.html>p1342</a></td><td>p1343</td><td><a class=puTa_lanke href=puTa1344.html>p1344</a></td></tr></table>
<p><FONT FACE="SHREE900, SHREE, sans-serif" SIZE="3">114 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">అంటే ఈ లోకం ఆశావాదానికి ఆధారభూతమైంది కాదు; నిరాశా&nbsp;<BR>వాదానికి ఆధారభూతమైందీ కాదు. ఆ రెండిటియొక్క కలయిక. ప్రకృతిపై&nbsp;<BR>మోపబడే నింద అంతా నిజానికి మనదే అని ముందుముందు తెలుస్తుంది. కానీ,&nbsp;<BR>వేదాంతం ఇంతటితో ఊరుకోక తప్పించుకునే మార్గాన్ని మనకు బోధిస్తుంది.&nbsp;<BR>ఉన్న కీడును లేదనడం దాని మార్గమే కాదు. ఉన్నదాన్ని ఏమాత్రం దాచక, ఉన్న&nbsp;<BR>స్థితినంతా అది ధీరతతో పరిశీలిస్తుంది. అది నిరాశను పొందేది కాదు. సత్యం&nbsp;<BR>బుద్ధికి అందదని జంకదు. లభించిన ప్రతిక్రియలను అది వజ్రంలా కఠినమైన&nbsp;<BR>పునాదిపై నిలపాలనుకొంటుంది. బిడ్డయొక్క నోటిని మూసి, ప్రస్తుత మది&nbsp;<BR>నమ్మి మోసపోయిన బొంకులతో దాని కన్నులుకప్పి వుంచే మార్గాన్ని వేదాంతం&nbsp;<BR>అవలంబింపదు. నా చిన్ననాడొక యువకుని తండ్రి మరణించాడు. ఆనేకులను&nbsp;<BR>పోషించే భారమతనిపై పడింది. ఇంట్లో ఏమీ లేదు. తండ్రి స్నేహితులేమీ&nbsp;<BR>ఆదుకోలేదు. ఇలాంటి దుర్దశలో, అతడొక క్రైస్తవ బోధకుని దగ్గరకు వెళ్లగా&nbsp;<BR>‘‘ఇదంతా మంచిదే. భగవంతుడు అంతా మన మేలుకే కల్పిస్తూంటాడు’’ అని&nbsp;<BR>ఆ బోధకుడన్నాడు. చాలాకాలం నుండి వున్న పుండును బంగారురేకుతో కప్పి-&nbsp;<BR>వుంచాలనుకునే పూర్వీకుల పద్ధతి ఇది - అసమర్ధతను, అజ్ఞతను సూచించేది.&nbsp;<BR>యువకు డీ హితోపదేశాన్ని విని వెళ్లిపోయాడు. ఆరు నెలల తర్వాత ఆ&nbsp;<BR>బోధకునికి ఒక శిశువు పుట్టింది. దేవుడు తన ఎడ చూపించిన అనుగ్రహానికి&nbsp;<BR>కృతజ్ఞత వెల్లడించడానికి అతడొక విందుచేసి, దాని కా యువకునికూడ&nbsp;<BR>ఆహ్వానించాడు. ఆ సందర్భంలో చేసిన ప్రార్థనలో ‘‘భగవంతుని అనుగ్రహం-&nbsp;<BR>కోసం వందనాలు అర్పించండి. అనుగ్రహించే భగవంతునికి ధన్యవాదాలు&nbsp;<BR>సమర్పించండి’’ అని బోధకుడన్నాడు. అప్పు డా యువకుడు లేచి ‘‘ఆపు. ఇది&nbsp;<BR>అశుభ సంఘటన’’ అన్నాడు. ‘‘ఎలా’’ అని బోధకు డడుగగా, అతడిలా బదులు&nbsp;<BR>చెప్పాడు. ‘‘మా తండ్రి మరణించినప్పుడు అశుభంగా కన్పించినా, అది శుభమే&nbsp;<BR>అన్నావు. కాబట్టి ఇప్పుడిది శుభంగా కనిపించినా నిజంగా అశుభమే -’’ లోకుల&nbsp;<BR>తాపత్రయాన్ని తీర్చడం ఇలాగా? కరుణాపరిపూర్ణచిత్తులై, నిర్భాగ్యులను ఆదు-&nbsp;<BR>కోండి. వారి క్లేశాలను కప్పిపెట్ట, అవి లేనట్లు ప్రవర్తించకండి.&nbsp;<BR>ఈ లోకాన్ని చక్కబరచడం అసాధ్యం. దానికి అతీతులుకండి.</FONT></p>
<p><FONT FACE="SHREE900, SHREE, sans-serif" SIZE="3">ఈ లోకం, మంచీచెడుల కలయిక. మంచి ఎక్కడున్నా, చెడు దాని వెంట-&nbsp;<BR>నంటి ఉంటుంది. కాని ఈ వ్యక్త రూపాల కన్నిటికీ, ఈ విరుద్ధ భావలకన్నిటికీ&nbsp;<BR>మూలమై, ఆ ఐక్యం నిలిచి వుందని వేదాంతం కనిపెట్టింది. ‘‘చెడును త్యజించు,&nbsp;<BR>మంచినికూడ త్యజించు’’ అని దాని బోధ. అలా చేస్తే ఏం మిగులు&nbsp;<BR>తుంది? వాని రెంటికీ వెనుక రెంటికి మూలమై ఉండేదొకటి వుంది. అది మీ</FONT></p>
<hr class="puTa_virupu">
<table><tr><td><a class=puTa_lanke href=puTa1342.html>p1342</a></td><td>p1343</td><td><a class=puTa_lanke href=puTa1344.html>p1344</a></td></tr></table>
</div></body></html>
