<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa511.html>p511</a></td><td>p512</td><td><a class=puTa_lanke href=puTa513.html>p513</a></td></tr></table>
<p><FONT FACE="SHREE902, SHREE, sans-serif" SIZE="4">నిష్కామకర్మ</FONT></p>
<BR>
<p><FONT FACE="SHREE902, SHREE, sans-serif" SIZE="3">(1898 సం. మార్చి 20 తేదీని కలకత్తాలోని బాగ్‌బజార్‌ రమాకాంతబోసు వీథి 57 వ&nbsp;<BR>నెంబరు భవనంలో జరిగిన రామకృష్ణ మిషన్‌ నలభై రెండో సమావేశంలో వివేకా&nbsp;<BR>నందస్వామి ‘నిష్కామకర్మను’ గురించి ఉపన్యసించారు. ఆ ఉపన్యాస సారాంశం ఇది:)</FONT></p>
<p><FONT FACE="SHREE900, SHREE, sans-serif" SIZE="3">భగవద్గీతాకాలం నాటికి రెండు తెగల మధ్య వివాదం జరుగుతూ వుండేది.&nbsp;<BR>మతమంటే వైదిక యజ్ఞాలు, జంతుబలులు, తత్తుల్యాలైన కర్మకలాపాలు&nbsp;<BR>మాత్రమే అని ఒక తెగవారి వాదం. అసంఖ్యాకమైన గుర్రాలను, పశువులను వధిం-&nbsp;<BR>చడం మతం కాబోదని మరొక తెగవాదం. ఈ రెండవవాదం చేసినవారిలో&nbsp;<BR>చాలామంది సన్న్యాసులు, జ్ఞానమార్గాన్ని అనుసరించినవారు. యావత్తు కర్మను&nbsp;<BR>పరిత్యజించి, ఆత్మను గురించి తెలుసుకోవడం ఒక్కటే మోక్షమార్గమని వారి&nbsp;<BR>నమ్మకం. గీతాకారుడు నిష్కామకర్మ సిద్ధాంతాన్ని బోధించి, కలహించు&nbsp;<BR>కొంటూన్న యీ రెండు తెగల వాదాలను పరిష్కరించాడు.</FONT></p>
<p><FONT FACE="SHREE900, SHREE, sans-serif" SIZE="3">భగవద్గీత మహాభారతకాలంలో రచింపబడినది కాదని, తరువాత మహాభా-&nbsp;<BR>రతంలో చేర్చబడిందని చాలమంది అభిప్రాయం. ఇది సరికాదు. గీతలోని విశి-&nbsp;<BR>ష్టబోధలు భారతంలో అంతటా వున్నాయి. భారతంలోనిది కాదని భగవ&nbsp;<BR>ద్గీతను భారతంనుండి తీసివేయాల్సిన పక్షంలో, అలాటి బోధలున్న భాగా&nbsp;<BR>లన్నిటినీ భారతంనుండి తీసివేయవలసిందే.</FONT></p>
<p><FONT FACE="SHREE900, SHREE, sans-serif" SIZE="3">నిష్కామకర్మ అంటే అర్థం ఏమిటి? ‘కష్టంగాని, సుఖంగాని మనస్సుకు&nbsp;<BR>కలుగకుండా పనిచేయడ’మని యీకాలంలో అనేకులు అర్థం చేసుకొంటున్నారు.&nbsp;<BR>ఇదే నిజమైతే పశువులు నిష్కామకర్మ చేస్తున్నాయని చెప్పవలసి వస్తుంది. కొన్ని&nbsp;<BR>పశువులు తమ సంతానాన్ని తింటున్నాయి. అలా తినటంవల్ల అవేమీ బాధప-&nbsp;<BR>డవు. బందిపోటు దొంగలు పరుల సొమ్మును దోచుకొని వారిని నాశనం చేస్తారు;&nbsp;<BR>కష్టసుఖాలను ఉపేక్ష చేస్తున్నారంటే వారూ నిష్కామకర్మ చేస్తున్నారనే చెప్పవలసి&nbsp;<BR>వుంటుంది. అదే అర్థమైతే రాతిగుండె గలవాడు, అపరాధులలో&nbsp;<BR>అగ్రేసరుడు నిష్కామకర్మ చేస్తున్నాడని చెప్పవలసివస్తుంది. ఈ గోడలకుగాని,&nbsp;<BR>రాతికిగాని కష్టసుఖాలు తెలియవు. అవి నిష్కామకర్మ చేస్తున్నట్లు చెప్పడానికి&nbsp;<BR>వీలులేదు. ఈ అర్థంలో యీ సిద్ధాంతం దుష్టుల చేతిలో బలమైన ఆయుధమౌ-&nbsp;<BR>తుంది. వాళ్లు దుష్కార్యాలు చేస్తూనే నిష్కామకర్మ చేస్తున్నామని చెబు&nbsp;<BR>తారు. నిష్కామకర్మ ఫలిత మిదే ఐతే గీతోపదేశం వల్ల ఒక భీకర సిద్ధాంతమే</FONT></p>
<p><FONT FACE="TimesNewRoman, Times, serif" SIZE="2">9 7</FONT></p>
<hr class="puTa_virupu">
<table><tr><td><a class=puTa_lanke href=puTa511.html>p511</a></td><td>p512</td><td><a class=puTa_lanke href=puTa513.html>p513</a></td></tr></table>
</div></body></html>
