<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3918.html>p3918</a></td><td>p3919</td><td><a class=puTa_lanke href=puTa3920.html>p3920</a></td></tr></table>

<p><FONT FACE="TimesNewRoman, Times, serif" SIZE="2">2 9 2</FONT></p>
<p><FONT FACE="SHREE900, SHREE, sans-serif" SIZE="3">ఉండగలదని నమ్మకం.&nbsp;<BR>చక్రం పైకి తిరుగుతోంది. జగజ్జనని ఆ విధంగా తిప్పుతోంది. ఆమె కార్యం</FONT></p>
<p><FONT FACE="SHREE900, SHREE, sans-serif" SIZE="3">ముగిసేవరకు నన్ను వదలిపెట్టదు - అదీ రహస్యం.&nbsp;<BR>ఇంగ్లండ్‌ ఏ విధంగా అభివృద్ధి చెందుతూందో చూడు! ఈ రక్త</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3">పాతమై&nbsp;<BR>పోయిన తర్వాత ప్రజలకు ‘యుద్ధం’, ‘యుద్ధం’, ‘యుద్ధం’ అనే దానికంటే&nbsp;<BR>ఉదాత్తమైన విషయాలను ఆలోచించటానికి తీరిక చిక్కుతుంది. అది మనకు&nbsp;<BR>అవకాశం. మనం త్వరగా చొరబడి, డజన్లమంది ప్రజలను పట్టుకొని, భారత-&nbsp;<BR>దేశంలోని ఉద్యమం ముమ్మరంగా సాగించేట్లు చేద్దాం.</FONT></p>
<p><FONT FACE="SHREE900, SHREE, sans-serif" SIZE="3">ఇంగ్లండ్‌ కేప్‌కాలనీ </FONT><FONT FACE="TimesNewRoman, Times, serif" SIZE="2">(Cape  Colony) </FONT><FONT FACE="SHREE900, SHREE, sans-serif" SIZE="3">ని పోగొట్టుకోవాలని ప్రార్థిద్దాం.&nbsp;<BR>అప్పుడు ఇంగ్లండ్‌ తన శక్తిని భారతదేశం మీదికి ఏకాగ్రం చేయగలుగుతుంది.&nbsp;<BR>దురభిమానాన్ని పెంచుకొని, ధన నష్టాన్ని, ప్రాణ నష్టాన్ని కల్గించుకోటం తప్ప&nbsp;<BR>ఈ ‘కేప్‌’ అగ్రాలతోను గిగ్రాలతోను ఇంగ్లండ్‌కు ప్రయోజనంలేదు.</FONT></p>
<p><FONT FACE="SHREE900, SHREE, sans-serif" SIZE="3">అవకాశాలు ఎదురుచూస్తున్నాయి. కాబట్టి సిద్ధంగా ఉండు. ఆ నల్వురు&nbsp;<BR>సోదరీమణులకూ, నీకూ నా ప్రేమ.</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">5 1 9</FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీమతి ఓల్‌ బుల్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">921, పడమర, 21 వ వీథి, లాస్‌ ఏంజలిస్‌,&nbsp;<BR>డిసెంబర్‌ 27, 1899.</FONT></p>
<p><FONT FACE="SHREE900, SHREE, sans-serif" SIZE="3">ప్రియతమమైన ధీరమాతా,</FONT></p>
<p><FONT FACE="SHREE900, SHREE, sans-serif" SIZE="3">ఈ నూతన సంవత్సరం నీకు అనేక శుభాలతో కూడినదగుగాక! ఇంకా&nbsp;<BR>ఇలాటివి నీకు పునరావృతా లగుగాక!</FONT></p>
<p><FONT FACE="SHREE900, SHREE, sans-serif" SIZE="3">నేను ప్రస్తుతం మంచి ఆరోగ్యంతో ఉన్నాను. మళ్లా పని చేయటానికి&nbsp;<BR>సమర్థుడనైనాను. ఇప్పటికే నేను పని ఆరంభించి, వ్యాజ్యపు ఖర్చుల నిమిత్తం శార-&nbsp;<BR>దానందునకు రూ. 1300/- పంపాను. వారికి అవసరమైతే మరికొంత పంపు-&nbsp;<BR>తాను. ఈ ఉదయం నా కొక పీడకల వచ్చింది. మూడు వారాలుగా&nbsp;<BR>శారదానంద సమాచారమేమీ తెలియలేదు. పాపం బాలురు! కొన్ని సమయాల్లో&nbsp;<BR>వారిపట్ల నేను ఎంత కఠినంగా ప్రవర్తించాను - ఆ విధంగా ఉన్నా, నేను వారికి&nbsp;<BR>పరమ మిత్రుడనని వారికి తెలుసు.</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">స్వామీజీ బోయరు యుద్ధాన్ని సూచిస్తున్నారు.</FONT></p>
<hr class="puTa_virupu">
<table><tr><td><a class=puTa_lanke href=puTa3918.html>p3918</a></td><td>p3919</td><td><a class=puTa_lanke href=puTa3920.html>p3920</a></td></tr></table>
</div></body></html>
