<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa494.html>p494</a></td><td>p495</td><td><a class=puTa_lanke href=puTa496.html>p496</a></td></tr></table>

<p><FONT FACE="TimesNewRoman, Times, serif" SIZE="2">8 0</FONT></p>
<p><FONT FACE="SHREE900, SHREE, sans-serif" SIZE="3">విధమైన ధీశక్తి యీ దేశానికి వచ్చింది. వేరువిధాలైన మనోసంస్కారాలు&nbsp;<BR>తండాలుగా వచ్చాయి. అవి పనివడి తమను ఆవిష్కరించుకొన్నాయి. మరణమే&nbsp;<BR>పరిపూర్ణ సమత్వం. ప్రపంచం వున్నంతదాకా వ్యత్యాసాలుంటాయి, వుండి&nbsp;<BR>తీరాలి. పరిపూర్ణ సమత్వమున్న ‘భగవద్రాజ్యం’ (మిలెనియమ్‌) - కల్పాంత&nbsp;<BR>మప్పుడే వస్తుంది. అంతకుముందు సిద్ధించదు. ఐనా భగవద్రాజ్యాన్ని నెల&nbsp;<BR>కొల్పాలనే ఆశయం గొప్పప్రేరణశక్తి. సృష్టికి అసమత్వ మెలా ఆవశ్యకమో&nbsp;<BR>అసమత్వాన్ని పరిమితం చెయ్యాలనే ప్రయత్నమూ అలాగే ఆవశ్యకమై వుంది.&nbsp;<BR>ముక్తులమై తిరిగి భగవంతుణ్ణి ప్రాపించడానికి యీ పోరాటం లేకపోతే సృష్టీ&nbsp;<BR>వుండదు. ఈ శక్తుల రెంటికిని గల భేదమే మానవుల ఉద్దేశాల స్వరూపాన్ని&nbsp;<BR>నిర్ణయిస్తుంది. కర్మాచరణానికి యీ ఉద్దేశాలు సదా వుంటాయి. వీటిలో&nbsp;<BR>కొన్ని బంధాన్ని కలిగిస్తాయి, కొన్ని మోక్షాన్ని పొందిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">చక్రం లోపల చక్రంగా వున్న యీ జగద్యంత్రం భయంకరమైనది.&nbsp;<BR>అందులో చెయ్యిపెట్టి యిరుక్కుంటే మనం వినాశనమైనవారమే అవుతాం.&nbsp;<BR>ఫలానా కర్తవ్యాన్ని పూర్తిచేస్తే ఇక మనకు విశ్రాంతే అని మనమంతా అనుకొంటాం.&nbsp;<BR>కాని ఆ పనిలో ఒక లేశం పూర్తికాకముందే, మరొక పని కాచుకొని వుంటుంది.&nbsp;<BR>చిక్కైన యీ జగన్మహాయంత్రం మనలను యీడ్చుకొనిపోతూంది. దీనినుండి&nbsp;<BR>వెలువడడానికి రెండే మార్గాలున్నాయి. మన కోర్కెలన్నీ విడిచి, తటస్థులమై&nbsp;<BR>జగద్యంత్రం జోలికి పోకుండా దాని దారిని దాన్ని సాగనివ్వటం ఒకదారి. ఇది&nbsp;<BR>చెప్పడానికి చాల సులభమే గాని ఆచరణలో పెట్టడానికి దాదాపు అసాధ్యమే. చేయ-&nbsp;<BR>గలవాడు కోటిలో ఒక్కడైనా వుంటాడో ఏమో నాకు తెలియదు. సంసారంలోకి&nbsp;<BR>దూకి కర్మరహస్యాన్ని గ్రహించటం రెండవ మార్గం, ఇదే కర్మయోగ మార్గం.&nbsp;<BR>జగద్యంత్ర చక్రాలనుండి తొలగిపోవద్దు, దానిలోనే తిరుగుతూ రహస్యాన్ని&nbsp;<BR>తెలుసుకోండి. సంసారంలోనుండే సరైన కర్మమాచరిస్తే అందులోనుండి తరింప&nbsp;<BR>వచ్చును. ఆ యంత్రంద్వారానే పోతుంది బైటికిపోయేదారీ.</FONT></p>
<p><FONT FACE="SHREE900, SHREE, sans-serif" SIZE="3">మన మిప్పుడు కర్మమంటే ఎలాటిదో గుర్తించాం. ప్రకృతి కాధార&nbsp;<BR>మైనవాటిలో ఒక భాగమైన యీ కర్మ ఎప్పుడూ సాగుతూనే వుంటుంది. భగవ&nbsp;<BR>ద్విశ్వాసం వున్నవారికి ఎక్కువగా బోధపడుతుంది. ఎందుకంటె, భగవంతుడు&nbsp;<BR>మనసాయానికై దేవులాడటం లేదని, భగవంతుడు అంతటి అసమర్థుడు కాడని&nbsp;<BR>వారికి తెలుసు. ప్రపంచం సదా సాగుతూనే వుంటుంది. కాని మన పరమావధి&nbsp;<BR>మోక్షమే, నిరహంకారతానిర్మమతలే. కర్మయోగా న్ననుసరించి కర్మే మోక్ష&nbsp;<BR>సాధనం. ప్రపంచాన్ని సుఖమయంగా చేయాలనే ఆశయాలన్నీ స్వమతదురభి-&nbsp;<BR>మానులను కర్మాచరణానికి పురికొల్పున వయ్యేంతవరకు మంచివే కావచ్చు</FONT></p>
<hr class="puTa_virupu">
<table><tr><td><a class=puTa_lanke href=puTa494.html>p494</a></td><td>p495</td><td><a class=puTa_lanke href=puTa496.html>p496</a></td></tr></table>
</div></body></html>
