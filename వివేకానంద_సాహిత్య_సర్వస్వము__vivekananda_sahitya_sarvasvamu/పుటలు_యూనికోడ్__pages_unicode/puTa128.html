<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa127.html>p127</a></td><td>p128</td><td><a class=puTa_lanke href=puTa129.html>p129</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగం</FONT></p>

<p><FONT FACE="SHREE900, SHREE, sans-serif" SIZE="3">వెల్లడించటానికై - ఆతురపడుతూంటారు. ప్రపంచంలోని ఏ మహామతాచా-&nbsp;<BR>ర్యుడూ యీ వ్యాఖ్యాన ఆడంబరంలోకి దిగలేదని నువ్వు గుర్తిస్తావు. వలసిన&nbsp;<BR>అర్థాన్ని పిండటానికి వారు శాస్త్రవాక్యాలను క్లేశపెట్ట యత్నించలేదు. ఊరక శబ్దా-&nbsp;<BR>ర్థ శబ్దనిష్పత్తులతోనే సర్వకాలాన్ని గడపలేదు. ఐనా యితరులు ఒక శబ్దాన్ని&nbsp;<BR>గైకొని, దాని ఉత్పత్తిని గురించి - మొట్టమొదట దాన్ని ఉపయోగించిన వ్యక్తిని&nbsp;<BR>గురించి - తరచూ ఆతడు ఏం తిన్నాడో, ఎంతసేపు నిద్రించాడో మొదలైన గొప్ప-&nbsp;<BR>సంగతులను గురించి - మూడు సంపుటాల గ్రంథాన్ని రాస్తూంటె, యీ ఆచా-&nbsp;<BR>ర్యులు తమ ఔదార్యం అతిశయించ, లోకానికి తత్త్వాన్ని బోధించివున్నారు.</FONT></p>
<p><FONT FACE="SHREE900, SHREE, sans-serif" SIZE="3">శ్రీరామకృష్ణ భగవానుడు ఒక కథ చెబుతూండేవాడు: కొందరు ఒక మామి-&nbsp;<BR>డితోటలోకి వెళ్లి ఆకులను, కొమ్మలను, చిలవలను పలవలను లెక్కిస్తూ, వాటి&nbsp;<BR>రంగులను పరిశీలిస్తూ ఒండొంటి పరిమాణాలను సరిపోలుస్తూ, అతిజాగ్రత్తతో&nbsp;<BR>అన్నిటిని సవిమర్శంగా గుర్తించాక వాటిలో ప్రతి విషయం గురించి తమ&nbsp;<BR>పాండిత్యం అతిశయిల్ల, తమకు ఆనందం యినుమడింప, గొప్పచర్చ చేశారట!&nbsp;<BR>కాని వారిలో ఒకడు - ఇతరులకంటె బుద్ధిమంతుడైనవాడు - వీటిలో వేటినిగాని&nbsp;<BR>గణించలేదు. ఆ మామిడిపళ్లు కోసుకొని తినసాగాడు. అతడే కదా బుద్ధిమం-&nbsp;<BR>తుడు! కాబట్టి నీ శాఖాపత్రగణనలూ, లెక్కలు రాసిపెట్టటమూ యితరులకు&nbsp;<BR>విడిచిపెట్టు! ఈ విధమైన వ్యాపారానికి ఉచితమైన స్థానంవుంది; కాని పారమార్థిక&nbsp;<BR>రంగంలో కాదు. ఈ ‘ఆకులను లెక్కించేవారి’ నుంచి ఆధ్యాత్మిక మహిమాన్వి-&nbsp;<BR>తులు ఎన్నడూ వెలువడింది లేదు. మానవుల మహోన్నతా&nbsp;<BR>దర్శమూ, మహోన్నత వైభవమూ ఐన పారమార్థికపరతకు యింత ప్రయాస-&nbsp;<BR>పడనక్కర్లేదు. మీరు భక్తులు కాదలిస్తే కృష్ణుడు మథురలో జన్మించాడా?&nbsp;<BR>వ్రేపల్లెలో జన్మించాడా? ఆత డేంచేసేవాడు? లేక గీతాప్రబోధం చేసిన సరైన తేదీ&nbsp;<BR>ఏది? - ఈ విషయాలను మీరు ఎంతమాత్రం తెలుసుకోనక్కర్లేదు. కాని భక్తి-&nbsp;<BR>యోగాన్ని గురించి, కర్మయోగాన్ని గురించి, గీతలలో చెప్పబడ్డ మనోహర&nbsp;<BR>ధర్మాలకై ఆతురత చెందటమే మీకు కావలసింది. గీతలను గురించిన, గీతాకర్తను&nbsp;<BR>గురించిన వివరాలన్నీ పండితుల వినోదంకోసం కాని మనకు కాదు. వారికి కావల&nbsp;<BR>సిన ఆ ఆనందం అంతా వారినే పొందనివ్వండి. వారి ప్రజ్ఞావాదాలకు స్వస్తి చెప్పి&nbsp;<BR>మనం ‘మామిడిపళ్లను తిందాం’.</FONT></p>
<p><FONT FACE="SHREE900, SHREE, sans-serif" SIZE="3">గురువుకు వుండవలసిన రెండవ లక్షణం పాపరహితత్వం. ‘‘గురువు&nbsp;<BR>శీలాన్ని వ్యక్తిత్వాన్ని మనం పరిశీలించటం ఎందుకు? ఆతడి బోధనల యోగ్య-&nbsp;<BR>తను పరిశీలించి వాటిని పాటించటమే మన పని’’ అని తరచు వింటుంటాం.</FONT></p>
<hr class="puTa_virupu">
<table><tr><td><a class=puTa_lanke href=puTa127.html>p127</a></td><td>p128</td><td><a class=puTa_lanke href=puTa129.html>p129</a></td></tr></table>
</div></body></html>
