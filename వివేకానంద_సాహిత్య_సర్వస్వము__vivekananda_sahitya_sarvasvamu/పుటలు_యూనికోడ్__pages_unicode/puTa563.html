<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa562.html>p562</a></td><td>p563</td><td><a class=puTa_lanke href=puTa564.html>p564</a></td></tr></table>

<p><FONT FACE="TimesNewRoman, Times, serif" SIZE="2">1 4 8</FONT></p>
<p><FONT FACE="SHREE900, SHREE, sans-serif" SIZE="3">ళాలు, సూర్యులు, చంద్రులు, నక్షత్రాలు గ్రహాలవుతాయి. తిరిగి యివన్నీ ఒక-&nbsp;<BR>దానితో ఒకటి కలిసికోవడానికి ఆరాటపడతాయి. చివరకు సమస్త&nbsp;<BR>విశ్వం - మానసిక ప్రపంచం, భౌతిక ప్రపంచం కలిసి, అఖండంగా ఒక్కటై-&nbsp;<BR>పోతుంది.</FONT></p>
<p><FONT FACE="SHREE900, SHREE, sans-serif" SIZE="3">పెద్ద ఎత్తున, బాహ్యజగత్తులో అనుసరించబడుతూన్న యీ క్రమమే చిన్న-&nbsp;<BR>స్థాయిలో మానసజగత్తులో అనుసరించబడుతోంది. బాహ్యజగత్తు, భేదంలో&nbsp;<BR>ప్రత్యేకతలోవుంది. ఐనా ఐక్యాన్ని, అభేదాన్ని పొందడానికి అది తొందరపడు-&nbsp;<BR>తూంది. అలాగే మన చిన్న ప్రపంచాలలోకూడ ప్రతి జీవాత్మ ఇతర ప్రపంచం-&nbsp;<BR>నుండి వేరుపడి పుడుతోంది. అజ్ఞాతం ఎంత ఎక్కువగా వుంటే, వికాసం ఎంత&nbsp;<BR>తక్కువైతే అంతగా ఆత్మ తాను ప్రపంచంనుండి వేరని భావిస్తుంది. మూఢత్వం&nbsp;<BR>ఎక్కువగా వున్నవాడు తాను చనిపోతానని, జన్మిస్తానని యింకా ఏమేమో భావి-&nbsp;<BR>స్తాడు. ఈ అభిప్రాయాలు భేదభావాన్ని వ్యక్తంచేసేవే. జ్ఞానం కలిగేకొద్దీ, మాన-&nbsp;<BR>వుడు వికాసం పొందేకొద్దీ అతడి నైతికదృష్టి వికసించేకొద్దీ అతడి అభేదభావం&nbsp;<BR>తక్కువవుతుంది. మానవులు తెలుసుకోగలిగినా, తెలిసికోలేకపోయినా నిహిత-&nbsp;<BR>మైన ఆ శక్తే వారిలో నిస్వార్థచింతను ప్రేరేపిస్తూంది. అదే సమస్త నీతిశాస్త్రానికీ&nbsp;<BR>పునాది. లోకంలో ఏ ప్రవక్త బోధించినా, ఏ మతంలో ఉపదేశించినా, ఏ భాషలో&nbsp;<BR>చెప్పినా సకల ధర్మాల సారమిదే. ‘‘నువ్వు నిస్వార్థుడవుగా,’’ ‘‘నేను కాదు నువ్వే’’&nbsp;<BR>- అనే నీతినియమావళుల వెనుకవున్న భావమదే. దీని తాత్పర్యం వ్యక్తిత్వ&nbsp;<BR>రాహిత్యాన్ని గుర్తించటమే - నువ్వూ నేను ఒక్కరమే అని గ్రహించటమే; నీకు&nbsp;<BR>నేను హాని కలిగిస్తే నాకు నేను హాని కలిగించుకోవటమే అని, నీకు నేను&nbsp;<BR>సహాయంచేస్తే నాకు నేను సహాయం చేసుకోవటమే అని గుర్తించటం, నువ్వు&nbsp;<BR>జీవించి వుండగా, నాకు మృత్యువు అసంభవమని తెలుసుకోవటం. ఈ విశ్వంలో&nbsp;<BR>క్షుద్రక్రిమి ఒక్కటైనా బతికివున్నంతవరకూ నే నెలా మరణించగలను? నా&nbsp;<BR>ప్రాణం ఆ క్రిమిప్రాణంలో వుంది కదా. అంతేకాక, మనం సహాయం చెయ్యక&nbsp;<BR>ఒక్కజీవినికూడా విడిచిపెట్టడానికి వీలులేదనే విషయంకూడ అది బోధి&nbsp;<BR>స్తుంది. వాని క్షేమంలోనే నా క్షేమమూ వుంది.</FONT></p>
<p><FONT FACE="SHREE900, SHREE, sans-serif" SIZE="3">వేదాంతంలో అంతటా ఉద్ఘాటింపబడుతూన్న విషయ మిదే. ఇతర మతా&nbsp;<BR>లన్నింటిలోను బోధించబడ్డ విషయ మిదే. సాధారణంగా మతాలలో మూడు&nbsp;<BR>భాగాలుంటాయి. మొదటి భాగంలో తత్త్వ విషయం, మత సిద్ధాంతాలు, మత&nbsp;<BR>ధర్మాలసారం వుంటుంది. రెండవ భాగంలో యీ సిద్ధాంతాలు పురాణగాథల&nbsp;<BR>రూపాన్ని దాలుస్తాయి - ఋషుల జీవితకథలుగా, వీరుల, అతిమానవుల,&nbsp;<BR>దేవతల, దివ్యపురుషుల జీవితగాథ లేర్పడతాయి. ఈ పురాణగాథ లన్నింటిలో</FONT></p>
<hr class="puTa_virupu">
<table><tr><td><a class=puTa_lanke href=puTa562.html>p562</a></td><td>p563</td><td><a class=puTa_lanke href=puTa564.html>p564</a></td></tr></table>
</div></body></html>
