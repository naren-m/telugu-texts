<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa121.html>p121</a></td><td>p122</td><td><a class=puTa_lanke href=puTa123.html>p123</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగం</FONT></p>

<p><FONT FACE="SHREE900, SHREE, sans-serif" SIZE="3">ధీశక్తినిదాటి, సాక్షాత్కారతేజోనిలయమైన మహోన్నతస్థితిని పొందుతాడు.&nbsp;<BR>అతడు యిక ఎంతమాత్రం హేతువాదానికి దిగడు, హేతువాదాన్ని విశ్వసించడు,&nbsp;<BR>స్వయంగా తత్త్వాన్ని దర్శిస్తాడు. ఇక డత డెంతమాత్రం తర్కించడు.&nbsp;<BR>కాని స్వయంగా సత్యాన్ని గ్రహిస్తాడు. అంతేగాక యీ బ్రహ్మదర్శనం - బ్రహ్మాను-&nbsp;<BR>భవం - బ్రహ్మానందానికి మించినది ఏముంది? ఎందుకు? సాక్షాత్తు ముక్తికంటె&nbsp;<BR>భక్తే అధికతరమని వక్కాణించే భక్తులు లేకపోలేదు. అంతేగాక యిది మహోత్తమ&nbsp;<BR>ప్రయోజనం కాదా? ఏది శరీర సౌఖ్యానికి అనుకూలిస్తుందో అదే ఉపయోగ-&nbsp;<BR>కరం, ప్రయోజనకరమని నమ్మేవారు, విశేషం, అందు అధిక సంఖ్యాకులు&nbsp;<BR>లోకంలో వున్నారు. పారమార్థిక చింత, భగవంతుడు, నిత్యత్వం అనే వాటిలో&nbsp;<BR>ఏదీ వారికి లేశమాత్రమూ ప్రయోజనకారి కాదు; ఎందుకంటె యివి వారికి&nbsp;<BR>ధనాన్ని, శరీరసౌఖ్యాన్ని యివ్వవు. ఇంద్రియాలను తృప్తిపరచి భోగవాంఛలను&nbsp;<BR>అనునయింపని వన్నీ అలాటివారికి నిరుపయోగాలు. ఏమైనా, ప్రయోజనకర&nbsp;<BR>మనేది ప్రతివ్యక్తి ననుసరించీ ప్రత్యేకమైన కొన్ని వాంఛలతో నిబద్ధమై వుంది.&nbsp;<BR>తినటం, తాగటం, సంతానాన్ని కనటం, చివరికి మరణించటం - వీటికంటె&nbsp;<BR>ఎన్నడూ ఉన్నతి చెందనివారికి, అందుచేత, విషయోపభోగాల్లోనే లాభం&nbsp;<BR>కనిపిస్తూంటుంది. మరి వారు అంతకంటె ఉన్నత విషయాల ఆవశ్యకతను&nbsp;<BR>లేశమైనా గుర్తించటానికి - గుర్తించ నేర్వటానికి - జన్మజన్మాంతరాల నెత్తుతూ&nbsp;<BR>వేచివుండాలి. కాని శాశ్వతాత్మాభిరుచులు ఎవరికి క్షణిక ప్రాపంచిక విషయ&nbsp;<BR>వాంఛలకంటె ఉత్తమ ప్రయోజనకరాలో, ఇంద్రియభోగా లెవరికి అనాలోచితా-&nbsp;<BR>లైన బాల్యక్రీడలో వారికి భగవంతుడూ భగవద్భక్తీ మానవజీవితంలోని మహోత్త-&nbsp;<BR>మమం, అద్వితీయం ఐన గమ్యంగా కాన్పిస్తుంది. లౌకిక వాంఛల్లో మునిగి తేలే&nbsp;<BR>యీ లోకంలో, భగవదనుగ్రహంచేత కొందరైనా అలాటివారు యింకా సజీవులై-&nbsp;<BR>వున్నారు.</FONT></p>
<p><FONT FACE="SHREE900, SHREE, sans-serif" SIZE="3">ఇదివరకే చెప్పినరీతిని సాధనదశలోనిదైన గౌణభక్తి, సిద్ధావస్థలోని పర&nbsp;<BR>భక్తీ అని భక్తియోగం  రెండు విధాలుగా విభజింపబడింది. అభివృద్ధి పొందగలగ-&nbsp;<BR>టానికి సాధన దశలో మనకు అనేక ప్రత్యక్షసాహాయ్యాలు ఎలా అత్యంతం ఆవ-&nbsp;<BR>శ్యకాలో ముందు మనకు విశదంకాగలదు; అంతేగాక పౌరాణికాలు, సాంకేతికాలు&nbsp;<BR>ఐన భాగాలు అన్ని మతాల్లోను సహజమైన వికాసం పొంది, ఆత్మాభివృద్ధి పొంది&nbsp;<BR>సాధకుడికి ప్రారంభంలో సహాయభూతాలై ఆతడి జీవితాన్ని పరివేష్టించి&nbsp;<BR>వుంటవి. ఏ మత సంప్రదాయాలలో విపులంగా పురాణాలూ కర్మకలాపాలూ&nbsp;<BR>చక్కని వికాసం పొందివున్నవో ఆ మత సంప్రదాయాల్లోనే పారమార్థిక మహి-&nbsp;<BR>మాన్వితులు - ఆధ్యాత్మిక సింహాలు - వెలువడుతూండటం గమనించాల్సిన</FONT></p>
<hr class="puTa_virupu">
<table><tr><td><a class=puTa_lanke href=puTa121.html>p121</a></td><td>p122</td><td><a class=puTa_lanke href=puTa123.html>p123</a></td></tr></table>
</div></body></html>
