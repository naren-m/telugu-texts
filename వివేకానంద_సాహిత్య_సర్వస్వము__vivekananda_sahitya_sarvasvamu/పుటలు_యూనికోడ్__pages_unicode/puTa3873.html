<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3872.html>p3872</a></td><td>p3873</td><td><a class=puTa_lanke href=puTa3874.html>p3874</a></td></tr></table>

<p><FONT FACE="TimesNewRoman, Times, serif" SIZE="2">2 4 6</FONT></p>
<p><FONT FACE="SHREE900, SHREE, sans-serif" SIZE="3">విషయం, మహాసముద్రాలపై అగాధమైన ఈ భావం పయనించటంవల్ల సంభ-&nbsp;<BR>వించి వుండవచ్చు. నాకు గట్టి నమ్మకం. నేను అంత అగాధంగా ఉన్నాను. ఏమీ&nbsp;<BR>చేయలేను కాని ఆశ్చర్యం. నేను ఎంత విస్తారంగా ఉన్నానో, అంత అగాధంగానూ&nbsp;<BR>ఉన్నాను. నా ఆలోచనలు ఎంత అగాధాలో అంత స్థిరాలు.</FONT></p>
<p><FONT FACE="SHREE900, SHREE, sans-serif" SIZE="3">శ్రీమతి ‘ఫంకె’ విషయ మేమిటి? బేబీ విషయమేమైనా తెలిసిందా? ఆమె&nbsp;<BR>ఎక్కడ ఉంది? ఏం చేస్తోంది? మొదలైన విషయాలు? కుమారి ‘వాల్డో’తో&nbsp;<BR>ఉత్తర ప్రత్యుత్తరం జరుపుతావా? నువ్వు యిన్ని సంవత్సరాలు డెట్రాయిట్‌నుండి&nbsp;<BR>అసలు కదలనే లేదని నేను భయపడుతున్నాను. మీ గృహకృత్య యంత్రం సాఫీగా&nbsp;<BR>సాగిపోతోందా? ఇప్పుడు సోదరీమణులు సహాయం చేస్తున్నారా? నేను బైలుదే-&nbsp;<BR>రేలోపు మళ్లా రాస్తాను. ఈ ఉత్తరానికి, నీ తిరుగు జవాబు భారతదేశానికి రాద-&nbsp;<BR>నుకుంటాను. అంతకుముందే నేను బైలుదేరుతాను. మంచిది. ‘జగజ్జననికి&nbsp;<BR>చక్కగా తెలుసు.’ నిన్ను నేను ఆమెకు అంకితం చేస్తున్నాను. అంతకంటె ఎక్కువ&nbsp;<BR>ఏంచేయగలను? ఇదే ఉత్తమోత్తమం, ఉత్కృష్టం, అత్యంత మనోహరం.</FONT></p>
<p><FONT FACE="SHREE900, SHREE, sans-serif" SIZE="3">సదా జగజ్జననిలో,</FONT></p>
<p><FONT FACE="SHREE900, SHREE, sans-serif" SIZE="3">మీ వివేకానంద.</FONT></p>
<p><FONT FACE="TimesNewRoman, Times, serif" SIZE="3">4 7 7</FONT></p>
<BR>
<p><FONT FACE="SHREE900, SHREE, sans-serif" SIZE="3">మఠం,&nbsp;<BR>ఏప్రిల్‌ 11, 1899.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన,</FONT></p>
<p><FONT FACE="SHREE900, SHREE, sans-serif" SIZE="3">రెండు సంవత్సరాల శరీరవ్యాధి నా యిరవై సంవత్సరాల ఆయువును&nbsp;<BR>హరించింది. మంచిది. ఐతే ఆత్మకు మార్పులేదు. అది మారుతుందా? అది&nbsp;<BR>అలాగే ఉంది. ఈ పిచ్చి ఆత్మారాముడు ఇంకా భల్లూకపుపట్టుతో, ఒకే భావాన్ని&nbsp;<BR>అంటిపట్టుకొని ఉన్నాడు...</FONT></p>
<p><FONT FACE="SHREE900, SHREE, sans-serif" SIZE="3">మీ వివేకానంద.</FONT></p>
<p><FONT FACE="TimesNewRoman, Times, serif" SIZE="3">4 7 8</FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీమతి సరళాఘోషాల్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">బేలూర్‌ మఠం,&nbsp;<BR>ఏప్రిల్‌ 16, 1899.</FONT></p>
<p><FONT FACE="SHREE900, SHREE, sans-serif" SIZE="3">ప్రియ జననీ,</FONT></p>
<p><FONT FACE="SHREE900, SHREE, sans-serif" SIZE="3">మీరు దయతో రాసిన చిన్న ఉత్తరం అందింది. చాల సంతోషం. నేనుగాని,&nbsp;<BR>నా సోదర శిష్యులుగాని, మాకు అత్యంత ప్రియమైన వస్తువును త్యాగం చేస్తే,&nbsp;<BR>అనేకమంది నిర్మలాత్ములు, యథార్థమైన దేశభక్తులు మా ఉద్యమానికి సహాయం</FONT></p>
<hr class="puTa_virupu">
<table><tr><td><a class=puTa_lanke href=puTa3872.html>p3872</a></td><td>p3873</td><td><a class=puTa_lanke href=puTa3874.html>p3874</a></td></tr></table>
</div></body></html>
