<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1780.html>p1780</a></td><td>p1781</td><td><a class=puTa_lanke href=puTa1782.html>p1782</a></td></tr></table>
<p><FONT FACE="SHREE900, SHREE, sans-serif" SIZE="3">176 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">కాదు తక్కిన సమస్త విద్యలు - శిల్పాలు యీ లక్షణాలనే అభివ్యక్తీకరిస్తాయి.&nbsp;<BR>ఒక ప్రాసాదం వున్నదనుకోండి. దానిలో ఒక భావసౌందర్యంగాని, ఒక శైలిగాని&nbsp;<BR>ఏమీ వుండదు. స్తంభాలన్నీ ఒకే మూసలో పోతపోసినట్లుంటాయి. వాటిలో&nbsp;<BR>జీవం వుండదు. కొందరు మనుషులు నగలు ధరించే విధాన్ని పరికించండి.&nbsp;<BR>ముక్కుల నిండా, మెడలనిండా ఏమేమో పెట్టుకొని ఒక పెద్ద దయ్యం మాదిరి&nbsp;<BR>కనిపిస్తారు. ఇక వాటిలో లతలు, తీగలు రకరకాలుగా చెక్కివుంటాయి. ఇక&nbsp;<BR>సంగీతం గతి? పాడుతున్నారో, ఏడుస్తున్నారో లేక అరుస్తున్నారో తెలియదు.&nbsp;<BR>ఆ సంగీతంలోని అర్థం, అభిప్రాయం, అసలదేమిటో మనకు తెలియదు సరి-&nbsp;<BR>కదా, భరతశాస్త్ర నిర్మాత ఆ భరతమునికూడా చెప్పలేడు. ఆ సంగీతంలో ఎన్ని&nbsp;<BR>వంకలు, గిలిగింతలు, ఎంత గందరగోళం! తల పగిలిపోతుంది! మరన్నిటికంటే&nbsp;<BR>ఆ దిక్కుమాలిన ముక్కుతో పాడటం. పళ్లను బిగబట్టి మహమ్మదీయుల&nbsp;<BR>మాదిరి ముక్కుతో పాడటానికి ప్రయత్నిస్తారు. ఇది ఘోరాతిఘోరం.&nbsp;<BR>వర్తమాన కాలంలో యీ లక్షణాలను సవరించే ప్రయత్నం జరుగుతోంది. భావ-&nbsp;<BR>హీనమైన, ప్రాణరహితమైన భాష, ఆ తీరు సంగీతం, కళ, విద్య - యివన్నీ&nbsp;<BR>నిరర్థకాలని ప్రజలు క్రమంగా గ్రహిస్తారు. జాతీయ జీవనానికి బలం కలిగేకొద్దీ&nbsp;<BR>భాషకు, విద్యకు, సంగీతానికికూడా స్వాభావికంగానే భావం, ప్రాణం కలుగుతా-&nbsp;<BR>యని ప్రజ లిప్పుడిప్పుడే గ్రహిస్తున్నారు. నిత్యోపయోగంలోని ఒకటి రెండు&nbsp;<BR>మాటలు ప్రకటించే భావపుష్ఠి గ్రంథాలనుండి ఎరవుతెచ్చుకొన్న రెండువేల&nbsp;<BR>పదాలు కల్పించలేవు. జాతి ప్రాణవంతమైనప్పుడు ప్రతి దైవవిగ్రహం భక్తినుద్దీ-&nbsp;<BR>పిస్తుంది; నగలు ధరించి ప్రతి బాలిక దేవతలా కనిపిస్తుంది. ప్రతి ఇల్లు,&nbsp;<BR>ప్రతి గది, ప్రతి పీట, కుర్చీ, మంచం - సమస్తం ప్రాణవంతాలై వెలుస్తాయి. కావ-&nbsp;<BR>లసింది భావపుష్ఠి.</FONT></p>

<hr class="puTa_virupu">
<table><tr><td><a class=puTa_lanke href=puTa1780.html>p1780</a></td><td>p1781</td><td><a class=puTa_lanke href=puTa1782.html>p1782</a></td></tr></table>
</div></body></html>
