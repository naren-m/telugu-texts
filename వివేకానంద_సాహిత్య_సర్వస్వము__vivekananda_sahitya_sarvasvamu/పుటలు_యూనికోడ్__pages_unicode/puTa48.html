<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa47.html>p47</a></td><td>p48</td><td><a class=puTa_lanke href=puTa49.html>p49</a></td></tr></table>


<p><FONT FACE="SHREE900, SHREE, sans-serif" SIZE="3">శరీరం కాను. శరీరం నశిస్తోంది. కాని నేను నశించను. ఈ శరీరంలో ప్రస్తుతం&nbsp;<BR>యిక్కడ వున్నాను; ఇది పతనమవుతుంది, కాని నేను జీవించేవుంటాను. నేను&nbsp;<BR>భూతకాలంలో వుండినాను. ఆత్మ సృష్టించబడిన వస్తువు కాదు, ఎందుకంటె&nbsp;<BR>సృష్టి అంటె కొన్ని తత్త్వాల సంయోగమనీ యిక ముందెప్పుడో ఒకప్పుడు అవి&nbsp;<BR>వియోగం (= విలయం) పొందుతాయనీ భావం. ఆత్మ సృజింపబడివుంటే, అది&nbsp;<BR>నశించితీరాలి. కొందరు ఆగర్భసుఖవంతులై వుంటారు; సుందరశరీరంతో,&nbsp;<BR>మనోదార్ఢ్యంతో, సిద్ధాభీష్టులై పరిపూర్ణ ఆరోగ్యాన్ని అనుభవిస్తూంటారు. ఇత-&nbsp;<BR>రులు ఆగర్భదుఃఖితులై వుంటారు. కొందరు కాళ్లు చేతులు లేనివారై వుంటారు.&nbsp;<BR>మరికొందరు వట్టి అవివేకులై పరమ నిర్భాగ్యులై మనుచుంటారు. వీరందరూ&nbsp;<BR>సృజింపబడివుంటే, కరుణామయుడూ ధర్మస్వరూపుడూ ఐన భగవంతుడు&nbsp;<BR>ఒకణ్ణి సుఖవంతుడుగాను మరొకణ్ణి దుఃఖితుణ్ణిగాను ఎందుకు సృష్టించాలి? భగ-&nbsp;<BR>వంతుడికి యింతటి పక్షపాతం ఎందుకు? ఈ జన్మలో దుఃఖితులైనవారు&nbsp;<BR>రాబోయే జన్మలో సుఖవంతులై వుంటారనటమూ సమంజసమైన జవాబు&nbsp;<BR>కాబోదు. ధర్మమూర్తీ దయామయుడూ ఐన భగవంతుడి పరిపాలనలో యీ&nbsp;<BR>జన్మలోనైనా ఫలానావ్యక్తి ఎందుచేత దుఃఖితుడై వుండాలి?</FONT></p>
<p><FONT FACE="SHREE900, SHREE, sans-serif" SIZE="3">మనం గమనించాల్సిన మరో విషయం ఏమంటే, భగవంతుడే యిలా సృజి-&nbsp;<BR>స్తున్నాడనే భావం యీ వైపరీత్యానికి సమాధానం కాకుండటం అలావుండగా,&nbsp;<BR>సర్వశక్తిమంతుడైన ఒకానొకని క్రూరశాసనం యిలా వుందని ప్రతిపాదించటమౌ-&nbsp;<BR>తుంది. ఐతే ఒకణ్ణి సుఖవంతుణ్ణిగాను, దుఃఖితుణ్ణిగాను గావించటానికి అతడి&nbsp;<BR>జన్మానికి పూర్వమే కారణాలు వుండివుండాలని, అవి అతడి పూర్వకర్మలు.</FONT></p>
<p><FONT FACE="SHREE900, SHREE, sans-serif" SIZE="3">శారీరక మానసిక ప్రవృత్తులన్నిటికీ పరంపరానుగతమైన స్వభావమే&nbsp;<BR>కారణం కాదా? ఒండొంటి సరసన వ్యక్తమయ్యేవి మనస్సు, జడం (= ప్రకృతీ)&nbsp;<BR>అనే రెండు తత్త్వాలున్నాయి. మనం పొందిన వాటికన్నిటికీ జడమూ తత్పరిణా-&nbsp;<BR>మాలే కారణభూతాలైతే, ఆత్మ అనే దొకటి వుందని భావించనక్కర్లేదు. కాని&nbsp;<BR>భావన అనేది జడంనుంచి పరిణమించిందని నిరూపితం కాజాలదు. అంతేగాక&nbsp;<BR>తత్త్వశాస్త్ర సిద్ధమైన ఏకత్వం వుందని భావించక తప్పకపోతే, ఆత్మసంబంధమైన&nbsp;<BR>ఏకత్వం వుందని భావించటం నిశ్చయంగా యుక్తియుక్తం; భౌతిక ఏకత్వ&nbsp;<BR>భావనకంటె యిది ఎంతో వాంఛనీయం, సమంజసమూ; కాని వీటిలో దేనితోను&nbsp;<BR>మన కిక్కడ ప్రసక్తిలేదు.</FONT></p>
<p><FONT FACE="SHREE900, SHREE, sans-serif" SIZE="3">వంశపారంపర్యంవల్ల శరీరాలకు కొన్ని ప్రత్యేక ప్రవృత్తులు ఏర్పడతాయని&nbsp;<BR>మనం అంగీకరించక తప్పదు. కాని యీ ప్రవృత్తులంటె, ప్రత్యేక మనస్సు ప్రత్యేక&nbsp;<BR>మార్గంలో లేని మూలంగా వర్తించగలుగుతుందో అలాటి శరీరాకృతి (= శరీర</FONT></p>
<hr class="puTa_virupu">
<table><tr><td><a class=puTa_lanke href=puTa47.html>p47</a></td><td>p48</td><td><a class=puTa_lanke href=puTa49.html>p49</a></td></tr></table>
</div></body></html>
