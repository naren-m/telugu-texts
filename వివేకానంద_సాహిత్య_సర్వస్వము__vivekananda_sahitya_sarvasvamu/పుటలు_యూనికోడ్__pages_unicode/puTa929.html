<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa928.html>p928</a></td><td>p929</td><td><a class=puTa_lanke href=puTa930.html>p930</a></td></tr></table>
<p><FONT FACE="SHREE900, SHREE, sans-serif" SIZE="3">పాతంజల యోగ సూత్రాలు - సాధన : పాదం</FONT></p>
<BR>
<p><FONT FACE="SHREE900, SHREE, sans-serif" SIZE="3">105</FONT></p>
<BR>
<p><FONT FACE="SHREE900, SHREE, sans-serif" SIZE="3">చేసుకోవాలి. పఠించాల్సిన గ్రంథాలు అనంతం; సమయం అతి పరిమితం. కాబట్టి&nbsp;<BR>సారభూత విషయాన్ని గ్రహించటమే జ్ఞానార్జనకు ఉపాయం. పరమార్థాన్ని&nbsp;<BR>గ్రహించి, తదనుగుణంగా జీవితాన్ని గడిపేందుకు యత్నించాలి. నీటిని - పాలను&nbsp;<BR>కలిపి, రాజహంస ఎదుట పెడితే, అది నీటిని వదలి పాలను మాత్రమే గ్రహిస్తుందని&nbsp;<BR>ఆర్యుల విశ్వాసం. అలాగే, సర్వశాస్త్రాల్లోని సారాంశాన్ని గ్రహించి, మిగిలిన&nbsp;<BR>అప్రధాన విషయాలను విసర్జించాలి. వాద ప్రతివాదాలతో కూడిన తార్కిక&nbsp;<BR>వ్యాయామం మొదట్లో అవసరమే. దేనిని కూడా గ్రుడ్డిగా అవలంబించకూడదు.&nbsp;<BR>యోగి తార్కికదశను అతిక్రమించి, శిలాసదృశ సిద్ధాంత దశకు వచ్చియుంటాడు.&nbsp;<BR>సిద్ధాంతాన్ని దృఢం చేసుకోవటమే అతను చేయవలసిన పని. ‘‘వాదించకు.&nbsp;<BR>ఇతరులు నీతో వాదింపచూస్తే, మౌనం వహించూ’’ అని యోగి చెబుతాడు. ఏ&nbsp;<BR>వాదానికీ బదులు చెప్పక ఆ ప్రదేశాన్ని నిశ్శబ్దంగా వదలిపెట్టి వెళ్లిపోవాలి. వాద&nbsp;<BR>ప్రతివాదాల వల్ల మనశ్శాంతి చెడుతుంది. మనసును బలవంతం చేసుకోవటం మన&nbsp;<BR>కవసరం. అనవసరంగా మనసును కలవరపరచుకోవటం వల్ల ప్రయోజన మేముం&nbsp;<BR>టుందీ? దుర్బల ధీశక్తితో అతీంద్రియ జ్ఞానాన్ని పొందలేము. యోగి, అతీం&nbsp;<BR>ద్రియ జ్ఞానాన్ని పొందాలనుకుంటాడు కాబట్టి అతనికి తార్కిక జ్ఞానం వ్యర్థం. ఇదే&nbsp;<BR>అతను నిశ్చయం చేసుకుంటాడు. కాబట్టి అతను వాద ప్రతివాదాలు చేయడు;&nbsp;<BR>మౌనంగా ఉంటాడు. వాగ్వాదాలు అతని మనశ్శాంతిని చెడగొడతాయి; మనసును&nbsp;<BR>కలవరపెడతాయి. హేతువాదాలూ, యుక్తిప్రయుక్తులూ అన్నీ అప్రధానాలు.&nbsp;<BR>హేతువాదాతీత మహోన్నతాంశాలెన్నో ఉన్నాయి. బడి పిల్లల వాగ్వాదాల కోసం,&nbsp;<BR>తార్కిక సంఘాల కోసం జీవితం ఏర్పడియుందని అనుకోవద్దు.</FONT></p>
<p><FONT FACE="SHREE900, SHREE, sans-serif" SIZE="3">ఈశ్వర ప్రణిధానం అంటే కర్మలను ఈశ్వరునికి అర్పించటం. అంటే,&nbsp;<BR>కార్యం ఫలిస్తే ఆ ప్రతిష్ఠను గానీ, కార్యం భగ్నమైతే ఆ నిందను గానీ మన మీద&nbsp;<BR>పెట్టుకోవద్దు; ఆ రెంటినీ ఈశ్వరునికే అర్పించి స్వస్థచిత్తులమై ఉండాలి.</FONT></p>
<BR>
<p><FONT FACE="SHREE902, SHREE, sans-serif" SIZE="3">2. సమాధి భావనాత్థః క్లేశ చినూకతణాత్థశ్చ.</FONT></p>
<p><FONT FACE="SHREE900, SHREE, sans-serif" SIZE="3">సమాధిని సిద్ధింప చేయటానికి, (అవిద్యాది) క్లేశాలను క్షీణింపచేయటానికి&nbsp;<BR>(క్రియాయోగం ఏర్పడింది.)</FONT></p>
<BR>
<p><FONT FACE="SHREE900, SHREE, sans-serif" SIZE="3">మనోనిగ్రహం అనేదే మనలో చాలామందికి ఉండదు; వారు మనసును&nbsp;<BR>యథేచ్ఛగా వదిలివేస్తారు; చివరికి వారు ఎందుకూ కొరగారు. కాబట్టి మనోనిగ్రహం&nbsp;<BR>సాధించాలి; దానికోసం నిరంతరం క్రియాయోగం అభ్యసించాలి. మనోనిగ్రహం&nbsp;<BR>లేకపోవటం వల్ల, యోగానికి ఆటంకాలు కలుగుతాయి; ఆ ఆటంకాలు మనకు&nbsp;<BR>క్లేశకారణాలౌతాయి. క్రియాయోగం వల్ల మనోనిగ్రహం కలిగి, క్లేశాలు నివారిత</FONT></p>
<hr class="puTa_virupu">
<table><tr><td><a class=puTa_lanke href=puTa928.html>p928</a></td><td>p929</td><td><a class=puTa_lanke href=puTa930.html>p930</a></td></tr></table>
</div></body></html>
