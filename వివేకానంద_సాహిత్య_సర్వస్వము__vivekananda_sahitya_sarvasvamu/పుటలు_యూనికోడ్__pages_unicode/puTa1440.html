<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1439.html>p1439</a></td><td>p1440</td><td><a class=puTa_lanke href=puTa1441.html>p1441</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మానవుని సత్య స్వరూపం, దృశ్య స్వరూపం</FONT></p>
<p><FONT FACE="SHREE900, SHREE, sans-serif" SIZE="3">211</FONT></p>
<p><FONT FACE="SHREE900, SHREE, sans-serif" SIZE="3">- అంటే, భూమిపై మానవ జీవితంలో లేక స్వర్గంలో దేవతాజీవితంలో -&nbsp;<BR>మన దివ్యస్థితికి స్వాభావికమైన ముక్తి జ్ఞప్తిలో నిలిచి వుంటుంది. మళ్లీ దాన్నందు&nbsp;<BR>కోవడానికే మనమందరం - తెలిసి కొందరు, తెలియక కొందరు - పరిశ్ర&nbsp;<BR>మిస్తున్నాం. ఆత్మ స్వాతంత్య్రం - ముక్తి - సాధించుకొన్న వానిని, నియమాలు&nbsp;<BR>ఎలా బంధిస్తాయి? ఈ జగత్తులోని నియమమేదీ అతణ్ణి బంధింపజాలదు. జగత్తే&nbsp;<BR>అతనిది కదా?</FONT></p>
<p><FONT FACE="SHREE900, SHREE, sans-serif" SIZE="3">అతడే జగత్తంతా; జగత్తంతా అతడే అనైనా అనొచ్చు లేక, అతనికి జగత్తే&nbsp;<BR>లేదు అనవచ్చు. అలా అయితే, అతని కీ క్షుద్రభావాలు - స్త్రీ పురుష భావాలు,&nbsp;<BR>దేశ భావం - ఎలా వుంటాయి? నేను పురుషుడిని, నేను స్త్రీని, నేను బిడ్డను&nbsp;<BR>- ఇలాంటి మాటలతడెలా అంటాడు? అవి అసత్యాలు కావా? అబద్ధాలని&nbsp;<BR>అతనికి తెలుసు. ఇవి పురుషుల హక్కులు, ఈ యితరము స్త్రీల హక్కులు అని&nbsp;<BR>అతడెలా అనగలడు? ఎవ్వరికీ హక్కులు లేవు. అసలు వేర్వేరుగా, ఎవ్వరూ లేరు&nbsp;<BR>కదా? పురుషుడు లేడు, స్త్రీ లేదు; ఆత్మకు స్త్రీత్వ పురుషత్వాదులు లేవు. అది&nbsp;<BR>నిత్యశుద్ధం. నేను స్త్రీని, నేను పురుషుణ్ణి, మా దీ దేశం, ఆ దేశం అనడం కల్ల.&nbsp;<BR>జగత్తంతా నా దేశమే. అదంతా నాదే. దాన్ని నా శరీరంగా ధరించి వున్నాను. కానీ&nbsp;<BR>ఈ ఉన్నత భావాలు ప్రకటిస్తూనే లోకులకు, నీచాతినీచులుగా తోచే అసహ్య&nbsp;<BR>కార్యాలు చేసేవారున్నారు. ఇట్లేల చేస్తున్నారని వాళ్ల నడిగితే, అది మన భ్రాంతి&nbsp;<BR>అనీ, తాము తప్పు చేయలేమనీ, వారు బదులు చెబుతారు. వారి మాటలు పరి-&nbsp;<BR>శీలించి విషయ నిర్ధారణ చేయడమెలా? ఏ ప్రమాణాన్ని బట్టి? ఆ ప్రమాణా-&nbsp;<BR>న్నిప్పుడు వివరిస్తాను.</FONT></p>
<p><FONT FACE="SHREE900, SHREE, sans-serif" SIZE="3">మంచీ, చెడులు రెండూ ఆత్మ పారిపార్శ్విక ప్రదర్శనలే అయినా, చెడుగు&nbsp;<BR>వెలుపలి పొర, మంచి లోపలి పొర. రెండవది పారమార్థిక మానవునికి, ఆత్మకు&nbsp;<BR>దగ్గరగా వుంటుంది. కాబట్టి చెడుగు పొరను భేదించిన వాడే ఆత్మను చేరగలడు.&nbsp;<BR>ఆత్మను చేరిన వానికేమి అంటుకొని వుంటుంది? కొంచెం కర్మ. పూర్వ జీవిత&nbsp;<BR>బలంలో మిగిలి వున్న ఒక స్వల్పాంశం. కాని అదంతా మంచికి సంబంధించిందే.&nbsp;<BR>దుష్కర్మ బలమంతా అనుభవించాలి. అదంతా సమసిపోవాలి. పూర్వం చేసిన&nbsp;<BR>పాపాలన్నీ నిశ్శేషంగా దగ్ధమై పోవాలి. అప్పుడు కానీ, సత్యాన్ని అనుభవంలోకి&nbsp;<BR>ఎవరూ తెచ్చుకోలేరు. అంటే ఆత్మస్థుడై, సత్యానుభూతిని ఇంకా అంటుకొని&nbsp;<BR>వుండేది, పూర్వపు సత్సంస్కారంలో మిగిలి వున్న భాగం; సత్కర్మబలం.&nbsp;<BR>అలాంటి వాడు, ఈ శరీరంలో జీవించి, నిరంతరం కార్యనిమగ్నుడై వున్నా,&nbsp;<BR>పరోపకారాలే చేస్తాడు. అతని నోట వచ్చే మాటలన్నీ స్వస్తివాచక రూపాలే&nbsp;<BR>(మంగళప్రదమైనవే). అతని చేతులు సత్కార్యాలే చేస్తాయి. అతని మనస్సు,</FONT></p>
<hr class="puTa_virupu">
<table><tr><td><a class=puTa_lanke href=puTa1439.html>p1439</a></td><td>p1440</td><td><a class=puTa_lanke href=puTa1441.html>p1441</a></td></tr></table>
</div></body></html>
