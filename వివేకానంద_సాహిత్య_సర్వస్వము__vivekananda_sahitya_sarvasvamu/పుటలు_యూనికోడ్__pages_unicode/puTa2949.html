<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2948.html>p2948</a></td><td>p2949</td><td><a class=puTa_lanke href=puTa2950.html>p2950</a></td></tr></table>

<p><FONT FACE="SHREE900, SHREE, sans-serif" SIZE="3">నా హృదయం శాంతిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మీకిలాంటి సంకల్పం ఉన్నప్పుడు, కాలక్రమేణ అది జరిగి&nbsp;<BR>తీరుతుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుని మాటలు విని స్వామీజీ కొంచెంసేపు గంగను చూస్తూ నిశ్చలంగా&nbsp;<BR>వుండిపోయారు. తర్వాత ప్రసన్నముఖంతో శిష్యుని ఉద్దేశించి అన్నారు.&nbsp;<BR>‘‘మీలో ఎవనిలో ఉన్న కార్యోత్సాహమనే సింహం ఎప్పుడు మేల్కొంటుందో&nbsp;<BR>ఎవరికి తెలుసు? మీలో ఏ ఒక్కరిలోనైనా దివ్యజనని కార్యోత్సాహాన్ని పురి&nbsp;<BR>కొల్పితే అలాంటి అన్నసత్రాలు నూర్లకొలదిగా వెలుస్తాయి. జ్ఞానం, శక్తి, భక్తి&nbsp;<BR>జీవులందరిలో పరిపూర్ణంగా వెలుగొందుతోంది. కాని, తరతమ భేదాలతో అభి-&nbsp;<BR>వ్యక్తమౌతున్నట్లు చూస్తూ ఒకనిని గొప్పవాడని, మరొకడిని తక్కువవాడని&nbsp;<BR>అంటున్నాం. జీవులందరి మనసుల్లోను ఒక తెర అడ్డుపడి పరిపూర్ణత్వాన్ని&nbsp;<BR>మరుగుపరుస్తున్నట్లు చేస్తున్నది. ఆ తెరను తొలగించిన తక్షణమే సర్వం చక్క-&nbsp;<BR>బడుతుంది. మీకేది కావాలో, మీరేది కోరుతారో అది జరిగి తీరుతుంది.’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ కొనసాగించారు: ‘‘భగవంతుని అనుగ్రహం వుంటే, మనం&nbsp;<BR>ఈ మఠాన్ని ఒక సమన్వయ మహాకేంద్రంగా తీర్చిదిద్దుతాం. మన ప్రభువు&nbsp;<BR>అన్ని ఆదర్శాలు సమన్వయం దాల్చిన ప్రత్యక్షమూర్తి. మనం యిక్కడ ఆ&nbsp;<BR>సమన్వయభావాన్ని సజీవంగా వుంచినట్లయితే ఆయన భువిపై సుప్రతిష్ఠితుడై&nbsp;<BR>ఉంటాడు. అన్ని మతాల వాళ్లు, అన్ని సంప్రదాయాలవాళ్లు, బ్రాహ్మణుని&nbsp;<BR>మొదలు చండాలుని వరకు, ప్రజలంతా యిక్కడికి వచ్చి, తమ ఆశయాలు&nbsp;<BR>యిక్కడ అభివ్యక్తమయ్యేట్లు చూడాలి. మొన్నటి రోజు, ఈ మఠ ప్రదేశంలో,&nbsp;<BR>ఆయనను నేను ప్రతిష్ఠ చేసినప్పుడు ఆయన భావాలు యిక్కడనుండి పెల్లుబికి&nbsp;<BR>చేతన, అచేతనమైన సర్వజగత్తును ముంచివేసినట్లు నా కనిపించింది. నా శక్తి&nbsp;<BR>వంచన లేకుండా నేను పనిచేస్తున్నాను, చేస్తుంటాను. మీరంతాకూడా శ్రీరామకృ-&nbsp;<BR>ష్ణుని ఉదార ఆశయాలను ప్రజలకు వివరించి చెప్పండి. వేదాంతం చదివినంత&nbsp;<BR>మాత్రంతో ఏమౌతుంది? నిత్యజీవితంలో పరిశుద్ధ అద్వైతతత్త్వాన్ని నిరూపించి&nbsp;<BR>చూపాలి. శ్రీశంకర భగవత్పాదులు ఈ అద్వైత సిద్ధాంతాన్ని&nbsp;<BR>పండితవర్గాల్లో ప్రతిష్ఠించి వెళ్లారు. అక్కడినుండి వాటిని బయటికి తీసుకు-&nbsp;<BR>వచ్చి సాంసారిక జీవితంలోను, సంఘంలోను వెదజల్లడానికి నేను పుట్టాను. ఈ&nbsp;<BR>అద్వైత సింహగర్జన ప్రతియింట్లోను, ప్రతిబయలులోను, ప్రతివనంలోను,&nbsp;<BR>కొండల్లోను, మైదానాల్లోను ప్రతిధ్వనించాలి. మీరంతా వచ్చి నాకు సహాయంగా&nbsp;<BR>నిలిచి కార్యారంభులు కండి!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! కార్యరంగంలో దాన్ని అభివ్యక్తం చేయటంకంటే</FONT></p>
<hr class="puTa_virupu">
<table><tr><td><a class=puTa_lanke href=puTa2948.html>p2948</a></td><td>p2949</td><td><a class=puTa_lanke href=puTa2950.html>p2950</a></td></tr></table>
</div></body></html>
