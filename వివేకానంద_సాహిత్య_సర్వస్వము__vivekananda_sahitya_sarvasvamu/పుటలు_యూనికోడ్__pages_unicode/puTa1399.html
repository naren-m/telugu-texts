<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1398.html>p1398</a></td><td>p1399</td><td><a class=puTa_lanke href=puTa1400.html>p1400</a></td></tr></table>
<p><FONT FACE="SHREE900, SHREE, sans-serif" SIZE="3">170 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">బౌద్ధులు ముఖ్యులు. ఆస్తిక మతాలలోకూడ కొందరు వేదాలు, తర్క&nbsp;<BR>విమర్శనకు అతీతములైన ప్రమాణాలని వాదించేవారు, మరికొందరు వానిని&nbsp;<BR>తర్క విమర్శనకు నిలిచేంత వరకే అంగీకరించి, తదితర భాగాలను త్రోసి&nbsp;<BR>వేయాలని వాదించేవారూ వున్నారు.</FONT></p>
<p><FONT FACE="SHREE900, SHREE, sans-serif" SIZE="3">ఆస్తిక శాఖలలో, సాంఖ్యులు, నైయ్యాయికులు, మీమాంసకులు అనే&nbsp;<BR>మూడుతెగలలో మొదటి ఇద్దరు, తత్త్వ దార్శనికవాదులైనా, ప్రత్యేక శాఖాసంప్ర-&nbsp;<BR>దాయాలను నెలకొల్పలేదు. ఉత్తర మీమాంసకులు లేక వేదాంతులు, అనబడే&nbsp;<BR>శాఖవారే ఇప్పుడు భారతదేశాన్ని ఆక్రమించి వున్నారని చెప్పాలి. వారి సిద్ధాం&nbsp;<BR>తాన్నే వేదాంతమంటారు. హైందవ తత్త్వశాస్త్రా (దర్శనము) లన్నీ వేదాల తుది&nbsp;<BR>భాగాలైన (వేదాంతాలు) ఉపనిషత్తులనుండే ఉద్భవించాయి. అయినా ఇతర&nbsp;<BR>ప్రమాణాలను గ్రహించక ఈ వేదాంతముపైనే ఆధారపడి తమ ఉపాసనా&nbsp;<BR>విధులను, తత్త్వశాస్త్రాన్నీ నిర్మించుకొనపూనిన అద్వైతులే, వేదాంతులు అను&nbsp;<BR>పేరును తమ ప్రత్యేక నామంగా స్వీకరించారు. కాలక్రమంలో వేదాంతం విజయ-&nbsp;<BR>వంతమైంది. భారతదేశంలో ఇప్పుడు గల సంప్రదాయాలన్నీ వేదాంత శాఖలలో&nbsp;<BR>దేనినో ఒకదానిని అనుసరించేవే. అయినా ఈ సంప్రదాయాలకు ఏకీ&nbsp;<BR>భావం లేదు.</FONT></p>
<p><FONT FACE="SHREE900, SHREE, sans-serif" SIZE="3">వేదాంతులలో మూడు ముఖ్య మత శాఖల వారున్నారు. ఒక్క&nbsp;<BR>విషయంలో వీరందరు ఏకీభవిస్తారు. అందరూ భగవంతుడున్నాడని విశ్వ&nbsp;<BR>సిస్తారు. అందరు వేదాలు, ఈశ్వర ప్రోక్తములని నమ్ముతారు. కాని క్రైస్తవులు,&nbsp;<BR>మహమ్మదీయులు నమ్మే విధంగా కాదు. వీరి అర్థం వేరు. వేదాలు, భగవద్విజ్ఞా-&nbsp;<BR>నాన్ని ప్రకటిస్తాయి. భగవంతుడు సనాతనుడు. అందువల్ల వాని విజ్ఞానంకూడ&nbsp;<BR>అట్లే సనాతనం. కాబట్టి వేదాలుకూడ సనాతనములు అని వీరి&nbsp;<BR>అభిప్రాయం. మరొక విషయంలోకూడ వీరికి ఐకమత్యం వుంది. సృష్టి&nbsp;<BR>చక్రాకృతిలో (ఇన్‌ సైకిల్స్‌) నడుస్తుందనడంలో వీరు ఏకీభవిస్తారు. ఈ సృష్టి&nbsp;<BR>అంతా ఒకప్పుడు దృశ్యమవుతూ, మరొకప్పుడు అదృశ్యమవుతూ వస్తుంది. సృష్టి&nbsp;<BR>ఒకప్పుడు ఆవిష్కృతమై (ప్రొజెక్టెడ్‌) క్రమ క్రమంగా స్థూలతరాకారాలను ధరి-&nbsp;<BR>స్తూపోయి, దీర్ఘకాలం తర్వాత మళ్లీ చాలా సూక్ష్మమైన రూపాలను పొందుతూ,&nbsp;<BR>విచ్ఛిన్నమై, అణిగిపోతుంది. అటు తర్వాత కొంత విరామకాలం ఏర్పడుతుంది.&nbsp;<BR>ఆ తర్వాత తిరిగి దృశ్యరూపం ధరించ ప్రారంభించి, పూర్వపు తీరునే వర్తి-&nbsp;<BR>స్తుంది. ప్రకృతి శాస్త్రజ్ఞులు ‘‘ఈథరు’’ అని పిలిచేదాన్ని పోలినట్టి ‘‘ఆకాశం’’&nbsp;<BR>అనే దృశ్య మొకటి, ‘‘ప్రాణ’’మనే శక్తి ఒకటి కలవని వాళ్లు&nbsp;<BR>చెబుతారు. ఈ ‘‘ప్రాణం’’ యొక్క స్పందనం (వైబ్రేషన్‌ = చలనం) వల్ల ఈ</FONT></p>
<hr class="puTa_virupu">
<table><tr><td><a class=puTa_lanke href=puTa1398.html>p1398</a></td><td>p1399</td><td><a class=puTa_lanke href=puTa1400.html>p1400</a></td></tr></table>
</div></body></html>
