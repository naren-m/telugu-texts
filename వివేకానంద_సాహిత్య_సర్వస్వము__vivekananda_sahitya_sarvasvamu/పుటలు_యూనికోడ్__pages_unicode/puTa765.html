<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa764.html>p764</a></td><td>p765</td><td><a class=puTa_lanke href=puTa766.html>p766</a></td></tr></table>
<p><FONT FACE="SHREE902, SHREE, sans-serif" SIZE="4">ఆత్మ - ప్రకృతి</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆత్మను భౌతికపదార్థంగా కాక ఆత్మవస్తువుగా సాక్షాత్కరింపచేసుకోవ-&nbsp;<BR>టమే మతం.</FONT></p>
<p><FONT FACE="SHREE900, SHREE, sans-serif" SIZE="3">ఎంత అంటె వికాసం. ఎవరికివారు స్వయంగా ఆ అనుభూతిని పొందాలి.&nbsp;<BR>మానవుణ్ణి రక్షించటానికి ఏసుక్రీస్తు మరణించాడని క్రైస్తవులు నమ్ముతారు. ఆ&nbsp;<BR>విషయాన్ని మీ రొక సిద్ధాంతంగా నమ్ముతారు. మీ మోక్షానికి యీ సిద్ధాంతం&nbsp;<BR>ప్రధానం. మోక్షానికి యీ సిద్ధాంతంతో సంబంధంలేదని మా అభిప్రాయం.&nbsp;<BR>ప్రతిమానవుడు తన కిష్టమైన సిద్ధాంతాన్ని నమ్మవచ్చు. లేదా ఏ సిద్ధాంతాన్ని&nbsp;<BR>నమ్మకనూపోవచ్చు. ఏసుక్రీస్తు ఫలానా కాలంలో జీవించాడనుకోవటంలో కలిగే&nbsp;<BR>ప్రయోజనం నీ కేం వుంది? అనుకోకపోవటంలో కలిగే నష్టం ఏమిటి? మోసెస్‌&nbsp;<BR>మండుతూన్న పొదలో దేవుణ్ణి దర్శించటం మీరు దేవుణ్ణి దర్శించటమౌ-&nbsp;<BR>తుందా? కాదు కదా? ఐతే మోసెస్‌ ఆరగిస్తే మీరు ఆరగించినట్లే; మీరు ఆర-&nbsp;<BR>గించటం మానుకోవాలి. ఇదెంత సమంజసమో అదీ అంత సమంజసమే. గత-&nbsp;<BR>కాలపు మహాత్ముల చరిత్రలు మనకు బోధించేది యిది: మనమూ పురోగమించి,&nbsp;<BR>వారి మాదిరే జీవించి మతానుభూతిని పొందవలసిందని అవి మనలను ప్రేరే-&nbsp;<BR>పించటం. అంతకంటె వాటివల్ల కలిగే ప్రయోజనం మరేదీ లేదు. క్రీస్తుగాని,&nbsp;<BR>మోసెస్‌గాని, మరొకరుగాని ఏం చేసినా, వారి చేతులు మనలను ముందుకు&nbsp;<BR>పొమ్మని ప్రేరేపించటం మినహా సహకారులు కావు.</FONT></p>
<p><FONT FACE="SHREE900, SHREE, sans-serif" SIZE="3">ఒక్కొక్కనికి ఒక్కొక్క ప్రత్యేక మనస్తత్వం వుంటుంది. అది అతడి విశి-&nbsp;<BR>ష్టత. అతడు దాన్నే అనుసరించాలి; దాని ద్వారానే అతడు ముక్తిని పొందుతాడు.&nbsp;<BR>నీకు తగిన మార్గం ఏదో, నీ స్వభావప్రత్యేకత ఏదో నీ గురువు చెప్పగలగాలి.&nbsp;<BR>అతడు ఆ మార్గంలో నిన్ను ప్రవేశపెట్ట గలగాలి. నీ స్థితి ఏదో అతడు నీ&nbsp;<BR>ముఖాన్ని చూసే సూచించగలగాలి. నువ్వు ఎన్నడూ మరొకరి మార్గంలో నడవ&nbsp;<BR>టానికి ప్రయత్నించకు. ఎందుకంటె అది మరొకరి మార్గం; నీ మార్గం కాదు.&nbsp;<BR>నీ మార్గాన్ని నువ్వు కనుగొన్న తరువాతే తదనుగుణంగా నడవటంతప్ప నువ్వు&nbsp;<BR>చెయ్యవలసిన దేదీ లేదు. ఆ ప్రవాహవేగమే నిన్ను ముక్తుణ్ణి చేస్తుంది. కాబట్టి&nbsp;<BR>మార్గం కనబడ్డాక నువ్విక చలించకు. నీ మార్గమే నీకు పరమోత్కృష్టమైంది.&nbsp;<BR>అంతమాత్రంచేత అది యితరులకు పరమోత్కృష్టమైనదని అర్థంకాదు.</FONT></p>
<p><FONT FACE="SHREE900, SHREE, sans-serif" SIZE="3">నిజమైన మహాత్ములు ఆత్మను జడపదార్థంగా కాక ఆత్మగానే దర్శిస్తారు.&nbsp;<BR>ఆత్మే ప్రకృతిని చలింపచేస్తోంది. ప్రకృతిలోవున్న సత్యం అత్మే. క్రియాశీలత</FONT></p>
<p><FONT FACE="TimesNewRoman, Times, serif" SIZE="2">3 5 0</FONT></p>
<hr class="puTa_virupu">
<table><tr><td><a class=puTa_lanke href=puTa764.html>p764</a></td><td>p765</td><td><a class=puTa_lanke href=puTa766.html>p766</a></td></tr></table>
</div></body></html>
