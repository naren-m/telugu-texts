<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1490.html>p1490</a></td><td>p1491</td><td><a class=puTa_lanke href=puTa1492.html>p1492</a></td></tr></table>
<p><FONT FACE="SHREE900, SHREE, sans-serif" SIZE="3">262 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">పోతుంది. మన మతన్ని సమీపించినప్పుడు, అతనితోకూడ నిలిచినప్పుడు&nbsp;<BR>మాయను జయిస్తాం. ఈ దృశ్యమాన ప్రకృతి మనకు అధీనమవుతుంది. మనపై&nbsp;<BR>వానికెట్టి ప్రభావం వుండదు.</FONT></p>
<p><FONT FACE="SHREE900, SHREE, sans-serif" SIZE="3">ఇంత వరకు పేర్కొన్న సాధన మనం చేసి వుంటే, మన కీ జీవితంలో&nbsp;<BR>వేరేదే అక్కర్లేదని మీకు స్పష్టమవుతుంది కదా? సమస్త జ్ఞానం మనలోనే వుంది.&nbsp;<BR>పరిపూర్ణత్వమంతా ఆత్మలో ఇదివరకే నిహితమై వుంది. ఈ పరిపూర్ణత్వం&nbsp;<BR>మాయచేత కప్పబడి వుంది. ఒక పొరపై మరో పొరగా, మాయ ఆత్మ విశుద్ధతను&nbsp;<BR>మరుగు పరుస్తూవుంది. మన కర్తవ్యమేమి? మన ఆత్మలను ఎంతమాత్రం&nbsp;<BR>అభివృద్ధి చెందింప లేమనుమాట నిశ్చయం. పరిపూర్ణమైన దానికి అభివృద్ధి&nbsp;<BR>కలిగించగలదేది? తెరను తీసివేయడమే మన పని; అంతట ఆత్మ తన పూర్వపు&nbsp;<BR>పరిశుద్ధతతో, సహజాంతర్గత ముక్తస్థితిలో ప్రకాశిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఇక ఈ సాధన ఆవశ్యకత ఏమి? అన్న ప్రశ్న వస్తుంది. ఎందుకంటే&nbsp;<BR>సాక్షాత్కారం కన్నుల ద్వారా, చెవుల ద్వారా, మెదడు ద్వారా పొందేది కాదు.&nbsp;<BR>వేదగ్రంథాలూ మనల్ని ఆస్తికులను చేయజాలవు. మనం లోకంలోని గ్రంథాల&nbsp;<BR>నన్నిటినీ చదివి వుండొచ్చు. అయినా మతాన్ని గూర్చిగాని, దేవుడి గూర్చిగాని,&nbsp;<BR>ఒక్క ముక్కకూడ మనకు అర్థం కాకపోవచ్చు. బ్రతికినన్నాళ్లు మనం ఉపన్యా-&nbsp;<BR>సాలు చేస్తూ వుండవచ్చు. అయినా మేలు పొందకపోవచ్చు. లోకాని కంతటికీ,&nbsp;<BR>మనం శ్రేష్ఠ మేధానిధులుగా వుండవచ్చు. ఐనా భగవత్సామీప్యం మనకు లేకపో-&nbsp;<BR>వచ్చు. అత్యంత మేధానిధులలో, నాస్తికులను ఎందరెందరిని మీరు చూడలేదు?&nbsp;<BR>బుద్ధి విషయమైన విద్యా సముపార్జనమేగాని, హృదయాన్ని గూర్చిన మెలకువే&nbsp;<BR>లేకపోవడం పాశ్చాత్య నాగరికతలోని చెడుగులలో ఒకటి. దానివల్ల మానవుని&nbsp;<BR>స్వార్థపరత పదింతలు ఎక్కువవుతుంది. అది మీకు వినాశ హేతువు. హృద&nbsp;<BR>యానికి, మెదడుకు వైరుధ్యం కలిగినప్పుడు, మెదడును కాక, హృదయాన్నే&nbsp;<BR>అనుసరించండి. మేధాశక్తి ఏలుబడిలో వుండేది హేతువాద రంగమొక్కటే.&nbsp;<BR>ఆ మేరలోనే అది పని చేస్తుంది. దాని పరిధిని అది దాటిపోజాలదు. పరమోన్నత&nbsp;<BR>స్థాయికి మనల్ని తీసికొని పోగలిగింది హృదయం. ఆ స్థాయిని మెదడు ఎన్నటికీ&nbsp;<BR>అందుకోజాలదు. హృదయం ధీశక్తిని దాటి ఈశ్వర జ్ఞానావేశ స్థాయికి తీసికొని&nbsp;<BR>పోగలదు. ఆ దివ్యస్ఫూర్తి మేధాశక్తి కెన్నడూ కలుగజాలదు. హృదయం&nbsp;<BR>వెలుగొందినప్పుడు ఈశ్వరస్ఫూర్తి కలుగుతుంది. హృదయశూన్యుడైన మేధావికి&nbsp;<BR>ఏనాడూ దైవావేశం కలుగదు. ప్రేమికునిలో పలికేది అతని హృదయమే. మేధాశక్తి&nbsp;<BR>ఇవ్వగల ఉపకరణంకంటె గొప్ప ఉపకరణాన్ని హృదయం తెలుసుకుంటుంది.</FONT></p>
<hr class="puTa_virupu">
<table><tr><td><a class=puTa_lanke href=puTa1490.html>p1490</a></td><td>p1491</td><td><a class=puTa_lanke href=puTa1492.html>p1492</a></td></tr></table>
</div></body></html>
