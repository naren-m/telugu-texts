<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2498.html>p2498</a></td><td>p2499</td><td><a class=puTa_lanke href=puTa2500.html>p2500</a></td></tr></table>
<p><FONT FACE="SHREE900, SHREE, sans-serif" SIZE="3">రామాయణం</FONT></p>
<p><FONT FACE="TimesNewRoman, Times, serif" SIZE="2">63</FONT></p>
<p><FONT FACE="SHREE900, SHREE, sans-serif" SIZE="3">యిష్టమైతే ఆమెను తన భుజాలమీద వుంచుకొని ఒక్క గెంతున సముద్రాన్నిదాటి&nbsp;<BR>రాముడి వద్దకు చేరుస్తానని హనుమంతుడు చెప్పాడు. కాని సీత మూర్తీభవించిన&nbsp;<BR>పాతివ్రత్యం. పరపురుష స్పర్శను సహించని ఆమెకు యీ సలహా నచ్చలేదు.&nbsp;<BR>కాబట్టి సీత అక్కడే వుండిపోయింది. తన చూడామణిని మాత్రం హను&nbsp;<BR>మంతుడికిచ్చి రాముడి వద్దకు పంపింది. హనుమంతుడు రాముడి వద్దకు తిరిగి&nbsp;<BR>వచ్చేశాడు.</FONT></p>
<p><FONT FACE="SHREE900, SHREE, sans-serif" SIZE="3">సీతను గురించి హనుమంతుడు చెప్పిన సకల వృత్తాంతాన్ని తెలుసుకొని&nbsp;<BR>సేనలను సమకూర్చుకొని రాముడు భారతదేశ దక్షిణాగ్రం వద్దకు చేరు&nbsp;<BR>కొన్నాడు. అక్కడ వానరసేన భారతదేశాన్ని సింహళంతో కలిపే సేతుబంధమనే&nbsp;<BR>పెద్ద వంతెనను నిర్మించింది. లోతు తక్కువగావున్న ఆవైపు యిసుక దిబ్బల&nbsp;<BR>మీదుగా భారతదేశంనుండి సింహళాన్ని చేరుకోవటం యిప్పుడూ సాధ్యమే.</FONT></p>
<p><FONT FACE="SHREE900, SHREE, sans-serif" SIZE="3">రాముడు సాక్షాత్తు దేవుడి అవతారమే. లేకుంటే ఆ పనులన్నింటినీ&nbsp;<BR>ఆయన చేసి వుండలేడు. ఆయన దేవుడి అవతారమనే హిందువుల నమ్మకం.&nbsp;<BR>దశావతారాల్లో రామావతారం ఏడవదని భారతీయుల విశ్వాసం.</FONT></p>
<p><FONT FACE="SHREE900, SHREE, sans-serif" SIZE="3">వానరులు పెద్ద పెద్ద కొండలనే ఎత్తుకొచ్చి సముద్రంలో పడేసి, రాళ్లతోను,&nbsp;<BR>చెట్లతోను కప్పి ఒక పెద్ద వంతెనను నిర్మించారు. ఒక చిన్న ఉడుత ఇసుకలో&nbsp;<BR>పొర్లాడుతూ మాటిమాటికి సముద్రంలోకి పోయి తన శరీరానికి అంటిన&nbsp;<BR>ఇసుకను విదిలిస్తూ వస్తోంది. అలా అది సైతం తన శక్తికొద్ది సముద్రంలో&nbsp;<BR>యిసుకను చల్లి సేతునిర్మాణానికి తోడ్పడింది - అని ఒక ఐతిహ్యాన్ని చెబుతుం-&nbsp;<BR>టారు. పెద్ద కొండలను, పూర్తి అడవులను, ఇసుక మొత్తాలను తెచ్చి పడేసి&nbsp;<BR>వంతెన కడుతూన్న వానరులు తమ శరీరాన్ని ఇసుకలో పొర్లించి ఆ ఇసుకను&nbsp;<BR>సముద్రంలో విదిలిస్తున్న ఆ చిన్న ఉడుతను చూసి నవ్వారట. రాముడందుకు&nbsp;<BR>‘‘శుభం చేకూరనీ! ఇది చిన్న ఉడుత! తన శక్తిమేరకు అది పాటుపడుతోంది.&nbsp;<BR>కాబట్టి మీలో గొప్పవారికి వున్నంత గొప్పదనం దానికీ వుంది’’ అని చెప్పి, ఉడుత&nbsp;<BR>వీపును తన చేతితో నిమిరాడట. రాముడి చేతివ్రేలి గుర్తులుగా పడ్డ మూడు&nbsp;<BR>నిలువు చారలు యిప్పటికీ ఉడుతల వీపుల మీద కనబడుతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">వంతెన నిర్మాణం పూర్తికాగానే రామలక్ష్మణుల నాయకత్వంలో వానర&nbsp;<BR>సేనంతా లంకలో ప్రవేశించింది. తరువాత అనేక నెలలపాటు ఘోరయుద్ధం, రక్త-&nbsp;<BR>పాతం జరిగింది. చిట్టచివరికి రాక్షసరాజు రావణుడు నిర్జితుడు, నిహతుడు&nbsp;<BR>ఐనాడు. భవనాలు మొదలు సమస్తం బంగారంతో నిర్మితాలైన అతడి రాజధాని&nbsp;<BR>వశమైంది. భారతదేశంలోని మారుమూల గ్రామాల్లో ‘‘నేను లంకకు వెళ్లాను’’&nbsp;<BR>అని చెప్పినప్పుడు ఆ అమాయక ప్రజలు ‘‘అక్కడి ఇళ్లన్నీ మన గ్రంథాల్లో</FONT></p>
<hr class="puTa_virupu">
<table><tr><td><a class=puTa_lanke href=puTa2498.html>p2498</a></td><td>p2499</td><td><a class=puTa_lanke href=puTa2500.html>p2500</a></td></tr></table>
</div></body></html>
