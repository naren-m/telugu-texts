<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa784.html>p784</a></td><td>p785</td><td><a class=puTa_lanke href=puTa786.html>p786</a></td></tr></table>

<p><FONT FACE="TimesNewRoman, Times, serif" SIZE="2">3 7 0</FONT></p>
<p><FONT FACE="SHREE900, SHREE, sans-serif" SIZE="3">దేవుడు తండ్రి అనే ప్రాచీనభావం, భగవంతుడు సుఖాన్నే ప్రసాదిస్తాడనే&nbsp;<BR>తీపి భావనకు సంబంధించింది. వాస్తవాన్ని అంగీకరించటానికి మనం వెనుదీ-&nbsp;<BR>స్తూంటాం. చెరుపు హుళక్కి! శూన్యం. ‘నేను’ అనేది చెరుపు. ఈ ‘నేను’ విశే-&nbsp;<BR>షంగా విజృంభిస్తుంది. నేను శూన్యాన్నా? నన్ను నేను శ్యూనం గావించుకోవాలని&nbsp;<BR>ప్రతిరోజూ ప్రయత్నిస్తూంటాను; కాని నా ప్రయత్నం నెగ్గటంలేదు!</FONT></p>
<p><FONT FACE="SHREE900, SHREE, sans-serif" SIZE="3">చెరుపునుంచి పారిపోవాలనే ప్రయత్నాలే యీ ఊహలకు కారణాలు. చెరు-&nbsp;<BR>పును మనం ఎదుర్కోవాలి. దీన్నంతా మనం ఎదుర్కోవాలి. సుఖంలో దేవుడికి&nbsp;<BR>కాస్తంత ప్రేమను సమర్పించాలని, కష్టంలో అలా చెయ్యరాదని ఎవరితోనైనా నేను&nbsp;<BR>ఒడంబడిక చేసుకొన్నానా?</FONT></p>
<p><FONT FACE="SHREE900, SHREE, sans-serif" SIZE="3">ఒక దీపం కాంతి కింద కూర్చుని ఒకడు దురుద్దేశంతో దొంగసంతకం&nbsp;<BR>చేస్తాడు; మరొకడు క్షామపీడితులకు సహాయం చేయటానికై ఆ వెలుగులోనే&nbsp;<BR>వెయ్యి డాలర్ల చెక్కు రాసియిస్తాడు. ఇద్దరి మీదా వెలుగు సమానంగా ప్రసరి-&nbsp;<BR>స్తుంది. దానికి ఎలాటి వ్యత్యాసమూ లేదు. చెరుపంటే ఏమిటో వెలుగు&nbsp;<BR>ఎరుగదు. దాన్ని మంచిచేసినా చెరుపుచేసినా మీరూ, నేనే!</FONT></p>
<p><FONT FACE="SHREE900, SHREE, sans-serif" SIZE="3">ఇలాటి యీ భావానికి ఒక కొత్తపేరు వుండాలి. దాన్ని జనయిత్రి&nbsp;<BR>అందాం! ఇది చాలకాలం పూర్వం వుండిన ఒక విదుషీమణినుంచి ఉదయిం-&nbsp;<BR>చింది; ఆమె దేవీస్థానాన్ని అలంకరించింది. తదుపరి సాంఖ్యం ఉదయించింది.&nbsp;<BR>దాన్లో సమస్తశక్తీ స్త్రీగా నిరూపితమైంది. సూదంటురాయి నిశ్చలంగా&nbsp;<BR>వుంటుంది, దాని పరిసరాల్లోని ఇనుప తునకలే చలిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో స్త్రీలలో అతి ఉత్కృష్టస్థానంలోని వ్యక్తి తల్లి; భార్యకంటె&nbsp;<BR>ఈమె మహోన్నతస్థాయిలో నిలుస్తుంది. భార్య పిల్లలు ఒక వ్యక్తిని విడిచి&nbsp;<BR>పోవచ్చు; కాని ఆ కన్నతల్లి ఎన్నడూ విడిచిపోదు. తన బిడ్డను ఆమె విశేషాను-&nbsp;<BR>రాగంతో పెంచుతుంది. మాతృప్రేమ నిర్మలమైంది. ఆ వాత్సల్యం యిచ్చి&nbsp;<BR>పుచ్చుకొనే రీతిలాటిది కాదు. మాతృవాత్సల్యం ఎన్నడూ నశించేది కాదు.&nbsp;<BR>ఇలాటి ప్రేమను ఎవరు చూపగలరు? మాతృదేవే దాన్ని చూపగలదు. కొడుకు&nbsp;<BR>గాని, కూతురుగాని, ఇల్లాలుగాని అలాటి అనురాగాన్ని చూపించటం కల్ల.</FONT></p>
<p><FONT FACE="SHREE900, SHREE, sans-serif" SIZE="3">‘‘సర్వత్రా వ్యక్తమయ్యే శక్తిని నేనే’’ అంటూన్న ‘జనని’ యే యీ సమస్త&nbsp;<BR>విశ్వాన్ని సృజించాక దాన్ని విధ్వంసం చేస్తోందీ ఆమే. విధ్వంసం సృష్టికి ఆరంభ&nbsp;<BR>మని ఎవరు చెప్పనక్కర్లేదు. కొండ కొననుంచే లోయ ఆరంభమౌతోంది గదా!</FONT></p>
<p><FONT FACE="SHREE900, SHREE, sans-serif" SIZE="3">ధైర్యం వహించండి. ప్రపంచ పరిస్థితులను గుర్తించి ధృతి సహనాలతో ఎదు-&nbsp;<BR>ర్కోండి. దుష్టశక్తివల్ల జగత్తులో తరుమబడవద్దు. దుష్టశక్తులు దుష్టశక్తులే! ఐతే&nbsp;<BR>ఏమిటి?</FONT></p>
<hr class="puTa_virupu">
<table><tr><td><a class=puTa_lanke href=puTa784.html>p784</a></td><td>p785</td><td><a class=puTa_lanke href=puTa786.html>p786</a></td></tr></table>
</div></body></html>
