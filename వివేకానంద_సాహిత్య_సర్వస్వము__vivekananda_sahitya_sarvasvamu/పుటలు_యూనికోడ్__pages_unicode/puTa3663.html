<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3662.html>p3662</a></td><td>p3663</td><td><a class=puTa_lanke href=puTa3664.html>p3664</a></td></tr></table>

<p><FONT FACE="TimesNewRoman, Times, serif" SIZE="2">3 6</FONT></p>
<p><FONT FACE="SHREE900, SHREE, sans-serif" SIZE="3">అమ్మను గురించి నేను ఏమనుకొంటున్నానో నీకు తెలియదా! ఆమెకు ఒక&nbsp;<BR>ఉత్తరం మన్రో అండ్‌ కంపెనీ, 7, రూస్క్రెబ్‌, పారిస్‌, వారి పరంగా రాసి&nbsp;<BR>తపాలులో వేశాను. పాత మిత్రులు కొందరు యిక్కడున్నారు. కుమారి మాక్లి-&nbsp;<BR>యోడ్‌ (ఐరోపా) ఖండంనుండి యిక్కడకు వచ్చింది. ఆమె బంగారమంత&nbsp;<BR>మంచిగాను, ఎప్పుడూ వున్నంత దయగాను వుంది. భారతదేశంనుండి వచ్చిన&nbsp;<BR>మరొక సన్న్యాసితోకూడ మేం ఒక చిన్నకుటుంబంగా వున్నాం. పాపం! ఇతడొక&nbsp;<BR>వింత హైందవుడు. నాకున్న ఉత్సాహం, చొరవ అతడికి లేవు. అతడిలో కొంత&nbsp;<BR>చురుకుదనం కలిగించే ప్రయత్నం చేస్తాను. ఇప్పటికి రెండు తరగతులు జరి-&nbsp;<BR>గాయి. అవి యింకా నాలుగైదు నెలలు కొనసాగుతాయి. తర్వాత నేను భారత-&nbsp;<BR>దేశానికి వెళతాను. కాని నా హృదయం అమెరికాలోనే వుంది. ఈ ‘యాంకీ’&nbsp;<BR>(అమెరికా) దేశాన్ని ప్రేమిస్తూన్నాను. కొత్త విషయాలను చూడగోరుతున్నాను.&nbsp;<BR>పాత శిథిలాలలో తిరుగాడుతూ, వృథాకాలక్షేపం చేస్తూ, పాత చరిత్రాంశాలనే&nbsp;<BR>తలపోస్తూ, ప్రాచీనులను గురించి నిట్టూరుస్తూండటం నాకు యిష్టంలేదు.&nbsp;<BR>నూతనత్వానికి అవసరమైనంత ఉత్సాహం నా రక్తంలో వుంది. ప్రతిదానికి తగిన&nbsp;<BR>అవకాశాలు, ప్రజలు, అమెరికాలోనే వున్నారు. పూర్తి మార్పు చేసేవాణ్ణిగా మారి-&nbsp;<BR>పోయాను. ఎముకలేని చేపమాదిరి కరుడుకట్టుకొన్న మూఢాచారాల కుప్ప ఐన&nbsp;<BR>భారతదేశాని కెళ్లి, - అప్పుడే పుట్టిన బిడ్డలా నవ్యనూతనం, సరళం, సుదృఢం,&nbsp;<BR>నవీనం ఐన ఒక నూతనవిధానాన్ని నిర్మించటానికి నేనేం చెయ్యగలనో చూడాలి.&nbsp;<BR>అనంతం, శాశ్వతం, సర్వవ్యాపకం, సర్వజ్ఞం ఐనది ఒక లక్ష్యంగాని, వ్యక్తికాదు.&nbsp;<BR>నువ్వు, నేను, ప్రతివారూ ఆ లక్ష్యం రూపకల్పనలే. వ్యక్తిలో యీ అనంత లక్ష్యం&nbsp;<BR>ఎంత ఎక్కువగా అభివ్యక్తమౌతుందో, అతడు అంత ఉన్నతుడౌతాడు. చివరికి&nbsp;<BR>సమస్తం పరిపూర్ణమైన ఆ లక్ష్యంగా మూర్తీభవిస్తుంది. వస్తుత ప్రస్తుతం అన్నీ&nbsp;<BR>ఏకంగా వున్నట్లే, అవన్నీ ఆ విధంగా ఐక్యమౌతాయి. మతంలోని సర్వస్వం&nbsp;<BR>యిదే. ఈ ఐక్యతాభావన ద్వారానే దాన్ని సాధించాలి. ప్రేమే ఆ ఐక్యతాభావన.&nbsp;<BR>పాతబడ్డ ఆ ఆచారాలన్నీ కేవలం మూఢవిశ్వాసాలు. వాటిని నిలుపటానికి యిప్పు-&nbsp;<BR>డెందుకు శ్రమించాలి? దప్పికతో నోరెండిపోయేవాడికి, పక్కనే సజీవం, సత్యం&nbsp;<BR>ఐన దివ్యగంగ ప్రవహిస్తూండగా, మురుగునీళ్లను ఎందుకివ్వాలి? కేవలం యిది&nbsp;<BR>మానవ స్వార్థపరత్వం; మరేమీ కాదు. జీవితమా అల్పం - కాలమా నశ్వరం&nbsp;<BR>- ఏ దేశంలో, ఏ ప్రజలమధ్య తన ఆశయాలు నెరవేరుతవో, ఆ దేశమే, ఆ&nbsp;<BR>ప్రజలే అతడికి ఆవశ్యకం. ధీరచిత్తులు, విశాలహృదయులు, ఉదారులు,&nbsp;<BR>నిర్మలులు ఐన పది పన్నెండుమంది చాలు.</FONT></p>
<p><FONT FACE="SHREE900, SHREE, sans-serif" SIZE="3">నిజంగా నేను చాల చక్కగావుండి, జీవితాన్ని ఎంతో అనుభవిస్తున్నాను.</FONT></p>
<hr class="puTa_virupu">
<table><tr><td><a class=puTa_lanke href=puTa3662.html>p3662</a></td><td>p3663</td><td><a class=puTa_lanke href=puTa3664.html>p3664</a></td></tr></table>
</div></body></html>
