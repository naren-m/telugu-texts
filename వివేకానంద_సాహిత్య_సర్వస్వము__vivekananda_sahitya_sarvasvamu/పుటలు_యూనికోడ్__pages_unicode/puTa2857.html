<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2856.html>p2856</a></td><td>p2857</td><td><a class=puTa_lanke href=puTa2858.html>p2858</a></td></tr></table>

<p><FONT FACE="SHREE900, SHREE, sans-serif" SIZE="3">స్వప్నాలు మాయమౌతాయి. అప్పుడు ఆ బ్రహ్మస్తంబ పర్యంతం ఒకే ఆత్మ&nbsp;<BR>ఉందని గోచరిస్తుంది. దీనినే తెలుసుకోవాలి, సాక్షాత్కరించుకోవాలి. ఈ మేలి&nbsp;<BR>ముసుగును తొలగించటానికే సర్వసాధన లేదా ఆరాధన. అది తొలగి&nbsp;<BR>పోయిన తర్వాత అఖండ జ్ఞాన భాస్కరుడు ఆత్మదీప్తి (స్వయందీప్తి)తో&nbsp;<BR>వెలుగొందుతాడు. ఆత్మయే స్వయంప్రకాశం. ఆత్మచేతనే ఆత్మను తెలుసుకో-&nbsp;<BR>వాలి. అది తనను తానే అనుభవంలోకి తీసుకురావలసిన వస్తువు. మరి యే&nbsp;<BR>యితర వస్తువుల సహాయంతోను అది తెలియబడదు. ‘‘విజ్ఞాతార మథేకేన&nbsp;<BR>విజానీ యాత్‌’’ తెలుసుకొనబడవలసిన ఆత్మను ఆ ఒక్కదాని చేతనే (అనగా&nbsp;<BR>ఆత్మ చేతనే) తెలుసుకోవాలి!’’ నీకు తెలిసినదంతా మనస్సు ద్వారానే తెలుసు-&nbsp;<BR>కొంటున్నావు. కాని మనస్సు జడపదార్థం. పవిత్రమైన ఆత్మ దాని వెనుక&nbsp;<BR>వున్నందువల్లనే అది పనిచేస్తూ వుంది. కాబట్టి, నీ మనస్సు ద్వారా నీవు ఆత్మను&nbsp;<BR>ఎలా తెలుసుకోగలవు? అందువల్ల, తేలిందేమంటే, ‘‘నిర్మలమైన ఆత్మను&nbsp;<BR>మనస్సు చేరలేదు. (తెలుసుకోలేదు) అంతేకాదు, బుద్ధికూడా తెలుసుకోలేదు.’’&nbsp;<BR>మన వ్యావహారిక జ్ఞానం అంతటితో సరి. మనకు తెలిసింది అంత మాత్రమే!&nbsp;<BR>తర్వాత, మనస్సు పనిచెయ్యటం నుండి ఎప్పుడు అవిముక్త&nbsp;<BR>మౌతుందో అప్పుడా మనస్సు అదృశ్యమౌతుంది. దీన్నే మనోనాశనం అంటారు.&nbsp;<BR>సంకల్ప వికల్పాత్మకమైన మనోనాశనం తర్వాతనే ఆత్మ సాక్షాత్కరిస్తుంది. ఈ&nbsp;<BR>స్థితినే అపరోక్షానుభూతి లేదా అతీంద్రియ దర్శనం అని భాష్యకారుడైన&nbsp;<BR>శ్రీ శంకరులు వర్ణించారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కాని, గురుదేవా! మనస్సే ‘నేను’. ఆ మనస్సు లోకానికి సంబం-&nbsp;<BR>ధించింది. లోకంతో ముడిపడిన ‘మనస్సు’ నశిస్తే అప్పుడు ‘నేను’ కూడా&nbsp;<BR>వుండజాలదు కదా!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అప్పుడు ఏర్పడే స్థితి ‘అహం’ యొక్క అసలైన స్వరూపం.&nbsp;<BR>అప్పుడు నిలిచి ఉండే ఆ ‘నేను’ సర్వస్థము (అన్నిటియందు ఉండేది) సర్వ-&nbsp;<BR>వ్యాపకం (అన్నిటియందు వ్యాపించి ఉండేది) సర్వాత్మ (అన్నిటిని కలుపు&nbsp;<BR>కొన్నది). కుండ పగిలినప్పుడు కుండలో వున్న ఘటాకాశం, మహాకాశ&nbsp;<BR>మౌతుంది</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3">. ఎట్లంటే, కుండ పగిలినప్పుడు, కుండలో వున్న ఆకాశం నశించి</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">ఘటాకాశం, మహాకాశం అనేవి వేదాంత పరిభాషకు చెందిన పదాలు. ఘటాకాశ-&nbsp;<BR>మంటే, ‘‘ఒక కుండలో వ్యాపించిన అవకాశం.’’ మహాకాశమంటే, ‘‘ఈ భూమి పై&nbsp;<BR>భాగాన్ని ఆవరించిన విశాలమైన అవకాశం.’’ వేదాంతం ప్రకారం, ఈ రెండూ ఒకటే.&nbsp;<BR>మొదటిది కుండ అనే ఉపాధి వల్ల పరిమితమై ఉండటమే ఈ రెంటిలో ఉన్న భేదం. ఒకటి&nbsp;<BR>పరిమితం. రెండవది అపరిమితం.</FONT></p>
<hr class="puTa_virupu">
<table><tr><td><a class=puTa_lanke href=puTa2856.html>p2856</a></td><td>p2857</td><td><a class=puTa_lanke href=puTa2858.html>p2858</a></td></tr></table>
</div></body></html>
