<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3784.html>p3784</a></td><td>p3785</td><td><a class=puTa_lanke href=puTa3786.html>p3786</a></td></tr></table>

<p><FONT FACE="TimesNewRoman, Times, serif" SIZE="2">1 5 8</FONT></p>
<p><FONT FACE="SHREE900, SHREE, sans-serif" SIZE="3">యాన్ని నిర్వహించగలరు. కొన్ని సంవత్సరాల్లో ఈ కుటీర దేవాలయమే ఒక&nbsp;<BR>మహోన్నతమైన సంస్థగా రూపొందవచ్చును. క్షామనివారణ నిమిత్తమైపోయేవారు&nbsp;<BR>ప్రతి జిల్లాలోను మొదట ఒక కేంద్రస్థానాన్ని నిర్ణయించుకొని అక్కడ ఒక కుటీర&nbsp;<BR>ఆలయం ప్రారంభించాలి. అక్కణ్ణుండి మన పనులన్నీ సాగుతూండాలి.</FONT></p>
<p><FONT FACE="SHREE900, SHREE, sans-serif" SIZE="3">తన కిష్టమైన పనిని పరమ మూర్ఖుడైనా, సాధిస్తాడు కాని ప్రతి పనిని, తన&nbsp;<BR>అభీష్టానికి అనుగుణంగా మలచుకోగలవాడే బుద్ధిశాలి. ఏ పనీ హీనమైంది కాదు.&nbsp;<BR>లోకంలో ప్రతి విషయం ఒక చిన్న మర్రిగింజలా ఉంటుంది. ఈ ఆవగింజంత&nbsp;<BR>మర్రిగింజలో బ్రహ్మాండమైన మర్రిచెట్టు యిమిడి ఉంది. ఈ తత్వాన్ని&nbsp;<BR>గ్రహించి, ప్రతి పనిని మహత్కార్యంగా ఒనర్పగలవాడే నిజంగా ధీశాలి.</FONT><FONT FACE="TimesNewRoman, Times, serif" SIZE="2"><sup>*</sup></FONT></p>
<p><FONT FACE="SHREE900, SHREE, sans-serif" SIZE="3">అర్హమైనవారికి చెందవలసిన అన్నం మోసకారుల వశం కాకుండేట్లు మీరు&nbsp;<BR>చూడాలి. భారతదేశం సోమరిపోతులతో నిండిపోయింది. అంతేగాక ఆశ్చర్యమే-&nbsp;<BR>మంటే యిక్కడ ఒక్కరుకూడా ఆకలితో చనిపోవటంలేదు. ఏదో కొంత వారికి&nbsp;<BR>లభిస్తూనే ఉంది. క్షామనివారణలో పని చేస్తున్న వారందరికీ ఈ విషయం&nbsp;<BR>తెలియజేయమని బ్రహ్మానందతో చెప్పు. వారు డబ్బును నిష్కారణంగా ఖర్చు-&nbsp;<BR>చేయకూడదు. అత్యల్పమైన పెట్టుబడిలోనుండి సాధ్యమైనంతవరకు అత్యధిక-&nbsp;<BR>మైన శాశ్వతమైన మంచిపని మనకు దక్కాలి.</FONT></p>
<p><FONT FACE="SHREE900, SHREE, sans-serif" SIZE="3">చూడు! స్వతంత్రమైన ఆలోచనలు ఆలోచించటానికి మీరు ప్రయత్నిం-&nbsp;<BR>చాలి. లేకుంటే నేను మరణించగానే సర్వం కూలిపోతుంది. ఉదాహరణకు:&nbsp;<BR>‘‘మన దగ్గర ఉన్న స్వల్ప నిధులతో ఉత్కృష్టమైన శాశ్వత ఫలితాలను మనం ఎలా&nbsp;<BR>సాధించగలం?’’ అనే విషయాన్ని చర్చించటానికి ఒక సభను ఏర్పాటు చెయ్యి.&nbsp;<BR>కొన్నిరోజులు ముందుగా ప్రతివారికి కరపత్రాలు పంపించు. ప్రతివారిని వారికి&nbsp;<BR>తోచింది చెప్పి, సూచనలను చర్చించి, విమర్శించి, దాని సారాంశాన్ని నాకు తెలి-&nbsp;<BR>యచెయ్యి.</FONT></p>
<p><FONT FACE="SHREE900, SHREE, sans-serif" SIZE="3">చివరగా, మీరొక విషయాన్ని జ్ఞాపకం వుంచుకోవాలి. నా సోదర శిష్యుల&nbsp;<BR>కంటె, నా వత్సలనుండే నేను ఎక్కువ ఆశిస్తున్నాను. మీలో ప్రతివారూ, నాకంటె&nbsp;<BR>నూరు రెట్లు గొప్పవారు కావాలని నేను కోరుతున్నాను. మీలో ప్రతివారూ ఒక&nbsp;<BR>వీరాధివీరుడు కావాలి. ఐ తీరాలి. విధేయత, సంసిద్ధత, ఉద్యమం పట్ల శ్రద్ధా-&nbsp;<BR>భక్తులు - ఈ మూడూ మీలోవుంటే, మిమ్మల్ని ఏదీ అడ్డుకోలేదు.</FONT></p>
<p><FONT FACE="SHREE900, SHREE, sans-serif" SIZE="3">ప్రేమ ఆశీర్వాదాలతో,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">ఈ ఒక్క పేరాయే బెంగాలీనుండి తర్జుమా చేయబడింది.</FONT></p>
<hr class="puTa_virupu">
<table><tr><td><a class=puTa_lanke href=puTa3784.html>p3784</a></td><td>p3785</td><td><a class=puTa_lanke href=puTa3786.html>p3786</a></td></tr></table>
</div></body></html>
