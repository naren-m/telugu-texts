<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2943.html>p2943</a></td><td>p2944</td><td><a class=puTa_lanke href=puTa2945.html>p2945</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">115</FONT></p>
<p><FONT FACE="SHREE900, SHREE, sans-serif" SIZE="3">లేనివారికి కామాతురతను, కోపాన్ని అణచుకోవటం కష్టమని నీకు తెలియటం&nbsp;<BR>లేదా? బక్కచిక్కిపోయిన వాళ్లు కోపానికి, కామోద్రేకానికి సులభంగా వశులై&nbsp;<BR>పోతారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కాని, ఈ నియమం అందరిపట్ల వర్తించదు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: కాదని ఎవరన్నారు? మనోనిగ్రహం సాధించిన వాడికి, శరీరం</FONT></p>
<p><FONT FACE="SHREE900, SHREE, sans-serif" SIZE="3">బలిష్ఠంగావున్నా, బక్కచిక్కివున్నా పరవాలేదు. పర్యవసానమేమంటే, దృఢమైన&nbsp;<BR>శరీరం లేనివాడు ఆత్మసాక్షాత్కారాన్ని సాధించలేడు. శ్రీరామకృష్ణు లనేవారు.&nbsp;<BR>‘శరీరంలో ఏమాత్రం లోపమున్నా ఆత్మసాక్షాత్కారాన్ని పొందలేడు.’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ ఉద్రిక్తుడై ఉన్నట్లు గ్రహించి, శిష్యుడు ఆ విషయాన్ని కొనసా-&nbsp;<BR>గించటానికి సాహసించలేక, స్వామీజీ అభిప్రాయాన్ని అంగీకరించి మాట్లాడ-&nbsp;<BR>కుండా వూరుకున్నాడు. కొంతసేపైన తర్వాత అక్కడివారిని ఉద్దేశిస్తూ స్వామీజీ&nbsp;<BR>అన్నారు. ‘‘అది సరే, మీరిది విన్నారా? ఈ భట్టాచార్య </FONT><FONT FACE="TimesNewRoman, Times, serif" SIZE="2">(priest)</FONT></p>
<p><FONT FACE="SHREE900, SHREE, sans-serif" SIZE="3">నివేదిత తాకిన ఆహారాన్ని తిన్నాడు. ఆమె తాకిన మధుర పదార్థాలను తీసు-&nbsp;<BR>కుంటే తీసుకున్నాడు. కాని’’ అంటూ శిష్యునివైపు చూచి, ‘‘ఆమె తాకిన నీళ్లు&nbsp;<BR>నీవెట్లా తాగావు?’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! మీరేగదండీ, నన్నలా ఆజ్ఞాపించింది! గుర్వాజ్ఞ&nbsp;<BR>ప్రకారం నేనేమైనా చేస్తాను. ఆ నీళ్లు త్రాగటానికి నేను సందేహించాను. కాని&nbsp;<BR>మీరు ఆ నీళ్లు త్రాగినారు. దాన్ని నేను ప్రసాదంగా స్వీకరించాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మంచిది, నీ కులం శాశ్వతంగా భ్రష్టమైపోయింది. భట్టాచార్య&nbsp;<BR>వర్గంలోవున్న వారెవ్వరు నిన్ను బ్రాహ్మణునిగా పరిగణించరు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: వారలా చేస్తే నాకేమీ లెక్కలేదు. మీరాదేశిస్తే నేను చండాలుని&nbsp;<BR>యింట్లో అన్నం తినడానిక్కూడా సిద్ధమే!</FONT></p>
<p><FONT FACE="SHREE900, SHREE, sans-serif" SIZE="3">ఈ మాటలు, స్వామీజీకి, అక్కడ వున్న వారందరికీ కడుపుబ్బ నవ్వు&nbsp;<BR>పుట్టించాయి.</FONT></p>
<p><FONT FACE="SHREE900, SHREE, sans-serif" SIZE="3">ఈ సంభాషణ అర్ధరాత్రిదాకా కొనసాగింది. శిష్యుడింటికి పోయేసరికి&nbsp;<BR>తలుపు వేసి వుంది. అందుచేత ఆ రాత్రంతా అతడు బైటనే ఉండవలసి&nbsp;<BR>వచ్చింది.</FONT></p>
<p><FONT FACE="SHREE900, SHREE, sans-serif" SIZE="3">కాలచక్రం గిఱ్ఱున తిరిగిపోయింది. స్వామీజీ, యోగానందస్వామి, సోదరి&nbsp;<BR>నివేదిత యిప్పుడు మనతో లేరు. వారి మధుర జీవనస్మృతులు మాత్రం&nbsp;<BR>మిగిలిపోయాయి. ఈ జీవనస్మృతుల్ని కొంతైనా వ్రాసి వుంచగలిగినందుకు&nbsp;<BR>శిష్యుడు తన జీవితం ధన్యమైనదిగా భావిస్తున్నాడు.</FONT></p>
<hr class="puTa_virupu">
<table><tr><td><a class=puTa_lanke href=puTa2943.html>p2943</a></td><td>p2944</td><td><a class=puTa_lanke href=puTa2945.html>p2945</a></td></tr></table>
</div></body></html>
