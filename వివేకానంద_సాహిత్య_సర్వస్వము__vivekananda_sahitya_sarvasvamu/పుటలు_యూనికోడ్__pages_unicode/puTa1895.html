<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1894.html>p1894</a></td><td>p1895</td><td><a class=puTa_lanke href=puTa1896.html>p1896</a></td></tr></table>
<p><FONT FACE="SHREE900, SHREE, sans-serif" SIZE="3">290 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">ద్రొక్కబడి కిక్కురుమనకుండా సహిస్తూ వచ్చింది. ఫలితంగా వారిలో అద్భుత&nbsp;<BR>మైన సహనశక్తి అలవడింది. అచిరకాల దుఃఖానుభవ ఫలితంగా వారిలో అనంత&nbsp;<BR>మైన జీవశక్తి నెలకొంది. గుప్పెడు ధాన్యంగింజలతో పొట్టపోసుకుని వారు&nbsp;<BR>ప్రపంచాన్నంతా తలక్రిందు చెయ్యగలరు. వారికి చిన్న రొట్టెముక్క పెట్టండి,&nbsp;<BR>చాలు. ఈ సమస్త ప్రపంచం వారి శక్తికి చాలదు. వారు రక్తబీజుడి</FONT><FONT FACE="SHREE900, SHREE, sans-serif" SIZE="2"><sup>4</sup></FONT><FONT FACE="SHREE900, SHREE, sans-serif" SIZE="3"> మాదిరి&nbsp;<BR>అనంతమైన జీవశక్తి గలవారు. దీనికితోడు ప్రపంచంలో మరెక్కడా లభ్యంకాని&nbsp;<BR>పరిశుద్ధమైన నైతిక జీవిత బలంకూడా వారికుంది. అలాటి శాంతి, తృప్తి, ప్రేమ,&nbsp;<BR>ఏకధాటిగా, నిశ్శబ్దంగా పనిచేసే అలాటిశక్తి అవసర సమయాల్లో ఆ సింహబల&nbsp;<BR>ప్రదర్శనం - యివన్నీ మీ కెక్కడ కనిపిస్తాయి? ప్రాచీన అస్తిపంజరాలైన&nbsp;<BR>మీముందు మీ వారసులు, భవిష్యద్భారతదేశం వున్నాయి. ఆ భవిష్యద్భారతదే-&nbsp;<BR>శవాసులకు మీ రత్నపేటికలను, మీ రత్నపుటుంగరాలను అందించండి, త్వరగా&nbsp;<BR>అందించి మీరు అంతర్థానమైపోండి. కాని అదృశ్యులై వూరికే మీ చెవులు మాత్రం&nbsp;<BR>రిక్కించి వినండి. మీరు మాయమైన మరుక్షణమే భారతదేశ&nbsp;<BR>పునరుజ్జీవన ప్రారంభతూర్యారావం, కోటి పిడుగుల ధ్వనికి సమానమై,&nbsp;<BR>విశ్వాంతరాళంలో ‘గురుజయ! గురుజయ!’ అని మారుమ్రోగే విజయనాదం&nbsp;<BR>ప్రతిధ్వనించటం ఆలకించండి.</FONT></p>
<p><FONT FACE="SHREE900, SHREE, sans-serif" SIZE="3">మా ఓడ యిప్పుడు బంగాళాఖాతంలో వుంది. ఇది చాల లోతైన&nbsp;<BR>సముద్రం. దానిలో అంత లోతులేని ప్రాంతంలో హిమాలయాలనుండి దూసు-&nbsp;<BR>కొస్తూ, ఉత్తరప్రదేశంగుండా ప్రవహిస్తూన్న గంగానదివల్ల ఒండ్రు పేరుకొంది.&nbsp;<BR>ఆ సారవంతమైన ప్రాంతమంతా మన వంగదేశం. ‘సుందరవనాలు’ దాటి మన&nbsp;<BR>వంగదేశం విస్తరించే సూచనలు లేవు. కొంతమంది ‘సుందరవనాలు’ పూర్వం&nbsp;<BR>చాలా ఎత్తైన ప్రాంతమని, అక్కడ అనేక పట్టణాలు, గ్రామాలు వుండేవని చెప్తారు.&nbsp;<BR>కాని అనేకు లీ విషయాన్ని అంగీకరించరు. ఏమైనా ‘సుందరవనాల’లో బంగా-&nbsp;<BR>ళాఖాతంలోని ఉత్తర ప్రాంతంలో అనేక చారిత్రక సంఘటనలు జరిగాయి. ఈ&nbsp;<BR>ప్రాంతాలు బుడతకీచులైన ఓడ దొంగలకు స్థావరాలు. అరకాన్‌ రాజు యీ&nbsp;<BR>ప్రాంతాన్ని ఆక్రమించటానికి అనేక ప్రయత్నాలు చేశాడు. మొగలు చక్రవర్తి&nbsp;<BR>ప్రతినిధి యీ ఓడ దొంగలను, వారి నాయకుడైన ‘గొంజాలెజ్‌’ను శిక్షించ&nbsp;<BR>టానికి ఎంతో ప్రయత్నించాడు. ఇక్కడే క్రైస్తవులకు, మొగలులకు, మగ్గులకు,&nbsp;<BR>వంగీయులకు మధ్య అనేక యుద్ధాలు జరిగాయి.</FONT></p>
<p><FONT FACE="SHREE900, SHREE, sans-serif" SIZE="3">బంగాళాఖాతం సహజంగా కల్లోలంగా వుంటుంది. దీనికితోడు అది&nbsp;<BR>వర్షాకాలం. అందుచేత మా ఓడ భారంగా ముందుకెళుతోంది. ప్రారంభమే&nbsp;<BR>యిలా వుంది. ఇక దీని తరువాత ఏం జరుగబోతుందో మాకే తెలియదు. మేం</FONT></p>
<hr class="puTa_virupu">
<table><tr><td><a class=puTa_lanke href=puTa1894.html>p1894</a></td><td>p1895</td><td><a class=puTa_lanke href=puTa1896.html>p1896</a></td></tr></table>
</div></body></html>
