<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2139.html>p2139</a></td><td>p2140</td><td><a class=puTa_lanke href=puTa2141.html>p2141</a></td></tr></table>
<p><FONT FACE="TimesNewRoman, Times, serif" SIZE="2">9 1</FONT></p>
<p><FONT FACE="SHREE900, SHREE, sans-serif" SIZE="3">సందేశతరంగిణి - కుంభకోణం</FONT></p>
<BR>
<p><FONT FACE="SHREE900, SHREE, sans-serif" SIZE="3">వానిని ఉపయోగించి చూశారు. చెప్పుకోదగిన ఫలం కొంచెంకూడ చేకూర-&nbsp;<BR>లేదు. సత్ఫలితాలు ప్రేమద్వారా, సానుభూతిద్వారా మాత్రమే చేకూరుతాయి.&nbsp;<BR>ఇది చాలా గొప్ప సమస్య. నా దృష్టిలో వున్న పరిష్కార మార్గాలన్నిటిని దిన-&nbsp;<BR>దినమూ నా మనస్సుకు తట్టుతున్న ఊహలనన్నిటినీ వివరించడానికి అనేక ఉప-&nbsp;<BR>న్యాసాలను ఇవ్వవలసి వుంటుంది. కాబట్టి ఓ హిందూ సోదరులారా! మన&nbsp;<BR>హైందవ ధర్మనౌక యుగయుగాంతరాలనుండి లోకోపకారంచేస్తూ యాత్ర చేస్తు-&nbsp;<BR>న్నదని మాత్రం మీకు జ్ఞాపకంచేస్తూ ఇప్పటికి నా ఉపన్యాసాన్ని ముగించాలను-&nbsp;<BR>కుంటున్నాను. ఈనాడు బహుశా మన నౌకకు చిల్లుపడి వుండొచ్చు. కొంచెం&nbsp;<BR>ఓటిదైపోయి వుండొచ్చు. అలా అయితే మీరు నేనూ గట్టిగా ప్రయత్నించి ఆ&nbsp;<BR>బెజ్జాన్ని, పగుళ్లను పూడ్చివేయడం ధర్మం. రానున్న అపాయాన్నిగూర్చి మన&nbsp;<BR>దేశీయులను హెచ్చరింతుముగాక! చిరనిద్రలో మునిగి మృతులలాగా పడివున్న&nbsp;<BR>భారతీయులను నిద్రనుండి లేపి ప్రస్తుత స్థితిని, కర్తవ్యాన్ని వారికి తెలుపడానికై&nbsp;<BR>మనదేశంలో అంతటా ప్రచారంచేసి నా శక్తికొద్దీ ఎలుగెత్తి ప్రబోధిస్తాను. వారు,&nbsp;<BR>నా పలుకులను పెడచెవిని పెట్టుదురుగాక! వారిని నిందించను. ప్రాచీనకాలంలో&nbsp;<BR>మన పూర్వులు ఎన్నో ఘనకార్యాలను చేశారు. మనం భవిష్యత్తులో వారికంటె&nbsp;<BR>గొప్పకార్యాలను సాధించకపోతే అందరం ఒకటిగా మునిగి మనశ్శాంతితో&nbsp;<BR>మరణించామనే తృప్తినైనా సాధింతుము గాక!! దేశంపట్ల అభిమానం పెంచు-&nbsp;<BR>కోండి! గతకాలంలో మనకోసమై అంతటి ఘనకార్యాలు చేసిన మునుపటి&nbsp;<BR>మహనీయుల్ని సంస్మరించండి. సోదరులారా! నేను ఆలోచించేకొద్దీ మీపై ప్రేమ&nbsp;<BR>ఎక్కువవుతోంది. మీరు యోగ్యులు, పవిత్రులు, సాధువులు తరతరాలుగా మీరు&nbsp;<BR>హింసలపాలవుతున్నారు. ఈ మాయమయ కలియుగంలో మనగతి ఇలాగైంది.&nbsp;<BR>పోనివ్వండి. చివరికి ఆత్మ జయించి తీరుతుంది. ఈలోపుగా మనం నిరంతర&nbsp;<BR>కృషిచేద్దాం! మన దేశాన్ని మనం నిందించరాదు. కాలవైపరీత్యంచేత కృంగిపోయి&nbsp;<BR>నిర్విరామ కార్యపరత్వంచే అలసటపొంది మన సనాతన వ్యవస్థలన్నీ ప్రస్తుతం జడ-&nbsp;<BR>ప్రాయంగా వున్నాయి. అంతమాత్రాన వారిని శపించి, తిరస్కారం చేయరాదు.&nbsp;<BR>అతిమూర్ఖం, వివేకశూన్యం అయిన సంప్రదాయాలనుకూడ నోరెత్తి నిందించ-&nbsp;<BR>కండి! పూర్వం ఒకప్పుడు అవికూడ కొంత ఉపకారం చేసే&nbsp;<BR>వుంటాయి. ఆదర్శంలోను, ప్రయోజనంలోను ఈ దేశ సంప్రదాయాలకంటె&nbsp;<BR>నిజంగా శ్రేష్ఠతర సంప్రదాయాలుగల మరొక దేశం ఈ ప్రపంచంలో ఎక్కడా&nbsp;<BR>లేదని మీరు జ్ఞాపకముంచుకోండి. లోకంలో దాదాపుగా ప్రతిదేశంలోను కుల&nbsp;<BR>విభాగాలుండటం నేను చూశాను. కాని ఇంకెక్కడా వాని గమ్యార్థం ఇక్క&nbsp;<BR>డున్నంత మహనీయంగా లేదు. కులవిభాగం అనివార్యమే అయితే, డబ్బువల్ల</FONT></p>
<hr class="puTa_virupu">
<table><tr><td><a class=puTa_lanke href=puTa2139.html>p2139</a></td><td>p2140</td><td><a class=puTa_lanke href=puTa2141.html>p2141</a></td></tr></table>
</div></body></html>
