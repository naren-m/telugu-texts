<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1756.html>p1756</a></td><td>p1757</td><td><a class=puTa_lanke href=puTa1758.html>p1758</a></td></tr></table>
<p><FONT FACE="SHREE900, SHREE, sans-serif" SIZE="3">152 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">వచ్చును. అందుచేత భార్యాపుత్రులకు సహవాసానికై భారతదేశానికి పోయినా&nbsp;<BR>ఆంగ్లం మాట్లాడేవారిమధ్య నివసిస్తాడు. కాబట్టి భారతదేశ మహోన్నత&nbsp;<BR>హృదయాన్ని యిలాంటి ప్రచారకుల ఉద్యమం ఏమాత్రం స్పృశించలేదు.&nbsp;<BR>ప్రచారకుల్లో అనేకులు అసమర్థులు. సంస్కృతాన్ని అర్థంచేసుకోగల ఒక్క&nbsp;<BR>ప్రచారకుణ్ణి నేను చూడలేదు. ప్రజలను, వారి సాంప్రదాయాల నెంతమాత్రం&nbsp;<BR>ఎరుగనివాడు వారి సహానుభూతిని ఎలా పొందుతాడు? మిమ్మల్ని నిందించాలనే&nbsp;<BR>ఉద్దేశం నాకు లేదు. కాని శక్తిసామర్థ్యం లేనివారిని క్రైస్తవులు మతప్రచారకులుగా&nbsp;<BR>పంపుతారు. సంతృప్తికరమైన ఫలితాలు రానప్పుడు మతాంతరులను చెయ్య&nbsp;<BR>టానికి ధనం వ్యయమవటం కళ్లారా చూడటం విచారకరం.</FONT></p>
<p><FONT FACE="SHREE900, SHREE, sans-serif" SIZE="3">ఇక మతాంతరు లెవరంటే - మత ప్రచారకుల వెంటబడి వారిని పట్టుకొని&nbsp;<BR>వ్రేలాడి పొట్టపోసుకొనేవారు. వారికి ఉద్యోగం యివ్వకపోతే ఆ మతాన్ని విడిచి&nbsp;<BR>పెడతారు. మతాంతరు లవటానికి యిదే కారణం. మతాంతరులను చేసే పద్ధతి&nbsp;<BR>పూర్తిగా అసంతగమైంది. మతప్రచారకులు తెచ్చే ధనం స్వీకరించబడుతుంది.&nbsp;<BR>విద్యకు సంబంధించినంత దాకా క్రైస్తవమత ప్రచారకులు స్థాపించిన కళాశాలలు&nbsp;<BR>బాగానే ఉన్నాయి. కాని మతం విషయం మాత్రం వేరొక సంగతి. హిందువు&nbsp;<BR>నిశితబుద్ధి వున్నవాడు. అతడు ఎరను గ్రహిస్తాడుగాని కొక్కాన్ని విడిచివేస్తాడు.&nbsp;<BR>హిందువు లెంత సహనపరులో చూడటం అద్భుతం. ‘‘ఇదొక గొప్ప చిక్కు.&nbsp;<BR>ఇలాంటి ఆత్మసంతృప్తి వున్నవారి నేనాడూ మేం మతాంతరులం చెయ్యలేం’’ అని&nbsp;<BR>ఒకప్పుడొక మతప్రచారకు డన్నాడు.</FONT></p>
<p><FONT FACE="SHREE900, SHREE, sans-serif" SIZE="3">ఇక మహిళాప్రచారకుల విషయం. వారు కొన్ని ఇళ్లకు వెళతారు. నెలకు&nbsp;<BR>నాలుగు షిల్లింగ్‌లు సంపాదిస్తారు. బైబిల్‌లో ఏదో కొంత బోధించి, బాలికలకు&nbsp;<BR>అల్లికను నేర్పుతారు. భారతదేశంలోని బాలిక లెన్నటికి అన్యమతంలోకి మార్ప-&nbsp;<BR>బడరు. స్వదేశంలోని నాస్తికత్వం, సంశయం యీ ప్రచారకులను యితర&nbsp;<BR>దేశాలకు పాలద్రోలుతూంది. నే నీ దేశానికి వచ్చినప్పుడు ఉదారహృదయులైన&nbsp;<BR>యింతమంది స్త్రీ పురుషులను కలసి ఆశ్చర్యం పొందాను. కాని మతమహాసభ&nbsp;<BR>పూర్తయ్యాక ఒక గొప్ప ప్రెసిబిటేరియన్‌ పత్రిక వేడివేడి వ్యాసమొకటి నాకు&nbsp;<BR>ప్రసాదించింది. దీన్ని సంపాదకుడు ఉత్సాహమన్నాడు. మీ ప్రచారకులు తమ&nbsp;<BR>జాతిని విడువరు, విడువ లేరు. వారి కంతటి హృదయవైశాల్యం లేదు. కాబట్టి&nbsp;<BR>తమవారితో కలిసి వారు కొంత కాలక్షేపం చేసుకోవచ్చునుగాని మతాంతరులను&nbsp;<BR>చెయ్యటంలో వారేదీ సాధించరు. భారతదేశానికి క్రీస్తు సహాయం అవసరంకాని&nbsp;<BR>క్రీస్తు వ్యతిరేకులనుండి అది వచ్చేది కాదు. వీరు క్రీస్తు అనుచరులు కాదు,&nbsp;<BR>క్రీస్తులా ప్రవర్తించరు. వీరు వివాహితులు. సుఖంగా స్థిరనివాసం ఏర్పరచుకొని,</FONT></p>
<hr class="puTa_virupu">
<table><tr><td><a class=puTa_lanke href=puTa1756.html>p1756</a></td><td>p1757</td><td><a class=puTa_lanke href=puTa1758.html>p1758</a></td></tr></table>
</div></body></html>
