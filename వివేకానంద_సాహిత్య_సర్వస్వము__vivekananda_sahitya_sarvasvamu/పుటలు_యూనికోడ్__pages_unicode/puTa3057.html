<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3056.html>p3056</a></td><td>p3057</td><td><a class=puTa_lanke href=puTa3058.html>p3058</a></td></tr></table>

<p><FONT FACE="SHREE900, SHREE, sans-serif" SIZE="3">అనేక విషయాల మీద చెదిరి ఉంటుంది. ధ్యాన సమయంలోకూడ మొదట&nbsp;<BR>పరిభ్రమిస్తూ ఉంటుంది. కాని, మనస్సులో ఏ కోరిక కలిగినా కలగనీ, నీవు&nbsp;<BR>శాంతంగా కూర్చొని ఏ రకమైన ఆలోచనలు వస్తున్నాయో పరిశీలిస్తూ వుండు.&nbsp;<BR>ఈ విధంగా కనిపెట్టుతూ వుండడంవల్ల, మనస్సు శాంతపడుతుంది. సంకల్ప-&nbsp;<BR>తరంగాలు నిలిచిపోతాయి. ఈ తరంగాలు మనస్సుయొక్క ఆలోచనా ప్రవృత్తిని&nbsp;<BR>సూచిస్తాయి. నీవిదివరకు దీర్ఘంగా ఆలోచించిన విషయాలు మనస్సుయొక్క&nbsp;<BR>ఆంతరరూపంలోకి మార్పు చెందుతాయి. కాబట్టి అవి ధ్యానసమయంలో&nbsp;<BR>మనస్సులోనుండి బయటపడతాయి. ఈ తరంగాలుగాని, ఆలోచనలుగాని&nbsp;<BR>ధ్యానసమయంలో బయటికి రావటమనేది నీ మనస్సు ఏకాగ్రమవుతున్న&nbsp;<BR>దనటానికి సాదృశ్యం. ఒక్కొక్కప్పుడు మనస్సు ఒక విధమైన భావాల&nbsp;<BR>మీద ఏకాగ్రమౌతుంది. దీన్నే సవికల్పధ్యానం (వికల్పంతో కూడిన ధ్యానం)&nbsp;<BR>అంటారు. మనస్సు పూర్తిగా వికల్పాలు లేకుండా వృత్తిశూన్యమైనప్పుడు</FONT></p>
<p><FONT FACE="TimesNewRoman, Times, serif" SIZE="2">(free from all activities)</FONT><FONT FACE="SHREE900, SHREE, sans-serif" SIZE="3"> అది అంతరాత్మలో లీనమైపోతుంది. ఆ అంతరాత్మ&nbsp;<BR>అఖండ బోధస్వరూపం. ఏకం. దాని కదే ఆధారం. దీనినే నిర్వికల్పసమాధి&nbsp;<BR>అంటారు. ఈ రెండు విధాలైన సమాధులను మేము శ్రీరామకృష్ణునిలో మాటి-&nbsp;<BR>మాటికి దర్శించాము. ఈ స్థితులు కలగటానికి ఆయనకు ప్రయత్నం అక్కర&nbsp;<BR>లేదు - ఆయనకవి అప్పటికప్పుడు అప్రయత్నంగానే వచ్చేవి. అది ఒక అద్భుత&nbsp;<BR>మైన ఘటన. ఆయనను చూడటం వల్లనే మేము ఈ విషయాలను సరిగా అర్థం-&nbsp;<BR>చేసికోగలిగాము. ప్రతినిత్యం ఏకాంతంగా ధ్యానించు. సర్వం దానంతట అదే&nbsp;<BR>తెలిసి వస్తుంది. ఇప్పుడు విద్యాస్వరూపిణియైన ‘మహామాయ’ నీలో నిద్రావ-&nbsp;<BR>స్థలో ఉంది. అందువల్ల నీకిది అర్థంకావటంలేదు. ఆమెయే ‘కుండలినీశక్తి.’&nbsp;<BR>ధ్యానానికి ముందు, నరాలను పరిశుద్ధం చేసుకోటానికిముందు (నాడీశుద్ధి)&nbsp;<BR>మూలాధారంలో వున్న కుండలినిని ‘‘మేలుకో !అమ్మా! మేలుకో!’’ అని&nbsp;<BR>గట్టిగా తట్టిలేపు. దీనిని నెమ్మదిగా అభ్యాసం చేయాలి. ధ్యానం చేసే&nbsp;<BR>టప్పుడు మనస్సును ఉద్రేకం చెందనివ్వవద్దు. ఉద్రేకాన్ని పూర్తిగా అణచి-&nbsp;<BR>వుంచు. అది ఘోరప్రమాదానికి మూలం. ఎక్కువగా ఉద్రేకం చెందేవారికి&nbsp;<BR>కుండలిని త్వరగానే ఊర్థ్వగమనం చెందుతుంది. కాని ఎంత త్వరగా పైకి&nbsp;<BR>లేస్తుందో అంత త్వరగా క్రిందికి జారిపోతుంది. అది క్రిందికి దిగినప్పుడు&nbsp;<BR>సాధకుణ్ణి పతనస్థితికి తెస్తుంది. ఈ కారణంవల్లనే ఉద్రేకాన్ని రేకెత్తించే భజనలు&nbsp;<BR>మొదలైన వాటిల్లో గొప్పలోపముంది. నృత్యం చేయటం, ఎగరటం, గంతులు-&nbsp;<BR>వేయటం వల్ల తాత్కాలిక ఉద్రేకం కలిగి కుండలినీశక్తి పైకి లేస్తుంది. కాని,&nbsp;<BR>ఎక్కువసేపు నిలవదు. అంతేకాక, అది మళ్లీ క్రిందికి దిగినప్పుడు, సాధకునిలో</FONT></p>
<hr class="puTa_virupu">
<table><tr><td><a class=puTa_lanke href=puTa3056.html>p3056</a></td><td>p3057</td><td><a class=puTa_lanke href=puTa3058.html>p3058</a></td></tr></table>
</div></body></html>
