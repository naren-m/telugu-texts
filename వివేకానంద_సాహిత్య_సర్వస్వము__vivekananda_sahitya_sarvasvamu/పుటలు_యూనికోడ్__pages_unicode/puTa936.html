<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa935.html>p935</a></td><td>p936</td><td><a class=puTa_lanke href=puTa937.html>p937</a></td></tr></table>
<p><FONT FACE="SHREE900, SHREE, sans-serif" SIZE="3">112 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">విధానంలో చరాచర ప్రపంచమంతా శక్తిని ఆర్జిస్తూనే ఉంది. మనశ్శక్తివల్ల యోగులు&nbsp;<BR>తామీ కార్యం చేయగలమని, సాధారణ పద్ధతులను అవలంబించ&nbsp;<BR>కుండానే, కావలసిన శక్తిని ఆకర్షించుకొనగలమని చెబుతారు. తనలోనుండి వెలువడే&nbsp;<BR>పదార్థంతోనే సాలెపురుగు గూటి నల్లుకొంటుంది. దానితో బద్ధమై, ఆ గూటి పోచల&nbsp;<BR>ననుసరింపకుండా అది మరొక మార్గంలో ఎక్కడికీ పోజాలదు. అలాగే మనలో&nbsp;<BR>నుండే మన మీ నాడీమండలాన్ని నిర్మించుకుంటాం. నాడుల మూలంగానే తప్ప&nbsp;<BR>మరొక విధంగా ప్రవర్తింపజాలం. మన మిలా బద్ధులం కానక్కరలేదని యోగు&nbsp;<BR>లంటారు.</FONT></p>
<p><FONT FACE="SHREE900, SHREE, sans-serif" SIZE="3">ఇలాగే విద్యుత్తును మనం ప్రపంచంలో ఎక్కడి కంటె అక్కడికి పంప&nbsp;<BR>గలుగుతున్నాం. అయినా తంతిమార్గంలో తప్ప దాన్ని పంపలేము. ప్రకృతి ఏ తంతీ&nbsp;<BR>సహాయం లేకుండానే అపారవిద్యుత్తును పంపగలుగుతున్నది. మనం కూడా అలా&nbsp;<BR>ఎందుకు చేయలేము? మానసిక విద్యుత్తును ఇలా పంపవచ్చు. ‘మనసు’ అనేశక్తి,&nbsp;<BR>విద్యుచ్ఛక్తి చాలావరకు ఒక్కటే. నాడీద్రవం ధృవాభిముఖంగా ఉండటం&nbsp;<BR>వల్ల, విద్యుత్‌ ప్రేరణ కనుగుణంగా వర్తించటం వల్ల, దీనిలో కొంత విద్యుత్తు&nbsp;<BR>ఉండాలని స్పష్టమవుతున్నది. మన విద్యుత్తును మనం ఈ నాడీమార్గంలోనే&nbsp;<BR>పంపగలుగుతున్నాము. నాడీ సహాయం సంపూర్ణంగా సాధ్యమని, అనుభవసిద్ధమని&nbsp;<BR>చెబుతారు. ఇలా చేస్తే, ప్రపంచమంతటా మనకిది సాధ్యమవుతుందంటారు. నీ&nbsp;<BR>యిష్టానుసారంగా, ఎవరితోనైనా - ఎక్కడైనా నాడీకోశసహాయం లేకుండానే నువ్వు&nbsp;<BR>వర్తింపవచ్చు. నాడీమార్గంలో ఆత్మ వర్తిస్తున్నప్పుడు, మనిషి జీవించి ఉన్నాడని,&nbsp;<BR>నాడీవ్యాపారం నిలచిపోగానే, అతను చనిపోయాడని చెబుతాము. నాడీమార్గా&nbsp;<BR>లున్నా, లేకున్నా వర్తింపగలిగేవారికి, జనన మరణాలన్నవి అర్థరహితాలు. భౌతిక&nbsp;<BR>శరీరాలన్నీ తన్మాత్రలతో నిర్మితమై ఉంటాయి. వివిధ శరీరాల్లోని భేదమంతా,&nbsp;<BR>తన్మాత్రల నిర్మాణక్రమాన్ననుసరించే కలుగుతున్నది. శరీరాన్ని నిర్మించుకొనే&nbsp;<BR>వాడవు నువ్వే. కాబట్టి నీ యిష్టం వచ్చిన శరీరాన్ని నువ్వు ఏర్పరచుకోవచ్చు. శరీర&nbsp;<BR>నిర్మాణకర్త నువ్వుకాక మరెవ్వరూ? ఆహారం తినే దెవ్వరూ? నీ కోసం మరొకరు&nbsp;<BR>తింటుంటే, నువ్వెంత కాలం జీవిస్తావు? శరీరంలో రక్తాన్ని నిర్మించుకునే&nbsp;<BR>వారెవ్వరూ? నువ్వే కదా. రక్తాన్ని శుభ్రం చేసుకుని, నాడుల మూలంగా దాన్ని&nbsp;<BR>పంపేదెవ్వరూ? నువ్వే. శరీరాధిపతులమై మనం శరీరంలో నివసిస్తున్నాం. ఐనా&nbsp;<BR>శరీరాన్ని పునర్జీవింప చేసుకునే విధానాన్ని మరిచాం. చైతన్య విరహితులమై&nbsp;<BR>క్షీణించాం. శరీర పరమాణువుల్ని ఏర్పరచుకొనే విధానాన్ని మరిచాం. అస్వతం&nbsp;<BR>త్రులమై యంత్రంలా చేస్తున్న పనినే మన మిప్పుడు ఎరుకతో చేయవలసి ఉంది.&nbsp;<BR>శరీరాధిపతులమై ఉండటం వల్ల, శరీర క్రమాన్ని మనమే ఏర్పరచుకోవలసి ఉంది.</FONT></p>
<hr class="puTa_virupu">
<table><tr><td><a class=puTa_lanke href=puTa935.html>p935</a></td><td>p936</td><td><a class=puTa_lanke href=puTa937.html>p937</a></td></tr></table>
</div></body></html>
