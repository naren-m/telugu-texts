<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa241.html>p241</a></td><td>p242</td><td><a class=puTa_lanke href=puTa243.html>p243</a></td></tr></table>


<p><FONT FACE="SHREE900, SHREE, sans-serif" SIZE="3">శక్తులు అధికంగా పనిచేస్తవనీ, పురుషులు మాత్రం హేతుశక్తిద్వారా మెల్ల&nbsp;<BR>మెల్లగా ఉదాత్తమైన స్థితిని చేరుకొంటారనీ కొందరి అభిప్రాయం. ఈ మాట&nbsp;<BR>సత్యమని నమ్మవద్దు. ఈ శక్తిగలవారి సంఖ్య స్త్రీ పురుషులలో సమానమే.&nbsp;<BR>కాని బహుశ స్త్రీలలో పులువురిలో స్నాయవిక దౌర్బల్యయుక్త వ్యాధీ, వివిధరీతుల&nbsp;<BR>హిస్టీరియా ప్రకోపమూ విజృంభిస్తూంటుంది. గారడీ విద్యను&nbsp;<BR>ప్రదర్శించేవారి చేతుల్లోను, వంచకుల చేతుల్లోను చిక్కటంకంటె మీరు నాస్తికులై&nbsp;<BR>మరణించటం మేలు. వినియోగానికై హేతుశక్తి మీకు ప్రసాదించబడింది.&nbsp;<BR>ఈ శక్తిని మీరు సక్రమంగా వినియోగించామని రూఢి పరచండి. అప్పుడే&nbsp;<BR>ఉదాత్తాశయాల దెస మీరు అగ్రసరులు కాగలరు.</FONT></p>
<p><FONT FACE="SHREE900, SHREE, sans-serif" SIZE="3">భగవంతుడు ప్రేమ అనే సంగతిని మనమంతా జ్ఞప్తిలో వుంచుకోవాలి.&nbsp;<BR>‘‘గంగాతీరాన వసిస్తూ, నీటికోసం చిన్నబావిని తవ్వేవాడు నిజానికి మూర్ఖుడు.&nbsp;<BR>వజ్రాలగని వద్ద వసిస్తూ గాజుముత్యాలను సేకరించటంలో తన జీవితాన్ని&nbsp;<BR>వెచ్చించేవాడు నిజానికి మూర్ఖుడు.’’ భగవంతుడు వజ్రాలఖని, ఈశ్వరుణ్ణి&nbsp;<BR>పరిత్యజించి, భూతాలను గురించిన పుక్కిటి పురాణాలకోసం, యిక్కడా&nbsp;<BR>అక్కడా పుట్టే పిశాచాల గాథలకోసమూ ఎగబడితే మనమూ బుద్ధిహీనులమే&nbsp;<BR>అవుతాం. ఈ ప్రవర్తన నొక వ్యాధి అనాలి; రోగభూయిష్ఠమైన వాంఛ అలా&nbsp;<BR>వ్యక్తమవుతూంటుంది. ఈ వ్యాధి జాతిని అధోగతిలో కూలదోస్తుంది; దీని&nbsp;<BR>వల్ల శరీరంలోని నరాలూ, ధమన స్నాయువులూ, మెదడూ శక్తివిహీనా లవుతవి.&nbsp;<BR>పిశాచగణాన్ని గురించిన నిరంతరభీతీ, ఆశ్చర్యజనక క్రియలను గురించిన&nbsp;<BR>పిపాసా, తీవ్రవాంఛాప్రకోపమూ, భయంకరకథాపఠనమూ మనస్సులో దారుణో-&nbsp;<BR>ద్రేకాన్ని పుట్టిస్తుంది. ఈ రీతిగా ఉత్తేజితమైన జాతి ధూల్యవలుంఠిత మవు&nbsp;<BR>తుంది. ఇది ఆకస్మిక పతనం కాకపోవచ్చు. కాని యిది సునిశ్చిత పతనమే. ఈశ్వ-&nbsp;<BR>రుణ్ణి పరిత్యజించటం, నిర్మలజీవితానికి నీరు వదలటం, పవిత్రత అంటె కళ్లు&nbsp;<BR>ఎర్రచేయటం, ఆధ్యాత్మిక చింతకు ఆంక్ష పెట్టటం, కొరగాని విడ్డూరాలకై&nbsp;<BR>గుక్కిళ్లు మింగటం - యివి మనిషిని అధోగతికి ఈడ్చే దుష్టప్రవృత్తులు.&nbsp;<BR>ఇతరుల మనస్సులలోని ఊహలను గ్రహించి చెప్పటం ప్రశంసనీయ మవు&nbsp;<BR>తోంది. ఇతరుల మనస్సులలోని తలపులను ఒక్కుమ్మడిగా ఐదు నిమిషాలలో&nbsp;<BR>తెలుసుకోదలస్తే, నేను ఉన్మత్తుడ నవుతాను. శక్తిసమన్వితులవండి; లేచి నిల&nbsp;<BR>బడండి; ప్రేమనారాయణుణ్ణి అన్వేషించండి. ఇలా చేస్తే మీకు సర్వోత్కృష్ట&nbsp;<BR>మైన శక్తి అలవడుతుంది. పవిత్రతకున్న శక్తికంటె ఘనతరమైన శక్తి ఏది?&nbsp;<BR>ప్రణయమూ, పవిత్రతా ప్రపంచాన్ని ఏలుతవి. శక్తిహీనులకు ఈశ్వరప్రేమ&nbsp;<BR>అలవడదు. కాబట్టి శరీరంగాగాని, మానసికంగాగాని, నైతికంగాగాని, ఆధ్యాత్మికం</FONT></p>
<hr class="puTa_virupu">
<table><tr><td><a class=puTa_lanke href=puTa241.html>p241</a></td><td>p242</td><td><a class=puTa_lanke href=puTa243.html>p243</a></td></tr></table>
</div></body></html>
