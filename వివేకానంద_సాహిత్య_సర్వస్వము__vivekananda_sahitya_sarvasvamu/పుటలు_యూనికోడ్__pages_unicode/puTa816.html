<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa815.html>p815</a></td><td>p816</td><td><a class=puTa_lanke href=puTa817.html>p817</a></td></tr></table>
<p><FONT FACE="SHREE902, SHREE, sans-serif" SIZE="4">సత్యం - ఛాయ</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">1900 వ సం. మార్చ్‌ 8 వ తేదీ ఓక్‌లాండ్‌లో చేసిన ప్రసంగ నివేదిక.</FONT></p>
<p><FONT FACE="SHREE902, SHREE, sans-serif" SIZE="3">‘‘ఓక్‌లాండ్‌ ట్రిబ్యూన్‌’’ సంపాదకీయ వ్యాఖ్యలూ చేరి వున్నారు</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">హైందవతత్త్వవేత్త ఐన వివేకానందస్వామి నిన్న సాయంత్రం వెండెట్‌&nbsp;<BR>హాల్‌లో మరో ప్రసంగం చేశారు. అంశం ‘సత్యం - ఛాయ’.</FONT></p>
<p><FONT FACE="SHREE900, SHREE, sans-serif" SIZE="3">ఆయన యిలా చెప్పారు:</FONT></p>
<p><FONT FACE="SHREE900, SHREE, sans-serif" SIZE="3">మానవుడి ఆత్మ నిజమైన దానికోసం, మార్పులేని దానికోసం నిరంతరం</FONT></p>
<p><FONT FACE="SHREE900, SHREE, sans-serif" SIZE="3">యత్నిస్తోంది. దాని కెన్నడూ సంతృప్తిలేదు. ధనం, ఆశాపూరణం లేక ఆకలి&nbsp;<BR>తీర్చుకోటం - యివన్నీ మార్పుతో కూడినవి. ఒకసారి వీటిని పొందితే, మాన-&nbsp;<BR>వుడికి సంతృప్తిలేదు. ఈ నిర్వికార వస్తువు కావాలనే వాంఛను సంతృప్తిపరపే&nbsp;<BR>శాస్త్రమే మతం. స్థానికమైన వర్ణ విభేదాలు, శబ్దజాలం వెనుక మానవుడి ఆత్మ-&nbsp;<BR>లోనే సత్యం వుందనే ఏకైక విషయాన్ని అది బోధిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">వేదాంతశాస్త్రం 1. బహిరంగం లేక ఇంద్రియ సంబంధమైనది, 2. అంత-&nbsp;<BR>రంగం లేక భావనాప్రపంచం - రెండు ప్రపంచాలున్నాయని బోధిస్తోంది.</FONT></p>
<p><FONT FACE="SHREE900, SHREE, sans-serif" SIZE="3">వేదాంతం మూడు ముఖ్యమైన భావాలను ప్రతిపాదిస్తోంది. 1. కాలం,</FONT></p>
<p><FONT FACE="SHREE900, SHREE, sans-serif" SIZE="3">2. మహాకాశం 3. కారణ కార్య సూత్రం. వీటినుంచి మానవభావనకు ముఖ్యా-&nbsp;<BR>ధారమై, భావననుంచి ఉత్పత్తి చెందని మాయ ఏర్పడింది. తర్వాతికాలంలో&nbsp;<BR>గొప్ప జర్మన్‌ తత్త్వవేత్త ఐన కాంట్‌ యిదే నిశ్చితాభిప్రాయానికి వచ్చాడు.</FONT></p>
<p><FONT FACE="SHREE900, SHREE, sans-serif" SIZE="3">నాయొక్క, ప్రకృతియొక్క, భగవంతుడియొక్క నిజతత్త్వం ఒక్కటే.&nbsp;<BR>భేదం వ్యక్తమైన రూపంలోవుంది. ఈ భేదం మాయచేత కల్పింపబడింది. తీరం-&nbsp;<BR>యొక్క రూపురేఖలనుబట్టి సముద్రం అఖాతంగానో, జలసంధి రూపంగానో&nbsp;<BR>కనిపిస్తుంది. మాయ యిలాటిది. ఈ రూపం కల్పించే శక్తిని లేక మాయను&nbsp;<BR>తీసివేస్తే ప్రత్యక్షమైన రూపం అదృశ్యమవుతుంది, వైవిధ్యం పోతుంది, మళ్లా&nbsp;<BR>అంతా సముద్రమే అవుతుంది.</FONT></p>
<p><FONT FACE="SHREE900, SHREE, sans-serif" SIZE="3">తరువాత స్వామి వేదాంతశాస్త్రంలోని పరిణామ సిద్ధాంతబీజాలను&nbsp;<BR>గురించి వివరించారు.</FONT></p>
<p><FONT FACE="SHREE900, SHREE, sans-serif" SIZE="3">వక్త యింకా యిలా చెప్పారు: ‘‘అధునాతన మతాలన్నీ మానవుడు&nbsp;<BR>మొదట్లో పవిత్రుడుగా వున్నాడనీ, అతడు పతితుడయ్యాడనీ, మళ్లీ పవిత్రు&nbsp;<BR>డవుతాడనే భావంతో ప్రారంభమవుతున్నాయి. ఈ భావన ఎక్కణ్ణుంచి వచ్చిందో&nbsp;<BR>నాకు తెలియకుంది. జ్ఞానంయొక్క పీఠం ఆత్మ. బాహ్యపరిస్థితులు ఆత్మకు</FONT></p>
<p><FONT FACE="TimesNewRoman, Times, serif" SIZE="2">4 0 1</FONT></p>
<hr class="puTa_virupu">
<table><tr><td><a class=puTa_lanke href=puTa815.html>p815</a></td><td>p816</td><td><a class=puTa_lanke href=puTa817.html>p817</a></td></tr></table>
</div></body></html>
