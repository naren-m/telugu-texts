<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa770.html>p770</a></td><td>p771</td><td><a class=puTa_lanke href=puTa772.html>p772</a></td></tr></table>

<p><FONT FACE="TimesNewRoman, Times, serif" SIZE="2">3 5 6</FONT></p>
<p><FONT FACE="SHREE900, SHREE, sans-serif" SIZE="3">గురించి మనం చెప్పినప్పుడు, అతడు నిర్గుణుడైన పురుషుడని అర్థం. ఐనా ఆ&nbsp;<BR>ఈశ్వరుడు ఆ నిర్గుణుడే.</FONT></p>
<p><FONT FACE="SHREE900, SHREE, sans-serif" SIZE="3">ఒక ఉదాహరణ నిస్తాను: మనం యిక్కడ నిలబడి సూర్యుణ్ణి&nbsp;<BR>చూస్తున్నాం. మీరు సూర్యుడి దగ్గరకు వెళుతున్నట్లుగా భావించుకోండి. మీరు&nbsp;<BR>కొన్ని వేలమైళ్లు సమీపానికి పోగానే యింతకన్న వేరొక పెద్దసూర్యుణ్ణి మీరు&nbsp;<BR>చూస్తారు. చివరకు కోటానుకోటి రెట్లు పెద్దదైన నిజమైన సూర్యబింబాన్ని&nbsp;<BR>చూస్తారు. ఈ ప్రయాణం కొన్ని మజిలీలుగా విభజించి, ప్రతి మజిలీనుంచి&nbsp;<BR>ఒక ఛాయాచిత్రం తీస్తున్నట్లు భావించండి. నిజమైన సూర్యుడి ఛాయాచిత్రం&nbsp;<BR>తీసి, తిరిగి వచ్చి వాటిని పోల్చి చూడండి. అవన్నీ వేర్వేరు విధాలుగా కన&nbsp;<BR>బడతవి. మొదటి దృక్పథంలో ఒక చిన్న ఎర్రని బంతిని చూస్తారు. కాని నిజమైన&nbsp;<BR>సూర్యబింబం కోటానుకోటిరెట్లు పెద్దది. ఐనా సూర్యు డొక్కడే. ఈశ్వరుణ్ణి&nbsp;<BR>గురించిన భావనా అంతే. ఆ అనంతపురుషుణ్ణి వివిధ దృక్పథాలనుంచి మనస్సు-&nbsp;<BR>యొక్క వివిధాంతస్థులనుంచి చూస్తాం. నిమ్నదశలోని మానవుడు అతణ్ణి వంశ&nbsp;<BR>మూలపురుషుడిగా చూస్తాడు. అతడి దృక్పథం ఉన్నతంకాగా గ్రహపాలకుడిగా&nbsp;<BR>తలస్తాం. అతడి దృక్పథం మరింత విశాలమైనాక అతణ్ణి విశ్వరక్షకుడిగా&nbsp;<BR>భావిస్తాం. అదింకా మహోన్నతమైనాక ఈశ్వరుడు తానే అని ఆత్మానుభూతి&nbsp;<BR>పొందుతాడు. దేవు డొక్కడే. వివిధాలైన అనుభవాలు కేవలం తరతమ భేదాలు,&nbsp;<BR>దృక్పథంలోని వ్యత్యాసాలే.</FONT></p>

<hr class="puTa_virupu">
<table><tr><td><a class=puTa_lanke href=puTa770.html>p770</a></td><td>p771</td><td><a class=puTa_lanke href=puTa772.html>p772</a></td></tr></table>
</div></body></html>
