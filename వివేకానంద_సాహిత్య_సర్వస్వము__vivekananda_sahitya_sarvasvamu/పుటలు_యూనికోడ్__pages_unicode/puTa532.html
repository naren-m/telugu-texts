<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa531.html>p531</a></td><td>p532</td><td><a class=puTa_lanke href=puTa533.html>p533</a></td></tr></table>
<p><FONT FACE="SHREE900, SHREE, sans-serif" SIZE="3">పునర్జన్మ</FONT></p>
<p><FONT FACE="TimesNewRoman, Times, serif" SIZE="2">1 1 7</FONT></p>
<p><FONT FACE="SHREE900, SHREE, sans-serif" SIZE="3">పునర్జన్మను గురించి ఏం చెప్పారో గమనిద్దాం.</FONT></p>
<p><FONT FACE="SHREE900, SHREE, sans-serif" SIZE="3">ఐ.హెచ్‌. ఫిక్టు ఆత్మ అమృతత్త్వాన్ని గురించి ప్రసంగిస్తూ యిలా&nbsp;<BR>చెప్పాడు:</FONT></p>
<p><FONT FACE="SHREE900, SHREE, sans-serif" SIZE="3">‘‘ఎడతెరపిలేని ఉనికి లేదనడానికి ఉదాహరించదగ్గ సాదృశ్య మొకటి&nbsp;<BR>ప్రకృతిలో వున్నమాట నిజమే. అది అందరికీ తెలిసిన వాదమే. కాలమానం&nbsp;<BR>ప్రకారం దేనిదేని కొక ఆది వున్నదో దానిదాని కొకానొకప్పుడు అంతరించి&nbsp;<BR>పోవటమూ తప్పదు. కాబట్టి ఆత్మ యీ జన్మకు ముందున్నదని చెబితే,&nbsp;<BR>అంతకుపూర్వంకూడా అది వుండివుండాలని చెప్పవలసివస్తుంది. ఇది సబబైన&nbsp;<BR>నిర్ణయమే. కాని యిది ఆత్మ నిత్యత్వవాదానికి బాధకంగా వుండడానికి బదులు&nbsp;<BR>దానిని మరింత బలపరుస్తున్నది. నిజానికి దేన్నిగాని సృష్టించడానికి, నాశనం&nbsp;<BR>చెయ్యడానికి కుదరదు అనే యీ తాత్త్విక - శారీరక శాస్త్రసూత్రార్థాన్ని సమ-&nbsp;<BR>గ్రంగా గ్రహిస్తే చాలు, భౌతికదేహం దాల్చి ప్రత్యక్షమవడానికి పూర్వం ఆత్మ&nbsp;<BR>వుండేదని గ్రహించవచ్చును.’’</FONT></p>
<p><FONT FACE="SHREE900, SHREE, sans-serif" SIZE="3">స్కోపెన్‌హోర్‌ ‘డైవెల్ట్‌ ఆల్స్‌విల్లీ అండ్‌ వోర్‌ స్టెల్లంగ్‌’ అనే తన గ్రంథంలో&nbsp;<BR>పునర్జన్మను గురించి చెబుతూ యిలా అన్నాడు:</FONT></p>
<p><FONT FACE="SHREE900, SHREE, sans-serif" SIZE="3">‘‘వ్యక్తికి నిద్ర ఎలాటిదో ‘సంకల్పా’నికి మృత్యు వలాంటిది. దానికి జ్ఞాపక&nbsp;<BR>శక్తి, వ్యక్తిత్వం వుంటే నిజమైన ప్రయోజనంలేక అనంతకాలం ఒకేవిధమైన&nbsp;<BR>పనులనే చేస్తుండడానికి, ఒక్క విధమైన బాధలనే పడడానికి అది సహించలేదు.&nbsp;<BR>వీటి నది దులిపివేస్తుంది. అదే విస్మృతి. మరణమనే యీ నిద్రద్వారా అది&nbsp;<BR>మరొక బుద్ధిని ధరించి నూతన వ్యక్తిగా తిరిగి కనబడుతుంది; కొత్తదినం కొత్త&nbsp;<BR>తీరాలకు పోదామనిపిస్తుంది. నిరంతరం కొత్తగా కలుగుతున్న యీ జన్మలన్నీ&nbsp;<BR>కలిసి సంకల్ప మనుభవించే జీవితాలనే స్వప్నపరంపర, నాశనరహితమైన యీ&nbsp;<BR>‘సంకల్పం’ నిరంతరం నవీనరూపంలో కలిగే వివిధ జ్ఞాన పరంపర వలన&nbsp;<BR>సుశిక్షతమై, పెంపొంది, తనను తాను ఉపసంహరించుకొని రద్దయ్యే వరకు యీ&nbsp;<BR>క్రమం సాగుతూనే వుంటుంది... ఈ విధమైన పునర్జన్మను అనుభవప్రమాణాలు&nbsp;<BR>కూడా నిరూపిస్తున్న వన్న విషయం అనుపేక్ష్యం. నిజానికి జీర్ణించిపోయిన&nbsp;<BR>ప్రాణుల మరణానికి, కొత్తగా అగపడుతోన్న ప్రాణుల జననానికి సంబంధ&nbsp;<BR>ముంది. ఈ సంబంధం వినాశకరాలైన మహాజాడ్యాల ఫలితంగా మానవజాతిలో&nbsp;<BR>కలిగే అత్యధిక సంఖ్యాభివృద్ధి రూపంలో కనబడుతుంది. పధ్నాలుగో శతాబ్దంలో&nbsp;<BR>ప్లేగువ్యాధిచే పాతప్రపంచంలోని జనాభా చాలవరకు అంతరించిపోయినప్పుడు&nbsp;<BR>వెంటనే మానవులలో మామూలుకంటే అత్యధిక సంఖ్యలో జననాలు కలిగాయి.&nbsp;<BR>అప్పుడు కవలలు పుట్టడం ఎంతో తరచు అయింది. ఆ కాలంలో పుట్టిన పిల్లలకు</FONT></p>
<hr class="puTa_virupu">
<table><tr><td><a class=puTa_lanke href=puTa531.html>p531</a></td><td>p532</td><td><a class=puTa_lanke href=puTa533.html>p533</a></td></tr></table>
</div></body></html>
