<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1407.html>p1407</a></td><td>p1408</td><td><a class=puTa_lanke href=puTa1409.html>p1409</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - ఆత్మ</FONT></p>
<p><FONT FACE="SHREE900, SHREE, sans-serif" SIZE="3">179</FONT></p>
<p><FONT FACE="SHREE900, SHREE, sans-serif" SIZE="3">కదా? పురాతన, మూఢవిశ్వాస సముదాయాన్ని ఎంతటినో వారిప్పుడు అతిక్ర-&nbsp;<BR>మించి రావలసి వుంటుంది. వంశపారంపర్యంగా వస్తున్న మూర్ఖాభిప్రాయాలను,&nbsp;<BR>అంటే కులదురభిమానాలను, గ్రామ్య మూఢవిశ్వాసాలను, దేశీయ గర్వాలను -&nbsp;<BR>వీటన్నిటినీ మించి - ప్రతి నరునిలో పాతుకొనివున్న పిచ్చిపిచ్చి నమ్మకాల సమూ-&nbsp;<BR>హాలను ఎన్నింటినో విసర్జింపవలసి వస్తుంది. అయినాకూడ సాహసించి సత్యా-&nbsp;<BR>న్వేషణను పూని, దీక్ష వహించి, తుదముట్ట దానిని అనుసరించు&nbsp;<BR>ధీరోత్తములు కొంద రీ లోకంలో జన్మిస్తూనే వుంటారు.</FONT></p>
<p><FONT FACE="SHREE900, SHREE, sans-serif" SIZE="3">అద్వైతి బోధించేదేమి? భగవంతు డొకడున్నాడా? ఉంటే అతడు ఈ&nbsp;<BR>విశ్వానికి నిమిత్త కారణం, ఉపాదాన కారణం అయి వుండాలి. అతడు సృష్టికర్తగా&nbsp;<BR>వుండడమే కాక, సృష్టికూడ తానే, అంటే ఈ జగత్తుకూడ అతడే. అదెలా&nbsp;<BR>సాధ్యం? కేవలం ఆత్మస్వరూపి అయిన పరబ్రహ్మం జగత్తుగా మారడమా?&nbsp;<BR>అవును. కాని ఆభాసగా మాత్రమే (లేనిది వున్నట్లు కనిపించడం).&nbsp;<BR>‘‘విశ్వము’’గా పామర జనులు చూస్తున్నది సత్యదృష్టికి లేనేలేదు. మీరు, నేను,&nbsp;<BR>మనకు కనిపించే వస్తుసమూహం ఇదంతా ఏమి? కేవలం భ్రాంతి రూపాలు.&nbsp;<BR>అఖండమై, ఆనంద స్వరూపమై, వెలిగే ఒక్క వస్తువు తప్ప వేరేదీ లేదు. ఆ ఒక్క&nbsp;<BR>సత్తాకంలోనే మన మీ స్వప్నాల నన్నిటినీ చూస్తున్నాం. ఆ ఏకైక సత్తాకం ఆత్మ.&nbsp;<BR>అది అఖండం, సర్వాతీతం. జ్ఞానము నంతటికీ అతీతం, జ్ఞేయమునంతటికీ&nbsp;<BR>కూడ అతీతం. జగత్తు రూపంలో మనం చూచే అన్నిటిలో అది వ్యాపించింది.&nbsp;<BR>అది ఒక్కటే సత్పదార్థం. ఈ బల్ల అదే. అదే నా ఎదుట కూర్చుని నా మాటలు&nbsp;<BR>వినే జనం. ఈ గోడకూడ అదే. నామ రూపాలను తొలగించారో, ఇక&nbsp;<BR>మిగిలేదంతా అదే. దానికి వేదాంతి స్త్రీ అనిగాని, పురుషుడని గాని పేరు పెట్టడు.&nbsp;<BR>ఈ భావాలు కల్పితాలు. మానవుని మేధస్సుచేత కల్పింపబడిన భ్రాంతులు.&nbsp;<BR>ఆత్మలో స్త్రీ పురుష భేదంలేదు. భ్రాంతికి లోబడి పశుప్రాయులైపోయిన వారు&nbsp;<BR>స్త్రీ అనీ, పురుషుడనీ భావనలు కల్పించుకొంటారు. జ్ఞానసిద్ధులకు స్త్రీ పురుష&nbsp;<BR>భేదం కనిపించదు. విశ్వానికి అతీతులైన వారి కీ భేదమెలా గోచరిస్తుంది?&nbsp;<BR>ప్రతి జీవి, ప్రతి వస్తువు, ఇటువంటి భేద భావమేదో స్ఫురింపచేయునట్టి, అతి&nbsp;<BR>ఉజ్వలం, నిత్యానందమయం అయిన ఆత్మయే సుమండీ! భౌతికములైన&nbsp;<BR>నామం, రూపం, మూర్తి, ఈ భేదాలను కల్పిస్తున్నాయి. నామం, రూపం అనే&nbsp;<BR>భేదాలను రెంటిని తొలగించామంటే, విశ్వమంతా ఏకమై ప్రకాశిస్తుంది. రెండు&nbsp;<BR>ఉన్నవనడమే కల్ల. అంతటా ఒక్కటి మాత్రమే వుంది. మీరూ, నేనూ ఏకమే.&nbsp;<BR>ప్రకృతిగాని, భగవంతుడుగాని, జగత్తుగాని ఉన్నాయనే మాట అసత్యం. అంతా&nbsp;<BR>ఏకైక సత్పదార్థమే. దానినుండే, నామ రూపమూలంగా, ఇవన్నీ కల్పితము</FONT></p>
<hr class="puTa_virupu">
<table><tr><td><a class=puTa_lanke href=puTa1407.html>p1407</a></td><td>p1408</td><td><a class=puTa_lanke href=puTa1409.html>p1409</a></td></tr></table>
</div></body></html>
