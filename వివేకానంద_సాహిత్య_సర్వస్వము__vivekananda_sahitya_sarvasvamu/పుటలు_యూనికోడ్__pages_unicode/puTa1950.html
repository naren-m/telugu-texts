<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1949.html>p1949</a></td><td>p1950</td><td><a class=puTa_lanke href=puTa1951.html>p1951</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">345</FONT></p>
<p><FONT FACE="SHREE900, SHREE, sans-serif" SIZE="3">కానవస్తోంది. అనేక జాతులు, భాషలు అక్కడున్నాయి. ఆస్ట్రియాలో జనం&nbsp;<BR>జర్మన్‌ మాట్లాడతారు. హంగేరీ ప్రజలు తార్తారు జాతివారు. వారి భాష వేరు.&nbsp;<BR>గ్రీకు భాష మాట్లాడేవారు, గ్రీక్‌ చర్చ్‌కి సంబంధించిన క్రైస్తవులు వున్నారు.&nbsp;<BR>ఇన్ని విభిన్న జాతులను ఏకం చెయ్యటానికి తగిన శక్తి ఆస్ట్రియాకు లేదు.&nbsp;<BR>అందువల్ల ఆస్ట్రియా పతనమైంది.</FONT></p>
<p><FONT FACE="SHREE900, SHREE, sans-serif" SIZE="3">ప్రస్తుతకాలంలో జాతీయతాభావం ఐరోపాలో వెల్లువలా ప్రవహిస్తోంది.&nbsp;<BR>ఒకే భాష మాట్లాడేవారు, ఒకే మతానికి చెందినవారు, ఒకే జాతికి చెందినవారు&nbsp;<BR>ఐక్యమవటానికి ఉత్సాహపడుతున్నారు. ఇలాటి ఐకమత్యం సంఘటితమైన&nbsp;<BR>ప్రాంతాల్లో అమితమైనశక్తి ప్రకటన మవుతుంది. ఐకమత్యం లేనిచోట పతనం&nbsp;<BR>తప్పదు. ప్రస్తుత ఆస్ట్రియా చక్రవర్తి</FONT><FONT FACE="SHREE900, SHREE, sans-serif" SIZE="2"><sup>11 </sup></FONT><FONT FACE="SHREE900, SHREE, sans-serif" SIZE="3">మరణానంతరం ఆస్ట్రియా సామ్రాజ్యం-&nbsp;<BR>లోని జర్మన్‌ భాషా ప్రాంతాన్ని జర్మనీ తప్పకుండా తనలో విలీనం చేసుకొం-&nbsp;<BR>టుంది. రష్యా, తక్కిన దేశాలు జర్మనీని వ్యతిరేకిస్తాయి. అదొక భయంకరమైన&nbsp;<BR>యుద్ధానికి దారితియ్య వచ్చును. ఈ ఆస్ట్రియా చక్రవర్తి ఎంతోవృద్ధుడు. అందు-&nbsp;<BR>చేత యీ యుద్ధప్రమాదం త్వరలో దాపురించబోతోంది. జర్మనీ రాజు&nbsp;<BR>ప్రస్తుతం టర్కీ సుల్తానుకు మిత్రుడు. టర్కీ, రష్యాలకు విరోధం వుంది.&nbsp;<BR>జర్మనీ ఆస్ట్రియా ప్రాంతాన్ని ఆక్రమించ ప్రయత్నించినప్పుడు రష్యా వ్యతిరేకిస్తే,&nbsp;<BR>టర్కీ రష్యాను కొంత నిరోధించగలదు. అందుచేత జర్మన్‌ చక్రవర్తి టర్కీతో&nbsp;<BR>జతకట్టాడు.</FONT></p>
<p><FONT FACE="SHREE900, SHREE, sans-serif" SIZE="3">వియన్నాలో మూడు రోజులకే విసుగుపుట్టింది. పారిస్‌ను చూశాక తక్కిన&nbsp;<BR>ఐరోపాను చూడటం విందుభోజనం చేశాక పచ్చడి మెతుకులు తినటంలాం-&nbsp;<BR>టిది. అవే దుస్తులు, అదే భోజనపద్ధతి, ప్రతి పద్ధతీ అదే. ఐరోపా అంతటా&nbsp;<BR>ఫ్రాన్స్‌లోని పద్ధతుల అనుకరణం కనిపిస్తుంది. ఆ నల్లని సూటు, అదే రకమైన&nbsp;<BR>హేటు. అబ్బ! అసహ్యం! పైగా పైన మబ్బుపట్టి వుంటుంది. ఈ జనాల గుంపు&nbsp;<BR>నల్లని హేట్లతో, నల్లని కోట్లతో చూడ్డానికి పరమరోతగా వుంటుంది. యావత్తు&nbsp;<BR>ఐరోపాలో ఫ్రాన్స్‌ పద్ధతి దుస్తులు, జీవన పద్ధతులు వ్యాపిస్తున్నాయి. ఇలాటి&nbsp;<BR>అనుకరణ మరణసూచకం. వందల సంవత్సరాలు అలవాటుచేసి ఉదయమే పళ్లు&nbsp;<BR>తోముకోవటం, ముఖం కడుక్కోవటం, భోజనం చెయ్యటం - ప్రతి పనీ ఒకే&nbsp;<BR>పద్ధతిలో చెయ్యటం మన పూర్వులు మనకు నేర్పారు. అందువల్ల మనం&nbsp;<BR>యంత్రాల మాదిరి తిరుగుతున్నాం. ఈ యంత్రాలు ఔనని, కాదని చెప్పవు.&nbsp;<BR>ఏ విషయాన్ని గురించీ తల పగులగొట్టుకోవు. తమ పూర్వులు నడచిన మార్గా-&nbsp;<BR>న్ననుసరించే క్రమంగా కృశించి వీరు వినష్టమౌతారు. ఐరోపీయుల కర్మా యింతే.&nbsp;<BR>కాలగతి మారుతోంది. ప్రజలంతా ఒకే పద్ధతి దుస్తులు, ఆహారం, సంభాషణా-</FONT></p>
<hr class="puTa_virupu">
<table><tr><td><a class=puTa_lanke href=puTa1949.html>p1949</a></td><td>p1950</td><td><a class=puTa_lanke href=puTa1951.html>p1951</a></td></tr></table>
</div></body></html>
