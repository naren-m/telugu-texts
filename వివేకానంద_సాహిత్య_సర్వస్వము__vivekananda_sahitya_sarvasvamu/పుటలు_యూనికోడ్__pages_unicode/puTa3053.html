<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3052.html>p3052</a></td><td>p3053</td><td><a class=puTa_lanke href=puTa3054.html>p3054</a></td></tr></table>

<p><FONT FACE="SHREE900, SHREE, sans-serif" SIZE="3">సాగుతుంటాయి. నీ మరణ సమయంలో నిన్ను ఓదార్చే వాళ్లు ఎవ్వరూ&nbsp;<BR>ఉండరు - భార్యాపుత్రులైనాసరే! అదీ లోకంతీరు!</FONT></p>
<p><FONT FACE="SHREE900, SHREE, sans-serif" SIZE="3">మఠంయొక్క పూర్వస్థితినిగూర్చి స్వామీజీ యిలా చెప్పసాగారు: డబ్బు-&nbsp;<BR>లేని కారణంగా కొన్నిసార్లు మఠాన్ని మూసివేద్దామనుకున్నాను. కాని, రామ&nbsp;<BR>కృష్ణానందస్వామిని ఒప్పించలేకపోయినాను. రామకృష్ణానందస్వామి మఠానికి&nbsp;<BR>మూలస్తంభం అని తెలుసుకో. మఠంలో అన్నం మెతుకైనాలేని రోజులున్నాయి.&nbsp;<BR>భిక్షాటనవల్ల అన్నం లభిస్తే, ఉప్పు ఉండేది కాదు. కొన్ని రోజులు కేవలం&nbsp;<BR>అన్నం, ఉప్పు ఉండేవి. కాని ఎవ్వరూ ఏమాత్రం లక్ష్యపెట్టలేదు. అప్పుడు&nbsp;<BR>మేము పారమార్థికసాధన అనే ఉప్పెనలో కొట్టుకుపోతుండేవాళ్లం. ఒక్కొక్క-&nbsp;<BR>సారి నెల పొడుగునా అన్నం, ఉప్పు, ఉడికించిన దొండాకుకూర యిదే మా&nbsp;<BR>భోజనం. ఓహో! ఏమి అద్భుతమైన రోజులవి. మే మా రోజుల్లో గడిపిన జీవిత&nbsp;<BR>విధానాన్ని చూచి భూతాలే భయపడేవి అంటే యిక మనుష్యుల మాట&nbsp;<BR>చెప్పాలా? కాని కఠోర సత్యమేమంటే - నీలో యథార్థమైన శక్తి ఉన్నట్లయితే&nbsp;<BR>పరిస్థితులు నీకెంత ఎదురైతే, నీలో వున్న ఆంతరశక్తి అంత ఎక్కువగా వ్యక్త&nbsp;<BR>మౌతుంది. కాని, మఠంలో పడకలు, యిబ్బందిలేని జీవితం ఎందుకు ఏర్పాటు&nbsp;<BR>చేశానంటే, ఈ రోజుల్లో మఠంలో చేరే సన్యాసులు మేం భరించినంత శ్రమను&nbsp;<BR>భరించలేరు. మా విషయంలో అంటే శ్రీరామకృష్ణుని జీవితం మా ఎదుట&nbsp;<BR>వుంది. అందువల్లనే మేం కష్టనిష్టూరాలను అంతగా పట్టించుకోలేదు. ఈ తరం&nbsp;<BR>పిల్లలు అంతకష్టాన్ని భరించలేరు. కాబట్టే నేను వారికి ఒక విధమైన వసతి, అతి-&nbsp;<BR>సామాన్యమైన భోజనం ఏర్పాటు చేశాను. అవసరమైన అన్నవస్త్రాలుంటే ఈ&nbsp;<BR>బాలురు ఆధ్యాత్మిక సాధనలు చేస్తూ వాళ్ల జీవితాలను మానవ కల్యాణానికై&nbsp;<BR>త్యాగం చేయటం నేర్చుకుంటారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! యిక్కడ వున్న పడకలను గూర్చి, వసతులను-&nbsp;<BR>గూర్చి, బయట ప్రజలు ఎంతో ఆక్షేపిస్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఆక్షేపిస్తే ఆక్షేపించనీ, ఆ విధంగా వాళ్లు ఒక్కసారైనా మఠాన్ని&nbsp;<BR>గూర్చి ఆలోచిస్తారు. శత్రుత్వభావం అవలంబించి ముక్తి సాధించటం సులభమని&nbsp;<BR>చెబుతారు. శ్రీరామకృష్ణులు యిలా అనేవారు. ‘‘మనుష్యులను పురుగుల్లాగా&nbsp;<BR>ఎంచాలి.’’ ఇతరుల యిష్టానుసారం మేం నడచుకోవాలని నీ భావమా? ఛీ!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! మీరు కొన్నిసార్లు మానవులందరూ నారాయణులేనని&nbsp;<BR>దీనులు, దరిద్రులు నారాయణులని చెబుతారు. మరికొన్నిసార్లు ‘మనుష్యులను&nbsp;<BR>పురుగుల్లాగా ఎంచాలి’ అని అంటారు. మీ యథార్థమైన అభిప్రాయమేమిటి?</FONT></p>
<hr class="puTa_virupu">
<table><tr><td><a class=puTa_lanke href=puTa3052.html>p3052</a></td><td>p3053</td><td><a class=puTa_lanke href=puTa3054.html>p3054</a></td></tr></table>
</div></body></html>
