<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3539.html>p3539</a></td><td>p3540</td><td><a class=puTa_lanke href=puTa3541.html>p3541</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup>ˇ</FONT></p>
<p><FONT FACE="SHREE900, SHREE, sans-serif" SIZE="3">తులు పేదవారు. పేదలను నేను ప్రేమిస్తాను. బీదరికాన్ని నేను ఆహ్వానిస్తాను;&nbsp;<BR>అప్పుడప్పుడు నేను పస్తులుంటూ వచ్చినందుకు నేను సంతోషిస్తున్నాను; ఎవరి&nbsp;<BR>సాయాన్ని నేను అపేక్షించను; ప్రయోజనం ఏముంది? సత్యం తనంతటతానే&nbsp;<BR>బోధిస్తుంది; నేను సహాయం చేయకపోతే అది నశించిపోదు. ‘‘సుఖ దుఃఖే&nbsp;<BR>సమేకృత్వా లాభాలాభౌ జయాజయౌ తతో యుద్ధాయ యుజ్వస్య’’ - గీత.&nbsp;<BR>‘సుఖ దుఃఖాలను జయాపజయాలను సమానంగా చూస్తూ యుద్ధం చెయ్యి.’&nbsp;<BR>అశాశ్వతమైన ప్రేమే, అచంచలమైన అన్ని పరిస్థితులలోను ఒకటిగా వుండే ఆ&nbsp;<BR>సామ్యస్థితే, ద్వేషం అసూయలేని పరిపూర్ణమైన స్వాతంత్య్రమే జయిస్తుంది. అదే&nbsp;<BR>జయిస్తుంది; తదితరం కాదు.</FONT></p>
<p><FONT FACE="SHREE900, SHREE, sans-serif" SIZE="3">భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>   </sup></FONT></p>
<BR>
<p><FONT FACE="SHREE900, SHREE, sans-serif" SIZE="3">54, పడమర 33, న్యూయార్క్‌,</FONT></p>
<p><FONT FACE="SHREE900, SHREE, sans-serif" SIZE="3">మే, 1895.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన,</FONT></p>
<p><FONT FACE="SHREE900, SHREE, sans-serif" SIZE="3">నువ్వు వ్రాసిన తర్వాత నా విద్యార్థులు, నా చుట్టూచేరి నాకు సహాయం&nbsp;<BR>చేయవచ్చారు. కాబట్టి నిస్సందేహంగా తరగతులు బాగానే కొనసాగుతాయి.</FONT></p>
<p><FONT FACE="SHREE900, SHREE, sans-serif" SIZE="3">బోధించటం అనేది నా జీవితంలో తినటం, గాలిపీల్చటం ఎంత ఆవశ్య-&nbsp;<BR>కమో, అంత ఆవశ్యకమైన భాగమైపోయింది.</FONT></p>
<p><FONT FACE="SHREE900, SHREE, sans-serif" SIZE="3">భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> ...గురించి ‘బార్డర్‌లాండ్‌’ అనే ఇంగ్లీషు పత్రికలో అనేక&nbsp;<BR>విషయాలు చదివాను - హిందువులు తమ మతాన్ని ఎంతగానో కొనియాడేట్లు&nbsp;<BR>చేస్తూ, - (అనే వ్యక్తి) భారతదేశంలో మంచిపని చేస్తున్నాడు... యొక్క రచ-&nbsp;<BR>నల్లో నాకు పాండిత్యమేమీ కానరాలేదు... ఇక ఆధ్యాత్మికత అనేది అసలే కన్పించ&nbsp;<BR>లేదు. లోకానికి మేలుచేయాలనుకున్న వారందరికీ శుభం కలుగుగాక.</FONT></p>
<p><FONT FACE="SHREE900, SHREE, sans-serif" SIZE="3">మోసగాళ్లచేత ఈ లోకం ఎంత సులభంగా మోసగింపబడుతుంది.&nbsp;<BR>నాగరికత ఉద్భవించిన నాటినుండి, పాపం! మానవజాతి నెత్తిన ఎంత మోసం&nbsp;<BR>పేరుకొనిపోయింది.</FONT></p>
<hr class="puTa_virupu">
<table><tr><td><a class=puTa_lanke href=puTa3539.html>p3539</a></td><td>p3540</td><td><a class=puTa_lanke href=puTa3541.html>p3541</a></td></tr></table>
</div></body></html>
