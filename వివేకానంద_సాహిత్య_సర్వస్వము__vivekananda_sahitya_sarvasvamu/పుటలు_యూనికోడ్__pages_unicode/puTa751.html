<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa750.html>p750</a></td><td>p751</td><td><a class=puTa_lanke href=puTa752.html>p752</a></td></tr></table>

<p><FONT FACE="TimesNewRoman, Times, serif" SIZE="2">3 3 6</FONT></p>
<p><FONT FACE="SHREE900, SHREE, sans-serif" SIZE="3">టానికి వెళ్లి, వారి సౌఖ్యాన్నే తానూ అనుభవిస్తూ అక్కడ వసిస్తుంది. పితృ&nbsp;<BR>దేవతలు యీ ఆత్మను అమిత కరుణతో ఆదరిస్తారు; అతి ప్రాచీనకాలంలో భార-&nbsp;<BR>తదేశంలో ఆత్మను గురించి వుండిన అభిప్రాయం యిది. ఈ అభిప్రాయం తరు-&nbsp;<BR>వాత తరువాత ఉన్నతోన్నత పరిణామం పొందింది. అప్పుడు తాము&nbsp;<BR>అంతకుముందు దేన్ని ఆత్మ అని పేర్కొంటూన్నారో అది నిజానికి ఆత్మకాదని&nbsp;<BR>వారు గ్రహించారు. ఈ ఉజ్జ్వలదేహం, సూక్ష్మదేహం ఎంత సూక్ష్మమైనా,&nbsp;<BR>అదేమో దేహమే. దేహాలన్నీ సూక్ష్మపదార్థాలతోను, స్థూలపదార్థాలతోను&nbsp;<BR>రూపొందవలసిందే. రూపమో, ఆకృతో వున్నదల్లా పరిచ్ఛిన్నమై వుండవలసిందే.&nbsp;<BR>కాని నిత్యంగా వుండజాలదు. ప్రతి రూపంలోను మార్పు అంతర్గతమై వుంది.&nbsp;<BR>పరిణామశీలమైనది నిత్య మెలా కాగలదు? కాబట్టి యీ ఉజ్జ్వలదేహానికి వెనుక&nbsp;<BR>మరొకదాన్ని వారు గుర్తించారు. అదే మానవుడి ఆత్మ. దాన్ని వారు ఆత్మ&nbsp;<BR>అన్నారు. ఆత్మ అనే బోధన అప్పుడు ఆరంభమైంది. ఈ భావంకూడ అనేక&nbsp;<BR>మార్పులకు లోనుకావలసి వచ్చింది. ఈ ఆత్మ నిత్యమైనదని, అది ఎంతో&nbsp;<BR>సూక్ష్మమని, దాదాపు అణువంత సూక్ష్మమని, అది దేహంలో ఫలానాచోట&nbsp;<BR>వుంటుందని, మానవుడు చనిపోయినప్పుడు అది ఉజ్జ్వలదేహాన్ని తనతో కొని-&nbsp;<BR>పోతుందని - కొందరు అభిప్రాయపడ్డారు. మరికొందరు యీ ఉజ్జ్వలదేహం&nbsp;<BR>ఆత్మ కాజాలదని ఏ హేతువునుబట్టి చెప్పారో దాన్నిబట్టే ఆత్మస్వరూపం&nbsp;<BR>అణువు కాదనీ చెప్పారు.</FONT></p>
<p><FONT FACE="SHREE900, SHREE, sans-serif" SIZE="3">ఈ విభిన్న వాదాలనుంచి సాంఖ్యదర్శనం ఆవిర్భవించింది. అందులో&nbsp;<BR>మనకు తీవ్రవ్యత్యాసాలు కనిపిస్తాయి. దాన్లోని అభిప్రాయం యిది: మానవుడికి&nbsp;<BR>యీ స్థూలదేహం వుంది; దాని వెనుక సూక్ష్మదేహం వుంది. అది మనస్సుకు&nbsp;<BR>అధిష్ఠానం వంటిది. దాని వెనుక ‘మనసుకు సాక్షి’ అని, ఆత్మ అని సాంఖ్యులు&nbsp;<BR>పేర్కొనేది వుంది; అది సర్వోపగతమైంది. అంటె నీ ఆత్మ, నా ఆత్మ, ప్రతి-&nbsp;<BR>జీవుడి ఆత్మ ఏకకాలంలోనే సర్వత్రా వుంది. అది నిరాకారమైతే ఏదైనా ఒకచోట&nbsp;<BR>వుందని ఎలా చెప్పవచ్చును? చోటును ఆక్రమించే ప్రతివస్తువుకు ఆకారం&nbsp;<BR>వుంటుంది. నిరాకారమైనది అనంతమే అవుతుంది. కాబట్టి ఒక్కొక్క ఆత్మా&nbsp;<BR>సర్వత్రావుంది. తరువాత ప్రతిపాదితమైన రెండవ సిద్ధాంతం యింతకంటె&nbsp;<BR>యింకా మహాద్భుతమైనది. మానవుల్లో కనీసం చాలమంది క్రమంగా అభివృద్ధి&nbsp;<BR>పొందుతూన్న వారే అని వారందరూ ప్రాచీనకాలంలో గుర్తించారు. పరిశుద్ధతలో,&nbsp;<BR>శక్తిలో, జ్ఞానంలో వారు అభివృద్ధిపొందారు; ఐతే ‘మానవుల్లో వ్యక్తమయ్యే&nbsp;<BR>జ్ఞానం, పరిశుద్ధత, బలం ఎక్కణ్ణుంచి?’ అనే ప్రశ్న ఎదురైంది. ఏ రకమైన&nbsp;<BR>జ్ఞానంలేని శిశువు యిక్కడుంది. ఈ శిశువు పెరిగి బలం, శక్తి, వివేకం కలవా</FONT></p>
<hr class="puTa_virupu">
<table><tr><td><a class=puTa_lanke href=puTa750.html>p750</a></td><td>p751</td><td><a class=puTa_lanke href=puTa752.html>p752</a></td></tr></table>
</div></body></html>
