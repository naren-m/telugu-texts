<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2606.html>p2606</a></td><td>p2607</td><td><a class=puTa_lanke href=puTa2608.html>p2608</a></td></tr></table>
<p><FONT FACE="SHREE900, SHREE, sans-serif" SIZE="3">భారతీయ మహిళలు</FONT></p>
<p><FONT FACE="Bookman-Light, Bookman, serif" SIZE="2">171</FONT></p>
<p><FONT FACE="SHREE900, SHREE, sans-serif" SIZE="3">చేసుకోలేరు. ఉదాహరణకి - వ్యక్తులను తెలిపే సర్వనామాలకు మాకు మూడేసి&nbsp;<BR>రూపాలు వుంటాయి. అవన్నీ క్రియాజన్యరూపాలే. మొదటి రూపాన్ని గౌర-&nbsp;<BR>వాన్ని సూచించేపట్లనూ, రెండవ రూపాన్ని సామాన్యాదరాన్ని తెలిపే సందర్భం-&nbsp;<BR>లోను వాడుతాం. మూడవ రూపం తక్కిన రెంటికన్న&nbsp;<BR>తక్కువది. మీ భాషలోని ‘దౌ’ </FONT><FONT FACE="TimesNewRoman, Times, serif" SIZE="2">(thou)</FONT><FONT FACE="SHREE900, SHREE, sans-serif" SIZE="3"> ‘థీ’ </FONT><FONT FACE="TimesNewRoman, Times, serif" SIZE="2">(the)</FONT><FONT FACE="SHREE900, SHREE, sans-serif" SIZE="3"> అనే వాటివంటిది. ఆ&nbsp;<BR>మూడవ రూపాన్ని బిడ్డలను, నౌకర్లను గూర్చి మాట్లాడేటప్పుడు వాడుతాం.&nbsp;<BR>రెండవ రూపాన్ని సమానుల విషయంలో ప్రయోగిస్తాం. ఈ తారతమ్యాన్ని&nbsp;<BR>జీవితంలోని సంకీర్ణసంబంధ బాంధవ్యాలన్నిటి విషయంలోను అన్వయించు&nbsp;<BR>కోవాలి. మా అక్కగారితో మాట్లాడేటప్పుడల్లా ‘ఆప్నీ’ (తమ) అనే సర్వ&nbsp;<BR>నామాన్ని వాడుతాను. ఆమె నన్ను ఉద్దేశించి ఆ సర్వనామాన్ని ఎప్పుడూ&nbsp;<BR>వాడదు. ‘తుమి’ (నీ) అని అంటుంది. ఆమె పొరపాటుగానైనా నన్నుగూర్చి&nbsp;<BR>‘ఆప్నీ’ అని అనకూడదు. అంటే నన్ను తిట్టినట్లే. పెద్దలపట్ల భక్తిని ఎల్లప్పుడూ&nbsp;<BR>అలాటి మాటలచే వ్యక్తంచెయ్యాలి. అది ఆచారం. అలాగే నేను మా అక్కతో-&nbsp;<BR>గాని అన్నతోగాని మాట్లాడేటప్పుడు ‘తు’ ‘తుమ్‌’ ‘తుమి’ (నీ) అనరాదు. ఇక&nbsp;<BR>తల్లిదండ్రులను గూర్చి ఆ పదాన్ని వాడనే వాడనని వేరే చెప్పాలా? మరో సంగతి&nbsp;<BR>- తల్లినిగాని తండ్రినిగాని పేరుతో మేమెన్నడూ సంబోధించం. మీ దేశాచారాన్ని&nbsp;<BR>నేను తెలుసుకోవటానికి మునుపు యిక్కడున్న ఒకగొప్ప నాగరిక కుటుంబంలోని&nbsp;<BR>కుమారుడు లేచి నిలబడి తల్లిని పేరుతో సంబోధిస్తూండగా విని ఆశ్చర్యపో-&nbsp;<BR>యాను. ఎలాగో అలాటివి వినటం వాడుక అయింది. అది యీ దేశాచారం.&nbsp;<BR>మా దేశంలో ఐతే తల్లిదండ్రుల సమక్షంలో వారి పేరును ఎన్నటికీ ఉచ్చరించం.&nbsp;<BR>వారిని నిర్దేశింపవలసి వచ్చినప్పుడల్లా వారి సమక్షంలోనైనా సరే ప్రథమపురుష&nbsp;<BR>సర్వనామ బహువచనాన్నే వాడుతాం.</FONT></p>
<p><FONT FACE="SHREE900, SHREE, sans-serif" SIZE="3">చూశారా, మా దేశంలోని స్త్రీ పురుషుల సామాజిక జీవితంలోను బాంధ-&nbsp;<BR>వ్యాలలోని అంతస్తుల్లోను, యిలాటి సంక్లిష్ట చిక్కులున్నాయి. మా దేశస్థులు&nbsp;<BR>భార్యలతో ఏకాంతంలోగాని, పిన్నల ముందుగాని మాట్లాడుకుంటారేగాని పెద్దల&nbsp;<BR>ముందు మాట్లాడరు. నాకే వివాహం ఐవుంటే నేను నా భార్యతో నా తమ్ముల&nbsp;<BR>ముందో, నా చెల్లెళ్లముందో, మేనళ్లుళ్లముందో, మేనకోడళ్లముందో మాట్లాడతా-&nbsp;<BR>నేగాని, తల్లిదండ్రుల ముందు, అక్కగారి ముందు మాట్లాడను. అక్కచెల్లెళ్లతో&nbsp;<BR>సంభాషిస్తూంటే నేను వారి భర్తల ప్రసక్తి ఎత్తకూడదు. ఇందులోని భావం&nbsp;<BR>ఏమంటే - మా జాతే ఒక సన్న్యాసుల జాతి. సామాజిక వ్యవస్థ అంతా యీ&nbsp;<BR>భావాన్ని ఒక్కదాన్నే పురస్కరించుకొని వుంది. వివాహాన్ని అపవిత్రంగాను,&nbsp;<BR>నిమ్నంగాను తలుస్తారు. కాబట్టి కామానికి సంబంధించిన సంగతులు చర్చలకు</FONT></p>
<hr class="puTa_virupu">
<table><tr><td><a class=puTa_lanke href=puTa2606.html>p2606</a></td><td>p2607</td><td><a class=puTa_lanke href=puTa2608.html>p2608</a></td></tr></table>
</div></body></html>
