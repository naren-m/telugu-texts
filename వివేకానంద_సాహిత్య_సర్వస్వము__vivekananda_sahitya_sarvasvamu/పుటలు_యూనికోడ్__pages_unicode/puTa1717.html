<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1716.html>p1716</a></td><td>p1717</td><td><a class=puTa_lanke href=puTa1718.html>p1718</a></td></tr></table>
<p><FONT FACE="SHREE900, SHREE, sans-serif" SIZE="3">112 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">చూశాడా?’’ ‘‘లేదండీ.’’ ‘‘నువ్వు చూశావా?’’ ‘‘లేదండీ.’’ ‘‘ఐతే, దేనికోసం&nbsp;<BR>మీ వాదం? పళ్లు గోతిలో పడిపోయాయి. మీరు గంపకోసం తగవులాడు&nbsp;<BR>కొంటున్నారా?’’ ఇంగితజ్ఞానంగల స్త్రీ, పురుషులు యీ రకంగా తగవులాడు-&nbsp;<BR>కోటానికి సిగ్గుపడతారు!</FONT></p>
<p><FONT FACE="SHREE900, SHREE, sans-serif" SIZE="3">దివ్యదూతలు, ప్రవక్తలు నిజమైన మహాత్ములే. ఎందువల్ల? వారిలో&nbsp;<BR>ఒక్కొక్కరు ఒక్కో మహద్విషయాన్ని బోధించటానికి వచ్చారు. ఉదా&nbsp;<BR>హరణకు: భారతదేశంలోని ప్రవక్తలను తీసుకోండి. మత స్థాపకులలో వారు&nbsp;<BR>అతిప్రాచీనులు. ముందు కృష్ణుణ్ణి గురించి పరిశీలిద్దాం. మీలో భగవద్గీతను&nbsp;<BR>చదివినవారు గ్రంథమంతటా నిరాసక్తిని గురించిన భావమొక్కటే గమనించి&nbsp;<BR>వుంటారు. ఆసక్తిరహితులవండి. హృదయంలోని అనురాగాన్ని ఒక్కరికే&nbsp;<BR>సమర్పించాలి. ఎవరికి? ఎవరు నిర్వికారుడో అతనికి. ఎవరా ఒక్కరు? అతడే&nbsp;<BR>భగవంతుడు. పరివర్తనాశీలమున్న దేనికీ హృదయం అధీనంచేసే పొరపాటు&nbsp;<BR>చెయ్యవద్దు. ఎందుకంటె అది దుఃఖహేతువు. మీరు మానవుడికి మనస్సిస్తే&nbsp;<BR>రేపతడు మీకు శత్రువుగా మారవచ్చును. భర్తకు హృదయమిస్తే అతడొకరోజు&nbsp;<BR>కలహిస్తాడు. మనస్సును భార్య అధీనం చేశారా, ఎల్లుండి ఆమె మరణించ&nbsp;<BR>వచ్చును. ప్రపంచ పోకడ యీ తీరులో వుంది. కాబట్టి కృష్ణుడు గీతలో&nbsp;<BR>యిలా ఉపదేశించాడు: జగత్ప్రభువే ఏనాటికీ మార్పు చెందనివాడు. అతడి ప్రేమ&nbsp;<BR>ఎన్నటికీ వ్యర్థంకాదు. మనం ఎక్కడున్నా, మన మేంచేసినా అతడు సర్వదా&nbsp;<BR>కరుణామయుడే. అతడి దెప్పుడూ ప్రేమపూరిత హృదయమే. అత డేనాటికీ&nbsp;<BR>మారడు. మనమేమి చేసినా అతడు ఆగ్రహించడు. భగవంతుడెలా మనమీద&nbsp;<BR>కినుక వహిస్తాడు? మీ పసిబిడ్డ అనేక అల్లరి పనులు చేస్తుంది. మీరు బిడ్డమీద&nbsp;<BR>కోపగించుకుంటున్నారా? మనమేమి కానున్నామో దేవుడికి తెలియదా?&nbsp;<BR>త్వరలోనో, ఆలస్యంగానో మనం పరిపూర్ణత్వం పొందబోతామని అతడికి&nbsp;<BR>తెలుసు. అతనికి ఓర్పు వుంది. అంతులేని క్షమాగుణ మది. మన మతణ్ణి ప్రేమిం-&nbsp;<BR>చాలి; ప్రతి జీవిని అతడిలో, అతడి ద్వారా ప్రేమించాలి. ఇది ప్రధానసూత్రం.&nbsp;<BR>భార్యను ప్రేమించాలి; కాని భార్యకోసం కాదు. ‘‘ఓ ప్రేయసీ! భర్త ఎన్నడూ&nbsp;<BR>భర్తకోసం ప్రేమింపబడలేదు. భర్తలో ఈశ్వరుడున్నాడు కాబట్టి అతడు ప్రేమిం-&nbsp;<BR>చబడతాడు.’’ భార్యాభర్తల ప్రేమలోనూ భార్య తాను భర్తనే ప్రేమిస్తున్నానని&nbsp;<BR>భావిస్తూండవచ్చును. కాని, భర్తలోవున్న భగవంతుడే నిజమైన ఆకర్షణ అని&nbsp;<BR>వేదాంతశాస్త్రం చెబుతోంది. అతడొక్కడే ఆకర్షించేవాడు. మరొక ఆకర్షణే లేదు;&nbsp;<BR>సాధారణంగా భార్య కీ సంగతి తెలియదు. తెలియకే ఆమె మంచిపని చేస్తోంది.</FONT></p>
<hr class="puTa_virupu">
<table><tr><td><a class=puTa_lanke href=puTa1716.html>p1716</a></td><td>p1717</td><td><a class=puTa_lanke href=puTa1718.html>p1718</a></td></tr></table>
</div></body></html>
