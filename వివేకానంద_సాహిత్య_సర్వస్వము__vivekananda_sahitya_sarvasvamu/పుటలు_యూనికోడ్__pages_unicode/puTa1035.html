<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1034.html>p1034</a></td><td>p1035</td><td><a class=puTa_lanke href=puTa1036.html>p1036</a></td></tr></table>
<p><FONT FACE="SHREE900, SHREE, sans-serif" SIZE="3">ఏకాగ్రత</FONT></p>
<BR>
<p><FONT FACE="SHREE900, SHREE, sans-serif" SIZE="3">211</FONT></p>
<BR>
<p><FONT FACE="SHREE902, SHREE, sans-serif" SIZE="4">ఏకాగ్రచి</FONT></p>
<BR>
<p><FONT FACE="SHREE900, SHREE, sans-serif" SIZE="3">సమస్త జ్ఞానసారం ఏకాగ్రత. ఇది లేకుంటే ఏ పనీ సాధ్యం కాదు. మామూలు&nbsp;<BR>మనిషి ఆలోచనాశక్తి, నూటికి తొంభై వంతులు నష్టమైపోతూ ఉంటుంది. అందుకే&nbsp;<BR>అతను ఎప్పుడూ తప్పులు చేస్తూనే ఉంటాడు. సుశిక్షిత మానవుడు ప్రమాదాలకు&nbsp;<BR>తావివ్వడు. సుశిక్షిత మనసు తప్పు చేయదు. మనసు ఏకాగ్రమై, అంతర్ముఖమై&nbsp;<BR>నప్పుడు మనలోని శక్తులన్నీ మనకు సేవకులౌతాయే తప్ప, మనకు యజ&nbsp;<BR>మానులు కావు. గ్రీకులు తమ ధారణాశక్తిని బాహ్యప్రపంచం మీదికి ప్రయో&nbsp;<BR>గించారు. అందుకే వారిలో లలిత కళలు - సారస్వతం మొదలైనవి పరిపూర్ణత్వాన్ని&nbsp;<BR>పొందాయి. హిందువు అంతరజగత్తుమీద చిత్తాన్ని ఏకాగ్రం చేశాడు; అగోచర&nbsp;<BR>ఆత్మసీమల మీద దృష్టిని కేంద్రీకరించి, యోగ విజ్ఞానాన్ని అభివృద్ధి చేశాడు.</FONT></p>
<p><FONT FACE="SHREE900, SHREE, sans-serif" SIZE="3">మనసును - ఇంద్రియాలను - ఇచ్ఛను నిగ్రహించటమే యోగం. దీన్ని&nbsp;<BR>నేర్చుకుంటే ఇంద్రియాలకు మనం వశం కావటానికి బదులుగా ఇంద్రియాలనే&nbsp;<BR>మనం స్వవశం చేసుకుంటాం. ఇదే మనకు కలిగే ప్రయోజనం.</FONT></p>
<BR>
<p><FONT FACE="SHREE900, SHREE, sans-serif" SIZE="3">పొరల దొంతరల మాదిరిగా ఉంటుంది మనసు. ఈ పొరల నన్నింటినీ&nbsp;<BR>దాటి, భగవంతుణ్ణి పొందటమే మన నిజలక్ష్యం. యోగంలో పరమావధి భగవత్‌&nbsp;<BR>సాక్షాత్కారమే. దీనికోసం మనం సాపేక్షజ్ఞానాన్ని - ఇంద్రియ ప్రపంచాన్ని దాటాల్సి&nbsp;<BR>ఉంటుంది. మన ఈ ప్రపంచం ఇంద్రియ గోచరం. దీని మీద ఈశ్వరపుత్రులు దీని&nbsp;<BR>కతీతంగా వెలుగుతుంటారు. లౌకికులు ఆత్మజ్ఞాన విహీనులై ఉంటే, ఆ లోకంలో&nbsp;<BR>ఈశ్వరపుత్రులు మేలుకుని ఉంటారు.</FONT></p>
<p><FONT FACE="SHREE900, SHREE, sans-serif" SIZE="3">ఇంద్రియదమనానికి ఒక్కటే ఉపాయం; ఈ విశ్వంలో సత్యమైనదాన్ని&nbsp;<BR>దర్శించటమే. అప్పుడే - అప్పుడు మాత్రమే మనం ఇంద్రియాలను నిజంగా&nbsp;<BR>నిగ్రహింప గలుగుతాం.</FONT></p>
<BR>
<p><FONT FACE="SHREE900, SHREE, sans-serif" SIZE="3">క్రమంగా అవి తక్కువ పరిమితికి మనసును నిగ్రహించటమే ఏకాగ్రత. ఈ&nbsp;<BR>మనస్సంయమనానికి అష్టాంగాలున్నాయి. మొదటిది యమం: బాహ్యసాధనాలను&nbsp;<BR>వదలిపెట్టటం ద్వారా మనసును స్వాధీనం చేసుకోవటం ఇది. నీతి నియమాలన్నీ&nbsp;<BR>దీన్లోనే చేరతాయి. దుష్కార్యాలు చేయకు, ఏ ప్రాణినీ హింసించకు; పన్నెండేండ్లు ను&nbsp;<BR>వ్వేజీవికి ఎలాంటి హింస చేయకుండా ఉంటే, సింహాలు - పులులు కూడా నీకు&nbsp;<BR>లోబడిపోతాయి. పన్నెండేండ్లు మనోవాక్కర్మల్లో నూటికి నూరువంతులు&nbsp;<BR>సత్యాన్ని పాటించేవారు సంకల్పసిద్ధు లౌతారు.</FONT></p>
<hr class="puTa_virupu">
<table><tr><td><a class=puTa_lanke href=puTa1034.html>p1034</a></td><td>p1035</td><td><a class=puTa_lanke href=puTa1036.html>p1036</a></td></tr></table>
</div></body></html>
