<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa207.html>p207</a></td><td>p208</td><td><a class=puTa_lanke href=puTa209.html>p209</a></td></tr></table>


<p><FONT FACE="SHREE900, SHREE, sans-serif" SIZE="3">పొందగలదు. ఈ ప్రకృతి దృశ్యాలన్నిటినుంచి అప్పుడది ఆధ్యాత్మిక ప్రబోధాన్ని&nbsp;<BR>పొందజాలుతుంది. వికసించని హృదయానికి వట్టి సెలయేళ్లు, గుండురాళ్లు అగ-&nbsp;<BR>పడతవి. గుడ్డివాడొకడు ఒకానొక చిత్రవస్తుప్రదర్శనశాలకు పోవచ్చు. అతడు వచ్చి&nbsp;<BR>పోతాడు, అంతే! అతడు చూడాలంటే అతడి కళ్లు తెరువబడాలి. అలాగే ధార్మి-&nbsp;<BR>కదృష్టిని ప్రసాదించేవాడు ఆచార్యుడు. ఆచార్యుడికీ, అంతేవాసికీ వున్న&nbsp;<BR>సంబంధం పూర్వపురుషుడికి, సంతతివారికి వున్న బాంధవ్యం పోలింది. గురు-&nbsp;<BR>వర్యుడు ఆధ్యాత్మిక పితృపాదుడు; శిష్యుడు ఆధ్యాత్మిక తనూభవుడు.</FONT></p>
<p><FONT FACE="SHREE900, SHREE, sans-serif" SIZE="3">స్వేచ్ఛను గురించి, స్వాతంత్య్రాన్ని గురించి గొప్పగా మాట్లాడవచ్చు. కాని&nbsp;<BR>వినయం, విధేయత, భక్తిశ్రద్ధలు లేకుంటే ధార్మికజ్ఞానం అలవడనే అలవడదు.&nbsp;<BR>గురుశిష్యుల నడుమ పూర్వోక్తపూత బాంధవ్యం ఎందులో నెలకొంటుందో&nbsp;<BR>దాన్లోనే మహోత్కృష్ట ఆధ్యాత్మిక హృదయాలు పెంపొందుతవి. ఈ సంబంధం&nbsp;<BR>ఎందులో గగనకుసుమమవుతుందో మతం అందులో కేవలం ఒక వినోద కాల-&nbsp;<BR>క్షేపమే అవుతుంది. ఏ జాతుల్లో, ఏ సంప్రదాయాల్లో ఈ గురుశిష్య సంబంధం&nbsp;<BR>మృగ్యమౌతుందో, ఆధ్యాత్మిక విభూతి దాదాపుగా దాన్లో శూన్యమైవుంటుంది.&nbsp;<BR>పవిత్రబాంధవ్యానుభూతి వినా జ్ఞానాన్ని ప్రసార మొనరించేవాడుగాని, జ్ఞాన&nbsp;<BR>ప్రసారానికై హృదయాన్ని ఒడ్డేవాడుగాని లేడు. ఎందుకంటె వారు పరస్పర&nbsp;<BR>సంబంధం ఎరుగని స్వతంత్రులు. అంతేవాసి ఎవరివద్ద విద్యను పొందగలడు?&nbsp;<BR>- శ్రద్ధాభక్తులులేని శిష్యుడు విద్యను కొనుగోలు చేస్తాడు. నా కొక డాలర్‌&nbsp;<BR>మూల్యంగల మతాన్ని ఒసగు. దాని నిమిత్తం నే నొక డాలర్‌ చెల్లించకూడదా?&nbsp;<BR>మతాన్ని ఆ విధానంలో పొందలేం.</FONT></p>
<p><FONT FACE="SHREE900, SHREE, sans-serif" SIZE="3">ఆధ్యాత్మిక ప్రభావంగల ఆచార్యుడు అంతేవాసికి ప్రసాదించే ప్రజ్ఞానం-&nbsp;<BR>కంటె పునీతమైనది, మహత్తరమైనది ఏదీ లేదు. ఒక వ్యక్తి సంపూర్ణదక్షుడైన&nbsp;<BR>యోగి ఐతే, ప్రజ్ఞానం తనంత తాను ఆతడి హృదయాన్ని వరిస్తుంది. కాని&nbsp;<BR>యిది గ్రంథాలవల్ల అబ్బేదికాదు. ప్రపంచం నాలుగు మూలలకు వెళ్లి ఎంతగా తల&nbsp;<BR>బాదుకొన్నా, హిమాలయాల్లోను, ఆల్ప్స్‌లోను, కాకసస్‌లోను, గోబీ ఎడారి-&nbsp;<BR>లోను లేక సహారా మరుభూమిలోను లేక సముద్రం అడుగులోను మీ రెంత అల్లా-&nbsp;<BR>డినా (మీ రొక ఆచార్యుణ్ణి కనుగొనేవరకు) ఆ జ్ఞానం మీకు కలుగదు. గురువుని&nbsp;<BR>కనుగొని, బాలకుడి మాదిరి ఆతణ్ణి సేవించి, మీ హృదయాలను విప్పి, గురు&nbsp;<BR>ప్రభావాన్ని దాన్లో ప్రసరింపనిచ్చి, ఆతడిలో ఈశ్వరసాక్షాత్కారాన్ని దర్శించండి.&nbsp;<BR>సర్వేశ్వరుడి సర్వోత్కృష్ట వ్యక్తీకరణం ఆచార్యుడిలో ప్రత్యక్షమైనదని గుర్తించి,&nbsp;<BR>దృష్టిని ఆతడిపై కేంద్రీకరించండి. మీ శ్రద్ధ ఘనతరమయ్యేకొద్దీ, మీ ఏకాగ్రదృష్టి&nbsp;<BR>నిశితమయ్యేకొద్దీ ఆచార్యుడి మానవస్వరూప చిత్రం కరిగిపోతుంది; శారీరకా-</FONT></p>
<hr class="puTa_virupu">
<table><tr><td><a class=puTa_lanke href=puTa207.html>p207</a></td><td>p208</td><td><a class=puTa_lanke href=puTa209.html>p209</a></td></tr></table>
</div></body></html>
