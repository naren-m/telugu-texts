<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2653.html>p2653</a></td><td>p2654</td><td><a class=puTa_lanke href=puTa2655.html>p2655</a></td></tr></table>

<p><FONT FACE="SHREE900, SHREE, sans-serif" SIZE="3">సంతతివారైనా మొదటివారు వీరితో వివాహసంబంధాలు చేసుకోరు. ఉదాహర-&nbsp;<BR>ణకు ‘నాగర బ్రాహ్మణు’లనే పదంచే భిక్షాటనంతో జీవించే బ్రాహ్మణులు&nbsp;<BR>మాత్రమే నిర్దిష్టులవుతున్నారు; ఇక ‘నాగరు’ లనే శబ్దంచే ప్రభుత్వసేవనో, వైశ్య-&nbsp;<BR>వృత్తినో అవలంబించినవారు ఉద్దిష్టులవుతున్నారు. కాని యీ రోజుల్లో గుజ&nbsp;<BR>రాతులో యిలాటి వ్యత్యాసాలు ఎక్కువకాలం నిలిచేట్లుగా కనిపించటంలేదు.&nbsp;<BR>‘నాగర బ్రాహ్మణ’ పుత్రులుకూడ నేడు ఆంగ్లవిద్యను అభ్యసిస్తూ, ప్రభుత్వ&nbsp;<BR>సేవలోకాని, ఏదో ఒక వ్యాపారంలోగాని ప్రవేశిస్తున్నారు. పూర్వాచారపరాయణు-&nbsp;<BR>లైన పండితులు సైతం ఆర్థిక యిబ్బందుల కారణంగా తమ కుమారులను ఆంగ్ల&nbsp;<BR>విశ్వవిద్యాలయ కళాశాలలకు పంపుతున్నారు. లేదా ‘వైద్యకాయస్థాది’ బ్రాహ్మణే-&nbsp;<BR>తర జాతుల వృత్తుల నవలంబింప చేస్తున్నారు. పరిస్థితులు యిలాగే కొన&nbsp;<BR>సాగితే, భారతభూమ్మీద యింకా ఎన్నాళ్లు యీ పురోహితజాతి నిలిచివుం&nbsp;<BR>టుందనేది ఆలోచించాల్సిన విషయమే. పురోహితజాతి ప్రాధాన్యతను అణచ&nbsp;<BR>పూనటం అనే దోషాన్ని పురోహితులను, బ్రాహ్మణులను విడిచి ఏ ఫలానావ్యక్తికి&nbsp;<BR>కాని, సంఘానికికాని ఆపాదించేవారు అనివార్య ప్రకృతి నియమానుసారం&nbsp;<BR>బ్రాహ్మణజాతి స్వయంకృతాపరాధంతోనే తన సమాధిని నిర్మించుకొందనీ,&nbsp;<BR>యిలా జరగటం విధాయకమే అనీ గ్రహిస్తారుగాక. అధికారవంతమైన ప్రతి&nbsp;<BR>ఉన్నతజాతీ స్వహస్తాలతో తన చితిని తానే పేర్చుకోటం తన ముఖ్యకర్తవ్యంగా&nbsp;<BR>గ్రహించటం మేలు, సమంజసంకూడ.</FONT></p>
<p><FONT FACE="SHREE900, SHREE, sans-serif" SIZE="3">శక్తిసామర్థ్యాలను కూడబెట్టుకోటం ఎలా ఆవశ్యకమో, అదేవిధంగా, అంత-&nbsp;<BR>కంటె అధికతరంగా తద్వ్యాపనమూ ఆవశ్యకమే. హృదయంలో రక్త&nbsp;<BR>సంచయం జీవనానికి అత్యావశ్యకం. శరీరంలో అంతటా రక్తం ప్రసరించకపోతే,&nbsp;<BR>మరణమే కదా. విద్యగాని, శక్తిగాని కొన్ని ప్రత్యేక కులాలలోనో జాతులలోనే&nbsp;<BR>కొన్నివేళల్లో కేంద్రీకరించబడి వుండటం సమాజశ్రేయస్సుకు అత్యావశ్యకర&nbsp;<BR>మనటమూ నిజమే. కాని ఆపైన సమాజంలో అంతటా వ్యాప్తి చేయబడటానికే&nbsp;<BR>తాత్కాలికంగా అది అక్కడ కేంద్రీకరించబడి వుందని మనం గుర్తించాలి. ఈ&nbsp;<BR>వ్యాపనం నిరోధింపబడితే, ఆ సమాజానికి అవసానం ఆసన్నమైన దన్నమాటే.</FONT></p>
<p><FONT FACE="SHREE900, SHREE, sans-serif" SIZE="3">మరోవైపు చూస్తే, రాజు సింహం లాంటివాడు. మృగరాజులోని గుణ&nbsp;<BR>దోషాలన్నీ అతడిలో గోచరిస్తాయి. సమయం వచ్చినప్పుడు తన భోగేచ్ఛను, రక్త-&nbsp;<BR>పిపాసను తీర్చుకోటానికై తన వాడిగోళ్లతో సింహం ఆకులలములు తిని జీవించే&nbsp;<BR>సాధుమృగాల గుండెలను చీల్చివెయ్యకుండా ఒక్క క్షణమైనా నిలువదు; కాని&nbsp;<BR>ముసలితనంచే కృశించినా, ఆకలితో చచ్చిపోతున్న సింహం ‘రక్షించ’మని తన</FONT></p>
<hr class="puTa_virupu">
<table><tr><td><a class=puTa_lanke href=puTa2653.html>p2653</a></td><td>p2654</td><td><a class=puTa_lanke href=puTa2655.html>p2655</a></td></tr></table>
</div></body></html>
