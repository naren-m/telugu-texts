<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1047.html>p1047</a></td><td>p1048</td><td><a class=puTa_lanke href=puTa1049.html>p1049</a></td></tr></table>
<p><FONT FACE="SHREE900, SHREE, sans-serif" SIZE="3">224 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">సూక్ష్మాతిసూక్ష్మ మవుతుంది. చివరికి, ఆత్మను చేరిన తర్వాత ఆత్మే వీటన్నింటినీ&nbsp;<BR>వ్యక్తం చేస్తున్నదని, ఆ ఆత్మే మనసుగా - దేహంగా అయిందని, ఆత్మ తప్ప మరేమీ&nbsp;<BR>లేదని, ఇతరాలన్ని తర తమ భేదాలతో స్థూలంగా రూపొందిన ఆత్మ&nbsp;<BR>రూపాంతరాలేనని తెలుసుకుంటాం. కాబట్టి పోలికతో ముందుగా విశ్వమంతా&nbsp;<BR>స్థూలపదార్థం అభివ్యక్తమయిందని, దీని వెనుక సూక్ష్మచలనం ఉందని&nbsp;<BR>కనుగొంటాం. దాన్ని మనం ఈశ్వరేచ్ఛ అనవచ్చు. దాని వెనుకకూడా మన మా&nbsp;<BR>విశ్వాత్మను దర్శిస్తాం. విశ్వాత్మ ఈశ్వరుడై విశ్వమౌతాడని, విశ్వం - ఈశ్వరుడు -&nbsp;<BR>ఆత్మ వేరు వేరు కాదని, వెనుక ఉండే ఐక్యతారూపంలోని వివిధ స్థితులని అప్పుడు&nbsp;<BR>మనం తెలుసుకుంటాం. ఇదంతా ప్రాణాయామం వల్ల తెలుస్తుంది. శరీరంలో జరిగే&nbsp;<BR>సూక్ష్మచలనాలు శ్వాసతో సంబంధం కలిగి&nbsp;<BR>వుంటాయి. మనం ఈ శ్వాసను పట్టుకుని, మార్చి, స్వాధీనం చేసుకోగలిగితే,&nbsp;<BR>నెమ్మదిగా మనం సూక్ష్మాతిసూక్ష్మ చలనాల వద్దకు చేరతాం. ఈ శ్వాసను&nbsp;<BR>పట్టుకొంటే చాలు, మనోసామ్రాజ్యంలోకి మనం ప్రవేశించవచ్చు.</FONT></p>
<p><FONT FACE="SHREE900, SHREE, sans-serif" SIZE="3">వెనుకటి పాఠంలో శ్వాస గూర్చి ఒకకొంత చెప్పుకున్నాం. అది తాత్కాలిక&nbsp;<BR>అభ్యాసం లాంటిది. ఊపిరి పీల్చుకునే అభ్యాసాలు కొన్ని చాలా కఠినంగా&nbsp;<BR>ఉంటాయి. వాటికి కఠోర ఆహారాది నియమాలు కావాలి. వాటిని మీరు&nbsp;<BR>పాటించటం కష్టం. కాబట్టి మనం నెమ్మదిగా వెళ్దాం. ముందుగా సుళువైన వాటిని&nbsp;<BR>గ్రహించుదాం. శ్వాసలో మూడు భాగాలున్నాయి. మొదటిది లోనికి పీల్చుట. దీన్ని&nbsp;<BR>పూరకమంటారు సంస్కృతంలో. అంటే పూరించుట. రెండవది కుంభకం.&nbsp;<BR>అంటే ‘నిలుపుట’; ఊపిరితిత్తులను బాగా నింపి, గాలిని బయటికి రాకుండా&nbsp;<BR>ఆపివేయుట. మూడవది రేచకం. అంటే ఊపిరిని బయటికి వదులుట.</FONT></p>
<p><FONT FACE="SHREE900, SHREE, sans-serif" SIZE="3">నేడు నేను మీ కిచ్చే మొదటి అభ్యాసం, ‘ఊపిరి పీల్చుట - నిలుపుట -&nbsp;<BR>వదులుట’ మాత్రమే. తర్వాత పూరకంలో మరోమెట్టుంది. దాన్ని నే నిప్పుడు&nbsp;<BR>చెప్పను. అన్నింటినీ మీరు జ్ఞాపకం ఉంచుకోలేరు. అవి చాలా క్లిష్టమైనట్టివి.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ మూడు భాగాలు కలసి ఒక ప్రాణాయామమౌతుంది. ఈ శ్వాసను&nbsp;<BR>తీసుకొనుట క్రమబద్ధం చేయాలి. లేకపోతే మీకే దానివల్ల ముందుగా హాని&nbsp;<BR>కలుగుతుంది. శ్వాసను కొన్ని సంఖ్యలతో క్రమబద్ధం చేయాలి. ముందుగా చాలా&nbsp;<BR>తక్కువ సంఖ్యను చెబుతాను. నాలుగు క్షణాల్లో లోనికి గాలిని పీల్చి, ఎనిమిది&nbsp;<BR>క్షణాలకాలం ఊపిరి నిలిపి, మరల నాలుగు క్షణాల్లో మెల్లగా శ్వాసను వదలాలి.&nbsp;<BR>మరొక్క విషయం. ఒకటి - రెండు - మూడు అంటూ అర్థంలేని అంకెలను&nbsp;<BR>లెక్కపెట్టేకన్నా, ఏదేని పవిత్ర పదాన్ని ఉచ్చరించటం మంచిది. మా దేశంలో మాకు&nbsp;<BR>సాంకేతిక పదాలున్నాయి. ఉదాహరణకి: ‘ఓం’ అనే పదం. దీని అర్థం ‘ఈశ్వరుడు’</FONT></p>
<hr class="puTa_virupu">
<table><tr><td><a class=puTa_lanke href=puTa1047.html>p1047</a></td><td>p1048</td><td><a class=puTa_lanke href=puTa1049.html>p1049</a></td></tr></table>
</div></body></html>
