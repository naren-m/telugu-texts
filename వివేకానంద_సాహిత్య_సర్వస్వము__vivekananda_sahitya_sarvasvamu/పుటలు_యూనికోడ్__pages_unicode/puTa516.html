<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa515.html>p515</a></td><td>p516</td><td><a class=puTa_lanke href=puTa517.html>p517</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానం - కర్మ</FONT></p>
<p><FONT FACE="TimesNewRoman, Times, serif" SIZE="2">1 0 1</FONT></p>
<p><FONT FACE="SHREE900, SHREE, sans-serif" SIZE="3">కాని త్యాగం చెయ్యాలంటే అంతా సన్న్యాసులు కావాలా? అలా ఐతే&nbsp;<BR>ఇతరులకు సహాయం చేసే దెవరు? త్యాగం సన్న్యాసం కాదు. భిక్షుకు లంతా&nbsp;<BR>క్రీస్తులేనా? దారిద్య్రం పవిత్రతకు పర్యాయపదం కాదు. తరచు దానికి వ్యతిరేక&nbsp;<BR>మైనది. త్యాగం మానసికం. అదెలా కలుగుతుంది? ఒక ఎడారిలో, నాకు&nbsp;<BR>దాహం కలిగినప్పుడు ఒక తటాకాన్ని చూశాను. అది అందమైన ప్రకృతి&nbsp;<BR>దృశ్యాల మధ్యవుంది. దానిచుట్టూ వృక్షాలున్నాయి. వాటి నీడలు తలక్రిందులుగా&nbsp;<BR>ఆ నీటిలో కనబడుతూన్నాయి. కాని అవన్నీ ఎండమావుల దృశ్యమే!&nbsp;<BR>నెల రోజులనుండి ఇలాగే దీన్ని చూస్తున్నానని, దప్పికొనివుంటే నాడు అది&nbsp;<BR>అసత్యమని తెలుసుకొన్నాను. మళ్లీ ఒక నెల రోజులు ప్రతిరోజూ నేను దాన్ని&nbsp;<BR>చూసినా, అది నిజమని యిక ఎన్నడూ నమ్మను. కాబట్టి మనం ఈశ్వరుణ్ణి&nbsp;<BR>చేరేటప్పుడు విశ్వం, దేహం మొదలైన భావాలు అదృశ్యమౌతాయి. ఆ భావన&nbsp;<BR>తిరిగి పొడ చూపవచ్చునుగాని అది సత్యంకాదని మనకు తెలుసు</FONT></p>
<p><FONT FACE="SHREE900, SHREE, sans-serif" SIZE="3">ప్రపంచ చరిత్ర బుద్ధుడు, ఏసుక్రీస్తు వంటి మహాపురుషుల చరిత్రే. నిష్కా-&nbsp;<BR>ములు, నిర్లిప్తులు లోకాని కెంతో మేలు చేస్తారు. మురికివాడలో ఏసుక్రీస్తు&nbsp;<BR>వున్నట్లు భావించండి. అతడు దుఃఖానికి అతీతంగా చూస్తూ ‘‘సోదరులారా!&nbsp;<BR>మీరంతా దైవాంశ సంభూతులు’’ అంటాడు. అతడి కార్యం ప్రశాంతమయం.&nbsp;<BR>అతడు దుఃఖ హేతువులనే నిర్మూలిస్తాడు. ఈ కర్మ అంతా కేవలం భ్రాంతే అని&nbsp;<BR>నిజంగా మీరు తెలుసుకొన్నప్పుడు లోకసంగ్రహంకోసం మీరు పని చెయ్యగలరు.&nbsp;<BR>ఈ పని ఎంత అజ్ఞాతంగా చేస్తే అంత శ్రేయస్కరం. కారణం అప్పుడది అంత&nbsp;<BR>అధికంగా మనలోని దైవత్వాన్ని ప్రకాశింపచేస్తుంది. మన అన్వేషణ, మంచికోసం&nbsp;<BR>లేక చెడుకోసం కాదు; కాని సుఖం శ్రేయస్సు సత్యానికి సమీపంగా వున్నాయి.&nbsp;<BR>ఒకడికి వేలిలో ముల్లు గుచ్చుకొన్నది. మరొక ముల్లుతో దాన్ని అతడు తీసి&nbsp;<BR>వేశాడు. మొదటి ముల్లు ‘చెడు’ గుణాన్ని రెండవది ‘మంచి’ గుణాన్ని&nbsp;<BR>సూచిస్తాయి. మంచి చెడుల కతీతమైన పరమశాంతే ఆత్మ.</FONT></p>
<p><FONT FACE="SHREE900, SHREE, sans-serif" SIZE="3">సమాధిలో విశ్వం అదృశ్యమయ్యేకొద్దీ మానవుడు ఈశ్వరుని వద్దకు చేరు-&nbsp;<BR>తున్నాడు. ఒక క్షణం అతడు సత్యంతో భగవంతునితో ఐక్యుడౌతున్నాడు. తిరిగి&nbsp;<BR>అతడు భిన్నుడై ఒక ప్రవక్తగా తిరిగివస్తున్నాడు. అప్పుడతడి ముందు జగత్తు కంపి-&nbsp;<BR>స్తుంది. మూర్ఖుడు నిద్రించి మూర్ఖుడుగానే మేలుకొంటాడు. కాని సమాధి&nbsp;<BR>నుండి తిరిగి వచ్చిన సామాన్య మానవుడు - అనంతమైన శక్తితో, నిర్మలత్వంతో,&nbsp;<BR>ప్రేమతో మేలుకొంటాడు. ఇక అతడు మానవరూపుడైన భగవంతుడే. జ్ఞానా-&nbsp;<BR>తీతమైన స్థితియొక్క, సమాధియొక్క ఉపయోగమిది.</FONT></p>
<p><FONT FACE="SHREE900, SHREE, sans-serif" SIZE="3">యుద్ధరంగంలోనైనా జ్ఞానాన్ని అభ్యసించవచ్చును. భగవద్గీత అక్కడే ఉపదే-&nbsp;<BR>శించబడింది. మనస్సుకు కారకం, స్తబ్ధం, ప్రశాంతం అనే మూడు</FONT></p>
<hr class="puTa_virupu">
<table><tr><td><a class=puTa_lanke href=puTa515.html>p515</a></td><td>p516</td><td><a class=puTa_lanke href=puTa517.html>p517</a></td></tr></table>
</div></body></html>
