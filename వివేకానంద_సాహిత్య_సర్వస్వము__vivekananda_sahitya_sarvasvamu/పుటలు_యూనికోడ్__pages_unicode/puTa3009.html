<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3008.html>p3008</a></td><td>p3009</td><td><a class=puTa_lanke href=puTa3010.html>p3010</a></td></tr></table>

<p><FONT FACE="SHREE900, SHREE, sans-serif" SIZE="3">ప్రకృతియొక్క మేలిముసుగును తొలగించి దానిలోని అంతఃసౌందర్యాన్ని ఆ&nbsp;<BR>విధంగా ప్రదర్శిస్తుంది అని దాని భావం. ప్రకృతిసౌందర్యం యింకా పూర్తిగా&nbsp;<BR>ఆవిష్కృతం కాలేదు అనే భావాన్ని సూచించేటట్లు ఆ ప్రతిమ మలచబడింది.&nbsp;<BR>కాని శిల్పి దానిలోని స్వల్పాంశ ప్రకటనతోనే ముగ్ధుడైనట్లు కన్పిస్తున్నది.&nbsp;<BR>అద్భుతమైన యీ భావాన్ని వ్యక్తపరచడానికి ప్రయత్నించిన శిల్పిని పొగడకుండా&nbsp;<BR>ఎవ్వరూ ఉండలేరు. మీరుకూడ అటువంటి ఒక స్వతంత్రమైనదాన్ని సృష్టించ-&nbsp;<BR>డానికి ప్రయత్నించాలి.</FONT></p>
<p><FONT FACE="SHREE900, SHREE, sans-serif" SIZE="3">రణదాబాబు: తీరికగా ఏదో ఒక స్వతంత్రమైన దాన్ని రూపొందించాలని&nbsp;<BR>నాకుకూడ కోరికగా వుంది. కాని, ఈ దేశంలో నాకు ప్రోత్సాహం కన్పించటం&nbsp;<BR>లేదు. ఇది ఒక బీదదేశం. ఇక్కడ గుణగ్రహణ శక్తికూడా లేదు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మీరుకూడ మీ యావచ్ఛక్తిని వినియోగించి, యథార్థమైన-&nbsp;<BR>దాన్ని ఒక అత్యద్భుతశిల్పాన్ని సృష్టించి, ఒక వినూత్న భావాన్ని శిల్పంలో వ్యక్తం&nbsp;<BR>చేయగలిగితే, అది సకాలంలో మెప్పుపొందక తప్పదు. ఈ లోకంలో మౌలిక-&nbsp;<BR>మైన పరిశ్రమ ఎప్పుడో ఒకప్పుడు మెప్పుపొందకుండా ఉండదు. కొంతమంది&nbsp;<BR>శిల్పకళాకారులు ప్రదర్శించిన విద్య వారు మరణించిన వేయి సంవత్సరాల తర్వా-&nbsp;<BR>తకూడా మెప్పుపొందిందని విన్నాను.</FONT></p>
<p><FONT FACE="SHREE900, SHREE, sans-serif" SIZE="3">రణదాబాబు: ఇది నిజమే! మనమిప్పుడు నిష్ప్రయోజనులమైనాము.&nbsp;<BR>నిష్కారణంగా ఎంతోశక్తిని ఖర్చుపెట్టడానికి తగిన ధైర్యం మనలోలేదు. ఈ ఐదు&nbsp;<BR>సంవత్సరాలు పరిశ్రమచేసి నేను కొంతవరకు సఫలత పొందాను. నా&nbsp;<BR>ప్రయత్నాలు వ్యర్థంకాకుండా నన్ను ఆశీర్వదించండి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: యావచ్ఛక్తిని వినియోగించి మీరు పనిచేయటం ప్రారంభిస్తే&nbsp;<BR>మీకు జయం రాక తప్పదు. శక్తివంచన లేకుండా కృషిచేసిన వారికి వారు చేసిన&nbsp;<BR>పనులు విజయాన్ని సాధించడమే కాకుండా ఆ పనిలో నిమగ్నమైపోవటం వల్ల&nbsp;<BR>పరమసత్యమైన బ్రహ్మసాక్షాత్కారాన్నికూడా పొందుతాడు. ఎవడైనా ఏ పనిలో-&nbsp;<BR>నైనా హృదయపూర్వకంగా తన శక్తినంతా వినియోగిస్తాడో అతనికి భగవంతుని-&nbsp;<BR>నుండి సహాయం లభిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">రణదాబాబు: పాశ్చాత్య శిల్పానికి, భారతీయ శిల్పానికి మధ్య మీరు&nbsp;<BR>ఎలాంటి తేడాలను కనిపెట్టారు?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అది దాదాపు అన్నిచోట్ల ఒకటిగానే ఉంటుంది. స్వతంత్రత&nbsp;<BR>అరుదుగా కన్పిస్తుంది. వివిధ వస్తువుల ఫోటోగ్రాఫులు తీసి, వాటి నమూనాల&nbsp;<BR>సహాయంతో ఆ దేశాల్లో చిత్రాలు చిత్రిస్తారు. కాని యంత్రసహాయం తీసుకున్న&nbsp;<BR>తక్షణమే స్వతంత్ర భావకల్పన నశిస్తుంది. స్వతంత్రమైన మౌలికమైన భావాలను</FONT></p>
<hr class="puTa_virupu">
<table><tr><td><a class=puTa_lanke href=puTa3008.html>p3008</a></td><td>p3009</td><td><a class=puTa_lanke href=puTa3010.html>p3010</a></td></tr></table>
</div></body></html>
