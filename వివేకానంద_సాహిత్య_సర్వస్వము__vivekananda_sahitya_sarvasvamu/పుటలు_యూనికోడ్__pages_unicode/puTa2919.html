<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2918.html>p2918</a></td><td>p2919</td><td><a class=puTa_lanke href=puTa2920.html>p2920</a></td></tr></table>

<p><FONT FACE="SHREE900, SHREE, sans-serif" SIZE="3">స్వామీజీ: అలా పావురాళ్లు కన్పించితే అభీష్టసిద్ధి కల్గుతుందని నేనూ&nbsp;<BR>విన్నాను.</FONT></p>
<p><FONT FACE="SHREE900, SHREE, sans-serif" SIZE="3">యాత్రీకులు సాధారణంగా వచ్చే మార్గంలోనే స్వామీజీ తాను తిరిగి వచ్చా-&nbsp;<BR>నని చెప్పారు. శ్రీనగరుకు తిరిగి వచ్చిన కొన్ని రోజుల తర్వాత, క్షీరభవానీ దర్శ-&nbsp;<BR>నానికి వెళ్లారు. అక్కడ ఏడు రోజులుండి, దేవిని అర్చించి, అమ్మవారికి&nbsp;<BR>హోమంలో క్షీరాన్ని అర్పించారు. దేవిని అర్పించేటప్పుడు స్వామీజీ మనస్సులో&nbsp;<BR>ఈ ఆలోచన కల్గింది. ‘‘లెక్కలేనన్ని సంవత్సరాలుగా భవానీమాత ఇక్కడ&nbsp;<BR>ఆవిర్భవించి తన దర్శన మిస్తున్నది. మహమ్మదీయులు వచ్చి, ఆమె ఆల-&nbsp;<BR>యాన్ని ధ్వంసం చేశారు. అయినా అక్కడి ప్రజలు ఆమెను కాపాడటానికి ఏమీ&nbsp;<BR>చేయలేదు. అప్పుడు నేనేగాని బ్రతికి వుంటే, దీన్ని మౌనంగా సహించేవాణ్ణి&nbsp;<BR>కాదు.’’ ఈ విధంగా ఆలోచిస్తూ ఆయన మనస్సు, పరితాపంతోను, బాధ-&nbsp;<BR>తోను, వ్యధ చెందుతుండగా, అమ్మ పలుకుల్ని ఆయన విస్పష్టంగా విన్నారు.&nbsp;<BR>‘‘నా యిష్టానుసారమే ఈ దేవాలయాన్ని మహమ్మదీయుల విధ్వంసం చేశారు.&nbsp;<BR>ఈ పాడుపడిన దేవాలయంలో నివసించటమే నా కోరిక. లేకుంటే, నేనను-&nbsp;<BR>కొంటే యిక్కడ ఏడంతస్తుల బంగారు దేవాలయాన్ని తక్షణమే నిర్మించలేనా?&nbsp;<BR>నిన్ను నేను సంరక్షిస్తున్నానా? నీవు నన్ను సంరక్షిస్తున్నావా?’’ స్వామీజీ అన్నారు.&nbsp;<BR>‘‘ఆ దివ్యవాణిని విన్ననాటినుండి నేను యిక యే ప్రణాళికలు వేయడం మాని-&nbsp;<BR>వేశాను. మఠాలు మొదలైన వాటిని నిర్మించాలనే భావననే&nbsp;<BR>వదిలివేశాను. అమ్మ ఏ విధంగా తలిస్తే ఆ విధంగానే జరుగుతుంది.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు ఆశ్చర్యంతో నిరుత్తరుడై ఆలోచించటం ఆరంభించాడు. ‘‘నేను&nbsp;<BR>ఏది చూచినా, ఏది విన్నా, అది అంతరాత్మయొక్క ప్రతిధ్వని మాత్రమేగాని,&nbsp;<BR>బయట వేరేదేదీ లేదని ఆయన ఒకరోజు నాతో చెప్పలేదా?’’ చివరకు శిష్యుడు&nbsp;<BR>నిర్భయంగా తన తలంపుల్ని స్వామీజీకికూడా చెప్పాడు. ‘‘మహాశయా! దివ్య-&nbsp;<BR>వాణులుకూడా తమ ఆంతర్యంలోని భావాల, ఆలోచనలయొక్క ప్రతిధ్వని&nbsp;<BR>అని మీరు చెప్పేవారు గదా!’’ స్వామీజీ గంభీరంగా అన్నారు. ‘‘అది బయటిది&nbsp;<BR>గానీ, లోపలిదిగానీ, అలాంటి అశరీరవాణిని నీవుకూడా నీ చెవులతో, నేను&nbsp;<BR>విన్నట్లుగానే వినివుంటే, దాన్ని కాదని, భ్రాంతి అని అనగలవా? నీవు, నేను&nbsp;<BR>మాట్లాడుకొంటున్నట్లుగానే దివ్యవాక్కులుకూడా యథార్థంగా వినిపిస్తాయి.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు మారుపలకకుండా, స్వామీజీ మాటల్ని అమోదించాడు -&nbsp;<BR>ఎందుకంటే, ఆయన మాటల్లో నమ్మకం కల్గించే గాఢమైన అనుభూతి లక్షణ-&nbsp;<BR>మేదో వుంది.</FONT></p>
<hr class="puTa_virupu">
<table><tr><td><a class=puTa_lanke href=puTa2918.html>p2918</a></td><td>p2919</td><td><a class=puTa_lanke href=puTa2920.html>p2920</a></td></tr></table>
</div></body></html>
