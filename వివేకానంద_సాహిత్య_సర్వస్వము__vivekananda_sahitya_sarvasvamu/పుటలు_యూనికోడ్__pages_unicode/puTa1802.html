<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1801.html>p1801</a></td><td>p1802</td><td><a class=puTa_lanke href=puTa1803.html>p1803</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">197</FONT></p>
<p><FONT FACE="SHREE900, SHREE, sans-serif" SIZE="3">బుద్ధిగలవాడు ఏ వస్త్రాన్ని ధరించినా, గౌరవాన్ని పొందుతాడు; కాని నావంటి&nbsp;<BR>బుద్ధిహీనులు చాకలిగాడిద మాదిరి ఎన్ని వస్త్రాలు ధరించినా, వారి నెవరూ&nbsp;<BR>లక్ష్యపెట్టరు.’’</FONT></p>
<p><FONT FACE="SHREE902, SHREE, sans-serif" SIZE="3">ప్రాచ్య పాశ్చాత్య ఆచారాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">ఉపోద్ఘాతంగా వ్రాయబడ్డ పూర్వోక్త విషయం సుదీర్ఘంగా పరిణమించింది.&nbsp;<BR>కాని యిదంతా చెప్పాక యీ రెండు జాతులను పోల్చటం కాస్త తేలిక&nbsp;<BR>అవుతుంది. వారు మంచివాళ్లే - మనమూ మంచివాళ్లమే. ‘‘ఒకరిని నిందించి&nbsp;<BR>మరొకరిని స్తుతించటం సరికాదు; త్రాసులోని రెండు పళ్లాలు సరిసమానంగానే&nbsp;<BR>వున్నాయి.’’ కాని మంచిలోనూ తరతమత్వాలుంటాయి గదా. అంతే.</FONT></p>
<p><FONT FACE="SHREE900, SHREE, sans-serif" SIZE="3">మానవుని నిర్మాణంలో శరీరం, మనస్సు, ఆత్మ అనే మూడు వస్తువు-&nbsp;<BR>లుంటాయని మనవారంటారు. ఈ అన్నిటిలో వెలుపలిదైన శరీరాన్ని ముందుగా&nbsp;<BR>తీసుకొందాం.</FONT></p>
<p><FONT FACE="SHREE900, SHREE, sans-serif" SIZE="3">శరీరంలో ఎన్ని రకాలైన భేదాలున్నాయో ముందు చూద్దాం - ఎన్ని&nbsp;<BR>రకాలైన ముక్కులు, ముఖాలు, వెంట్రుకలు, పొడవులు, రంగులు, లావులు&nbsp;<BR>మొదలైనవి! శరీరం రంగులు రక్తమిశ్రణం వల్ల రకరకాలుగా మారతాయని&nbsp;<BR>మానవ శరీర శాస్త్రజ్ఞుల అభిప్రాయం. ఆయా ప్రాంతాల శీతోష్ణస్థితులు రంగును&nbsp;<BR>కొంత మార్చగలిగి వున్నా, మార్పుకు ముఖ్యకారణం మాత్రం వంశపారంపర్య&nbsp;<BR>సంబంధమైనదే. ప్రపంచంలో అత్యంత శీతల ప్రాంతాల్లోకూడా నల్లరంగువారు&nbsp;<BR>కనిపిస్తారు. అలాగే అతిఉష్ణ ప్రాంతాల్లో తెల్లవారు వుంటారు. అమెరికా ఖండం-&nbsp;<BR>లోని కెనడా దేశంలో ఆదిమవాసులది, ఉత్తరధ్రువ ప్రాంతంలోని ఎస్కిమోలది&nbsp;<BR>తెల్లరంగు కాదు; కాని భూమధ్యరేఖా ప్రాంతంలోని బోర్నియో, సెలెబీసు&nbsp;<BR>మొదలైన చోట్లలోని ఆదిమవాసులది తెలుపురంగు!</FONT></p>
<p><FONT FACE="SHREE900, SHREE, sans-serif" SIZE="3">హైందవ శాస్త్రానుసారం హిందువుల్లో బ్రాహ్మణ, క్షత్రియ, వైశ్య కులాలు&nbsp;<BR>మూడు, హిందూదేశానికి బైటవుండే చీన్‌, హూణ, దరద్‌, పహ్లావ, యవన,&nbsp;<BR>ఖశ జాతులన్నీ ఆర్యజాతులు. శాస్త్రాల్లో పేర్కోబడ్డ యీ చీనులు ఆధునిక చైనీ-&nbsp;<BR>యులు కారు. అసలు ఆ కాలపు చైనా దేశస్థులకు చీనులనే పేరేలేదు. కాశ్మీర&nbsp;<BR>ఈశాన్య ప్రాంతంలో చీనులనే ఒక బలిష్ఠజాతి - ప్రత్యేకమైంది - వుండేది.&nbsp;<BR>హిందూదేశానికి, ఆఫ్‌ఘనిస్థానానికి మధ్య - యిప్పుడు కొండజాతులు నివసించే&nbsp;<BR>చోట - దరదులు వుండేవారు. ఈ ప్రాచీన చీనుల్లో మిగిలినవారు నేటికీ కొంత-&nbsp;<BR>మంది వున్నారు. ‘దరిదిస్థానం’ యిప్పటికీ నిలిచే వుంది. కాశ్మీర చరిత్ర</FONT></p>
<hr class="puTa_virupu">
<table><tr><td><a class=puTa_lanke href=puTa1801.html>p1801</a></td><td>p1802</td><td><a class=puTa_lanke href=puTa1803.html>p1803</a></td></tr></table>
</div></body></html>
