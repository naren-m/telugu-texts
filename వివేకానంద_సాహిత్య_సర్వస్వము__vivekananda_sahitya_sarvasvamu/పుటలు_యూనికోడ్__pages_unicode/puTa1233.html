<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1232.html>p1232</a></td><td>p1233</td><td><a class=puTa_lanke href=puTa1234.html>p1234</a></td></tr></table>
<p><FONT FACE="SHREE900, SHREE, sans-serif" SIZE="3">4 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">నలను సాగించి, జాగ్రత్‌, స్వప్నములను మించిన సూక్ష్మతరావస్థలను కనుగొ-&nbsp;<BR>న్నారు. ప్రపంచంలోని సుస్థిరమైన మతాలన్నింట్లో ఈ దశ (అవస్థ) పేర్కొ-&nbsp;<BR>న్నారు. దాన్ని తన్మయత (ఎక్‌స్టసి) లేదా దివ్యప్రేరణ (ఇన్స్పిరేషన్‌) అంటారు.&nbsp;<BR>ఆ మతాలన్నింట్లో, ఆయా మతస్థాపనాచార్యులు, ప్రవక్తలు, ఉపదేశకులు, -&nbsp;<BR>జాగ్రత్‌, నిద్రావస్థలకు భిన్నమైన మనోదశలను పొందినట్లు, ఆ స్థితిలో వాళ్లు&nbsp;<BR>ఆధ్యాత్మికము లనబడే కొత్త అనుభవాల్ని పొందినట్లు చెప్పారు. జాగ్రదావస్థలో-&nbsp;<BR>కంటే గొప్పగా వాళ్లు, ఆ స్థితిలో, గొప్ప విషయాలను గ్రహించారు. ఉదాహర-&nbsp;<BR>ణకు, బ్రాహ్మణాలలోని మతాలను చూడండి. వేదాలను ఋషులు రచించా&nbsp;<BR>రంటారు. కొన్ని సత్యాల్ని అపరోక్షానుభూతివల్ల గడించినవారే ఈ ఋషులు.&nbsp;<BR>ఋషి అంటే - మంత్రద్రష్ట. అంటే, వేద మంత్రాలలో వున్న భావాల్ని&nbsp;<BR>దర్శించినవాడని అర్థం. అతీంద్రియ విషయాలను గూర్చి ‘‘దర్శించారు’’ అన్న&nbsp;<BR>పదాన్ని ప్రయోగించడానికి ఒప్పుకుంటే, కొన్ని గొప్ప సత్యాలను తాము&nbsp;<BR>దర్శించామనీ వానిని గ్రంథస్థంచేశామనీ వారు ప్రకటించారు. ఇటువంటి&nbsp;<BR>సత్యాలనే, యూదులు, క్రైస్తవులు ప్రవచించారు.</FONT></p>
<p><FONT FACE="SHREE900, SHREE, sans-serif" SIZE="3">దక్షిణశాఖా సంప్రదాయంవాళ్లైన బౌద్ధుల విషయంలో ఈ విషయంపై&nbsp;<BR>ఒకింత ఆక్షేపణకు అవకాశం ఉంది. బౌద్ధులు భగవంతుడన్నా, ఆత్మ అన్నా నమ్మ-&nbsp;<BR>రుకదా? అలాంటప్పుడు వారి మతానికి అతీంద్రియావస్థలోని అనుభవాలెలా&nbsp;<BR>ఆధారాలవుతాయని ప్రశ్నించవచ్చు. దానికి సమాధానమేమంటే - బౌద్ధులు&nbsp;<BR>కూడ, శాశ్వతనీతిని లేదా ధర్మాన్ని కనిపెట్టారు. ఆ నీతిధర్మం, హేతుబద్ధమైన&nbsp;<BR>విచారంవల్ల జన్మించింది కాదు. బుద్ధుడు అతీంద్రియావస్థలో దాన్ని కనిపెట్టి&nbsp;<BR>ప్రకటించాడు. ‘‘ది లైట్‌ ఆఫ్‌ ఏషియా’’ అన్న మనోహర పద్యకావ్యంలో&nbsp;<BR>బుద్ధచరిత్ర సంగ్రహంగా వుంది. అతీంద్రియావస్థను పొందేంతవరకు, బుద్ధుడు&nbsp;<BR>ఒక అశ్వత్థవృక్షం కింద కూర్చున్నాడని ఆ గ్రంథంలో వుందికదా? ఆయన&nbsp;<BR>ఉపదేశాలన్నీ అటువంటి దివ్యావస్థలో లభ్యమైనవేకానీ, తర్కబద్ధమైన ఆలోచ-&nbsp;<BR>నల మూలంగా లభించినవి కావు.</FONT></p>
<p><FONT FACE="SHREE900, SHREE, sans-serif" SIZE="3">ఈవిధంగా అన్ని మతాలూ ఒక మహత్తరమైన భావాన్ని ప్రకటిస్తున్నాయి.&nbsp;<BR>మానవుడి మనస్సు కొన్ని సమయాల్లో, ఇంద్రియాతీత క్షేత్రాలకు పోవడమే-&nbsp;<BR>కాక, యుక్తియుక్త విచారక్షేత్రాన్నికూడ దాటిపోతుందట!! అప్పుడది ఇంద్రి-&nbsp;<BR>యాలు ఎప్పుడూ అనుభవించనట్టి, తర్కానికి నిలువనట్టి సత్యాన్ని ప్రత్యక్షంగా&nbsp;<BR>చూడగల్గుతుంది. ఇట్టి సత్యాలే ప్రపంచంలో అన్ని మతాలకూ మూలాధారాలు.&nbsp;<BR>వీటిని గూర్చి సందేహం వెలిబుచ్చటానికి, తర్కంతో పరీక్షించడానికి, మనకు&nbsp;<BR>అధికారం వుంది, నిజమే. కానీ, లోకంలోని అన్ని మతాలనూ, ఇంద్రియ</FONT></p>
<hr class="puTa_virupu">
<table><tr><td><a class=puTa_lanke href=puTa1232.html>p1232</a></td><td>p1233</td><td><a class=puTa_lanke href=puTa1234.html>p1234</a></td></tr></table>
</div></body></html>
