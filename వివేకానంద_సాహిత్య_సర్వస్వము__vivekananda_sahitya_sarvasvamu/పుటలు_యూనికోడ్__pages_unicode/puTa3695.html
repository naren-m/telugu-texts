<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3694.html>p3694</a></td><td>p3695</td><td><a class=puTa_lanke href=puTa3696.html>p3696</a></td></tr></table>

<p><FONT FACE="TimesNewRoman, Times, serif" SIZE="2">6 8</FONT></p>
<p><FONT FACE="SHREE900, SHREE, sans-serif" SIZE="3">తలచావని తెలిసి నేను చాల సంతోషపడుతున్నాను. నువ్వు చేసిన పని చాలబా-&nbsp;<BR>గుంది. మానవజాతిలో నూటికి తొంభైతొమ్మిది మందికి వివాహమే పరమ-&nbsp;<BR>లక్ష్యం. ‘‘మనం ఓర్చుకోటానికి, సహించుకోటానికి కట్టుబడ్డాం; ప్రతివ్యక్తి&nbsp;<BR>జీవితం ఒక రాజీ’’ ఇది ఒక శాశ్వతమైన నీతిపాఠం. మనం దీనికి కట్టుబడి వుండ-&nbsp;<BR>టానికి సిద్ధంగావున్నాం అని వారెప్పుడు గ్రహిస్తారో అప్పటినుండి వారు ఆనం-&nbsp;<BR>దమయమైన జీవితాన్ని గడుపుతారు.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన హారియట్‌ నన్ను నమ్ము. ‘పరిపూర్ణమైన ఐహిక జీవిత’మనే&nbsp;<BR>మాట అసంభవం. అందువల్ల మనం ఉత్తమాదర్శాన్ని అందుకోలేని విషయాల&nbsp;<BR>నెన్నింటినో ఎదురుచూడవలసిందే. దీన్ని తెలుసుకొంటే ఉన్నదానితో సంతృప్తి-&nbsp;<BR>పడక తప్పదు. నీ విషయంలో నాకు తెలిసినంతవరకు, నీది శాంతస్వభావం.&nbsp;<BR>దానివల్ల నీకు ఎంతో ఓర్పు, సహనశక్తి వున్నాయి. కాబట్టి నీ దాంపత్యజీవితం&nbsp;<BR>సుఖమయంగా వుంటుందని నేను జోస్యం చెప్పటం సరైనదే.</FONT></p>
<p><FONT FACE="SHREE900, SHREE, sans-serif" SIZE="3">నీకు, నీ భర్తకు సకల శుభాలు చేకూరుగాక. భగవంతుడు మంచిది, తెలి-&nbsp;<BR>వైనది, ప్రేమించేది, అందమైంది ఐన నీలాంటి భార్య తనకు దక్కటం అతడి&nbsp;<BR>మహాభాగ్యమని అతడు సదా గుర్తించేట్లు చేస్తాడుగాక! ఇంత త్వరలో అట్లాంటిక్‌&nbsp;<BR>మహాసముద్రాన్ని దాటి రావటం సాధ్యంకాదని భయపడుతున్నాను. నీ వివాహాన్ని&nbsp;<BR>చూడ్డానికి దాటివస్తే బాగుంటుంది గదా!</FONT></p>
<p><FONT FACE="SHREE900, SHREE, sans-serif" SIZE="3">ఈ పరిస్థితుల్లో నేను చెయ్యగలది మా గ్రంథాల్లోని ఒక దాన్లోనుండి ఉద-&nbsp;<BR>హరించటమే! ఈ జీవితంలో కోరదగినవన్నీ పొందటానికి నీ భర్తకు సాయం-&nbsp;<BR>చేస్తూ అవిచ్ఛిన్నమైన అతడి ప్రేమను సదా అనుభవిస్తూంటావుగాక! మనుమ-&nbsp;<BR>లను, మనుమరాళ్లను చూసి, జీవిత నాటకం ముగిసే సమయం ఆసన్నమై&nbsp;<BR>నప్పుడు, ఏ పావనాంబువుల స్పర్శవల్ల సకల భేదాలు లయించి మన మంతా ఏక-&nbsp;<BR>మౌతామో, ఆ అనంత సచ్చిదానంద సాగరాన్ని చేరటానికి మీరు ఒండొరులు&nbsp;<BR>సహాయం చేసుకొంటారుగాక!</FONT></p>
<p><FONT FACE="SHREE900, SHREE, sans-serif" SIZE="3">నువ్వు జీవితాంతం ఉమాదేవిలా పతివ్రతవుగాను, పరిశుద్ధురాలవుగాను&nbsp;<BR>వుంటావు గాక! నీ భర్త ఉమాదేవిపట్ల తన ప్రాణాన్ని వుంచుకొన్న పరమ&nbsp;<BR>శివునిలా వుంటాడుగాక!</FONT></p>
<p><FONT FACE="SHREE900, SHREE, sans-serif" SIZE="3">భవదీయ ప్రియసోదరుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3694.html>p3694</a></td><td>p3695</td><td><a class=puTa_lanke href=puTa3696.html>p3696</a></td></tr></table>
</div></body></html>
