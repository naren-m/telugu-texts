<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa120.html>p120</a></td><td>p121</td><td><a class=puTa_lanke href=puTa122.html>p122</a></td></tr></table>


<p><FONT FACE="SHREE900, SHREE, sans-serif" SIZE="3">మనస్సున్నవారి మార్గం కష్టతరం. మన స్వభావానికి అనుగుణంగా వుంటే&nbsp;<BR>భక్తివాహిని నిరాటంకంగా ప్రవహిస్తుంది. బ్రహ్మాన్ని గురించి భావించేటప్పుడు&nbsp;<BR>మానవ రూపంతో, మానవస్వభావంతో కూడినవాడని భావిస్తాం; వేరేవిధంగా&nbsp;<BR>భావింపలేమనటం నిశ్చయం. కాని మనం గ్రహించే యితర విషయాలన్నిటిపట్లా&nbsp;<BR>యీ సత్యం అనువర్తించటం లేదా? ఇంతవరకు లోకం ఎరిగిన&nbsp;<BR>మహోన్నత మనశ్శాస్త్రజ్ఞుడైన కపిల భగవానుడు బాహ్యాంతరాల్లో మనం ఊహ&nbsp;<BR>చేతగాని ప్రత్యక్షదర్శనంచేతగాని గ్రహించే సమస్తవస్తుజాతం యొక్క నిర్మాణానికే&nbsp;<BR>మానవుడి ఎరుక అనేది ప్రధానతత్త్వమని అనేక శతాబ్దాలకు ముందే నిరూపిం-&nbsp;<BR>చాడు. మన శరీరాలు మొదలుకొని ఈశ్వరుని పర్యంతం మనకు గోచరించే ప్రతి-&nbsp;<BR>వస్తువులోను, మన ఎరుకా, ఎరుకతో కూడిన మరేదో ఒకటి (అదేదైనా అవనీ)&nbsp;<BR>వుందని గ్రహింపవచ్చును. ఆ యితర మేదైనా అవనీ, అనివార్యమైన&nbsp;<BR>యీ మిశ్రమమే సామాన్యంగా మనం సత్యమని భావించేది. నిజంగా సత్యంలో&nbsp;<BR>మానవ మనస్సు ఎరుగగల భాగం యిప్పటికీ ఎప్పటికీ యింతే. మానవాకృతితో,&nbsp;<BR>మానవస్వభావంతో కూడినవాడని భావింపబడటంచేత ఈశ్వరుడు మిథ్య&nbsp;<BR>అనటం ప్రలాపం. ఇది ఆదర్శవాద బాహ్యసత్తావాదా (రియలిజం) లను గురించి&nbsp;<BR>పాశ్చాత్యుల్లో భీకరంగా కనిపించే వాగ్వాదాల మాదిరి వుంది. వీటిని గురించి ఏం&nbsp;<BR>కోలాహలం, ఏం గందరగోలం! దీనికంతటికి మూలం సత్త్రా&nbsp;<BR>అనే మాటను గురించి కేవల వాక్చమత్కారం! సత్తా అనే మాటచేత తెలిసే&nbsp;<BR>అభిప్రాయమంతా ఈశ్వరుడనే భావంలో యిమిడివుంది. అంతేగాక లోకంలో&nbsp;<BR>మరే యితర వస్తువైనా ఎంతసత్యమో ఈశ్వరుడూ అంతే సత్యం.</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> పర్యవ&nbsp;<BR>సానంలో ప్రస్తుతం సూచితమైన దానికంటె విశేషార్థాన్ని దేన్ని సత్తా అనే శబ్దం&nbsp;<BR>తెలుపదు. ఈశ్వరుణ్ణి గురించి మన తత్త్వశాస్త్ర అభిప్రాయం యిది.</FONT></p>
<p><FONT FACE="SHREE902, SHREE, sans-serif" SIZE="3">బ్రహ్మానుభవమే భక్తియోగాశయం</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ (శుష్క) విధులన్నీ (భక్తుని సంకల్పాన్ని) దృఢపరచటానికి మాత్రమే&nbsp;<BR>ఆవశ్యకాలు; అంతకంటె వాటివల్ల అతడికి మరొక ప్రయోజనంలేదు. ఎందు-&nbsp;<BR>కంటె అజ్ఞానవృతమై చిత్తభ్రమణహేతువైన హేతువాదాన్నుండి సంతరింప&nbsp;<BR>చెయ్య, శీఘ్రంగా సాక్షాత్కారసౌధానికి గొనిపోవ సమర్థమైన దివ్యమార్గాన్ని&nbsp;<BR>ఆతడు అవలంబిస్తున్నాడు. భగవదనుగ్రహంవల్ల త్వరలోనే ఆతడు డాంబికం,&nbsp;<BR>నిస్సారం ఐన హేతువాదాన్ని అతిక్రమించి, అజ్ఞానమనే చీకట్లో తడవులాడే కేవల</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">చైతన్యానికీ వస్తువుకూ సంబంధం వుంది: ఇది సత్యత్వ లక్షణం.</FONT></p>
<hr class="puTa_virupu">
<table><tr><td><a class=puTa_lanke href=puTa120.html>p120</a></td><td>p121</td><td><a class=puTa_lanke href=puTa122.html>p122</a></td></tr></table>
</div></body></html>
