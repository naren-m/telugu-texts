<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2521.html>p2521</a></td><td>p2522</td><td><a class=puTa_lanke href=puTa2523.html>p2523</a></td></tr></table>

<p><FONT FACE="SHREE900, SHREE, sans-serif" SIZE="3">ఒక జ్యోతి హఠాత్తుగా వెలిగింది. ఆ శిశువు యిలా అన్నాడు: ‘‘నేను విశ్వ&nbsp;<BR>జ్యోతిని. లోకకళ్యాణానికై అవతరించాను.’’ శ్రీకృష్ణుడికి మహాగోపుడని పేరు.&nbsp;<BR>శ్రీకృష్ణుడు గోవులకు ప్రాతినిధ్యం వహిస్తాడు. దేవుడే కృష్ణుడుగా అవతరించాడని&nbsp;<BR>మునులంతా ఆయన్ను పూజించటానికి వెళ్లారు. తరువాతి భాగాల్లో రెండు&nbsp;<BR>కథలకు పోలిక లేదు.</FONT></p>
<p><FONT FACE="SHREE900, SHREE, sans-serif" SIZE="3">శ్రీకృష్ణుడు దురాత్ముడైన కంసుణ్ణి నిర్జించాడు. కాని తను స్వయంగా&nbsp;<BR>సింహాసనాన్ని అధిష్టించలేదు, అధిష్టించాలని అనుకోనూ లేదు. దానితో అతనికి&nbsp;<BR>పని లేదు. తన విధిని ఆయన నిర్వర్తించాడు, అంతే.</FONT></p>
<p><FONT FACE="SHREE900, SHREE, sans-serif" SIZE="3">కురుక్షేత్రయుద్ధం ముగిసింది. పద్ధెనిమిది రోజుల యుద్ధంలో పది&nbsp;<BR>రోజులు పోరాడిన పూజ్య పితామహుడు మహావీరుడు ఐన భీష్ముడు ఇంకా&nbsp;<BR>మరణశయ్య మీదనే వున్నాడు. రాజధర్మాలు, వర్ణాశ్రమ ధర్మాలు, వైవాహిక&nbsp;<BR>ధర్మాలు, దాన ప్రకారాలు మొదలైన ఎన్నో విషయాలను గురించి భీష్ముడు&nbsp;<BR>యుధిష్ఠిరుడికి ఉపదేశించాడు. సాంఖ్యశాస్త్రాన్ని, యోగశాస్త్రాన్ని వివరించి,&nbsp;<BR>భీష్ముడు యోగుల, వేల్పుల, రాజుల కథలను పరంపరగా చెప్పుకొంటూ వచ్చే&nbsp;<BR>విశేషాలను వివరించాడు. మహాభారత మంతట్లో యీ ధర్మోపదేశం దాదాపు నాల్గ-&nbsp;<BR>వవంతు వుంటుంది. ఈ భాగం నిజంగా హైందవ ధర్మాలకు శాసనాలకు అమూ-&nbsp;<BR>ల్యమైన నిధిగా వుంది. ఈ మధ్యకాలంలో యుధిష్ఠిరుడికి పట్టాభిషేకమైంది. కాని&nbsp;<BR>పూజ్యులకు, బంధువులకు మరణాలు, సంభవించిన ఘోర&nbsp;<BR>రక్తపాతాన్ని స్మరించి అతడు ఎంతోవ్యధ చెందాడు. తరువాత వ్యాసుడి ఆదేశం&nbsp;<BR>మేరకు అతడు అశ్వమేధయాగం చేశాడు.</FONT></p>
<p><FONT FACE="SHREE900, SHREE, sans-serif" SIZE="3">యుద్ధానంతరం ధృతరాష్ట్రుడు గౌరవంగా, ప్రశాంతంగా పదిహేను&nbsp;<BR>సంవత్సరాలు గడిపాడు. యుధిష్ఠిరుడు, సోదరులు అతడికి వినమ్రులై వున్నారు.&nbsp;<BR>తరువాత ఆ ముసలిరాజు సింహాసనంలో యుధిష్ఠిరుణ్ణి అధిష్టింపచేసి, తాను&nbsp;<BR>జీవితశేషాన్ని తపశ్చర్యల్లో గడపటానికి అరణ్యాల కెళ్లాడు. ఆయనతో సహధర్మ&nbsp;<BR>చారిణి ఐన గాంధారీ, పాండవులతల్లి ఐన కుంతీకూడా వెళ్లారు.</FONT></p>
<p><FONT FACE="SHREE900, SHREE, sans-serif" SIZE="3">యుధిష్ఠిరుడు సామ్రాజ్య సింహాసనంమీద తిరిగి అధిష్టించి అప్పటికి&nbsp;<BR>ముఫై ఆరేళ్లయినాయి. అప్పుడు శ్రీకృష్ణుని నిర్యాణవార్త అతనికి తెలిసింది.&nbsp;<BR>యోగి, సఖుడు, ప్రవక్త, సచివుడు ఐవుండిన శ్రీకృష్ణుడు వెళ్లిపోయాడు.&nbsp;<BR>అర్జునుడు హుటాహుటి ద్వారకకు వెళ్లాడు. వెళ్లి వచ్చి కృష్ణుడు, యాదవులు&nbsp;<BR>మరణించారనే దుఃఖవార్త నిజమే అని రూఢిపరిచాడు. అప్పుడు రాజు,&nbsp;<BR>సోదరులు దుఃఖవివశులై ‘‘ఇక మనమూ యీ లోకాన్ని వదలిపోవలసిన&nbsp;<BR>సమయం వచ్చింది’’ అన్నారు. కాబట్టి రాజ్యభారాన్ని త్యజించి, అర్జునుడి</FONT></p>
<hr class="puTa_virupu">
<table><tr><td><a class=puTa_lanke href=puTa2521.html>p2521</a></td><td>p2522</td><td><a class=puTa_lanke href=puTa2523.html>p2523</a></td></tr></table>
</div></body></html>
