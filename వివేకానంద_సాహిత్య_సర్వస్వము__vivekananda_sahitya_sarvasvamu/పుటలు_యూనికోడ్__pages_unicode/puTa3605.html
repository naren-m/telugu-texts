<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3604.html>p3604</a></td><td>p3605</td><td><a class=puTa_lanke href=puTa3606.html>p3606</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> నాకై కొన్ని కూరగాయలు తెప్పించు. అన్నం అంత ఎక్కువగా&nbsp;<BR>యిష్టంలేదు. రొట్టె బాగానే వుంటుంది. నే నిప్పుడు ఎక్కువగా శాకాహారినైనాను.</FONT></p>
<p><FONT FACE="TimesNewRoman, Times, serif" SIZE="3"><sup>  </sup>ˇ </FONT></p>
<BR>
<p><FONT FACE="SHREE902, SHREE, sans-serif" SIZE="3">(ఇ.టి. స్టర్డీకి)</FONT></p>
<BR>
<p><FONT FACE="SHREE900, SHREE, sans-serif" SIZE="3">80, ఓక్లే వీథి,</FONT></p>
<p><FONT FACE="SHREE900, SHREE, sans-serif" SIZE="3">ఛెల్‌సీ,</FONT></p>
<p><FONT FACE="SHREE900, SHREE, sans-serif" SIZE="3">అక్టోబర్‌ 31, 1895 సా।। 5 గం.</FONT></p>
<p><FONT FACE="SHREE900, SHREE, sans-serif" SIZE="3">ప్రియ మిత్రమా,&nbsp;<BR>ఇప్పుడే యువకులైన యిద్దరు పెద్దమనుషులు నా వద్దనుండి వెళ్లారు.</FONT></p>
<p><FONT FACE="SHREE900, SHREE, sans-serif" SIZE="3">వారిలో ఒకరు సిల్వర్‌లాక్‌, రెండవవాడు అతడి మిత్రుడే. ఈ సాయంకాలం&nbsp;<BR>కుమారి ముల్లర్‌ వచ్చి ఈ యిద్దరు యువకులు వచ్చేలోపలే వెళ్లిపోయింది.</FONT></p>
<p><FONT FACE="SHREE900, SHREE, sans-serif" SIZE="3">ఆ పెద్దమనుషులలో ఒకరు ఇంజనీరు, రెండవవాడు ఒక ధాన్యవ్యాపారి.&nbsp;<BR>వారు ఆధునిక తత్త్వశాస్త్రాన్ని, విజ్ఞానశాస్త్రాన్ని బాగా చదివారు. ఈ శాస్త్రాల్లోని&nbsp;<BR>ఆధునిక సిద్ధాంతాలకు, ప్రాచీన హైందవ సిద్ధాంతాలకు గల సామ్యతను గమనించి&nbsp;<BR>వారు ముగ్ధులయినారు. వారు మంచివారు, మేధావులు, విద్యావంతులు. వారిలో&nbsp;<BR>ఒకరు చర్చ్‌ని వదిలివేశాడు. రెండవవాడు తానుకూడ అలా చేయవచ్చా? అని&nbsp;<BR>అడిగాడు. ఈ సమావేశం జరిగాక నాకు రెండు విషయాలు తట్టాయి. మనం&nbsp;<BR>చేపట్టిన గ్రంథాన్ని త్వరగా పూర్తిచెయ్యటం ఒకటి. దానివల్ల మనం, రహస్య&nbsp;<BR>సిద్ధాంతాలతో ఏ ప్రమేయంలేక, తాత్త్విక సిద్ధాంతపరమైన మతంతో సంబంధ-&nbsp;<BR>మున్నవారితో కలువగలం. ఈ యిద్దరూ నా మత సంబంధమైన ఆశయాలను&nbsp;<BR>గురించి తెలుసుకోగోరటం రెండవది. ఇది నా కళ్లను తెరిచింది. యథార్థా&nbsp;<BR>నికి మతమంటే కర్మకలాపాలద్వారా, ప్రతీకలద్వారా ఘనీభవించిన తాత్త్విక&nbsp;<BR>సిద్ధాంతం.</FONT></p>
<p><FONT FACE="SHREE900, SHREE, sans-serif" SIZE="3">కొన్ని కర్మకలాపాలను నిర్ణయించి చర్చ్‌ని ఏర్పరచటం ఎంతో ఆవశ్యకం.&nbsp;<BR>అంటే మనం సాధ్యమైనంత త్వరలో కొన్ని ఆశయాలను నిర్ణయించాలి. నువ్వు&nbsp;<BR>శనివారం ఉదయంగాని, అంతకు పూర్వంగాని రాగలిగితే, మన యిద్దరం ‘ఏషి-&nbsp;<BR>యాటిక్‌ లైబ్రరీ’కి పోదాం. లేకపోతే నువ్వే నాకోసం హేమాద్రికోశ మనే&nbsp;<BR>గ్రంథాన్ని సంపాదించ గలిగితే, మనకు కావలసిన విషయాల నన్నింటినీ ఆ&nbsp;<BR>గ్రంథంనుండి గ్రహిద్దాం. నీతోపాటు దయచేసి ఉపనిషత్తులనుకూడ తీసుకురా.&nbsp;<BR>మానవుడి పుట్టుకనుండి మరణంవరకు అనుకూలించే ఒక మహత్తరమైన&nbsp;<BR>న్యాయవిధానాన్ని నిర్ణయిద్దాం. పటిష్టతలేని శుష్క తాత్త్విక సిద్ధాంతం మానవ&nbsp;<BR>జాతిమీద ప్రభావం చూపలేదు.</FONT></p>
<hr class="puTa_virupu">
<table><tr><td><a class=puTa_lanke href=puTa3604.html>p3604</a></td><td>p3605</td><td><a class=puTa_lanke href=puTa3606.html>p3606</a></td></tr></table>
</div></body></html>
