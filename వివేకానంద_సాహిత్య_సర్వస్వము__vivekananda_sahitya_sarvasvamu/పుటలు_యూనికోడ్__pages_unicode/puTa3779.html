<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3778.html>p3778</a></td><td>p3779</td><td><a class=puTa_lanke href=puTa3780.html>p3780</a></td></tr></table>

<p><FONT FACE="TimesNewRoman, Times, serif" SIZE="2">1 5 2</FONT></p>
<p><FONT FACE="SHREE900, SHREE, sans-serif" SIZE="3">వారు, శ్రీమతి బుల్‌, ‘లెగ్గెట్‌ దంపతులు’ దయాళువులైన మరికొందరు తప్ప,&nbsp;<BR>మిగిలిన వారెవరైనా నాపట్ల కనికరం చూపారా? నా ఆశయాలను క్రియారూ-&nbsp;<BR>పంలోకి కొనిరావటానికి సహాయం చేస్తామని ముందుకు వచ్చిన&nbsp;<BR>వారెవరు? అమెరికన్లు విశాల హృదయులుగాన, మరింత ఆధ్యాత్మికంగాను&nbsp;<BR>ఉండటం నేర్చుకోటానికై నా సర్వశక్తిని వినియోగించి, మృత్యుద్వారం చేరేంత&nbsp;<BR>వరకు నేను పాటుపడవలసి వచ్చింది. ఇంగ్లండ్‌లో నేను ఆరు మాసాలే పని&nbsp;<BR>చేశాను. ఐనా ఇక్కడ ఒక్కరు తప్ప నన్ను దూషించిన వారెవ్వరూలేరు. ఆ&nbsp;<BR>ఒక్కరుకూడ ఒక అమెరికన్‌ మహిళ. ఆమె చేసిన పని బైటపడగానే నా ఆంగ్ల-&nbsp;<BR>మిత్రులు ఊరట చెందారు. ఆక్షేపణ లేమాత్రం చేయకపోవటమేగాక, ఇంగ్లీషు&nbsp;<BR>చర్చ్‌కి చెందిన మతాగ్రేసరులు, నాకు ప్రాణమిత్రులైనారు. అడుగకుండానే నా ఉద్య-&nbsp;<BR>మానికి, నాకూ సహాయం లభించింది. ఇంకా ఎక్కువ సహాయం వస్తుందని నా&nbsp;<BR>నమ్మకం. నేను చేసిన పనిని కనిపెట్టివుండటానికి, దానికి సహాయం సంపాదిం-&nbsp;<BR>చటానికి అక్కడొక సంఘముంది. నా ఉద్యమానికి అండగా గౌరవప్రదులైన&nbsp;<BR>నల్గురు పెద్దమనుషులు నావెంట భారతదేశానికి వచ్చారు. ఇంకా రావటానికి&nbsp;<BR>డజన్లమంది సిద్ధంగా ఉన్నారు. నే నీ మారు వెళ్లినప్పుడు వందలమంది రాగలరు.</FONT></p>
<p><FONT FACE="SHREE900, SHREE, sans-serif" SIZE="3">ప్రియాతిప్రియమైన మేరీ, నన్ను గురించి భయపడవద్దు. ఈ లోకం&nbsp;<BR>విశాలమైంది. అత్యంత విశాలం. ‘యాంకీలు’ నామీద కోపించినా నాకు కొంత-&nbsp;<BR>చోటు దొరక్కపోదు. ఏమైనా, నా పని నాకు సంతృప్తిగానే ఉంది. ఏ విషయం-&nbsp;<BR>లోను నేను ముందుగా అంచనాలు వేయను. పరిస్థితులను యథాతథంగా తీసి-&nbsp;<BR>కొన్నాను. భారత జనసామాన్యాన్ని ఉద్ధరించటానికి ఒక యంత్రాంగాన్ని&nbsp;<BR>ఏర్పాటు చెయ్యాలనే ఒకే ఒక ఆశయం నా తలను దహించివేస్తోంది. దాన్ని నెర-&nbsp;<BR>వేర్చటంలో కొంతవరకు జయమొందాను. క్షామం, వ్యాధి, దుఃస్థితి - వీటిమధ్య&nbsp;<BR>చాపలపై పడివున్న కలరా బాధితులైన ఛండాలుల పక్కన కూర్చుండి సేవచేస్తూ,&nbsp;<BR>ఆకలిచే అలమటిస్తున్న ఛండాలులకు అన్నమిడుతూ, నా బాలురు ఏవిధంగా&nbsp;<BR>పాటుపడుతున్నారో, చూస్తే, నీ హృదయం ఆనందంతో నిండిపోయేది. నాకూ,&nbsp;<BR>వారికీ, సర్వేశ్వరుడు సహాయం పంపుతున్నాడు. ‘మానవులంటే ఎంత?’ ఎవడు&nbsp;<BR>నేను అమెరికాలో ఉన్నప్పుడు నా వెంటవున్నాడో, ఎవడు ఇంగ్లండ్‌లో నాతో&nbsp;<BR>వున్నాడో, అపరిచయమైన ఒక ప్రదేశంనుండి మరో ప్రదేశానికి తిరుగాడు-&nbsp;<BR>తూంటే ఎవడు, నా వెంట ఉన్నాడో, అతడు, ఆ నా ప్రియతముడు నా వెంట&nbsp;<BR>ఉన్నాడు. నన్ను గురించి వారు, ఆ శిశువులు, మాట్లాడిన మాటలకు నేనేం ఖాత-&nbsp;<BR>రుచెయ్యను. వారి కంతకంటె ఎక్కువ ఏం తెలుసు? ఏం? నేనా! ఆత్మదర్శనం&nbsp;<BR>చేసుకొని, ఐహిక విషయ నిస్సారతను గుర్తించినవాణ్ణి, ఈ పసిపిల్లల ప్రలాపా-</FONT></p>
<hr class="puTa_virupu">
<table><tr><td><a class=puTa_lanke href=puTa3778.html>p3778</a></td><td>p3779</td><td><a class=puTa_lanke href=puTa3780.html>p3780</a></td></tr></table>
</div></body></html>
