<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1262.html>p1262</a></td><td>p1263</td><td><a class=puTa_lanke href=puTa1264.html>p1264</a></td></tr></table>
<p><FONT FACE="SHREE900, SHREE, sans-serif" SIZE="3">34 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">కాదు. ఆమె బుద్ధిని ఏదో ఆవరించి లొంగదీసుకొన్నది. ఎంత&nbsp;<BR>ప్రయత్నించినా దానినామె విదిలించి వేయజాలదు. ఇది మాయ.</FONT></p>
<p><FONT FACE="SHREE900, SHREE, sans-serif" SIZE="3">‘‘బంగారు ఉన్ని</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3">’’ని సాధించి తేవడానికి మన మందరం ప్రయత్ని-&nbsp;<BR>స్తున్నాం. అది తనకు లభిస్తుందని ప్రతివాడి ఆశ. ఆ ఆశ ఈడేరడం, ఏ రెండు&nbsp;<BR>కోట్లకో ఒక్కవంతు మాత్రమే అని బుద్ధిమంతుడగు ప్రతివాడికీ తెలుసు. కానీ&nbsp;<BR>ప్రతివాడూ, దానికోసం ప్రయత్నిస్తాడు. ఇది మాయ.</FONT></p>
<p><FONT FACE="SHREE900, SHREE, sans-serif" SIZE="3">మృత్యుదేవత మన భూలోకంలో రాత్రింబగళ్లు, వికటతాండవం&nbsp;<BR>ఆడుతోంది. కాని ఎప్పటికీ బ్రతికి ఉంటామనే మనం నమ్ముకొని వుంటాం.&nbsp;<BR>‘‘లోకంలో అత్యంత విచిత్రమైన విషయమేది?’’ అని ధర్మరాజును ప్రశ్నిస్తే&nbsp;<BR>‘‘ప్రతి దినమూ జనులు మన చుట్టూ మరణిస్తున్నారు. కాని తాము మరణించ&nbsp;<BR>మని, మిగిలినవాళ్లు అనుకుంటారు’’ అని ఆయన బదులుచెప్పాడు. ఇది&nbsp;<BR>మాయ.</FONT></p>
<p><FONT FACE="SHREE900, SHREE, sans-serif" SIZE="3">మన బుద్ధి ప్రచారంలోను, మన జ్ఞానంలోను, మన జీవిత సంఘటన-&nbsp;<BR>ల్లోను, అన్నింట్లోకూడ, ఇట్టి విరుద్ధాశయాలు, అతిదారుణ రూపంలో మనల్ని&nbsp;<BR>ఎదుర్కొంటూ ఉంటాయి. సంస్కర్త ఒకడు పుట్టి, ఒక జాతిలోని లోపాలను&nbsp;<BR>సవరింపజూస్తాడు. కానీ అవి సరిపోవడానికి ముందే, మరొకచోట ఒక వేయి&nbsp;<BR>ఇతర లోపాలు తలచూపుతాయి. పడిపోతున్న పాతయింటిని బాగుచేసి, నిలువ&nbsp;<BR>బెట్టినప్పటికీ, ఇంకో భాగం పడిపోతుంది. నిర్బంధ వైధవ్యంవల్ల కలిగే హానిని&nbsp;<BR>గూర్చి మా హిందూ దేశ సంఘ సంస్కర్తలు ఘోషిస్తున్నారు. అవివాహిత స్త్రీ&nbsp;<BR>సమస్యను గూర్చి పాశ్చాత్య దేశాల్లో ఘోష. ఒకచోట అవివాహిత స్త్రీల నుద్ధ-&nbsp;<BR>రించాలి. వారు కష్టాలపాలౌతున్నారు. విధవలను ఇంకోచోట ఉద్ధరించాలి. వారూ&nbsp;<BR>కష్టాలపాలవుతున్నారు. జీర్ణించిన కీళ్లనొప్పివంటి సమస్య యిది. దాన్ని తలనుండి&nbsp;<BR>తరిమితే శరీరానికి చేరుతుంది. అక్కడినుండి తరిమితే పాదాలను బాధిస్తుంది.&nbsp;<BR>చదువు, సంపద, సంస్కృతి - ఇవి ఏ కొద్దిమందికో మాత్రమే అందుబాటులో&nbsp;<BR>ఉండరాదని సంస్కర్తలు బోధిస్తారు. అందరికవి లభించేలా చేయజూస్తారు. దీని-&nbsp;<BR>వల్ల కొందరికి సుఖం కలుగవచ్చు. కానీ, సంస్కృతి పెరిగే కొలదీ శరీర సుఖం&nbsp;<BR>తరిగే అవకాశం వుంది. సుఖజ్ఞానంతోపాటు, అసుఖ&nbsp;<BR>జ్ఞానంకూడ పెరుగుతుంది. అయితే మనకేది మార్గం? ఒకని కేపాటి సంపద&nbsp;<BR>లభిస్తుందో, అంత ఆపద ఇంకొకనికి ఆపాదిల్లి తీరుతుంది. ఇది లోకధర్మం.&nbsp;<BR>అనుభవంలేని యువకులకు ఇది అంతస్పష్టంగా తోచకపోవచ్చు. కానీ చాలాకాలం&nbsp;<BR>జీవించినవారూ, లోకంలోని కష్టనిష్ఠూరాలను తెలిసినవారూ ఇది గ్రహిస్తారు.&nbsp;<BR>ఇది మాయ. ఇవన్నీ నిరంతర సంఘటనలు. ఇది అనివార్యస్థితి. ‘‘ఏల’’ అనే</FONT></p>
<hr class="puTa_virupu">
<table><tr><td><a class=puTa_lanke href=puTa1262.html>p1262</a></td><td>p1263</td><td><a class=puTa_lanke href=puTa1264.html>p1264</a></td></tr></table>
</div></body></html>
