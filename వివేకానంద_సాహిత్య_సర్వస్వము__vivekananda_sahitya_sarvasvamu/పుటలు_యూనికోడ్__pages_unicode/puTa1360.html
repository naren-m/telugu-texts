<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1359.html>p1359</a></td><td>p1360</td><td><a class=puTa_lanke href=puTa1361.html>p1361</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - ఆత్మ, ముక్తి</FONT></p>
<p><FONT FACE="SHREE900, SHREE, sans-serif" SIZE="3">131</FONT></p>
<p><FONT FACE="SHREE900, SHREE, sans-serif" SIZE="3">సంతోషంతో, ధీరతతో, త్రికరణశుద్ధితో, మాటిమాటికి పల్కుతాం. ఈ&nbsp;<BR>అద్వైతభావం, వేదాంతంవల్ల కలుగుతుంది. ఈ భావమొక్కటే శాశ్వతంగా&nbsp;<BR>నిలిచివుండ తగింది. శాస్త్రాలు రేపు నశించవచ్చు. ఈ అద్వైత భావం, మొదట&nbsp;<BR>హీబ్రూ జాతికి స్ఫురించిందో, ఉత్తర ధ్రువ వాసులకు స్ఫురించిందో - అది&nbsp;<BR>ఎవరికి కావాలి? ఇది సత్యమవడం ఒకటే ముఖ్యం. సత్యం సనాతనం (ఎప్పుడూ&nbsp;<BR>ఉండేది). తాను, ఒకరి సొమ్ము కాదని సత్యమే చెబుతోంది. ఈ ఏకైక సత్యాన్ని&nbsp;<BR>తెలిసికోవడానికి మానవులకు, మృగాలకు, దేవతలకు, సమానమైన అధికారం&nbsp;<BR>వుంది. వారంతా దాన్ని గ్రహింతురు గాక! జీవితాన్ని దుఃఖమయం చేసికోవడం&nbsp;<BR>ఎందుకు? సర్వవిధ మూఢవిశ్వాసాలకు, జనులేల ఆహుతి కావాలి? వారిలో&nbsp;<BR>ఇరవై మందైనా, తమ మూఢవిశ్వాసాల్ని త్యజిస్తే, నేను పదివేల జన్మాలైనా&nbsp;<BR>ఎత్తుతాను. అద్వైత సత్యాన్ని తెలిపితే జనులు భయపడతారు. అది మీ దేశంలో&nbsp;<BR>మాత్రమే కాదు. ఆ మతానికి పుట్టినిల్లైన మా దేశంలోకూడ అంతే. ‘‘లోకాన్ని&nbsp;<BR>త్యజించి, అడవులలో నివసించే సన్యాసులకు ఈ భావం తగినది. వారికే ఇది&nbsp;<BR>అనుకూలం. కాని మా బోటి సామాన్య గృహస్థులకు కొంచెం దైవభీతి, కొంచెం&nbsp;<BR>కర్మకలాపం అవసరం’’ అని ఈ విధంగా, మాట్లాడుతారు వాళ్లు.</FONT></p>
<p><FONT FACE="SHREE900, SHREE, sans-serif" SIZE="3">ద్వైత భావాలు, లోకాన్ని చాలాకాలం పరిపాలించాయి. తత్ఫలమే ఇది.&nbsp;<BR>మరో మార్గమేల త్రొక్కి చూడరాదు? అద్వైత భావం, అన్ని మనస్సులకెక్కడం&nbsp;<BR>అంటే - అది కొన్ని యుగాలు పట్టుతుందనడం నిజమే. కాని వెంటనే ఎందుకు&nbsp;<BR>మొదలు పెట్టరాదు? మన జీవితకాలంలో, ఇరవై మందికిది బోధిస్తే, మనం ఘన-&nbsp;<BR>కార్యం చేసినట్లే.</FONT></p>
<p><FONT FACE="SHREE900, SHREE, sans-serif" SIZE="3">‘‘నేను పరిశుద్ధుడిని, ఆనందమయుడిని’’ అని చెప్పుకోవడం సులభమే.&nbsp;<BR>కాని ఆ మాటకనుగుణంగా నడుచుకోవడం చాలా కష్టం. ఇది నిజమే. అద్వైత&nbsp;<BR>భావప్రచారానికి ఇది ప్రతిబంధకంగా వర్తిస్తుందికూడ. కాని ఆదర్శ సిద్ధి&nbsp;<BR>సుసాధ్యమా? ప్రతి పసిబిడ్డకు ఆకాశం కనిపిస్తూంటుంది. కాని ఎంతో&nbsp;<BR>దూరంలో. దూరమనే కారణంవల్ల, ఆకాశాన్ని చూడరాదా? మూఢవిశ్వాసాల&nbsp;<BR>దెస వెళ్లడం మంచిదా? అమృతం లభించకపోతే విషమును త్రాగవచ్చా?&nbsp;<BR>సత్యానుభూతి వెంటనే లభించదను కారణాన అంధకారంలో అల్లాడి, దౌర్బల్య&nbsp;<BR>మూఢవిశ్వాసాలకు లొంగపోవడం మంచిదా?</FONT></p>
<p><FONT FACE="SHREE900, SHREE, sans-serif" SIZE="3">ద్వైతమత రూపాలు పెక్కింటికి నా కాక్షేపం లేదు. వానిలో చాలా నా కిష్టం-&nbsp;<BR>కూడ. కాని దౌర్బల్య భావాలు ఉపదేశించే బోధలన్నిటిని నేను ఆక్షేపిస్తాను.&nbsp;<BR>భౌతిక శిక్షకాని, వైజ్ఞానిక శిక్షకాని, ఆధ్యాత్మిక శిక్షకాని, పొందే ప్రతి పురుషుని,</FONT></p>
<hr class="puTa_virupu">
<table><tr><td><a class=puTa_lanke href=puTa1359.html>p1359</a></td><td>p1360</td><td><a class=puTa_lanke href=puTa1361.html>p1361</a></td></tr></table>
</div></body></html>
