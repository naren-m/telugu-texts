<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2410.html>p2410</a></td><td>p2411</td><td><a class=puTa_lanke href=puTa2412.html>p2412</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 6 2</FONT></p>
<p><FONT FACE="SHREE900, SHREE, sans-serif" SIZE="3">ఆ ప్రయత్నాలు నిర్మాణానికైకాక, నిర్మూలనకే జరిగాయి. అందువల్ల అవి విధిగా&nbsp;<BR>విఫలమయ్యాయి.</FONT></p>
<p><FONT FACE="SHREE900, SHREE, sans-serif" SIZE="3">మనం వారిని ఆశీర్వదించి, వారి అనుభవంనుండి గుణపాఠం నేర్చు-&nbsp;<BR>కుందాం. వికాసమంతా లోపలనుండి వెలుపలికి జరుగవలసిందేనని వారు తెలిసి&nbsp;<BR>కోలేదు; వికాసమనేది, అంతకుముందు జరిగిన సంకోచపు, వ్యాకోచమేనని గుర్తిం-&nbsp;<BR>చలేదు. బీజం తన చుట్టుపక్కల వుండే ద్రవ్యాలను గ్రహిస్తుంది. కానీ, తన ప్రకృ-&nbsp;<BR>తికి అనుగుణంగానే వృక్షంగా వికసించగలదని వారు గ్రహించలేదు. కాబట్టి&nbsp;<BR>ఇందుకు భిన్నంగా జరగాలంటే, హైందవజాతే పూర్తిగా నశించాలి; కొత్తజాతి&nbsp;<BR>ఈ దేశాన్ని ఆక్రమించాలి. అది ఏనాటికీ జరిగేపనికాదు. ప్రాచ్యదేశంలో నయి-&nbsp;<BR>నాసరే, పాశ్చాత్యదేశంలో నయినాసరే యత్నించి చూడండి - భారతదేశం అంత-&nbsp;<BR>రించితేతప్ప ఐరోపా కాజాలదు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశం నశిస్తుందా? సమస్తనీతికి, ఆధ్యాత్మికతకు, ఉత్కృష్టతకు&nbsp;<BR>వృద్ధజనని ఈ దేశం. ఋషులు నడిచిన దేశమిది. నేటికీ ఇక్కడ దివ్యపురుషు&nbsp;<BR>లున్నారు. ఎథీనియా ఋషిదగ్గరనుండి దీపం బదులు తెచ్చుకొని నీ వెంటరా-&nbsp;<BR>వడానికి సిద్ధంగావున్నాను. సోదరా! ఈ విశాలప్రపంచంలోని పట్టణాలలో,&nbsp;<BR>పల్లెల్లో, మైదానాలలో, అడవులలో అన్వేషిస్తాను. ఇంతటి మహాపురుషులను&nbsp;<BR>మరెక్కడైనా చూపండి. ఫలాలనుబట్టి చెట్టు ఘనతను తెలిసికోవచ్చని పెద్దలు&nbsp;<BR>చెప్పినమాట నిజం. భారతదేశంలోని ప్రతి మామిడిచెట్టు దగ్గరి పొండి. దాని&nbsp;<BR>క్రిందపడిన పురుగుకొట్టిన పచ్చికాయలను ఏరుకోండి. వాటిలో ఒక్కొక్కదాన్ని&nbsp;<BR>గురించి వందలకొద్దీ సంపుటాలు పాండిత్యప్రకర్షతో వ్రాయండి. అయినా, ఒక్క-&nbsp;<BR>మామిడిపండును గురించికూడా మీరు చెప్పినట్లుకాదు. చెట్టున పండిన రసంతో&nbsp;<BR>నిండిన పండుకోయండి. అప్పుడే మీకు మామిడిపండును గురించి పూర్తిగా తెలి-&nbsp;<BR>సిందని గ్రహించండి.</FONT></p>
<p><FONT FACE="SHREE900, SHREE, sans-serif" SIZE="3">ఆ విధంగానే, హిందూమతమంటే ఏమో ఈ మహాత్ములు తెలియజేయ-&nbsp;<BR>గలరు. అనేక శతాబ్దాల సంస్కృతి కలిగి, వేల సంవత్సరాల తుఫానుధాటికి తాళి,&nbsp;<BR>నేటికీ చెక్కుచెదరక నిత్యయౌవనదార్ఢ్యంతో నిలిచివున్న ఈ జాతి వృక్షలక్ష&nbsp;<BR>ణాలను, సామర్థ్యాన్ని, శీలాన్ని దీన్నుండి ముందుముందు వ్యక్తంకాగల శక్తులను&nbsp;<BR>ఈ మహాత్ములు నిరూపించగలరు.</FONT></p>
<p><FONT FACE="SHREE900, SHREE, sans-serif" SIZE="3">భారతజాతి నశిస్తుందా? ఐతే, జగత్తులోని ఆధ్యాత్మికతే నశించగలదు!&nbsp;<BR>నైతికపరిపూర్ణత్వమే నశించగలదు. మతంలో అనురాగమాధుర్యమే నశించ&nbsp;<BR>గలదు. ఆశయాలనేవీ నశించగలవు. ఆ స్థానంలో కామం, భోగం, స్త్రీ, పురుష&nbsp;<BR>దేవతలుగా రాజ్యం చేస్తాయి. వాటికి ధనం పౌరోహిత్యం చేయగా, వంచన,&nbsp;<BR>దౌర్జన్యం, పోటీలు, కర్మకలాపాలౌతాయి. జీవాత్మే ఆహుతి అవుతుంది. కానీ</FONT></p>
<hr class="puTa_virupu">
<table><tr><td><a class=puTa_lanke href=puTa2410.html>p2410</a></td><td>p2411</td><td><a class=puTa_lanke href=puTa2412.html>p2412</a></td></tr></table>
</div></body></html>
