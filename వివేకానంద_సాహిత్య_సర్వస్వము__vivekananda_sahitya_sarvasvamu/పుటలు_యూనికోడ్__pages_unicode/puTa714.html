<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa713.html>p713</a></td><td>p714</td><td><a class=puTa_lanke href=puTa715.html>p715</a></td></tr></table>
<p><FONT FACE="SHREE900, SHREE, sans-serif" SIZE="3">నిశ్శ్రేయస మార్గం</FONT></p>
<p><FONT FACE="TimesNewRoman, Times, serif" SIZE="2">2 9 9</FONT></p>
<p><FONT FACE="SHREE900, SHREE, sans-serif" SIZE="3">నప్పుడు దీన్నంతా సృష్టించింది ఎవరు?’’ అలా అన్వేషణ ప్రారంభమైంది. వేల్పు-&nbsp;<BR>లను గురించి, దేవయోనులను గురించి యింకా దేన్ని దేన్నో గురించి వారు ప్రసం-&nbsp;<BR>గించసాగారు. తర్వాత యిదంతా వ్యర్థమని గ్రహించి వారు ఆ అన్వేషణను విర-&nbsp;<BR>మించారనటం స్పష్టం. ఆ కాలంలో వారు బాహ్యప్రపంచంలో అన్వేషించారు.&nbsp;<BR>వారి కేమీ అంతుచిక్కలేదు; తర్వాత వారు స్వయంభువైన ఏకేశ్వరునికోసం&nbsp;<BR>అన్వేషణను ‘లోపల’ సాగించాల్సి వచ్చిందని వేదాలవల్ల తెలుస్తోంది. తారామండ&nbsp;<BR>లంలో, గ్రహాల్లో ఛాయాపథంలో, బాహ్యజగత్తు అంతట్లో మనం ఎంతగా అన్వే-&nbsp;<BR>షించినా ఫలితం శూన్యం. ఈ అన్వేషణవల్ల మన జననమరణ సమస్య ఏనాటికీ&nbsp;<BR>పరిష్కారంకాదు. ఇదే వేదాల్లో మూలభూతమైన ఆశయం. మన లోపలవున్న&nbsp;<BR>అద్భుత యంత్రనిర్మాణాన్ని సంశోధించవలసి వచ్చింది. ఆ సంశోధన సృష్టి&nbsp;<BR>రహస్యాన్ని బట్టబైలుచేసింది; నక్షత్రాలవల్లగాని, సూర్యుడివల్లగాని ఆ మర్మం&nbsp;<BR>తెలియలేదు. మానవుణ్ణి తెరచి లోని అంగవిన్యాసాన్ని మానవదేహాన్ని కాదు&nbsp;<BR>మానవాత్మను పరిశోధించవలసి వచ్చింది; ఆత్మలో వారికి సమాధానం గోచరిం-&nbsp;<BR>చింది. వారు కనుగొన్న సమాధానం ఏమిటి? దేహానికి మరుగున, మనస్సుకు&nbsp;<BR>సైతం మరుగున స్వయంభువైన ఏకేశ్వరుడు వున్నాడు. ఆ పరమాత్మకు జననం&nbsp;<BR>లేదు, మరణం లేదు. స్వయంభువైన అతడు సర్వవ్యాపికూడ. ఎందుకంటె&nbsp;<BR>అతడికి రూపంలేదు. రూపరహితమైంది, స్థలకాలాలచేత పరిచ్ఛినం కానిది&nbsp;<BR>ఒక్కచోటే వుండలేదు. ఎలా వుండగలదు? అది సర్వత్రా వుంటుంది, సర్వ-&nbsp;<BR>వ్యాపి, మనందరిలోను సమానంగా వుంది.</FONT></p>
<p><FONT FACE="SHREE900, SHREE, sans-serif" SIZE="3">మానవుడి ఆత్మ అంటే ఏమిటి? దేవు డొకడున్నాడని, దేవుడితోపాటు&nbsp;<BR>అనంత సంఖ్యాకాలైన ఆత్మలుకూడ వున్నాయని, తత్త్వంలో, రూపంలో, ప్రతి&nbsp;<BR>విషయంలో యీ ఆత్మలు శాశ్వతంగా దేవుడినుండి వేరైనవని ప్రతిపాదించే&nbsp;<BR>మతం ఒకటుంది. ఇది ద్వైతం. ఈ ఆశయం చాల పాతది, ముతకది. మరో-&nbsp;<BR>పక్షం ప్రకారం - యీ దేహం స్వయంపూర్ణమైన ఒక ప్రపంచం. దీన్లో మనస్సు&nbsp;<BR>వుంది. దాని వెనుక వ్యష్ట్యాత్మ వుంది. అలాగే విశ్వమంతా ఒక దేహం. ఆ&nbsp;<BR>దేహంలో విశ్వమనస్సు, దాని వెనుక విశ్వాత్మ వున్నవి. ఈ దేహం విశ్వదేహంలో&nbsp;<BR>భాగం ఐనట్లే యీ మనస్సు విశ్వమనస్సులో భాగం. ఈ ఆత్మ విశ్వాత్మలో&nbsp;<BR>అంశ. అనంతవిశ్వాత్మలో జీవాత్మలన్నీ అంశాలు. ఈ మతానికి విశిష్టాద్వైతమని&nbsp;<BR>పేరు. విశ్వాత్మ అనంతమైన దని మనకు తెలుసు. అనంతంలో భాగా లెలా&nbsp;<BR>వుంటాయి? అదెలా విభజింపబడగలదు? ఎలా ముక్కలు కాగలదు? అనం-&nbsp;<BR>తంలో నే నొక కణాన్నని చెప్పుకోవటం ముచ్చటైన కవిత్వమే కావచ్చు. కాని వివే-&nbsp;<BR>చనచేసే బుద్ధికి అది అసంగతం. అనంతాన్ని విభజించటం అనే మాటకు అర్థం</FONT></p>
<p><FONT FACE="TimesNewRoman, Times, serif" SIZE="2">2vs 2 0</FONT></p>
<hr class="puTa_virupu">
<table><tr><td><a class=puTa_lanke href=puTa713.html>p713</a></td><td>p714</td><td><a class=puTa_lanke href=puTa715.html>p715</a></td></tr></table>
</div></body></html>
