<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2855.html>p2855</a></td><td>p2856</td><td><a class=puTa_lanke href=puTa2857.html>p2857</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">27</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నానాత్వం అనే భావననుండి యివి రూపొందాయి. మానవుడు&nbsp;<BR>ఏకత్వం వైపు పురోగమించే కొద్దీ, ‘నేను’ ‘నీవు’ అనే భావనలు సమసిపోతాయి.&nbsp;<BR>ఈ రెంటి నుండే ‘ధర్మం’ ‘అధర్మం’ అనే ద్వంద్వం పుట్టింది. ఫలానావాడు&nbsp;<BR>నాకంటే వేరు అనే భావన ఎప్పుడు మనస్సులోకి వస్తుందో యితర భేదభావా-&nbsp;<BR>లన్నీ పొడగట్టడానికి ప్రారంభిస్తాయి. పూర్తిగా ఏకత్వం అనుభవంలోకి వచ్చిన&nbsp;<BR>మనిషికిక శోక మోహాలుండవు. ‘‘తత్ర కో మోహః కః శోకః ఏకత్వ మనుప-&nbsp;<BR>శ్యతి’’ - ‘‘ఏకత్వాన్ని పొందిన వానికి శోకమేది? మోహమేది?’’ ఏ రకమైన&nbsp;<BR>బలహీనతా భావాన్నైనా ‘పాపం’ అని చెప్పవచ్చు. ఈ బలహీనత నుండే ఈర్ష్య,&nbsp;<BR>ద్వేషం మొదలైనవన్నీ ఉత్పన్నమౌతున్నవి. కాబట్టి బలహీనతచే పాపంలో&nbsp;<BR>కూరుకుపోయిన ఆత్మపదార్థం పైకి మకిలి పట్టినట్లున్నా లోపల తటస్థంగా&nbsp;<BR>దేదీప్యమానంగా ప్రకాశిస్తున్నది. దానినుండి (ఆత్మనుండి) తొలగిపోయి ఈ&nbsp;<BR>ఐహికమైన మాంసం, ఎముకలతోకూడిన అస్థిపంజరం వైపు తమ దృష్టిని&nbsp;<BR>మళ్లించి, మానవులు ‘నేను, నేను’ అంటున్నారు. ‘నేను’ అనడమే బలహీనత&nbsp;<BR>లన్నింటికీ మూలం.</FONT></p>
<p><FONT FACE="SHREE900, SHREE, sans-serif" SIZE="3">ఈ అలవాటు నుండే జీవితంపై వ్యావహారిక సత్యదృష్టి</FONT><FONT FACE="TimesNewRoman, Times, serif" SIZE="2"> </FONT><FONT FACE="TimesNewRoman, Times, serif" SIZE="2">(relative out-&nbsp;<BR>look)</FONT><FONT FACE="SHREE900, SHREE, sans-serif" SIZE="3"> ఏర్పడింది. ‘పారమార్థిక సత్యం’ ఈ ద్వంద్వాలకు అతీతంగా ఉన్నది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే ఈ ‘వ్యావహారిక సత్యం’ ‘అనుభూతి’ నిజమైనవి&nbsp;<BR>కావా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ‘నేను’ అనే భావం ఎంత వరకు ఉంటుందో, అంతవరకు అది&nbsp;<BR>సత్యమే. ‘నేను’ ఆత్మను అనే అనుభూతి కలుగగానే ఈ జగత్తుయొక్క&nbsp;<BR>వ్యావహారిక సత్తా రూపం </FONT><FONT FACE="TimesNewRoman, Times, serif" SIZE="2">(relative existence)</FONT><FONT FACE="SHREE900, SHREE, sans-serif" SIZE="3"> మిథ్య అయిపోతుంది. ప్రజలు&nbsp;<BR>‘పాపం’ అని చెప్పేది బలహీనత వల్ల కలిగేదే. ‘‘నేను దేహాన్ని’’ అనేది అహం-&nbsp;<BR>భావం యొక్క మరో రూపమే. ‘‘నేను ఆత్మను’’ అనే సత్యం ఎప్పుడు నీ&nbsp;<BR>మనస్సులో సుస్థిరమౌతుందో అప్పుడు నీవు పుణ్య పాపాలకు, ధర్మాధర్మాలకు&nbsp;<BR>అతీతు డౌతావు. శ్రీరామకృష్ణులు చెప్పినట్లు ‘‘నేను’’ ఎప్పుడు నశిస్తుందో,&nbsp;<BR>అప్పుడు అన్ని అనర్థాలు అంతమౌతాయి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! ఈ ‘నేను’ అనే దానికి మొండి ఆయుస్సు ఉన్నది.&nbsp;<BR>దీన్ని హతమార్చటం చాలాకష్టం.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అవును, ఒక దృష్టిలో అది కష్టమే. మరో దృష్టిలో అది అతి-&nbsp;<BR>సులభం. ఈ ‘నేను’ అనేది ఎక్కడ వుందో చెప్పగలవా? అసలెప్పుడూ లేనిదాన్ని&nbsp;<BR>చంపుతానని ఎలా చెప్పగలవు? మిథ్యయైన అహంభావానికే మానవుడు వ్యామో-&nbsp;<BR>హపడుతున్నాడు. ఈ భూతం మనను ఎప్పుడు వదలుతుందో అప్పుడు అన్ని</FONT></p>
<hr class="puTa_virupu">
<table><tr><td><a class=puTa_lanke href=puTa2855.html>p2855</a></td><td>p2856</td><td><a class=puTa_lanke href=puTa2857.html>p2857</a></td></tr></table>
</div></body></html>
