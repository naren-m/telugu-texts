<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1131.html>p1131</a></td><td>p1132</td><td><a class=puTa_lanke href=puTa1133.html>p1133</a></td></tr></table>
<p><FONT FACE="SHREE900, SHREE, sans-serif" SIZE="3">308 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">విషయంలో ఈ సృష్టిక్రమం - అంటే ఈ పదార్థ మెక్కడ నుండి - దేనినుండి&nbsp;<BR>వచ్చిందని ఆలోచించాలి. భవిష్యత్తు ఉన్నదని నిరూపించటానికి వీలైన హేతువులే&nbsp;<BR>భూతకాలమున్నదని నిరూపించటానికి పనికి వస్తాయి. ఈశ్వరేచ్ఛ ఒక్కటేకాక&nbsp;<BR>ఇతర కారణాలు కూడా ఉండి ఉండాలి. పారంపర్యం ఒకటే తగినంత కారణం&nbsp;<BR>కాజాలదు. కొందరు మాకు పూర్వజన్మమున్నట్లు గుర్తులేదంటారు. కాని&nbsp;<BR>పూర్వజన్మ జ్ఞానం గల సందర్భాలు విశేషంగా ఉన్నాయి. ఈ సిద్ధాంతానికి మూలం&nbsp;<BR>యిది: హిందువులు నోరులేని జంతువుల యెడల కరుణ చూపిస్తారు. అందువల్ల&nbsp;<BR>కొన్ని జీవులు జంతువులుగా పుడతాయని మనం విశ్వసిస్తామని వారి నమ్మకం.&nbsp;<BR>జంతువుల పట్ల దయ చూపటానికి విశ్వాసం తప్ప మరో కారణం ఉండవచ్చని వా&nbsp;<BR>రూహించలేరు. ప్రాచీన హిందూ పురోహితుని దృష్టిలో ఉన్నత పథానికి&nbsp;<BR>కొనిపోయేదే మతం. క్రూరత్వం సంపూర్ణంగా పోవాలి; మానవత్వం నశించి&nbsp;<BR>దేవత్వం రావాలి. పునర్జన్మ ఈ మానవలోకం వరకే పరిమితం కాదు. జీవుడు ఇతర&nbsp;<BR>లోకాలకు, పరలోకాలకు వెళ్లగలడు. ఈ లోకంలో మనిషికి పంచేంద్రియాలే&nbsp;<BR>ఉంటాయి. పైలోకంలో అతనికి అష్టేంద్రియా లుండవచ్చు. క్రమంగా అతను&nbsp;<BR>దివ్యుడు అవుతాడు. పరమాత్మలో ఐక్యం అవుతాడు. పరమానంద సాగరంలో&nbsp;<BR>ఓలలాడతాడు.</FONT></p>

<BR>
<hr class="puTa_virupu">
<table><tr><td><a class=puTa_lanke href=puTa1131.html>p1131</a></td><td>p1132</td><td><a class=puTa_lanke href=puTa1133.html>p1133</a></td></tr></table>
</div></body></html>
