<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3152.html>p3152</a></td><td>p3153</td><td><a class=puTa_lanke href=puTa3154.html>p3154</a></td></tr></table>

<p><FONT FACE="SHREE900, SHREE, sans-serif" SIZE="3">ప్రయత్నించారు. మీయందు వినయం, మంచితనం వృద్ధి పొందటానికి కాలం&nbsp;<BR>పడుతుంది. ఈ గుణాలు భారతదేశంలో నిండుగా తొణుకాడుతున్నాయి. నేను&nbsp;<BR>మా దేశంలో పల్లెలకుపోయి రాజనీతిని బోధించడానికి ప్రయత్నిస్తే వారి కర్థం-&nbsp;<BR>కాదు. నేను వేదాంతాన్ని బోధిస్తే తక్షణం వారంతా దాన్ని అర్థం చేసుకుంటారు.&nbsp;<BR>వైరాగ్యభావం భారతదేశపు గాలిలో నిండివుంది. ఇప్పుడు కొంతవరకు తగ్గి&nbsp;<BR>పోయింది. చక్రవర్తులు తమ సింహాసనాలను పరిత్యజించి దేశంలో పేదవారుగా&nbsp;<BR>తిరుగుతారు. పల్లెటూరి సామాన్య బాలికకూడా యిలా చెబుతుంది. ‘‘నాకు&nbsp;<BR>ద్వైతాన్ని బోధించవద్దు - నా రాట్నంకూడ ‘సోఽహం’ ‘సోఽహం’ అంటు-&nbsp;<BR>న్నది.’’ ‘‘నీవు వారి దగ్గరకు పో. వారెందుకట్లా మాట్లాడుతున్నారో అడుగు.’’&nbsp;<BR>‘‘ఇంతవేదాంతం చెప్పిన తర్వాతకూడా గుడిలో రాతికి మ్రొక్కుతున్నారే’’ అని&nbsp;<BR>అడుగు. దానికి వారిలా చెబుతారు. ‘‘మత మెలాంటి దంటే తాను పట్టిన&nbsp;<BR>కుందేటికి మూడేకాళ్లు’’ అనేది. కాని వారి మతం స్వానుభవం. నేను వేదాం-&nbsp;<BR>తిని. అంతా నశించిపోయిన తర్వాతకూడా నేనే ఉంటాను. అంతవరకు అజ్ఞా-&nbsp;<BR>నికిని, నాకును భేదంలేదు. నేను గుడికి పోతాను. నన్ను నేను తెలిసికొనే వరకు&nbsp;<BR>అలా పోతుంటాను. నేను పెద్దల బోధనను విన్నాను. దాన్ని తెలుసుకోవాలి.&nbsp;<BR>అనుభవంలోకి తీసుకురావాలి. వాగ్మిత, శాస్త్రపాండిత్యం యివన్నీ పాండిత్య&nbsp;<BR>లక్షణాలుకాని బంధవిముక్తి హేతువులు కావు. బంధవిముక్తి కొక్కటే మార్గం&nbsp;<BR>- అది స్వాత్మానుభూతి.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: వర్ణాశ్రమాచార విషయాలందలి శ్రద్ధయు, మీరు చెప్పే వేదాంత&nbsp;<BR>భావం ఈ రెండూ కలిసి వుంటాయా?</FONT></p>
<p><FONT FACE="SHREE900, SHREE, sans-serif" SIZE="3">సమా: కలిసి వుండవు. వేదాంతులు వర్ణభేదం ఉండకూడదంటారు.&nbsp;<BR>వర్ణాశ్రమాభిమానులుకూడ వర్ణాన్ని దోషభూయిష్టంగానే తలుస్తారు. ‘‘ఇంత-&nbsp;<BR>కన్న మంచిదాన్ని చూపించండి. తర్వాత దానిని మేం వదలిపెడతాం’’&nbsp;<BR>అంటారు. దానకి బదులేమి చూపిస్తావు? వర్ణభేదం ఎక్కడ లేదు? మీ దేశంలో&nbsp;<BR>కూడా వర్ణాన్ని ఏర్పరచడానికి మీరు ఎంతో శ్రమపడుతున్నారు. ఒకడు చాలా&nbsp;<BR>ధనాన్ని సంపాదిస్తాడు. తక్షణమే నాల్గువందల మందిలో నేనొకణ్ణి అని ప్రకటి-&nbsp;<BR>స్తాడు. అంటే ఉన్నతులలో ఒకడైతినని చంకలు కొట్టుకొంటాడు. మేము వర్ణ-&nbsp;<BR>భేదాలను స్థిరపరిచాము. ఇతర జాతులవారు వర్ణభేదాన్ని నిర్మించుకోడానికి చాల&nbsp;<BR>బాధపడుతున్నారు. మాలో మూఢవిశ్వాసాలు, చెడులు కలవు. మీ సంఘం-&nbsp;<BR>లోను దోషాలున్నాయి. మీవి చాలక మాకున్న వాటినిగూడ అప్పుతీసికొంటే&nbsp;<BR>మీరు బాగుపడుతారా? మా దేశంలో వర్ణభేదాలున్నాయి. కాబట్టే మా ముప్ఫై-&nbsp;<BR>కోట్ల ప్రజలకు తిండి దొరుకుతున్నది. అది నిర్దుష్టమైన సంస్థకాదు. నిజమే.</FONT></p>
<hr class="puTa_virupu">
<table><tr><td><a class=puTa_lanke href=puTa3152.html>p3152</a></td><td>p3153</td><td><a class=puTa_lanke href=puTa3154.html>p3154</a></td></tr></table>
</div></body></html>
