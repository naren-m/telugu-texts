<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1870.html>p1870</a></td><td>p1871</td><td><a class=puTa_lanke href=puTa1872.html>p1872</a></td></tr></table>
<p><FONT FACE="SHREE900, SHREE, sans-serif" SIZE="3">266 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">సామాన్యంగా ఏ రేవునుండైనా, అందులో కలకత్తా వర్తక రేవునుండి, హుగ్లీ-&nbsp;<BR>లాంటి నదిలో ఓడలు రాత్రివేళ బయల్దేరవు. ఓడ సముద్రంలోకి పోయేంత-&nbsp;<BR>వరకూ అధికారం కెప్టెన్‌ చేతిలో వుంటుంది. అంతదాకా అతడే నౌకా&nbsp;<BR>నాయకుడు, అతడే ఆజ్ఞ జారీ చేస్తాడు. ఓడను రేవునుండి సముద్రంలోకి&nbsp;<BR>నడపటం, సముద్రంనుండి రేవులోకి పోనివ్వటం అతడి పని. హుగ్లీ ముఖద్వార&nbsp;<BR>సమీపంలో రెండు ప్రమాద స్థలాలున్నాయి. ఒకటి బడ్జి బడ్జి వద్ద జేమ్స్‌మేరీ&nbsp;<BR>బ్యాంక్స్‌ అనే ప్రాంతం. రెండవది డైమండ్‌ హార్బర్‌లోకి పోవటానికి ముందుగా&nbsp;<BR>వున్న ఇసుక దిబ్బ. సముద్రం పోటులో వున్నప్పుడు, పగలు మాత్రమే కెప్టెన్‌&nbsp;<BR>ఎంతో జాగ్రత్తగా ఓడను నడపగలడు. తదితర పరిస్థితుల్లో నడపటం ప్రమాద&nbsp;<BR>కరం. అందుచేత మాకు హుగ్లీని దాటేందుకు రెండు రోజులు పట్టింది.</FONT></p>
<p><FONT FACE="SHREE900, SHREE, sans-serif" SIZE="3">మీకు హృషీకేశ్‌లోని గంగానది గుర్తుందా? ఆ స్వచ్ఛమైన నీలజలంలో ఐదు&nbsp;<BR>గజాల లోతులోవున్న చేప పొలుసులనైనా మనం లెక్కపెట్టవచ్చును. హిమశీలమైన&nbsp;<BR>తియ్యని, చక్కని నీరు, ‘హరహర’ అంటూ ప్రవహించే ఆ నీటి చప్పుళ్లు, సమీ-&nbsp;<BR>పంలోని జలపాతాల ‘హరహర’ ధ్వనులు మీకు గుర్తున్నాయా? మన ఆ అర-&nbsp;<BR>ణ్యాల్లోని జీవితం, ఆ మాధూకరం, ఆ గంగానదిలోని రాతి లంకలమీద ఆ&nbsp;<BR>భోజనాలు, దోసిళ్లతో కడుపారా నీళ్లను గ్రోలటం, రొట్టెముక్కల కోసం నిర్భ-&nbsp;<BR>యంగా తిరుగుతూన్న ఆ చేపలు మీకు గుర్తున్నాయా? ఆ గంగానదీ జలాల&nbsp;<BR>మీదున్న ప్రేమ, ఆ మహానది వైభవం అనిర్వచనీయాలు. ఆ జలాల చల్లని తాకిడి&nbsp;<BR>మనస్సును శాంతపరచేది. శ్రీనగరం, తెహరి, ఉత్తరకాశీ, గంగోత్రి మొదలైన&nbsp;<BR>ప్రదేశాలగుండా హిమాలయాలమీద ప్రవహించే ఆ గంగానది మీకు గుర్తేకదా.&nbsp;<BR>మీలో కొంతమంది ఆ గంగానదీ జన్మస్థానాన్ని చూసే వున్నారు. కాని కలకత్తా-&nbsp;<BR>లోని మన గంగానదిలో ఒక సమ్మోహనశక్తి వుంది. నీరు కశ్మలంగా, పరమేశ్వర&nbsp;<BR>దేహసాంగత్యంవల్లా అన్నట్లు తెల్లగా వుంటుంది. ఆమె హృదయంమీద&nbsp;<BR>అసంఖ్యాకాలైన ఓడలు తిరుగుతుంటాయి. ఇలా అనిపించటం దేశభక్తో, మరి&nbsp;<BR>చిన్ననాటి సంస్కారాలో ఎవరి కెరుక? గంగామాతకు, హిందువులకు ఎంత&nbsp;<BR>అద్భుతమైన సంబంధముంది? ఇది వట్టి మూఢవిశ్వాసమా? కావొచ్చు. ఈ&nbsp;<BR>హిందువులు గంగ అని జపిస్తూ జీవిస్తారు. మరణ సమయంలో గంగోదకాలు&nbsp;<BR>చల్లుకొంటారు. సుదూర ప్రాంతాల్లోని జనంకూడా తమతో గంగాజలాన్ని రాగి-&nbsp;<BR>పాత్రల్లో భద్రపరచి తీసుకెళతారు. పండుగ లేక పవిత్ర దినాల్లో ఆ రాగిపాత్రల్లోని&nbsp;<BR>గంగాజలాన్ని రెండు మూడు చుక్కలను నోట్లో పోసుకుంటారు. రాజులు, మహా-&nbsp;<BR>రాజులు పెద్ద గుండిగల్లో గంగాజలాన్ని భద్రపరుచుకొంటారు. ఎంతో&nbsp;<BR>ధనవ్యయంతో గంగోత్రినుండి గంగాజలాన్ని రామేశ్వరానికి తీసుకెళ్లి రామేశ్వర</FONT></p>
<hr class="puTa_virupu">
<table><tr><td><a class=puTa_lanke href=puTa1870.html>p1870</a></td><td>p1871</td><td><a class=puTa_lanke href=puTa1872.html>p1872</a></td></tr></table>
</div></body></html>
