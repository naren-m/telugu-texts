<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2657.html>p2657</a></td><td>p2658</td><td><a class=puTa_lanke href=puTa2659.html>p2659</a></td></tr></table>

<p><FONT FACE="SHREE900, SHREE, sans-serif" SIZE="3">పొందింప, శతధా ప్రయత్నించారు. అలాగే మహమ్మదీయయుగంలో కబీర్‌,&nbsp;<BR>నానక్‌, చైతన్యులు; వర్తమానంలో ఆర్యసమాజ, బ్రహ్మసమాజాలు ఉదయించి&nbsp;<BR>వుండకపోతే, యీపాటికి మహమ్మదీయుల సంఖ్యా, క్రైస్తవుల సంఖ్యా భారత-&nbsp;<BR>దేశంలో నేటి హిందువుల సంఖ్యను మించిపోయేవి.</FONT></p>
<p><FONT FACE="SHREE900, SHREE, sans-serif" SIZE="3">నానాధాతు విశిష్టమైన శరీరాన్ని, అనంత భావతరంగాలతో కూడిన మన-&nbsp;<BR>స్సును పోషించటానికి పౌష్టిక ఆహారంకంటె మేలైన దేముంటుంది? కాని&nbsp;<BR>మనశ్శరీరాల పుష్టికీ, రక్షణకూ ఆవశ్యకమైన ఆ ఆహారం సరిగా జీర్ణం కాకపోతే,&nbsp;<BR>మలవిసర్జనాది క్రియలు సరిగా జరుగకపోతే, అదే సకలానర్థాలకూ మూల&nbsp;<BR>మౌతుంది.</FONT></p>
<p><FONT FACE="SHREE900, SHREE, sans-serif" SIZE="3">సమష్టి జీవనంలోనే వ్యష్టిజీవనం, సమష్టి సుఖంలోనే వ్యష్టి సుఖం; సమష్టి&nbsp;<BR>లేనిదే వ్యష్టి ఉనికే అసంభవం. ఇది నిత్య సత్యం - ఇదే విశ్వానికి ఆధారం, తీవ్ర-&nbsp;<BR>సానుభూతితో సమష్టి సుఖమే తన సుఖమనీ, సమష్టిదుఃఖమే తన దుఃఖమనీ&nbsp;<BR>భావిస్తూ, మెల్లగా పురోగమించటమే వ్యష్టి కర్తవ్యం. కర్తవ్యం మాత్రమే కాదు,&nbsp;<BR>దాన్ని అతిక్రమించటం వల్లనే మరణం, పరిపాలించటం వల్లనే అమరత్వం.&nbsp;<BR>ప్రకృతిని వంచించగలవా డెవడు? సమాజపు కళ్లకు గంతలుకట్టి సమాజాన్ని&nbsp;<BR>ఎవ్వడూ అచిరకాలం మోసగించలేడు. పైన ఎంత చెత్తపేరుకొనివున్నా, అడుగున&nbsp;<BR>సర్వజనసానుభూతితో, విశ్వమానవ ప్రేమానురాగాలతో సామాజిక జీవనం&nbsp;<BR>స్పందిస్తూంటుంది. సమాజ ఓరిమి భూమాతను పోలింది; కాని ఒకానొక&nbsp;<BR>రోజు ఆ శుభసమయం ఎంతకాలానికైనా ప్రాప్తిస్తుందిగాక - మేల్కొంటుంది;&nbsp;<BR>ఆ మేల్కొనేటప్పుడు కలిగే పరిస్పందనలు యుగయుగాంతరాలనుండి దానిమీద&nbsp;<BR>పోగుగా ఏర్పడివున్న స్వార్థపరత అనే చెత్తను ఆవలికి విసిరివేస్తుంది.</FONT></p>
<p><FONT FACE="SHREE900, SHREE, sans-serif" SIZE="3">పశుస్వభావంతో పరమమూర్ఖత్వంతో, వేలపర్యాయాలు మన దోషానికి&nbsp;<BR>మనం ప్రతిఫలం అనుభవిస్తున్నా - బాధల పాలవుతున్నా - అతిప్రశస్తమైన యీ&nbsp;<BR>సత్యాన్ని గుర్తించలేకున్నాం. వేల పర్యాయాలు (ప్రకృతిని) మనం వంచింప&nbsp;<BR>ప్రయత్నిస్తుంటాం. కాని మనమే వంచితుల మవుతుంటాం. ఐనా ఎప్పటి ఆటే!&nbsp;<BR>పిచ్చివాళ్లమైన మనం ప్రకృతిని మోసగించగల మనుకొంటాం! ఎంతసేపు, ‘‘మన-&nbsp;<BR>కాయుస్సు, మన కారోగ్యం’’ అనుకొంటూ, సంకుచిత బుద్ధితో స్వార్థాన్ని&nbsp;<BR>పట్టుకొని ప్రాకులాడుతూండటమే జీవితపరమావధిగా భ్రమిస్తుంటాం.</FONT></p>
<p><FONT FACE="SHREE900, SHREE, sans-serif" SIZE="3">వివేకం, జ్ఞానం, ధనం, బలం, వీర్యం మొదలైన వేటివేటిని ప్రకృతి మన-&nbsp;<BR>వద్ద వుంచుతుందో అవన్నీ సమయం వచ్చినప్పుడు వెదజల్లబడటానికే ఉద్దేశింప&nbsp;<BR>బడివున్నాయి; తరచు మనం యీ సత్యాన్ని మరిచి, మన అధీనంలో</FONT></p>
<hr class="puTa_virupu">
<table><tr><td><a class=puTa_lanke href=puTa2657.html>p2657</a></td><td>p2658</td><td><a class=puTa_lanke href=puTa2659.html>p2659</a></td></tr></table>
</div></body></html>
