<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1910.html>p1910</a></td><td>p1911</td><td><a class=puTa_lanke href=puTa1912.html>p1912</a></td></tr></table>
<p><FONT FACE="SHREE900, SHREE, sans-serif" SIZE="3">306 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">మా ఓడ ఉత్తర దిక్కుకేసి ప్రయాణిస్తోంది. ఎర్రసముద్ర తీరంలో ప్రాచీన&nbsp;<BR>నాగరికత వర్థిల్లింది. ఎర్ర సముద్రానికి అటువైపు అరేబియా ఎడారి, యిటు-&nbsp;<BR>పక్క ఈజిప్టు వున్నాయి. ఇది అతిప్రాచీన దేశం. వేల సంవత్సరాల కింద యీ&nbsp;<BR>ఈజిప్టు దేశస్థులు పుంట్‌ (ఇది బహుశ మలబారు కావచ్చును) నుండి బైలుదేరి&nbsp;<BR>ఎర్ర సముద్రాన్ని దాటి క్రమక్రమంగా వారి రాజ్యాన్ని ఈజిప్టుదాకా వ్యాపింప&nbsp;<BR>చేసుకొన్నారు. వారి రాజ్యవిస్తరణ, వారి నాగరికత ఎంతో ఆశ్చర్యాన్ని కలిగి-&nbsp;<BR>స్తుంది. గ్రీకులు వీరి శిష్యులు. వారి రాజులకు నిర్మించిన గోరీలకు ‘పిరమిడ్స్‌’&nbsp;<BR>అని పేరు. శరీరమంతా సింహంగా, ముఖం మాత్రం మానవస్త్రీగా వున్న&nbsp;<BR>‘స్ఫింక్స్‌’ అనే దేవతల బొమ్మలతో వుండే ఆశ్చర్యకరమైన కట్టడాలు నేటికీ నిలిచి&nbsp;<BR>వున్నాయి. ఇప్పటికీ ఆ రాజుల కళేబరాలు పిరమిడ్స్‌లో భద్రంగా వున్నాయి.&nbsp;<BR>ప్రాచీన ఈజిప్టు దేశస్థులు యిక్కడ నివసించారు. వారి జుట్టు ఉంగరాలుగా తిరిగి&nbsp;<BR>వుండేది. వారు చెవులకు పోగులు పెట్టుకొనేవారు. తెల్లని ధోవతులను&nbsp;<BR>లుంగీలుగా కట్టుకొనేవారు. హైక్సోలు, ఫారోలు, పర్షియా చక్రవర్తులు,&nbsp;<BR>అలెగ్జాండర్‌, టాలమీ మొదలైనవారు, రోమన్‌ అరబ్బు విజేతలు యీ ఈజిప్టులో&nbsp;<BR>వరలారు. ఎన్నో శతాబ్దాల క్రితమే వారు తమ చరిత్రనంతా వారి పురాతన లిపిలో&nbsp;<BR>పాపరాసు అనే మొక్కనుండి తయారుచేసిన కాగితంమీద, రాతి పలకలమీద,&nbsp;<BR>మట్టికుండలమీద వివరంగా లిఖించారు.</FONT></p>
<p><FONT FACE="SHREE900, SHREE, sans-serif" SIZE="3">ఐసిస్‌ పూజించబడింది, హోరస్‌ వర్ధిల్లింది యీ దేశంలోనే. ఈ ప్రాచీన&nbsp;<BR>ఈజిప్టు దేశస్థులు మనిషి మరణించినప్పుడు అతని సూక్ష్మశరీరం తిరుగు&nbsp;<BR>తుందని, అతని స్థూల కళేబరానికి ఏవిధమైన గాయం కలిగినా అది అతడి&nbsp;<BR>సూక్ష్మశరీరంలో ప్రతిబింబిస్తుందని, యీ స్థూలశరీరాన్ని నాశనం చేస్తే ఆ&nbsp;<BR>సూక్ష్మశరీరంకూడా నశిస్తుందని విశ్వసించేవారు. కాబట్టే యీ నిర్జీవ కళేబరా-&nbsp;<BR>లను భద్రపరచటానికి వారంత శ్రమపడేవారు. అందుచేతనే రాజులకు, చక్ర&nbsp;<BR>వర్తులకు యింత పెద్ద పిరమిడ్లు నిర్మించారు. వీటి నిర్మాణంలో పాపం ఎన్ని&nbsp;<BR>ఉపాయాలను అవలంబించారో! ఎంత శ్రమ పడ్డారో! కాని వారి ప్రయాసంతా&nbsp;<BR>వ్యర్థమైంది. ఈ పిరమిడ్లలో వుంచబడ్డ ధనరాసులచే ఆకర్షితులై దొంగలు వీటికి&nbsp;<BR>కన్నాలువేసి, వాటిలోని మాయగదుల్లోకి చొరబడి ఆ రాజుల శవాలను ఎత్తుకు-&nbsp;<BR>పోయారు. ఇది జరిగింది యిప్పుడు కాదు. ఇదికూడా ఆ ప్రాచీన ఈజిప్టు&nbsp;<BR>దేశస్థుల పనే. ఐదారు వందల సంవత్సరాల క్రితం యూదు, అరబ్బు వైద్యులు&nbsp;<BR>యీ ఎండిపోయిన ప్రాచీన శవాల్లో గొప్ప ఔషధప్రక్రియ లున్నట్లు నమ్మి, యీ&nbsp;<BR>మందులను ఐరోపా అంతటా రోగుల కిచ్చేవారు. యునానీ, హకిమీల పద్ధతుల్లో</FONT></p>
<hr class="puTa_virupu">
<table><tr><td><a class=puTa_lanke href=puTa1910.html>p1910</a></td><td>p1911</td><td><a class=puTa_lanke href=puTa1912.html>p1912</a></td></tr></table>
</div></body></html>
