<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3151.html>p3151</a></td><td>p3152</td><td><a class=puTa_lanke href=puTa3153.html>p3153</a></td></tr></table>
<p><FONT FACE="SHREE900, SHREE, sans-serif" SIZE="3">ప్రశ్నోత్తరాలు</FONT></p>
<p><FONT FACE="Bookman-Light, Bookman, serif" SIZE="2">323</FONT></p>
<p><FONT FACE="SHREE900, SHREE, sans-serif" SIZE="3">జరిగిందన్నాను?’’ ఆయన యిట్లన్నాడు. ‘‘భగవంతుని వద్దనుండి నావద్దకొక&nbsp;<BR>రాయబారి వచ్చాడు.’’ ఇది ఆయన సమాధానం. ద్వేషం, కోపం, అసూయ,&nbsp;<BR>అతనిలో లేవు. అతడు దేనికీ చలించడు. అతడు ప్రేమనిలయం. అతడు ప్రేమ-&nbsp;<BR>శక్తిచేత సర్వశక్తిమంతుడైనాడు. నిజమైనయోగి అట్లుంటాడు. యోగి కానివాడు&nbsp;<BR>బానిస అవుతాడు. ఆహారానికి బానిస, భార్యకు బానిస, పిల్లలకు బానిస.&nbsp;<BR>ప్రపంచంలో అతడు దేనికి బానిసకాడు? ఎవడు దేనికీ బానిసకాడో అతడే నిజ-&nbsp;<BR>మైన పురుషుడు! అతడే నిజమైన యోగి. ‘‘సర్వసమత్వాన్ని&nbsp;<BR>పొందినవాడికి భేదభావం ఎలా వుంటుంది? భగవంతుడు పవిత్రుడు. అందరు&nbsp;<BR>పవిత్రులే. అందుచేత వారిలో భగవంతుడుంటాడు. వారు ఈశ్వరునిలో&nbsp;<BR>ఉంటారు.’’ (గీత </FONT><FONT FACE="TimesNewRoman, Times, serif" SIZE="2">V - 19</FONT><FONT FACE="SHREE900, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: యోగులు వర్ణాశ్రమ భేదాన్ని మన్నిస్తారా?</FONT></p>
<p><FONT FACE="SHREE900, SHREE, sans-serif" SIZE="3">సమా: మన్నించరు. మానసిక పరిణతి పొందని వారికోసం వారి క్రమ-&nbsp;<BR>వికాసానికే కావింపబడిన వ్యవస్థయే వర్ణం!</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: ఈ సమాధి స్థితికిని భారతదేశంలోని వేడికిని సంబంధమేమైనా&nbsp;<BR>వుందా?</FONT></p>
<p><FONT FACE="SHREE900, SHREE, sans-serif" SIZE="3">సమా: ఇదేమి ప్రశ్న! సముద్రమట్టానికి పదహేడువేల అడుగుల ఎత్తున&nbsp;<BR>వుండే హిమాలయాల్లోను, ఉత్తరధ్రువ సమీపంలో గల దారుణ శీతలస్థితి-&nbsp;<BR>లోను, సర్వవేదాంతం రూపొందింది. యోగు లక్కడనే సమాధిస్థితిని&nbsp;<BR>పొందారు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: అంత చల్లనిచోట యిలాంటి సాధన చేయడానికి వీలున్నదా?&nbsp;<BR>సమా: వీలున్నది. అక్కడనే వీలున్నది. ప్రతివాడును జన్మతో వేదాం-&nbsp;<BR>తియే. మీరందరును వేదాంతులే. మీరు బ్రతుకుచున్న ప్రతినిమిషమును ఆ&nbsp;<BR>రహస్యమునే ఘోషించుచున్నది. లోకంలో సుఖం స్థాపింపవలయుననడం నీవు&nbsp;<BR>భావించిన ధ్యేయమేకదా! నీవు నిజమైన వేదాంతివి. కాని నీకది తెలియడం-&nbsp;<BR>లేదు. నీకు తెలియకుండ నీలో నీతి ఉంది. వేదాంతమంటే నీలోని నీతిని&nbsp;<BR>చూపేది. అది సర్వమతాలయొక్క సారం.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: మా పాశ్చాత్యులలో సమైక్యాన్ని బోధించే సాంఘిక సూత్రాలు&nbsp;<BR>లేవంటారా? ప్రాచ్యులలో మీకంటె ఎక్కువ ఆ<ర్దత కలవారుంటారా?</FONT></p>
<p><FONT FACE="SHREE900, SHREE, sans-serif" SIZE="3">సమా: పాశ్చాత్యులు ఎక్కువ క్రూరులనుకొంటాను. ప్రాచ్యులకున్నంత&nbsp;<BR>భూతదయ వారికి లేదు. దానికి కారణమిది. మీ నాగరికత నిన్నమొన్నటిది.&nbsp;<BR>జాతి అనే గుణం వృద్ధిపొందటానికి కాలం కావాలి. మీకు లౌకికమైన శక్తి&nbsp;<BR>అధికంగా ఉన్నది. అందుచేత మీరు మనస్సును అదుపులో పెట్టుకోవటానికి</FONT></p>
<hr class="puTa_virupu">
<table><tr><td><a class=puTa_lanke href=puTa3151.html>p3151</a></td><td>p3152</td><td><a class=puTa_lanke href=puTa3153.html>p3153</a></td></tr></table>
</div></body></html>
