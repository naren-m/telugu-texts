<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1222.html>p1222</a></td><td>p1223</td><td><a class=puTa_lanke href=puTa1224.html>p1224</a></td></tr></table>
<p><FONT FACE="SHREE900, SHREE, sans-serif" SIZE="3">399</FONT></p>
<BR>
<p><FONT FACE="SHREE900, SHREE, sans-serif" SIZE="3">మానవుని దివ్యత్వం</FONT></p>
<BR>
<p><FONT FACE="SHREE900, SHREE, sans-serif" SIZE="3">మహిళలు తమ ప్రియభర్తలతో సహగమనం చేసి, స్వర్గానికి చేరుకోవటం అనే&nbsp;<BR>ఆచారం కేవలం భారతదేశానికే పరిమితం కాదు. అలాంటి ఆత్మాహుతులు&nbsp;<BR>ప్రతిదేశంలోనూ జరిగాయి. ఏ దేశంలోనైనా సరే, అది అతిశయ దురావేశమే. ఇతర&nbsp;<BR>దేశాల్లో మాదిరే, భారతదేశంలోకూడా అలాంటివి చాలా అరుదుగా జరుగు&nbsp;<BR>తుంటాయి. భారతదేశంలో ప్రజలు స్త్రీలను కాల్చరు; మంత్రకత్తెలను వారెన్నడూ&nbsp;<BR>సజీవదహనం చేయలేదు - అని వక్త మరల నొక్కిచెప్పారు.</FONT></p>
<p><FONT FACE="SHREE900, SHREE, sans-serif" SIZE="3">నాటి ఉపన్యాస విషయాన్ని ప్రారంభించటానికి ముందు వివేకానంద&nbsp;<BR>స్వామి, మానవజీవిత భౌతిక - మానసిక - ఆధ్యాత్మిక గుణాలను విశ్లేషించి చెప్పటానికి&nbsp;<BR>పూనుకొన్నారు. ఈ దేహం పైనుండే చిప్ప. మనసు అనేది పని      చేసేదే అయినా&nbsp;<BR>అది ఒక వింతభాగం. విలక్షణ అవిభాజ్య స్వరూపం గలది         ఆత్మ. అఖండ&nbsp;<BR>ఆత్మస్వరూపాన్ని సాక్షాత్కరించుకోవటమే ముక్తి (సాల్వేషన్‌). దాన్ని హిందువులు&nbsp;<BR>ముక్తి అంటారు. నిజమే సుమా! అనిపించే వాదనావైఖరితో    వక్త ప్రతిజీవుడు&nbsp;<BR>స్వతంత్రుడే అని నిరూపించాడు. ఎందుకంటే పరతంత్రుడే అవుతే, జీవుడు&nbsp;<BR>అమృతత్త్వాన్ని పొందలేడు. జీవునికి ఈ సాక్షాత్కారం ఎలా కలిగే అవకాశముందో&nbsp;<BR>తెలిపే ఒక కథను తమ దేశ కథల నుండి వారు ఉదాహరించి చెప్పారు. ఒక సింహం&nbsp;<BR>నిండు గర్భంతో ఉండి, గొఱ్ఱెపైకి దూకటంలో పిల్లను కని చనిపోతుంది. ఆ&nbsp;<BR>సింహంపిల్లను గొఱ్ఱెయే తన పాలిచ్చి పెంచుతుంది. అలా చాలా ఏండ్లు&nbsp;<BR>గడిచిపోతాయి. ఆ సింహపు పిల్ల తాను గొఱ్ఱెననే అనుకుంటూ ఉంటుంది. అలాగే&nbsp;<BR>జీవిస్తూ ఉంటుంది. ఒకరోజు మరొక సింహం, దాన్ని చూస్తుంది.        దాన్ని ఒక&nbsp;<BR>చెరువు వద్దకు తీసుక వెళుతుంది. గొఱ్ఱెసింహం చెరువు నీటిలో తన ప్రతిబింబాన్ని&nbsp;<BR>చూస్తుంది. తన ప్రతిబింబం, రెండవ సింహాన్ని పోలివుండటం చూసి, తానెవరో&nbsp;<BR>నిజం తెలుసుకుంటుంది. ఆత్మ తేజాన్ని గుర్తించి సహజ&nbsp;<BR>స్వరంతో గర్జిస్తుంది. గొఱ్ఱెలా జీవించే సింహంలా చాలామంది ఏ మూలలకో&nbsp;<BR>ఒదిగిపోయి, ‘‘మేం పాపులం’’ అనుకుంటున్నారు; సాధ్యమైనంత నీచులుగా&nbsp;<BR>ప్రవర్తిస్తుంటారు. ఆత్మ దివ్యత్వాన్ని, పరిపూర్ణతను వారు ఇంకా గుర్తించరు.&nbsp;<BR>స్త్రీల్లోగానీ పురుషుల్లోగానీ ‘‘నేను’’ అన్న భావన ఆత్మే. ఆత్మ స్వతంత్రమైతే,&nbsp;<BR>‘అనంతాఖండం’ నుండి దాన్ని వేరుచేయటం ఎలా? తటాకం మీద సూర్యదేవుడు&nbsp;<BR>ప్రకాశిస్తూ ఉంటే, వేలాది ప్రతిబింబాలు క్రింద కనిపిస్తాయి కదా! గొప్పదైనా&nbsp;<BR>మూలబింబం కనిపిస్తున్నా, అర్థమవుతున్నా, ఒక్కొక్క ప్రతిబింబం కూడా వేరుగా&nbsp;<BR>కనిపించేటట్లు, ఒక్కొక్క జీవాత్మ వేరుగా ఉన్నట్లు తోస్తుంది. ఆత్మలింగరహితం,&nbsp;<BR>అఖండ ముక్తదశ నధిగమించినప్పుడు, శారీరక మాత్రమైన స్త్రీత్వ పుంస్త్వాలతో&nbsp;<BR>దానికేమిటీ పనీ? ఈ సందర్భంలో వక్త స్వీడన్‌బర్గ్‌ తత్త్వశాస్త్ర సముద్ర లోతులకు</FONT></p>
<hr class="puTa_virupu">
<table><tr><td><a class=puTa_lanke href=puTa1222.html>p1222</a></td><td>p1223</td><td><a class=puTa_lanke href=puTa1224.html>p1224</a></td></tr></table>
</div></body></html>
