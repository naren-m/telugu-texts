<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2819.html>p2819</a></td><td>p2820</td><td><a class=puTa_lanke href=puTa2821.html>p2821</a></td></tr></table>

<p><FONT FACE="SHREE900, SHREE, sans-serif" SIZE="3">‘‘చూడు. నువ్వు చూడుని దగ్గరకు పోయి అతడు నాకు మహోపకారం&nbsp;<BR>చేశాడని, అతని విందు నా నిర్వాణానికి సహకరించినదని అతడితో చెప్పు’’ అని&nbsp;<BR>ఆదేశించాడు. అప్పుడు ఎంతోమంది ఉపదేశార్థం అతని దగ్గరి కొచ్చారు.&nbsp;<BR>‘‘ఇప్పుడు అతని దగ్గరకు పోవద్దు. అతడు మరణించ నున్నాడు’’ అని శిష్యు&nbsp;<BR>డొకడు వారిని వారించాడు. కాని వారి మాటలను విన్న బుద్ధుడు వారిని తన&nbsp;<BR>దగ్గరకు పిలిచి, బోధించాడు. మరి కొంతమంది వచ్చారుగాని శిష్యుడిక వారిని&nbsp;<BR>పోనివ్వలేదు. మరణించనున్న బుద్ధుడు, శిష్యుణ్ణి దగ్గరకు పిలిచి తన అంతిమ-&nbsp;<BR>బోధన చేశాడు: ‘‘ఓ ఆనందా! మహానిర్వాణంలో ప్రవేశించనున్నాను. నాకోసం&nbsp;<BR>ఏడ్వవద్దు. నన్ను గురించి దుఃఖించవద్దు ... నీ ముక్తికోసం నువ్వే జాగ్రత్తగా&nbsp;<BR>ప్రయత్నించు. మీలో ప్రతిఒక్కరూ నా వంటివారే. నేను నీకన్నా ఏవిధంగానూ&nbsp;<BR>గొప్పవాడిని కాను. స్వప్రయత్నంతోనే నే నీనాడు ఈ స్థితిని పొందాను. మీరు-&nbsp;<BR>కూడా ప్రయత్నించి నా ఈ (బుద్ధ) స్థితిని పొందండి.’’</FONT></p>
<p><FONT FACE="SHREE900, SHREE, sans-serif" SIZE="3">బుద్ధుని ఈ మాటలు మరువజాలనివి: ‘‘ఒక పాత పుస్తకం ప్రామాణిక&nbsp;<BR>మని దాన్ని నమ్మవద్దు. మీ పూర్వీకులు చెప్పారని నమ్మవద్దు. మీవంటి ఇతరు&nbsp;<BR>లందరూ నమ్ముతున్నారని నమ్మవద్దు. ప్రతిదానిని పరీక్షించి, పరిశీలించిన&nbsp;<BR>పిమ్మటే నమ్ము. అది బహుజనులకు తోడ్పడుతుందని తెలిస్తే దాన్ని ఇతరుల&nbsp;<BR>కివ్వండి.’’ ఈ మాటలంటూ అతడు నిర్వాణంలో ప్రవేశించాడు. అత డెంత&nbsp;<BR>ధీరుడో, మేధావంతుడో చూడండి. దేవుడు లేడు, దేవతలు లేరు. దయ్యాలు&nbsp;<BR>లేవు, ఎవ్వరూ లేరు, ఏ సందేహాలూ లేవు. మరణక్షణంలోకూడా అతని&nbsp;<BR>మెదడులోని ప్రతి ఒక్క అణువూ పరిపూర్ణం, ఎటువంటి దిగ్భ్రాంతీ లేదు;&nbsp;<BR>అతని బోధనల నన్నిటినీ నేను అంగీకరించను, వీరును అంగీకరింపకపో&nbsp;<BR>వచ్చును. ఐనా అతని శక్తిలోని ఒక్క చిన్నబిందువైనా నా కుంటే ఎంత బాగుం-&nbsp;<BR>డేది? ప్రపంచంలోని శ్రేష్ఠుడు, మేధావంతుడైన తత్వజ్ఞు డతడు. జీవితంలో అత&nbsp;<BR>డెప్పుడూ క్రూరమైన పౌరోహితశక్తి ఎదుట తలవంచి ఎరుగడు. అందరితోటి,&nbsp;<BR>అన్నిచోట్ల ఒకేవిధమైన ప్రవర్తన, దుఃఖితులతో దుఃఖిస్తూ , దీనులకు సహక-&nbsp;<BR>రిస్తూ, గాయకులతో పాడుతూ, బలవంతులలో బలవంతుడైనవాడు; అన్నిచోట్ల&nbsp;<BR>మూర్తీభవించిన సమర్థుడు, పౌరుషుడు.</FONT></p>
<p><FONT FACE="SHREE900, SHREE, sans-serif" SIZE="3">అతడిలో ఇన్ని సుగుణాలు ఉన్నాయనేది నిజమే. కాని అతడి సిద్ధాంతం&nbsp;<BR>నాకు అర్థం కావటంలేదు. హిందువులు భావించేట్లు మనిషిలో ‘ఆత్మ’ ఉందనే&nbsp;<BR>సిద్ధాంతాన్ని అతడు నిరాకరించాడు. మనిషిలో మార్పులేక, శాశ్వతంగా ఉండేది&nbsp;<BR>ఒకటి ఉంటుందని హిందువుల నమ్మకం. అనాది, అనంతమైనదాన్ని మేం&nbsp;<BR>‘ఆత్మ’ అని పిలుస్తాం. అలాగే ఈ విశ్వమంతటాకూడ శాశ్వతమైన ‘బ్రహ్మ’</FONT></p>
<hr class="puTa_virupu">
<table><tr><td><a class=puTa_lanke href=puTa2819.html>p2819</a></td><td>p2820</td><td><a class=puTa_lanke href=puTa2821.html>p2821</a></td></tr></table>
</div></body></html>
