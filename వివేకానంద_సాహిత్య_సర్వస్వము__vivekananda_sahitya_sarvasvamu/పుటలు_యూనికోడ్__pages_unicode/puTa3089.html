<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3088.html>p3088</a></td><td>p3089</td><td><a class=puTa_lanke href=puTa3090.html>p3090</a></td></tr></table>

<p><FONT FACE="SHREE900, SHREE, sans-serif" SIZE="3">నన్నారు. దేవాలయానికిగాని, సాధు దర్శనానికిగాని పోయేటప్పుడు వట్టి&nbsp;<BR>చేతులతో పోకూడదని విన్నాను. కాబట్టి కొన్ని పళ్లు, మిఠాయిలు తీసుకొని-&nbsp;<BR>పోయి ఆయన ముందుంచాము. స్వామీజీ వాటిని చేతులతో స్వీకరించి తన తల-&nbsp;<BR>వరకు ఎత్తి, మేము నమస్కరించటానికి ముందే ఆయన మాకు నమస్కరిం-&nbsp;<BR>చారు. నాతో వచ్చిన యిద్దరు మిత్రులలో ఒకరు స్వామీజీతో చదువుకున్నవాడు.&nbsp;<BR>స్వామీజీ అతన్ని గుర్తుపట్టి కుశలప్రశ్నలు వేశారు. తర్వాత మమ్మల్ని తన&nbsp;<BR>ప్రక్కన కూర్చోబెట్టుకున్నారు. ఆయనను దర్శించి ఆయన మాటలు వినాలని&nbsp;<BR>ఎంతోమంది యితరులుకూడా వచ్చారు. కొంతమంది పెద్దమనుష్యులు వేసిన&nbsp;<BR>కొన్ని ప్రశ్నలకు సమాధానం చెప్పి స్వామీజీ తనమాటల సందర్భంలో ప్రాణా-&nbsp;<BR>యామాన్ని గూర్చి మాట్లాడటం మొదలుపెట్టారు. అంతకుముందే మేం&nbsp;<BR>ముగ్గురం స్వామీజీ వ్రాసిన ‘రాజయోగం’ అనే గ్రంథాన్ని చాలాజాగ్రత్తగా&nbsp;<BR>చదివాము. ప్రాణాయామాన్ని గూర్చి ఆరోజు ఆయన దగ్గర విన్నదాన్నిబట్టి,&nbsp;<BR>ఆయనకున్న జ్ఞానంలో ఏ కొంచెమో మాత్రమే ఆ గ్రంథంలో వ్రాయబడినట్లు&nbsp;<BR>కన్పించింది. ఆయన చెప్పింది కేవలం పుస్తక జ్ఞానంవల్ల కలిగింది కాదనికూడా&nbsp;<BR>నాకు అర్థమైంది. సత్యదర్శనం చేసినవాడుగాని, ధార్మిక క్లిష్టసమస్యలను - శాస్త్ర-&nbsp;<BR>పరిచయం ఎంతవున్నా - యింత స్పష్టంగాను, వివరంగాను ఎవరు విశదం చేయ-&nbsp;<BR>గలరు?</FONT></p>
<p><FONT FACE="SHREE900, SHREE, sans-serif" SIZE="3">ప్రాణాయామం మీద ఆయన ప్రసంగం మూడున్నర గంటలనుండి&nbsp;<BR>సాయంత్రం ఏడున్నరవరకు కొనసాగింది. సమావేశం పూర్తయి మేము తిరిగి-&nbsp;<BR>వచ్చేటప్పుడు నా సహచరులు యిలా అడిగారు. ‘‘ మా మనస్సులలో ఉన్న&nbsp;<BR>ప్రశ్నలను గూర్చి స్వామీజీ ఎలా గ్రహించారు? మేము ఆ ప్రశ్నలు అడుగుతా-&nbsp;<BR>మన్న మా కోర్కెలను నీవు ఆయనకు తెలియజేశావా?’’</FONT></p>
<p><FONT FACE="SHREE900, SHREE, sans-serif" SIZE="3">ఇది జరిగిన కొన్నాళ్లకు నేను స్వామీజీని బాగ్బజారులో ఉన్న కీ.శే. ప్రియ-&nbsp;<BR>నాథ ముఖర్జీగారి యింట్లో దర్శించాను. అక్కడ బ్రహ్మానందస్వామి, యోగా&nbsp;<BR>నందస్వామి, శ్రీ గిరీశఘోషు, అతుల్‌బాబు, ఒకరో యిద్దరో యితర మిత్రు-&nbsp;<BR>లున్నారు. నేనిలా అడిగాను. ‘‘స్వామీజీ, మొన్న మిమ్మల్ని దర్శించటానికి&nbsp;<BR>వచ్చిన యిద్దరు పెద్దమనుష్యులు ప్రాణాయామాన్ని గురించి మిమ్మల్ని కొన్ని-&nbsp;<BR>ప్రశ్నలు అడగాలనుకున్నారు. మీ రీదేశానికి తిరిగి రాకముందు వ్రాసిన రాజయో-&nbsp;<BR>గాన్ని చదవటంవల్ల వారికి ఆ సందేహాలు కలిగినాయి. వాటినిగూర్చి నాతో&nbsp;<BR>చెప్పారు. కాని ఆరోజు వాళ్లు ఏమీ ప్రశ్నించకముందే వాళ్ల మనస్సులో కలిగిన&nbsp;<BR>ఆ సందేహాలను మీరే లేవనెత్తి సమాధానం చెప్పారు. వాళ్లు ఆశ్చర్యపడి ఆ&nbsp;<BR>సందేహాలనుగూర్చి ముందుగా మీకు చెప్పానేమోనని నన్ను ప్రశ్నించారు.’’</FONT></p>
<hr class="puTa_virupu">
<table><tr><td><a class=puTa_lanke href=puTa3088.html>p3088</a></td><td>p3089</td><td><a class=puTa_lanke href=puTa3090.html>p3090</a></td></tr></table>
</div></body></html>
