<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1568.html>p1568</a></td><td>p1569</td><td><a class=puTa_lanke href=puTa1570.html>p1570</a></td></tr></table>
<p><FONT FACE="SHREE900, SHREE, sans-serif" SIZE="3">340 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">బిచ్చగాండ్రమే. ప్రకృతిలోని ప్రతిదానిచేతా, ఇటూ అటూ తన్నులు&nbsp;<BR>తింటూండవలసిందే. సృష్టిలోని ప్రతిదానికీ దాస్యం చేయవలసిందే. సహాయం-&nbsp;<BR>కోసం ప్రాకులాడుతూ ప్రపంచమంతా తిరగవలసిన వాళ్లమే. అయినా, సహాయం-&nbsp;<BR>మాత్రం ఎక్కడినుండీ లభించదు. లేనిపోని వారినెవరినో కల్పించుకొని, వారి&nbsp;<BR>దగ్గర మొరపెట్టుకొంటూ వుంటాం. కాని అది నిరుపయోగం. ఇంకా అది&nbsp;<BR>లభిస్తుందనే పేరాశ వదల్లేక, ఏడుస్తూ, దేవురిస్తూనే వుంటాం. ఇలా ఒక జన్మ&nbsp;<BR>గడుస్తుంది; ఇంకొకటి వస్తుంది; కాని మళ్లీ వెనుకటి ఆటే సాగుతూంటుంది.</FONT></p>
<p><FONT FACE="SHREE900, SHREE, sans-serif" SIZE="3">స్వతంత్రులు కండి! ఎవరినుండీ దేన్నైనా సరే ఆశించకండి! వెనక్కి తిరిగి&nbsp;<BR>మీ పూర్వజన్మలను పరిశీలిస్తే, ఇతరుల సహాయాన్ని వేడుతూ, సదా మీరు&nbsp;<BR>వాపోతూనే వున్నామనీ, కానీ అది మీకు ఎన్నడూ లభించలేదనీ మీరు తప్పక&nbsp;<BR>గ్రహించగలరు సుమండీ! ఏదైనా సహాయం మీకు చేకూరితే అది మీ లోపల-&nbsp;<BR>నుండి మాత్రమే వచ్చింది సుమండీ! మీరు దేనికై పాడుపడ్డారో అదే (ఆ కర్మ&nbsp;<BR>ఫలమే) మీకు లభించింది. అయినా, సదా మీరు ఇతరుల సహాయానికై&nbsp;<BR>దేవిరించడం ఆశ్చర్యం. శ్రీమంతుని ఇంటి చావిడి ఆశ్రితులతో ఎప్పుడూ నిండి&nbsp;<BR>వుంటుంది. కాని అక్కడ కనిపించే వాళ్లు మారిపోతూనే వుంటారు. ఆ&nbsp;<BR>బిచ్చగాండ్లు ఆ శ్రీమంతుని వల్ల తమకు ఏదో ఒక గొప్పమేలు చేకూరుతుందని&nbsp;<BR>ఆశపడతారే కానీ, వారికట్టిది ఎన్నడూ లభించదు. అట్లే ఆశలపై ఆశలు&nbsp;<BR>పెంచుకొంటూ, మన జన్మలనన్నీ ఆశలతోనే గడుపుతూ వుంటాం. ఈ ఆశలు&nbsp;<BR>అంతులేనివి. ఆశను విడనాడుమని వేదాంతం బోధిస్తోంది. మీరు దేనినైనా&nbsp;<BR>ఆశించడ మెందుకు? అంతా మీదే కదా? ఇంతెందుకు? సర్వమూ మీరు కారా?&nbsp;<BR>దేనికోసం మీరు అర్థించడం? ఒక రాజుకు పిచ్చెత్తి, తన దేశపు రాజును&nbsp;<BR>చూడాలని యింటింటా వెదకడం మొదలుపెట్టాడట! తానే ప్రభువైనప్పుడు&nbsp;<BR>వానికి ప్రభువు కనిపించడమేమిటి? అతడు, తన దేశంలోని ప్రతి గ్రామంలో,&nbsp;<BR>ప్రతి నగరంలో, ఇంటింట్లో ఏడుస్తూ వెదకవచ్చు. కాని అది వ్యర్థం. తానే రాజై-&nbsp;<BR>నప్పుడు ఆ వెదకడం ఉపయోగకరమా? కాబట్టి మనమే బ్రహ్మమనే విషయం&nbsp;<BR>తెలిసికొని, బ్రహ్మంకోసమని పిచ్చివారిలాగా ఎక్కడో వెదకడం మానాలి! మనమే&nbsp;<BR>బ్రహ్మమని గ్రహిస్తే ఆనందం పొందగలం. సంతృప్తీ కలుగుతుంది. కాబట్టి మీ&nbsp;<BR>పిచ్చిపోకడల నన్నిటినీ కట్టిపెట్టి, నాట్యరంగంలోని వేషధారిలాగా ఈ జగత్తున&nbsp;<BR>మీ పాత్రను నిర్వహించండి!</FONT></p>
<p><FONT FACE="SHREE900, SHREE, sans-serif" SIZE="3">ఇలా ఈ దృష్టే మారిపోయింది. ఈ జగత్తు శాశ్వత కారాగారంగా&nbsp;<BR>వుండటానికి బదులు, క్రీడారంగంగా మారిపోయింది. స్పర్థకు నిలయమైన&nbsp;<BR>ప్రదేశంగా వుండటానికి బదులు ఆనందనిలయమై ఒప్పింది. సంతత వసంతం.</FONT></p>
<hr class="puTa_virupu">
<table><tr><td><a class=puTa_lanke href=puTa1568.html>p1568</a></td><td>p1569</td><td><a class=puTa_lanke href=puTa1570.html>p1570</a></td></tr></table>
</div></body></html>
