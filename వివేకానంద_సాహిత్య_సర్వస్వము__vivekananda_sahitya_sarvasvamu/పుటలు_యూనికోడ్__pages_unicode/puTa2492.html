<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2491.html>p2491</a></td><td>p2492</td><td><a class=puTa_lanke href=puTa2493.html>p2493</a></td></tr></table>

<p><FONT FACE="SHREE900, SHREE, sans-serif" SIZE="3">బదులిచ్చాడు. ‘‘మరి నీ కుటుంబంవారు నీ పాపాల్లోకూడా పాలుపంచు&nbsp;<BR>కొంటారా?’’ అని ముని అడిగాడు. ‘‘తప్పక’’ అన్నాడు. ‘‘చాల మంచిది. నన్ను&nbsp;<BR>పారిపోనివ్వకుండా యిక్కడే కట్టివుంచు. నువ్వు ఇంటికెళ్లి నీ వారిని అడిగి&nbsp;<BR>చూడు, నువ్వు సంపాదిస్తున్న ధనాన్ని పాలుపంచుకొన్నట్లుగానే నీ పాపాల్లో పాలు-&nbsp;<BR>పంచుకుంటారేమో’’ అని నారదుడు, వాణ్ణి ఇంటికి పంపేశాడు. అలాగే వాడు&nbsp;<BR>ముందు తండ్రి వద్దకెళ్ళి ‘‘నాయనా, నేను మిమ్మల్ని ఎలా పోషిస్తున్నానో మీకు&nbsp;<BR>తెలుసా?’’ అని అడిగాడు. ‘‘నాకు తెలియదు’’ అన్నాడు తండ్రి. ‘‘నేను దారి-&nbsp;<BR>దోపిడిగాణ్ణి, మనుషులను చావగొట్టి వారి సొమ్ము దోచుకుంటాను’’ అని&nbsp;<BR>చెప్పాడు కొడుకు. ‘‘ఏమిటి, అదా నువ్వు చేస్తున్నది? నువ్వు జాతిబాహ్యుడవి.&nbsp;<BR>దూరంగా పో’’ అంటూ తండ్రి కసురుకున్నాడు. అప్పుడు అతడు తల్లి వద్దకెళ్లి&nbsp;<BR>‘‘అమ్మా, మిమ్మల్ని నేను ఏంచేసి పోషిస్తున్నానో తెలుసా?’’ అని అడిగాడు. తెలి-&nbsp;<BR>యదందామె. ‘‘దోపిడీ, హత్యలూ చేసి’’ అన్నాడు వాడు. ‘‘ఎంత ఘోరం!’’&nbsp;<BR>అంటూ తల్లి అరిచింది. ‘‘మరి నా పాపాల్లో నువ్వు పాలుపంచుకొంటావా?’’&nbsp;<BR>అని కొడుకు అడిగాడు. ‘‘నే నెందుకు పంచుకోవాలి? నేను దోపిడీ చెయ్యలేదే’’&nbsp;<BR>అంది తల్లి. అప్పు డతడు తన భార్యవద్ద కెళ్ళి ‘‘నేను మిమ్మ ల్నందర్నీ ఎలా&nbsp;<BR>పోషిస్తున్నానో తెలుసా?’’ అని అడిగాడు. తెలియదందామె. ‘‘నేను దారిదోపిడి-&nbsp;<BR>గాణ్ణి, ఎన్నో ఏళ్లుగా, యీ దోపిడీలు చేస్తున్నాను. ఆ విధంగా&nbsp;<BR>గదా నేను మిమ్మల్నందర్నీ పోషిస్తున్నాను. ఇప్పుడు తెలుసుకోగోరేది ఏమంటే&nbsp;<BR>- నా పాపాల్లో పాలుపంచుకోవటానికి నువ్వు సిద్ధమేనా?’’ అని అతడు&nbsp;<BR>ఆతురతతో అడిగాడు. ‘‘పాపం పాలు నాకు లేనే లేదు. నువ్వు నా భర్తవి. నన్ను&nbsp;<BR>పోషించటం నీ బాధ్యత’’ అని ఆమె నిష్కర్షగా చెప్పేసింది.</FONT></p>
<p><FONT FACE="SHREE900, SHREE, sans-serif" SIZE="3">దొంగకు కళ్లు తెరుచుకొన్నాయి. ‘‘ఇది లోకం తీరు. ఎవరికోసమై నేను&nbsp;<BR>దోపిళ్లు చేస్తున్నానో అలాటి నా ప్రాణబంధువులు సైతం నా కర్మఫలంలో పాలు&nbsp;<BR>పంచుకోరు.’’ ఇలా భావించి వాడు, నారదుడు బంధితుడైన చోటుకు తిరిగి&nbsp;<BR>వచ్చేశాడు. ఆయన కట్లు విప్పి, ఆయన పాదాలమీద వ్రాలి, జరిగినదంతా చెప్పి&nbsp;<BR>‘‘నేనేం చెయ్యాలి? నన్ను ఉద్ధరించండి’’ అని ప్రార్థించాడు. ‘‘ఇప్పటి నీ జీవన&nbsp;<BR>విధానాన్ని వదలిపెట్టు. నీ కుటుంబీకుల్లో ఎవరికీ నీ మీద నిజమైన ప్రేమ లేదని&nbsp;<BR>యిప్పుడు నీకు తెలిసివచ్చింది కదా! కాబట్టి యీ భ్రాంతులను వదలుకో. నీ&nbsp;<BR>సిరిసంపదల్లో వారు పాలుపంచుకొంటారు. ఏ క్షణంలో నువ్వు నిర్ధనుడవవు-&nbsp;<BR>తావో, మరుక్షణంలోనే వారు నిన్ను త్యజిస్తారు. అందరూ మంచిలో భాగ&nbsp;<BR>హారులే గాని చెడులో భాగహారులు కారు. కాబట్టి సర్వకాలసర్వావస్థల్లో ఎవడు&nbsp;<BR>మనకు అండగా వుంటాడో ఆ సర్వేశ్వరుణ్ణే ఆరాధించు. ఆయన మనలను</FONT></p>
<hr class="puTa_virupu">
<table><tr><td><a class=puTa_lanke href=puTa2491.html>p2491</a></td><td>p2492</td><td><a class=puTa_lanke href=puTa2493.html>p2493</a></td></tr></table>
</div></body></html>
