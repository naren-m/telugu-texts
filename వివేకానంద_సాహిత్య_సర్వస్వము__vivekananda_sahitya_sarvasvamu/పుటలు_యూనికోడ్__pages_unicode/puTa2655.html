<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2654.html>p2654</a></td><td>p2655</td><td><a class=puTa_lanke href=puTa2656.html>p2656</a></td></tr></table>
<p><FONT FACE="SHREE900, SHREE, sans-serif" SIZE="3">ఆధునిక భారతదేశం</FONT></p>
<p><FONT FACE="Bookman-Light, Bookman, serif" SIZE="2">219</FONT></p>
<p><FONT FACE="SHREE900, SHREE, sans-serif" SIZE="3">పాదాలమీదపడ్డ అతిదుర్బలమైన నక్కనైనా చంపదని కవి వాక్కు. పాలితులైన&nbsp;<BR>జనులు క్షణమైనా రాజసింహభోగేచ్ఛకు అడ్డుతగిలితే వినాశమే వారి గతి; అతడి&nbsp;<BR>ఆజ్ఞలను తలదాలిస్తే, సురక్షితులు. విశేషమేమంటే, బహుజనహితార్థం వ్యక్తిగత&nbsp;<BR>స్వార్థత్యాగ ప్రయోజనాన్ని, సర్వజన సామాన్యాభ్యుదయార్థ ప్రయత్నాల్లోగాని,&nbsp;<BR>అభిప్రాయాల్లోగాని అందరి ఏకీభావానికి గల విశేషప్రయోజనాన్ని పూర్తిగా&nbsp;<BR>గుర్తించిన సమాజమే దేశంలో - పూర్వకాలంమాట అలావుంచితే, వర్తమానం-&nbsp;<BR>లోనైనా - కానరాకుంది. కాబట్టే రాజుల ఆవశ్యకత. సమాజమే రాజులను&nbsp;<BR>ఏర్పరుస్తుంది, చెదరిపోయిన సామాజిక శక్తులు వారిలో కేంద్రీకృతాలై తిరిగి&nbsp;<BR>వారిలోనుండే సమాజశరీరంలో అంతటా ప్రసరించి దాన్ని ప్రాణవంత మొన-&nbsp;<BR>రుస్తాయి. బ్రాహ్మణాధిపత్య ప్రారంభస్థితిలో జిజ్ఞాస మొదట ప్రబోధం నొంది,&nbsp;<BR>తరువాత తన్నిరంతర పోషణ ఎలా శైశవావస్థలోనే నిలిచి వుంటుందో - అలాగే&nbsp;<BR>క్షత్రియాధిపత్య ప్రారంభస్థితిలో ప్రబల భోగేచ్ఛ గోచరించి, తరువాత దాని&nbsp;<BR>సంతృప్తికై శాస్త్రాలూ కళలూ నిర్మితాలై, అవి అభివృద్ధి నొందించబడతాయి.&nbsp;<BR>మహావైభవాన్వితుడైన చక్రవర్తి అధికారంచే నిక్కివుండే తన తలను పేదల&nbsp;<BR>పర్ణకుటీరంలో నక్కి దాచుకోగలడా? జనసామాన్యం తినే సామాన్యాహారం&nbsp;<BR>ఆతని రుచులను సంతృప్తి నొందిస్తుందా?</FONT></p>
<p><FONT FACE="SHREE900, SHREE, sans-serif" SIZE="3">ఎవరి వైభవం భూతలంమీద సాటిలేనిదో, ఎవరు ప్రత్యక్షదైవమో అలాటి&nbsp;<BR>భూపాలుని భోగ్యవస్తునిచయాన్ని సామాన్యమానవుడు కన్నెత్తి చూడ్డమే మహా-&nbsp;<BR>పాపం. దాన్ని పొందాలని తలిస్తే, యిక చెప్పనక్కర్లేదు. రాజశరీరం సామాన్య&nbsp;<BR>మానవశరీరం వంటిదికాదు. ఏ మాలిన్యంచేతా అపవిత్రం కావింపజాలనంతటి&nbsp;<BR>పవిత్రం అది; రాజశరీరం మరణాతీతమనికూడా కొన్నిదేశాల్లో భావింపబడు-&nbsp;<BR>తోంది. అసూర్యంపశ్యలైన రాజపత్నుల విషయంకూడ యిలాటిదే, -&nbsp;<BR>సూర్యుడు సైతం వారి సౌందర్యాన్ని తిలకించరాదు! కాబట్టి సామాన్య మానవ&nbsp;<BR>లోకంనుండి వారు అతిజాగ్రత్తతో కాపాడబడుతూంటారు. కాబట్టే పర్ణకుటీర-&nbsp;<BR>స్థానంలో మహారాజ దివ్యభవంతులు వెలశాయి. స్వర్గసీమనుండి వెలువడుతోందా&nbsp;<BR>అని తలపించే మధుర లయాత్మకమైన సంగీతం గ్రామీణుల కోలా&nbsp;<BR>హలాన్ని అణచివేసింది. మెల్లమెల్లగా ప్రాకృతవనాలు, గ్రామీణుల మోటు వేష-&nbsp;<BR>భూషాదులూ పోయి వాటిస్థానంలో మనోహర వనవాటికలు, మంజులోద్యా-&nbsp;<BR>నాలు, చిత్రప్రదర్శనశాలలు, రమణీయ శిల్పాలు, సున్నితమైన విలువైన ఉడు-&nbsp;<BR>పులు - యివన్నీ చోటుచేసుకొన్నాయి. లక్షలమంది తెలివైనవారు విశేష&nbsp;<BR>పరిశ్రమతోకూడిన వ్యవసాయాన్ని విడిచిపెట్టి, తమ సూక్ష్మబుద్ధిని ప్రదర్శింప</FONT></p>
<hr class="puTa_virupu">
<table><tr><td><a class=puTa_lanke href=puTa2654.html>p2654</a></td><td>p2655</td><td><a class=puTa_lanke href=puTa2656.html>p2656</a></td></tr></table>
</div></body></html>
