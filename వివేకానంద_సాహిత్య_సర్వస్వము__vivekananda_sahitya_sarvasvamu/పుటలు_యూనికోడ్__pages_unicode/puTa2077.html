<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2076.html>p2076</a></td><td>p2077</td><td><a class=puTa_lanke href=puTa2078.html>p2078</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 8</FONT></p>
<p><FONT FACE="SHREE900, SHREE, sans-serif" SIZE="3">ఈ విధంగా మన మతాన్ని గూర్చిన ప్రధానాంశాలను, అంటే ముఖ్య&nbsp;<BR>సూత్రాలను, మీకు తెలుపడానికి ప్రయత్నించాను. ఇక దాని అనుష్ఠానాన్నిగూర్చి&nbsp;<BR>నాలుగు మాటలు చెప్పవలసివుంది. ప్రస్తుతం భారతదేశంలోవున్న పరిస్థితుల్లో&nbsp;<BR>అనేక శాఖాసంప్రదాయాలు బయలుదేరడం సహజమే. నిజానికి భారతదేశంలో&nbsp;<BR>అనేక శాఖాసంప్రదాయాలు వుండనే వున్నాయి. కాని అవి ఒకదాంతో ఒకటి&nbsp;<BR>పోరాటాలు చేయకుండా వుండటం విడ్డూరం. శైవుడు, ప్రతి వైష్ణువుడు నరకం&nbsp;<BR>పాలబడవలసిందే అని అనడం లేదు. వైష్ణవుడూ, ప్రతి శైవుని నరకంలో కూలు-&nbsp;<BR>దువుగాక అని శపించడమూ లేదు. ‘‘ఇది నా మార్గం; నీ మార్గంలో నీవు పో.&nbsp;<BR>చివరికి, మనమంతా కలిసికోగలం’’ అని ప్రతి దైవభక్తుడూ అంటాడు. భారత&nbsp;<BR>దేశంలో ఈ విషయం అందరికీ తెలుసు. ఇదే ఇష్టదేవతా సిద్ధాంతం. భగవంతుని&nbsp;<BR>పూజించడంలో అనేక విధానాలున్నాయని మన ప్రాచీనులు ఎప్పుడో గ్రహించారు.&nbsp;<BR>వివిధ స్వభావ గుణాలకు సరిపడేలా, వేర్వేరు మార్గాలుండాలని వారు తెలిసి-&nbsp;<BR>కొన్నారు. భగవంతుని చేరడంలో మీ మార్గం, నా మార్గం కాకపోవచ్చు. ఒకవేళ&nbsp;<BR>అది నాకు అపకారాన్ని చేయవచ్చు. కాని ప్రతివాడూ, ఒకే మార్గాన్ని అవలం-&nbsp;<BR>బించి తీరాలనే భావనే చాలా అనర్ధకం, అర్థంలేనిది. అట్టి భావాన్ని పూర్తిగా&nbsp;<BR>త్యజించాలి. అందరూ ఒకే మతాభిప్రాయం కలిగి, ఒకే మార్గంలో నడువవలసి&nbsp;<BR>వస్తే, లోకం మునిగిపోతుంది. అప్పుడు మతాలన్నిటి బుద్ధి వికాసమంతా నాశన&nbsp;<BR>మైపోతుంది. వైవిధ్యమే జీవితానికి మూలాధారం. అది అంతరించినపుడు సృష్టి&nbsp;<BR>పూర్తిగా విలయమవుతుంది. భావంలో ఈ వైవిధ్యం కాపాడుకొనేంత వరకే&nbsp;<BR>మనం సజీవులమై వుంటాం. వైవిధ్యమున్నంతమాత్రాన మనం పోట్లాడుకోనక్క-&nbsp;<BR>ర్లేదు. నీ మార్గం నీకు మంచిది. నా మార్గం నాకు మంచిది. నా మార్గానికి&nbsp;<BR>సంస్కృతంలో నా ‘ఇష్టదైవం’ అని పేరు. ప్రపంచంలోని, ఏ మతంతోకూడ&nbsp;<BR>మనకు వైరం లేదని మీరు ముఖ్యంగా జ్ఞప్తిలో వుంచుకోవాలి. మనలో ప్రతివానికీ&nbsp;<BR>వాని ‘ఇష్టదైవ’ ముంది. కాని ఇతరులు వచ్చి ‘మా మార్గమే ఏకైక మార్గం’&nbsp;<BR>అంటూ తన సంప్రదాయాన్ని మనకు బలాత్కారంగా అంటగట్టజూస్తే, మనం&nbsp;<BR>వాళ్ళను మందలించవలసి వుంది. వారి మాటలు వింటే మనకు నవ్వొస్తుంది.&nbsp;<BR>భగవంతుని చేరడానికి వేరొక మార్గంలో పోతున్నారనే కారణంగా సోదరులను&nbsp;<BR>నాశనం చేయజూచే ఇలాటి ప్రజలు ప్రేమనుగూర్చి బోధలు చేయబూనడం పరి-&nbsp;<BR>హాసాస్పదం. వారి ప్రేమ అంతగా పాటించదగింది కాదు. తన మార్గానికి భిన్న-&nbsp;<BR>మైన మార్గంలో నడిచే ఇంకొక మానవుని చూచి సహించలేనివారు ప్రేమనేమి&nbsp;<BR>బోధిస్తారు? వారిదే ప్రేమయితే, ఇక ద్వేషమంటే ఎలాంటిది? క్రీస్తునుగాని,&nbsp;<BR>బుద్ధునిగాని, మహమ్మదునుగాని, మరే ప్రవక్తనుగాని పూజించండని బోధించే,</FONT></p>
<hr class="puTa_virupu">
<table><tr><td><a class=puTa_lanke href=puTa2076.html>p2076</a></td><td>p2077</td><td><a class=puTa_lanke href=puTa2078.html>p2078</a></td></tr></table>
</div></body></html>
