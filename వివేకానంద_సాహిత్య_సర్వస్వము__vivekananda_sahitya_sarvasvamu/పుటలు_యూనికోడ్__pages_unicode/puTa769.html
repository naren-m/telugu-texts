<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa768.html>p768</a></td><td>p769</td><td><a class=puTa_lanke href=puTa770.html>p770</a></td></tr></table>

<p><FONT FACE="TimesNewRoman, Times, serif" SIZE="2">3 5 4</FONT></p>
<p><FONT FACE="SHREE900, SHREE, sans-serif" SIZE="3">దేహం ఆత్మయొక్క ఆవరణమైనట్లు ఆత్మ ఈశ్వరుడియొక్క దేహం&nbsp;<BR>వంటిది. నే నెలా ప్రకృతి ఆత్మనో, ఈశ్వరు డలాగే నా ఆత్మయొక్క ఆత్మ.&nbsp;<BR>నువ్వొక కేంద్రం. దానిద్వారా నీ ప్రకృతినంతా నువ్వు దర్శిస్తావు. ఈ ప్రకృతి,&nbsp;<BR>ఆత్మ, ఈశ్వరుడు కలసి విశ్వమనే ఏకరూపమవుతుంది. కాబట్టి అవి కలసే&nbsp;<BR>వున్నాయి. ఇక క్రైస్తవుల ‘ట్రెనిటీ’ని చాలవరకు పోలిన వేరొక విధమైన&nbsp;<BR>త్రిమూర్తివున్నాడు. ఈశ్వరుడు కేవలుడు, నిర్గుణుడు. నిర్గుణుడిగా మనం&nbsp;<BR>ఈశ్వరుణ్ణి చూడలేం. దాన్ని ‘నేతి’, ‘నేతి’ అని మాత్రమే చెప్పగలం. ఐనా ఈశ్వ-&nbsp;<BR>రుణ్ణి ఇదమిత్థంగా నిర్వచించగలిగే గుణాలుమాత్రం మనం తెలిసికోగలం. మొద-&nbsp;<BR>టిది సత్‌. రెండవది చిత్‌ - జ్ఞానం. మూడవది ఆనందం - ఇవి మీయొక్క&nbsp;<BR>ఫాదర్‌, సన్‌, హోలీఘోస్ట్‌కు సమానంగా వున్నాయి. తండ్రి ప్రతి వస్తువుకు జన్మ-&nbsp;<BR>కారణమైన సత్‌. పుత్రుడు జ్ఞానం. క్రీస్తులో ఈశ్వరుడు వ్యక్తమవుతాడు. క్రీస్తుకు&nbsp;<BR>పూర్వం భగవంతుడు అన్నిచోట్లా అన్నిప్రాణుల్లో వుండినాడు. కాని క్రీస్తులో&nbsp;<BR>ఆతణ్ణి గురించిన జ్ఞానం ఎక్కువగా పొందాం. ఇదే ఈశ్వరుడు. మూడవది&nbsp;<BR>ఆనందం. హోలీ స్పిరిట్‌. నీ కీ జ్ఞానం కలిగిన వెంటనే ఆనందం కలుగు&nbsp;<BR>తుంది. నీలో నువ్వు క్రీస్తును దర్శించటానికి ప్రారంభించగానే నీకు ఆనందం&nbsp;<BR>కలుగుతుంది. అది యీ మూడింటిని ఐక్యం చేస్తుంది.</FONT></p>

<hr class="puTa_virupu">
<table><tr><td><a class=puTa_lanke href=puTa768.html>p768</a></td><td>p769</td><td><a class=puTa_lanke href=puTa770.html>p770</a></td></tr></table>
</div></body></html>
