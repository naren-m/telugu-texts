<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1843.html>p1843</a></td><td>p1844</td><td><a class=puTa_lanke href=puTa1845.html>p1845</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">239</FONT></p>
<p><FONT FACE="SHREE900, SHREE, sans-serif" SIZE="3">నిస్సంశయంగా ప్రతిధ్వనిస్తుంది. శిల్పి, చిత్రకారుడు, గాయకుడు, నటుడు -&nbsp;<BR>ఏ కళోపాసకుడైనా - ‘ప-రీ’లో ముందుగా ప్రఖ్యాతి పొందగలిగితే, యితర&nbsp;<BR>దేశాల గౌరవాన్ని, ఆమోదాతిశయాన్ని సులభంగా సంపాదించుకొంటాడు.</FONT></p>
<p><FONT FACE="SHREE900, SHREE, sans-serif" SIZE="3">మన దేశంలో ‘ప-రీ’ ప్రతికూలపక్షాన్ని గూర్చి మాత్రమే - అది ఘోర&nbsp;<BR>ప్రదేశమనీ, భూలోక నరకమనీ - వింటాం. ఆంగ్లేయుల్లో కొందరి కీ&nbsp;<BR>అభిప్రాయం వుంది; ఇతర దేశాల్లోని ఐశ్వర్యవంతులు - జీవితంలో ఇంద్రియ&nbsp;<BR>సుఖానుభూతినే పరమసుఖంగా ఎంచేవారు - ‘ప-రీ’ నగరం దుర్నీతికి,&nbsp;<BR>ఇంద్రియభోగాలకు నిలయమని భావించటం సహజమే.</FONT></p>
<p><FONT FACE="SHREE900, SHREE, sans-serif" SIZE="3">కాని పాశ్చాత్యఖండ మహానగరాలు - లండన్‌, బెర్లిన్‌, వియన్నా,&nbsp;<BR>న్యూయార్క్‌ మొదలైనవి - అన్నింట్లోను యిదే స్థితి నెలకొనివుంది. ఒక&nbsp;<BR>ముఖ్య వ్యత్యాసం మాత్రం వుంది: ఇతర నగరాల్లో ఇంద్రియభోగ మార్గాలు చప్ప-&nbsp;<BR>నివి, మొరటువి; కాని నాగరికతా నిలయమైన ‘ప-రీ’లోని సుకుమారభోగాన్ని&nbsp;<BR>యితర నగరాల్లోని అసభ్య భోగాలతో పోల్చటం, నెమలి నృత్యాన్ని&nbsp;<BR>బురదలో పొర్లాడే అడవిపందితో పోల్చటం వంటిది.</FONT></p>
<p><FONT FACE="SHREE900, SHREE, sans-serif" SIZE="3">సుఖంగా జీవిస్తూ ఆ సుఖాన్ని అనుభవిస్తుండాలనే లాలస లోకంలో ఏ&nbsp;<BR>జాతికి లేదు? లేకపోతే, ధనాన్ని ఆర్జించినవారు తక్కిన అన్నిచోట్లను వదిలివేసి&nbsp;<BR>తక్షణమే ‘ప-రీ’కి వెళ్లటం ఎందుకు? రాజులు, చక్రవర్తులు మారుపేరుతో&nbsp;<BR>‘ప-రీ’లో ప్రచ్ఛన్నంగా జీవిస్తూ, యీ ఇంద్రియభోగ జలావర్తంలో స్నాన&nbsp;<BR>మాడటాన్ని ఎందుకు సుఖజీవనంగా ఎంచాలి? ఈ లాలస అన్ని దేశాల్లోను&nbsp;<BR>వుంది. దాని సిద్ధికై ఎన్ని కష్టాలైనా పడతారు. ఒకే వ్యత్యాసం వుంది. ఫ్రెంచ్‌ వారు&nbsp;<BR>దాన్నొక సమగ్ర విద్యగా చేశారు. భోగాల నెలా అనుభవించాలో వారికి తెలుసు.&nbsp;<BR>భోగమనే నిచ్చెన పైమెట్టును వారెక్కగలిగారు.</FONT></p>
<p><FONT FACE="SHREE900, SHREE, sans-serif" SIZE="3">ఇలా ఐనా, ‘ప-రీ’లోని అసభ్య నాట్యాల్లో, వేడుకల్లో ఎక్కువ భాగం విదే-&nbsp;<BR>శీయుల ఆనందం కోసమే; ఫ్రెంచ్‌వారు ఎంతో జాగ్రత్తపరులు. వారు వ్యర్థంగా&nbsp;<BR>ఎన్నడూ ధనవ్యయం చెయ్యరు. అక్కడున్న భోగాతిశయాలు,&nbsp;<BR>ఒక్కపూట భోజన ఖర్చే మనిషికి చేటుతెచ్చేటంతటి వ్యయాన్నికోరే భోజన&nbsp;<BR>హోటళ్లు, కాఫీ హోటళ్లు ధనికులు, వివేకహీనులు ఐన విదేశీయుల కోసమే&nbsp;<BR>ఏర్పడ్డాయి. ఫ్రెంచ్‌వారు ఎంతో నాజూకుపరులు; మర్యాద బాగా చూపిస్తారు;&nbsp;<BR>వారి ప్రవర్తన రమ్యం, మధురం; ధనాన్ని లాక్కోవటంలో వారు ప్రవీణులు,&nbsp;<BR>అలా చేసినప్పుడు తమలోతామే నవ్వుకొంటారు.</FONT></p>
<p><FONT FACE="SHREE900, SHREE, sans-serif" SIZE="3">ఇదికాక మరో గమనించతగ్గ విషయంకూడా వుంది. అమెరికన్లలో,&nbsp;<BR>జర్మన్లలో, ఆంగ్లేయుల్లోని సాంఘిక జీవనంలో అన్ని జాతులకు ప్రవేశం</FONT></p>
<hr class="puTa_virupu">
<table><tr><td><a class=puTa_lanke href=puTa1843.html>p1843</a></td><td>p1844</td><td><a class=puTa_lanke href=puTa1845.html>p1845</a></td></tr></table>
</div></body></html>
