<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2827.html>p2827</a></td><td>p2828</td><td><a class=puTa_lanke href=puTa2829.html>p2829</a></td></tr></table>

<p><FONT FACE="SHREE900, SHREE, sans-serif" SIZE="3">అవకాశం ఉంది. ఇది సత్యం. కనుక వైదాంతికులు అందరికోసం ఆగగలరు.&nbsp;<BR>ఉన్నతి, ఒకే సత్త అని, ఒకే సత్యం అని, అదే దేవుడని వేదాంతం బోధిస్తున్నది.&nbsp;<BR>ఆ సత్యం దేశాకాల నిమిత్తాల కన్నిటికీ అతీతం. దేవుణ్ణి మన మెప్పుడూ&nbsp;<BR>నిర్వచించజాలం. సత్‌ చిత్‌ ఆనందస్వరూపుడని తప్ప అత డెటువంటివాడో&nbsp;<BR>మనం చెప్పజాలం. నీకు, నాకు, ఈ గోడకు, ప్రపంచంలో ఉన్న అన్నిటికీ అత&nbsp;<BR>డొక్కడే సత్యమైనవాడు. అతని జ్ఞానం మీదనే మన జ్ఞానం అంతా ఆధారపడి&nbsp;<BR>ఉంది, అత డొక్కడే సత్యం. ‘‘నే నొక్కడనే సత్యస్వరూపుణ్ణి. ఎందుకంటే నేనే&nbsp;<BR>అతణ్ణి. నాలో ఉన్న సత్యం నిజానికి అతడే’’ అని సాక్షాత్కారం కల్గిన పురుషుడు&nbsp;<BR>గ్రహించగల్గుతాడు. మనిషి పవిత్రుడైనప్పుడు, శుభస్వరూపుడైనప్పుడు,&nbsp;<BR>స్థూలాన్ని అతిక్రమించినప్పుడు ఏసుక్రీస్తువలె ‘‘నేను నా తండ్రి ఒక్కరమే’’ అనే&nbsp;<BR>సత్యాన్ని అర్థం చేసుకోగల్గుతాడు. అందరికోసం వేచిఉండగల్గే సహనం వేదాంతి&nbsp;<BR>కుంది. ‘‘నేను నా తండ్రి ఒక్కరమే’’  నువ్వెక్కడున్నా ఇదే సర్వశ్రేష్ఠ జ్ఞానం.&nbsp;<BR>దీన్ని సాక్షాత్కరించుకో. విగ్రహం ఆ సాక్షాత్కారానికి తోడ్పడితే దానికి&nbsp;<BR>సుస్వాగతం. ఒక మహాత్ముని పూజ నీకు తోడ్పడితే అతణ్ణి పూజించు. మహ-&nbsp;<BR>మ్మదు పూజ నీకు తోడ్పడితే మంచిది. అతడినే పూజించు. కాని శ్రద్ధావంతుడ&nbsp;<BR>వవు. నీకు శ్రద్ధ ఉంటే గమ్యాన్ని చేరగలవని వేదాంతి అంటాడు. ఎవ్వరూ&nbsp;<BR>విడువబడరు; అందరూ ఈ గమ్యాన్ని చేరతారు. సత్యమంతా తనలోనే&nbsp;<BR>ఇమిడివున్న నీ హృదయం వికసితమౌతుంది. చివరకు ‘నేను నా తండ్రి&nbsp;<BR>ఒక్కరమే’ అనే సత్యం సాక్షాత్కారమౌతుంది. మరి ముక్తి అంటే ఏమి? భగ-&nbsp;<BR>వంతునిలో నివసించటం. ఎక్కడ? ఇక్కడే, ఈ క్షణంలోనే. అన్నిచోట్ల.&nbsp;<BR>అనంతకాలంలో ఒక్క క్షణం అన్ని క్షణాలతో సమానమే. ఇది ప్రాచీన వైదిక-&nbsp;<BR>సిద్ధాంతం. ఈ సిద్ధాంతం పునరుజ్జీవితం చేయబడింది. బౌద్ధమతం భారతదేశపు&nbsp;<BR>దయ, దానాదులమీద, పశువులమీది దాక్షిణ్యంమీద తన ప్రభావం చూపించి&nbsp;<BR>నశించిపోయింది. మళ్ళా ఇంకొకసారి వేదాంతం ఈ చివరినుండి ఆ చివరి&nbsp;<BR>వరకూ భారతదేశాన్ని జయిస్తూన్నది.</FONT></p>
<p><FONT FACE="AdobeWoodType, Adobe, sans-serif" SIZE="3">n </FONT><FONT FACE="AdobeWoodType, Adobe, sans-serif" SIZE="3">t </FONT><FONT FACE="AdobeWoodType, Adobe, sans-serif" SIZE="3">n</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa2827.html>p2827</a></td><td>p2828</td><td><a class=puTa_lanke href=puTa2829.html>p2829</a></td></tr></table>
</div></body></html>
