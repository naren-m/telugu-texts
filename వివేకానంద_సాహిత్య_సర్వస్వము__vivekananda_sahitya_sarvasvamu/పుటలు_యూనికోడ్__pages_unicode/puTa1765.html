<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1764.html>p1764</a></td><td>p1765</td><td><a class=puTa_lanke href=puTa1766.html>p1766</a></td></tr></table>
<p><FONT FACE="SHREE900, SHREE, sans-serif" SIZE="3">160 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE902, SHREE, sans-serif" SIZE="4">డాక్టర్‌ పాల్‌ డ్యూసేన్‌</FONT><FONT FACE="TimesNewRoman, Times, serif" SIZE="3"><sup>*</sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">దేవసేనుడు</FONT><FONT FACE="SHREE902, SHREE, sans-serif" SIZE="3">)</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇతడు అంత సంపన్నుడుకాని ఒక మతగురువు కుమారుడు. ఆయనకు&nbsp;<BR>ఎనిమిదిమంది సంతానం. వారిలో డా. పాల్‌ డ్యూసేన్‌ ఒకడు. ఆ రోజుల్లో&nbsp;<BR>యూరప్‌ దేశాల్లో సంస్కృత భాష, సంస్కృత సాహిత్యం ఎంతో కొత్తగా&nbsp;<BR>వుండేవి. సుమారు పదిసంవత్సరాల క్రితం ఒకనాడు ప్రొఫెసర్‌ లాసన్‌ సంస్కృత&nbsp;<BR>భాషా సాహిత్యాలపై ఉచితంగా ఉపన్యసించేవాడు. ఇప్పటికీ ఐరోపా విశ్వవిద్యా-&nbsp;<BR>లయాల్లో సంస్కృతం నేర్పటం వృత్తిగా పెట్టుకొని జీవించటం అసంభవం. ఆ&nbsp;<BR>విశ్వవిద్యాలయాలు కొంత సహాయంచేస్తేనే అది సాధ్యం.</FONT></p>
<p><FONT FACE="SHREE900, SHREE, sans-serif" SIZE="3">లాసన్‌ జర్మనీలో సంస్కృతభాషా వ్యాసంగాన్ని వ్యాపింప చేసిన మహా-&nbsp;<BR>త్ముల్లో చివరివాడు. ఆయన నిజంగా మహాత్ముడే. ఆ రోజుల్లో నిస్స్వార్థమైన&nbsp;<BR>జ్ఞానాపేక్షతప్ప భారతీయ సారస్వతంలో జర్మన్‌ పండితులకు వేరే ప్రయోజన&nbsp;<BR>మేముంది? లాసన్‌ పండితుడు శాకుంతల నాటకంలోని ఒక అంకాన్ని వ్యాఖ్యా-&nbsp;<BR>నిస్తుండేవాడు. పాల్‌ డ్యూసేన్‌ అప్పుడు విద్యార్థి. లాసన్‌ ఉపన్యాసాన్ని వినటానికి&nbsp;<BR>వచ్చాడు. అక్క డున్నవారిలో యితనికంటె శ్రద్ధగా వింటున్నవారు మరెవరూ&nbsp;<BR>లేరు. వ్యాఖ్యానింపబడుతూన్న విషయం రమణీయమైంది, విచిత్రమైంది. అంత-&nbsp;<BR>కంటె ఆ భాష , ఆ ధ్వనులు యింకా రమణీయంగా వున్నాయి, విచిత్రంగా&nbsp;<BR>వున్నాయి. అలవాటులేని పాశ్చాత్యుల ముఖయంత్రంలో సంస్కృత వర్ణసము-&nbsp;<BR>దాయం ఎంతోచిత్రమైన మార్పులు పొందుతోంది. లాసెన్‌ ఉచ్చారణలో సంస్కృ-&nbsp;<BR>తభాష అపరిపుష్టంగావున్నా దాని మాధుర్యం పాల్‌ డ్యూసేన్‌ని&nbsp;<BR>విచిత్రంగా ఆకర్షించింది. ఉపన్యాసానంతరం అతడు యింటి కెళ్లాడు. లాసెన్‌&nbsp;<BR>చెప్పిన విషయాలు అతడికి నిద్రలోకూడా మనసులో తిరుగుతున్నాయి. ఇంత-&nbsp;<BR>దాకా అత డెరుగని దేశ దృశ్యాలు అతడి కళ్లముందు కనబడ్డాయి. అప్పటి వరకూ&nbsp;<BR>అతడు దర్శించిన అన్ని దేశలకంటె అతడి కళ్లముందు యీ దేశ&nbsp;<BR>సౌందర్యం అతిశయిస్తూ కనబడింది. అతడి లేతగుండె అంతకుపూర్వం ఎరుగని&nbsp;<BR>అద్భుతాకర్షణ పొందింది.</FONT></p>
<p><FONT FACE="SHREE900, SHREE, sans-serif" SIZE="3">ఆతడి మేథ వికసించి అతడి చదువు పూర్తై గౌరవనీయమైన, కీర్తిదాయక-&nbsp;<BR>మైన పెద్ద వేతనంవున్న ఉద్యోగంలో అతడు ప్రవేశిస్తాడని అతడి స్నేహితు&nbsp;<BR>లాశిస్తూన్నారు. కాని యిప్పు డీ సంస్కృతం వచ్చిపడ్డది. అప్పటికి పాశ్చాత్య</FONT></p>
<hr class="puTa_virupu">
<table><tr><td><a class=puTa_lanke href=puTa1764.html>p1764</a></td><td>p1765</td><td><a class=puTa_lanke href=puTa1766.html>p1766</a></td></tr></table>
</div></body></html>
