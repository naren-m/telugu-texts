<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1078.html>p1078</a></td><td>p1079</td><td><a class=puTa_lanke href=puTa1080.html>p1080</a></td></tr></table>
<p><FONT FACE="SHREE900, SHREE, sans-serif" SIZE="3">ఆధ్యాత్మిక సాధనకు కొన్ని సూచనలు</FONT></p>
<BR>
<p><FONT FACE="SHREE900, SHREE, sans-serif" SIZE="3">255</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రతిమనిషీ ఈ యోగానుభవాన్ని పొందవచ్చు. అయితే ఇది చాలా కష్టమైన&nbsp;<BR>పని. ఈ అనుభవాన్ని పొందాలనుకునేవారు, వట్టి ఉపన్యాసాలు వింటే లాభం లేదు.&nbsp;<BR>కొంచెం ప్రాణాయామం అభ్యాసం చేయాలి. అంతా ప్రయత్నం చేయటంలోనే&nbsp;<BR>ఉంది. ఒక క్రొవ్వొత్తిని తయారుచేయటానికి ఎంత సమయం పడుతుందీ!&nbsp;<BR>తయారుచేసిన తర్వాత వెల్గటం ఎంతసేపు! - క్షణకాలం. అన్నం చేయటానికి&nbsp;<BR>ఎంతకాలం కావాలీ! తినటానికి ఎంతకాలం పడుతుందీ, ఎంత నెమ్మదిగా తిన్నా&nbsp;<BR>అరగంటకన్నా ఎక్కువ పట్టదు. అలాగే మనం యోగానుభూతిని క్షణంలో&nbsp;<BR>పొందాలనుకుంటాం. కాని కొవ్వొత్తిని తయారుచేయటం ముఖ్యమన్న సంగతిని&nbsp;<BR>మరచిపోతాం.</FONT></p>
<p><FONT FACE="SHREE900, SHREE, sans-serif" SIZE="3">లక్ష్యాన్ని చేరటం చాలా కష్టమే అయినా, దానికోసం మనం ఏ కొంచెం&nbsp;<BR>ప్రయత్నం చేసినా, అది వ్యర్థం కాదు. ఏదీ వ్యర్థం కాదని మనకు తెలుసు. గీతలో&nbsp;<BR>అర్జునుడు, ‘‘సిద్ధిపొందని యోగి చెదరిపోయిన మబ్బులా నశించిపోతాడా? అతను&nbsp;<BR>ఏ గతిని పొందుతాడు?’’ అని శ్రీకృష్ణుడిని అడుగుతాడు. ‘‘నాయనా! ఈ&nbsp;<BR>ప్రపంచంలో ఏదీ వ్యర్థంకాదు. ఎవరు ఏ పని చేసినా, దాని ఫలితాన్ని తప్పక&nbsp;<BR>పొందుతారు. యోగాభ్యాసం చేసిన ఫలితం, ఒకరికి ఈ జన్మలో కలుగకపోయినా,&nbsp;<BR>మరుజన్మలో లభిస్తుంది. అతను తాను వదిలిపెట్టిన స్థితినుండే మరల ప్రారంభి&nbsp;<BR>స్తాడు’’ అని శ్రీకృష్ణుడు జవాబు చెబుతాడు.</FONT></p>
<p><FONT FACE="SHREE900, SHREE, sans-serif" SIZE="3">ఇది చాలా యథార్థం. లేకపోతే క్రీస్తు - బుద్ధుడు - శంకరుడు బాల్యంలోనే&nbsp;<BR>మహానుభావు లెలా అయ్యారు?</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రాణాయామం, యోగాసనాలు, మొదలైనవి యోగాభ్యాసానికి సహ&nbsp;<BR>కారులు. అయితే అవి కేవలం శారీరకాలు మాత్రమే. యోగాభ్యాసంలో చాలా&nbsp;<BR>భాగం మానసికం. అన్నింటికన్నా ప్రధానంగా కావలసినది, ప్రశాంత జీవితం.</FONT></p>
<BR>
<p><FONT FACE="SHREE900, SHREE, sans-serif" SIZE="3">నువ్వు యోగివి కావాలనుకుంటే, నువ్వు నిశ్చింతుడవు కావాలి. ఒంటరిగా,&nbsp;<BR>నిశ్చింతగా జీవించటానికి తగిన ప్రదేశంలో మాత్రమే నువ్వుండాలి. లౌకిక&nbsp;<BR>సుఖభూయిష్ఠ జీవితాన్ని గడుపుతూ, ఆత్మానుభూతిని పొందటం కుదరని&nbsp;<BR>విషయం. ఏరు దాటాలనుకునేవాడు, నీటిలో మొసలిని చూసి - దాన్ని&nbsp;<BR>తెప్పకొయ్యగా పట్టుకోవటంలాంటి దది. ముందుగా ఆత్మానుభవంకోసం ప్రయ&nbsp;<BR>త్నించు. ముందుగా దైవసామ్రాజ్యాన్ని అన్వేషించు. అది లభించిందా, ఇక నీ కన్నీ&nbsp;<BR>అరచేతి ఉసిరికలే. ఈ ఆత్మానుభూతి అన్నది చాలా గొప్ప ధర్మం; చాలా&nbsp;<BR>గొప్పత్యాగం. ఈ లక్ష్యంకోసం బ్రతుకు. దీనిపై మనసు నిలుపు. ఏ ఇతర&nbsp;<BR>విషయాలకు నీ మనసులో చోటివ్వకు. ఈ ఆధ్యాత్మిక పరిపూర్ణత్వాన్ని&nbsp;<BR>సాధించటానికి మన సర్వశక్తులను వినియోగిద్దాం. నిజంగా మనం ఆత్మాను</FONT></p>
<hr class="puTa_virupu">
<table><tr><td><a class=puTa_lanke href=puTa1078.html>p1078</a></td><td>p1079</td><td><a class=puTa_lanke href=puTa1080.html>p1080</a></td></tr></table>
</div></body></html>
