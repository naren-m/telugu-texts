<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa25.html>p25</a></td><td>p26</td><td><a class=puTa_lanke href=puTa27.html>p27</a></td></tr></table>


<p><FONT FACE="SHREE900, SHREE, sans-serif" SIZE="3">వివేకానందుడు యీ కాలంలో తను సోదరశిష్యుల, శిష్యులకోసం&nbsp;<BR>గంగానదీ తీరాన బేలూరుగ్రామంలో 15 ఎకరాల భూమి కొనుగోలు చేశాడు.&nbsp;<BR>దీనికి విశేష ధనసహాయం చేసింది మిస్‌ ముల్లర్‌ ( స్వాముల నిర్యాణానంతరం&nbsp;<BR>దీనిలో సర్వమత సామరస్యాన్ని సూచించే రమణీయమైన శ్రీరామకృష్ణ మందిరం&nbsp;<BR>నిర్మించబడింది. దీనికి ముఖ్యంగా ధనసహాయం చేసింది శ్రీమతి ఓల్‌బుల్‌&nbsp;<BR>అనే అమెరికన్‌ భక్తురాలు) దీనిలో ఉన్న పాతఇళ్లను వాసానుయోగ్యంగా మరా-&nbsp;<BR>మత్తు చేయించి శాశ్వతంగా మఠాన్ని ఇక్కడకు మార్చ సంకల్పించుకున్నాడు&nbsp;<BR>స్వామి.</FONT></p>
<p><FONT FACE="SHREE902, SHREE, sans-serif" SIZE="3">శ్రీరామకృష్ణ మఠ స్థాపన</FONT></p>
<BR>
<p><FONT FACE="SHREE900, SHREE, sans-serif" SIZE="3">శ్రీరామకృష్ణ సంఘచరిత్రలో 1898 వ సంవత్సరం డిసెంబరు 9 వ తేదీ&nbsp;<BR>చిరస్మరణీయం. ఆనాడు పూజా, యజ్ఞాదులతో విధ్యుక్తంగా శ్రీరామకృష్ణులు&nbsp;<BR>ప్రతిష్ఠింపబడ్డారు స్వాములచే. దేహత్యాగానికి ముందు గురుదేవు లొకసారి&nbsp;<BR>నరేన్‌తో ఇలా అన్నారు: ‘‘నరేన్‌, నీ భుజాలమీద మోసుకొని పోయి నువ్వు నన్నె-&nbsp;<BR>క్కడ ఉంచుతావో నేనక్కడ బహుకాలం సుప్రతిష్ఠుడనై ఉంటాను.’’&nbsp;<BR>దేహత్యాగానంతరం శ్రీరామకృష్ణుల అస్థులన్నీ ఒక పేటికలో పదిలపరచబడ్డాయి.&nbsp;<BR>ఈ పేటికకు ‘ఆత్మారాముని పేటిక’ అని పేరుపెట్టి, స్వాములు, సోదరశిష్యు-&nbsp;<BR>లందరూ దీనిని సాక్షాత్తు శ్రీరామకృష్ణ రూపంగా తలస్తూ పూజిస్తూ వచ్చారు.&nbsp;<BR>ఈనాడు స్వామీజీ ఆ పేటికను అతిజాగ్రత్తగా తన భుజాలమీద పెట్టుకొని,&nbsp;<BR>మోసుకొనిపోయి బేలూరు మఠంలో ఒక చిన్న మందిరంలో ఉంచి పూజించి,&nbsp;<BR>పాయసాది నైవేద్యాన్ని సమర్పించాడు. శ్రీరామకృష్ణులను పూజించటానికి సోదర&nbsp;<BR>శిష్యు లుండటానికి శాశ్వతమైన మఠాన్నొకటి ప్రతిష్ఠించాలనే కోరిక స్వాముల&nbsp;<BR>మనస్సులో గురుదేవుల నిర్యాణకాలంనుంచి ఉంటూ వచ్చింది. భగవదనుగ్రహం-&nbsp;<BR>వలన ఈనా డది సిద్ధించగా స్వాముల తలమీదనుంచి ఒక గొప్పబరువు&nbsp;<BR>దింపినట్లయింది. దివ్యావేశపూరితులై వా రా నాడు వచించిన పల్కులలో&nbsp;<BR>కొన్ని:</FONT></p>
<p><FONT FACE="SHREE900, SHREE, sans-serif" SIZE="3">పరమేశ్వర సంకల్పంచేత నే డాతని ధర్మక్షేత్రం ప్రతిష్ఠితమైంది. పన్నెండు&nbsp;<BR>సంవత్సరాలపర్యంతం తలదాల్చిన భారంనుంచి నేనిపుడు విముక్తుడనయ్యాను.&nbsp;<BR>ఇపుడు నాకొక దివ్యదృశ్యం కనబడుతోంది. ఈ మఠం సకల విద్యలకూ,&nbsp;<BR>సాధనలకూ దివ్యనిలయం ఔతుంది.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ ఉద్భవించే ఆధ్యాత్మికశక్తి ప్రపంచమంతట వ్యాపించి జనులకు&nbsp;<BR>నూతన ఆశయాలను, నూతన దృక్పథాన్ని కల్గిస్తుంది. జ్ఞానకర్మ భక్తియోగాలను&nbsp;<BR>సమన్వయించే దివ్యాదర్శాలు ఇక్కడనుంచి వెల్వడి విశ్వవ్యాప్తి నొందుతవి.</FONT></p>
<hr class="puTa_virupu">
<table><tr><td><a class=puTa_lanke href=puTa25.html>p25</a></td><td>p26</td><td><a class=puTa_lanke href=puTa27.html>p27</a></td></tr></table>
</div></body></html>
