<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1889.html>p1889</a></td><td>p1890</td><td><a class=puTa_lanke href=puTa1891.html>p1891</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">285</FONT></p>
<p><FONT FACE="SHREE900, SHREE, sans-serif" SIZE="3">సదుపాయాలు ‘గోల్కొండ’ ఓడలోని మొదటి తరగతితో దాదాపు సమానంగా&nbsp;<BR>వుంటాయి. ఆ ఓడల మార్గమధ్యంలో కొలంబో తగులుతుంది.</FONT></p>
<p><FONT FACE="SHREE900, SHREE, sans-serif" SIZE="3">గోల్కొండ ఓడలో తుఫాన్‌ డెక్‌ మీద రెండు వైపుల రెండు గదులున్నాయి.&nbsp;<BR>ఒకటి డాక్టరుకు, ఒకటి మాకు యిచ్చారు. కాని వేడి బాగా ఎక్కువగా వుండటం&nbsp;<BR>వల్ల మేం కింది డెక్‌లో వుండాల్సి వచ్చింది. తుఫాన్‌డెక్‌లో మాకు యిచ్చిన గది&nbsp;<BR>సరిగ్గా ఇంజనుపైన వుంది. అందువల్ల మాకు వేడి ఎక్కువ. ఓడ ఉక్కుతో&nbsp;<BR>చెయ్యబడ్డా ప్రయాణీకుల గదులుమాత్రం చెక్కతోనే కట్టారు. ఈ చెక్కగోడ-&nbsp;<BR>లకు పైన, కింద గాలి ధారాళంగా ప్రసరించటానికి కొన్ని కంత లేర్పాటు చేశారు.&nbsp;<BR>ఈ గోడలకు దంతపురంగు వేశారు. ఒక్కొక్క గదికి యీ రంగు వెయ్యటానికి</FONT></p>
<p><FONT FACE="SHREE900, SHREE, sans-serif" SIZE="3">25 పౌనులు ఖర్చు అయివుంటుంది. నేలమీద ఒక చిన్న పట్టా పరిచారు. ఒక&nbsp;<BR>గోడ పక్కన గోడలోనే రెండు ఇనుప బల్లలు, కాళ్లులేని మంచాలు ఒకదాని&nbsp;<BR>మీద ఒకటి గోడలో నుంచి అమర్చారు. దాని కెదురుగా వున్న గోడకుకూడా&nbsp;<BR>యిలాటివే రెండు బల్లలు కూర్చారు. ద్వారాని కెదురుగా చేతులు కడుక్కోవ-&nbsp;<BR>టానికి ఒక తొట్టె, ఒక అద్దం, రెండు సీసాలు, నీళ్లు తాగటానికి రెండు గ్లాసులు,&nbsp;<BR>మంచాల పక్క ఇత్తడి తడక అమర్చబడ్డాయి. దీన్ని గోడకు వాల్చవచ్చును,&nbsp;<BR>తీసెయ్యవచ్చును. దానిమీద ప్రయాణీకులు నిద్రించటానికి ముందు వారి చేతి&nbsp;<BR>గడియారంగాని యితర ముఖ్య వస్తువులుగాని పెట్టుకోవచ్చును. రెండవ తరగ-&nbsp;<BR>తిలోకూడా యిలాటి సదుపాయాలే వున్నాయి. ఒక్కటే వ్యత్యాసం. చోటు&nbsp;<BR>కొంచెం తక్కువ. కుర్చీలు, మంచాలు మొదలైనవి అంత నాణ్యమైనవికావు. ఈ&nbsp;<BR>ఓడ వ్యాపారమంతా దాదాపు ఆంగ్లేయుల హస్తగతమైంది. అందుచేత యితర&nbsp;<BR>దేశస్థులు నిర్మించిన నౌకల్లో కూడా ఆహార సదుపాయాలు, కాలనియమాలు&nbsp;<BR>వాటిలో ప్రయాణంచేసే ఆంగ్లేయులకు అనువుగా వుండేట్లు ఆంగ్ల పద్ధతినే&nbsp;<BR>పాటిస్తారు. ఇంగ్లండు, ఫ్రాన్స్‌, జర్మనీ, రష్యా మొదలైన దేశాల్లో ఆహార&nbsp;<BR>విషయంలో కాలనియమంలో ఒక దేశానికి మరొక దేశానికి మధ్య చాలవ్యత్యాసం&nbsp;<BR>వుంటుంది. మన దేశంలోకూడా వంగదేశం, ఉత్తర హిందూస్థానం, మహారాష్ట్ర,&nbsp;<BR>గుజరాత్‌ మొదలైన ప్రాంతాల మధ్యకూడా యిలాటి వ్యత్యాసమే వుంది కదా.&nbsp;<BR>కాని యీ వ్యత్యాసాలు ఓడల్లో అంతగా పాటించరు. ఎందుకంటే వీటిలో&nbsp;<BR>ప్రయాణం చేసేవారిలో ఆంగ్లం మాట్లాడే ప్రయాణీకుల సంఖ్య అధికం. అందు-&nbsp;<BR>వల్ల ప్రతి విషయం ఆంగ్లపద్ధతిలో మలచబడింది.</FONT></p>
<p><FONT FACE="SHREE900, SHREE, sans-serif" SIZE="3">ఓడలో కెప్టెన్‌ పెద్ద అధికారి. పూర్వం సముద్రాలమీద యీ కెప్టెన్‌&nbsp;<BR>ఓడలను పరిపాలించేవాడు. దోషులను శిక్షించటం, ఓడ దొంగలను ఉరి&nbsp;<BR>తీయటం మొదలైన పనులు చేసేవాడు. ప్రస్తుతం యీ విషయాల్లో అతడు</FONT></p>
<hr class="puTa_virupu">
<table><tr><td><a class=puTa_lanke href=puTa1889.html>p1889</a></td><td>p1890</td><td><a class=puTa_lanke href=puTa1891.html>p1891</a></td></tr></table>
</div></body></html>
