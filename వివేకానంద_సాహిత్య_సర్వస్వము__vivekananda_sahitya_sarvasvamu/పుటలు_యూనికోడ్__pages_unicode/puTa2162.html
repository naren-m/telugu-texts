<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2161.html>p2161</a></td><td>p2162</td><td><a class=puTa_lanke href=puTa2163.html>p2163</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - మద్రాసు : నా ఉద్యమ ప్రణాళిక</FONT></p>
<BR>
<p><FONT FACE="TimesNewRoman, Times, serif" SIZE="2">1 1 3</FONT></p>
<p><FONT FACE="SHREE900, SHREE, sans-serif" SIZE="3">ఎలాటి ఆధ్యాత్మిక జీవనాభివృద్ధి లభించగలదో చూపుతూనే సంఘసంస్కార&nbsp;<BR>ప్రబోధాన్ని సాగించవలసి వుంటుంది. ఈ జాతికి ఏకైక వాంఛితార్థమైన ఆధ్యా-&nbsp;<BR>త్మిక జీవనం ఎంతచక్కగా వృద్ధికాగలదో, చూపిస్తూనే రాజకీయాలను సైతం&nbsp;<BR>బోధించవలసి వుంటుంది. ప్రతి మనిషీ తన ఈప్సితార్థాన్ని తానే నిర్ణయించు-&nbsp;<BR>కోవాలి. అట్లే ప్రతి జాతీ; యుగాంతరాల క్రిందటే మన ఆదర్శాన్ని మనం నిర్ణ-&nbsp;<BR>యించుకొన్నాం. కాబట్టి మనం దానికి తప్పక కట్టుబడాలి. ఆ నిర్ణయంలో అంత&nbsp;<BR>తప్పేమీ లేదులెండి! అనాత్మపదార్థాన్ని విడిచి, ఆత్మపదార్థాన్ని, నరుని విడిచి&nbsp;<BR>నారాయణుని ధ్యానం చేయబూనడం అంత చెడ్డ నిర్ణయమా? పరలోకాన్ని-&nbsp;<BR>గూర్చి స్థిరమైన విశ్వాసం, ఇహలోకంపై తీవ్ర నిరసనభావం, గాఢవైరాగ్యబలం,&nbsp;<BR>భగవంతునిపట్ల అచంచలభక్తి, జీవుడు నిత్యుడు - అనే దృఢనిశ్చయం మీలో&nbsp;<BR>ఉన్నాయి. వీటిని మీలో ఎవరైనా పూర్తిగా వదలుకోగలరా? అని నిలదీసి అడుగు&nbsp;<BR>తున్నా; చెప్పండి. ఆ పని మీ వల్లకాదు. మీరు అనాత్మవాదాన్ని పూని, ఏ కొద్ది&nbsp;<BR>నెలలపాటో, ఆ వాదానికి అనుకూలంగా ప్రసంగించినంత మాత్రాన, నేను మోస-&nbsp;<BR>పోను. మీ ఆంతర్యం నాకు తెలుసు. నేను, మీ చెయ్యిపట్టుకొన్నంత మాత్రంతోనే&nbsp;<BR>ఎవరికీ తీసిపోని ఆస్తికాగ్రేసరులై మీరు మరలి వస్తారు. మీ స్వభావాన్ని మీరెలా&nbsp;<BR>మార్చుకోగలుగుతారు?</FONT></p>
<p><FONT FACE="SHREE900, SHREE, sans-serif" SIZE="3">కాబట్టి, భారతదేశంలో అభ్యుదయకరమైన ప్రతి ఉద్యమానికీ వెనుక&nbsp;<BR>మతోత్సాహం పనిచేస్తూండాలి. మన దేశంలో సాంఘికవాదాన్నిగానీ, రాజకీయ-&nbsp;<BR>భావాలనుగాని, ప్రవేశపెట్టడానికి పూర్వం ఆధ్మాత్మిక భావాలతో దేశాన్ని నింపే-&nbsp;<BR>యాలి. మన ఉపనిషత్తులలోను, శాస్త్రాలలోను, పురాణాలలోను దాగిన మహా-&nbsp;<BR>ద్భుత సత్యాలను వెలికిలాగాలి! మఠాలనుండి వానిని బయటికి తీయాలి; వనాల&nbsp;<BR>నుండి తరలించుకురావాలి; ప్రత్యేకవర్గాల అధీనంనుండి గుంజుకొని తేవాలి! అవి&nbsp;<BR>దేశమంతటా - ఆసేతు హిమాలయపర్యంతం - దావానలంలాగా వ్యాపించాలని&nbsp;<BR>మనం పూనికవహిస్తే, కార్యం సాధించామన్నమాటే. ఆ సత్యాలను మనలో ప్రతి-&nbsp;<BR>వాడూ తెలిసికొని వుండాలి! ఏలంటారా? ‘‘దీన్ని మొదటవినాలి; తర్వాత&nbsp;<BR>మననం చేయాలి; చివర, ధ్యానంలో నిలపాలి’’ అని పెద్దలు ప్రవచించారు;&nbsp;<BR>వానిని ప్రజలకు మొట్టమొదట వినిపించారు; ప్రజలకు తమ శాస్త్రాలలో వున్న&nbsp;<BR>ఈ మహాసత్యాలను వినిపించే పుణ్యశాలు లెవరో? వారి అదృష్టమే అదృష్టం. నేడు&nbsp;<BR>దీనికి మించిన సత్కర్మ మరొకటి లేదు. కలియుగంలో ఒక కర్మ మాత్రమే&nbsp;<BR>మిగిలి వుంది. యజ్ఞాలు, ఘోరతపస్సులు, ఇప్పుడు ఫలప్రదంకావు. కర్మలలో-&nbsp;<BR>కూడ ఒక్కటి మాత్రమే మిగిలివుంది; అది దానకర్మ! ‘‘దానాలలోకెల్ల&nbsp;<BR>ఆధ్యాత్మిక విద్యాదానం చాలా శ్రేష్ఠమైంది! దాని తర్వాతిది లౌకిక జ్ఞానదానం;</FONT></p>
<hr class="puTa_virupu">
<table><tr><td><a class=puTa_lanke href=puTa2161.html>p2161</a></td><td>p2162</td><td><a class=puTa_lanke href=puTa2163.html>p2163</a></td></tr></table>
</div></body></html>
