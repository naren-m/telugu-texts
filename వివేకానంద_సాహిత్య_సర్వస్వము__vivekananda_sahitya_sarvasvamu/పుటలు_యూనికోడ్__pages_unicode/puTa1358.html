<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1357.html>p1357</a></td><td>p1358</td><td><a class=puTa_lanke href=puTa1359.html>p1359</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - ఆత్మ, ముక్తి</FONT></p>
<p><FONT FACE="SHREE900, SHREE, sans-serif" SIZE="3">129</FONT></p>
<p><FONT FACE="SHREE900, SHREE, sans-serif" SIZE="3">అటుండ, బద్ధులమని చెప్పడం, అనుకోవడం అపాయకరం. నేను బద్ధుడను,&nbsp;<BR>నేను బలహీనుడను, నేను అసహాయుడను అన్నతోడనే నీ గతి మూడింది. నీకు&nbsp;<BR>మరొక క్రొత్త సంకెలను తగిలించుకొంటున్నావు. అలా పలకొద్దు. అలా&nbsp;<BR>ఆలోచింపవద్దు. ఒక మనిషి అడవిలో నివసిస్తూ, రేయింబవళ్లు ‘శివోఽహం,&nbsp;<BR>శివోఽహం’ (నేను శివుడను) అనే వాడట. ఒకనాడొక పులి వానిపైబడి&nbsp;<BR>లాక్కుని పోయిందట. ఏటికి ఆవలిగట్టువారు ఇది చూస్తూ వున్నారు. పులి&nbsp;<BR>నోటిలో చిక్కివున్నా, నోరాడుతున్నంతదనుకా, అతడు ‘‘శివోఽహం’’ అని&nbsp;<BR>అంటూనే వున్నాడట! అట్టి వారనేకులున్నారు. తమ శరీరాలను కోసి, ముక్కలు&nbsp;<BR>చేస్తున్న శత్రువులను ఆశీర్వదించిన వారున్నారు. ‘‘నేనతడిని, నేనతడిని. నీవూ&nbsp;<BR>అతడివే, నేను శుద్ధుడని, పరిపూర్ణుడిని, నా శత్రువులంతా అట్టి వారే. నీ&nbsp;<BR>వతడివే. నేనును అతడినే.’’ ఇది ధీరత. కాని ద్వైత మతాలలో మహనీయాలు,&nbsp;<BR>అద్భుతాలు అయిన విషయాలున్నాయి. ప్రకృతికి భిన్నుడైన, సగుణ దైవపు&nbsp;<BR>భావం ఇందులో ఒకటి. మనం అతణ్ణి భక్తి ప్రేమలతో పూజిస్తాం. ఈ భావం&nbsp;<BR>ఒక్కోసారి మిక్కిలి అపాయకరంగా ఉంటుంది. కాని ఆ ఆప్యాయత,&nbsp;<BR>స్వాభావికం కాదనీ, మత్తుమందులు కల్పించే ఆప్యాయత వంటిదనీ వేదాంతం&nbsp;<BR>చెబుతుంది. ఈ లోకంలో నేడు - మునుపు ఎప్పటికన్న - ముఖ్యంగా&nbsp;<BR>కావలసింది, బలమై ఉండగా, ఇందువల్ల కాలక్రమాన బలహీనత కలుగుతుంది.&nbsp;<BR>లోకంలోగల తాపత్రయమంతటికీ బలహీనతే కారణమని వేదాంతమంటుంది.&nbsp;<BR>సర్వ వ్యధలకు అదే ఏకైక కారణం. బలహీనులం కనుకనే కడగండ్ల పాలౌతున్నాం.&nbsp;<BR>బలహీనులం కాబట్టే మనం బొంకడం, చంపడం, ఇతర అపరాధాలు చేయడం.&nbsp;<BR>బలహీనులం కాబట్టే మన దుఃఖాలు, మరణాలు. మనకు బలహీనత కల్పించేదేదీ&nbsp;<BR>లేకపోతే మరణాలు, దుఃఖాలు ఉండవు. భ్రాంతియే మన వ్యధలకు కారణం.&nbsp;<BR>ఈ భ్రాంతిని త్యజించండి. ఈ సర్వం అదృశ్యమవుతుంది. ఇందుకు సందేహ-&nbsp;<BR>మేమీ లేదు. ఈ ఆధ్యాత్మిక చర్యలను, ఆశ్చర్యం కల్గించే ఈ మానసిక&nbsp;<BR>వ్యాయామ, విద్యావినోదాలను దాటి చివరకు, మనం అత్యంత స్పష్టమైన ఈ&nbsp;<BR>అద్వైత మత భావాల్ని చేరుతాం.</FONT></p>
<p><FONT FACE="SHREE900, SHREE, sans-serif" SIZE="3">అద్వైత వేదాంతం సత్యాన్ని మిక్కిలి స్పష్టంగా తెలుపుతుంది. సత్యాన్ని&nbsp;<BR>అంతకన్నా స్పష్టంగా తెలపడం సాధ్యంకాదు. హిందూదేశంలోను, ఇతర&nbsp;<BR>దేశాల్లోను, ద్వైత బోధ చేయబడి వుండటం, మహాప్రమాద కార్యం. తత్ఫలి-&nbsp;<BR>తంగా, జనుల బుద్ధి మూలతత్త్వాల మీదికి పోవడానికి మారు మిక్కిలి కష్టంగా&nbsp;<BR>వుండే దాన్ని (ఆ తత్త్వాన్ని) సాధించే మార్గాల మీద నిలిచింది. చాలామందికి&nbsp;<BR>వేదాంతంలోని నిగూఢ పత్రిపాదనలు - వేదాంత సంబంధమైనవి, తార్కికాలు</FONT></p>
<hr class="puTa_virupu">
<table><tr><td><a class=puTa_lanke href=puTa1357.html>p1357</a></td><td>p1358</td><td><a class=puTa_lanke href=puTa1359.html>p1359</a></td></tr></table>
</div></body></html>
