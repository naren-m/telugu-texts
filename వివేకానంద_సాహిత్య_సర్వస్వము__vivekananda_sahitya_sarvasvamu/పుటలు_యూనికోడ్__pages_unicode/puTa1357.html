<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1356.html>p1356</a></td><td>p1357</td><td><a class=puTa_lanke href=puTa1358.html>p1358</a></td></tr></table>
<p><FONT FACE="SHREE900, SHREE, sans-serif" SIZE="3">128 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">స్వతస్సిద్ధంగా ముక్తుడనని, నాకు పూర్తిగా తెలుసు. కాబట్టి ఈ దాస్యం&nbsp;<BR>సత్యమనీ, ముక్తత భ్రాంతి అనీ నే నెట్లంగీకరింపగలను?</FONT></p>
<p><FONT FACE="SHREE900, SHREE, sans-serif" SIZE="3">ఈ చర్చ ఏదో ఒక రూపంలో, తత్త్వశాస్త్రాలన్నిటిలో కనిపిస్తుంది.&nbsp;<BR>మిక్కిలి ఆధునిక మయిన వానిలోకూడ ఇది కనిపిస్తోంది. రెండు&nbsp;<BR>పక్షాలున్నాయి. ‘‘ఆత్మ అన్నదే లేదు. ఆ భావమే భ్రమ. భౌతిక పదార్థ&nbsp;<BR>పరమాణువులు ఇటునటు తరచు చరిస్తూ, శరీరం, మెదడు అనే సంయో&nbsp;<BR>గాలను కలిగిస్తుంది. తత్ఫలమే ఈ ఆత్మభ్రాంతి. ఈ పరమాణువులు కంపిస్తూ,&nbsp;<BR>చలిస్తూ, నిరంతర సంచారాలు చేస్తూండటంతో ముక్తి భ్రాంతి&nbsp;<BR>కలుగుతుంది’’ అని ఒక పక్షంవారి వాదం. బౌద్ధులలో కొన్ని తెగల వారి దీ&nbsp;<BR>భావమే. దీన్ని విశదీకరించడానికి ఉదాహరణలు ఇచ్చేవారు. ఒక దివిటీని&nbsp;<BR>గిర గిర, అతివేగంగా త్రిప్పితే ఒక తేజశ్చక్రం కనిపిస్తుంది. ఆ చక్రం నిజంగా&nbsp;<BR>ఉందా? దివిటీ ప్రతిక్షణం తిరుగుతుంది కదా? మనం పరమాణు సముదాయ&nbsp;<BR>మాత్రులం. ఆ పరమాణువులు అతివేగంగా తిరుగుతూండటంచేత నిత్యమైన&nbsp;<BR>ఒక ఆత్మ ఉందనే భ్రమ కలుగుతోంది. ‘‘భౌతిక పదార్థమనేది నిజంగా లేనే లేదు.&nbsp;<BR>భావపరంపరాగమనం, అటువంటిదొకటి వున్నదనే భ్రాంతిని కలిగిస్తుంది’’ అని&nbsp;<BR>రెండవ పక్షం వారంటారు. నీవే పక్షాన్ని అవలంబిస్తావు? ‘‘ఆత్మ వుంది. భౌతిక&nbsp;<BR>పదార్థమే లేదు’’ - అనే పక్షమే కదా? రెండు పక్షాల వాదాలు ఒకే రీతివి. కాని&nbsp;<BR>ఆత్మ పక్షపు వాదాలు ఒకింత ప్రబలం. ఎందుకంటే భౌతిక పదార్థం&nbsp;<BR>అనబడేదేమో, ఎవరికీ తెలీదు. మనకు అనుభవజ్ఞానం కలిగేది, మనలను గూర్చే.&nbsp;<BR>తన వెలుపలి భౌతిక పదార్థాన్ని అలా, అనుభూతం చేసికొన్న వానిని నేనెన్నడూ&nbsp;<BR>చూడలేదు. తనలోనుండి, బైటకి దుమికే శక్తి ఎవ్వరికీ, ఎన్నడూ, కలుగలేదు.&nbsp;<BR>కాబట్టి ఆత్మపక్షవాదానికి, భౌతిక పదార్థపక్ష వాదానికన్న కొంచెం బలం ఎక్కువ.&nbsp;<BR>ఇంకొక కారణం. ఆత్మవాదం ప్రపంచంయొక్క ఉనికిని&nbsp;<BR>విశదీకరిస్తుంది. అనాత్మవాదం అలా చేయజాలదు. కాబట్టి భౌతిక పదార్థ&nbsp;<BR>పక్షపువాదం యుక్తియుక్తం కాదు. తత్త్వశాస్త్రము లన్నిటియొక్క సారాంశాన్ని&nbsp;<BR>పరిశీలిస్తే, అవన్నీ పైరెంటిలో ఒక పక్షాన్ని అవలంబిస్తాయని తెలుసుకుంటాం.&nbsp;<BR>కాబట్టి ఇక్కడకూడ ఎక్కువ నిగూఢరూపంలో, ఎక్కువ ఆధ్యాత్మిక&nbsp;<BR>రూపంలో ఆ పాత సమస్యే - ఆత్మయొక్క, సహజ పరిశుద్ధతను, సహజ&nbsp;<BR>యుక్తిని గూర్చిన సమస్యే - కనిపిస్తోంది. ఒక పక్షం వా రీ ఆత్మను, రెండవ&nbsp;<BR>పక్షంవారు, మన దాస్యాన్ని భ్రమ అంటారు. మేము నిస్సంశయంగా రెండవ&nbsp;<BR>పక్షంలో చేరి దాస్యమే భ్రమ అని అంటాం.</FONT></p>
<p><FONT FACE="SHREE900, SHREE, sans-serif" SIZE="3">మనం బద్ధులం కామనీ, ఇప్పటికే ముక్తులమనీ వేదాంత సిద్ధాంతం. ఇది</FONT></p>
<hr class="puTa_virupu">
<table><tr><td><a class=puTa_lanke href=puTa1356.html>p1356</a></td><td>p1357</td><td><a class=puTa_lanke href=puTa1358.html>p1358</a></td></tr></table>
</div></body></html>
