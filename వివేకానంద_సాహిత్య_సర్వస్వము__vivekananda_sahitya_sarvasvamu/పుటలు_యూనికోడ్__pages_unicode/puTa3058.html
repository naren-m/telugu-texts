<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3057.html>p3057</a></td><td>p3058</td><td><a class=puTa_lanke href=puTa3059.html>p3059</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">229</FONT></p>
<p><FONT FACE="SHREE900, SHREE, sans-serif" SIZE="3">తీవ్రమైన కామోద్రేకాన్ని ప్రకోపింపజేస్తుంది. అమెరికాలో నా ఉపన్యాసాలను&nbsp;<BR>వింటూ, తాత్కాలిక ఉద్రేకం కలిగి ప్రేక్షకులలో కొంతమంది శిలాప్రతిమల్లా-&nbsp;<BR>గానే నిశ్చేష్టితులైపోయేవాళ్లు. తర్వాత విచారణ చేస్తే ఆ స్థితి కలిగిన తర్వాత&nbsp;<BR>అనేకమందిలో తక్షణమే అధికమైన కామోద్రేకం కలిగిందని తెలుసుకున్నాను.&nbsp;<BR>ధ్యాన ధారణలను స్థిరంగా అభ్యాసం చేయకపోవటం వల్లనే యిది సంభ&nbsp;<BR>వించింది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! ఈ పారమార్థిక రహస్యాలను ఏ శాస్త్రంలోను నే&nbsp;<BR>నింతవరకు చదవలేదు. ఈ రోజు పూర్తిగా నూతన విషయాలను విన్నాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఈ ఆధ్యాత్మిక రహస్యాలన్నీ శాస్త్రాల్లో ఉంటాయనుకున్నావా?&nbsp;<BR>ఇవి రహస్యంగా గురువునుండి శిష్యులకు పరంపరాగతంగా సంక్రమిస్తుంటాయి.&nbsp;<BR>అత్యంత శ్రద్ధాభక్తులతో ధ్యాన, ధారణలను అభ్యసించు. ఎదుట పరిమళ&nbsp;<BR>పుష్పాదులు ఉంచి, ధూపం వెలిగించు. ప్రారంభదశలో అలాంటి బాహ్య ఉప-&nbsp;<BR>కరణాలు మనస్సును పరిశుద్ధం చేస్తాయి. నీ గురునామం ఇష్టదేవతానామం&nbsp;<BR>స్మరించేటప్పుడు ‘‘జగత్తులోని సర్వభూతాలకు శాంతి కలుగుగాక’’ అని&nbsp;<BR>స్మరించు. ఈ శుభసంకల్ప భావనలను ఉత్తర, దక్షిణ, ప్రాక్పశ్చిమ, ఊర్థ్వ,&nbsp;<BR>అధోదిశ లన్నింటికి పంపు. తర్వాత పద్మాసనం వేసుకొని ధ్యానించు. ప్రారంభ&nbsp;<BR>దశలలో ఈ విధంగా చేయాలి. తర్వాత నిశ్చలంగా కూర్చొని (ఏ ముఖంగానైనా&nbsp;<BR>కూర్చోవచ్చు) నేను ఉపదేశ సమయంలో బోధించిన విధానంలో ధ్యానించు.&nbsp;<BR>ఒక్కరోజుకూడా ధ్యానం మానవద్దు. పని ఎక్కువగా ఉన్నప్పుడు అధమపక్షం&nbsp;<BR>పావుగంటయినా పారమార్థిక సాధనలు సాగించు నాయనా! స్థిరమైన భక్తి&nbsp;<BR>లేకుండా గమ్యాన్ని చేరుకోగలవా?</FONT></p>
<p><FONT FACE="SHREE900, SHREE, sans-serif" SIZE="3">అని చెబుతూ స్వామీజీ మేడ మెట్లెక్కసాగారు. మెట్లెక్కుతూ శిష్యునితో&nbsp;<BR>యిలా అన్నారు. ‘‘మీకు ఆంతరదృష్టి కష్టంలేకుండానే కలుగుతుంది. మీ&nbsp;<BR>రిక్కడికి రావటం ఎప్పుడు తటస్థించిందో అప్పుడే ముక్తి మొదలైనవన్నీ మీచేతి&nbsp;<BR>కందివచ్చాయని తెలుసుకోండి. ధ్యానాభ్యాసం మొదలైన వాటితోబాటు దుఃఖ&nbsp;<BR>భాజనమైయున్న ఈ లోకంలోని దుఃఖస్థితిని కొంతవరకైనా తొలగించడానికి&nbsp;<BR>సంపూర్ణ హృదయంతో పాటుపడండి. కఠిన తపస్సువల్ల నా శరీరాన్ని శిథిలా-&nbsp;<BR>వస్థలోకి తెచ్చాను. ఎముకలు, మాంసంతో కూడిన ఈ గూటిలో శక్తిఏమాత్రం&nbsp;<BR>తగ్గలేదు. ఇప్పుడు నీవు కార్యతత్పరుడవై నాకు కొంత విశ్రాంతి కల్గించు. నీవు&nbsp;<BR>మరేమీ చేయలేకపోయినా, యిన్నాళ్లనుండి నీ వధ్యయనం చేసిన శాస్త్రసత్యాలను&nbsp;<BR>గూర్చి లోకానికి తెలియజేయి. లోకంలో జ్ఞానదానానికి మించిన ఉత్తమోత్తమ-&nbsp;<BR>మైన దానం మరొకటి లేదు.</FONT></p>
<hr class="puTa_virupu">
<table><tr><td><a class=puTa_lanke href=puTa3057.html>p3057</a></td><td>p3058</td><td><a class=puTa_lanke href=puTa3059.html>p3059</a></td></tr></table>
</div></body></html>
