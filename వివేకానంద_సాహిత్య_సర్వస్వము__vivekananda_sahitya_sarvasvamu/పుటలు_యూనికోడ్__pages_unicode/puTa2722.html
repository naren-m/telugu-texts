<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2721.html>p2721</a></td><td>p2722</td><td><a class=puTa_lanke href=puTa2723.html>p2723</a></td></tr></table>
<p><FONT FACE="SHREE902, SHREE, sans-serif" SIZE="4">హైందవ సన్న్యాసి</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">‘అప్పీల్‌ - అవలాంచీ’ జనవరి 16, 1894</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">నేటిరాత్రి ఆడిటోరియం (మెంఫిస్‌) లో ప్రసంగించబోయే హైందవ&nbsp;<BR>సన్న్యాసి వివేకానందస్వామి యీ దేశంలో యింతదాకా మతోపన్యాసాలు గావించిన&nbsp;<BR>మహావక్తల్లో ఒకడనవచ్చును. అతని అనుపమమైన వక్తృత్వం, యోగ సిద్ధులను&nbsp;<BR>గురించి అతడికున్న వివేకం, ఆతడి వాదనాపటిమ, శ్రద్ధ - యివన్నీ విశ్వమత&nbsp;<BR>మహాసభలో వివేకవంతుల నెందరినో ఆకర్షించాయి. అమెరికా సంయుక్తరాష్ట్రాల్లో&nbsp;<BR>ఆయన గావించిన ప్రసంగాలు అనేక వేలమందిని ఆకట్టుకొన్నాయి.</FONT></p>
<p><FONT FACE="SHREE900, SHREE, sans-serif" SIZE="3">ఆయన మాట్లాడేటప్పుడు ఎంతో ఆహ్లాదంగా వుంటుంది. ఆంగ్లభాషలో&nbsp;<BR>రత్నాలవంటి పదాలను ఆయన ఎంపిక చేస్తారు. ఆయన ప్రవర్తనంతా పాశ్చాత్య-&nbsp;<BR>దేశాల్లోని ఉత్తమ సంస్కారవంతుల మర్యాదామన్ననల కోవకు చెందింది. ఆయన&nbsp;<BR>స్నేహపాత్రుడు. సంభాషణాచతురుడు. సంభాషణా చాతుర్యంలో పాశ్చాత్యదేశా-&nbsp;<BR>ల్లోని ఏ నగరంలోనైనా ఆయన్ను మించినవారు వుండరు. ఆయన ఆంగ్లాన్ని&nbsp;<BR>స్పష్టంగా, ధారాళంగా మాట్లాడతాడు. ఆయన భావాలు వినూత్న ప్రకాశమా-&nbsp;<BR>నాలు. మంచి ఆలంకారికమైన భాష ఆయన నోట ప్రవాహంగా,&nbsp;<BR>రత్నాలవంటి అభిప్రాయాలను వ్యక్తీకరిస్తున్నప్పుడు, మనకు ఆశ్చర్యం కలుగు-&nbsp;<BR>తూంటుంది.</FONT></p>
<p><FONT FACE="SHREE900, SHREE, sans-serif" SIZE="3">వివేకానందస్వామి జన్మతః, చిన్నతనంలో తమ మతబోధనలు వినటంచేత&nbsp;<BR>బ్రాహ్మణమతం వాడుగా పెరిగాడు. కాని తరువాత సన్న్యాసి ఐనాడు. ఆయన&nbsp;<BR>వేదవేదాంగాలను చక్కగా అభ్యసించారు. భారతదేశంలో ఎంతోకాలం ఉన్నత&nbsp;<BR>విద్యాలయాల్లో విద్యార్థిగా, ఉపాధ్యాయుడుగా వుండి గొప్ప విజ్ఞానాన్ని సముపా-&nbsp;<BR>ర్జించారు. ఈ విజ్ఞానంచే యీ తరంలోని ప్రతిభావంతులైన విజ్ఞుల్లో తా&nbsp;<BR>నొక్కణ్ణని ప్రపంచ వ్యాప్తమైన కీర్తిని బడసారు.</FONT></p>
<p><FONT FACE="SHREE900, SHREE, sans-serif" SIZE="3">విశ్వమత మహాసభలో ఆయన గావించిన మొదటి ప్రసంగమే ఆయన ఆ&nbsp;<BR>మత ప్రతినిధుల్లో నాయకమణి అని నిరూపించింది. ఆ సభల్లో తన మతాన్ని&nbsp;<BR>సమర్థిస్తూ ఆయన అనేక ప్రసంగాలు చేశారు. మనిషి తన తోడివారిపట్ల&nbsp;<BR>నెరపవలసిన విధులను గురించీ, భగవంతునిపట్ల నెరపవలసిన విధులను గురించీ&nbsp;<BR>వివరించే సందర్భంలో ఆయన నోట ఆంగ్లానికి ఆలంకారికాలు సుందరాలు&nbsp;<BR>ఐన తాత్త్వికరత్నాలు జలజల రాలాయి. ఆయన దార్శనికుడైన భావుకుడు.</FONT></p>
<p><FONT FACE="TimesNewRoman, Times, serif" SIZE="2">2 8 6</FONT></p>
<hr class="puTa_virupu">
<table><tr><td><a class=puTa_lanke href=puTa2721.html>p2721</a></td><td>p2722</td><td><a class=puTa_lanke href=puTa2723.html>p2723</a></td></tr></table>
</div></body></html>
