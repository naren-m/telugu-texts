<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2393.html>p2393</a></td><td>p2394</td><td><a class=puTa_lanke href=puTa2395.html>p2395</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగణి - మనం పుట్టి పెరిగిన మతం </FONT><FONT FACE="TimesNewRoman, Times, serif" SIZE="2">3 4 5</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇప్పుడు, మన మతసూత్రాలనుగూర్చి కొంత చర్చిద్దాం. భిన్నాభిప్రాయా-&nbsp;<BR>లకు గురి అయిన విషయాలు వివిధ శాఖలలో వున్నా, అందరూ అంగీకరించే&nbsp;<BR>కొన్ని సామాన్యవిషయాలు అందులో వున్నాయి.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈశ్వరుడు, ఆత్మ, జగత్తు, - ఈ మూడు విషయాలను అందరూ&nbsp;<BR>అంగీకరిస్తారు. సృష్టి, స్థితి, లయకారకుడైన వాడు, ఈశ్వరుడు. సాంఖ్యులు-&nbsp;<BR>మాత్రం, ఈ విషయాన్ని అంగీకరించరు. రెండవది ఆత్మను, ఆత్మపునర్జన్మ-&nbsp;<BR>మును గూర్చినది. అసంఖ్యాకమైన ఆత్మలు ఒక శరీరం తర్వాత మరొక శరీరాన్ని&nbsp;<BR>గ్రహిస్తూ తమతమ పురాకృత కర్మమునుబట్టి, జీవన్మరణచక్రంలో పరిభ్రమి-&nbsp;<BR>స్తూంటాయని ఈ వాదం చెబుతోంది. దీనిని సంసారవాదమనీ, పునర్జన్మవాద-&nbsp;<BR>మనీ అంటారు. ఇక జగత్తు ఆద్యంతరహితమైంది. ఈ మూడూ ఒక వస్తువు&nbsp;<BR>యొక్క రూపాంతరాలని కొందరు, పరస్పర సంబంధరహితమైన విభిన్నరూపా-&nbsp;<BR>లని కొందరు, ఇలా పలువురు పలురకాలుగా చెబుతూన్నా పై మూడూ ఉన్నా-&nbsp;<BR>యని అందరూ, అంగీకరిస్తూనే వున్నారు.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ ఒక్కవిషయాన్ని జ్ఞప్తియందుంచుకోవాలని మిమ్మల్ని కోరు&nbsp;<BR>తున్నాను. హిందువులు అతిప్రాచీనకాలంలోనే మనస్సునుండి ఆత్మ వేరని గుర్తిం-&nbsp;<BR>చారు. కానీ పాశ్చాత్యులు మనస్సుకంటె దూరంగా ఆలోచించలేకపోయారు.&nbsp;<BR>పాశ్చాత్యులు విశ్వమంతా సుఖమయమని తలచారు. కాబట్టి, వారి కీ లోకం సుఖ&nbsp;<BR>మనుభవించగల స్థలంమాత్రమే. కానీ, ప్రాచ్యులు ఈ సంసారం - క్షణక్షణమైన&nbsp;<BR>ఈ లోకం - దుఃఖమయమని భావించారు. అందువల్ల లోకం అశాశ్వతమైందనీ,&nbsp;<BR>అందున్న అనిత్యమైన సుఖాలను, సంపదలను నమ్ముకోవడం తగదని వారి&nbsp;<BR>ఉద్దేశం. ఈ కారణంచేతనే అటు పాశ్చాత్యులు కట్టుదిట్టంగా కార్యంచేయడంలో&nbsp;<BR>నేర్పరులై వుండగా, ఇటు ప్రాచ్యులు ఆంతరలోక నిగూఢ విషయాన్వేషణపరులై&nbsp;<BR>వున్నారు.</FONT></p>
<p><FONT FACE="SHREE900, SHREE, sans-serif" SIZE="3">ఇక హిందూమత దృక్పథాన్ని తెలిసికోవడానికై ఒకటి రెండు విషయాలను&nbsp;<BR>గూర్చి ఆలోచిద్దాం. ఈ మతంలో భగవదవతారాలనుగూర్చిన వాదముంది. వేదా-&nbsp;<BR>లలో మత్స్యావతారాన్నిగూర్చి మాత్రం ప్రస్తావించబడింది. అందరూ ఈ&nbsp;<BR>అవతారవాదాన్ని అంగీకరిస్తారా, లేదా అనడం ప్రస్తుత విషయంకాదు. అవతార&nbsp;<BR>వాదంలోని అంతరార్థం మానవారాధనే. మానవునిలో భగవంతుని దర్శించడమే&nbsp;<BR>నిజమైన భగవద్దర్శనం. హిందువులు ప్రకృతిరూపాన భగవంతుని దర్శించరు.&nbsp;<BR>మానవరూపంలో దర్శిస్తారు.</FONT></p>
<p><FONT FACE="SHREE900, SHREE, sans-serif" SIZE="3">తరువాత విగ్రహారాధన గూర్చి విమర్శిద్దాం. శుభకార్య సమయాల్లో&nbsp;<BR>పూజించాలని శాస్త్రాలు నిర్దేశించిన ఐదుగురు దేవతలు తప్ప మిగిలినవారంతా</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa2393.html>p2393</a></td><td>p2394</td><td><a class=puTa_lanke href=puTa2395.html>p2395</a></td></tr></table>
</div></body></html>
