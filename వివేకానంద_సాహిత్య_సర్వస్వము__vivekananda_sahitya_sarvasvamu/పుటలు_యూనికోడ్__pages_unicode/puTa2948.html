<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2947.html>p2947</a></td><td>p2948</td><td><a class=puTa_lanke href=puTa2949.html>p2949</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">119</FONT></p>
<p><FONT FACE="SHREE900, SHREE, sans-serif" SIZE="3">కావాలి. తర్వాత వాటి నిర్వహణకు డబ్బుకావాలి. అంతడబ్బు ఎక్కడినుండి&nbsp;<BR>వస్తుంది?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మఠప్రాంగణంలో ఉన్న దక్షిణ భాగాన్ని యీ క్షణమే నీ&nbsp;<BR>ఆధీనంలో వుంచుతున్నాను. బిల్వవృక్షం కింద ఒక పూరిపాక వేయించబో&nbsp;<BR>తున్నాను. నీవు ఒకరిద్దరు గుడ్డివాళ్లను, ఆర్తులైనవాళ్లను తెచ్చి వారి సేవలో&nbsp;<BR>నిమగ్నుడవు కా! నీవే పోయి బిచ్చమెత్తి వాళ్లకు ఆహారం సంపాదించు. నీ చేతుల&nbsp;<BR>తోనే వండి వాళ్లకు వడ్డించు. ఇలా కొన్నాళ్లు సాగించావా, చాలామంది, ఎంతో&nbsp;<BR>డబ్బుతో నీకు సాయం చేయటానికి ముందుకు వస్తారు. ‘‘నహి కల్యాణకృత్‌&nbsp;<BR>కశ్చిత్‌ దుర్గతిం తాత గచ్ఛతి’’ (గీత 6-40) నాయనా! మంచిపని చేసేవా&nbsp;<BR>డెప్పుడు దుర్గతి చెందడు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అవును, అది నిజమేనండి! కాని, ఆ విధమైన పని వదలకుండా&nbsp;<BR>చేయటం దీర్ఘకాలంలో బంధహేతువు కదా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఫలితం మీద ఆశలేకుండా, స్వార్థమైన తలపుల కన్నింటికి&nbsp;<BR>అతీతంగా ఉండాలనే ఆకాంక్ష నీకు దృఢంగా వుంటే, ఈ సత్కార్యాలు, నీ&nbsp;<BR>బంధాలను పటాపంచలు చేయటానికి ఉపయోగిస్తాయని నేనంటున్నాను. అటు-&nbsp;<BR>వంటి పని బంధహేతువనడం ఎంత తెలివితక్కువతనం! స్వార్థమైన కర్మ&nbsp;<BR>బంధాన్ని తుదముట్టించడానికి అటువంటి నిష్కామకర్మ ఒక్కటే మార్గం!&nbsp;<BR>‘‘నాన్యః పంథా విద్యతేఽయనాయ’’ మరో మార్గం లేనేలేదు. (శ్వేతాశ్వత&nbsp;<BR>రోపనిషత్తు</FONT><FONT FACE="TimesNewRoman, Times, serif" SIZE="2"> III</FONT><FONT FACE="SHREE900, SHREE, sans-serif" SIZE="3">-8)</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అన్నసత్రాలను గూర్చి, సేవాశ్రమాన్ని గూర్చి వివరంగా&nbsp;<BR>వినాలనే కుతూహలం మీ మాటల వల్ల నాకు కల్గుతోంది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: బీదవాళ్లకొరకు మంచిగాలి, వెలుతురు చక్కగా వచ్చే చిన్నచిన్న&nbsp;<BR>గదులు మనం కట్టించాలి. ఒక్కొక్క గదిలో యిద్దరు ముగ్గురు మాత్రమే&nbsp;<BR>ఉంటారు. వాళ్లకు శుభ్రమైన గుడ్డలు, పడకలు మొదలైనవి సరఫరా చేయాలి.&nbsp;<BR>తన వీలు ప్రకారం వాళ్ల ఆరోగ్యాన్ని పరీక్షించడానికి వారానికి ఒకటి రెండుసార్లు&nbsp;<BR>వచ్చే డాక్టరు ఒకరు వాళ్లకు ఏర్పాటు కావింపబడాలి. అన్నసత్రానికి ఒక భాగంగా&nbsp;<BR>సేవాశ్రమం ఉండాలి. అక్కడ రోగులు సేవించబడుతుంటారు. తర్వాత,&nbsp;<BR>క్రమంగా డబ్బు సమకూరిన తర్వాత మనం ఒకపెద్ద వంటశాల&nbsp;<BR>నిర్మిస్తాము. అన్నసత్రంలో ఎల్లప్పుడూ అన్నం కావాలనే రొద తక్షణం అన్నం-&nbsp;<BR>పెట్టే శబ్దంతో నిండిపోవాలి. అన్నంవార్చే గంజి గంగానదిలోకి వెళ్లి గంగనీళ్లను&nbsp;<BR>తెలుపు చేయాలి. ఎప్పుడు అటువంటి అన్నసత్రం ప్రారభమౌతుందో అప్పుడు</FONT></p>
<hr class="puTa_virupu">
<table><tr><td><a class=puTa_lanke href=puTa2947.html>p2947</a></td><td>p2948</td><td><a class=puTa_lanke href=puTa2949.html>p2949</a></td></tr></table>
</div></body></html>
