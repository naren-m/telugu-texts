<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2252.html>p2252</a></td><td>p2253</td><td><a class=puTa_lanke href=puTa2254.html>p2254</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 0 4</FONT></p>
<p><FONT FACE="SHREE900, SHREE, sans-serif" SIZE="3">చాలాకాలం పడుతుంది. విదేశప్రజలలో ఎందరు దీన్ని అర్థం చేసికోవడానికి,&nbsp;<BR>భారతదేశ జాతీయ జీవన రహస్యమైన ఈ విషయాన్ని గుర్తించడానికి ఓపికప-&nbsp;<BR>ట్టగలరు? ఈ జాతిని పరిశీలించి, అర్థం చేసికోవడానికై అంతటి ఓపిక పూన-&nbsp;<BR>గలవారు చాలా కొద్దిమందే వుంటారు. ఇక్కడ మాత్రమే, ఈ జాతిలో&nbsp;<BR>మాత్రమే, దారిద్య్రమంటే దోషవర్తనం కాదు. దారిద్య్రమంటే పాప జీవనం&nbsp;<BR>కాదు. దారిద్య్రమంటే దుష్టవర్తన కాకపోవడమే కాకుండా, ఆ దారిద్య్రమే దివ్య-&nbsp;<BR>లక్షణమై పోయింది. దరిద్రుడు ధరించే కౌపీనాన్ని దేశంలోని పరమశ్రేష్ఠుడు&nbsp;<BR>ధరించే దివ్యాంబరంగా భావించే ఏకైక జాతి ఇక్కడ మాత్రమే ఉంది. ఇదే&nbsp;<BR>విధంగా మనంకూడ, పాశ్చాత్యుల సాంఘికాచారాలను, ఓపికతో పరిశీలించ వలసి&nbsp;<BR>వుంది. మనం, వాళ్లను గురించి త్వరగా, పిచ్చిపిచ్చి అభిప్రాయాలను వెలి&nbsp;<BR>బుచ్చడం తగదు. వారిని పరిశీలించడానికి తగిన ఓపిక మీకుంటే, వారిలో స్త్రీ&nbsp;<BR>పురుషులు కలిసి మెలగటం, భిన్నభిన్నమైన వారి ఆచార మర్యాదలన్నీ సార్థకాలే&nbsp;<BR>అనీ, వాటి అన్నిటిలోను ఒక ఉత్తమపక్షమున్నదనీ మీకు తెలిసొస్తుంది. ఐనా,&nbsp;<BR>వారి ఆచార మర్యాదలను మనం అవలంబించాలని కానీ, మన వాటిని వారు అవ-&nbsp;<BR>లంబించాలని కానీ నా అభిప్రాయం కాదు. జాతి ఆచారమర్యాదలు ఆ జాతిలో&nbsp;<BR>శతాబ్దాల తరబడి క్రమంగా పెరిగి వస్తూంటాయి. ప్రతిదానికీ వెనుక ఒక గొప్ప-&nbsp;<BR>ప్రయోజనం వుంటుంది. కాబట్టి, వారు మన ఆచార మర్యాదలను గాని, మనం&nbsp;<BR>వారి ఆచార మర్యాదలను గాని హేళనచేయడం తగదు.</FONT></p>
<p><FONT FACE="SHREE900, SHREE, sans-serif" SIZE="3">ఈ సభ ఎదుట ఇంకో విషయం తెలుపగోరుతున్నాను. ఇంగ్లాండులో నేను&nbsp;<BR>చేసిన పని అమెరికాలో చేసిన దానికన్నా నాకు ఎక్కువ తృప్తికరంగా వుంది. ఇత-&nbsp;<BR>రజాతులవారి మేధాశక్తికన్నా, ఆంగ్లేయుని మేధాశక్తి అధికమైంది. ధైర్యశాలి, సాహ-&nbsp;<BR>సికుడు, దీక్షాపరుడు అయిన ఆంగ్లేయుని మెదడులో ఒక సంకల్పం ఏదైనా ఒక-&nbsp;<BR>సారి నాటుకొనిపోతే తిరిగి అది ఎన్నడూ జారిపోదు. అత్యంత కార్యపర&nbsp;<BR>తంత్రమైన ఆ జాతి సమర్థత దాన్ని పెంపొందజేసి, సత్వరఫలమిచ్చేలా చేస్తుంది.&nbsp;<BR>ఇతరదేశాలలో అలా కాదు. అలాంటి తీవ్రకార్యపరత్వం, సునిశితమైన జాతీయ&nbsp;<BR>చైతన్యం మరెక్కడా కన్పించదు. వాళ్లలో ఊహారచన తక్కువగా, కార్యధురీణత&nbsp;<BR>ఎక్కువగా వున్నాయి. ఆంగ్లపురుషుని హృదయంయొక్క జీవధార ఎవరికి గోచర&nbsp;<BR>మవుతుంది? ఎంతటి భావనాశక్తి వుందో, ఎంతటి అనుభూతి వుందో ఎవరి&nbsp;<BR>కెరుక? వారిది వీరులజాతి, వారు నిజమైన క్షత్రియులు. తమ భావాలను రహ-&nbsp;<BR>స్యంగా ఉంచి, ఎన్నడూ వెలువరించకుండటం వారి అలవాటు; వారు బాల్యం-&nbsp;<BR>నుండి, అటువంటి శిక్షణనే పొందుతారు. ఆంగ్లపురుషుడు భావోద్రేకాన్ని వెలు-&nbsp;<BR>వరించగా చూడటం అరుదు. ఆంగ్ల స్త్రీకూడ అలాటిదే; ఆంగ్ల స్త్రీ పనులకు</FONT></p>
<hr class="puTa_virupu">
<table><tr><td><a class=puTa_lanke href=puTa2252.html>p2252</a></td><td>p2253</td><td><a class=puTa_lanke href=puTa2254.html>p2254</a></td></tr></table>
</div></body></html>
