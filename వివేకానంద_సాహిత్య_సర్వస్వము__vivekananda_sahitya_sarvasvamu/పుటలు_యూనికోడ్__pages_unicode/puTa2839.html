<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2838.html>p2838</a></td><td>p2839</td><td><a class=puTa_lanke href=puTa2840.html>p2840</a></td></tr></table>

<p><FONT FACE="SHREE900, SHREE, sans-serif" SIZE="3">యువకులతో, ఒక కేంద్రాన్ని ప్రారంభించాలని నాకొక కోరిక ఉంది. మొదట&nbsp;<BR>నేను వారికి శిక్షణ యిచ్చి, ఆ తర్వాత వారి ద్వారా ఉద్యమాన్ని సాగిస్తాను.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: దానికి చాలా డబ్బు కావాలి. మీకా డబ్బు ఎక్కడనుండి&nbsp;<BR>వస్తుంది?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఏమంటున్నావు? డబ్బును కల్పించేవాడు మనిషే కదా! డబ్బు&nbsp;<BR>మనిషిని చేస్తూవుందని ఎక్కడైనా విన్నావా? నీ ఆలోచనల్ని, మాటల్ని,&nbsp;<BR>ఆచరణని ఒక్క త్రాటిమీద నడపగలిగావా, వాటిని ఐక్యం చేయగలిగావా, ఆ&nbsp;<BR>క్షణమే డబ్బు నీ కాళ్లముందు నీళ్లలా కురుస్తుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! మీరన్నట్లు డబ్బు కావలసినంత సమకూరి, ఆ&nbsp;<BR>మంచిపనిని మీరు ప్రారంభిస్తారనుకుందాం. కాని, అంతమాత్రంవల్ల ఏమౌ-&nbsp;<BR>తుంది? మీకు పూర్వం ఉన్న మహనీయులెందరో యిలాంటి మంచిపనుల్ని&nbsp;<BR>చేయడానికి నడుంకట్టారు. కాని, అవి యిప్పుడేమైనాయి? ఎక్కడున్నాయి?&nbsp;<BR>మీరు ప్రారంభించబోయే పనికికూడా అదేగతి పట్టడం ఖాయం! కాబట్టి,&nbsp;<BR>అలాంటి ప్రయత్నంవల్ల ప్రయోజన మేముంది?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఇక ముందేమి జరుగుతుందోనని ఎప్పుడూ మీనమేషాలు లెక్క-&nbsp;<BR>పెట్టేవాడు దేన్నీ సాధించలేడు. సత్యమని, ధర్మమని, నీవు అర్థం చేసుకున్నదాన్ని&nbsp;<BR>తక్షణమే ఆచరించు. భవిష్యత్తులో ఏం జరుగుతుందోనని తర్జనభర్జన చేయటం&nbsp;<BR>వల్ల ప్రయోజనమేముంది? ఈ జీవితకాలం అత్యల్పం. ఫలితాలను గూర్చి&nbsp;<BR>బేరీజు వేసుకోవడం వల్ల ఉపయోగం లేదు. ఫలప్రదాత భగవంతుడు. ఫలితాన్ని&nbsp;<BR>అతనికి వదిలివేయి. దాంతో నీకేం పని? కార్యాచరణలోనే నీవు నిమగ్నం&nbsp;<BR>కావాలి!</FONT></p>
<p><FONT FACE="SHREE900, SHREE, sans-serif" SIZE="3">ఈ విధంగా మాట్లాడుతుండగా, బండి విశ్రాంతి గృహాన్ని చేరింది.&nbsp;<BR>స్వామీజీని దర్శించాలని ఆ రోజు చాలామంది కలకత్తానుండి ఉద్యానవనానికి&nbsp;<BR>వచ్చి చేరారు. స్వామీజీ బండి దిగి, గదిలో కూర్చొని, వచ్చిన వారందరితో&nbsp;<BR>సంభాషణ ప్రారంభించారు. మిస్టర్‌ గుడ్విన్‌ అనే స్వామీజీ పాశ్చాత్య శిష్యుడు,&nbsp;<BR>రూపుదాల్చిన సేవాస్వరూపమా అన్నట్లు ప్రక్కనే నిలబడి వున్నాడు. ఆ శిష్యు&nbsp;<BR>డిదివరకే విదేశీ శిష్యునితో పరిచయం చేసుకున్నాడు. అందువల్ల గుడ్విన్‌ వద్దకు&nbsp;<BR>వచ్చాడు. వాళ్లిద్దరు స్వామీజీని గూర్చి అనేక విషయాలు మాట్లాడుకున్నారు.</FONT></p>
<p><FONT FACE="SHREE900, SHREE, sans-serif" SIZE="3">సాయంత్రం స్వామీజీ, శిష్యుణ్ణి పిలిచి అడిగారు ‘‘కఠోపనిషత్తు నీకు&nbsp;<BR>కంఠస్థమా?’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: లేదండీ! శ్రీ శంకరులవారి భాష్యంతో దానిని అధ్యయనం&nbsp;<BR>మాత్రం చేశాను.</FONT></p>
<hr class="puTa_virupu">
<table><tr><td><a class=puTa_lanke href=puTa2838.html>p2838</a></td><td>p2839</td><td><a class=puTa_lanke href=puTa2840.html>p2840</a></td></tr></table>
</div></body></html>
