<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2688.html>p2688</a></td><td>p2689</td><td><a class=puTa_lanke href=puTa2690.html>p2690</a></td></tr></table>
<p><FONT FACE="SHREE900, SHREE, sans-serif" SIZE="3">నవ్యభారత సమస్య - దాని పరిష్కారం</FONT></p>
<p><FONT FACE="Bookman-Light, Bookman, serif" SIZE="2">253</FONT></p>
<p><FONT FACE="SHREE900, SHREE, sans-serif" SIZE="3">కావలసినంత జరిగింది. ఈ ప్రవాహాన్ని అరికట్టేశక్తి హైందవ సమాజానికి లేదు.&nbsp;<BR>కూడదని పైకి ఎంతగా చెబుతున్నా, యంత్రాలచే వడపోయబడి, కొళాయిలచే&nbsp;<BR>అందింపబడే నీరు మొదలుకొని, ఎముకల బూడిదతో తయారైన చక్కెర&nbsp;<BR>వరకు, ప్రతివస్తువూ, యించుమించు ప్రతివ్యక్తీ, నెమ్మదిగా, ధారాళంగా స్వీక-&nbsp;<BR>రిస్తున్నాడు. శాసనాల ప్రాబల్యంతో మెల్లమెల్లగా మన కెంతో గారాబాలైన ఆచారా&nbsp;<BR>లన్నీ నానాటికి మరుగైపోతున్నాయి. దాన్ని అరికట్టే శక్తి మనకు లేదు. శక్తి&nbsp;<BR>ఎందుకు లేదు? నిజంగా సత్యానికి శక్తి లేదా? ‘సత్యమేవ జయతే నానృతమ్‌’&nbsp;<BR>అనే దివ్య వేదవాక్కే అసత్యమా? పాశ్చాత్య ప్రభుత్వం, పాశ్చాత్య విద్య- అనే&nbsp;<BR>ప్రబల ప్రళయప్రవాహంలో కొట్టుకొనిపోతూన్న ఆచారాలు సరైనవి కావేమో!&nbsp;<BR>ఇంతకీ అవి అనాచారాలో ఏమో, ఎవరెరుగుదురు? ఇదీ మెలకువతో పర్యాలో-&nbsp;<BR>చింపవలసిన విషయమే.</FONT></p>
<p><FONT FACE="SHREE900, SHREE, sans-serif" SIZE="3">‘బహుజన హితాయ బహుజన సుఖాయ’ అనేకుల హితానికి, అనేకుల&nbsp;<BR>సుఖానికి, నిస్స్వార్థపరమైన రీతిలో, ప్రేమాదరపూరితమైన హృదయంతో&nbsp;<BR>‘ఉద్బోధన’ (పత్రిక) వివేకులు, ఉదారహృదయులు ఐన మాతృదేశాభి&nbsp;<BR>మానులను ‘ఈ విషయాలను చర్చించటానికి, యీ చిక్కులను పరిష్కరించ&nbsp;<BR>టానికి రండి’ అని ఆహ్వానిస్తోంది. ‘ఉద్బోధన’కు ద్వేషంగాని, శాత్రవంగాని&nbsp;<BR>లేదు. వ్యక్తినిగూర్చిగాని, సమాజాన్నిగూర్చిగాని, శాఖను గూర్చిగాని, ‘ఉద్బోధన’&nbsp;<BR>నిందావాక్కులను ప్రయోగించదు. అన్ని వర్ణాలవారి సేవకే ‘ఉద్బోధన’ తనను&nbsp;<BR>పూర్తిగా అర్పించుకొంటోంది.</FONT></p>
<p><FONT FACE="SHREE900, SHREE, sans-serif" SIZE="3">కర్మాచరణానికి మాత్రమే మనకు అధికారం వుంది. ఫలితం దేవుని&nbsp;<BR>చేతుల్లో వుంది. మన ప్రార్థన యింతమటుకే - ‘ఓ నిత్యాత్మా, మమ్మల్ని&nbsp;<BR>ఆధ్యాత్మికపరులను గావించు. ఓ నిత్యశక్తీ, మమ్మల్ని శక్తిమంతులుగా రూపొం-&nbsp;<BR>దించు. ఓ బలదేవా, మమ్మల్ని బలవంతులుగా ఒనర్చు.’</FONT></p>

<hr class="puTa_virupu">
<table><tr><td><a class=puTa_lanke href=puTa2688.html>p2688</a></td><td>p2689</td><td><a class=puTa_lanke href=puTa2690.html>p2690</a></td></tr></table>
</div></body></html>
