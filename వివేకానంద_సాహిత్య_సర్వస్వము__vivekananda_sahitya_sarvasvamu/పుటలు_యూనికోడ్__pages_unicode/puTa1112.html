<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1111.html>p1111</a></td><td>p1112</td><td><a class=puTa_lanke href=puTa1113.html>p1113</a></td></tr></table>
<p><FONT FACE="SHREE900, SHREE, sans-serif" SIZE="3">288 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">‘కర్బల’ గాధ ఈనాడు పునర్జీవం పొందింది. ఈ పెద్దగుంపులో ఇద్దరు&nbsp;<BR>రాజకుమారు లున్నారు. ఈ ఉత్సవాన్ని చూడటానికి చాలా దూరగ్రామంనుంచి&nbsp;<BR>వచ్చారు. వీరిద్దరూ జమీందారీ కుటుంబంవారు. ఠాకూరు సాహెబులు. పాపం&nbsp;<BR>వీరికేమీ చదువురాదు. ఈ మహమ్మదీయ సంస్కృతి ఎంత దొడ్డది! అంత చక్కని&nbsp;<BR>పదజాలం. అంత సొగసైన - నిర్దుష్ట ఉచ్చారణ అంత విభిన్న - విలాప వస్త్రదారణ, ఆ&nbsp;<BR>వదులు వదులు బురఖాలు, అంత బిగుతు లాగులు, తలపాగలు, వందలకొద్దీ భిన్న&nbsp;<BR>- భిన్న వర్ణాలతో కూడిన ఉడుపులు పట్టణ ప్రజల అభిరుచికి తగినట్టివి అన్నీ అంత&nbsp;<BR>దూరగ్రామానికి పాకలేదు. అందుకని ఠాకూరు సాహెబుల కివేమీ తెలియవు. ఈ&nbsp;<BR>ఠాకూరులు వట్టి సామాన్యులు. సరళమైనవారు, వేట అంటే ప్రీతిగలవారు.&nbsp;<BR>దృఢకాయులు. ఎంతో కఠినహృదయులు.</FONT></p>
<p><FONT FACE="SHREE900, SHREE, sans-serif" SIZE="3">ఈ ఠాకూరు లిద్దరూ ద్వారం దాటి మసీదులోకి వెళ్లబోతున్నారు. అప్పుడు&nbsp;<BR>ఒక పహరావాడు వారిని ఆపాడు. వారు లోనికి చూడటానికి వెళ్తామన్నారు.&nbsp;<BR>అప్పుడు వా డిలా అన్నాడు: ‘‘ఇదిగో ఇక్కడ ఈ పెద్ద శిలావిగ్రహముంది. దాన్ని&nbsp;<BR>ముందు ఐదు తన్నులు తన్ని మరీ లోనికి వెళ్లండి.’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఈ శిలావిగ్రహం ఎవరిది బాబూ?’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఇదా, ఇది వేయి సంవత్సరాల క్రింద, హసన్‌ - హుసన్‌న్ను చంపిన&nbsp;<BR>పరమనీచుడైన ఎజీద్‌ది. అందుకే ఈ ఏడ్పులు, పెడబొబ్బలు.’’</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆ కాపలావాడు ఈ మాటలు చెప్పి ఎజీద్‌ను పది తన్నులైనా తన్నించిన&nbsp;<BR>బాగుండు ననుకొన్నాడు. కాని కర్మఫలం విచిత్రంగా ఉంటుంది. మన మొకటి&nbsp;<BR>చెబితే వా డొకటి అర్థం చేసుకొంటాడు. వెంటనే ఠాకూరులు వారి రుమాళ్లను&nbsp;<BR>మెడకు చుట్టుకుని, భక్తితో ఎజీద్‌ శిలావిగ్రహానికి సాష్టాంగ దండప్రణామం చేసి&nbsp;<BR>దొర్లుతూ, గద్గదస్వరంతో ‘‘ఇక లోనికి వెళ్లటం దేనికీ, ఇక ఇతర దేవతలను&nbsp;<BR>ఎందుకు చూడాలీ? భేష్‌! భేష్‌! ఎజీదయ్యా, నువ్వొక్కడవే అసలైన దేవుడవు. ఆ&nbsp;<BR>దుర్మార్గులను బలే మర్దించావులే. ఎంతబాగా మర్దించావంటే, ఇప్పటికీ వారు&nbsp;<BR>ఏడుస్తూనే ఉన్నారు.’’</FONT></p>
<p><FONT FACE="SHREE900, SHREE, sans-serif" SIZE="3">సనాతనమతం ఒకపెద్ద దేవాలయం. దానిలోనికి వెళ్లటానికి ఎన్నోమార్గా&nbsp;<BR>లున్నాయి. అక్కడ నీకు దొరకని దైవస్వరూపం లేదు. పరబ్రహ్మం నుండి బ్రహ్మ,&nbsp;<BR>విష్ణువు, శివుడు, శక్తి, సూర్యుడు, గణపతి - ఇలా ఎంతోమంది దేవత లున్నారు. ఏ&nbsp;<BR>దేవతకు కొరతలేదు. వేదాల్లో, వేదాంతంలో, పురాణ తంత్ర గ్రంథాల్లో,&nbsp;<BR>కావలసినంత సామగ్రి దొరుకుతుంది. వానిలో ఏ ఒక్క చిన్న&nbsp;<BR>వాక్యమైనా, జన్మ పరంపరా శృంఖలాన్ని త్రెంచివేయటానికి చాలు! అహో! ఏమి&nbsp;<BR>జనసమూహం! లక్షోపలక్షల ప్రజ లీ దేవాలయం వైపుకు వస్తున్నారు. నేను కూడా</FONT></p>
<hr class="puTa_virupu">
<table><tr><td><a class=puTa_lanke href=puTa1111.html>p1111</a></td><td>p1112</td><td><a class=puTa_lanke href=puTa1113.html>p1113</a></td></tr></table>
</div></body></html>
