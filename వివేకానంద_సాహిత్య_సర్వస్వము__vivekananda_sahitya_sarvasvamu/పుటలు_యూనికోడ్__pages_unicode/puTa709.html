<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa708.html>p708</a></td><td>p709</td><td><a class=puTa_lanke href=puTa710.html>p710</a></td></tr></table>

<p><FONT FACE="TimesNewRoman, Times, serif" SIZE="2">2 9 4</FONT></p>
<p><FONT FACE="SHREE900, SHREE, sans-serif" SIZE="3">యముడు వచ్చి ‘‘ఓ బ్రాహ్మణుడా! నువ్వు నా అతిథివి. మూడునాళ్లుగా నిరా-&nbsp;<BR>హారివై నువ్విక్కడున్నావు. నీకు వందనాలు. నీ యీ క్లేశానికి పరిహారంగా నేను&nbsp;<BR>నీకు మూడు వరాలిస్తాను’’ అన్నాడు. నచికేతుడు తన మొదటి వరంగా ‘‘నామీద&nbsp;<BR>నా తండ్రికి ఏర్పడ్డ కోపం చల్లారాలి’’ అని కోరాడు. రెండవ వరంగా తను&nbsp;<BR>ఫలానా యజ్ఞవిధిని తెలుసుకోవాలని కోరాడు. తరువాత మూడవ వరాన్ని యిలా&nbsp;<BR>అడిగాడు: ‘‘ప్రశ్న ఏమంటే - మరణించాక, మానవుడేమౌతాడు?&nbsp;<BR>అతడిక వుండడని కొందరంటారు. ఉన్నాడని మరికొందరంటారు. ఇదే నా&nbsp;<BR>మూడవ వరం. దయచేసి ఆ ప్రశ్నకు జవాబు చెప్పండి.’’ అందుకు యముడిలా&nbsp;<BR>అన్నాడు: ‘‘పూర్వం దేవత లీ రహస్యాన్ని తెలుసుకోవటానికి ప్రయత్నించారు.&nbsp;<BR>ఇది ఎంతో సూక్ష్మం. దీన్ని అవగాహన చేసుకోవటం కష్టం. కాబట్టి మరోవరం&nbsp;<BR>ఏదైనా కోరుకో. దీన్ని అడగొద్దు. నూరేళ్ల దీర్ఘజీవితం కోరుకో. పశువులను&nbsp;<BR>కోరుకో. గుర్రాలను కోరుకో. పెద్ద రాజ్యాలను కోరుకో కాని ఈ ప్రశ్నకే జవా-&nbsp;<BR>బిమ్మనిమాత్రం ఒత్తిడి చెయ్యవద్దు. భోగానుభవానికి మానవుడేమేమి కోరు&nbsp;<BR>కుంటాడో వాటినల్లా కోరుకో. వాటినల్లా యీడేరుస్తాను కాని యీ రహస్యం&nbsp;<BR>తెలుసుకోవాలని కోరవద్దు.’’ అప్పుడు నచికేతుడిలా అన్నాడు: ‘‘స్వామీ, అలా-&nbsp;<BR>కాదు. మానవుడు ధనంతో సంతృప్తిపడవలసినవాడు కాడు. ధనమే కావాలంటే&nbsp;<BR>మీ దర్శనమాత్రంచే లభిస్తుంది. దీర్ఘాయుస్సా, అదీ మీరు పరిపాలించేటంత-&nbsp;<BR>కాలం దొరుకుతుంది. అధోలోకంలో వసిస్తూ, ఆట పాటలలోని, వినోదాల-&nbsp;<BR>లోని నిస్సారాన్ని తెలుసుకొన్నాక సంప్రాప్తజ్ఞానుడై, అజరామరుల సాంగత్యం-&nbsp;<BR>పొంది వివేకి ఐన ఏ మానవుడు దీర్ఘాయుస్సుచేత సంప్రీతుడౌతాడు? కాబట్టి&nbsp;<BR>మరణానంతరాన్ని గురించిన ఆ గొప్ప రహస్యాన్నే తెలుపగోరతాను. నాకు మరేమీ&nbsp;<BR>వద్దు. నచికేతుడు కోరేది అదే - మృత్యు రహస్యం.’’ అప్పుడు యముడు ప్రీతు-&nbsp;<BR>డైనాడు.</FONT></p>
<p><FONT FACE="SHREE900, SHREE, sans-serif" SIZE="3">గడచిన రెండు మూడు ప్రసంగాలలో యిలాంటి వివేకజ్ఞానం మనస్సును&nbsp;<BR>సంసిద్ధపరుస్తుందని చెప్పివున్నాను. కాబట్టి చూశారా, సత్యంతప్ప మరిదేన్నీ&nbsp;<BR>కోరకపోవటం, సత్యాన్ని సత్యంకోసమే కాంక్షించటం మానవుడి సన్నాహాలలో&nbsp;<BR>మొదటి మెట్టు. ఆ నచికేతుడు యముడిస్తానన్న వరాలన్నింటిని - వస్తువులను,&nbsp;<BR>ఆస్తి, ధనం, దీర్ఘాయువు- ఎలా నిరాకరించాడో చూడండి. ఒక్కదానికోసం -&nbsp;<BR>జ్ఞానంకోసం, సత్యంకోసం సర్వాన్ని త్యజించటానికి సిద్ధపడ్డాడు. సత్యసిద్ధికి&nbsp;<BR>అదొక్కటే మార్గం. యముడు దాంతో సంప్రీతుడయ్యాడు. ‘‘రెండు మార్గా-&nbsp;<BR>లున్నాయి. ఒకటి ప్రేయోమార్గం. మరొకటి శ్రేయోమార్గం. ఈ రెండూ&nbsp;<BR>వివిధగతుల్లో మానవకోటిని ఆకర్షిస్తాయి. ఎవడు ప్రేయాన్ని విసర్జించి శ్రేయాని</FONT></p>
<hr class="puTa_virupu">
<table><tr><td><a class=puTa_lanke href=puTa708.html>p708</a></td><td>p709</td><td><a class=puTa_lanke href=puTa710.html>p710</a></td></tr></table>
</div></body></html>
