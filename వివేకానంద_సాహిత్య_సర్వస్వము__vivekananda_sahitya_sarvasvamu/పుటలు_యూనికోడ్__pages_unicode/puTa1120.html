<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1119.html>p1119</a></td><td>p1120</td><td><a class=puTa_lanke href=puTa1121.html>p1121</a></td></tr></table>
<p><FONT FACE="SHREE900, SHREE, sans-serif" SIZE="3">296 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">3. నియమాన్నిగూర్చి మనకున్న జ్ఞానం సంభవిస్తున్న పరివర్తనాలను బట్టి&nbsp;<BR>సంపాదితమైంది. ఈ మార్పులను తప్ప మనం ఆ నియమాన్ని చూడలేం.&nbsp;<BR>సంఘటనకన్నా భిన్నంగా నియమముందని ఊహించటం వట్టి మనఃకల్పం; వట్టి&nbsp;<BR>పరిభాష. అంతకుమించి లేదు. నియమసూత్రం ప్రతిమార్పులో అనూస్యూ&nbsp;<BR>తంగా ఉండేది. ఆయాసందర్భాల్లో ఉండే పద్ధతి. ఆ వస్తువును గూర్చి మన&nbsp;<BR>జ్ఞానంలో ఆ వస్తుగత శక్తి ఒకభాగం. ఆ శక్తి మరొక దానిమీద ఏ పద్ధతిలో&nbsp;<BR>పనిచేస్తుందో దాన్నే మనం నియమ మంటాం.</FONT></p>
<p><FONT FACE="SHREE900, SHREE, sans-serif" SIZE="3">4. యథాస్థితికాలయిన వస్తువుల్లో ఉండే నియమం అవి ఒకదానిపై ఒకటి&nbsp;<BR>ఎలా పనిచేస్తాయో అన్నదాన్నిబట్టి ఉంటుంది. అంతేకాని, ఎలా పనిచేయాలో&nbsp;<BR>అన్నదాన్నిబట్టి ఉండదు. నిప్పు కాలకుండా, నీళ్లు తడిచేయకుండా ఉంటే మెరుగే&nbsp;<BR>కావచ్చు. కాని అవి అంతే. ఇది యథాస్థితి. ఇది వాటి ధర్మం. ఇది నిజమని&nbsp;<BR>ఒప్పుకుంటే కాల్చజాలని నిప్పు నిప్పు కాజాలదు. తడపజాలని నీరు నీరు&nbsp;<BR>కాజాలదు.</FONT></p>
<p><FONT FACE="SHREE900, SHREE, sans-serif" SIZE="3">5. ఆధ్యాత్మిక సూత్రాలు, నీతి సూత్రాలు, సాంఘిక సూత్రాలు, జాతీయ&nbsp;<BR>సూత్రాలు - ఇవి నాటి సాంఘిక - ఆధ్యాత్మిక విషయాల్లోని ఆంశికాలు. కర్మకలాపాలు&nbsp;<BR>అనివార్య ఫలితాలు; ఈ నియమాలతో బద్ధమై ఉన్నాయి.</FONT></p>
<BR>
<p><FONT FACE="SHREE900, SHREE, sans-serif" SIZE="3">6. మన మీ ధర్మాలతో నిర్మితులమై, మరల వాటినే నిర్మిస్తున్నాం. అంటే మన&nbsp;<BR>నిర్మాణంలో ఈ ధర్మం యిమిడి ఉంది. అందుకని మనం వాటిని ఆచరణకు&nbsp;<BR>తెచ్చుకుంటాం. కొన్ని సందర్భాల్లో మనిషి తప్పకుండా ఒకేవిధంగా ప్రవర్తిస్తాడనే&nbsp;<BR>విషయాన్ని సాధారణీకృతి పొందించి అదే సందర్భంలో మరొక మనిషి కూడా&nbsp;<BR>అలాగే ప్రవర్తిస్తాడని చెప్పటం ధర్మం, నియమం. అంటే, ఎక్కడా భేదం పొందని&nbsp;<BR>అంటే ‘తేడా’ రాని విశ్వజనీన ప్రవర్తనం మనిషిధర్మం. ఈ ధర్మం నుండి ఏ వ్యక్తీ&nbsp;<BR>తప్పించుకోలేడు. ఐనా సర్వవ్యక్తుల ప్రవర్తనం పైననే ఈ విశ్వజనీన ధర్మం&nbsp;<BR>ఆధారపడి ఉంటుంది. సమస్తం లేదా విశ్వజనీనం లేదా అనంతం వ్యక్తిని తీర్చి&nbsp;<BR>దిద్దుతూ ఉంటే, ప్రతివ్యక్తీ తన కర్మద్వారా ఆ ధర్మాన్ని సజీవం చేస్తున్నాడు. ఆ&nbsp;<BR>అర్థంలో ధర్మ మంటే, విశ్వజనీనత అన్నమాట. విశ్వజనీనత వ్యక్తిమీద, వ్యక్తి&nbsp;<BR>విశ్వజనీనత మీద ఆధారపడి వున్నాయి. సొంతాలైన అంశాలతో కూడింది ఈ&nbsp;<BR>అనంత పదార్థం. అంటే సొంతాలైన భాగాలెన్ని కూడినా, అవన్నీ కలసి అనంతమని&nbsp;<BR>భావించటం కష్టమైనా అది యథార్థం. ఈ విశ్వజనీన ధర్మం వినాశమొందేది కాదు.&nbsp;<BR>అనంత పదార్థంలోని అంశం నష్టమవటం అసంభవం. ఎందుకంటే, అనంత&nbsp;<BR>పదార్థానికి మనం ఏదైనా చేర్చటం గానీ, తీసివేయటం గానీ ఉండదు. దానిలో&nbsp;<BR>సర్వాంశాలు నిత్యమైనవే.</FONT></p>
<hr class="puTa_virupu">
<table><tr><td><a class=puTa_lanke href=puTa1119.html>p1119</a></td><td>p1120</td><td><a class=puTa_lanke href=puTa1121.html>p1121</a></td></tr></table>
</div></body></html>
