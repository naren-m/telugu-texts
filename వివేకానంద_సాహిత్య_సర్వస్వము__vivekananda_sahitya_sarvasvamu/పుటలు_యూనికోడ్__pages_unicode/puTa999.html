<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa998.html>p998</a></td><td>p999</td><td><a class=puTa_lanke href=puTa1000.html>p1000</a></td></tr></table>
<p><FONT FACE="SHREE900, SHREE, sans-serif" SIZE="3">యోగశాస్త్రం</FONT></p>
<BR>
<p><FONT FACE="SHREE900, SHREE, sans-serif" SIZE="3">175</FONT></p>
<BR>
<p><FONT FACE="SHREE900, SHREE, sans-serif" SIZE="3">పితరులను పరలోకం నుండి పిలిపించేవారిలో ఒకరు, ‘‘మీ పితరులను మీ&nbsp;<BR>వద్దకు పిలిపించనా?’’ అని నన్నడిగారు. ‘‘వద్దు, వద్దు. మరేమైనా చేయండి, కానీ&nbsp;<BR>మా పితరులను మాత్రం పిలిపించవద్దు. వారిని మీరు పిలిపిస్తే, వారిని చూసి నేను&nbsp;<BR>నిగ్రహాన్ని కోల్పోతానేమో!’’ అంటూ నేను చెప్పాను. అత నో పెద్దమనిషిగా&nbsp;<BR>ఉన్నాడు; నాపై దయచూపి, నా కోరికను మన్నించాడు.</FONT></p>
<p><FONT FACE="SHREE900, SHREE, sans-serif" SIZE="3">మా దేశంలో కొందరి తీరు యిలా ఉంటుంది. జీవితంలో తమకు ఏవైనా&nbsp;<BR>కష్టాలు ఎదురౌతే, పురోహితులకు కొంత దక్షిణ సమర్పించుకుంటారు;&nbsp;<BR>భగవంతునితో బేరంచేసి తమ కష్టాలను తొలగిస్తే, కొంత ముట్టచెప్పుతా&nbsp;<BR>మంటారు. ఇలా ఈశ్వరునికి తెలిపి కొంత ఉపశమం పొందుతుంటారు.&nbsp;<BR>తాత్కాలికంగా కొంత ఊరట చెందుతారు కాబట్టి, పురోహితునికి కొంత పైకం&nbsp;<BR>యిస్తారు. అయితే కాసేపు ఊరట లభించినా, మరుక్షణం మరల ఏదో ప్రతికూల&nbsp;<BR>చిత్తవృత్తి పుడుతుంది; మరల ఏదో విపత్తు వస్తుంది. ఇక్కడకూడా ఇలాంటి&nbsp;<BR>యాతనే ఉంటుంది. మా దేశంలో మీ వారు కొంతమంది, ‘‘మా సిద్ధాంతాలను&nbsp;<BR>నమ్మితే, మీకు రక్షణ దొరుకుతుంది’’ అని ప్రచారం చేస్తుంటారు. మాలో&nbsp;<BR>నిమ్నజాతివారు ఈ సిద్ధాంతాలను వేదవాక్కులుగా గ్రహించి, నమ్ముతారు. ఆ&nbsp;<BR>తర్వాత వారిలో కలిగే మార్పు ఏమిటంటే - వారు భిక్షుకులైపోతారు... కాని, అది&nbsp;<BR>మతమా? అదొక రాజకీయపుటెత్తు - మతం కాదు. దాన్ని మతమని మీ రనవచ్చు.&nbsp;<BR>పవిత్ర పదార్థాన్ని మీ రలా పతనావస్థలోకి పంపవచ్చు. కాని దానిలో ఆధ్యాత్మిక&nbsp;<BR>భావదీప్తి మాత్రం శూన్యం సుమా!</FONT></p>
<p><FONT FACE="SHREE900, SHREE, sans-serif" SIZE="3">వేలాది స్త్రీ పురుషుల్లో ఏ కొందరో ఈ జీవితానికన్నా మంచి జీవితాన్ని&nbsp;<BR>గడపాలని ఆరాటపడుతుంటారు. వీరుతప్ప మిగతావారంతా గొర్రెలమంద లాంటి&nbsp;<BR>వారే... వేలాది మందిలో, కొందరు మాత్రమే వస్తుతత్త్వాన్ని గ్రహించాలని, ప్రకృతి&nbsp;<BR>పరిస్థితుల నుండి బయటపడాలని ఇష్టపడుతుంటారు. మరి బయటపడే మార్గం&nbsp;<BR>ఉందా? అలాంటి మార్గమేదైనా ఉంటే, అది అత్మలోనే ఉంటుంది. మరెక్కడా&nbsp;<BR>ఉండదు. ఇతర ఆధారాల ద్వారా అలాంటి మార్గాలు కనుగొనే ప్రయత్నం కొందరు&nbsp;<BR>చేశారు. కాని వారి ప్రయత్నాలు విఫలమయ్యాయి. వాటితో చరితార్థం కలగలేదు.&nbsp;<BR>వారికి ఆంతరంగిక తృప్తి కలగలేదు. మనకు అగణిత సిద్ధాంతాలు, సమాజ శాఖలు&nbsp;<BR>కనిపిస్తున్నాయి. ప్రజలకు సంతృప్తి గగనకుసుమ మైందని ఇవి చెప్పకనే&nbsp;<BR>చెబుతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">బయటపడే మార్గం: మనలోనే నిష్కృతి ఉందని యోగశాస్త్రం చెబు&nbsp;<BR>తుంది. మనం వ్యక్తిగత వైశిష్ట్యాన్ని గుర్తించాలి. మనలోని సత్తాయే సత్యమని&nbsp;<BR>ఆత్మాన్వేషణం వల్ల గ్రహింపగలం... అలా గ్రహించిన ముహూర్తంలో ప్రకృతి యిక</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa998.html>p998</a></td><td>p999</td><td><a class=puTa_lanke href=puTa1000.html>p1000</a></td></tr></table>
</div></body></html>
