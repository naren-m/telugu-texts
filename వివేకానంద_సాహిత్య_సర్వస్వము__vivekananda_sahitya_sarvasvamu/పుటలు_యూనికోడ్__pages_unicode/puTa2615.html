<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2614.html>p2614</a></td><td>p2615</td><td><a class=puTa_lanke href=puTa2616.html>p2616</a></td></tr></table>
<p><FONT FACE="SHREE900, SHREE, sans-serif" SIZE="3">భారతదేశం అంధకార బంధురమా?</FONT></p>
<p><FONT FACE="Bookman-Light, Bookman, serif" SIZE="2">179</FONT></p>
<p><FONT FACE="SHREE900, SHREE, sans-serif" SIZE="3">హైందవ మతబోధకుడి జీవితాన్ని గురించి, నైతిక ప్రవర్తనను గురించి పాఠం&nbsp;<BR>చెప్పటం ఎంతో అవమానకరం. కాని లోకాన్ని సంస్కరించాలంటే సామాన్యంగా&nbsp;<BR>అవమానపడక తప్పదు. క్రైస్తవ మతప్రవక్త ఐన క్రీస్తు మహోజ్జ్వల జీవితాన్ని-&nbsp;<BR>గూర్చి ఎంతబాగా చెప్పారని ‘ఆ క్రీస్తు జీవితాన్ని విదేశాలకు పరపువారం మేం’&nbsp;<BR>అని తలచేవారి ముందు అలా ప్రసంగించటానికి వివేకానందస్వామికి హక్కుంది.&nbsp;<BR>‘బంగారాన్నిగాని, వెండినిగాని, ఇత్తడినిగాని మీ సంచుల్లో సమకూర్చుకోవద్దు.&nbsp;<BR>ప్రయాణానికి సంచీ వద్దు. రెండు కోట్లు (ఉడుపులు) అక్కర్లేదు. చెప్పులక్క-&nbsp;<BR>ర్లేదు. చెక్క లక్కర్లేదు. ఎందుకంటె శ్రమించిన వాడికి ఆహారం లభిస్తుంది’ అనే&nbsp;<BR>వారి పలుకులు క్రీస్తు మాటలను ఎంతగా పోలివున్నాయి! వివేకానందస్వామి&nbsp;<BR>యిక్కడికి రాకపూర్వం భారతదేశ మతవాఙ్మయంతో పరిచయం కాస్తయినా&nbsp;<BR>వున్నవారు పాశ్చాత్యుల వాణిజ్యబుద్ధి అంటె ప్రాచ్యదేశస్థులకు ఎంత ఏవగింపో&nbsp;<BR>సులభంగా గుర్తిస్తారు. మత రంగంలో మనం చేసే పనులన్నిట్లోనూ ఆ వాణిజ్య&nbsp;<BR>బుద్ధి వుంది. దాన్ని వివేకానందస్వామి అంగడివానిబుద్ధి అని పేర్కొన్నాడు.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ మతప్రచారకులు గుర్తుపెట్టుకోవలసిన విషయం వుంది. ప్రాచ్య&nbsp;<BR>ప్రపంచంలోని క్రైస్తవేతరులను తమ మతంలోకి మార్చగోరేవారు ఐహిక&nbsp;<BR>రాజ్యాల్లో, వైభవాల్లో విరక్తి కలిగి ఏ ఉదాత్త లక్ష్యాన్ని తాము బోధిస్తున్నారో తద-&nbsp;<BR>నుగుణంగా తాము జీవితాలు గడపాలి.</FONT></p>
<p><FONT FACE="SHREE900, SHREE, sans-serif" SIZE="3">ప్రపంచ దేశాల్లో భారతదేశం నైతికరంగంలో అగ్రగణ్యమని వివేకానంద&nbsp;<BR>సోదరుని అభిప్రాయం. దాస్యబంధంలో వున్నా భారతదేశపు ఆధ్యాత్మిక సంపద&nbsp;<BR>అలాగే వుంది. డిట్రాయిట్‌లో యిటీవల ఆయన గావించిన ప్రసంగాలనుండి&nbsp;<BR>గైకొన్న ముఖ్యాంశాలివి - తన ప్రసంగంలో యీ ఘట్టంలో ఉపన్యాసకుడు ఒక&nbsp;<BR>గొప్ప నీతిమర్మాన్ని ఉద్ఘాటించాడు. ‘‘మా ప్రజల అభిప్రాయంలో నిస్వార్థమైన&nbsp;<BR>దంతా మంచిది. స్వార్థపూరితమైనదంతా చెడు’’ అని ఆయన అన్నారు. సాయం-&nbsp;<BR>కాలమంతా యీ అంశాన్నే నొక్కిచెప్పాడు. ఆయన ప్రసంగ పాఠ్యాంశం యిదేనని&nbsp;<BR>చెప్పవచ్చును. తనకోసం ఇల్లు కట్టుకోవటం స్వార్థపరత కాబట్టి హిందువు&nbsp;<BR>ఇంటిని భగవదారాధనకోసమూ, అతిథి సత్కారంకోసమూ నిర్మిస్తాడట. తనకై&nbsp;<BR>వంట చేసుకోవటం స్వార్థపరత కాబట్టి అతడు పేదల నిమిత్తం వంట చేసుకొం-&nbsp;<BR>టాడట. ఆకలిబాధ పడుతున్నవారు అన్నం కోరితే వారికి పెట్టిన తర్వాతే మిగి-&nbsp;<BR>లినదాన్ని అతడు తనకు వడ్డించుకొంటాడట. ఈ భావం దేశమంతటా వ్యాప్తమై&nbsp;<BR>వుందట. కూడు నీడ ఎవరైనా కోరవచ్చును. అలా కోరేవారికోసం ప్రతి యింటి&nbsp;<BR>వాకిలి తెరిచే వుంచుతారట.</FONT></p>
<hr class="puTa_virupu">
<table><tr><td><a class=puTa_lanke href=puTa2614.html>p2614</a></td><td>p2615</td><td><a class=puTa_lanke href=puTa2616.html>p2616</a></td></tr></table>
</div></body></html>
