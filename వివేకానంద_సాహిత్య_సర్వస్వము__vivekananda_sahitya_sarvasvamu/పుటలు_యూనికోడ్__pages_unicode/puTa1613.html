<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1612.html>p1612</a></td><td>p1613</td><td><a class=puTa_lanke href=puTa1614.html>p1614</a></td></tr></table>
<p><FONT FACE="SHREE900, SHREE, sans-serif" SIZE="3">8 శ్రీ వివేకానంద సాహిత్య సర్వస్వం - సంపు. 5</FONT></p>
<p><FONT FACE="SHREE900, SHREE, sans-serif" SIZE="3">అంధకారం అది’’ అని వర్ణించాడు. కాని వీ రెవరూ, ‘‘తపస్సు తమసావృత-&nbsp;<BR>మైంది’’ అన్న వేదంలోని వర్ణనకు సమీపానికి కూడా రాలేదు. ఎండవేడికి ప్రతి-&nbsp;<BR>వస్తువూ కాలి, ప్రేలిపోతోంది. లోకమంతా ఉడికిపోతూన్నట్లుంది. అనేక&nbsp;<BR>దినాలు యీ విధంగానే వుంది. ఒకనాటి మధ్యాహ్నం దూరంలో ఎక్కడో&nbsp;<BR>భూమ్యాకాశాలు కలిసేచోట పైన చిన్నమబ్బు ఏర్పడింది. అరగంటలోపే అది&nbsp;<BR>భూమి వ్యాపించినంత మేర విస్తరించింది. మబ్బుమీద మబ్బు చక్కగా కప్పి&nbsp;<BR>వేసింది. అంతటా మబ్బుకు మబ్బులు జతపడ్డాయి. అప్పుడు ఆకాశం చిల్లులు&nbsp;<BR>పడేట్లు కుంభవృష్టి కురిసింది. సృష్టికి కారణం సంకల్పమని వర్ణించబడింది.&nbsp;<BR>మొదట్లో వున్నదేదో అది సంకల్పంగా మారింది. ఈ సంకల్పం కోర్కెగా వ్యక్త-&nbsp;<BR>మయింది. ఈ సంగతికూడా మనం జ్ఞాపకంలో వుంచుకోవాలి. మనకున్న సమ-&nbsp;<BR>స్తానికీ కోర్కె కారణంగా చెప్పబడుతోంది. ఈ సంకల్పమే బౌద్ధ, వేదాంత సిద్ధాం-&nbsp;<BR>తాల్లో ప్రాధాన్యం వహించింది. పిదప అది జర్మన్‌ తత్త్వజిజ్ఞాసలోనూ చొచ్చుకు&nbsp;<BR>పోయింది. స్కోపెన్హోర్‌ ప్రతిపాదించిన తత్త్వసిద్ధాంతాని కది ప్రాతిపదిక&nbsp;<BR>అయింది. ఇందులోనే మనం మొట్టమొదట దాన్ని గురించి విన్నాం.</FONT></p>
<p><FONT FACE="SHREE900, SHREE, sans-serif" SIZE="3">‘‘మొదట కోర్కె పుట్టింది; అది మనస్సనే ఆది కారణమైన బీజం.&nbsp;<BR>యోగులు వివేకజ్యోతితో తమ హృదయాలను సంశోధించుకొని, సత్‌కు&nbsp;<BR>అసత్‌కు వున్న సంబంధాన్ని కనుగొన్నారు.’’</FONT></p>
<p><FONT FACE="SHREE900, SHREE, sans-serif" SIZE="3">అదొక అతివిచిత్రమైన వ్యక్తీకరణం; ‘‘బహుశ అతడికి సైతం అది తెలియ&nbsp;<BR>దేమో’’ అనే మాటతో కవి పూర్తిచేస్తాడు. ఈ కీర్తనలోని కవిత్వ లావణ్యాన్ని&nbsp;<BR>అలా వుంచి, సృష్టి మర్మాన్ని గురించిన అన్వేషణ యిందులో స్పష్టరూపం&nbsp;<BR>దాల్చింది. అప్పటికి ఋషుల మనస్సులు అత్యున్నతస్థితిని పొందాయి; సామాన్య&nbsp;<BR>సమాధానా లేవీ వారికి సంతృప్తి కలిగించలేదు. పైనుండి ఒకరు పరిపాలిస్తున్నారనే&nbsp;<BR>సమాధానంకూడా వారికి సంతృప్తి నివ్వలేదు. ఇదంతా ఎలా వచ్చిందోనన్న&nbsp;<BR>భావంవున్న కీర్తన లనేకం వున్నాయి.</FONT></p>
<p><FONT FACE="SHREE900, SHREE, sans-serif" SIZE="3">ఇదివరలో జగత్పాలకుని, సగుణదైవాన్ని వారు తెలుసుకోవటానికి ప్రయ-&nbsp;<BR>త్నించినప్పుడు ఒక దేవత తరువాత మరొక దేవతను తీసుకొని, దానిని మహో-&nbsp;<BR>న్నత పదవి కెక్కించినట్లు, ఇప్పుడు వారొక భావం తరువాత మరో భావాన్ని&nbsp;<BR>గైకొని, దాన్ని అనంతంగా పెంచి, దానిని లోకంలోని ప్రతివస్తువుకు బాధ్యతగల&nbsp;<BR>దానినిగా చేసినట్లు అనేక స్తవాలలో వుంది. ఒక్కొక్కసారి ఒక్కొక్క విశిష్ట&nbsp;<BR>భావాన్ని ఆధారంగా చేశారు. దానిలో సర్వం వుంది; సర్వం దాన్ని ఆలంబంగా&nbsp;<BR>తీసుకొంటుంది. సర్వాని కాధారమైనదే యీ సర్వం అయింది. తక్కిన భావా&nbsp;<BR>లన్నిటి తీరు యిదే. ఈ విధానాన్ని వారు ప్రాణసూత్రానికి ప్రయోగించారు.</FONT></p>
<hr class="puTa_virupu">
<table><tr><td><a class=puTa_lanke href=puTa1612.html>p1612</a></td><td>p1613</td><td><a class=puTa_lanke href=puTa1614.html>p1614</a></td></tr></table>
</div></body></html>
