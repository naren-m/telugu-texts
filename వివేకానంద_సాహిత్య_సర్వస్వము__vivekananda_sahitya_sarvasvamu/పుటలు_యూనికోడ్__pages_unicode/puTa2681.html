<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2680.html>p2680</a></td><td>p2681</td><td><a class=puTa_lanke href=puTa2682.html>p2682</a></td></tr></table>
<p><FONT FACE="SHREE900, SHREE, sans-serif" SIZE="3">భారతదేశానికి ఆవశ్యక విద్యావిధానం</FONT></p>
<p><FONT FACE="Bookman-Light, Bookman, serif" SIZE="2">245</FONT></p>
<p><FONT FACE="SHREE900, SHREE, sans-serif" SIZE="3">ఇక శాకాహారాన్నిగూర్చి నేను చెప్పవలసింది యిది: మొదటిది, నా గురు-&nbsp;<BR>దేవుడు శాకాహారే. కాని దేవికి నివేదించిన మాంసం యిస్తే ఆయన తలమీద&nbsp;<BR>పెట్టుకొనేవాడు. జీవహింస పాపమే. సందేహం లేదు. కాని రసాయనశాస్త్రం&nbsp;<BR>పెంపొంది, శాకాహారాన్ని మానవ శరీరానికి సరిపడేటట్లు చేయగలంత వరకు&nbsp;<BR>మాంసాన్ని తినవలసిందే. వేరే గతి లేదు. ప్రస్తుతం నెలకొన్న పరిస్థితుల్లో&nbsp;<BR>మానవుడు రాజసిక జీవితం గడపవలసినంత వరకు మాంసం తినవలసిందే. వేరే&nbsp;<BR>దారిలేదు. అశోకచక్రవర్తి కత్తితో బెదరించి కోట్లకొద్దీ జంతువుల ప్రాణాలను&nbsp;<BR>కాపాడాడనటం నిజమే. కాని అంతకంటె వెయ్యేళ్ల బానిసత్వం ఎక్కువ భయం-&nbsp;<BR>కరం కాదా? భార్యాకుమార్తెల మానాన్ని రక్షింప, దోపిడిగాళ్ల చేతులనుండి మన&nbsp;<BR>బిడ్డలకై కొన్ని కబళాలను మిగుల్చుకొన శక్తిహీనులంగా వుండటం ఎక్కువ&nbsp;<BR>పాపమా? కొన్ని మేకల ప్రాణాలను తియ్యటం ఎక్కువ పాపమా? శరీరకష్టంచేసి&nbsp;<BR>బత్తెం సంపాదించుకోని పై తరగతివారు పదిమంది వున్నారే, వారు మాంసాన్ని&nbsp;<BR>తినకుందురుగాక. రాత్రింబవళ్లు శరీరకష్టంచేసి ఆహారం సంపాదించుకోవలసిన-&nbsp;<BR>వారికి శాకాహారాన్ని నిర్బంధంగా విధించటం మనదేశం బానిసదేశం అవటానికి&nbsp;<BR>వున్న కారణాలలో ఒకటి. మంచి పుష్టికరమైన ఆహారంవల్ల కలిగే మేలుకు జపాను&nbsp;<BR>ఉదాహరణ.</FONT></p>
<p><FONT FACE="SHREE900, SHREE, sans-serif" SIZE="3">సర్వశక్తి విశ్వేశ్వరి నీ మనస్సును ఉత్సాహంతో నింపుతుంది గాక!</FONT></p>

<hr class="puTa_virupu">
<table><tr><td><a class=puTa_lanke href=puTa2680.html>p2680</a></td><td>p2681</td><td><a class=puTa_lanke href=puTa2682.html>p2682</a></td></tr></table>
</div></body></html>
