<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3119.html>p3119</a></td><td>p3120</td><td><a class=puTa_lanke href=puTa3121.html>p3121</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">291</FONT></p>
<p><FONT FACE="SHREE900, SHREE, sans-serif" SIZE="3">సమయంలోబడితే ఆ సమయంలో స్వామీజీ దగ్గర జనులు గుమికూడేవారు.&nbsp;<BR>దీనివల్ల స్వామీజీ భోజనం సహజంగా ఒకే వేళకు జరిగేది కాదు. ఇదిచూచి ఈ&nbsp;<BR>పరిస్థితిని ఆపుచేయాలనుకునేవాళ్లు చాలమంది, నిర్ణీతసమయంలో తప్పితే&nbsp;<BR>స్వామీజీకోసం వచ్చేవాళ్లను రానీయవద్దని గట్టిగా స్వామీజీకి చెప్పిచూచారు. కాని&nbsp;<BR>పరోపకారం చేయటానికి, తన స్వంత పనులనైనా ప్రక్కకునెట్టే మనస్తత్వంగల&nbsp;<BR>స్వామీజీ హృదయం పారమార్థిక జిజ్ఞాసువులను చూచి దయతో కరిగిపోవటం&nbsp;<BR>వల్ల ఆయన ఆరోగ్యం ఎలావున్నా అటువంటి కట్టుదిట్టాలను ఆయన నిరాక-&nbsp;<BR>రించాడు. దీనికాయన సమాధానం ఒక్కటే. ‘‘వాళ్లు యిళ్లనుండి ఎంతోదూరం&nbsp;<BR>నడిచివస్తారు. నా ఆరోగ్యం కొంత చెడిపోతుందని వాళ్లతో కొన్ని&nbsp;<BR>మాటలు మాట్లాడకుండా ఊరికే కూర్చోవాలా?’’</FONT></p>
<p><FONT FACE="SHREE900, SHREE, sans-serif" SIZE="3">సాయంత్రం నాలుగుగంటలైంది. సామాన్య ప్రసంగం ముగిసింది. జన&nbsp;<BR>సమూహం వెళ్లిపోయింది. కొంతమంది పెద్దమనుష్యులు మాత్రమే నిలిచి&nbsp;<BR>పోయినారు. ఇంగ్లండు, అమెరికా మొదలైన విషయాలను గూర్చి స్వామీజీ ప్రసం-&nbsp;<BR>గిస్తూనే ఉన్నారు.</FONT></p>
<p><FONT FACE="SHREE900, SHREE, sans-serif" SIZE="3">ప్రసంగ సమయంలో స్వామీజీ యిలా చెప్పారు.</FONT></p>
<p><FONT FACE="SHREE900, SHREE, sans-serif" SIZE="3">‘‘నేను ఇంగ్లండునుండి తిరిగి వచ్చేటప్పుడు నాకొక వింతస్వప్నం కలి-&nbsp;<BR>గింది. మా ఓడ మధ్యధరా సముద్రంగుండా పోతున్నప్పుడు నా నిద్రలో ఋషి-&nbsp;<BR>వంటి ఒక మహావృద్ధుడైన పూజనీయుడు నా ఎదుట నిలబడి యిలా చెప్పాడు.&nbsp;<BR>‘‘మీరు వచ్చి మిమ్మల్ని ఉద్ధరించండి. ప్రాచీన తేరాపుత్ర సంప్రదాయానికి చెంది-&nbsp;<BR>నవారిలో నేను ఒకణ్ణి. భారత ఋషుల బోధలే మా సంప్రదాయానికి మూలం.&nbsp;<BR>మాకు బోధించిన ఆదర్శాలను సత్యాలను క్రైస్తవులు ఏసుక్రీస్తు బోధించాడని&nbsp;<BR>చెబుతున్నారు. యథార్థమేమంటే ఏసుక్రీస్తు అని పిలువబడేవాడు అసలు జన్మిం-&nbsp;<BR>చనేలేదు. ఇక్కడ త్రవ్విచూస్తే నేను చెప్పిన దానికి అనేక నిదర్శనాలు బయట-&nbsp;<BR>పడుతవి.’’</FONT></p>
<p><FONT FACE="SHREE900, SHREE, sans-serif" SIZE="3">మీరు చెప్పిన దానికి ఆధారాలు, అవశేషాలు </FONT><FONT FACE="TimesNewRoman, Times, serif" SIZE="2">(relics)</FONT><FONT FACE="SHREE900, SHREE, sans-serif" SIZE="3"> ఎక్కడ త్రవ్వితే&nbsp;<BR>కన్పిస్తాయి? అని నేను అడిగాను. నెరిసిన తలగల ఆ మహనీయుడు ‘టర్కీ’కి&nbsp;<BR>సమీపంలో ఉన్న ఒక ప్రదేశాన్ని చూపిస్తూ యిలా ‘ఇక్కడ చూడు’ అన్నాడు.&nbsp;<BR>ఆ వెంటనే నేను నిద్రనుండి మేల్కొని ఓడపైకి పరుగెత్తి కెప్టనును యిలా ప్రశ్నిం-&nbsp;<BR>చాను. ‘‘ఓడ సరిగ్గా యిప్పుడు ఏ ప్రాంతంలో ఉన్నది?’’ ‘‘ఆ దూరంలో&nbsp;<BR>చూడండి అది ‘టర్కీ’, ఈ ద్వీపం ‘క్రీటు’.’’</FONT></p>
<p><FONT FACE="SHREE900, SHREE, sans-serif" SIZE="3">ఇది కేవలం స్వప్నమా? లేక యీ దృశ్యంలో సత్యమేమైనా ఉన్నదా?&nbsp;<BR><sup>ఎవరి కెరుక! </sup></FONT><FONT FACE="AdobeWoodType, Adobe, sans-serif" SIZE="4">Q n Q</FONT></p>
<hr class="puTa_virupu">
<table><tr><td><a class=puTa_lanke href=puTa3119.html>p3119</a></td><td>p3120</td><td><a class=puTa_lanke href=puTa3121.html>p3121</a></td></tr></table>
</div></body></html>
