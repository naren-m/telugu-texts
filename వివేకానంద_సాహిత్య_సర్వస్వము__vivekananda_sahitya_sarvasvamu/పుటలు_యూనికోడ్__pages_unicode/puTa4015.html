<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4014.html>p4014</a></td><td>p4015</td><td><a class=puTa_lanke href=puTa4016.html>p4016</a></td></tr></table>

<p><FONT FACE="TimesNewRoman, Times, serif" SIZE="2">3 8 8</FONT></p>
<p><FONT FACE="SHREE900, SHREE, sans-serif" SIZE="3">తరాలనుండీ, ప్రతిదినం వారికి అది అభ్యాసమై ఉండటంవల్ల ఒక మట్టిపొయ్యి&nbsp;<BR>కొన్ని కట్టెల సహాయంతో ఈ దేశంలోని వంట&nbsp;<BR>వాడుగాని, వంటకత్తెగాని తయారుచేసే రుచికరమైన అన్నం, కూర (వంట)&nbsp;<BR>భూతలంలో మరెచ్చటా లభించవు. తాతలనాటి సామగ్రి ఐన ఒక రూపాయి&nbsp;<BR>ఖరీదు చేసే మగ్గంతో, చిన్నగోతిలో ఉంచబడిన కాళ్ళతో, గజం యిరవై రూపా-&nbsp;<BR>యల ఖరీదు చేసే జరీబట్టలను నేయటం అనేది ఈ దేశంలో మాత్రమే సాధ్యం.&nbsp;<BR>చినిగిపోయిన చాప, ప్రమిదలో పెట్టబడిన ఆముదం దీపం, యిలాంటి సాధన&nbsp;<BR>సంపత్తితో పండితప్రకాండులు ఈ దేశంలో మాత్రమే తయారవుతుంటారు.&nbsp;<BR>అంగవైకల్యం, కురూపి భార్యపట్ల అఖండమైన ఓర్పు, అనురాగం, ఏక&nbsp;<BR>పత్నీవ్రతం, కాసుకు కొరగాని అభాగ్యుడు పరమ దుర్మార్గుడైనా భర్తపట్ల&nbsp;<BR>ఆజన్మాంతం పతిభక్తీ ఈ దేశంలో మాత్రమే సాధ్యం. మంచి లక్షణాలు యింత-&nbsp;<BR>వరకే. కాని యివి అన్నీ ప్రాణంలేని యంత్రాలవలె నడుస్తూన్న జనంచే ఒనర్ప-&nbsp;<BR>బడుతున్నాయి. కాని మనోవ్యాపారదక్షత లేదు. హృదయ వికాసంలేదు, జీవ&nbsp;<BR>చైతన్యంలేదు, ఆశాప్రసారంలేదు. ఇచ్ఛాప్రకోపం లేదు; ఆనంద ఉత్కర్షలేదు;&nbsp;<BR>తీవ్రమైన దుఃఖ అనుభూతికూడ లేదు; నిర్మాణ ప్రతిభా సంచలనం లేదు.&nbsp;<BR>నూతన తత్వజిజ్ఞాస లేదు; నూతన విషయ గుణగ్రహణం లేదు. ఇలాంటి&nbsp;<BR>మనస్సునుండి మబ్బులు ఎన్నడూ తొలగవు. ఉదయభానుని సందీప్తమైన చిత్రం&nbsp;<BR>ఈ హృదయాన్ని రంజింపచేయలేదు. ఇంతకన్న ఉన్నతస్థితి ఉందా లేదా అనే&nbsp;<BR>విషయమే ఈ మనస్సుకు తట్టదు. తడితే నమ్మకం కలుగదు; కలిగిందా ఉత్సాహ&nbsp;<BR>లోపం దాన్ని నాశనం చేస్తుంది.</FONT></p>
<p><FONT FACE="SHREE900, SHREE, sans-serif" SIZE="3">నియమాన్ని అనుసరించటంవల్లనే ఔన్నత్యం కలిగితే వంశానుక్రమంగా&nbsp;<BR>సంక్రమించిన సంప్రదాయాలను ‘తు’, ‘చ’ తప్పకుండా పాటించటం మాత్రమే&nbsp;<BR>సుగుణం ఐతే, చెట్టుకన్న గొప్ప సుగుణ సంపన్ను డెవరు? రైలుబండికంటె గొప్ప&nbsp;<BR>భక్తుడు, సాధువు ఎవరు? ఎవరో చెప్పండి. ప్రకృతి నియమాన్ని ఒకరాయి ఉల్లం-&nbsp;<BR>ఘించటం ఎవరైనా, ఎప్పుడైనా చూశారా? పశువులు పాపం చేయటం ఎవ్వరైనా&nbsp;<BR>ఎరుగుదురా?</FONT></p>
<p><FONT FACE="SHREE900, SHREE, sans-serif" SIZE="3">పెద్ద స్టీమరు, బ్రహ్మాండమైన రైలు ఇంజను కదులుతాయి, తిరుగుతాయి,&nbsp;<BR>పరుగెత్తుతాయి. కాని వాటికి తెలివిలేదు. అదిగో ఆ రైలు పట్టాల మీదనుండి&nbsp;<BR>తన ప్రాణం రక్షించుకోటానికి కదలిపోయిన ఆ పురుగు ఉందే - అది ఎందుకు&nbsp;<BR>తెలివి కలిగి ఉంది? యంత్రంలో ఇచ్ఛాశక్తి లేదు. యంత్రం ఎప్పుడూ నియ-&nbsp;<BR>మాన్ని ఉల్లంఘింపకోరదు; ఇక పురుగో నియమాన్ని ప్రతిఘటింపకోరుతుంది;&nbsp;<BR>నియమానికి ఎదురు తిరుగుతుంది - జయం కలుగనీ కలుగకపోనీ - అందువల్ల</FONT></p>
<hr class="puTa_virupu">
<table><tr><td><a class=puTa_lanke href=puTa4014.html>p4014</a></td><td>p4015</td><td><a class=puTa_lanke href=puTa4016.html>p4016</a></td></tr></table>
</div></body></html>
