<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1878.html>p1878</a></td><td>p1879</td><td><a class=puTa_lanke href=puTa1880.html>p1880</a></td></tr></table>
<p><FONT FACE="SHREE900, SHREE, sans-serif" SIZE="3">274 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">యివ్వాలి. కాని తమ్ముడూ! ఒక్క రోజే ఎందుకు? ప్రతిరోజు యివ్వాలి’’ అన్నా-&nbsp;<BR>న్నేను. మర్నాడు సోదరుడు తురీయానందుడు మళ్లా అదే ప్రసక్తి తెచ్చాడు. కాని&nbsp;<BR>నేను మౌనం వహించాను. మర్నాటి భోజనవేళ మేకల బలి ఎంతవరకు వచ్చిందని&nbsp;<BR>నేనడిగాను. సోదరుడు కాస్త కలవరపడి యిలా అన్నాడు: ‘‘ఏమిటి నీ అభి-&nbsp;<BR>ప్రాయం? తినేవాడివి నువ్వే కదా!’’ అప్పుడు నేనతడి కొక కథ చెప్పాల్సి వచ్చింది.&nbsp;<BR>కలకత్తాలో ఒక యువకుడుండేవాడు. గంగానదికి ఎంతో దూరంలో అతడి అత్త-&nbsp;<BR>గారి వూరుంది. అతడక్కడ కెళ్లాడు. భోజన సమయంలో కొంతమంది&nbsp;<BR>తప్పెట్లు పట్టుకొని అక్కడకు వచ్చారు. అతడి అత్తగారు భోజనానికి ముందు&nbsp;<BR>అతణ్ణి కొంచెం పాలు తీసుకోమంది. ‘బహుశ యిది యిక్కడి ఆచార&nbsp;<BR>మేమో! ఒప్పుకుంటే సరిపోతుంది’ అనుకొని అల్లుడు ఒక గుక్కెడు పాలు&nbsp;<BR>తాగాడు. వెంటనే చుట్టుపట్ల తప్పెట్లు మోగటం ప్రారంభమైంది. అతడి&nbsp;<BR>అత్తగారు అతడి తలమీద చెయ్యివుంచి ఆనందాశ్రువులతో యిలా అంది:&nbsp;<BR>‘‘నాయనా! నువ్వు నిజంగా పుత్రధర్మాన్ని యీరోజు నిర్వర్తించావు. ఇలా&nbsp;<BR>చూడు. నీ కడుపులో గంగాజలం వుంది. నువ్వు అక్కడి వాడివే కదా. మరి&nbsp;<BR>యీ పాలలో చనిపోయిన నీ మామగారి అస్థికల పొడిని కలిపాం. ఇవి నువ్వు&nbsp;<BR>తాగటంతో యిక ఆ అస్థికలు గంగలో కలిపినట్లేకదా! దానివల్ల వచ్చే పుణ్యం నీ&nbsp;<BR>మామగారి జీవునకు లభించింది.’’ ఈ కథ నేను తురీయానందుడికి చెప్పి&nbsp;<BR>ప్రస్తుత విషయానికి అన్వయించాను. కలకత్తానుండి ఒక వ్యక్తి యీ ఓడలో&nbsp;<BR>ప్రయాణం చేస్తున్నాడు. ఇక్కడ మాంసంతో పలురకాల వంటకాలు తయారు-&nbsp;<BR>చేస్తున్నారు. ఆ కలకత్తా వ్యక్తి ఆ వంటకాలు తిన్నప్పుడల్లా గంగామాతకు&nbsp;<BR>మాంసం పెట్టినట్లే. కాబట్టి సోదరుడు దాన్ని గురించి మరోవిధంగా ఆలోచించ&nbsp;<BR>నక్కర్లేదు. తురీయానందుడు గంభీర స్వభావుడు కదా! నా ఉపన్యాస ప్రభావం&nbsp;<BR>అతనిమీద ఎలా పనిచేసిందో తెలుసుకోవటం కష్టం.</FONT></p>
<p><FONT FACE="SHREE900, SHREE, sans-serif" SIZE="3">ఓడ ఎంత ఆశ్చర్యకరమైన వస్తువు! ఒడ్డునుండి చూస్తే సముద్రం ఎంతో&nbsp;<BR>భయంకరంగా వుంటుంది. దాని గర్భంలో ఆకాశం వంగి కలిసిపోయినట్లుం-&nbsp;<BR>టుంది. దాన్లోనుండి సూర్యుడుదయించేటట్లు, దాన్లోనే అస్తమించేటట్లు&nbsp;<BR>వుంటుంది. ఆ సముద్రుడికి కొంచెం కోపరేఖ తోస్తే, మన హృదయాలు తల్ల-&nbsp;<BR>డిల్లుతాయి. అలాటి సముద్రం యీ ఓడలవల్ల ఒక రాచబాటగా - ఎంతో&nbsp;<BR>తేలికైన మార్గం కింద మార్చివెయ్యబడింది. ఈ ఓడ నెవడు కనిపెట్టాడో -&nbsp;<BR>ప్రత్యేకించి ఒకడే కనిపెట్టివుండడు. మానవుడికి ఎంతో అవసరమైన యంత్ర-&nbsp;<BR>పరికరాలన్నీ కనుగొనబడినట్లే క్రమక్రమంగా హెచ్చు తగ్గులు సరిచూసి అనేకులు&nbsp;<BR>సమష్టిగా శ్రమించి దీన్ని కనిపెట్టి వుంటారు. చక్రాలు తీసుకోండి. అవి లేకుండా</FONT></p>
<hr class="puTa_virupu">
<table><tr><td><a class=puTa_lanke href=puTa1878.html>p1878</a></td><td>p1879</td><td><a class=puTa_lanke href=puTa1880.html>p1880</a></td></tr></table>
</div></body></html>
