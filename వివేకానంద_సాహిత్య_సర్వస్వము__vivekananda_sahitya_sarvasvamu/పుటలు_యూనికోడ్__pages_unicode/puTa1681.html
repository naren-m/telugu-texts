<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1680.html>p1680</a></td><td>p1681</td><td><a class=puTa_lanke href=puTa1682.html>p1682</a></td></tr></table>
<p><FONT FACE="SHREE900, SHREE, sans-serif" SIZE="3">76 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">అవ్యయానంద నిధి వుందో ఆలోచించండి. మీ ప్రస్తుత పరిస్థితికి మీ రెంతగా&nbsp;<BR>మురిసిపోతున్నారు! మీ యథార్థతత్త్వాన్ని సాక్షాత్కారం చేసుకొన్నప్పుడు యీ&nbsp;<BR>ఇంద్రియజీవితాన్ని విడిచిపెట్టటానికి యిష్టం కలుగనందుకు మీరు ఆశ్చర్య&nbsp;<BR>పడతారు. మీ వ్యక్తిత్వంలో ఏముంది? ఆ పంది బ్రతుకుకంటె ఇదే ప్రశస్త&nbsp;<BR>మైనదా? దీన్నేనా, మీకు విడిచిపెట్టటం యిష్టంలేకపోయింది. భగవంతుడు&nbsp;<BR>మనల నందరిని అనుగ్రహిస్తాడని ఆశిద్దాం.</FONT></p>
<p><FONT FACE="SHREE900, SHREE, sans-serif" SIZE="3">వేదాంతం మనకు బోధించే దేమిటి? సత్యాన్ని తెలుసుకోవటానికి నువ్వు&nbsp;<BR>నిన్ను సైతం దాటి బైటకు పోనక్కర్లేదనేది మొదటి విషయం. గతించినదంతా,&nbsp;<BR>రాబోయేదంతా యిక్కడే వర్తమానంలోనే వుంది. ఏ మానవుడూ గతాన్ని&nbsp;<BR>చూసి వుండలేదు. మీలో ఎవరైనా గతాన్ని చూశారా? గతాన్ని తెలుసుకొంటు-&nbsp;<BR>న్నానని నువ్వు అనుకొనేటప్పుడు నువ్వు గతాన్ని ప్రస్తుత ముహూర్తంలో&nbsp;<BR>భావిస్తున్నావు. భవిష్యత్తును చూడాలంటే మీరు దాన్ని వర్తమానంలోకి&nbsp;<BR>తీసుకొనిరావాలి. వర్తమానమే వాస్తవం. తక్కినదంతా భావనే. ఉన్నదంతా&nbsp;<BR>వర్తమానమే. ఉన్నదల్లా ‘ఏకమే’. సర్వం యిప్పుడు, యిక్కడ సవ్యంగా వుంది.&nbsp;<BR>అనంతకాలంలో ప్రతి ముహూర్తం తక్కిన ముహూర్తాలవలె సమగ్రమైనదే,&nbsp;<BR>సర్వాన్ని తనలో యిముడ్చుకొన్నదే. ఇప్పుడున్న సర్వం, యిదివరకున్న సర్వం,&nbsp;<BR>యికముందు వుండబోయే సర్వం వర్తమానంలోనే వుంది. ఎవరినైనా దీనికి&nbsp;<BR>మించి దేన్నిగాని భావించమను - నెగ్గలేడు.</FONT></p>
<p><FONT FACE="SHREE900, SHREE, sans-serif" SIZE="3">భూమి పోలికలు లేని స్వర్గాన్ని ఏ మతం చిత్రించగలదు? అదంతా&nbsp;<BR>ఒక కళ. ఈ కళ మనకు క్రమంగా తెలియచెయ్యబడుతుంది. మనం&nbsp;<BR>పంచేంద్రియాలతో ప్రపంచాన్ని చూసి అది శబ్ద స్పర్శ రూప రస గంథాలతో&nbsp;<BR>స్థూలంగా వున్నట్లు గ్రహిస్తాం. నే నొక విద్యుదింద్రియాన్ని అలవరచుకొన్నా&nbsp;<BR>ననుకోండి - అప్పు డంతా మారిపోతుంది. నా ఇంద్రియాలు మరింత సూక్ష్మా-&nbsp;<BR>లవుతాయనుకోండి. మీ రంతా మరో తీరులో కనబడతారు. నేను మారితే మీరు&nbsp;<BR>మారుతారు. నే నింద్రియాలశక్తిని దాటిపోతే మీరు ఆత్మస్వరూపులుగా, భగ-&nbsp;<BR>వంతుడుగా కనబడతారు. మనకు కనబడే వస్తువుల రూపం వాటి&nbsp;<BR>పారమార్థిక స్వరూపం కాదు.</FONT></p>
<p><FONT FACE="SHREE900, SHREE, sans-serif" SIZE="3">ఈ విషయాన్ని మనం క్రమంగా అవగాహనచేసుకొని, సాక్షాత్కరించు-&nbsp;<BR>కొంటాం: అన్ని స్వర్గాలు - సర్వం - యిప్పు డిక్కడే వున్నాయి. అవి&nbsp;<BR>యథార్థానికి దివ్యసత్తలో కానవచ్చే దృశ్యాలేగాని వేరు కావు. ఈ సత్తు భూము&nbsp;<BR>లన్నింటికంటె, స్వర్గాలకంటె ఎంతో పెద్దది. ఈ లోకం చెడ్డదని, స్వర్గం ఎక్కడో&nbsp;<BR>వుందని ప్రజలు భావిస్తారు. ఈ లోకం చెడ్డది కాదు. తెలుసుకొన్న వారికి</FONT></p>
<hr class="puTa_virupu">
<table><tr><td><a class=puTa_lanke href=puTa1680.html>p1680</a></td><td>p1681</td><td><a class=puTa_lanke href=puTa1682.html>p1682</a></td></tr></table>
</div></body></html>
