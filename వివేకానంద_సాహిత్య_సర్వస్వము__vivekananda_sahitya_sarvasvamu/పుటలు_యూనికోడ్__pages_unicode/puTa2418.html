<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2417.html>p2417</a></td><td>p2418</td><td><a class=puTa_lanke href=puTa2419.html>p2419</a></td></tr></table>
<p><FONT FACE="SHREE900, SHREE, sans-serif" SIZE="3">కలకత్తా పౌరుల అభినందనకు సమాధానం</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇచ్చిపుచ్చుకోవడం ప్రకృతి నియమం. భారతజాతి మరొకసారి తలెత్తుకొ-&nbsp;<BR>నగోరితే, అది తన జ్ఞానధనాన్ని వెలికితీసి భూమండలంమీది జాతు లన్నిటిలో&nbsp;<BR>వెదజల్లాలి. ఈ పని జరిగితీరాలి. ఈ పనితోపాటుగానే, ఇతరులిచ్చునట్లు ఇత-&nbsp;<BR>రులనుండి స్వీకరించటానికి సంసిద్ధంగా వుండాలి. వ్యాకోచం జీవితం. సంకోచం&nbsp;<BR>మరణం. ప్రేమయే బతుకు, ద్వేషమే చావు. ఇతర జాతుల్ని ఏనాడు ద్వేషిం-&nbsp;<BR>చటం ప్రారంభించామో, ఆనాడే మనం చనిపోవడాని కారంభించాం.&nbsp;<BR>జీవనచిహ్నమైన వికాసాన్ని మనం అవలంబించకపోతే మృత్యువు మనపై పడి&nbsp;<BR>తీరుతుంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి, మనం భూమండలంపై సమస్త జాతులతోను కలసి మెలసి తిర-&nbsp;<BR>గాలి. గుడ్డినమ్మకాల పుట్టలు, స్వార్థపరత్వపు కట్టలు అయిన పెక్కువందలమంది&nbsp;<BR>కంటె, విదేశాలకు వెళ్లే ఒక్క హిందువు తన జాతికి ఎక్కువ మేలు&nbsp;<BR>చేస్తాడు. స్వార్థపరుల జీవితలక్ష్యం గడ్డిమేటిమీద కూర్చునివుండే కుక్క ఆశయం-&nbsp;<BR>కంటె ఎక్కువైందనిపించదు. కుక్క, తాను గడ్డితినదు. కాని గడ్డితినే ఎద్దును గడ్డి&nbsp;<BR>దగ్గరికి రానీయక మొరుగుతుంది. పాశ్చాత్యుల జాతీయ జీవితంనుండి ఉద్భవిం-&nbsp;<BR>చిన మహాద్భుత నిర్మాణాలకు శీలమనే దృఢమైన స్తంభాలు శక్తిని చేకూరుస్తు-&nbsp;<BR>న్నాయి. అలాటివాటిని మనం అనేకం నిర్మించేవరకు మనం ఏ జాతిని దూషిం-&nbsp;<BR>చినా, ద్వేషించినా ప్రయోజనంలేదు.</FONT></p>
<p><FONT FACE="SHREE900, SHREE, sans-serif" SIZE="3">ఇతరులకు స్వాతంత్య్ర మీయలేనివారు, స్వాతంత్య్రం పొందడాని కర్హులా?&nbsp;<BR>అర్థంలేని కోపతాపాలతో మన శక్తియుక్తుల్ని వ్యర్థపుచ్చడానికి బదులు, ధీర&nbsp;<BR>వృత్తితో ప్రశాంతంగా పనికి పూనుకొందాం. నిజంగా, అర్హత కలిగినప్పుడు&nbsp;<BR>ఎవరికిగానీ కావలసింది లభ్యం కాకుండా నివారింపజాలిన శక్తి జగత్తులోనే లేదని&nbsp;<BR>నా దృఢవిశ్వాసం. మన ప్రాచీన చరిత్ర ఉజ్జ్వలమైందే. సందేహంలేదు. మన భవి-&nbsp;<BR>ష్యత్తు మహోజ్జ్వలం కాగలదని నా హృదయపూర్వకమైన నమ్మకం.</FONT></p>
<p><FONT FACE="SHREE900, SHREE, sans-serif" SIZE="3">పరిశుద్ధతలో, క్షమాశీలంలో, కార్యదీక్షలో శంకరుడు మనల్ని సుస్థిరు-&nbsp;<BR>లను చేయుగాక!</FONT></p>
<BR>

<hr class="puTa_virupu">
<table><tr><td><a class=puTa_lanke href=puTa2417.html>p2417</a></td><td>p2418</td><td><a class=puTa_lanke href=puTa2419.html>p2419</a></td></tr></table>
</div></body></html>
