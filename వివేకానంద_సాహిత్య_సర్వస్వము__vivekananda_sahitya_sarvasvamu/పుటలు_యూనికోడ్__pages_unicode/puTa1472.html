<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1471.html>p1471</a></td><td>p1472</td><td><a class=puTa_lanke href=puTa1473.html>p1473</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగోపన్యాసాలు</FONT></p>
<p><FONT FACE="SHREE900, SHREE, sans-serif" SIZE="3">243</FONT></p>
<p><FONT FACE="SHREE900, SHREE, sans-serif" SIZE="3">భిన్నంగా భావించి ఉపాసిస్తున్నామని గ్రహించాలి. కాని సర్వదా ఆ ఆత్మపదార్థం&nbsp;<BR>మన నిజస్వరూపమే. ఉన్న చోటనే వుండటం మందుని స్వభావం. కీడును&nbsp;<BR>దూరంచేసి, మేలుకై ప్రయత్నించటం మానవ స్వభావం. దేనినీ అన్వేషింపక,&nbsp;<BR>వదలక, నిరంతరం ఆనందమగ్నమై వుండడం దైవీస్థితి. మనమందరం ఇలాంటి&nbsp;<BR>దైవీస్థితిని పొందాలి.</FONT></p>
<p><FONT FACE="SHREE900, SHREE, sans-serif" SIZE="3">మన హృదయాలన్నీ సముద్రాలలాగా విశాలం కావాలి. లౌకికములైన&nbsp;<BR>విషయాలను ఆసక్తులం కాక బొమ్మలుగా చూడాలి. అప్పుడు మాత్రమే మనం&nbsp;<BR>లోకదృశ్యాన్ని చూచి ఆనందింపగలం. మనం లోకంలో మంచిని చూడటానికై&nbsp;<BR>తాపత్రయ పడటమేల? మనకు లోకమందేమి కనిపిస్తుంది? బురదగుంటలో&nbsp;<BR>ఆడుకునే పిల్లలకు కొన్ని గాజురాళ్లు దొరికినట్లు, మనకూ కొన్ని దొరకవచ్చు.&nbsp;<BR>ఆ పిల్ల లా గాజురాళ్లను మరల పోగొట్టుకొంటారు. మరల వాటికోసం&nbsp;<BR>వెదకుతారు. అంతే అనంతశక్తికి మతమని, దేవుడని పేరు.</FONT></p>
<p><FONT FACE="SHREE900, SHREE, sans-serif" SIZE="3">ముక్తులమైనప్పుడే మనం ఆత్మస్వరూపుల మవుతాం. అమృతుల&nbsp;<BR>మవుతాం. ముక్తుడు కావడం వల్లనే దేవుడు దేవు డనబడుతున్నాడు.</FONT></p>
<p><FONT FACE="SHREE900, SHREE, sans-serif" SIZE="3">అహంసృష్టమైన ప్రపంచాన్ని నిరసించనిదే మనకు మోక్ష సామ్రాజ్యంలో&nbsp;<BR>అడుగిడటానికి వీల్లేదు. ఇంతకు పూర్వమెవరూ జీవసృష్టిని నిరసించనిదే, మోక్ష&nbsp;<BR>సామ్రాజ్యాన అడుగుపెట్టిన వారు లేదు. ఇక ముందు వుండరు.&nbsp;<BR>ప్రపంచాన్ని నిరసించటం అంటే అహంకారాన్ని నిరసించటం. ‘అహం’ అనే&nbsp;<BR>అభిమానాన్ని చెందకుండటం. ఈ శరీరంలో ఉన్నా శారీరకాలైన సుఖ దుఃఖాలు&nbsp;<BR>పొందకుండటం; ఈ అహంకారమే సర్వానర్థాలకు హేతువు. ఈ దుష్టుని&nbsp;<BR>వ్రేళ్లతో పెకలించాలి. స్వార్థాన్ని త్యజించి నిర్మలములై, నిరహంకారులైన&nbsp;<BR>శాంతులకే మానవజాతికి నిజంగా సహాయపడే శక్తి వుంటుంది. వారెప్పుడూ,&nbsp;<BR>‘నేను’ - ‘నాది’ అన్నమాట తలపెట్టరు. వారు పరోపకారానికై తాము నిమిత్త&nbsp;<BR>మాత్రులై ఈశ్వరుని చేతిలో ఉపకరణాలై వుంటారు. వారు ఆత్మైకానుసంధానం&nbsp;<BR>చేసిన వారు. తమకుగా తాము బుద్ధిపూర్వకంగా ఏదీ చేయరు. ఎవరినీ ఏదీ అడ-&nbsp;<BR>గరు. వారు త్యాగమూర్తులు. నిస్వార్థులు. వారి అహంకారం సంపూర్ణంగా విన-&nbsp;<BR>ష్టమైంది. ఆశ నిర్దళితమైంది. వారు నిజమైన జీవన్ముక్తులు. వారు&nbsp;<BR>లక్ష్యభూతులు. అహంకారం వినష్టమైన కొలది ఈశ్వరానుభూతి పెరుగుతుంది.&nbsp;<BR>అహంకారం నిరసించి, పరమాత్మ భావాన్ని మనలో దీపింప చేసికొందాము గాక!&nbsp;<BR>స్వార్థ చింత ఈషణ్మాత్రం లేనపుడు మాత్రమే మనం ఉత్తమమైన కార్యం&nbsp;<BR>నిర్వహించగలం. అమితమైన పలుకుబడిని సంపాదించగలం. లోకంలో&nbsp;<BR>ఉత్తమ కార్యాలను సాధించిన వారంతా నిష్కాములే. నిన్ను దూషించే వాళ్లను ఆశీ-</FONT></p>
<hr class="puTa_virupu">
<table><tr><td><a class=puTa_lanke href=puTa1471.html>p1471</a></td><td>p1472</td><td><a class=puTa_lanke href=puTa1473.html>p1473</a></td></tr></table>
</div></body></html>
