<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3311.html>p3311</a></td><td>p3312</td><td><a class=puTa_lanke href=puTa3313.html>p3313</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup>˙</FONT></p>
<p><FONT FACE="SHREE900, SHREE, sans-serif" SIZE="3">తీవ్రంగా మునిగి ఉన్నారు. నేను, ప్రతి సంస్కరణను సానుభూతితో చూస్తాను.&nbsp;<BR>కాని దేశ పరిస్థితి ఎందరు విధవలకు భర్తలు లభించారా అనే దానిపై ఆధారపడి&nbsp;<BR>ఉండదు. జనసామాన్యపు స్థితిగతులపైనే అది ఆధారపడి ఉంటుంది. మీరు జన-&nbsp;<BR>సామాన్యాన్ని ఉద్ధరించగలరా? వారికి స్వభావ సిద్ధమైన ఆధ్యాత్మిక స్వభావం&nbsp;<BR>కుంటుపరచక, వారు కోల్పోయిన వ్యక్తిత్వాన్ని తిరిగి వారికి ప్రసాదించగలరా?&nbsp;<BR>సమత్వంలోను, స్వాతంత్య్రంలోను, కార్యదక్షతలోను, శక్తిలోను పాశ్చాత్యు&nbsp;<BR>లందరికంటె మీరు పాశ్చాత్యులు కాగలరా? అదే సమయంలో, ఆధ్యాత్మిక&nbsp;<BR>సంస్కృతిలోను, స్వభావాలలోను మీరు పరిపూర్ణమైన హిందువులుగా ఉండగ-&nbsp;<BR>లరా? వారిని, ఈ విషయాన్ని గూర్చి స్వయంగా ఆలోచించనివ్వండి. వర్ణవ్యవస్థ&nbsp;<BR>ఉండాలా, లేదా, స్త్రీలకు పూర్తి స్వాతంత్య్రం కావాలా, లేదా, అనే దానితో నాకు&nbsp;<BR>సంబంధంలేదు. ‘జీవితానికిగాని, అభివృద్ధికిగాని, సంక్షేమానికిగాని ముఖ్యంగా&nbsp;<BR>కావలసింది, ఆచరణలోను, ఆలోచనలోను పూర్తి స్వాతంత్య్రమే.’ అది ఎక్కడ&nbsp;<BR>లోపిస్తే, అక్కడ ఆ మానవుడు, ఆ జాతి, ఆ దేశం పతనమొంది తీరవలసిందే.</FONT></p>
<p><FONT FACE="SHREE900, SHREE, sans-serif" SIZE="3">వ్యక్తి స్వాతంత్య్రాన్ని, ఆలోచనలోగాని, ఆచరణలోగాని ఆటంకపరచేది&nbsp;<BR>ఏదైనా గావచ్చును. అది వర్ణంగాని, మతంగాని, మనుష్యుడుగాని, వర్గంగాని,&nbsp;<BR>జాతిగాని, సంస్థగాని - అది వినాశకరమైందే. అది నశించి తీరవలసిందే.</FONT></p>
<p><FONT FACE="SHREE900, SHREE, sans-serif" SIZE="3">ఉత్తమ భావాలను ప్రతి గుమ్మం వద్దకు కొనిపోయే ఒక యంత్రాంగాన్ని&nbsp;<BR>స్థాపించాలనేదే చేయవలసిన పని. దానిని మనం చేసితీరతాం. దానిని సాధించటం&nbsp;<BR>కొరకే మీరు జన్మించారు. ఆత్మవిశ్వాసం కలిగి ఉండండి. ఉత్తమ విశ్వాసాల&nbsp;<BR>నుండే ఉత్తమ కార్యాలు పుడతాయి. (చరైవేతి) ఎల్లప్పుడు ముందుకే సాగండి!&nbsp;<BR>ఆమరణాంతం, పేదసాదల, పతితులయందు సానుభూతిని చూపటమే - మన&nbsp;<BR>లక్ష్యం.</FONT></p>
<p><FONT FACE="SHREE900, SHREE, sans-serif" SIZE="3">ధీరవత్సలారా! ముందుకురకండి.</FONT></p>
<p><FONT FACE="SHREE900, SHREE, sans-serif" SIZE="3">భవదీయ ప్రేమపూర్ణ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> ఈ ఉత్తరాన్ని ప్రకటించవద్దు. కాని ఒక కేంద్రీయ కళాశాల&nbsp;<BR>ద్వారా, పామర జనోద్ధరణ అనే భావాన్ని ప్రచారం చేసినందువల్ల ప్రమాదం&nbsp;<BR>లేదు. ఈ కళాశాలలో తర్ఫీదు పొందిన, మత ప్రచారకుల ద్వారా, బీదసాదల&nbsp;<BR>గుమ్మాల వద్దకు, మతాన్ని (ధర్మాన్ని) కొనిపోవటంలోకూడా ప్రమాదం లేదు.&nbsp;<BR>ప్రతివారికి ఉత్సాహం కల్పింప యత్నించండి.</FONT></p>
<p><FONT FACE="SHREE900, SHREE, sans-serif" SIZE="3">ఉత్తమోత్తమమైన వాటినుండి మీకు కొన్ని పత్రికా ప్రకటనా భాగాలను</FONT></p>
<hr class="puTa_virupu">
<table><tr><td><a class=puTa_lanke href=puTa3311.html>p3311</a></td><td>p3312</td><td><a class=puTa_lanke href=puTa3313.html>p3313</a></td></tr></table>
</div></body></html>
