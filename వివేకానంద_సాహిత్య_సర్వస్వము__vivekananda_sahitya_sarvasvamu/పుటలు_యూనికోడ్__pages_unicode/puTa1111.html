<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1110.html>p1110</a></td><td>p1111</td><td><a class=puTa_lanke href=puTa1112.html>p1112</a></td></tr></table>
<p><FONT FACE="SHREE900, SHREE, sans-serif" SIZE="3">భావతరంగిణి</FONT></p>
<BR>
<p><FONT FACE="SHREE900, SHREE, sans-serif" SIZE="3">287</FONT></p>
<BR>
<p><FONT FACE="SHREE900, SHREE, sans-serif" SIZE="3">లేడు. మరి ఈశ్వరుడు ఏమైనా పిచ్చివాడా? అంతెందుకూ? ఇతని భక్తికి మనమే&nbsp;<BR>మోసపోము కదా!</FONT></p>
<BR>
<p><FONT FACE="SHREE900, SHREE, sans-serif" SIZE="3">భోలాపురి గొప్పవేదాంతి. ప్రతివిషయంలో కూడా తన బ్రాహ్మణత్వాన్ని&nbsp;<BR>వ్యక్తం చేసుకుంటూ ఉంటాడు. ఊర్లోని జనులంతా తిండిలేక మాడి చచ్చినా,&nbsp;<BR>భోలాపురికి ఏమీ పట్టదు. సుఖదుఃఖాలు మాయ అని, యథార్థాలు కావని అతను&nbsp;<BR>చెబుతూ ఉంటాడు. రోగంవల్ల - దుఃఖం వల్ల, కరువువల్ల, వేలాది మనుషులు&nbsp;<BR>చనిపోయినా, అతనికి లక్ష్యముండదు. ఆత్మ నిత్యమని ఊరుకుంటాడు. బలవంతు&nbsp;<BR>డెవడైనా అతని ఎదుటే, ఎవర్నయినా బలహీనుడిని తీవ్రంగా బాదితే, అతనికి&nbsp;<BR>గుర్తుకు వచ్చేది ‘‘నాయం హంతి - న హన్యతే’’ అన్నది మాత్రమే. అతను ఏ పనీ&nbsp;<BR>చేయడు. అసలు పనిచేయటమంటే అతనికి ఒళ్లుమంట. పని అన్నది అతనికి&nbsp;<BR>గిట్టదు. ‘‘ఎందుకూ?’’ అనడిగితే, ‘‘జన్మాంతరంలోనే నేను కర్మలన్నీ&nbsp;<BR>పూర్తిచేశాను’’ అని అత నంటాడు. కాని భోలాపురి ఆత్మజ్ఞానం ఒక్కవిషయంలో&nbsp;<BR>మాత్రం పనిచేయదు. అతనికి భిక్ష సరిగా జరగకుంటే, లేదా గృహస్థుడు ఎవరైనా&nbsp;<BR>అతను ఆశించినట్లుగా పూజించకుంటే, అప్పుడు అతని ఉద్దేశంలో గృహస్థుకన్నా&nbsp;<BR>నీచ జంతువు లుండవు. తనకు సరిగా పూజాసన్మానాలు చేయలేని గ్రామం అతని&nbsp;<BR>దృష్టిలో భూమికి బరువు చేటు. భగవంతుడు మనకన్నా తెలివితక్కువవాడని&nbsp;<BR>అతను అనుకొని ఉండవచ్చు.</FONT></p>
<p><FONT FACE="SHREE900, SHREE, sans-serif" SIZE="3">‘‘ఓయీ రామచరణా! నీకు చదువులేదు. వ్యాపారం చేయటానికి నీవద్ద&nbsp;<BR>దమ్మిడీ పెట్టుబడిలేదు. పోనీ కాయకష్టమైనా చేసుకోలేవు. పైపెచ్చు ఈ త్రాగుడు&nbsp;<BR>మానుకొంటావా అంటే అదీ లేదు. దుష్టకార్యాలను మానలేవైతివి. మరి బాబూ,&nbsp;<BR>నీవు లోకంలో ఎలా మెలగుతావు?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘ఓష్‌, దానికేమి మహాశయా! నేను అందరికీ సలహాలు, మతోపన్యాసాలు&nbsp;<BR>యిస్తాను’’ అని ప్రత్యుత్తరం యిస్తాడు. మరి రామచరణుడు పరమేశుని గూర్చి&nbsp;<BR>ఏమంటాడో!</FONT></p>
<BR>
<p><FONT FACE="SHREE900, SHREE, sans-serif" SIZE="3">లక్నో పట్టణమంతా మొహరం వేడుకలతో ఊగిపోతూ ఉంది. నగరంలో&nbsp;<BR>ప్రధానమైన మసీదు ‘‘ఇమెంబరా’’ పెద్ద పెద్ద అలంకారాలతో, దీపపుబుడ్లతో&nbsp;<BR>వెలిగిపోతోంది. ఇసుక వేసినా రాలనంత జనం సమకూడారు. హిందువులు,&nbsp;<BR>మహమ్మదీయులు, క్రైస్తవులు, యూదులు - అన్నిరకాల ప్రజలు. పురుషులు, స్త్రీలు,&nbsp;<BR>పిల్లలు - అన్నిమతాలవారు మొహరం ఉత్సవం చూడటానికి గుమి&nbsp;<BR>గూడారు. లక్నో, షియా మతస్థులకు ప్రధానస్థానం. అందుకని ‘హసన్‌’, ‘హుసెన్‌’&nbsp;<BR>అనే ఏడ్పులతో ఆకాశం బ్రద్దలైపోతోంది. ఈ విచారకర సందర్భంలో, ఈ&nbsp;<BR>ఏడ్పులను విని ఎవరి హృదయం ద్రవించదు? వేయి సంవత్సరాల క్రింద జరిగిన</FONT></p>
<hr class="puTa_virupu">
<table><tr><td><a class=puTa_lanke href=puTa1110.html>p1110</a></td><td>p1111</td><td><a class=puTa_lanke href=puTa1112.html>p1112</a></td></tr></table>
</div></body></html>
