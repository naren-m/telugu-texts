<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1178.html>p1178</a></td><td>p1179</td><td><a class=puTa_lanke href=puTa1180.html>p1180</a></td></tr></table>
<p><FONT FACE="SHREE900, SHREE, sans-serif" SIZE="3">355</FONT></p>
<BR>
<p><FONT FACE="SHREE900, SHREE, sans-serif" SIZE="3">మధురలో వివేకానందస్వామితో</FONT></p>
<BR>
<p><FONT FACE="SHREE900-Italic, SHREE, sans-serif" SIZE="3">జవాబు:</FONT><FONT FACE="SHREE900, SHREE, sans-serif" SIZE="3"> లేదు. శంకరుల అభిప్రాయాలకు విపరీతార్థాలను కల్పించి, పై&nbsp;<BR>నాల్గవ అర్థాన్ని గ్రహించి రాసుకున్నారు. మొదటి రెండర్థాలు కొందరు అద్వైతులు&nbsp;<BR>అవలంబించారు. కాని వాటికి శంకరుల అంగీకారం లేదు.</FONT></p>
<BR>
<p><FONT FACE="SHREE900-Italic, SHREE, sans-serif" SIZE="3">ప్రశ్న:</FONT><FONT FACE="SHREE900, SHREE, sans-serif" SIZE="3"> మరి మిథ్యను తథ్య మనుకునే ఈ భ్రాంతికి కారణ మేమిటీ?&nbsp;<BR></FONT><FONT FACE="SHREE900-Italic, SHREE, sans-serif" SIZE="3">జవాబు:</FONT><FONT FACE="SHREE900, SHREE, sans-serif" SIZE="3"> చెట్టుబోదెను దయ్య మనుకోవటానికి కారణ మేమిటీ? ఈ విశ్వం</FONT></p>
<BR>
<p><FONT FACE="SHREE900, SHREE, sans-serif" SIZE="3">ఎప్పుడూ విశ్వమే. కాని నీ మనసే దానికి రకరకాల దశలను - రూపాలను కల్పిస్తుంది.</FONT></p>
<BR>
<p><FONT FACE="SHREE900-Italic, SHREE, sans-serif" SIZE="3">ప్రశ్న:</FONT><FONT FACE="SHREE900, SHREE, sans-serif" SIZE="3"> వేదాలకు ఆది లేదు; అవి నిత్యాలు - అనటంలో యథార్థ మేమిటీ? ఈ&nbsp;<BR>నిత్యత వేదాల్లోని వాక్యాల గురించా, లేక వేద ప్రతిపాదిత సత్యాల గురించా? సత్యాల&nbsp;<BR>గురించే ఈ నిత్యతను చెబితే, మరి తర్కం - రేఖాగణితం - రసాయన శాస్త్రం - మొదలైన&nbsp;<BR>శాస్త్రార్థాలు కూడా నిత్యాలే కావా? వాటిలో కూడా నిత్యసత్యా లున్నాయికదా?</FONT></p>
<p><FONT FACE="SHREE900-Italic, SHREE, sans-serif" SIZE="3">జవాబు: </FONT><FONT FACE="SHREE900, SHREE, sans-serif" SIZE="3">మనిషికి ప్రత్యక్షగోచరమై, ఎలాంటి మార్పులు చెందక శాశ్వతంగా&nbsp;<BR>నిలిచి ఉండేవి వేద ప్రతిపాదిత దివ్యసత్యాలన్న అర్థంలో వేదాలు సనాతనాలన్న&nbsp;<BR>అభిప్రాయం ఒకప్పుడుండేది. తర్వాత కొంతకాలానికి వేదాల అర్థాలను తెలుసుకుని&nbsp;<BR>వాటిని అధ్యయనం చేయటం ముఖ్యమని తోచిందేమో! ఆ ఋక్కుల పుట్టుక&nbsp;<BR>దివ్యమన్న భావన ఉండేది. తర్వాత కొంతకాలానికి ఆ ఋక్కులకు దివ్యత్వం లేదని&nbsp;<BR>వాటి అర్థాన్నిబట్టి తెలిసింది. ఎందుకంటే, జంతుహింసాది అపవిత్ర కార్యాలను అవి&nbsp;<BR>విధిస్తున్నాయి. వాటిలోని కొన్ని కథలు చాలా హాస్యాస్పదంగా ఉంటాయి. వేదాలు&nbsp;<BR>అనాది, శాశ్వతం అనటంలో వాటివల్ల మనిషికి గోచరించే సత్యం - ధర్మం మార్పు&nbsp;<BR>లేనిదని, శాశ్వతమని చెప్పటమే. తర్కం - రేఖాగణితం - రసాయన శాస్త్రం&nbsp;<BR>మొదలైనవికూడా మార్పులేని శాశ్వత ధర్మాన్ని - సత్యాన్ని చెప్పటంవల్ల అవికూడా&nbsp;<BR>ఆది లేనివి, సనాతనాలు. ఏ సత్యం గానీ, ధర్మం గానీ వేదాలలో లేనిది లేదు. వాటిలో&nbsp;<BR>లేనిది ఏదైనా ఉంటే, మీలో ఎవ్వరైనా నాకు చూపించండి.</FONT></p>
<p><FONT FACE="SHREE900-Italic, SHREE, sans-serif" SIZE="3">ప్రశ్న:</FONT><FONT FACE="SHREE900, SHREE, sans-serif" SIZE="3"> అద్వైతతత్త్వం ప్రకారం ‘మోక్ష’ మనేదానికి అర్థమేమిటీ? మరొక&nbsp;<BR>విధంగా అడగాలంటే, అది ‘జ్ఞానం’ ఉండే దశయేనా? అద్వైతుల ముక్తికి, బౌద్ధుల&nbsp;<BR>నిర్వాణానికి భేద మేముందీ?</FONT></p>
<BR>
<p><FONT FACE="SHREE900-Italic, SHREE, sans-serif" SIZE="3">జవాబు:</FONT><FONT FACE="SHREE900, SHREE, sans-serif" SIZE="3"> ముక్తిలో ఒకరకమైన ‘జ్ఞానం’ ఉంది. దీన్నే అతీతజ్ఞానం (సూపర్‌&nbsp;<BR>కాన్షస్నెస్‌) అంటాం. అది మీ యిప్పటి ప్రజ్ఞకు భిన్నం. ముక్తిదశలో జ్ఞానమే&nbsp;<BR>లేదనటం తర్కవిరుద్ధం. జ్ఞానం మూడు రకాలు; మందం - మధ్యమం - ఉత్కటం;&nbsp;<BR>వెలుతురు దృష్టికి ఉన్నట్లే. కిరణాల కంపనం బలవత్తరంగా ఉంటే, కాంతి చూపును&nbsp;<BR>చెదరగొడుతుంది. ఆ ప్రకాశం గుడ్డి వెలుతురులా నిరుపయోగం. బౌద్ధుల&nbsp;<BR>నిర్వాణంలో కూడా వా రేమి చెప్పినా, ఇంత జ్ఞానముండక తప్పదు. సద్భావ&nbsp;<BR>ప్రతిపాదకమని ముక్తి నిర్వచనం. బౌద్ధుల నిర్వాణ నిర్వచనం అభావ ప్రతిపాదకం.</FONT></p>
<hr class="puTa_virupu">
<table><tr><td><a class=puTa_lanke href=puTa1178.html>p1178</a></td><td>p1179</td><td><a class=puTa_lanke href=puTa1180.html>p1180</a></td></tr></table>
</div></body></html>
