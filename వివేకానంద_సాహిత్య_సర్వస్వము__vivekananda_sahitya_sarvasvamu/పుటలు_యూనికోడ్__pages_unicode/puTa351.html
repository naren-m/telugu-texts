<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa350.html>p350</a></td><td>p351</td><td><a class=puTa_lanke href=puTa352.html>p352</a></td></tr></table>


<p><FONT FACE="SHREE900, SHREE, sans-serif" SIZE="3">ప్రతిక్రియలు లేకుండా క్రియలు ఒనర్చు; క్రియ సుఖకరం, కాని దుఃఖ-&nbsp;<BR>మంతా ప్రతీకారమే. బిడ్డ తన చేతిని మంటలో పెడుతుంది. అది ప్రియమే,&nbsp;<BR>కాని శరీరం ప్రతీకారం చేసేటప్పుడు మంటబాధ కలుగుతుంది. ప్రతీకారం&nbsp;<BR>మాన్పకలిగితే మనం యిక భయపడవలసిన దేదీ వుండదు. మనస్సును నిగ్ర-&nbsp;<BR>హించు, జరిగిపోయినదాన్ని తలపోయనివ్వకు, సాక్షివిగా వుండు. ప్రతిచర్య&nbsp;<BR>చేయకు. ఆనందంగా వుండటానికి నీ కిదే మార్గం. మనలను మనం పూర్తిగా&nbsp;<BR>మరచివుండే క్షణాలే మనం ఎరిగి వున్నంతవరకు అత్యంత ఆనందమయాలు.&nbsp;<BR>చేసేపనిని ‘విధి’గా చేయవద్దు. స్వేచ్ఛతో గావించు. విధివిహిత కర్తవ్యం మనకు&nbsp;<BR>ఏదీలేదు. మనం క్రీడించే గరిడీశాల యీ ప్రపంచం. మన జీవితం అంతులేని&nbsp;<BR>విరామదినం.</FONT></p>
<p><FONT FACE="SHREE900, SHREE, sans-serif" SIZE="3">నిర్భయుడవై వుండటమే మనుగడలోని రహస్యం. ‘నా గతి ఏమవు-&nbsp;<BR>తుందో’ అని ఎన్నడూ భయపడకు, ఎవరిమీదా ఆధారపడకు. సమస్త సాహా-&nbsp;<BR>యమూ వద్దనుకొన్నప్పుడే నువ్వు స్వతంత్రుడవు. నీటిని నిండుగా పీల్చుకొన్న&nbsp;<BR>స్పాంజి యిక పీల్వలేదు.</FONT></p>

<p><FONT FACE="SHREE900, SHREE, sans-serif" SIZE="3">ఆత్మసంరక్షణార్థం పోరాడటం తప్పు; బహుశ ఊరక యితరులపై పడి&nbsp;<BR>పోరాడటంకంటె యిది ఉత్తమమే ఐనప్పటికీ. ‘న్యాయమైన’ కోపం అనేది లేనే-&nbsp;<BR>లేదు. ఎందుకంటె సర్వసమత్వాన్ని గుర్తింపకపోవటంతోనే కోపం కలుగుతోంది.</FONT></p>
<p><FONT FACE="SHREE902-Italic, SHREE, sans-serif" SIZE="3">ఆదివారం, జూలై 14</FONT></p>
<BR>
<p><FONT FACE="SHREE900, SHREE, sans-serif" SIZE="3">భారతదేశంలో దేనిద్వారా భగవంతుణ్ణి దర్శించగలమో దాన్ని తత్త్వ&nbsp;<BR>శాస్త్రంగా నిర్వచిస్తారు. ఆస్తికధర్మానికి యుక్తియుక్తమైన సమాధానం కూర్చేది&nbsp;<BR>తత్త్వశాస్త్రమే; కాబట్టి ఆస్తికధర్మానికీ తత్త్వశాస్త్రానికీ లంకె ఏమిటని హైందవుడు&nbsp;<BR>ఎన్నడూ ప్రశ్నించడు.</FONT></p>
<p><FONT FACE="SHREE900, SHREE, sans-serif" SIZE="3">తత్త్వశాస్త్ర విచారక్రమంలో మూడు దశలున్నవి - మిశ్రమదశ, సూత్రీ-&nbsp;<BR>కృతదశ, పృథక్కృతదశ. సమస్త వస్తువుల్లోను సమానంగావున్న ఏ పరమాత్మ&nbsp;<BR>పృథక్కృతమై భావింపబడతాడో అది ‘ఏకం’. ఆస్తికధర్మంలో మొదట మనకు&nbsp;<BR>ప్రతీకాలూ ఆచారాలూ తరువాత పురాణాలు చిట్టచివరకు తత్త్వశాస్త్రమూ&nbsp;<BR>వున్నవి. మొదటి రెండూ తాత్కాలికాలు; తత్త్వశాస్త్రమే అన్నిటికీ మూలా-&nbsp;<BR>ధారం; పరతత్త్వాన్ని ప్రాపించే సాధనలో యితరాలన్నీ అందించే సోపానాలు.</FONT></p>
<p><FONT FACE="SHREE900, SHREE, sans-serif" SIZE="3">కొత్తనిబంధనా (న్యూటెస్ట్‌మెంట్‌) క్రైస్తూ లేనిదే ఆస్తికధర్మం లేదనటం&nbsp;<BR>పాశ్చాత్యుల మతం. మోసెస్‌ను గురించీ ప్రవక్తలను గురించీ యిలాటి అభిప్రా-</FONT></p>
<hr class="puTa_virupu">
<table><tr><td><a class=puTa_lanke href=puTa350.html>p350</a></td><td>p351</td><td><a class=puTa_lanke href=puTa352.html>p352</a></td></tr></table>
</div></body></html>
