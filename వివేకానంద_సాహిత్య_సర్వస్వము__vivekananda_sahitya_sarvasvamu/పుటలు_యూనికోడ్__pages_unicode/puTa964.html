<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa963.html>p963</a></td><td>p964</td><td><a class=puTa_lanke href=puTa965.html>p965</a></td></tr></table>
<p><FONT FACE="SHREE900, SHREE, sans-serif" SIZE="3">140 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">వివేకజ్ఞానం లేకపోవటంవల్ల భోగం (విషయానుభవం) కలుగుతుంది. పురుషునికై&nbsp;<BR>వర్తించే సత్యం వేరు; స్వార్థతత్త్వం వేరు. స్వార్థంలో సంయమం చేస్తే, పురుషుని&nbsp;<BR>జ్ఞానం కలుగుతుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రకృతి వికారం చెంది, ప్రకాశం - ఆనందం లక్షణాలుగల పురుషుని కోసం&nbsp;<BR>వర్తిస్తుంది. పురుషుని విశుద్ధజ్ఞానంతో ప్రకాశించే సత్త్వం, అహంరహితమై&nbsp;<BR>స్వతంత్రంగా ఉండటంవల్ల దాన్ని స్వార్థతత్త్వ మంటారు.</FONT></p>
<BR>
<p><FONT FACE="SHREE902, SHREE, sans-serif" SIZE="3">37. చిచిః ప్రాతిభశ్రావణ వేదనా దత్శాస్వాదవాత్తా జాయంచ్గి.</FONT></p>
<p><FONT FACE="SHREE900, SHREE, sans-serif" SIZE="3">దీని (స్వార్థసంయమం) వల్ల ప్రతిబంధాలైన దివ్యశ్రవణ, దివ్యస్పర్శ, దివ్య</FONT></p>
<BR>
<p><FONT FACE="SHREE900, SHREE, sans-serif" SIZE="3">రూప, దివ్యరస, దివ్యగంధ జ్ఞానాలు కలుగుతాయి.</FONT></p>
<BR>
<p><FONT FACE="SHREE902, SHREE, sans-serif" SIZE="3">38. చ్గి సమాధా వుపసత్గా వ్యుచ్థిానే సిద్ధయః.&nbsp;<BR></FONT><FONT FACE="SHREE900, SHREE, sans-serif" SIZE="3">ఇవి (ఈ సిద్ధులు) సమాధికి ప్రతిబంధకాలు. (ఐనా) సమాధిని వదిలిన&nbsp;<BR>కాలంలో వ్యావహారిక స్థితిలో సిద్ధులుగా ఉంటాయి.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఐహికవిషయాలు పురుషమానస సంయోగం వల్ల గోచరిస్తాయి. ప్రకృతి&nbsp;<BR>పురుషులు వేరు - వేరు అనే జ్ఞానంమీద సంయమం చేస్తే, పురుషజ్ఞానం&nbsp;<BR>కలుగుతుంది. దానివల్ల వివేకం సిద్ధిస్తుంది. ఇట్టి వివేకాన్ని పొందగానే యోగి&nbsp;<BR>అఖండప్రభావంతు డౌతాడు. ఐనా, ఈ సిద్ధులన్నీ, పరమావధి అయిన విశుద్ధ&nbsp;<BR>జ్ఞానానికి, మోక్షానికి ప్రతిబంధకాలే. ఇలాంటి సిద్ధులని యోగి విసర్జిస్తే,&nbsp;<BR>గమ్యస్థానాన్ని చేరుతాడు. ఈ సిద్ధుల మోహంలో చిక్కుకున్న వారి పురోభివృద్ధి&nbsp;<BR>అక్కడితో ఆగిపోతుంది.</FONT></p>
<p><FONT FACE="SHREE902, SHREE, sans-serif" SIZE="3">39. బంధకాతణ శైథిల్యాచి్‌ ప్రచాత సంవేదనాచ్చ తచ్తిస్య పతశరీతావేశః.</FONT></p>
<p><FONT FACE="SHREE900, SHREE, sans-serif" SIZE="3">బంధకారణం సడలిపోవటం వల్ల, ఇంద్రియాల ద్వారా విషయాల్లో&nbsp;<BR>ప్రసరించే జ్ఞానం కలిగియుండుట (లేదా, శరీరంలోని నాడు లనుగ్రహించటం)&nbsp;<BR>వల్ల, యోగి మరొకని శరీరంలో ప్రవేశిస్తాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">స్వయంగా తాను ఒక శరీరంలో వర్తిస్తున్నా, యోగి ఒక శవంలో ప్రవేశించి,&nbsp;<BR>అది లేచి కదిలేలా చేయగలడు. లేదా ఒక సజీవశరీరంలో ప్రవేశించి, ఆ శరీర&nbsp;<BR>మనసును - ఇంద్రియాలను నిరోధించి, తాత్కాలికంగా ఆ శరీరం ద్వారా&nbsp;<BR>వర్తించగలడు. ప్రకృతిపురుష వివేకాన్ని సాధించిన యోగే దీనికి సమర్థుడు.&nbsp;<BR>యోగుల ననుసరించి, ఆత్మయే కాక, మనసు కూడా సర్వగతం కావటంవల్ల,&nbsp;<BR>అతను మరొకని శరీరంలో ప్రవేశించాలనుకుంటే, ఆ శరీరంపై సంయమం చేసి,&nbsp;<BR>దానిలో ప్రవేశిస్తాడు. ‘మహత్‌’ అనే విశ్వమానసంలో యోగి మానసం ఒక అంశం.&nbsp;<BR>ఐనా, ఈ శరీరంలో నాడీప్రవాహ మూలంగానే మనసు వర్తిస్తుంది. అయితే, ఈ</FONT></p>
<hr class="puTa_virupu">
<table><tr><td><a class=puTa_lanke href=puTa963.html>p963</a></td><td>p964</td><td><a class=puTa_lanke href=puTa965.html>p965</a></td></tr></table>
</div></body></html>
