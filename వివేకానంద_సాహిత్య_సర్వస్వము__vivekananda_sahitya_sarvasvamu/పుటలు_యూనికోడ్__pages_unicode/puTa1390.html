<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1389.html>p1389</a></td><td>p1390</td><td><a class=puTa_lanke href=puTa1391.html>p1391</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - అమృతత్వం</FONT></p>
<p><FONT FACE="SHREE900, SHREE, sans-serif" SIZE="3">161</FONT></p>
<p><FONT FACE="SHREE900, SHREE, sans-serif" SIZE="3">జీవాణువునుండి పరిపూర్ణ మానవుని వరకుగల పరిణామ పరంపర అంతా,&nbsp;<BR>విశ్వవ్యాప్తి జీవనమే కావాలి! మొదట అది సంకుచితమై, సూక్ష్మరూపం&nbsp;<BR>పొందింది. ఆ సూక్ష్మ పదార్థం, కారణ రూపాన్ని పొంది, క్రమాధికంగా&nbsp;<BR>పరిణమిస్తూ, వ్యక్తమవుతూ స్థూలమవుతోంది.</FONT></p>
<p><FONT FACE="SHREE900, SHREE, sans-serif" SIZE="3">అమృతత్వ (నిత్యత్వ) సమస్యను మనమింకా పరిష్కరించలేదు.&nbsp;<BR>జగత్తులో దేన్నికాని, నాశనం చేయడం సాధ్యంకాదని మనం తెలుసుకున్నాం.&nbsp;<BR>క్రొత్తదేదీ ఇప్పటికి లేదు. ముందెన్నటికీ ఉండబోదు. చక్రం తిరుగు&nbsp;<BR>తున్నప్పుడు, దాని క్రిందు మీదులు ఒకటి తర్వాత మరొకటి కనిపిస్తూన్నట్లే,&nbsp;<BR>ఒకే వ్యక్తరూప పరంపర మనకు కనిపిస్తోంది. జగత్తుయొక్క గమనమంతా తరంగ&nbsp;<BR>రూపంలో పైకెగసిపోతూ, క్రిందికి పడుతూ, మళ్లీ ఎగసిపోతూ, మళ్లీ పడుతూ,&nbsp;<BR>ఎప్పుడూ ఇట్లే సాగుతూంటుంది. ఎన్నో జ్యోతిర్మండలాలు, సూక్ష్మ రూపాల&nbsp;<BR>నుండి, వ్యాకోచతచే క్రమాధికములుగా, స్థూలమై, మళ్లీ లయమై, మొదటి&nbsp;<BR>సూక్ష్మ రూపాలని పొందుతూంటాయి. మళ్లీ దానిలోనుండి లేచి, కొంతకాలం&nbsp;<BR>స్థూల దశను పొంది, పిదప మెల్లమెల్లగా, మూలస్థితికి వస్తూ వుంటాయి. జీవన&nbsp;<BR>మంతా ఇట్లే. కనిపించే స్థితిలోవున్న జీవనమంతా, మళ్లీ పూర్వస్థితిలో లీనమై-&nbsp;<BR>పోతుంది. పోయేదేది? రూపం మాత్రమే. అది జీర్ణమైపోతుంది. మళ్లీ&nbsp;<BR>ఉద్భవిస్తుంది. ఒక అర్థంలో, ఈ శరీరాలు, ఆకారాలుకూడ నిత్యాలే. అదెలా&nbsp;<BR>అంటారా? చాలా పాచికలను తీసికొని, క్రిందపడవేస్తే, అవి ఒకసారి 6,5,4,3&nbsp;<BR>అనే సంబంధంలో పడతాయి అనుకోండి. వానిని చేర్చి తీసికొని, మళ్లీ మళ్లీ&nbsp;<BR>క్రింద వేస్తూ వుంటే, ఎప్పుడో ఒకప్పుడవి మళ్లీ అదే రీతిగా పడి తీరుతాయి&nbsp;<BR>కదా? లోకంలో ఉండే ప్రతి నలుసును, ప్రతి అణువును, ఒక పాచికగా భావించు&nbsp;<BR>కోండి. అవి మాటిమాటికి పారవేయబడుతూ, కూర్పబడుతూ వుంటాయి.&nbsp;<BR>ఇప్పుడు మీకు కనిపించేది వాని సంయోగక్రమాలలో ఒకటి. ఇప్పుడు ఇక్కడ&nbsp;<BR>వుండేది ఒక గాజుపాత్రయొక్క, ఒక బల్లయొక్క, ఒక నీటికుండయొక్క మరి-&nbsp;<BR>కొన్ని వస్తువులయొక్క ఆకారాలు. ఇది ఒక సంయోగం. కాలక్రమంలో ఇవన్నీ&nbsp;<BR>లయమౌతాయి. కాని అనంతకాలాన, సరిగా ఇదే కలయిక ఎప్పుడో మళ్లీ రాక-&nbsp;<BR>తప్పుతుందా? అప్పుడు మీరిక్కడుంటారు. ఈ మూర్తీ ఉంటుంది. ఈ&nbsp;<BR>ప్రసంగం వుంటుంది. ఈ నీటికుండా ఉంటుంది. పూర్వం ఇలా లెక్కలేనన్ని-&nbsp;<BR>సార్లు జరిగింది. భావికాలంలో మళ్లీ, ఇది లెక్కలేనన్నిసార్లు జరుగుతుంది. ఇంత-&nbsp;<BR>దాకా మనం ప్రసంగించింది, భౌతిక రూపాలను గూర్చి - ఏమి తేలింది? భౌతిక&nbsp;<BR>రూప సంయోగ క్రమాలుకూడ అనంతంగా పునరావృత్తిని పొందు&nbsp;<BR>తుంటాయని తేలింది.</FONT></p>
<hr class="puTa_virupu">
<table><tr><td><a class=puTa_lanke href=puTa1389.html>p1389</a></td><td>p1390</td><td><a class=puTa_lanke href=puTa1391.html>p1391</a></td></tr></table>
</div></body></html>
