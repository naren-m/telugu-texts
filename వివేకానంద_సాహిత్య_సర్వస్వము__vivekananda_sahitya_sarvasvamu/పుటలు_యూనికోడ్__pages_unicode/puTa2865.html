<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2864.html>p2864</a></td><td>p2865</td><td><a class=puTa_lanke href=puTa2866.html>p2866</a></td></tr></table>

<p><FONT FACE="SHREE900, SHREE, sans-serif" SIZE="3">పోతే నీకు నాగమహాశయుని సాంగత్యభాగ్యం లభించేదేనా? భగవత్కృప వల్ల&nbsp;<BR>ఆయనకు పారమార్థిక సిద్ధి లభించటమే కాకుండా భగవత్కృప అంటే ఏమిటో&nbsp;<BR>ఆయన పరిపూర్ణంగా గ్రహించాడు. ‘‘అనేక జన్మ సంసిద్ధ స్తతోయాతి పరాం&nbsp;<BR>గతిమ్‌’’ అనేక జన్మల సాధన ఫలితంగా మానవుడు పరమగతిని, మోక్షాన్ని&nbsp;<BR>పొందుతాడు (గీత. </FONT><FONT FACE="TimesNewRoman, Times, serif" SIZE="2">VI</FONT><FONT FACE="SHREE900, SHREE, sans-serif" SIZE="3"> - 45). అనేక జన్మల పుణ్యవిశేషం వల్లనే, నాగమహా-&nbsp;<BR>శయునివంటి మహాపురుషుని సాంగత్యం లభిస్తుంది. శాస్త్రాలలో చెప్పబడిన&nbsp;<BR>ఉత్తమోత్తమమైన భక్తి లక్షణాలన్నీ నాగమహాశయునిలో ప్రకటితమై ఉన్నాయి.&nbsp;<BR>ప్రసిద్ధంగా చెప్పబడే ‘‘తృణాదపి సునీచేన’’ అనే వాక్యం ఆయనలోనే సార్థక&nbsp;<BR>మైనట్లు మనం చూస్తున్నాం. నాగమహాశయుని పాదస్పర్శచే మీ తూర్పుబంగాళం&nbsp;<BR>పునీతమైంది.</FONT></p>
<p><FONT FACE="SHREE900, SHREE, sans-serif" SIZE="3">ఈ విధంగా మాట్లాడుతూ స్వామీజీ, మహాకవియైన గిరీశచంద్రుని చూచి&nbsp;<BR>రావడానికి గాను లేచి నిలబడ్డారు. యోగానందస్వామి, శిష్యుడు వారిని అను-&nbsp;<BR>సరించారు. గిరీశబాబు యింటికి పోయి స్వామీజీ ఆసీనులై యిలా అన్నారు.&nbsp;<BR>‘‘చూడు జి.సి.! శ్రీరామకృష్ణుని సందేశం మొదలైన వాటిని లోకంలో వెదజ-&nbsp;<BR>ల్లాలి; అనే ప్రేరణ యిటీవల నిరంతరం నా మనస్సులో కలుగుతోంది. కాని&nbsp;<BR>యిదంతా హిందూమతంలో మరొక సంప్రదాయాన్ని సృష్టిస్తుందేమోనని నిదా-&nbsp;<BR>నించి ఆలోచిస్తున్నాను. కాబట్టి నేనెంతో జాగ్రత్తతో పనిచేయవలసి ఉన్నది.&nbsp;<BR>తర్వాత మళ్లీ అనుకుంటాను. మరొక సంప్రదాయం వెలిస్తే మాత్రం తప్పే-&nbsp;<BR>ముంది? మళ్లీ యీ ఆలోచన కలుగుతుంది. ‘వద్దు, శ్రీరామకృష్ణుడు ఎవరి-&nbsp;<BR>యొక్క ఆధ్యాత్మిక దృక్పథాన్ని కలవరపరచలేదు. లోనున్న సామ్యతనే ఆయన&nbsp;<BR>ఎల్లప్పుడూ దర్శించాడు.’ ఈ ఆలోచన కలిగి ఎన్నోసార్లు నన్ను నేను నిరోధించు&nbsp;<BR>కున్నాను. ఇప్పుడు నీవేమి చెబుతావు?’’</FONT></p>
<p><FONT FACE="SHREE900, SHREE, sans-serif" SIZE="3">గిరీశబాబు: దీనికి నేనేమి చెప్పగలను? నీ వతని చేతిలోని పనిముట్టువు.&nbsp;<BR>నీ చేత ఆయన ఏమి చేయిస్తే నీ వా విధంగా చేయాలి. వివరాలను గూర్చి నేను&nbsp;<BR>బాధపడను. కాని ప్రభువుయొక్క శక్తి నీ ద్వారా పనులు చేయిస్తున్నట్లు&nbsp;<BR>నాకన్పిస్తోంది. పట్టపగలు లాగా నేను దాన్ని చూడగల్గుతున్నాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: కాని, మన యిచ్ఛానుసారమే మనం పనులు చేస్తున్నామని&nbsp;<BR>నేను అనుకుంటున్నాను. కష్టాలు, దురదృష్టాలు మనల్ని ఎదుర్కొన్నప్పుడు,&nbsp;<BR>దారిద్య్రం మనల్ని చుట్టుకొన్నప్పుడు ఆయన మనకు దర్శనమిచ్చి మనల్ని&nbsp;<BR>సరియైన మార్గంలో నడపటం నాకు ప్రత్యక్షానుభవం. కాని, అయ్యో! ఆయన&nbsp;<BR>మహిమను యింకా ఊహించలేకుండా వున్నాను.</FONT></p>
<hr class="puTa_virupu">
<table><tr><td><a class=puTa_lanke href=puTa2864.html>p2864</a></td><td>p2865</td><td><a class=puTa_lanke href=puTa2866.html>p2866</a></td></tr></table>
</div></body></html>
