<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1483.html>p1483</a></td><td>p1484</td><td><a class=puTa_lanke href=puTa1485.html>p1485</a></td></tr></table>
<p><FONT FACE="SHREE900, SHREE, sans-serif" SIZE="3">ముక్తికి సోపానాలు</FONT></p>
<p><FONT FACE="SHREE900, SHREE, sans-serif" SIZE="3">255</FONT></p>
<p><FONT FACE="SHREE902, SHREE, sans-serif" SIZE="4">ముక్తికి సోపానాలు</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">అమెరికాలో, క్లాసు గదిలో చేసిన ఉపన్యాసం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">జ్ఞాన సాధనకు కావలసిన యోగ్యతలలో ప్రప్రథమములయినవి శమం,&nbsp;<BR>దమం. ఈ రెంటిని కలిపే మనం చూడవచ్చు. శమదమములంటే ఇంద్రి&nbsp;<BR>యాలను బయటకు పోనీయక వాని స్థానాలలోనే ఉంచడం; ఇంద్రియమంటే&nbsp;<BR>ఏమో ముందు వివరిస్తాను. ఇవిగో, కళ్లున్నాయి; ఈ కళ్లు దృక్‌ ఇంద్రియాలు&nbsp;<BR>కావు. ఇవి ఉపకరణాలు మాత్రమే. ఈ ఉపకరణాలున్నా, ఇంద్రియాలు లేకపోతే&nbsp;<BR>నేను చూడజాలను. ఇంద్రియాలు, ఉపకరణాలు వున్నా మనస్సు వీనితో&nbsp;<BR>కలవకపోతే చూడటం జరగదు. కాబట్టి చూడటానికి ముఖ్యంగా కావలసినవి&nbsp;<BR>మూడు:- మొదటిది బాహ్యోపకరణాలు; రెండవది - అంతరింద్రియాలు;&nbsp;<BR>కడపటిది - మనస్సు. వీనిలో ఏ ఒక్కటి లోపించినా చూడటం జరగదు.&nbsp;<BR>కాబట్టి మనస్సు రెంటి ద్వారా పనిచేస్తుంది. ఒకటి - వెలుపలిది, మరొకటి లోప-&nbsp;<BR>లిది. నేను వస్తువులను చూసేటప్పుడు నా మనస్సు వెలుపలికి వెడుతుంది. తాను&nbsp;<BR>వెలుపలి దవుతుంది. నేను కళ్లు మూసికొని ధ్యానం చేస్తున్నాననుకోండి. అప్పుడు&nbsp;<BR>మనస్సు బహిర్ముఖంకాక లోపల పనిచేస్తూంది. కాని ఉభయ&nbsp;<BR>సందర్భాలలోను ఇంద్రియాలు పనిచేస్తున్నవి. నేను మీ వైపు చూస్తున్నప్పుడు,&nbsp;<BR>మీతో మాట్లాడేటప్పుడు, ఇంద్రియాలు ఉపకరణాలు పనిచేస్తున్నవి. నేను&nbsp;<BR>కళ్లు మూసికొని ధ్యానించ ప్రారంభించినప్పుడు ఇంద్రియాలే పని చేస్తాయి;&nbsp;<BR>ఉపకరణాలు పని చేయవు. ఈ ఇంద్రియాలు పనిచేయకపోతే, ధ్యానమే&nbsp;<BR>ఉండదు. ఏదో ఒక సంకేతంలేక మీలో ఎవరూ ధ్యానించలేరు. గుడ్డివాడుకూడ&nbsp;<BR>ఏదో ఒక రూపం సాయంతోనే ధ్యానించాలి. సాధారణంగా నేత్రేంద్రియాలు,&nbsp;<BR>కర్ణేంద్రియాలు మిక్కిలి చురుకుగా వుంటాయి. ఇంద్రియమంటే మెదడులోని&nbsp;<BR>నాడీకేంద్రమే అని మీరు జ్ఞప్తి పెట్టుకోవాలి. కళ్లు, చెవులు చూడటానికి,&nbsp;<BR>వినటానికి ఉపయోగపడే ఉపకరణాలు మాత్రమే. ఇంద్రియాలు లోప&nbsp;<BR>లున్నాయి. ఏ కారణం చేతనైనా ఆ ఇంద్రియాలు పాడయిపోతే ఈ కళ్లు, చెవులు&nbsp;<BR>ఉన్నా మనం చూళ్లేం. వినలేం. అందువల్ల మనోనిగ్రహాన్ని అలవరుచుకోవడానికి&nbsp;<BR>ముందు, మన మీ ఇంద్రియాలను నిగ్రహించగలిగి వుండాలి. మనస్సును&nbsp;<BR>వెలికిగాని, లోనికిగాని, చలింపనీకుండటం, ఇంద్రియాలను వాని స్థానంలో&nbsp;<BR>ఉంచడం - ఇదే శమం, దమం అనే మాటలకర్థం. మనస్సును బహిర్ముఖం కానీ-</FONT></p>
<hr class="puTa_virupu">
<table><tr><td><a class=puTa_lanke href=puTa1483.html>p1483</a></td><td>p1484</td><td><a class=puTa_lanke href=puTa1485.html>p1485</a></td></tr></table>
</div></body></html>
