<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2516.html>p2516</a></td><td>p2517</td><td><a class=puTa_lanke href=puTa2518.html>p2518</a></td></tr></table>
<p><FONT FACE="SHREE900, SHREE, sans-serif" SIZE="3">మహాభారతం</FONT></p>
<p><FONT FACE="TimesNewRoman, Times, serif" SIZE="2">81</FONT></p>
<p><FONT FACE="SHREE900, SHREE, sans-serif" SIZE="3">స్వయంగా బైలుదేరాడు. తదనంతరం అతడు మృతులై పడివున్న తన సోదరులను&nbsp;<BR>ఆ సరోవరంవద్ద చూశాడు. అతడి హృదయం శోకపూరితమైంది. అతడు&nbsp;<BR>విలపించసాగాడు. హఠాత్తుగా అదే కంఠస్వరం యిలా పలికింది: ‘‘బాలకా, తొందర&nbsp;<BR>పడొద్దు, నేనొక యక్షుణ్ణి. కొంగరూపంలో చిన్నచేపలను తింటూ యిక్కడుం-&nbsp;<BR>టాను. నీ తమ్ములు మృత్యువాత బడటానికి నేనే కారకుణ్ణి. ఓ రాజకుమారా,&nbsp;<BR>నా ప్రశ్నలకు జవాబు చెప్పకపోతే నువ్వూ ఐదవ శవంగా మారిపోతావు. నా ప్రశ్నలకు&nbsp;<BR>జవాబులు చెప్పాక ఓ కుంతీపుత్రా, కావలసినంత నీరు తాగు, కావలసినంత నీరు&nbsp;<BR>తీసుకువెళ్లొచ్చు.’’ ‘‘ప్రశ్న లడుగు, నా బుద్ధికి తోచినంత వరకు జవాబు లిస్తాను’’&nbsp;<BR>అన్నాడు యుధిష్ఠిరుడు. అప్పుడు యక్షుడు అనేక ప్రశ్నలడిగాడు. వాటన్నింటికి&nbsp;<BR>యుధిష్ఠిరుడు సంతృప్తికరమైన జవాబు లిచ్చాడు. అడిగిన ప్రశ్నల్లో ఒకటి:&nbsp;<BR>‘‘లోకంలో అతి ఆశ్చర్యకరమైన దేదీ?’’ ‘‘మన తోడి మనుషులు మరణించటం&nbsp;<BR>మన ప్రతిక్షణం చూస్తున్నప్పటికీ బతికివున్న మనం తా మెప్పుడూ మరణించమని&nbsp;<BR>భావిస్తాం. ఇది ఎంతో ఆశ్చర్యకరమైన విషయం. మృత్యువు ముందు ప్రత్యక్షంగా&nbsp;<BR>వున్నా, తాను మరణిస్తానని ఎవ్వడూ అనుకోడు.’’ అడిగిన ప్రశ్నల్లో మరొకటి:&nbsp;<BR>‘‘ధర్మమర్మాన్ని తెలుసుకోవటం ఎలా?’’ దానికి యుధిష్ఠిరుడి జవాబు: ‘‘వాదం-&nbsp;<BR>చేత ఏదీ తీర్మానం కాదు. సిద్ధాంతాలు అనేకం వున్నాయి. వివిధ శాస్త్రగ్రంథా-&nbsp;<BR>లున్నాయి. వాటిలో ఒక భాగం మరో భాగాన్ని వ్యతిరేకిస్తుంది. మునుల్లో ఏ&nbsp;<BR>యిద్దరు ఏకాభిప్రాయులు కారు. మతధర్మం అంధకారబంధురాలైన గుహల్లో&nbsp;<BR>పాదుకొని వున్నట్లుంది. కాబట్టి మహాత్ములు గమించిన దారే సరైన మార్గం.’’&nbsp;<BR>అప్పుడు యక్షుడు యిలా అన్నాడు: ‘‘నేను ప్రీతుణ్ణయ్యాను. బక రూపంలోని&nbsp;<BR>నేను ధర్మదేవతనే, నిన్ను పరీక్షించటానికి వచ్చాను. ఇలా నీ సోదరుల వంక చూడు.&nbsp;<BR>వారిలో ఏ ఒక్కడూ మరణించలేదు. ఇదంతా నా మాయ. అన్ని లాభాలకంటె,&nbsp;<BR>సమస్త భోగాలకంటె అహింస గొప్పదని నీ అభిప్రాయం కాబట్టి ఓ భరతవంశ&nbsp;<BR>వృషభా! నీ సోదరులందరూ పునర్జీవు లవుతారు గాక.’’ ఈ పలుకులు యక్షుడి&nbsp;<BR>నోటినుండి వెలువడగానే పాండవులు లేచారు.</FONT></p>
<p><FONT FACE="SHREE900, SHREE, sans-serif" SIZE="3">ఈ ఘట్టంలో యుధిష్ఠిరుడి ప్రవృత్తి మనకు తెలిసి వస్తుంది. అతడు&nbsp;<BR>రాజన్యుడు కాడు. అంతకంటె ఎక్కువగా వేదాంతి, యోగి ఐవున్నాడు.</FONT></p>
<p><FONT FACE="SHREE900, SHREE, sans-serif" SIZE="3">పదమూడవ సంవత్సరం సమీపిస్తున్నందువల్ల యక్షుడు వారిని విరాటన-&nbsp;<BR>గరానికి వెళ్లి అక్కడ సురక్షితమైన రీతిలో అజ్ఞాతవాసాన్ని గడపమని వారిని ఆదే-&nbsp;<BR>శించాడు.</FONT></p>
<p><FONT FACE="SHREE900, SHREE, sans-serif" SIZE="3">అదే విధంగా పన్నెండేళ్ల వనవాసం పూర్తికాగానే వారు వేర్వేరు మారు&nbsp;<BR>వేషాల్లో మిగిలిన సంవత్సర కాలాన్ని గడపటానికి విరాటనగరాని కెళ్లి రాజా</FONT></p>
<hr class="puTa_virupu">
<table><tr><td><a class=puTa_lanke href=puTa2516.html>p2516</a></td><td>p2517</td><td><a class=puTa_lanke href=puTa2518.html>p2518</a></td></tr></table>
</div></body></html>
