<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2776.html>p2776</a></td><td>p2777</td><td><a class=puTa_lanke href=puTa2778.html>p2778</a></td></tr></table>
<p><FONT FACE="SHREE900, SHREE, sans-serif" SIZE="3">పవహారిబాబా జీవిత సంగ్రహం</FONT></p>
<p><FONT FACE="TimesNewRoman, Times, serif" SIZE="2">3 4 1</FONT></p>
<p><FONT FACE="SHREE900, SHREE, sans-serif" SIZE="3">ఎగుర కలిగివుండాలి. చిత్రచిత్రాలైన దృశ్యాలను విప్పి చూపగలిగేది జ్ఞానం.&nbsp;<BR>జ్ఞానమే జంతువును దేవతగా మార్చేది. ఏ ఒక్కటి తెలిస్తే సమస్తం తెలుస్తుందో&nbsp;<BR>అలాటి స్థితికి మనలను కొనిపోయే జ్ఞానమే సర్వోత్తమమైంది. ఏక జ్ఞానంవల్ల&nbsp;<BR>సర్వజ్ఞానం - జ్ఞానానికి హృదయభూతం, సర్వశాస్త్రాలకు నాడివంటిది ఐనది&nbsp;<BR>ఆధ్యాత్మికశాస్త్రం. ఇలాటి జ్ఞానమే సర్వోత్తమమైంది. ఇలాటి జ్ఞానం ఒక్కటే&nbsp;<BR>పురుషుణ్ణి పరిపూర్ణునిగా చెయ్యగలదు. పరిపూర్ణంగా భావనలో జీవించేట్లు&nbsp;<BR>చెయ్యగలదు. ఆధ్యాత్మికశాస్త్రమే ఉత్తమోత్తమమైనదని ఏ దేశంలో భావింప&nbsp;<BR>బడుతుందో ఆ దేశం గొప్పది.</FONT></p>
<p><FONT FACE="SHREE900, SHREE, sans-serif" SIZE="3">సిద్ధాంతాన్ని పరిపూర్ణంగా ఆచరణలో పెట్టటం కష్టం. కాని లక్ష్యం-&nbsp;<BR>మాత్రం విస్మృతం కాకుండా వుండాలి. లక్ష్యాన్ని మనం ఎప్పుడూ దృష్టిపథంలో&nbsp;<BR>వుంచుకోవాలి. తోవ తప్పకుండా దానివంకకు నడవగలిగితే మంచిదే. లేకుంటే&nbsp;<BR>చీమలా ప్రాకనైనా ప్రాకగలుగుతాం. మరొకటి: ఆ లక్ష్యం మన కళ్ళముందు తేజో-&nbsp;<BR>వంతమై ప్రకాశిస్తూంటుంది. ఒక్కొక్కసారి ఆ తేజస్సు భరించలేక మనం కళ్లు&nbsp;<BR>మూసుకొంటాం. కాని అది మెరుస్తూనే వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఆచరణకు జీవం లక్ష్యంలో వుంది. మన జీవితాలను పూర్తిగా లక్ష్యం&nbsp;<BR>చొచ్చుకొనిపోయివుంది. మన జీవితంలో నిత్యం నిర్వహించవలసిన ధర్మాలను-&nbsp;<BR>గూర్చి మనం విచారణచేస్తూ కూర్చున్నా లేక ఆచరణలో పెడుతున్నా యీ&nbsp;<BR>లక్ష్యంమాత్రం మన దృష్టిపథంలో వుండితీరాలి. ఈ లక్ష్యకిరణాలు సూటిగా-&nbsp;<BR>గాని, వంకరగాగాని మన జీవితంలో ప్రసరించి దాన్ని కాంతివంతం చెయ్యాలి.&nbsp;<BR>మనకు తెలియకగాని, తెలిసిగాని చేసే ప్రతిపనీ యీ లక్ష్య కిరణ ప్రసారజన్య-&nbsp;<BR>కాంతిలోనే నిర్వర్తించబడాలి. ప్రతి వస్తువు దీని కాంతిలోనే నయనగోచరం&nbsp;<BR>కావాలి, పరివర్తనం కావాలి. మన లక్ష్యాన్నిబట్టే మన అభివృద్ధి. ఈ లక్ష్యంలో-&nbsp;<BR>వున్న శక్తే మనలను అలముకొని వుంది. మన సుఖదుఃఖాల్లో మన ఉత్తమాల్ప-&nbsp;<BR>కార్యాల్లో, మన గుణగణాల్లో యీ లక్ష్యశక్తే ప్రకటీకృతమౌతూంటుంది.</FONT></p>
<p><FONT FACE="SHREE900, SHREE, sans-serif" SIZE="3">జీవితంమీద లక్ష్యానికున్న ప్రభావశక్తి అలాటిది. మరి జీవితంకూడ&nbsp;<BR>లక్ష్యాన్ని ఏర్పాటు చేసుకోవటంలోకూడ యింత శక్తిమంతమైనదే. లక్ష్యం-&nbsp;<BR>యొక్క యాథార్థ్యం ఆచరణలో వుంది. లక్ష్యసిద్ధి దాని ఆచరణీయతనుబట్టి&nbsp;<BR>వుంటుంది. అసలు అలాటి లక్ష్యం అంటూ ఒకటుందని తెలిసేందుకు&nbsp;<BR>నిదర్శనం ఏముంది? ఎక్కడో అక్కడ ఏదోవిధంగా దానికి ఆచరణ వున్నప్పుడే&nbsp;<BR>అలాటి లక్ష్యం వుందని తెలుస్తుంది. లక్ష్యం విశాలతరమైంది కావచ్చు. ఆచరణ&nbsp;<BR>దానిలో అంశం మాత్రమే కావచ్చు. కాని ఆ లక్ష్యం విస్తృత యీ ఆచరణాత్మక&nbsp;<BR>అంశాలను శతసహస్రంగా గుణించటంవల్ల ఏర్పడిందే. బహుధా లక్ష్యం,</FONT></p>
<hr class="puTa_virupu">
<table><tr><td><a class=puTa_lanke href=puTa2776.html>p2776</a></td><td>p2777</td><td><a class=puTa_lanke href=puTa2778.html>p2778</a></td></tr></table>
</div></body></html>
