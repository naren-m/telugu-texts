<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1678.html>p1678</a></td><td>p1679</td><td><a class=puTa_lanke href=puTa1680.html>p1680</a></td></tr></table>
<p><FONT FACE="SHREE900, SHREE, sans-serif" SIZE="3">74 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">‘స్వర్గంలోని దేవుడు’ అనే ఆశయం ఒట్టి జడవాదమే! అనంత తత్త్వం&nbsp;<BR>మనలో ప్రతి ఒక్కరిలోను మూర్తీభవించి వున్నదనటం వేదాంతాశయం. దేవుడు&nbsp;<BR>మేఘం మీద వుంటాడట. అలా అంటే అదెలాంటి ఘోరమైన దైవదూషణమో&nbsp;<BR>యోచించండి! అది పచ్చి జడవాదం, కేవలం అనాత్మవాదం. ఇలా పసిబిడ్డలు&nbsp;<BR>భావిస్తే ఫరవాలేదు. కాని, పెద్దలు యిలాటి విషయాలు బోధించ పూనితే అది&nbsp;<BR>ఎంతో వెగటు గొలుపుతుంది. అదంతా అనాత్మవస్తువే, అంతా దేహబుద్ధే, స్థూల-&nbsp;<BR>భావమే, ఇంద్రియభావమే. ఆ బోధలోని ప్రతి అణువు మట్టే, మట్టి తప్ప వేరు&nbsp;<BR>కాదు. అది మతమా? ఆఫ్రికాలోని ‘‘ముంబోఫంబో’’ మతముందే ఇదీ ఆపాటి&nbsp;<BR>మతమే. దేవుడు ఆత్మ. కాబట్టి దేవుణ్ణి పారమార్థికంగా ఆత్మబుద్ధితో ఉపాసిం-&nbsp;<BR>చాలి. ఆత్మకు స్థానం స్వర్గ మొక్కటేనా? ఆత్మ అంటే ఏమిటి? మనమంతా&nbsp;<BR>ఆత్మే. మనం ఎందుచేత ఆత్మను సాక్షాత్కారం చేసుకోం? నీకూ నాకూ భేదం&nbsp;<BR>ఎందులో? దేహంలో మాత్రమే, వే రెందులోనూ కాదు. దేహాన్ని మరచిపోండి.&nbsp;<BR>అప్పుడంతా ఆత్మే.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి వేదాంతంలో మనకు లభించని వివి - ప్రమాణ గ్రంథం లేదు.&nbsp;<BR>మానవతతినుండి ప్రత్యేకించబడే మానవు డెవడూ లేడు. - ‘‘మీరు పురుగులు,&nbsp;<BR>మేం జగత్ప్రభువులం’’ - అనటం లేనే లేదు. నువ్వు సర్వేశ్వరుడవవుతే నేనూ&nbsp;<BR>సర్వేశ్వరుణ్ణే. కాబట్టి వేదాంతంలో పాపమనేది లేదు. పొరపాట్లు వున్నాయిగాని&nbsp;<BR>పాపం లేదు. చివరకు అంతా దిద్దుబాటవుతుంది. సైతాను లేడు, అలాటి వెర్రి-&nbsp;<BR>ప్రసంగం లేనే లేదు. వేదాంతం రీత్యా, వున్న పాపం ఒక్కటే - అది: నిన్ను&nbsp;<BR>పాపివని, మరొకరిని పాపినని అనటమే పాపం. అన్ని తప్పులు, సామాన్యంగా పాప&nbsp;<BR>మనబడేదంతా దాని ఫలితాలే. మన జీవితాలలో ఎన్నో తప్పులు చేయ&nbsp;<BR>బడ్డాయి. కాని, మనం ముందుకు సాగిపోతూనే వున్నాం. తప్పులు చేశామనటమే&nbsp;<BR>మనకు గర్వకారణ మవుతుంది. నీ గతజీవితాన్ని దూరదృష్టితో చూడు. నీ&nbsp;<BR>ప్రస్తుతస్థితి బాగుంటే యిది క్రితం చేసిన తప్పొప్పు లన్నింటి ఫలితమే.&nbsp;<BR>ఒప్పులకు జయ మగుగాక! తప్పులకూ జయ మగుగాక! గతం వైపు తిరిగి&nbsp;<BR>చూడొద్దు, ముందుకు సాగు.</FONT></p>
<p><FONT FACE="SHREE900, SHREE, sans-serif" SIZE="3">గుర్తించారా, వేదాంతం రీత్యా పాపం లేదు, పాపిలేడు, భయం కలిగించే&nbsp;<BR>దేవుడూ లేడు. ఏ ఒక్కడివల్ల మనం ఎప్పుడూ భయపడమో ఆ ఒక్కడే&nbsp;<BR>దేవుడు. ఎందుకంటె అతడు మన ఆత్మే. ఏ ఒక్కని గురించి భయపడటం మీకు&nbsp;<BR>శక్యం కాదో ఆ ఒక్కడే దేవుడు. అలాంటప్పుడు దేవుణ్ణి గురించి p&nbsp;<BR>బయపడే మానవుడు నిజంగా సాటిలేని మూఢవిశ్వాసి కాడా? సొంత నీడను&nbsp;<BR>చూసి భయపడే మానవుడు వుండొచ్చును; అతడైనా తనను చూసుకొని</FONT></p>
<hr class="puTa_virupu">
<table><tr><td><a class=puTa_lanke href=puTa1678.html>p1678</a></td><td>p1679</td><td><a class=puTa_lanke href=puTa1680.html>p1680</a></td></tr></table>
</div></body></html>
