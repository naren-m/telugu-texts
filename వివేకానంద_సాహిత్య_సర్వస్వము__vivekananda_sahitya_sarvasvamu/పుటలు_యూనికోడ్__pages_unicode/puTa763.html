<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa762.html>p762</a></td><td>p763</td><td><a class=puTa_lanke href=puTa764.html>p764</a></td></tr></table>

<p><FONT FACE="TimesNewRoman, Times, serif" SIZE="2">3 4 8</FONT></p>
<p><FONT FACE="SHREE900, SHREE, sans-serif" SIZE="3">కూడ ప్రజ్ఞే. ప్రారంభంలో ఆ ప్రజ్ఞ సంకోచరూపంలోవుంది. చరమదశలో అది&nbsp;<BR>వ్యక్తమౌతుంది. విశ్వంలో పనిచేస్తూన్న మొత్తంప్రజ్ఞ మొదట సంకోచంగావున్న&nbsp;<BR>విశ్వప్రజ్ఞే. చివరకు అదే సంపూర్ణంగా వికసిస్తోంది. ఆ విశ్వప్రజ్ఞనే మనం దేవు-&nbsp;<BR>డంటాం. శాస్త్రగ్రంథాలు చెప్పేట్లు మనం దేవుడినుంచే వస్తున్నాం. దేవుడి&nbsp;<BR>దగ్గరకే పోతున్నాం. దాన్ని మరే పేరుతోనైనా వ్యవహరించండి. కాని ప్రారంభంలో&nbsp;<BR>అనంతమైన విశ్వప్రజ్ఞ వుందన్నమాట కాదనటానికి వీలులేదు.</FONT></p>
<p><FONT FACE="SHREE900, SHREE, sans-serif" SIZE="3">ఏవి కలిస్తే మిశ్రమ మవుతుంది? కారణాలన్నీ కలసి కార్యంగా మారిన&nbsp;<BR>రూపమే మిశ్రమం. కాబట్టి యీ మిశ్రమాలు కార్యకారణ సూత్రం పరివ్యాప్త-&nbsp;<BR>మైన వృత్తంలోనివే. కార్యకారణ ధర్మం వున్నంతమేరలో మనకు కలయికలు,&nbsp;<BR>మిశ్రమాలు వున్నవి. దానికి ఆవల కలయికలను గురించి మాట్లాడటానికే వీలు-&nbsp;<BR>లేదు. ఎందుకంటె అక్కడ ఏ శాసనమూ లేదు. మనం చూసే, వినే, స్పృశించే,&nbsp;<BR>భావించే ప్రపంచంలోనే శాసనం వుండగలదు. దానికి అతీతమైనచోట శాసనాన్ని&nbsp;<BR>గురించి భావించటానికే వీలులేదు. ఇంద్రియగ్రాహ్యమై, మనం భావించగలిగిన&nbsp;<BR>ప్రపంచమే మన ప్రపంచం. మనం ప్రత్యక్షంగా గ్రహించగలిగిందే ఇంద్రియ&nbsp;<BR>గ్రాహ్యమైనది. మన మనస్సులలోనిదే మనం భావించగలిగింది. దేహానికి అతీత&nbsp;<BR>మైన దేదో అది ఇంద్రియాలకు అతీతమై వుంటుంది. కాబట్టి అది మనం&nbsp;<BR>గ్రహించే ప్రపంచానికి అతీతమైనది. కాబట్టి అది కార్యకారణ సూత్రానికి అతీ-&nbsp;<BR>తమై వుంటుంది. మానవుడి ఆత్మ కార్యకారణ ధర్మానికి అతీతమైనదవటంతో&nbsp;<BR>అది మిశ్రమం కాదు. అది ఏ కారణానికి ఫలితంకాదు. కాబట్టి అది నిత్యముక్తం.&nbsp;<BR>అది శాసనబద్ధమైన దానికల్లా అధిపతి. అది మిశ్రమం కాదు కాబట్టి దానికి&nbsp;<BR>నాశనంలేదు. నాశనమంటే మిశ్రమంలోని ద్రవ్యాలుగా విడిపోవటమే. నాశనమంటే&nbsp;<BR>కారణరూపం పొందటమే. దానికి మరణంలేదు కాబట్టి జీవితమూలేదు.&nbsp;<BR>జీవితం, మరణం ఒకే విషయానికి అవస్థావిశేషాలే. అందువల్ల ఆత్మ జీవన్మర-&nbsp;<BR>ణాలకు అతీతమైంది. నువ్వు ఏనాడూ జన్మించలేదు; నువ్వు ఏనాటికీ మరణించ&nbsp;<BR>బోవు. జనన మరణాలు దేహానికే చెందినవి.</FONT></p>
<p><FONT FACE="SHREE900, SHREE, sans-serif" SIZE="3">అద్వైతవాదం ప్రకారం వున్నదంతా యీ విశ్వమే. స్థూలరూపంగాని,&nbsp;<BR>సూక్ష్మాకృతిగాని అంతా యిక్కడే వుంది. కార్యం కారణంకూడ దీన్లోనే&nbsp;<BR>వున్నాయి. దీని అర్థం యిక్కడే తెలుస్తోంది. వ్యష్టి అనేది విశ్వజనీనమైన&nbsp;<BR>దాని పరిమితరూపంలో పునరావృతమైనదే. మన ఆత్మలను పరిశీలించటంవల్ల&nbsp;<BR>మనకు ప్రపంచతత్త్వాన్ని గురించిన జ్ఞానం కలుగుతుంది. ఆత్మ విషయంలో ఏది&nbsp;<BR>నిజమో బాహ్యప్రపంచం విషయంలోకూడ అదే నిజం. స్వర్గాన్ని గురించిన,</FONT></p>
<hr class="puTa_virupu">
<table><tr><td><a class=puTa_lanke href=puTa762.html>p762</a></td><td>p763</td><td><a class=puTa_lanke href=puTa764.html>p764</a></td></tr></table>
</div></body></html>
