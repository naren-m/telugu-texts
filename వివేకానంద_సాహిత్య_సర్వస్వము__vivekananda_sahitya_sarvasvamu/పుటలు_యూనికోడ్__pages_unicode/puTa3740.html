<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3739.html>p3739</a></td><td>p3740</td><td><a class=puTa_lanke href=puTa3741.html>p3741</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 1 3</FONT></p>
<p><FONT FACE="SHREE900, SHREE, sans-serif" SIZE="3">తోనే ‘ఆర్భాటం ఎక్కువ ఆచరణ శూన్యం’ అనే దాన్నే బెంగాల్‌లో మనం అనుస&nbsp;<BR>రిస్తున్నామని భావిస్తున్నాను. ఇక రెండవ విషయం: నేను యిదివరకే మీకు రాసి-&nbsp;<BR>నట్లు, భారతదేశంలో ధనికులనుండి నే నేదీ ఆశించలేదు. కాబట్టి శాంతంగాను,&nbsp;<BR>స్థిరంగాను, నిశ్శబ్దంగాను యువకులతోనే పని చెయ్యటం ఉత్తమోత్తమం. వారి-&nbsp;<BR>లోనే నాకు ఆశ వుంది.</FONT></p>
<p><FONT FACE="SHREE900, SHREE, sans-serif" SIZE="3">ఇక కార్యవిధానం గురించి చెబుతాను. అధికుడినుండి సామాన్యుడివరకు&nbsp;<BR>ఏనాటినుండి విద్య, సంస్కారం క్రమక్రమంగా వ్యాప్తిచెందటానికి ప్రారంభమైందో&nbsp;<BR>అప్పటినుండే ఆధునిక పాశ్చాత్యదేశాల నాగరికతకు, ప్రాచీన భారతీయ,&nbsp;<BR>ఈజిప్టు, రోమ్‌ నాగరికతల మధ్య విభేదం ఎక్కువ కాసాగింది. జనసామాన్యంలో&nbsp;<BR>విద్యాబుద్ధులు ఎంతగా వ్యాపిస్తాయో, అంతగా ఆ దేశం అభివృద్ధి చెందుతుందని&nbsp;<BR>నాకు స్పష్టంగా కనిపిస్తోంది. దేశంలోని విద్యాబుద్ధులన్నీ, రాజ్యాధికారం, గర్వం-&nbsp;<BR>గల ఏ కొద్దిమంది కైవశంలో వుండటమే భారతదేశ పతనానికి ముఖ్యకారణం.&nbsp;<BR>మళ్లీ మనం అభివృద్ధి చెందాలంటే, మనం అదే విధానాన్ని అనుసరించాలి. అంటె&nbsp;<BR>జనసామాన్యంలో విద్యావ్యాప్తి గావించాలి. సంఘసంస్కరణ విషయాల్లో ఒక అర్ధ-&nbsp;<BR>శతాబ్దం గొప్ప ఆర్భాటం లేవదియ్యబడింది. గత పది సంవత్సరాలుగా భారత-&nbsp;<BR>దేశంలో అనేకచోట్ల పర్యటించాను. ఎక్కడ చూసినా సంఘసంస్కార సంఘాలే&nbsp;<BR>కుప్పలు తిప్పలుగా కనిపించాయిగాని, ‘పెద్దమనుషులు’గా చెలామణి అవుతున్న-&nbsp;<BR>వారు, ఎవరి రక్తాన్ని పీల్చి తాము ‘పెద్దమనుషులు’ అనిపించుకొంటున్నారో,&nbsp;<BR>అలాంటి జనసామాన్యాన్ని ఉద్ధరించటానికై ఏర్పడ్డ ఒక్క సంఘంకూడ నాకు&nbsp;<BR>కనిపించలేదు. మహమ్మదీయులు ఎంతమంది సిపాయిలను వెంటబెట్టు&nbsp;<BR>కొచ్చారు? ఎంతమంది ఆంగ్లేయులు వచ్చారు? కేవలం ఆరు రూపాయలకు&nbsp;<BR>మాత్రమే తమ తండ్రుల, సోదరుల గొంతులను తెగనరికే లక్షలాది మంది జనం&nbsp;<BR>భారతదేశంలో కాక మరే దేశంలో వున్నారు? ఏడు శతాబ్దాల్లో, ముసల్మానులు&nbsp;<BR>ఆరుకోట్లు ఐనారు. నూరు సం।।ల క్రైస్తవ పరిపాలనలో ఇరవై లక్షలమంది&nbsp;<BR>క్రైస్తవులైనారు. ఎందుకు ఆ విధంగా జరిగింది? స్వతంత్ర ఆలోచనాశక్తి దేశం-&nbsp;<BR>నుండి పూర్తిగా ఎందుకు పలాయనమైంది? హస్తకౌశలంవున్న మన శిల్పులు,&nbsp;<BR>కళాకారులు యూరోపియన్లతో పోటీలో ఎందుకు నానాటికీ అంతరిస్తున్నారు?&nbsp;<BR>అనేక వందల సంవత్సరాలనుండి దృఢంగా పాతుకుపోయిన ఆంగ్లేయ కార్మికు-&nbsp;<BR>లను, జర్మన్‌ కార్మికులు ఏ శక్తితో కదిల్చివెయ్యగలిగారు?</FONT></p>
<p><FONT FACE="SHREE900, SHREE, sans-serif" SIZE="3">విద్య, విద్య ఒక్క విద్యవల్లే! యూరప్‌లోని నగరాలు పర్యటించి, అక్కడి&nbsp;<BR>అత్యంత పేదవారికి సైతం నెలకొన్న సదుపాయాలను, విద్యను గమనిస్తే, మన&nbsp;<BR>పేదల స్థితి నా మనోనేత్రాలముందు ప్రత్యక్షమై, నా కళ్లవెంట అశ్రువులు కురి-</FONT></p>
<hr class="puTa_virupu">
<table><tr><td><a class=puTa_lanke href=puTa3739.html>p3739</a></td><td>p3740</td><td><a class=puTa_lanke href=puTa3741.html>p3741</a></td></tr></table>
</div></body></html>
