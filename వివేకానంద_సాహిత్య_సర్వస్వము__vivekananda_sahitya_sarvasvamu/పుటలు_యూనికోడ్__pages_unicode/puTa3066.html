<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3065.html>p3065</a></td><td>p3066</td><td><a class=puTa_lanke href=puTa3067.html>p3067</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">237</FONT></p>
<p><FONT FACE="SHREE900, SHREE, sans-serif" SIZE="3">మానికి నాందీ ప్రస్తావనలు మాత్రమే జరిగాయి. కాలక్రమేణా శ్రీరామకృష్ణుని&nbsp;<BR>ఆశయాలను భారతీయు లందరూ అమలులో పెడుతారు - చేయూత&nbsp;<BR>నందిస్తారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: శ్రీరామకృష్ణుని గూర్చి నాకు యింకా చెప్పండి. వారిని గూర్చి&nbsp;<BR>నాకు మీ నోటినుండి వినాలని వుంది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఇన్నాళ్లనుండి వారిని గూర్చి ఎంతో విన్నావు. ఇంకా ఏమి&nbsp;<BR>చెప్పేది? ఆయనకు ఆయనేసాటి. ఆయనతో సమానమైన వారింకెవరైనా&nbsp;<BR>ఉన్నారా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఆయనను దర్శించని మాబోటివారికి మార్గమేది?&nbsp;<BR>స్వామీజీ: సాక్షాత్తు ఆయన అనుగ్రహం పొందిన ఈ సాధువుల సాంగ-&nbsp;<BR>త్యంలో ధన్యాత్ముడవైనావు. అందువల్ల వారిని దర్శించలేదని ఎలా చెప్పగలవు?&nbsp;<BR>ఆయన సన్యాస శిష్యుల్లో ఆయన ప్రత్యక్షంగా వున్నాడు. వాళ్లను సేవిస్తే&nbsp;<BR>సకాలంలో ఆయన నీ హృదయంలో సాక్షాత్కరిస్తాడు. అచిరకాలంలో నీవు&nbsp;<BR>సర్వాన్ని పొందగలవు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే స్వామీ! ఆయన అనుగ్రహం పొందిన యితరులను&nbsp;<BR>గూర్చి మీరు చెప్పారుకాని మిమ్మల్ని గూర్చి ఆయనేమి చెప్పారో ఎప్పుడూ&nbsp;<BR>చెప్పలేదు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నన్ను గురించి నేనేమి చెప్పేది? చూడు. ఆయన విమర్శకుల్లో&nbsp;<BR>నేనూ ఒకణ్ణి అయివుండాలి. ఆయన సమక్షంలోనే ఒక్కొక్కప్పుడు ఆయన్ను&nbsp;<BR>గురించి చెడుగా మాట్లాడాను. అది విని ఆయన నవ్వేవాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ మాటలు చెబుతుండగా స్వామీజీ ముఖం గంభీరత్వాన్ని పొందింది.&nbsp;<BR>పరధ్యానంలో ఉన్నట్లుగా ఆయన గంగానది వైపు చూడసాగారు. కొంతసేపు నిశ్శ-&nbsp;<BR>బ్దంగా కూర్చున్నారు. అంతలోనే పొద్దు వాలింది. పడవకూడా మఠాన్ని చేరింది.&nbsp;<BR>స్వామీజీ ఒక పాటను నెమ్మదిగా పాడుకుంటున్నారు. ‘‘జీవిత సంధ్యాకాలంలో,&nbsp;<BR>శిశువును మరల యింటిలోనికి తీసికొనిపొమ్ము.’’</FONT></p>
<p><FONT FACE="SHREE900, SHREE, sans-serif" SIZE="3">పాట పూర్తికాగానే స్వామీజీ యిలా అన్నారు. ‘‘మీ ప్రాంతంలో మధుర&nbsp;<BR>కఠంతో పాడే గాయకులు పుట్టలేదు. గంగామాత జలాలు త్రాగకుండా మధుర&nbsp;<BR>మైన కంఠస్వరం చేకూరదు.’’</FONT></p>
<p><FONT FACE="SHREE900, SHREE, sans-serif" SIZE="3">పడవ బాడుగ యిచ్చిన తర్వాత స్వామీజీ క్రిందకుదిగి, తన కోటుతీసి&nbsp;<BR>మఠంయొక్క పడమటి వసారాలో ఆసీనులైనారు. దబ్బపండులాంటి ఆయన&nbsp;<BR>శరీరచ్ఛాయ, కాషాయవస్త్రం దర్శించటానికి మనోజ్ఞంగా వుంది.</FONT></p>
<p><FONT FACE="Bookman-Light, Bookman, serif" SIZE="2">8V16</FONT></p>
<hr class="puTa_virupu">
<table><tr><td><a class=puTa_lanke href=puTa3065.html>p3065</a></td><td>p3066</td><td><a class=puTa_lanke href=puTa3067.html>p3067</a></td></tr></table>
</div></body></html>
