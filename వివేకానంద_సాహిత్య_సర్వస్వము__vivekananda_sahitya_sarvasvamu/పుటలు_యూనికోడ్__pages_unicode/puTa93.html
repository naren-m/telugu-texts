<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa92.html>p92</a></td><td>p93</td><td><a class=puTa_lanke href=puTa94.html>p94</a></td></tr></table>


<p><FONT FACE="SHREE900, SHREE, sans-serif" SIZE="3">శ్చక్రాలు, ఎన్నో బహిశ్చక్రాలు కలిగి, అత్యంత దురవగాహంగా, అత్యద్భుతంగా&nbsp;<BR>నడుస్తూండే యీ యంత్రరాశి - నడుస్తూండాలని నే నెరుగుదును. అలా ఐతే&nbsp;<BR>మన కర్తవ్యం ఏమిటి? ఈ యంత్రాన్ని కిరకిరలాడకుండా మృదువుగా నడిచేట్లు&nbsp;<BR>చేయవచ్చు; రాపిడి తగ్గించవచ్చు. ఎలా? మార్పులు ప్రకృతికి సహజమని గుర్తిం-&nbsp;<BR>చటం చేత, స్వభావసిద్ధమైన మన ఐక్యాన్ని ఎలా గుర్తించామో అలాగే మార్పు-&nbsp;<BR>లనుకూడ గుర్తించాలి. సత్యాన్ని లక్షరూపాలుగా ప్రకటించ వచ్చుననీ, దాన్లో ప్రతి-&nbsp;<BR>రూపం దానికది సత్యంగానే వుంటుందనీ మనం నేర్వాలి. ఒక వస్తువును నూరు&nbsp;<BR>భిన్నదృక్పథాలనుంచి దర్శించినా, ఆ వస్తువులో భేదమేమీ కలుగదనీ, అది యథా-&nbsp;<BR>పూర్వంగానే వుంటుందనీ గ్రహించాలి. దీనికి ఉదాహరణగా సూర్యబింబాన్ని&nbsp;<BR>గైకొందాం. ఉదయాన పొద్దుగ్రుంకేవేళ దాన్నొకడు భూమ్మీదనుంచి చూస్తాడు.&nbsp;<BR>ఒక గొప్ప గోళాకృతి కనిపిస్తుంది. అత డప్పుడు ఛాయాగ్రహణ యంత్రాన్ని&nbsp;<BR>ఒకదాన్ని పుచ్చుకొని సూర్యుడికి అభిముఖుడై పయనిస్తాడు. తోవలో అక్కడ-&nbsp;<BR>క్కడ ఛాయాచిత్రాలు తీసుకొంటూ వెళ్లి చివరకు సూర్యబింబాన్ని చేరతాడు.&nbsp;<BR>ఈ చిత్రాలన్నీ పరస్పర భిన్నాలుగానే వుంటవి. వేర్వేరు సూర్యబింబాల చిత్రాల&nbsp;<BR>నతడు తెచ్చాడని తోస్తుంది. కాని అతడు దారిలో అక్కడక్కడ ఆగి ఆ ఒకే&nbsp;<BR>సూర్యబింబ ఛాయాచిత్రాన్నే తీశాడని మనం ఎరుగుదుం. ఈశ్వర విషయం-&nbsp;<BR>కూడ యిలాటిదే. ప్రతి తెగ, ప్రతి ఆత్మ, ప్రతి జాతి, ప్రతి మతం తెలిసో&nbsp;<BR>తెలియకో ఈశ్వరుడి దెసకే ఎగబాకుతోంది. కొందరిది తత్త్వశాస్త్రోక్త మార్గం:&nbsp;<BR>దాన్లోనూ కొందరిది పరిపక్వరూపమైనది, కొందరిది అపరిపక్వరూప&nbsp;<BR>మైనది. కొందరిది పురాణ సూచితమార్గం. దాన్లోను కొందరిది అత్యుత్తమ&nbsp;<BR>రూపమైనది, కొందరిది అత్యధమరూపమైనది. మరికొందరిది కర్మమార్గం:&nbsp;<BR>దాన్లోను కొందరిది ఉన్నత వినిర్మలరూపమైనది, కొందరిది దురాచారదూషిత&nbsp;<BR>రూపమైనది. కాని అందరి పయనమూ ఆ దెసకే. మానవుడికి లభించే సత్య-&nbsp;<BR>దర్శనమంతా ఆ ఈశ్వరుడి దర్శనమే, మరెవరిదీ కాదు. మన మందరమూ&nbsp;<BR>పాత్రలు చేతపుచ్చుకొని నీళ్లకోసం ఒక చెరువుకు పోయామనుకోండి. ఒకరిచేత&nbsp;<BR>గిన్నె, ఒకరిచేత బిందె, ఒకరిచేత బొక్కెన - యిలా వేర్వేరు పాత్రలుంటాయి.&nbsp;<BR>ఎవరి పాత్రను వారు నీటిలో ముంచుతారు. మన పాత్రల ఆకారాన్నే కదా నీరు&nbsp;<BR>దాలుస్తుంది? గిన్నె వున్నవ్యక్తి నీరు గిన్నె రూపంలో, బిందె వున్నవ్యక్తి నీరు బిందె-&nbsp;<BR>రూపంలో - యిలా వేర్వేరు రూపాలు దాలుస్తుంది. కాని అందరి చేతుల్లోవి&nbsp;<BR>నీళ్లే. మరేమీ కాదు. మతవిషయంకూడ యిలాటిదే. మన బుద్ధులు యీ&nbsp;<BR>పాత్రలవంటివి. మన మందరం ఈశ్వరసాక్షాత్కారార్థం యత్నిస్తూన్నాం. ఈ&nbsp;<BR>వేర్వేరు పాత్రలలో నిండివున్న నీటివంటివాడు ఈశ్వరుడు. ప్రతిపాత్రలోను ఆ</FONT></p>
<hr class="puTa_virupu">
<table><tr><td><a class=puTa_lanke href=puTa92.html>p92</a></td><td>p93</td><td><a class=puTa_lanke href=puTa94.html>p94</a></td></tr></table>
</div></body></html>
