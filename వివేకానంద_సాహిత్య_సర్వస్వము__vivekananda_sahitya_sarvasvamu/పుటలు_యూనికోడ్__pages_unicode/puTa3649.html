<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3648.html>p3648</a></td><td>p3649</td><td><a class=puTa_lanke href=puTa3650.html>p3650</a></td></tr></table>

<p><FONT FACE="TimesNewRoman, Times, serif" SIZE="2">2 2</FONT></p>
<p><FONT FACE="SHREE900, SHREE, sans-serif" SIZE="3">నా పూర్తి సానుభూతి వుంది. నాకు చేతనైనంత సాయంకూడ చేస్తాను. ‘బ్రహ్మ-&nbsp;<BR>వాదిన్‌’ పత్రిక పద్ధతులను అనుసరించి దాన్ని స్వతంత్రమైన దాన్నిగా చెయ్యి.&nbsp;<BR>భాష సరళంగాను, విషయం అందరికీ అందుబాటులో వుండేట్లు చూడు.&nbsp;<BR>నువ్వు తలచిన దానికంటె నీ పత్రిక వృద్ధిచెందటానికి అవకాశముంది. ఉదా&nbsp;<BR>హరణకు మన సంస్కృత వాఙ్మయంలో అనేకచోట్ల వెల్లివిరిసిన అద్భుతమైన కథ-&nbsp;<BR>లను అతి సులభశైలిలో తిరగరాస్తే అది పత్రికకు ఒక ముఖ్యాంశమౌతుంది. నాకు&nbsp;<BR>తీరిక చిక్కినప్పుడల్లా వీలైనన్ని కథలను నేను రాసిపంపుతాను. పత్రికను విద్వ-&nbsp;<BR>త్పరమైన దాన్నిగా చేసే ప్రయత్నాలన్నీ విడిచిపెట్టు. ‘బ్రహ్మవాదిన్‌’ ఆ పనికి&nbsp;<BR>నియుక్తమైవుంది. నీ పత్రికను నేను చెప్పినట్లు చేస్తే, అది ప్రపంచం అన్ని మూల-&nbsp;<BR>లకూ వెళ్లగలదని నా నిశ్చితాభిప్రాయం. సాధ్యమైనంతవరకు అతిసరళమైన&nbsp;<BR>భాషను వాడు. నీకు తప్పక జయం కలుగుతుంది. కథల మూలంగా తత్త్వాలను&nbsp;<BR>బోధించటమే పత్రిక ప్రధానలక్ష్యమై వుండాలి. దాన్ని వేదాంతపరమైనదిగా&nbsp;<BR>చెయ్యొద్దు. వ్యాపార విషయంలో, పూర్తిగా దాన్ని నీ చేతుల్లోనే వుంచుకో.&nbsp;<BR>‘‘నలుగురు వేలుపెట్టిన వంట, నాశనమౌతుంది.’’ భారతదేశంలో మనకున్న&nbsp;<BR>లోపం, సంఘటితశక్తి, కలిసి పనిచేసేశక్తి కొరవడటమే. విధేయతే సంఘ&nbsp;<BR>నిర్మాణంలోని కీలకం.</FONT></p>
<p><FONT FACE="SHREE900, SHREE, sans-serif" SIZE="3">కలకత్తాలో బెంగాలీ పత్రిక స్థాపనకుకూడ నేను సాయం చేస్తానని వాగ్దానం&nbsp;<BR>చేశాను. మొదటి సంవత్సరంలోనే నా ప్రసంగాలకు డబ్బు వసూలు చేశాను.&nbsp;<BR>ఇప్పుడు గత రెండు సంవత్సరాలనుండి ఉచితంగానే పనిచేస్తున్నాను. ఆ కార&nbsp;<BR>ణంగా నీకుగాని, కలకత్తావారికిగాని, పంపటానికి నావద్ద బొత్తిగా పైక మేమీ లేదు.&nbsp;<BR>కాని త్వరలోనే నీకు సాయం చేసేవారిని కొందరిని చూస్తాను. ధైర్యశాలివై&nbsp;<BR>ముందుకు పో. ఒక్క రోజులోను, ఒక్క సంవత్సరంలోను నీకు జయం కలుగు&nbsp;<BR>తుందని ఆశించకు. ఎల్లప్పుడు ఉత్తమోత్తమమైన ఆదర్శాన్ని కలిగివుండు.&nbsp;<BR>స్థైర్యాన్ని పూను. ఈర్ష్య, స్వార్థపరత్వాలను విడనాడు. సత్యానికి, మానవ&nbsp;<BR>సంఘానికి, నీ దేశానికి విశ్వాసపాత్రుడవై వుంటే, ప్రపంచాన్నే కదలించి వేస్తావు.&nbsp;<BR>వ్యక్తి, ఆతని జీవితం మాత్రమే శక్తి కలుగటంలోని రహస్యం. మరేమీ కాదు.&nbsp;<BR>ఈ ఉత్తరాన్ని దగ్గర వుంచుకో. నీలో విచారం, ఈర్ష్య పొడచూపినప్పుడు యీ&nbsp;<BR>ఉత్తరంలోని చివరి పంక్తులను చదువుకో. బానిస లందరికీ ఈర్ష్యే వినాశ&nbsp;<BR>హేతువు. మన జాతి వినాశనానికికూడ అదే కారణం. దాన్ని ఎప్పుడూ వదలి-&nbsp;<BR>వెయ్యి. సకల శుభాలు, సర్వశ్రేయాలు కలుగుగాక.</FONT></p>
<p><FONT FACE="SHREE900, SHREE, sans-serif" SIZE="3">అత్యంత ప్రేమయుతుడైన,&nbsp;<BR>భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3648.html>p3648</a></td><td>p3649</td><td><a class=puTa_lanke href=puTa3650.html>p3650</a></td></tr></table>
</div></body></html>
