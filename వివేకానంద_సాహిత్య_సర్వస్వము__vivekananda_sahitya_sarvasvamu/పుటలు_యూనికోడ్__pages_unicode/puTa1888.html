<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1887.html>p1887</a></td><td>p1888</td><td><a class=puTa_lanke href=puTa1889.html>p1889</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">283</FONT></p>
<p><FONT FACE="SHREE900, SHREE, sans-serif" SIZE="3">పద్ధతుల వల్ల తద్వ్యామోహంలోపడ్డాం. మేం మా నాటుదుస్తులను వదలి, నాటు-&nbsp;<BR>మతాన్ని వదలి నాటు మర్యాదలను, నాటు పద్ధతులను వదలివేసిన వెంటనే యీ&nbsp;<BR>ఆంగ్లేయులు మమ్మల్ని తమ భుజాలమీద ఎక్కించుకొని సింహాలుగా మార్చివే-&nbsp;<BR>స్తారని చెప్పుకోవటం వింటుంటాం. మేం అలా వదలివెయ్యటానికి సిద్ధంగావున్న&nbsp;<BR>సందర్భాల్లో యీ ఆంగ్లేయుని చబుకు జువ్వాడింపు, ఆతని బూటుతన్ను&nbsp;<BR>మాకు నసాళమంటాయి. వెంటనే అంతా భయభూతంచే కబళింపబడి వెనక్కు&nbsp;<BR>పరిగెత్తారు. ఆ ఆంగ్లపద్ధతులకు స్వస్తిచెప్పి తమ నాటుతనాన్ని ఒప్పుకోవటానికి&nbsp;<BR>ఉత్సాహపడ్డారు. ‘‘మేమింత ఆశతో నేర్చుకొన్న ఆంగ్లపద్ధతులు ఆంగ్లేయుల చడా-&nbsp;<BR>వులతో పారిపోయాయి.’’</FONT></p>
<p><FONT FACE="SHREE900, SHREE, sans-serif" SIZE="3">ఓ ఆంగ్ల ప్రభుత్వమా! వర్థిల్లు. ఈ ఆంగ్లేయుల సింహాసనం స్థిరపడనీ!&nbsp;<BR>వారి ప్రభుత్వం శాశ్వతమవనీ! నాలో ఆంగ్లపద్ధతులను అవలంబించాలనే యిసు-&nbsp;<BR>మంత కోరికా యిగిరిపోయింది. అమెరికా ప్రజలకు నా అభినందనలు. నా గడ్డం&nbsp;<BR>బాగా మాసి బాధ కలిగిస్తోంది. నేను ఒక మంగలి దుకాణంలోకి అడుగు&nbsp;<BR>పెట్టగానే, ‘‘నీలాంటి చింకిపాతలు ధరించిన వ్యక్తులకోసం యీ దుకాణం పెట్ట-&nbsp;<BR>లేదు’’ అని ఎవరో కేకపెట్టారు. నా తలపాగా, కాషాయరంగు అంగరఖా చూసి&nbsp;<BR>వాడిలా అనుకొని వుంటాడనుకొన్నాను. నేను వెళ్లి ఒక ఇంగ్లీషు కోటు, హేట్‌&nbsp;<BR>కొన్నాననుకోండి. నేను కొనబోతుండగా అదృష్టవశాత్తు ఒక అమెరికన్‌ పెద్ద&nbsp;<BR>మనిషి కనిపించి ‘‘ఓయీ! ను వ్వా కాషాయదుస్తుల్లోనే వుండటం మంచిది.&nbsp;<BR>అప్పుడు నిన్ను గురించి ఎవరూ పొరబడరు. నువ్వు యూరోపియను దుస్తులను&nbsp;<BR>ధరిస్తే నిన్ను ప్రతివాడు తరిమేస్తాడు సుమా’’ అన్నాడు. తరువాత ఒకటి రెండు&nbsp;<BR>మంగలిదుకాణాల్లో నా కిలాంటి మర్యాదే లభించింది. తరువాత నేను స్వయంగా&nbsp;<BR>గడ్డం చేసుకోవటం నేర్చుకొన్నాను. ఒకసారి నాకు ఆకలి మండిపోతోంది. ఒక&nbsp;<BR>భోజనశాల కెళ్లి ‘ఫలానా వస్తువుందా’ అని అడిగాను. దానికి అతడిలా అన్నాడు:&nbsp;<BR>‘‘మేము వాటిని నిలువచెయ్యం.’’ ‘‘అదిగో! అదిక్కడ వుందే!’’ అన్నాన్నేను.&nbsp;<BR>తేటతెల్లగా చెప్పాలంటే ఆ మాటల కర్థం యిది: ‘‘నీలాంటివారు యిక్కడ&nbsp;<BR>కూర్చొని భోజనం చెయ్యటానికి వీలులేదు. ఎందుకంటె నువ్వు కూర్చుని&nbsp;<BR>భోజనం చేసే బల్లమీద ఎవరూ కూర్చుని భోజనం చెయ్యరు. అలాచేస్తే&nbsp;<BR>అతగాణ్ణి వెలివేస్తారు’’ అని వివరించా డతడు. అప్పుడు అమెరికా, జాతి&nbsp;<BR>భేదాలతో కూడుకొన్న నా స్వదేశంలా బాగానే కనిపించింది. ఈ తెల్ల, నల్ల వ్యత్యా-&nbsp;<BR>సాలు నాటు మనుషుల్లోని యీ ఆర్యరక్తంలోని హెచ్చుతగ్గులు, ఈ వంశ&nbsp;<BR>వృక్షాన్ని గురించి బానిసలు యింత కట్టుదిట్టంగా వుండటం ఎంత అసహ్యకరం!&nbsp;<BR>ఒక ‘డోము’ జాతివాడు (చిమ్మేజాతి) యిలా అంటుండేవాడు: ‘‘మా జాతి-</FONT></p>
<hr class="puTa_virupu">
<table><tr><td><a class=puTa_lanke href=puTa1887.html>p1887</a></td><td>p1888</td><td><a class=puTa_lanke href=puTa1889.html>p1889</a></td></tr></table>
</div></body></html>
