<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa283.html>p283</a></td><td>p284</td><td><a class=puTa_lanke href=puTa285.html>p285</a></td></tr></table>


<p><FONT FACE="SHREE900, SHREE, sans-serif" SIZE="3">నాకు ఆస్తిగా కావాలి. వైదుష్యం నాకువద్దు. కైవల్యంకూడ నాకు వద్దు. ఈశ్వరా!&nbsp;<BR>నీ సంకల్పం అలాటిదైతే, నాకు సహస్ర మృత్యువులను ప్రసాదించు. నిన్ను&nbsp;<BR>ప్రేమించే శక్తిని నాకు ప్రసాదించు. ఆ ప్రేమ ప్రేమకోసమైన ప్రేమగా వుండాలి&nbsp;<BR>సుమా! ప్రాకృతమైన విత్తానికై ఐహికభోగాలకై ప్రాపంచిక దృష్టిగలవారు ఎలాటి&nbsp;<BR>బలవత్తరమైన మక్కువను ప్రదర్శిస్తారో, అలాటి మక్కువ నా శరీరంలో&nbsp;<BR>ప్రవేశించుగాక! కాని అది సౌందర్యమూర్తి ఐన భగవంతుడికై ఉద్దేశించబడాలి.&nbsp;<BR>దేవుడికి సహస్ర ప్రణతులు సమర్పించబడుగాక! ప్రేమికుడైన భగవంతుడికి&nbsp;<BR>సహస్ర ధన్యవాదాలు అర్పించబడుగాక!’’ ప్రేమకాక, ప్రేమికుడు కాక, ప్రేమ&nbsp;<BR>స్వరూపుడుకాక దేవుడు మరెవడూ కాడు. యోగులు చేసే విడ్డూరాలను ఆతడు&nbsp;<BR>లెక్కచేయడు. చిన్నవారైన గారడీవారు చిన్నచిన్న తమాషాలు చేస్తారు. భగవం-&nbsp;<BR>తుడు పెద్దవాడైన గారడీవాడు. ఆతడు ఎన్నెన్ని విద్యలో ప్రదర్శిస్తాడు. ఎన్నెన్ని&nbsp;<BR>లోకాలున్నవో ఎవరికి కావాలి?</FONT></p>
<p><FONT FACE="SHREE900, SHREE, sans-serif" SIZE="3">మరొక మార్గం వుంది. సమస్తాన్ని జయించటం, సమస్తాన్ని అడచటం,&nbsp;<BR>శరీరాన్ని మనస్సును జయించటం. ఇవి యీ తెరువునగల ఆశయాలు... ‘‘సమ-&nbsp;<BR>స్తాన్ని జయించటంవల్ల చేకూరే ప్రయోజనం ఏమిటి? నా కర్తవ్యం&nbsp;<BR>దేవుడిపట్లే వుంది’’ అని భక్తు డంటాడు.</FONT></p>
<p><FONT FACE="SHREE900, SHREE, sans-serif" SIZE="3">ఒకానొకప్పుడు ఒక యోగి వుండేవాడు. ఆతడు గొప్ప ప్రేమి&nbsp;<BR>కుడు. కంఠంలో కేన్సర్‌ వ్రణంతో దారుణ బాధపడుతూ అతడు మరణించ-&nbsp;<BR>బోతున్నాడు. వేదాంతి ఐన మరొక యోగి అతణ్ణి చూడవచ్చి ‘‘మిత్రమా! నీ&nbsp;<BR>ఏకాగ్రదృష్టిని ఆ కేన్సర్‌పై కేంద్రీకరించి దాన్ని ఎందుకు నయంచేసుకోవు?’’&nbsp;<BR>అని అడిగాడు. మూడుసార్లు అదే విధంగా అడిగాడు. అప్పుడు ఆ యోగి యిలా&nbsp;<BR>బదులిచ్చాడు: ‘‘నా మనస్సు యావత్తును ఈశ్వరార్పితం గావించాను. అలాటి&nbsp;<BR>మనస్సును కేవలం రక్తమాంసాల పంజరంమీద ఎలా మరల్చగలను?’’ తన రక్ష-&nbsp;<BR>ణకై దేవతాసమూహాన్ని రప్పించుకోటానికి క్రైస్తు నిరాకరించాడు.&nbsp;<BR>‘‘మరి రెండు మూడు రోజులు నిలుపటానికి యిరవైవేల దేవతలను రప్పించ&nbsp;<BR>టానికి యీ శరీరం అంత ఘనమైనదా?’’</FONT></p>
<p><FONT FACE="SHREE900, SHREE, sans-serif" SIZE="3">ప్రాపంచిక దృష్టితో పరిశీలించినప్పుడు యీ శరీరమే నా సర్వస్వం.&nbsp;<BR>నా ప్రపంచమే యీ దేహం. నా దేవుడు యీ శరీరం. నేను యీ దేహాన్ని.&nbsp;<BR>నువ్వు నన్ను నొప్పిస్తే నేను నొప్పి అనుభవిస్తాను. తలనొప్పి వచ్చినప్పుడు&nbsp;<BR>నేను భగవంతుణ్ణి మరచిపోతాను. ‘‘నేను శరీరాన్ని. దేవుణ్ణి. మరి సమస్తమూ&nbsp;<BR>సర్వోత్కృష్టమైన యీ గమ్యంకోసం, ఈ దేహంకోసం - దిగిరావాలి.’’&nbsp;<BR>ఈ దృష్టితో పరిశీలించినప్పుడు, ఏసు శిలువమీద బాధపడుతూ, తన</FONT></p>
<hr class="puTa_virupu">
<table><tr><td><a class=puTa_lanke href=puTa283.html>p283</a></td><td>p284</td><td><a class=puTa_lanke href=puTa285.html>p285</a></td></tr></table>
</div></body></html>
