<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2937.html>p2937</a></td><td>p2938</td><td><a class=puTa_lanke href=puTa2939.html>p2939</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">109</FONT></p>
<p><FONT FACE="SHREE900, SHREE, sans-serif" SIZE="3">పెడుతారు? జన్మతః వచ్చిన వృత్తిని, తమకు కల్గిన జ్ఞానంతో వారు మరింత&nbsp;<BR>చక్కగా నెరవేరుస్తారు. కాలక్రమంగా వారిలోనుండి ఎంతోమంది మేధావులు ఆవి-&nbsp;<BR>ర్భవిస్తారు. అగ్రవర్ణాలవారు వారిని తమలో చేర్చుకుంటారు. గొప్పగా తపస్సు&nbsp;<BR>చేసిన క్షత్రియుడైన విశ్వామిత్రుణ్ణి బ్రాహ్మణునిగా అప్పటి&nbsp;<BR>బ్రాహ్మణులు అంగీకరించారు. ఈ పనిచేసినందుకు క్షత్రియ జాతిమొత్తం&nbsp;<BR>బ్రాహ్మణులకెంత కృతజ్ఞతగా ఉన్నారో తెలుసా? అటువంటి సానుభూతి&nbsp;<BR>సహకారం వల్ల పశుపక్ష్యాదులుకూడా స్వాధీనమౌతాయి. ఇక మనుష్యుల&nbsp;<BR>విషయం చెప్పాలా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! మీరు చెప్పింది యథార్థమే, కాని యింకా&nbsp;<BR>అగ్రవర్ణాలు, నిమ్నవర్ణాలవారి మధ్య ఎంతో అగాధమైన తేడా వుంది. అగ్రవర్ణాల&nbsp;<BR>వారు, నిమ్నవర్ణాలవారిపై సానుభూతి చూపటం హిందూదేశంలో కష్టసాధ్యమైన&nbsp;<BR>పనిగా కన్పిస్తున్నది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఆ రకంగా చేస్తేగాని, అగ్రవర్ణాలవారికి రక్షణమే ఉండదు.&nbsp;<BR>ఎంతోకాలంనుండి వస్తున్న మీలోని అంతఃకలహాలు పోరాటాలవల్ల మీరు సర్వ-&nbsp;<BR>నాశనమైపోతారు. పామరజనులు జాగృతి చెందితే మీరు వారిని అణచివేసిన&nbsp;<BR>విషయం గ్రహించి మీ అందరిని ‘ఉఫ్‌’ అని ఒక్కసారిగా ఊదిపారేస్తారు. మీలో&nbsp;<BR>నాగరికతను కల్పించింది వారే! తిరిగి మిమ్మల్ని దిగలాగేదికూడా వారే!&nbsp;<BR>మహత్తరమైన ప్రాచీనరోమను నాగరికత, గాల్‌ జాతివారి చేతుల్లో ఎలా ధ్వంసమై&nbsp;<BR>పోయిందో తెలుసుకదా! అందుచేత చెబుతున్నా నేను. విద్యను సంస్కృతిని&nbsp;<BR>అందించటం ద్వారా నిద్రాణమై ఉన్న నిమ్నవర్ణాలవారిని మేల్కొల్పటానికి&nbsp;<BR>ప్రయత్నించండి. వాళ్లు ఏదో ఒక రోజు నిజంగా మేల్కొని తీరుతారు. అలా-&nbsp;<BR>వారు మేల్కొన్నప్పుడు, మీరు వారికి చేసిన సేవలను మరచిపోకుండా మీకు కృత-&nbsp;<BR>జ్ఞులై ఉంటారు.</FONT></p>
<p><FONT FACE="SHREE900, SHREE, sans-serif" SIZE="3">ఈ సంభాషణ తర్వాత స్వామీజీ శిష్యుని ఉద్దేశించి అన్నారు. ‘‘ఈ&nbsp;<BR>విషయం యింతటితో ఆపుదాం. ఇప్పుడు నీవేమి నిర్ణయించుకున్నావో చెప్పు.&nbsp;<BR>ఏదైనా సరే, ఏదో ఒకటి చేయ్‌! వ్యాపారమన్నా చేయి! లేకపోతే మాలాగా&nbsp;<BR>యథార్థమైన ‘ఆత్మనో మోక్షార్థ జగద్ధితాయచ’ అనే సన్యాస మార్గాన్నైనా&nbsp;<BR>అవలంబించు. రెండవమార్గం ఉత్తమోత్తమమైంది. నిరుపయోగమైన గృహస్థుగా&nbsp;<BR>ఉండి ప్రయోజనమేముంది? జీవితంలో సర్వం అశాశ్వతమైనదేనని, నశించి&nbsp;<BR>పోయేదేనని నీవు గ్రహించావు. ‘‘నలినీదళగత జలమతి తరళమ్‌, తద్వజ్జీవిత&nbsp;<BR>మతిశయ చపలమ్‌’’ తామరాకుమీది నీటిబొట్టు ఏ విధంగా తళతళలాడుతూ&nbsp;<BR>ముత్యంలా ఆకర్షిస్తుందో, అదే విధంగా జీవిత క్షణికసుఖాలు లేనిది ఉన్నట్లుగా</FONT></p>
<p><FONT FACE="Bookman-Light, Bookman, serif" SIZE="2">8V8</FONT></p>
<hr class="puTa_virupu">
<table><tr><td><a class=puTa_lanke href=puTa2937.html>p2937</a></td><td>p2938</td><td><a class=puTa_lanke href=puTa2939.html>p2939</a></td></tr></table>
</div></body></html>
