<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa687.html>p687</a></td><td>p688</td><td><a class=puTa_lanke href=puTa689.html>p689</a></td></tr></table>
<p><FONT FACE="SHREE900, SHREE, sans-serif" SIZE="3">శిష్యత్వం</FONT></p>
<p><FONT FACE="TimesNewRoman, Times, serif" SIZE="2">2 7 3</FONT></p>
<p><FONT FACE="SHREE900, SHREE, sans-serif" SIZE="3">మనం ఏ విధంగా అయామో కాస్త యోచించండి! మనలను మనమే&nbsp;<BR>బంధించుకొన్నాం. నాకు కళ్లున్నాయి. ఎదుటవుంది - ఎలాటిదైనా సరే - చూసి&nbsp;<BR>తీరవలసిందే. చెవుల గురించీ యిలాగే యోచించాలి. ఎవరైనా నాతో అప్రియంగా&nbsp;<BR>మాట్లాడినా నేను విని తీరవలసిందే. నా శ్రవణేంద్రియం నన్నావిధంగా నిర్బం-&nbsp;<BR>ధిస్తుంది. అది నా కెంత బాధగా వుంటుంది! పొగడినా, తెగడినా - మానవుడు&nbsp;<BR>వినే తీరాలి. నే ననేకమంది చెవిటివారిని చూశాను. సాధారణంగా వారేదీ వినరు.&nbsp;<BR>కాని, తమని గురించిన మాటలను వారు సదా వింటూనే వుంటారు.</FONT></p>
<p><FONT FACE="SHREE900, SHREE, sans-serif" SIZE="3">ఈ ఇంద్రియాలన్నీ - బహిరింద్రియాలు, అంతరింద్రియాలు శిష్యుడి&nbsp;<BR>అధీనం కావాలి. శ్రమపడి అభ్యాసం చేసిచేసి అత డా స్థితికి రావాలి. ఇంద్రియాల&nbsp;<BR>ప్రేరణలకు, ప్రకృతి ఆజ్ఞలకు వ్యతిరేకంగా తన మనస్సును దృఢంగా అతడు వశం-&nbsp;<BR>చేసుకోవాలి. ‘‘నువ్వు నా దానవు; ని న్నాజ్ఞాపించవలసింది నేను. నువ్వు దేన్నీ&nbsp;<BR>చూడొద్దు. వినవద్దు’’ అని మీరు మనస్సును ఆదేశించాలి. మనస్సు ఆ ఆజ్ఞను&nbsp;<BR>శిరసావహిస్తుంది. అప్పు డది దేన్నీ చూడదు, వినదు - ఏ రూపంగాని, శబ్దంగాని&nbsp;<BR>మనస్సును చలింపచేయలేదు. ఇంద్రియాల ఆధిపత్యంనుండి మనస్సు&nbsp;<BR>విడవడ్డస్థితి అది; వాటినుండి మనస్సు వేరుపడింది. అది యిక ఇంద్రియాలను-&nbsp;<BR>గాని, దేహాన్నిగాని అంటిపెట్టుకోలేదు. అప్పుడు బాహ్యవస్తువులు మనస్సును&nbsp;<BR>ఆజ్ఞాపించలేవు; వాటి నంటిపెట్టుకోవడానికి మనస్సిప్పుడు నిరాకరిస్తుంది.&nbsp;<BR>మంచివాసన యిక్కడ వుండనీ. ‘ఆఘ్రాణించవద్దు’ అని శిష్యుడు మనస్సును&nbsp;<BR>ఆజ్ఞాపిస్తాడు. మీ రీ దశను పొందినప్పుడు శిష్యు లవడానికి అర్హత పొందారని&nbsp;<BR>గ్రహించండి. ఇందుచేతనే ‘‘మీకు సత్యం తెలిసినపక్షంలో మీ కింద్రియనిగ్రహం&nbsp;<BR>సుసాధ్యం. మీకు సంయమశక్తివుంటే ఈ ఇంద్రియాలను అదుపులోపెట్టి&nbsp;<BR>చూపండి’’ అని నే నంటుంటాను.</FONT></p>
<p><FONT FACE="SHREE900, SHREE, sans-serif" SIZE="3">తరువాత మనస్సును శాంతపరచాలి. మనస్సెప్పుడూ బహిర్ముఖమై పరు-&nbsp;<BR>గెత్తుతుంది. నేను ధ్యానం చెయ్యడానికి ఉపక్రమించగానే లోకంలోని తుచ్ఛవిష-&nbsp;<BR>యాలన్నీ మనస్సులోకి పరుగెత్తివస్తాయి. అదెంత అసహ్యకరమైన విషయం. నా&nbsp;<BR>కక్కర్లేని విషయాలను గురించి మనస్సెందుకు ఆలోచించాలి? నే నోవిధంగా&nbsp;<BR>మనస్సుకు బానిసనైపోయాను. మనస్సు స్వాధీనంతప్పి, చంచలంగా వున్నంత-&nbsp;<BR>దాకా ఆత్మజ్ఞానం అసాధ్యం. మనోనిగ్రహాన్ని శిష్యుడు సాధనచెయ్యాలి. ఆలో-&nbsp;<BR>చించటం మనోధర్మమేకదా! నిజమే. కాని శిష్యుడు వద్దన్నప్పుడు మనస్సు ‘ఆలో-&nbsp;<BR>చన’ విరమించాలి. ‘ఆలోచన యిక చాలించు’ అని అత డాజ్ఞాపించి&nbsp;<BR>నప్పుడు చాలించవలసిందే. శిష్యాధికార చరితార్థతకోసం యిలాంటి మానసిక-&nbsp;<BR>స్థితి ఎంతో ఆవశ్యం.</FONT></p>
<hr class="puTa_virupu">
<table><tr><td><a class=puTa_lanke href=puTa687.html>p687</a></td><td>p688</td><td><a class=puTa_lanke href=puTa689.html>p689</a></td></tr></table>
</div></body></html>
