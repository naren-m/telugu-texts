<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2853.html>p2853</a></td><td>p2854</td><td><a class=puTa_lanke href=puTa2855.html>p2855</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">25</FONT></p>
<p><FONT FACE="SHREE900, SHREE, sans-serif" SIZE="3">మొదలైన విషయాలు ఆ ప్రస్తావనలో వచ్చాయి. శిష్యుణ్ణి కొన్ని ప్రశ్నలు వేసి&nbsp;<BR>స్వామీజీ అతని హృదయాన్ని పరీక్షించసాగారు. ‘‘నేను ఆదేశమిస్తే, అది ఎటు-&nbsp;<BR>వంటిదైనా, దానివల్ల ఏమి సంభవించినా, నీవు దాన్ని నీ శక్తినంతా వినియోగించి&nbsp;<BR>నెరవేర్చటానికి సిద్ధంగా వున్నావా? అది నీ మంచికైతే, నిన్ను గంగలో&nbsp;<BR>దూకమన్నా, ఇంటి కప్పుమీది నుండి క్రిందపడమన్నా, ఏమాత్రం జంకు&nbsp;<BR>గొంకు లేకుండా ఆ పని చేస్తావా? ఇప్పుడే ఆ విషయం ఆలోచించు, అలా&nbsp;<BR>కాకపోతే నన్ను గురువుగా చేసుకోవటానికి తాత్కాలిక ఉద్రేకంతో ముందుకు&nbsp;<BR>దూకవద్దు.’’ ఇలాంటి ప్రశ్నలన్నింటికి, అంగీకారసూచకంగా శిష్యుడు తల&nbsp;<BR>ఊపినాడు.</FONT></p>
<p><FONT FACE="SHREE900, SHREE, sans-serif" SIZE="3">తర్వాత స్వామీజీ యింకా యిలా చెప్పారు. ‘‘నిన్ను అనంతమైన జనన&nbsp;<BR>మరణ పరంపరలనే మాయనుండి దాటించేవాడే యథార్థమైన గురువు. నీ&nbsp;<BR>ఆత్మను అంటుకొన్న ఆధివ్యాధుల్ని దయతో నాశనం చేసేవాడే నిజమైన&nbsp;<BR>గురువు. పూర్వకాలంలో శిష్యుడు సమిత్పాణియై (అగ్నిహోత్రంకోసం&nbsp;<BR>సమిధల్ని చేత ధరించి) గురువు ఆశ్రమాన్ని చేరేవాడు. అతని అర్హతను&nbsp;<BR>గుర్తించిన తర్వాత, మూడు పేటలు వేసిన మౌంజీ (ఒకరకమైన గడ్డిపోచలు)&nbsp;<BR>బంధనం అతని నడుముకు వేసి, గురువు ఉపదేశమిచ్చి వేదాధ్యయనం చేయిం-&nbsp;<BR>చేవాడు. ఈ మౌంజీ బంధాన్ని ఆధారంగా చేసుకొని శిష్యులు కౌపీనాలు ధరిం-&nbsp;<BR>చేవారు. కాలక్రమంగా నడుముకు కట్టిన యీ ముంజగడ్డి బంధంపోయి యజ్ఞో-&nbsp;<BR>పవీతధారణ అనే ఆచారం ఏర్పడింది.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే స్వామీ! మనం యిప్పుడు ధరిస్తున్న యజ్ఞోపవీతం&nbsp;<BR>నిజంగా వైదికాచారం కాదా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: దారం వాడటాన్ని గూర్చి వేదాలలో ఎక్కడా ప్రస్తావించబడ-&nbsp;<BR>లేదు. ఆధునిక స్మృతికర్తయైన రఘునందన భట్టాచార్యకూడా యిలా వ్రాశారు.&nbsp;<BR>‘‘ఈ స్థితిలో నడుముకు మౌంజీ ధారణం చేయాలి.’’ గోభిలుని గృహ్య&nbsp;<BR>సూత్రాలలోకూడా నూలుతో నేసిన మొలనూలు బంధంయొక్క ప్రస్తావన&nbsp;<BR>కనబడదు. గురు సమక్షంలో చేసే ఈ మొదటి వైదిక సంస్కారం (ప్రాయశ్చి-&nbsp;<BR>త్తానికి) ఉపనయనం అని శాస్త్రాలలో చెప్పబడింది. అయితే మనదేశం ఎటు-&nbsp;<BR>వంటి దురవస్థ పాలైందో చూడు! శాస్త్రాలలో చెప్పబడిన మార్గం తప్పి, లోకా-&nbsp;<BR>చారం, దేశాచారం, స్త్రీల ఆచారాలతో దేశం ముంచెత్తి వేయబడింది. అందుకే&nbsp;<BR>నిన్ను శాస్త్రోచిత ప్రాచీనకాల ఆచారాలను అనుసరించమని చెబుతున్నాను. మీలో&nbsp;<BR>ఆత్మవిశ్వాసం ఉంచుకొని దానివల్ల ఆ మార్గాన్ని మళ్లీ దేశంలో ప్రవేశపెట్టండి.&nbsp;<BR>మీ హృదయంలో నచికేతుని వంటి శ్రద్ధ వహించండి. అతనివలె యమలోకా-</FONT></p>
<hr class="puTa_virupu">
<table><tr><td><a class=puTa_lanke href=puTa2853.html>p2853</a></td><td>p2854</td><td><a class=puTa_lanke href=puTa2855.html>p2855</a></td></tr></table>
</div></body></html>
