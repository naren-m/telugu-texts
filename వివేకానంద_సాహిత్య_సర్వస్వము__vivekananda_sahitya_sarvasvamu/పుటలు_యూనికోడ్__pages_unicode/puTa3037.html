<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3036.html>p3036</a></td><td>p3037</td><td><a class=puTa_lanke href=puTa3038.html>p3038</a></td></tr></table>

<p><FONT FACE="SHREE900, SHREE, sans-serif" SIZE="3">ర్శాన్ని ముందుంచుకొని ‘‘నీతినిపుణులు, భూషించినా, దూషించినా’’ లెక్క-&nbsp;<BR>చేయకుండా సింహాలలాగా మనం పనిచేయాలి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఇప్పుడు మనం ఏ ఆదర్శాన్ని అనుసరించాలి?&nbsp;<BR>స్వామీజీ: హనుమన్మహావీరుడే మన కిప్పుడు ఆదర్శ పురుషుడు.</FONT></p>
<p><FONT FACE="SHREE900, SHREE, sans-serif" SIZE="3">రామాజ్ఞతో అతడు సాగరాన్ని ఎలా లంఘించాడో చూడు. అతనికి ప్రాణభీతి&nbsp;<BR>మృత్యుభయం లేదు. అతడు జితేంద్రియ చక్రవర్తి. అత్యద్భుత వివేక మహిమా-&nbsp;<BR>న్వితుడు. మనం ప్రస్తుతమున్న దాస్యభావ నిర్మూలనం కోసం హనుమంతుని&nbsp;<BR>జీవితాదర్శంగా ఎన్నుకోవాలి. దానివల్ల మిగతా ఆదర్శాలన్నీ జీవితంలో క్రమంగా&nbsp;<BR>అభివ్యక్తమౌతాయి. ఎదురుచెప్పకుండా గుర్వాజ్ఞను పాలించటం, కఠోర&nbsp;<BR>బ్రహ్మచర్యపాలన - యివే జయం పొందటానికి కీలకాలు. హనుమంతుడు ఒక-&nbsp;<BR>వైపు దాస్యభావానికి ఆదర్శమూర్తి. మరోవైపు లోకాన్ని హాహాకారాలెత్తించే సింహ-&nbsp;<BR>సదృశ బలాన్వితుడు. రామకార్యర్థమై తన జీవితాన్ని త్యాగం చేయటానికి&nbsp;<BR>ఏమాత్రం వెనుకాడడు. రామసేవ తప్ప హరిహర బ్రహ్మేంద్రాదుల పదవినైనా&nbsp;<BR>ఆశించడు. అతనిది అటువంటి పరిపూర్ణ నిర్లిప్తత. శ్రీరామునికి హితం&nbsp;<BR>కూర్చటం ఒక్కటే అతని జీవితధ్యేయం. అటువంటి పరిపూర్ణభక్తి కావాల్సి-&nbsp;<BR>వుంది. ‘ఖోల్‌’ వాయిస్తూ ‘కరతాళ’ ధ్వనిచేస్తూ సంకీర్తన పిచ్చిలో గంతులువే-&nbsp;<BR>యటంతో జాతి మొత్తం దిగజారిపోయింది. ప్రప్రథమంగా వాళ్లు అజీర్ణ&nbsp;<BR>వ్యాధిగ్రస్తమైన జాతికి చెందినవాళ్లు. దానికి తోడు ఈవిధంగా వాళ్లు గంతులు-&nbsp;<BR>వేస్తూ ఎగురుతుంటే శ్రమను ఎలా భరించగలరు? పరిపూర్ణమైన పారిశుద్ధ్యం&nbsp;<BR>ఉత్తమ సాధనకు ఎంతో ఆవశ్యకం. కాని ఆ ఉత్తమ సాధనను అనుకరించటానికి&nbsp;<BR>ప్రయత్నించటంలో వాళ్లు గాఢ తమస్సులో కూరుకుపోయారు. నీ వే జిల్లాకు&nbsp;<BR>పోయినా, ఏ గ్రామానికిపోయినా నీకు ఈ ‘ఖోలు’ ‘కరతాళ’ ధ్వనులే విన్పి-&nbsp;<BR>స్తాయి. ఈ దేశంలో భేరీలు తయారుచేయటం లేదా? బాకాలు, ఢంకాలు&nbsp;<BR>యీ దేశంలో దొరకటంలేదా? ఈ వాద్యాలలోనుండి వచ్చే గంభీర శబ్దాలను&nbsp;<BR>మన పిల్లలు విననీయండి. చిన్నప్పటినుండి యీ ఆడంగి సంగీతాలు, సంకీర్త-&nbsp;<BR>నలు విని విని దేశం దాదాపు స్త్రీ మయమైపోయింది. అంటే పురుషుల్లో&nbsp;<BR>పురుషత్వం చచ్చిపోయిందన్నమాట! అంగాంగ సౌందర్యాన్ని ప్రదర్శిస్తూ స్త్రీలు&nbsp;<BR>విశృంఖలంగా, సిగ్గులేకుండా చౌకబారు ప్రదర్శనలిస్తే పురుషులు పతనం&nbsp;<BR>కాకుండా ఏమవుతారు? ఈ చిత్రాన్ని చిత్రించటానికి కవిహృదయంకూడా&nbsp;<BR>చాలదు. డమరులు వాయించాలి, కొమ్ములు ఊదాలి, భేరీలు మ్రోగించాలి.&nbsp;<BR>గంభీర యుద్ధనినాదాలు చెలరేగి ‘‘మహావీర! మహావీర!’’ అంటూ ‘‘హరహర!&nbsp;<BR>ఓం ఓం!’’ అని అరుస్తూ దిక్కులు పిక్కటిల్లేలా చేయాలి. మానవునిలో</FONT></p>
<hr class="puTa_virupu">
<table><tr><td><a class=puTa_lanke href=puTa3036.html>p3036</a></td><td>p3037</td><td><a class=puTa_lanke href=puTa3038.html>p3038</a></td></tr></table>
</div></body></html>
