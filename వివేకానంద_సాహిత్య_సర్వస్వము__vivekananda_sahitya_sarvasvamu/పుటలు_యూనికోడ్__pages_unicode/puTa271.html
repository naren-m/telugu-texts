<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa270.html>p270</a></td><td>p271</td><td><a class=puTa_lanke href=puTa272.html>p272</a></td></tr></table>
<p><FONT FACE="SHREE902, SHREE, sans-serif" SIZE="4">భక్తియోగ పాఠాలు</FONT></p>
<BR>
<p><FONT FACE="SHREE902, SHREE, sans-serif" SIZE="3">భక్తిసాధనద్వారా యోగం</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇంతదాకా మనం రాజయోగం, శరీర వ్యాయామాలను గురించి యోచి-&nbsp;<BR>స్తూన్నాం. ఇప్పుడు భక్తిమార్గంద్వారా యోగాన్ని పొందే విధాన్ని పరికిద్దాం. ఏ&nbsp;<BR>ఒక విధానం అవసరం కాదనే విషయాన్ని నువ్వు జ్ఞప్తిలో వుంచుకోవాలి. వివిధ&nbsp;<BR>విధానాలను, వివిధాదర్శాలను నీకు తెలియచేయటమే నా ఉద్దేశం. వాటిలో&nbsp;<BR>నీకు ఏది ఎంతో అనుగుణంగా వుంటుందో నువ్వే నిర్ణయించుకోవచ్చు. ఒకటి&nbsp;<BR>అనుకూలంగా లేకుంటె నీకు మరొకటి అనుకూలపడవచ్చు.</FONT></p>
<p><FONT FACE="SHREE900, SHREE, sans-serif" SIZE="3">మన ప్రకృతిలో మానసిక ఆధ్యాత్మిక ప్రవృత్తులను బుద్ధి, క్రియా&nbsp;<BR>(కర్మ) ప్రవృత్తులను సమానంగా అభివృద్ధిపరచి, సామరస్యపూర్వక జీవులం&nbsp;<BR>కావాలని మన అభిమతం. జాతు లేమిటి, వ్యక్తు లేమిటి యీ వివిధ భాగాలలో&nbsp;<BR>ఏదో ఒక దానిలో అభివృద్ధిపొంది, ఒక ప్రత్యేకత సాధించటం వుంది. అప్పుడు&nbsp;<BR>వారు ఆ ఒక్కదాన్నేగాని తక్కిన వాటిని అర్థంచేసుకోలేరు. నిజానికి మనం&nbsp;<BR>సర్వతోముఖంగా వికసించటమే ఆదర్శం. లోకంలోని దుఃఖానికి కారణం మనం&nbsp;<BR>ఒక పక్షమే అవలంబించి, పరస్పరం సానుభూతి లేనివార మవటమే. ఒకడు&nbsp;<BR>భూగర్భంలోని ఖనిలోనుంచి సూర్యుణ్ణి చూస్తున్నాడనుకొందాం; అతడు&nbsp;<BR>సూర్యుడి ఒక భాగాన్ని చూస్తాడు. మరొకడు భూమ్మీదనుంచి రవి బింబాన్ని&nbsp;<BR>తిలకిస్తాడు. ఇంకొకడు పర్వతాగ్రంనుంచి దర్శిస్తాడు. వీరిలో ఒక్కొక్కరికి&nbsp;<BR>సూర్యబింబం ఒక్కొక్క తీరులో కనిపిస్తుంది. కనిపించే తీరులు అనేకం ఐనా,&nbsp;<BR>నిజానికి సూర్యుడొక్కడే. చూపులో వైవిధ్యం వుంది; చూసే వస్తువు ఒక్కటే;&nbsp;<BR>అది సూర్యుడే.</FONT></p>
<p><FONT FACE="SHREE900, SHREE, sans-serif" SIZE="3">ప్రతివ్యక్తికి నిజ ప్రకృతి మేరకు ఒక్కో వైఖరి వుంటుంది. అతడు&nbsp;<BR>కొన్ని ఆశయాలను గ్రహించి, వాటి సంసిద్ధికి ఒక మార్గం అవలంబిస్తాడు. కాని&nbsp;<BR>గమ్యం అందరికీ ఒక్కటే. రోమన్‌ క్యాథలిక్కులలో గభీరత, ఆత్మోన్నతి&nbsp;<BR>వున్నవి. కాని అతడు విస్తృతిని కోల్పోయాడు. యునిటేరియన్‌ సానుభూతి&nbsp;<BR>విశాలమైనది. కాని అతడి ఆత్మచింతనం శుష్కించింది. అతడికి మతం ఒక్కటే&nbsp;<BR>అత్యంత ప్రధానం కాదు. మనకు రోమన్‌ క్యాథలిక్‌ గభీరతా, యునిటేరియన్‌&nbsp;<BR>విశాలతా కావలసి వున్నవి. ఆకాశం అంతటి వైశాల్యాన్ని, సాగరం అంతటి గాంభీ-&nbsp;<BR>ర్యాన్ని మనం సాధించాలి. మనకు స్వమత దురభిమానికి వున్నంత దీక్ష, యోగికి-&nbsp;<BR>గల గభీరత, అజ్ఞేయవాదికున్న వైశాల్యమూ అవసరం. ‘‘సహనం’’ అనే పదానికి</FONT></p>
<p><FONT FACE="ITCBookmanSWA,Bold, ITCBookman, sans-serif" SIZE="2"><B>263</B></FONT></p>
<hr class="puTa_virupu">
<table><tr><td><a class=puTa_lanke href=puTa270.html>p270</a></td><td>p271</td><td><a class=puTa_lanke href=puTa272.html>p272</a></td></tr></table>
</div></body></html>
