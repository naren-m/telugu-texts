<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2475.html>p2475</a></td><td>p2476</td><td><a class=puTa_lanke href=puTa2477.html>p2477</a></td></tr></table>

<p><FONT FACE="SHREE900, SHREE, sans-serif" SIZE="3">పరిశుభ్రపరుస్తానన్నాడు. పంచముల వృత్తి ఇళ్లను, వీథులను పరిశుభ్రపరచటమే.&nbsp;<BR>పంచముడు ఏ యింట్లోను ప్రధాన ద్వారంగుండా ప్రవేశించరాదు. దొడ్డిత్రోవ-&nbsp;<BR>నుండే ప్రవేశించాలి. అతడు వెళ్లిపోయాక ఆ దారినంతా నీరుచిమ్మి, గంగాజలం&nbsp;<BR>చల్లి పవిత్రీకరించుకొంటారు. బ్రాహ్మణుడు పవిత్రుడుగాను, పంచముడు&nbsp;<BR>అపవిత్రుడుగాను పరిగణింపబడుచున్నారు. ఈ బ్రాహ్మణుడు పంచముని&nbsp;<BR>యింట హేయకార్యాన్ని చెయ్యగోరాడు. పంచముడు దానికి అంగీకరించలేదు.&nbsp;<BR>బ్రాహ్మణుణ్ణి అలాటి కార్యానికి పాల్పడచేస్తే తనకు పాపం కలుగుతుందని,&nbsp;<BR>తత్ఫలితంగా తమ వంశం నాశనమౌతుందని పంచముల భయం. కాబట్టి&nbsp;<BR>అర్ధరాత్రివేళ అంతా నిద్రపోయే సమయంలో రామకృష్ణుడు వారి యింట ప్రవే-&nbsp;<BR>శిస్తాడు. అతడికప్పుడు పొడవైన తలవెంట్రుకలున్నాయి. తన సుదీర్ఘ కేశాలతో&nbsp;<BR>ఆ ప్రదేశాన్ని శుభ్రపరుస్తూ ‘‘తల్లీ! నన్ను పంచముడి సేవకునిగా చెయ్యి. పంచ-&nbsp;<BR>ముడికంటె హీనుణ్ణని తెలియచెయ్యి’’ అంటాడు. ‘‘నా భక్తులను అర్చించేవారే&nbsp;<BR>యథార్థంగా నన్ను పూజిస్తున్నారు</FONT><FONT FACE="TimesNewRoman, Times, serif" SIZE="2"><sup>.*</sup></FONT><FONT FACE="SHREE900, SHREE, sans-serif" SIZE="3"> వీరందరు నా బిడ్డలు. వీరిని సేవించటంవల్లే&nbsp;<BR>నీ జన్మ సాఫల్యం పొందుతుంది’’</FONT><FONT FACE="SHREE900, SHREE, sans-serif" SIZE="3">అని మా శాస్త్రాలు ఉపదేశిస్తున్నాయి.</FONT></p>
<p><FONT FACE="SHREE900, SHREE, sans-serif" SIZE="3">అతని సాధనావిధానాలు యింకా అనేకంగా వున్నాయి. వాటిని వివరించ-&nbsp;<BR>టానికి కాలాతీతమవుతుంది. నేను మీకు అతని సంగ్రహ జీవితాన్నే తెలుపుతాను.&nbsp;<BR>ఈ రీతిగా అనేక సంవత్సరాలు అతడు సాధనలు చేశాడు. కామాన్ని నిర్మూలించ&nbsp;<BR>అతడు చేసిన ప్రయత్నం యీ సాధనాంతర్గతమే. ఆత్మ లింగ&nbsp;<BR>రహితం. స్త్రీకాదు, పురుషుడూ కాదు. లింగాభిమానం శరీరంలోనే సంస్థితమై&nbsp;<BR>వుంది. ఆత్మను పొందగోరితే లింగభేదాన్ని వివక్షించకూడదు. పురుష శరీరధారి&nbsp;<BR>ఐన ఈ మహనీయుడు తనలో స్త్రీభావాన్ని నెలకొల్పగోరాడు. అతడు తననొక&nbsp;<BR>స్త్రీగా భావించుకోసాగాడు; స్త్రీ మాదిరి దుస్తులను ధరించి, వారి మాదిరి సంభా-&nbsp;<BR>షిస్తూ పురుషోచితాలైన పనులను విసర్జించాడు. ఒక జమీందారుని రాణివాసంలో&nbsp;<BR>స్త్రీలతో నివసించసాగాడు. ఇలా కొంతకాలం అత డీ సాధనలో నిమగ్నుడై&nbsp;<BR>వుండగా అతడి మనస్సులో పరివర్తన రాసాగింది. కామభావం మాయమైంది.&nbsp;<BR>జీవన దృక్పథం పూర్తిగా మార్పు చెందింది.</FONT></p>
<p><FONT FACE="TimesNewRoman, Times, serif" SIZE="3"><sup>*</sup></FONT></p>
<p><FONT FACE="TimesNewRoman, Times, serif" SIZE="2">— </FONT><FONT FACE="SHREE900-Italic, SHREE, sans-serif" SIZE="3">ఆదిపురాణం.</FONT></p>

<p><FONT FACE="TimesNewRoman, Times, serif" SIZE="2">— </FONT><FONT FACE="SHREE900-Italic, SHREE, sans-serif" SIZE="3">పద్మపురాణం.</FONT></p>
<hr class="puTa_virupu">
<table><tr><td><a class=puTa_lanke href=puTa2475.html>p2475</a></td><td>p2476</td><td><a class=puTa_lanke href=puTa2477.html>p2477</a></td></tr></table>
</div></body></html>
