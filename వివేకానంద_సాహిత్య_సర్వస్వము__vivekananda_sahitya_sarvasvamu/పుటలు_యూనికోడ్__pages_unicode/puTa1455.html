<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1454.html>p1454</a></td><td>p1455</td><td><a class=puTa_lanke href=puTa1456.html>p1456</a></td></tr></table>
<p><FONT FACE="SHREE900, SHREE, sans-serif" SIZE="3">226 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">చదరంగపు ఆటగాళ్లకు, ఈ విషయం చెప్పి లాభం లేదని అతనికి గట్టిగా తెలుసు.&nbsp;<BR>ఆ కుర్ర విద్యార్థికి ఒక సైగ చేసి, ఆ ఆటగాళ్ళిద్దరకు చాలా తృప్తికరంగా ఒక&nbsp;<BR>చక్కని సమాధానం అతడు చెప్పాడు. ‘‘ఓయి బాబూ! మీకు తెలిసే&nbsp;<BR>వుంటుంది. సముద్రం మధ్యన ఒక స్పాంజి కొండ వుంది. మీకు స్పాంజి తెలుసు&nbsp;<BR>కాబట్టి, ఆ కొండకూడ తెలుసు కదా? ఈ స్పాంజి కొండ సముద్రం నీళ్లలో&nbsp;<BR>చాలాభాగం పీలుస్తుంది. అప్పుడు సముద్రం లోనికి పోతుంది. అప్పుడప్పుడు&nbsp;<BR>దేవతలు వచ్చి ఆ కొండపై నృత్యం చేస్తారు. వారి త్రొక్కిళ్ళకు అంతకు ముందు&nbsp;<BR>పీల్చిన నీరంతా బయటకి వచ్చి సముద్రం పొంగుతుంది. బాబూ! సముద్రంలో&nbsp;<BR>పోటు రావడానికి కారణమిది. ఇప్పుడు చెప్పండి నేను చెప్పిందెంత తర్కబద్ధంగా&nbsp;<BR>వుందో?’’ చంద్రుడు సముద్రపు పోటును కల్పిస్తాడంటే నవ్విన ఆ పెద్ద&nbsp;<BR>మనుష్యులిద్దరు ‘‘స్పాంజికొండ - దేవతల నృత్యాలు’’ అనే విషయాన్ని చక్కగా&nbsp;<BR>నమ్మారు. దేవతలపై వారికి నమ్మకముంది. స్పాంజి వారు చూచిందే. వారి&nbsp;<BR>దృష్టిలో ‘స్పాంజి - దేవతలు’కంటే ఈ సముద్రం ఆటుపోట్లకు వేర కారణం&nbsp;<BR>వుండాల్సిన పనిలేదు. సుఖం కల్గడం సత్యానికి ప్రమాణం కాజాలదు. పైగా&nbsp;<BR>సత్యం దుఃఖాలకే దారి తీస్తుంది. సత్యాన్ని తెలిసికోవాలనుకొన్నవాడు సుఖ&nbsp;<BR>భోగాలను అంటిపెట్టుకొంటే లాభం లేదు. అన్నిటిని వదలడం చాలాకష్టం. కాని&nbsp;<BR>జ్ఞాని సుఖాన్ని విడిచిపెట్టి తీరాలి. అతడు పరిశుద్ధుడు కావాలి. వాంఛలన్నిటినీ&nbsp;<BR>చంపాలి. శరీరమందు ఆత్మ భ్రాంతిని చేయరాదు. అప్పుడు మాత్రమే అతని&nbsp;<BR>హృదయంలో ఉదాత్తమైన సత్యం ప్రకాశిస్తుంది. త్యాగం చాల అవసరం.&nbsp;<BR>మానవునిలోని, ఆసురశక్తి అణగాలి. దాన్ని నశింపజేయటానికి కావలసిన&nbsp;<BR>ప్రక్రియ ఈ త్యాగంలో వుంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి అన్ని మతాలలోను త్యాగం ప్రశంసించబడింది. దేవతలకు మనం&nbsp;<BR>చేసే పూజా నైవేద్యాదులన్నీ అచ్చమైన త్యాగానికి మార్గదర్శకం మాత్రమే. ఈ&nbsp;<BR>అచ్చమైన త్యాగం శరీరంలో, ఆత్మ బుద్ధి ఇత్యాదుల త్యాగం. మిథ్యాత్మ త్యాగం;&nbsp;<BR>అప్పుడు మాత్రమే సత్యాత్మ జ్ఞానం మనకు కలుగుతుంది. జ్ఞాని శరీర రక్షణలో&nbsp;<BR>జాగరూకుడు కారాదు. దాన్ని రక్షించుకోవాలనే కోరికే వుండరాదు. అతడు ధైర్య-&nbsp;<BR>వంతుడై ఈ ప్రపంచం నశించినా లక్ష్య పెట్టకుండా, సత్యాన్ని కనుగొనడానికి&nbsp;<BR>ప్రయత్నించాలి.</FONT></p>
<p><FONT FACE="SHREE900, SHREE, sans-serif" SIZE="3">ఎండమావుల వెంటపడి తిరిగే వాళ్లు సత్యానికై పాటుపడలేరు. పిచ్చి&nbsp;<BR>ఊహలు కలవారు అందుకై శ్రమపడలేరు. ఈ సత్యాన్వేషణ, జీవితమంతా విని-&nbsp;<BR>యోగించి చేయవలసింది. ఒక్క జీవితం కాదు. నూరు జీవితాలు అందుకోసం&nbsp;<BR>వినియోగించాలి. కొద్దిమంది మాత్రమే, తమ హృదయంలోనే, పరమేశ్వర</FONT></p>
<hr class="puTa_virupu">
<table><tr><td><a class=puTa_lanke href=puTa1454.html>p1454</a></td><td>p1455</td><td><a class=puTa_lanke href=puTa1456.html>p1456</a></td></tr></table>
</div></body></html>
