<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa395.html>p395</a></td><td>p396</td><td><a class=puTa_lanke href=puTa397.html>p397</a></td></tr></table>

<p><FONT FACE="SHREE900, SHREE, sans-serif" SIZE="3">వాణ్ణి నేనే. ఒక శిరోజం రాలిపోతే మనం మరణించామని అనుకోం; ఒక శరీరం&nbsp;<BR>పతనమైతే అదొక శిరోజం రాలిపోవటం వంటిదే.</FONT></p>

<p><FONT FACE="SHREE900, SHREE, sans-serif" SIZE="3">జ్ఞానాతీతమే బ్రహ్మం, అది వాగాతీతం, భావనాతీతం, జ్ఞానాతీతం ...&nbsp;<BR>పశుత్వం (తమస్సు), మానవత్వం (రజస్సు), దివ్యత్వం (సత్త్వం) అనే&nbsp;<BR>మూడు అవస్థలున్నవి. మహోన్నతస్థితిని పొందినవారు కేవలం అస్తిత్వవంతులు.&nbsp;<BR>ఆ స్థితిలో కర్తవ్యం అంతరిస్తుంది; వారు కేవలం ప్రేమిస్తూ, సూదంటురాయి&nbsp;<BR>మాదిరి యితరులను ఆకర్షిస్తూంటారు. అదే స్వాతంత్య్రం. ఇక నువ్వు ధర్మ-&nbsp;<BR>కార్యాలను చేయవు, కాని నువ్వు చేసేదంతా ధర్మంగానే వుంటుంది. బ్రహ్మ&nbsp;<BR>విదుడు సమస్త దేవతలకంటె ఘనుడు. జీసస్‌ మోహాన్ని జయించి, ‘‘ఓ&nbsp;<BR>సైతానూ, నా నుంచి వెనక్కు ఒదుగు’’ అని వచించినప్పుడు దేవతలు ఆతణ్ణి&nbsp;<BR>పూజించవచ్చారు. బ్రహ్మజ్ఞునికి తోడ్పడ ఎవరూ సమర్థులు కారు; యావత్తు&nbsp;<BR>విశ్వం ఆతడిముందు మోకరిల్లుతుంది. ఆతడు ఆప్తకాముడు. ఆతడి ప్రభావం&nbsp;<BR>యితరులను పవిత్రులను చేస్తుంది. కాబట్టి నువ్వు పరముణ్ణి పొందగోరితే బ్రహ్మ-&nbsp;<BR>జ్ఞానిని ఉపాసించు. మనుష్యత్వం, ముముక్షుత్వం, మహాపురుషసంశ్రయం అనే&nbsp;<BR>దైవదత్తాలైన యీ మూడూ మనకు లభిస్తే ముక్తి మనకు తప్పదు, ముక్తి మనదే.</FONT></p>

<p><FONT FACE="SHREE900, SHREE, sans-serif" SIZE="3">శాశ్వతమైన శరీర వినాశమే నిర్వాణం. ఇది వ్యతిరిక్తపక్షం, ‘నేను యిది&nbsp;<BR>కాను, యిదీకాను, యిదీకాను’ అనేట్టిది. వేదాంతం ఒక అడుగు ముందుకుపోయి&nbsp;<BR>అన్వయ (పాజిటివ్‌) పక్షాన్ని - ముక్తిని స్థిరీకరిస్తుంది. ‘‘నేను అఖండ&nbsp;<BR>సత్తును, అఖండానందాన్ని, నేను అతణ్ణి (= బ్రహ్మాన్ని).’’ ఇదే వేదాంతం,&nbsp;<BR>సమగ్రమైన కామానులోని నడిరాయి.</FONT></p>
<p><FONT FACE="SHREE900, SHREE, sans-serif" SIZE="3">ఉత్తర బౌద్ధమతావలంబులలో అనేకులు మోక్షసిద్ధాంతాన్ని విశ్వసిస్తారు,&nbsp;<BR>వీరు నిజానికి వేదాంతులు. సింహళదేశ బౌద్ధులు మాత్రమే నిర్వాణమంటె&nbsp;<BR>నిర్ధూమధామం (అనిహిలేషన్‌)గా భావిస్తారు.</FONT></p>
<p><FONT FACE="SHREE900, SHREE, sans-serif" SIZE="3">విశ్వాసంగాని, అవిశ్వాసంగాని ‘నేను’ను నశింపచేయలేదు. విశ్వాసంతో&nbsp;<BR>వచ్చి, అవిశ్వాసంతో పోయేది కేవల భ్రాంతి. ఆత్మను ఏదీ స్పృశించలేదు. ‘‘నా&nbsp;<BR>ఆత్మకు నమస్కారం.’’ ‘‘ఆత్మజ్ఞానాన్ని పొంది నాకు నేనే నమస్కరించుకొం-&nbsp;<BR>టున్నాను; నేనే బ్రహ్మాన్ని.’’ శరీరం చీకటికొట్టు; మనం దాన్లో ప్రవేశించగానే&nbsp;<BR>అది తేజోమయమవుతోంది, సజీవమవుతోంది. జ్యోతిని ఏదీ బాధించలేదు;</FONT></p>
<p><FONT FACE="Times-Roman, Times, serif" SIZE="1">S25</FONT></p>
<hr class="puTa_virupu">
<table><tr><td><a class=puTa_lanke href=puTa395.html>p395</a></td><td>p396</td><td><a class=puTa_lanke href=puTa397.html>p397</a></td></tr></table>
</div></body></html>
