<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2744.html>p2744</a></td><td>p2745</td><td><a class=puTa_lanke href=puTa2746.html>p2746</a></td></tr></table>
<p><FONT FACE="SHREE900, SHREE, sans-serif" SIZE="3">సాంఖ్య దర్శనం</FONT></p>
<p><FONT FACE="TimesNewRoman, Times, serif" SIZE="2">3 0 9</FONT></p>
<p><FONT FACE="SHREE902, SHREE, sans-serif" SIZE="5">సాంఖ్య దర్శనం</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రకృతిని అవిభక్తమని సాంఖ్యులు వ్యవహరిస్తారు. అది దానిలోని పదార్థాల&nbsp;<BR>పరిపూర్ణ సమస్థితి అని వారు నిర్వచిస్తారు. పరిపూర్ణ సమస్థితిలో ఎలాంటి&nbsp;<BR>చలనంగాని లేకపోవటం సహజం. సృష్టికి పూర్వపు స్థితిలో, సంపూర్ణ సమత్వమే&nbsp;<BR>గాని ఎలాంటి చలనం లేనప్పుడు, ప్రకృతి అవినాశం. ఎందుకంటె మార్పో,&nbsp;<BR>అస్థిరతో వున్నప్పుడే విచ్ఛిన్న మవటమో మరణమో సంభవిస్తుంది. సాంఖ్యుల&nbsp;<BR>వాదం ప్రకారం అణురూపం ప్రథమదశ కాదు. అణుత్వదశ రెండవదో,&nbsp;<BR>మూడవదో ఐవుండవచ్చును. విశ్వం అణువులనుండి పుట్టలేదు. బీజభూతమైన&nbsp;<BR>ఆదిమ పదార్థం అణువులుగా మారి వుండొచ్చును; తరువాత స్థూలవస్తువులుగా&nbsp;<BR>మారివుండొచ్చును; సాగినంతవరకు ఆధునిక పరిశోధనలుకూడ అదే నిర్ణ-&nbsp;<BR>యాన్ని సూచిస్తున్నాయి. ఉదాహరణకు: ‘ఈథరు’ను గురించి ఆధునిక సిద్ధాం-&nbsp;<BR>తాన్ని తీసుకోండి. ‘ఈథరు’ అణువులవల్ల ఏర్పడినదంటారా, దానివల్ల ఏమీ&nbsp;<BR>పరిష్కారం కాదు. అంతకంటె స్పష్టంగా వివరించాలంటే - వాయువు అణువు-&nbsp;<BR>లతో ఏర్పడినదనండి. ఈథరు సర్వత్రా వుందని మనకు తెలుసు. అది ప్రతి-&nbsp;<BR>వస్తువు ద్వారా అంతటా వ్యాపించివుంది. వాయువులోని అణువులు ఈథరులో&nbsp;<BR>తేలియాడుతున్న వన్నమాట. ఈథరు అణువులతో ఏర్పడిన దనుకొంటె&nbsp;<BR>అందులోని ప్రతి రెండు అణువుల మధ్య స్థలం వుంటుంది. ఈ స్థలాన్ని నింపే-&nbsp;<BR>దేది? ఈ స్థలాల్లో యింతకంటె సూక్ష్మతరమైన మరొక ఈథరు వుందని&nbsp;<BR>భావిస్తే సూక్ష్మతరమైన ఆ ఈథరులోని అణువుల మధ్య నింపవలసిన స్థలాలుం-&nbsp;<BR>టాయి. ‘కార్యరహితకారణ’మని సాంఖ్యులు చెప్పే దీనికొక అంతులేదు. కాబట్టి&nbsp;<BR>అణుసిద్ధాంతమే చిట్టచివరి సిద్ధాంత మనటం పొసగదు. సాంఖ్యవాదం ప్రకారం&nbsp;<BR>ప్రకృతి సర్వ ఉపగతమైంది. సమస్త సృష్టికీ కారణాలు అఖండం, సర్వగతం ఐన&nbsp;<BR>ప్రకృతిలో వున్నాయి. కారణమంటే ఏమిటి? వ్యక్తస్థితికి సూక్ష్మదశే కారణం;&nbsp;<BR>వ్యక్తం కాబోయేదాని అవ్యక్తదశ అది. నాశనమంటే ఏమిటి? కారణరూపానికి&nbsp;<BR>మరలటం. మీ వద్ద ఒక మట్టిపాత్ర వుంటే, దాన్నొక దెబ్బకొడితే అది పగిలి-&nbsp;<BR>పోతుంది. అంటే కార్యాలు తమ ప్రకృతిలోకి అణగుతూన్న వన్నమాట. ఏ వస్తు-&nbsp;<BR>వులతో కుండ చెయ్యబడిందో ఆ వస్తువులు తమ ప్రకృతి స్థితికి మరులుతు-&nbsp;<BR>న్నాయి. నాశనం అనే మాటకు యీ అర్థానికి మించి - ‘శూన్యంగా మారిపో-&nbsp;<BR>వటం’ వంటి అర్థాన్ని చెబితే అది పొసగదనటం స్పష్టం. నాశన మనే మాటకు,</FONT></p>
<p><FONT FACE="TimesNewRoman, Times, serif" SIZE="2">3 0 9</FONT></p>
<hr class="puTa_virupu">
<table><tr><td><a class=puTa_lanke href=puTa2744.html>p2744</a></td><td>p2745</td><td><a class=puTa_lanke href=puTa2746.html>p2746</a></td></tr></table>
</div></body></html>
