<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2353.html>p2353</a></td><td>p2354</td><td><a class=puTa_lanke href=puTa2355.html>p2355</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - వేదాంతం</FONT></p>
<p><FONT FACE="TimesNewRoman, Times, serif" SIZE="2">3 0 5</FONT></p>
<p><FONT FACE="SHREE900, SHREE, sans-serif" SIZE="3">మొదటి ఆక్షేపణను తీసికోండి. ద్రవ్యం, గుణాలు వేరనికదా వారి వాదన? అవి&nbsp;<BR>అలా వేర్వేరు కావని అద్వైతి చెబుతాడు. ద్రవ్యానికి గుణాలకు మధ్య విభేదమేమీ&nbsp;<BR>లేదు. పురాతన సాదృశ్యం మీరెరుగుదురు కదా? తాడు కన్పించి, పామనే&nbsp;<BR>భ్రాంతిని కల్గించింది. పాము నీకు కనబడేంతవరకు ఆ తాడు నీకు కనబడటం-&nbsp;<BR>లేదు. ఆ తాడే అదృశ్యమైపోయింది. ఒక వస్తువును ద్రవ్యంగాను, గుణాలుగాను&nbsp;<BR>విభాగించడం, తత్త్వవేత్తల మెదళ్లలోని ఒకానొక ఆధ్యాత్మిక విషయమని చెప్ప-&nbsp;<BR>వచ్చు. ఎందుకంటే అవి య«థార్థంగా వెలుపల వుండేవి కావు. నీవు సాధారణ&nbsp;<BR>మానవుడవైతే గుణాలనే చూడగల్గుతావు. నీవు మహాయోగివైతే ద్రవ్యాన్ని చూడ-&nbsp;<BR>గల్గుతావు. అంతేకానీ, ద్రవ్యాన్ని గుణాలను రెంటిని ఒకేకాలంలో నీవెన్నడూ&nbsp;<BR>చూడజాలవు. కాబట్టి బౌద్ధులారా! ద్రవ్యములని, గుణాలనీ మీరు సాగించే&nbsp;<BR>పోరాటమంతా, పెద్ద పొరపాటు. యథార్థ విచారణకు అది నిలువజాలదు.&nbsp;<BR>ద్రవ్యం నిర్గుణమంటే, అది ఒక్కటిగా మాత్రమే వుండగలదు. నీవు ఆత్మనుండి&nbsp;<BR>గుణాలు వేరుచేసి ఈ గుణాలు నిజంగా మనస్సులో వుండేవనీ, అవి ఆత్మమీద&nbsp;<BR>ఆరోపణ చేయబడినవనీ చెబితే, ఇక రెండు ఆత్మలుండజాలవు. గుణాలు&nbsp;<BR>మాత్రమే ఒక ఆత్మను ఇంకొక ఆత్మనుండి వేరుచేయగల్గుతాయి. లేకపోతే ఒక&nbsp;<BR>ఆత్మ ఇంకొక ఆత్మకంటె వేరు, అని నీవు భేదాన్ని గుర్తించడమే ఎలా జరుగు-&nbsp;<BR>తుంది? ఏవో కొన్ని భిన్నలక్షణాలను, కొన్ని గుణాలనుబట్టే కదా, భిన్నత్వాన్ని&nbsp;<BR>గుర్తింపగలగడం? అలాకాక గుణాలే లేకపోతే, భిన్నత్వం ఎక్కడనుండి వస్తుంది?&nbsp;<BR>కాబట్టి రెండు ఆత్మలుండజాలవు. ఉండేది ఒక్కటే. ఇక మీ పరమాత్మ&nbsp;<BR>అనవసరం. ఈ ఆత్మే అది. ఆ ఒక్క ఆత్మయే పరమాత్మ అనబడుతోంది.&nbsp;<BR>ఆ ఒక్కటే జీవాత్మ అనీ పిలువబడుతోంది. ఇక సాంఖ్యులు మొదలైన ద్వైతు-&nbsp;<BR>లారా! మీరు ఆత్మ, ‘విభు’ అంటే సర్వవ్యాపి అంటారు కదా? అయితే రెండు&nbsp;<BR>అనంతవస్తువులు మీ కెక్కడినుండి వస్తాయి? అనంతమై వుండగలది ఒక్కటే&nbsp;<BR>కదా? ఇంక వేరే ఏముంది? ఈ ఒక్కటే. అఖండాత్మ అయి వుండగా, తక్కిం-&nbsp;<BR>దంతా దాని వ్యక్తరూపాలే కావాలి! అంతటితో, బౌద్ధమతస్థుడు ఆగిపోతున్నాడు.&nbsp;<BR>కానీ వాదన ఇక్కడ ఆగిపోవడం లేదు.</FONT></p>
<p><FONT FACE="SHREE900, SHREE, sans-serif" SIZE="3">అద్వైత సిద్ధాంతం పరిశోధనకు నిలువని కేవల దుర్బలవాదం కాదు.&nbsp;<BR>అద్వైతి ఇతరులను విమర్శించి నెట్టివేసి, తన వాదాన్ని పటిష్టం చేసికొంటాడు.&nbsp;<BR>కానీ, ఆక్షేపణలుచేస్తూ, ఆ ఆక్షేపణలతోను, గ్రంథసాక్ష్యాలతోను, అతడు ఆగి-&nbsp;<BR>పోడు. ఇదిగో ఇక్కడ నీవున్నావు. ఈ జగత్తును నిరంతర చలనంగల వస్తువుగా,&nbsp;<BR>నీవు చెబుతున్నావు. సృష్టిలో, అంటే ఖండదశలోని ప్రతిదీ చలిస్తున్నది. నీవు&nbsp;<BR>చలిస్తున్నావు. ఈ బల్ల చలిస్తోంది. అంతటా చలనం వుంది. ఇది సంసారం,</FONT></p>
<hr class="puTa_virupu">
<table><tr><td><a class=puTa_lanke href=puTa2353.html>p2353</a></td><td>p2354</td><td><a class=puTa_lanke href=puTa2355.html>p2355</a></td></tr></table>
</div></body></html>
