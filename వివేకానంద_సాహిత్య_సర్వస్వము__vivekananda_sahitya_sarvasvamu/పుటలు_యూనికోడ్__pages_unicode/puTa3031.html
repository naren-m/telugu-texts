<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3030.html>p3030</a></td><td>p3031</td><td><a class=puTa_lanke href=puTa3032.html>p3032</a></td></tr></table>

<p><FONT FACE="SHREE900, SHREE, sans-serif" SIZE="3">భూషణమైన ‘మేఘనాథవధ’ కావ్యాన్ని అపహాస్యం చేయటానికిగాను వికట&nbsp;<BR>కావ్యమైన చుచుంద్రీవధ (చిట్టెలుక వధ) కావ్యాన్ని వ్రాశారు. వారికి యిష్టం&nbsp;<BR>వచ్చిన వికటరచన చేయవచ్చు ఫరవాలేదు. కాని ‘మేఘనాథవధ’ కావ్యం&nbsp;<BR>ప్రఖ్యాతిలో హిమాలయాలలాగా యిప్పటికే అచంచలంగా నిలిచివుంది.&nbsp;<BR>తప్పులు వెదకటంతో తత్పరులైన రంధ్రాన్వేషకుల రచనలు, అభిప్రాయాలు&nbsp;<BR>అగాధంలో కొట్టుకుపోయినాయి. అటువంటి స్వతంత్ర ఛందస్సులో, తేజోవం-&nbsp;<BR>తమైన భాషలో రచించిన మైకేలుయొక్క మహాకావ్యాన్ని అసభ్యులైన ప్రజలెలా&nbsp;<BR>అర్థం చేసికోగలరు? నేటికాలంలో గిరీశబాబు నూతన ఛందస్సులో అద్భుత&nbsp;<BR>రచనలు చేస్తున్నాడు. వాటిని మీ విపరీత పండితులు తప్పులు పడుతున్నారు.&nbsp;<BR>కాని ‘జి.జి.’ వాటిని లక్ష్యపెడుతాడా? కాని భవిష్యత్తులో ఆ గ్రంథాలు ప్రజల&nbsp;<BR>ఆమోదాన్ని మెప్పును పొందుతాయి.</FONT></p>
<p><FONT FACE="SHREE900, SHREE, sans-serif" SIZE="3">మైకేలు విషయాన్ని గూర్చి ఆ విధంగా ప్రస్తావించి, స్వామీజీ అన్నారు.&nbsp;<BR>‘‘క్రింది అంతస్తుకుపోయి గ్రంథాలయంనుండి ‘మేఘనాథవధ’ కావ్యాన్ని&nbsp;<BR>తీసుకురా.’’ శిష్యుడు దాన్ని తేగానే స్వామీజీ ‘‘ఇప్పుడు చదువు. ఎలా చదవ-&nbsp;<BR>గలవో చూస్తాను.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు కొంతభాగాన్ని చదివాడు. ఆ చదవటం స్వామీజీకి నచ్చలేదు.&nbsp;<BR>వారే ఆ గ్రంథాన్ని తీసుకుని ఎలా చదవాలో చూపించి, అతణ్ణి చదవమన్నారు.&nbsp;<BR>తర్వాత అతణ్ణి అడిగారు: ‘‘ఇప్పు డీ కావ్యంలో ఏ ఘట్టం అత్యంత ఉత్తమంగా&nbsp;<BR>ఉన్నదో చెప్పగలవా?’’ శిష్యుడు జవాబు చెప్పలేకపోయాడు. అప్పుడు స్వామీజీ&nbsp;<BR>కావ్యంలో కీలకమైన ఘట్టాన్ని తీశారు. ‘‘యుద్ధంలో ఇంద్రజిత్తు వధింప&nbsp;<BR>బడ్డాడు. మండోదరి శోకపరవశురాలై రావణుని యుద్ధానికి పోవద్దని వారిస్తు-&nbsp;<BR>న్నది. కాని, రావణుడు బలాత్కారంగా పుత్రశోకాన్ని తన మనస్సులోనుండి&nbsp;<BR>లాగివేసి గొప్పవీరునివలె యుద్ధం చేయటానికి తీర్మానించుకున్నాడు. ఆలు&nbsp;<BR>బిడ్డలను పూర్తిగా విస్మరించి, క్రోధాన్ని ప్రతీకారాన్ని రూపెత్తినవాడై యుద్ధ&nbsp;<BR>రంగంలో దూకాడు. ఈ కావ్యంలో అతిచక్కగా ఊహించి చిత్రించిన ఘట్టం&nbsp;<BR>యిది. ఏది జరిగినా జరగనీ, ప్రపంచం ఉండనీ, లయమైపోనీ, నా ధర్మాన్ని&nbsp;<BR>విడనాడను. ఇవి ఆ మహావీరుని వీరోచిత వాక్యాలు. అటువంటి భావాలతో&nbsp;<BR>ప్రోత్సాహవంతుడై మైకేలు ఆ ఘట్టాన్ని రచించాడు.’’</FONT></p>
<p><FONT FACE="SHREE900, SHREE, sans-serif" SIZE="3">ఇలా చెబుతూ స్వామీజీ ఆ ఘట్టాన్ని తీసి రసం ఉట్టిపడేట్లుగా చదవటం&nbsp;<BR>ప్రారంభించారు.</FONT></p>
<hr class="puTa_virupu">
<table><tr><td><a class=puTa_lanke href=puTa3030.html>p3030</a></td><td>p3031</td><td><a class=puTa_lanke href=puTa3032.html>p3032</a></td></tr></table>
</div></body></html>
