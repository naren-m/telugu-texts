<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1714.html>p1714</a></td><td>p1715</td><td><a class=puTa_lanke href=puTa1716.html>p1716</a></td></tr></table>
<p><FONT FACE="SHREE900, SHREE, sans-serif" SIZE="3">110 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">తల్లి తన బిడ్డను - ఏ దుస్తులు ధరించినా, ఎలాటి మారువేషం వేసుకొన్నా గుర్తి-&nbsp;<BR>స్తుంది. ప్రతి దేశంలోను, ప్రతి యుగంలోను జీవించిన ఆధ్యాత్మిక ప్రతిభాసం-&nbsp;<BR>పన్నులైన స్త్రీ పురుషు లందరినీ గుర్తించండి. వారిలో వారికి వైరుధ్యం లేదు. నిజ-&nbsp;<BR>మైన మతం - దివ్యస్పర్శ, ఆత్మకు ఈశ్వర సందర్శనం ఎక్కడెక్కడుందో&nbsp;<BR>అందులో మనస్సు వికసించి, విస్తరించి సర్వత్రా జ్యోతిని దర్శింప చేస్తుంది.&nbsp;<BR>ఈ విషయంలో మహమ్మదీయులు ఎంతో అనాగరికులు, స్వమత దురభిమా-&nbsp;<BR>నపూరితులు. వారి నినాదం: ‘‘ఒక్క దేవుడే వున్నాడు. మహమ్మదు అతడు&nbsp;<BR>పంపిన ప్రవక్త.’’ ఇదొక్కటే నిజం; తద్భిన్నమైనదంతా చెడుమాత్రమేగాక తక్ష-&nbsp;<BR>ణమే నశింప తగింది కూడా. ఈ విధంగా నమ్మని ప్రతి పురుషుణ్ణీ, స్త్రీనీ తక్ష-&nbsp;<BR>ణమే చంపెయ్యవలసిందే. ఫలితంగా ఐదు వందల సంవత్సరాల కాలం పసిఫిక్‌&nbsp;<BR>మహాసముద్రంనుండి అట్లాంటిక్‌ మహాసముద్రం దాకా రక్తపుటేరులు ప్రవహిం-&nbsp;<BR>చాయి. అది మహమ్మదీయ మతం. ఐనా మహమ్మదీయుల్లో తత్త్వచింతనాపరు&nbsp;<BR>డెవరైనా వుంటే, అత డీ హింసాకాండను నివారించటానికి ప్రయత్నిస్తూనే&nbsp;<BR>వచ్చాడు. అలాటి ప్రయత్నాలలోనే అతడు దివ్యస్పర్శను పొంది కొంతసత్యాన్ని&nbsp;<BR>గుర్తించాడు. అతడు మతంతో చెరలాటమాడటంలేదు. ఎందుకంటె అతడు&nbsp;<BR>మానవుడుగా సత్యాన్ని సూటిగా పలుకుతున్నాడేగాని, తన పూర్వీకుల మతాన్ని&nbsp;<BR>గురించి ప్రసంగించలేదు.</FONT></p>
<p><FONT FACE="SHREE900, SHREE, sans-serif" SIZE="3">ఒకవైపు ఆధునిక క్రమపరిమాణ సిద్ధాంతంతోపాటు మరోవంక పూర్వా-&nbsp;<BR>చారానుకరణాభిలాష వుంది. మతాన్ని గురించిన పాత భావాలను మన్నించే&nbsp;<BR>ప్రవృత్తి ఒకటి మనలో వుంది. పొరపాట్లున్నా సరే మనం నూతన విషయాన్ని&nbsp;<BR>యోచిద్దాం. అదే మంచి పని. లక్ష్యసాధన కెందుకు ప్రయత్నించరాదు? తప్పులు&nbsp;<BR>చేసి సరిదిద్దుకోవటం వల్ల మనం వివేకవంతులమౌతాం. కాలం అనంతం. ఆ&nbsp;<BR>గోడను చూడండి. అదెన్నడైనా అసత్యమాడిందా? గోడ ఎప్పుడూ గోడే.&nbsp;<BR>మానవుడు అసత్యమాడతాడు కాని అతడు దేవుడుకూడా కాగలడు. ఏదో ఒకటి&nbsp;<BR>చెయ్యటమే మంచిది; అది తప్పని ఋజువయితే అవనీ; అది ఏమీ&nbsp;<BR>చెయ్యటంకంటె మేలే. ఎన్నడూ ఆవు అబద్ధం చెప్పదుకదా. ఐతేనేం?&nbsp;<BR>అదెప్పుడూ ఆవే. ఏదైనా చెయ్యండి! దేన్నైనా జిజ్ఞాసతో పరిశీలించండి; మీ&nbsp;<BR>ఆలోచన తప్పవనీయండి, ఒప్పే గానివ్వండి. కాని ఏదో యోచించండి. నా&nbsp;<BR>పూర్వీకులు యీ విధంగా ఆలోచించలేదు కాబట్టి నేను ఏమీ చెయ్యకుండా&nbsp;<BR>కూర్చొని క్రమంగా నా అనుభవించే శక్తిని, ధీశక్తిని క్షీణింపచేసుకొంటానా? ఇంత-&nbsp;<BR>కంటె చనిపోవటం మంచిది! సజీవమైన అభిప్రాయాలు, మతాన్ని గురించిన&nbsp;<BR>స్వంత విశ్వాసాలులేని జీవితం వ్యర్థం. నాస్తికులే కొంత మేలు. వారితరులతో ఏకీ-</FONT></p>
<hr class="puTa_virupu">
<table><tr><td><a class=puTa_lanke href=puTa1714.html>p1714</a></td><td>p1715</td><td><a class=puTa_lanke href=puTa1716.html>p1716</a></td></tr></table>
</div></body></html>
