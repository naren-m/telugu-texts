<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1868.html>p1868</a></td><td>p1869</td><td><a class=puTa_lanke href=puTa1870.html>p1870</a></td></tr></table>
<p><FONT FACE="SHREE900, SHREE, sans-serif" SIZE="3">264 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE902, SHREE, sans-serif" SIZE="4">నా ఐరోపా యాత్ర</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘ఓం నమో నారాయణాయ.’’</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> స్వామీ, - నమశ్శబ్దంతో రెండవ&nbsp;<BR>అచ్చును బిగ్గరగా హృషీకేశ పద్ధతిలో ఉచ్చరించు. వారం రోజులు మేం ఓడలో&nbsp;<BR>వున్నాం. ప్రతిరోజు యిక్కడ మా జీవన పద్ధతిని గురించి మీకు వ్రాద్దామను-&nbsp;<BR>కొంటాను. వ్రాత సామగ్రి కావలసినన్ని మీరు నా కిచ్చారు. కాని వంగదేశస్థుడికి&nbsp;<BR>సహజమైన సోమరితనం అడ్డొచ్చి నన్నేపనీ చెయ్యనివ్వదు. ఈ సోమరితనం&nbsp;<BR>మొదటి అడ్డంకి. ప్రతిరోజూ నేను దినచర్య వ్రాద్దామనుకొంటాను. కాని యీ&nbsp;<BR>రకాలైన వ్యవహారాల్లో పడి, అది వాయిదా పడుతూనే వుంది. రెండోది: నాకు&nbsp;<BR>తేదీలు గుర్తుండవు. అందుచేత మీరే యీ తేదీలు పూరించుకోవాలి. మరి మీరు&nbsp;<BR>కాస్త దూరంగా భావిస్తే హనుమంతునికి మాదిరే నాకూ చిత్తం ఈశ్వరాయత్తం&nbsp;<BR>కాబట్టి యీ తేదీలు మొదలైనవి గుర్తుంచుకోవటం కష్టమని అనుకోవచ్చును.&nbsp;<BR>కాని నిజానికిది నా సోమరితనం, తెలివితక్కువతనం తప్ప మరేంకాదు. ఆ&nbsp;<BR>హనుమంతుడు రామాధీనమైన మనస్కుడు. ఆయనకూ నాకూ పోలిక ఏమిటి?&nbsp;<BR>అతడొక గెంతుతో శత యోజన విస్తీర్ణమైన సముద్రాన్ని అవలీలగా లంఘించి-&nbsp;<BR>నవాడు. మేం ఒక కొయ్య ఓడలో దాటుతున్నాం. ఈ కొయ్య ఓడలో నిలబ-&nbsp;<BR>డాలన్నా మేం ఏదో ఒక స్తంభాన్ని పట్టుకొని నిలబడాలి. కాని అతనికంటె ఒక&nbsp;<BR>విషయంలో మనమే గొప్ప. ఆయన సముద్రాన్ని దాటాక రాక్షసులను చూశాడు.&nbsp;<BR>మేమో! వారితోనే కలిసి ప్రయాణం చేస్తున్నాం. భోజన సమయంలో వారుప-&nbsp;<BR>యోగించే వందలకొద్ది తళతళ మెరిసే శూలాల సంఘర్షణలు విని&nbsp;<BR>సోదరుడు తురీయానందుడు భయంతో నివ్వెరపోయేవాడు. ఏమో ఒకవేళ ఆ&nbsp;<BR>పక్కన కూర్చున్న చిర్రజుట్టు, పిల్లికళ్ల స్త్రీ పొరపాటుగా అతని పొట్టలోకి బాకు&nbsp;<BR>దింపుతుందేమో! అని అతడి భయం. అతడు కాస్త బలిసినవాడు కాబట్టి&nbsp;<BR>మరింత భయం. హనుమంతుడు సముద్రాన్ని దాటేటప్పుడు మన మాదిరి&nbsp;<BR>సముద్ర ప్రయాణం వల్ల దాపురించే వ్యాధితో బాధపడ్డాడా? పూర్వగ్రంథాలు&nbsp;<BR>యీ విషయాన్ని గురించి ఏమైనా చెప్పినయ్యా? మీరందరూ బాగా చదువు-&nbsp;<BR>కొన్నవారు. రామాయణం మొదలైన వాటిల్లో పండితులు. అందుచేత మీరు&nbsp;<BR>యీ సమస్యను పరిష్కరించగలరు. కాని అధునాతన పండితులుమాత్రం యీ&nbsp;<BR>విషయంగా మౌనం పాటిస్తారు. బహుశ హనుమంతుడికి ఆ వ్యాధి వచ్చి&nbsp;<BR>వుండదు. కాని ఆయన ఎవతో ఒక రాక్షసి చేతుల్లో చిక్కుకొన్నట్లున్నాడు.&nbsp;<BR>అందువల్ల ఒక సందేహం కలుగుతోంది. అదేమంటే ఒక్కొక్కప్పుడు ఓడ</FONT></p>
<hr class="puTa_virupu">
<table><tr><td><a class=puTa_lanke href=puTa1868.html>p1868</a></td><td>p1869</td><td><a class=puTa_lanke href=puTa1870.html>p1870</a></td></tr></table>
</div></body></html>
