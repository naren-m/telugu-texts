<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2339.html>p2339</a></td><td>p2340</td><td><a class=puTa_lanke href=puTa2341.html>p2341</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - వేదాంతం</FONT></p>
<BR>
<p><FONT FACE="TimesNewRoman, Times, serif" SIZE="2">2 9 1</FONT></p>
<p><FONT FACE="SHREE900, SHREE, sans-serif" SIZE="3">క్రమంగా ప్రాచీనమతాలు నిర్మించుకొనివున్న కోటలను ఒకదాని తర్వాత ఒకటిగా&nbsp;<BR>పడగొట్టి వేస్తోంది. దీన్నిచూచి, పాశ్చాత్యప్రజలు, ఎక్కడ నిలబడటమో తెలియ&nbsp;<BR>జాలకున్నారు. ఏలంటే ఆధునిక శరీరశాస్త్రం అడుగడుగునకు, మనస్సును&nbsp;<BR>మెదడుతో ఐక్యం చేస్తోంది. ఇదిచూచి వారు దిగులుపడిపోతున్నారు. కానీ&nbsp;<BR>భారతదేశంలో మనకు ఇది సదా తెలిసున్న విషయమే! హిందూబాలుడు మొట్ట-&nbsp;<BR>మొదటనే మనస్సనేది జడపదార్థమే అనీ, కానీ ఒకింత సూక్ష్మమైనదనీ నేర్చు-&nbsp;<BR>కొంటున్నాడు. ఈ శరీరం స్థూలమైంది. దీని వెనుక సూక్ష్మశరీరం అని మనం&nbsp;<BR>పేర్కొనేది వుంది. అదే మనస్సు. ఇదీ జడమైనదే కానీ అతిసూక్ష్మరూపంలో&nbsp;<BR>వుంటుంది. ఇది ఆత్మకాదు.</FONT></p>
<p><FONT FACE="SHREE900, SHREE, sans-serif" SIZE="3">ఈ పదాన్ని ఆంగ్లంలోకి భాషాంతరీకరణం చేయను. ఏలంటారా? ఈ&nbsp;<BR>భావం యూరప్‌లో లేదు. కాబట్టి దీని భాషాంతరీకరణం సాధ్యంకాదు. జర్మనీ&nbsp;<BR>దేశపు తత్త్వశాస్త్రజ్ఞులు ‘ఆత్మ’ అనే మాటకు ‘సెల్ఫ్‌’ అని భాషాంతరీకరణం&nbsp;<BR>చేశారు. దాన్ని సర్వత్ర, అందరు అంగీకరిస్తే తప్ప, ఉపయోగించటం సాధ్యం-&nbsp;<BR>కాదు. కాబట్టి దాన్ని ‘సెల్ఫె’ అనండి, లేక మరేపేరుతోనైనా పిలవండి. అది మన&nbsp;<BR>ఆత్మ. ఈ ఆత్మే ఆంతర్యంలోవుండే సత్యమైన వ్యక్తి. ఈ ఆత్మే జడమైన మన-&nbsp;<BR>స్సును తన పనిముట్టుగా ఉపయోగించుకొంటోంది. ఆధ్యాత్మిక తత్త్వ&nbsp;<BR>శాస్త్రంలో, మనోవిద్యలో ఈ మనస్సుకు అంతఃకరణమని పేరు. ఈ మనస్సు&nbsp;<BR>కొన్ని అంతరింద్రియాల సాహాయ్యంతో, మన శరీరంలో దృశ్యాలై కనిపించే&nbsp;<BR>అంగాలను ఉపయోగిస్తున్నది. ఈ మనస్సు స్వరూపం ఎలాంటిది? పాశ్చాత్య&nbsp;<BR>తత్త్వవేత్తలు నిజంగా చూసే ఇంద్రియాలు, ఈ కన్నులు కావనీ, వాటి వెనుక&nbsp;<BR>వేరుగా, సూక్ష్మ ఇంద్రియాలు వుంటాయనీ, ఇటీవల కనుగొన్నారు. ఈ అంత-&nbsp;<BR>రింద్రియాలు నాశనమైనప్పుడు మానవునికి ఇంద్రునిలాగా వేయికళ్లున్నా బాహ్య-&nbsp;<BR>దృష్టిమాత్రం, అతనికి లభించదు. ఔను, దృష్టి అంటే బాహ్యంలో కనిపించే&nbsp;<BR>ఈ దృశ్యం కాదనే ఊహతో, మన తత్త్వశాస్త్రం ప్రారంభమవుతోంది. సత్యమైన&nbsp;<BR>దృష్టి, అంతరింద్రియాలకు సంబంధించింది. ఆ కేంద్రాలు మెదడులోపల&nbsp;<BR>వున్నాయి. మీరు వాటి కేమి పేర్లనైనా పెట్టండి. కాని, ఈ కనపడే కళ్లు, చెవులు,&nbsp;<BR>ముక్కు మొదలైనవి నిజమైన ఇంద్రియాలు కావు. ఇంకా ఈ ఇంద్రియాలు,&nbsp;<BR>మనస్సు, బుద్ధి, చిత్తం, అహంకారం, మొదలైనవి కలిసి మొత్తంమీద (ఆంగ్లభా-&nbsp;<BR>షలో) ‘‘మైండ్‌’’ అని పేర్కొనబడుతున్నాయి. ఆధునిక శరీరశాస్త్రజ్ఞుడు, ఈ&nbsp;<BR>మెదడే మనస్సనీ, ఇన్ని ఇంద్రియాలు కలిసి మెదడు ఏర్పడుతోందని చెబుతాడు.&nbsp;<BR>అది విని భయపడనక్కర్లేదు. మన కా విషయం ఎప్పుడూ తెలిసిన సంగతే అని</FONT></p>
<hr class="puTa_virupu">
<table><tr><td><a class=puTa_lanke href=puTa2339.html>p2339</a></td><td>p2340</td><td><a class=puTa_lanke href=puTa2341.html>p2341</a></td></tr></table>
</div></body></html>
