<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa470.html>p470</a></td><td>p471</td><td><a class=puTa_lanke href=puTa472.html>p472</a></td></tr></table>

<p><FONT FACE="TimesNewRoman, Times, serif" SIZE="2">5 6</FONT></p>
<p><FONT FACE="SHREE900, SHREE, sans-serif" SIZE="3">కోసం నువ్వు చేయటంలేదని గ్రహించు. నీ కోసం నువ్వు ఏ కర్మను చేసినా అది&nbsp;<BR>తన ఫలితాన్ని నీ కంటగడుతుంది. అది సత్కర్మమైతే సత్ఫలితాన్ని&nbsp;<BR>నువ్వు అనుభవించి తీరాలి, దుష్కర్మమైతే దుష్ఫలితాన్ని నువ్వు అనుభవించి&nbsp;<BR>తీరాలి; ఏ పనిగాని నీ కోసం చెయ్యబడనప్పుడు దాని ఫలితం నీకు చెందదు.&nbsp;<BR>ఈ ఆశయం కలిగి భావస్ఫోరకమైన వాక్యం మా శాస్త్రగ్రంథాలలో కానవస్తుంది.&nbsp;<BR>లోకాన్నంతటిని చంపినా, (తానే చంపబడ్డా) తను చేసింది తనకోసం కాదని&nbsp;<BR>గట్టిగా తెలిసినవాడు చంపినవాడూ కాడు, చంపబడ్డవాడు కాడు. కాబట్టి కర్మ-&nbsp;<BR>యోగం ఇలా బోధిస్తుంది: ‘లోకాన్ని విడువవద్దు. లోకంలో వర్తిస్తూ దాని ప్రభా-&nbsp;<BR>వాలను సాధ్యమైనంతవరకు జీర్ణించుకో. నీ భోగానుభవానికే అయినప్పుడు కర్మ&nbsp;<BR>చెయ్యనే చెయ్యవద్దు.’ భోగానుభవం లక్ష్యంగా వుండకూడదు. మొట్ట&nbsp;<BR>మొదట అహంకారాన్ని చంపుకొని, సమస్తలోకమూ నువ్వే అని భావించు.&nbsp;<BR>ప్రాచీన క్రైస్తవులు అన్నట్లు ‘పాతమానవుడు చనిపోవాలి’. నా భోగానుభవం&nbsp;<BR>కోసమే యీ సమస్త విశ్వం ఏర్పడిందనే మమకారాశయమే యీ పాతమాన-&nbsp;<BR>వుడు. అవివేకులైన తల్లిదండ్రులు తమ పిల్లలను యిలా ప్రార్థించమని బోధిస్తారు:&nbsp;<BR>‘‘ప్రభూ! నా కోసం నువ్వు యీ సూర్యుణ్ణి సృష్టించావు. ఈ చంద్రుణ్ణి నా&nbsp;<BR>కోసం సృష్టించావు...’’ ఈ పసిబిడ్డలకోసం అన్నిటిని సృష్టించడంకంటె&nbsp;<BR>భగవంతుడికి వేరే పనిలేదు కాబోలు! ఇలాటి అర్థరహిత ప్రలాపాలను మీ పిల్లలకు&nbsp;<BR>ఎప్పుడూ బోధించవద్దు. ఇంకొక రకమైన అవివేకులున్నారు. చంపి తినడానికే&nbsp;<BR>జంతువులన్నీ మనకోసమే సృష్టించబడ్డాయని, యీ ప్రపంచమంతా మన భోగం&nbsp;<BR>కోసమే సృష్టించబడిందని వాళ్లు మనకు బోధిస్తారు. ఇదంతా అవివేకం. తన&nbsp;<BR>కోసమే మానవుడు సృష్టించబడ్డాడని పెద్దపులీ ఇలా ప్రార్థించవచ్చును. ‘‘ప్రభూ!&nbsp;<BR>నాకు ఆహారంగా వచ్చి తమ్ముతాము నాకు సమర్పించుకోని యీ మనుష్యులు&nbsp;<BR>ఎంత దుర్మార్గులు! వీళ్లు నీ శాసనాన్ని ధిక్కరిస్తున్నారు.’’ లోకం మనకోసం&nbsp;<BR>సృష్టించబడితే మనమూ లోకం కోసమే సృష్టించబడ్డాం. మన భోగానికై యీ&nbsp;<BR>లోకం సృష్టింపబడినదని అనుకోవటం మనలను అణచిపెట్టే పరమదుష్టాభి-&nbsp;<BR>ప్రాయం. లోకం వుండేది మనకోసం కాదు; ప్రతి సంవత్సరం కోట్లమంది&nbsp;<BR>జనులు ఇక్కడ నుండి గతిస్తున్నారు. ఇది లోకుల అనుభవానికి స్ఫురించటం&nbsp;<BR>లేదు; గతించిన వారి స్థానాన్ని కోట్లమంది ఇతరులు భర్తీ చేస్తున్నారు. లోకం&nbsp;<BR>ఎంతగా మనకోసం ఏర్పడివుందో మనమూ అంతగా లోకంకోసం ఏర్పడి-&nbsp;<BR>వున్నాం.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి సక్రమంగా కర్మను నిర్వర్తించడానికి నువ్వు ముందుగా కోర్కెను&nbsp;<BR>విడిచిపెట్టాలి. తరువాత సంసార కల్లోలంలో కలవక కేవలం సాక్షివై కర్మను</FONT></p>
<hr class="puTa_virupu">
<table><tr><td><a class=puTa_lanke href=puTa470.html>p470</a></td><td>p471</td><td><a class=puTa_lanke href=puTa472.html>p472</a></td></tr></table>
</div></body></html>
