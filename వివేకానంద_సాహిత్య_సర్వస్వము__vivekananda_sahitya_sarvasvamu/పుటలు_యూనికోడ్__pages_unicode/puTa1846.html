<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1845.html>p1845</a></td><td>p1846</td><td><a class=puTa_lanke href=puTa1847.html>p1847</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">241</FONT></p>
<p><FONT FACE="SHREE900, SHREE, sans-serif" SIZE="3">విదేశీయ ధనికుడి మాదిరి అతడూ యితరుల పరామర్శలను లక్ష్యపెట్టడు.&nbsp;<BR>మొత్తంమీద యూరప్‌ పురుషుల్లో అధికభాగం కొంచెంపాటి నీతిభ్రంశాన్ని&nbsp;<BR>అంతతప్పుగా ఎంచరు. పాశ్చాత్య ఖండాల్లో అవివాహిత పురుషుల విషయం-&nbsp;<BR>కూడా యింతే. తరుణ వయస్కులైన విద్యార్థుల తల్లిదండ్రులు ఆ యువకులు&nbsp;<BR>స్త్రీలతో మెలగటానికి సిగ్గుపడటం కొంత లోపంగానే గణిస్తారు. అందువల్ల వారికి&nbsp;<BR>ఆడంగితనం అబ్బుతుందని వారి భయం. పాశ్చాత్యదేశాల్లో మనుషులకు&nbsp;<BR>ముఖ్యంగా వుండాల్సిన సుగుణాల్లో శ్రేష్ఠతమమైంది - ధైర్యం. వారి వర్ట్యూ (సుశీ-&nbsp;<BR>లత) అనే మాట, మన ‘వీరత్వ’ మనే మాట ఒక్కటే (అభిన్నాలు). వర్ట్యూ&nbsp;<BR>శబ్దపు వ్యుత్పత్యర్థాన్ని చూసి, వారు మానవుడిలో దేన్ని యోగ్యగుణంగా ఎంచు-&nbsp;<BR>తారో చూడండి. వారు స్త్రీలకు సౌశీల్యమే (ప్రాతివ్రత్యమే) ముఖ్యమత&nbsp;<BR>ధర్మంగా భావిస్తారనటానికి సంశయంలేదు. ఒక పురుషుడు అనేకమంది&nbsp;<BR>భార్యలను వివాహం చేసుకోవటం, ఒక స్త్రీ ఏకకాలంలో అనేకమంది భర్తలను&nbsp;<BR>కలిగివుండటమంత సాంఘిక హానికరం కాదు - యీ రెండో దానివల్ల జాతి&nbsp;<BR>క్రమంగా క్షీణిస్తుంది. కాబట్టి స్త్రీల సౌఖ్యానికి హానిరాకుండేట్లు అన్ని దేశాల్లోను&nbsp;<BR>ఎంతో జాగ్రత్త వహిస్తుంటారు. స్త్రీల సౌశీల్య సంరక్షణ విషయంలో ప్రతి&nbsp;<BR>సమాజం చేసే ప్రయత్నాలకు మూలమై ప్రకృతి సంకల్పం కనిపిస్తోంది. జన&nbsp;<BR>సంఖ్యను అభివృద్ధి పరచటం ప్రకృతికి సహజం. ఆ సహజ స్థితికి స్త్రీజన సౌశీల్యం&nbsp;<BR>సహాయకారి. కాబట్టి పురుషుల శీలనైర్మల్య విషయంలోకంటె స్త్రీల శీలనైర్మల్య&nbsp;<BR>విషయంలోనే ఎక్కువ ఆతురత చూపటంలో ప్రతి సమాజం ప్రకృతి సంక-&nbsp;<BR>ల్పాన్నే నెరవేరుస్తోంది.</FONT></p>
<p><FONT FACE="SHREE900, SHREE, sans-serif" SIZE="3">ప్రతి జాతి జీవితానికి ఒక నైతికలక్ష్యం వుందని, ఆ జాతి ఆచారాలు,&nbsp;<BR>ప్రవర్తనలు, ఆ లక్ష్యాన్నిబట్టే విచారించి వాటి మంచిచెడ్డలు నిర్ణయించవలసి&nbsp;<BR>వుంటుందని, మీ మనస్సుల కెక్కించటం కోసమే యీ విషయాలను గురించి&nbsp;<BR>ప్రసంగించాను. పాశ్చాత్యులను మనం వారి కళ్లతోనే చూడాలి; వారిని మన కళ్లతో&nbsp;<BR>చూడటం, మనలను వాళ్లు తమ కళ్లతో చూడటం - రెండూ తప్పే. వారి జీవిత&nbsp;<BR>లక్ష్యం, మన జీవిత లక్ష్యం ప్రత్యక్ష విరుద్ధాలు. సంస్కృతంలో విద్యార్థి పేరైన&nbsp;<BR>‘బ్రహ్మచారి’ శబ్దం ‘కామజిత్‌’</FONT><FONT FACE="SHREE900, SHREE, sans-serif" SIZE="2"><sup>18</sup></FONT><FONT FACE="SHREE900, SHREE, sans-serif" SIZE="3"> అనే సంస్కృత పదానికి పర్యాయపదం. మన&nbsp;<BR>జీవిత పరమార్థం మోక్షం; అది బ్రహ్మచర్యం (లేక, పరిపూర్ణ కామ నిగ్రహం)&nbsp;<BR>లేకుండా ఎలా సాధించవచ్చును? కాబట్టి అది విద్యార్థి దశలోని మన బాలురకు,&nbsp;<BR>యువకులకు అవశ్యానుసరణీయంగా విధించబడింది. పాశ్చాత్య జీవిత లక్ష్యం&nbsp;<BR>భోగం, సుఖానుభూతి; కాబట్టి మనకు మాదిరి వారికి కఠోర బ్రహ్మచర్యం&nbsp;<BR>పాటించటం అంత ముఖ్యంకాదు.</FONT></p>
<hr class="puTa_virupu">
<table><tr><td><a class=puTa_lanke href=puTa1845.html>p1845</a></td><td>p1846</td><td><a class=puTa_lanke href=puTa1847.html>p1847</a></td></tr></table>
</div></body></html>
