<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2599.html>p2599</a></td><td>p2600</td><td><a class=puTa_lanke href=puTa2601.html>p2601</a></td></tr></table>

<p><FONT FACE="SHREE900, SHREE, sans-serif" SIZE="3">భారతదేశంలో తల్లి అంటే అలాటిది. కుమార్తె వివాహం చేసుకొని భర్త&nbsp;<BR>యింటి కెళ్లినట్లు కోడలు యింటికొచ్చి కుమార్తె స్థానాన్ని పొందుతుంది.&nbsp;<BR>కోడలుకూడ యింట్లోని యితరుల మాదిరే అత్తగారి పాలనకు లోబడి వుండ-&nbsp;<BR>వలసిందే. ఆమె మహారాణి. నేను సన్న్యాసిని, నేను వివాహం చేసుకోలేదు. నేనే&nbsp;<BR>పెళ్లాడానని అనుకోండి. నా భార్య నా తల్లికి అవిధేయురాలుగా వుండాలని సాహ-&nbsp;<BR>సిస్తే నేను క్షమించను. ఎందుకు క్షమించను? మా అమ్మను నేను పూజిస్తున్నాను&nbsp;<BR>గదా, యిక కోడలు ఎందుకు పూజించకూడదు? నాకు పూజ్యులైన వారు నా&nbsp;<BR>భార్యకు పూజ్యులు కాకపోవటం ఎలా? నా తలమీద ఎక్కి కూర్చుని మా&nbsp;<BR>అమ్మను లోకువ చెయ్యటానికి ఆమె ఎవరు? కోడలు తన మహిళాత్వం&nbsp;<BR>పరిపూర్తి నొందేవరకు వేచివుండాలి. మహిళాధర్మానికి స్త్రీలోని స్త్రీత్వానికి పరి-&nbsp;<BR>పూర్ణతను ఒసగేది మాతృపదవి. కాబట్టి తానూ ఒక తల్లి అయ్యేవరకు ఆమె&nbsp;<BR>వేచివుండాలి. తల్లి అయ్యాక ఆమెకూ అలాటి హక్కే కలుగుతుంది. కాబట్టి&nbsp;<BR>భారతీయుల దృష్టిలో తల్లి అవటమే స్త్రీకి గొప్ప లక్ష్యం. ఎంత భేదం! ఎంత&nbsp;<BR>భేదం!! చూశారా? నేను జన్మించాలని మా తల్లిదండ్రులు ఎన్నో సంవత్సరాలు&nbsp;<BR>వ్రతాలుచేసి ప్రార్థనలు సలిపారు. ప్రతిబిడ్డ పుట్టటానికి ముందు తల్లిదండ్రులు&nbsp;<BR>అలా ప్రార్థిస్తారు. మహాస్మృతికర్త ఐన మనువు ‘‘దైవప్రార్థనకు ఫలితంగా పుట్టిన&nbsp;<BR>వాడే ఆర్యుడు’’ అని ఆర్య శబ్దాన్ని నిర్వచించాడు. ప్రార్థనా ఫలితంగాకాక,&nbsp;<BR>పశుత్వంనుండి పుట్టినట్టివాని పుత్రత్త్వం న్యాయసమ్మతంకాదు అని ఆ గొప్ప&nbsp;<BR>స్మృతికారుని మతం. సంతతిని కోరుతూ తల్లిదండ్రులు తప్పక ప్రార్థించాలి.&nbsp;<BR>‘‘ఎందుకు యీ పాడు సంతానం’’ అని తిట్లు తింటూ, తమ పుట్టుకలను&nbsp;<BR>మనం అరికట్టలేనంత మాత్రంచేతనే పుడుతూ, లోకంలోకి వచ్చే సంతతి వలన&nbsp;<BR>మనం కోరదగ్గ ప్రయోజనం ఏమిటి? అమెరికాలోని తల్లులారా, ఒక్క&nbsp;<BR>విషయాన్ని యోచించండి. మీ హృదయాంతరంలో యోచించండి. మహిళ-&nbsp;<BR>లుగా వుండటానికి మీరు సంసిద్ధులై వున్నారా? జాతి, దేశం, వీటినిబట్టి వచ్చే&nbsp;<BR>గర్వం అవి కాదు ముఖ్యం. ఈ క్షణభంగుర జీవితంలో యీ దుఃఖమయ&nbsp;<BR>ప్రపంచంలో గర్వించే సాహసం ఎవరికి వుంటుంది? భగవంతుడి అపారశక్తి&nbsp;<BR>ముందు మన మెంత? మరి యీ రాత్రి నేను మిమ్మల్ని అడిగే ప్రశ్నలు యివి:&nbsp;<BR>పుట్టబోయే బిడ్డలకై మీరు దైవప్రార్థన చేస్తారా? మాతృత్వం కలిగితే మీరు ధన్యు-&nbsp;<BR>లవుతారా? అవరా? మాతృస్థానంవల్ల పవిత్రత కలుగుతుందని మీరు భావిస్తారా?&nbsp;<BR>భావించరా? మిమ్మల్ని మీరే ప్రశ్నించుకోండి. ‘దైవప్రార్థన చెయ్యం’, ‘ధన్యతను&nbsp;<BR>పొందం’, ‘పవిత్రత కలుగుతుందని తలంపం’ అని అంటే మీ వివాహం</FONT></p>
<hr class="puTa_virupu">
<table><tr><td><a class=puTa_lanke href=puTa2599.html>p2599</a></td><td>p2600</td><td><a class=puTa_lanke href=puTa2601.html>p2601</a></td></tr></table>
</div></body></html>
