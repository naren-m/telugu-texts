<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3453.html>p3453</a></td><td>p3454</td><td><a class=puTa_lanke href=puTa3455.html>p3455</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>Ȉ </FONT></p>
<p><FONT FACE="SHREE900, SHREE, sans-serif" SIZE="3">విషయసుఖాలను కొంతకాలం విడనాడి, మీ తల్లిదండ్రులవద్ద నివసించు. ఇది&nbsp;<BR>‘కుటీచక’ అవస్థ. జగత్కల్యాణానికై నువ్వు చేయనెంచిన మహాత్యాగానికి నీ&nbsp;<BR>భార్యను సమ్మతింపచేయటానికై ప్రయత్నించు. దృఢవిశ్వాసం, సర్వాన్ని జయిం-&nbsp;<BR>చగల ప్రేమ, అఖండమైన పవిత్రత వుంటే, అచిరకాలంలోనే మీకు విజయం కలు-&nbsp;<BR>గుననటంలో నా కేమాత్రం సందేహంలేదు. శ్రీరామకృష్ణుని బోధలను వ్యాప్తిచే-&nbsp;<BR>యటానికి నీ మనశ్శరీరాలను ధారపొయ్యి. కర్మమేకదా ప్రథమావస్థ. శ్రద్ధతో&nbsp;<BR>సంస్కృతాధ్యయనాన్ని గావిస్తూ భక్తిసాధనలనుకూడ అవలంబించు. మానవజా-&nbsp;<BR>తికి బోధించటానికి నువ్వొక గొప్ప ఆచార్యుడవు కావలసి వుంది. ‘తన్ను చంపు-&nbsp;<BR>కోటానికి ఒక చిన్నకత్తి చాలు, కాని ఇతరులను వధించటానికి కత్తులు కఠారులు&nbsp;<BR>అవసరం’ అని నా గురుదేవుడు చెప్పేవాడు. నువ్వు ఎప్పుడు సంసారాన్ని&nbsp;<BR>త్యజించి, ఆ మహనీయుని పావన నామాన్ని లోకానికి బోధించటానికి బయ-&nbsp;<BR>లుదేరతావో, అప్పుడు నీకు అవగతమౌతుంది. నీ నిశ్చయం పావన&nbsp;<BR>మైంది, యోగ్యమైంది. భగవదనుగ్రహాన అది నీకు సిద్ధించుగాక. కాని త్వరపడి&nbsp;<BR>ఏపనీ చేయవద్దు. కర్మయోగ, భక్తియోగాల నవలంబించి మొట్టమొదట నువ్వు&nbsp;<BR>పవిత్రడవవ్వు. భారతదేశం ఎంతోకాలం బాధలకు లోనయింది. సనాతన ధర్మం&nbsp;<BR>ఎంతోకాలం కష్టాలపాలయింది. కాని భగవంతుడు దయామయుడు. తన బిడ్డ-&nbsp;<BR>లను ఉద్ధరించటానికి ఆయన మరోసారి అవతరించాడు. బాగు పడటానికై&nbsp;<BR>అనాథలకు మరొక అవకాశం దక్కింది. శ్రీరామకృష్ణుని పాదాక్రాంతమైతేగాని&nbsp;<BR>భారతదేశం ఉద్ధరింపబడదు. ఆయన జీవిత సందేశాలు దేశ దేశాంతరాలలో&nbsp;<BR>వ్యాప్తిగాంచాలి. హైందవ సంఘంలోని నరనరాలలోకి అవి పాకిపోవాలి. దీన్ని&nbsp;<BR>సాధించగలవా రెవరు? శ్రీరామకృష్ణ ధ్వజాన్ని చేబూని, లోకవిముక్తికై ముందుకు&nbsp;<BR>ఉరికేవా రెవ్వరు? పేరుప్రతిష్ఠలను, భోగభాగ్యాలను తుదకు ఐహిక ఆముష్మిక&nbsp;<BR>భోగాలనుసైతం త్యజించి, దేశానికి దాపురించిన ఈ అధోగతిని అడ్డగించే&nbsp;<BR>వా రెవరు? ఏ కొద్దిమంది యువకులో ఆత్మార్పణగావించి, ఈ గండిలోకి&nbsp;<BR>దూకారు. కాని వాళ్లను వేళ్లమీద లెక్కించాలి. అలాంటివారు మనకు వేలమంది&nbsp;<BR>అవసరం. వారు వచ్చే తీరుతారు. అలాటివారిలో నువ్వూ ఒకడవు కావాలని అభి-&nbsp;<BR>ప్రాయం భగవంతుడు నీకు కలిగించినందుకు నేను ఆనందిస్తున్నాను. భగవంతుని&nbsp;<BR>అనుగ్రహం ఎవరిమీద ప్రసరిస్తుందో వారు నిజంగా ధన్యాత్ములు. నీ నిర్ణయం&nbsp;<BR>శ్లాఘనీయం. నీ ఆశయాలు ఉదాత్తాలు. అంధకారంలో మునిగి&nbsp;<BR>పోయిన కోట్లమందికి భగవజ్జ్యోతిని కొనిరావటానికై నువ్వు తలపోసిన ఆశయం,&nbsp;<BR>మహనీయం. కాని నాయనా! లోపం యిక్కడుంది. ఆత్రంతో ఏపనీ చెయ్య-&nbsp;<BR>రాదు. జయం సాధించటానికి పవిత్రత, ఓర్పు, పట్టుదల అనే మూడూ,</FONT></p>
<hr class="puTa_virupu">
<table><tr><td><a class=puTa_lanke href=puTa3453.html>p3453</a></td><td>p3454</td><td><a class=puTa_lanke href=puTa3455.html>p3455</a></td></tr></table>
</div></body></html>
