<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1274.html>p1274</a></td><td>p1275</td><td><a class=puTa_lanke href=puTa1276.html>p1276</a></td></tr></table>
<p><FONT FACE="SHREE900, SHREE, sans-serif" SIZE="3">46 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">సర్వదా మారుతున్నాయి. సర్వదా విశాలము లవుతున్నాయి. ఇంద్రియ&nbsp;<BR>గోచరములైన మానవ స్వరూపాల కన్నిటికి, మూలమైన పారమార్థిక మానవుడు&nbsp;<BR>అచలుడు, అవికారుడు, పరిశుద్ధుడు, నిత్యపరిపూర్ణుడు అని మున్ముందు&nbsp;<BR>తెలుసుకోగలరు. అట్లే భగవంతుని గూర్చి మనకుగల తలంపుకూడ, మనం&nbsp;<BR>సృష్టించుకొన్నదే. మన భగవంతుడు, ఆ భావానికి మూర్తీభావమే. ఆ భావానికి,&nbsp;<BR>ఆధారభూతుడైన పారమార్థిక భగవంతుడు, నిత్యశుద్ధుడు, నిర్వికారుడు. కాని&nbsp;<BR>ప్రత్యక్ష భగవంతుడెప్పుడూ మారుతూ వెనుకవుండే సత్యాన్ని (పారమార్థిక&nbsp;<BR>భగవంతుని) క్రమాధికంగా వెలిపరచుతూంటాడు. సత్యాన్ని ఎక్కువ ప్రకటిస్తే&nbsp;<BR>‘‘పురోగతి’’ (ప్రొగ్రెషన్‌) అనీ, ఎక్కువ మరగుపరచడాన్ని ‘‘తిరోగతి’’&nbsp;<BR>(రిట్రాగ్రేషన్‌) అనీ అంటారు. అంటే మనం పెరిగేకొద్దీ దేవతలూ పెరుగు&nbsp;<BR>తుంటారు. సామాన్య దృక్పథంనుండి మాట్లాడితే, - మనం పరిణామం చెందే-&nbsp;<BR>కొద్దీ, మన యథార్థత ఎట్లు బయటపడుతూంటుందో, అట్లే దేవతలు&nbsp;<BR>పరిణామం చెందేకొద్దీ, వారి యథార్థతకూడ బయటపడుతూ ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">మనం ఇప్పుడు మాయావాదాన్ని గ్రహింపగలుగుతాం. లోకంలో ఉండే&nbsp;<BR>సర్వమతాలను విచారించే వారికి స్ఫురించే ప్రశ్న యిది. లోకంలో సామరస్యం&nbsp;<BR>లేకపోవడానికి కారణమేమి? ఈ దుఃస్థితి ఎట్లేర్పడింది? మతభావోత్పత్తి అయిన&nbsp;<BR>ప్రాచీనకాలంలో, ఈ సమస్యలు లేవు. ఆదిమకాల మానవుడికి లోకంలో&nbsp;<BR>అసంబద్ధత ఏదీ కన్పించలేదు. తన చుట్టుపట్ల వున్న స్థితిగతులు అతనికి&nbsp;<BR>ప్రతికూలం కావు. అభిప్రాయభేద బాధలేదు. మంచిచెడ్డలు వేర్వేరు అనికూడ&nbsp;<BR>తోచలేదు. కాని అతని హృదయంలో ఒకప్పుడు సమ్మతికి సూచన, ఒకప్పుడు&nbsp;<BR>అసమ్మతికి సూచన స్ఫురిస్తూ ఉండింది. అతడు తాత్కాలిక హృదయప్రేరణ-&nbsp;<BR>లను అనుసరించి ప్రవర్తించేవాడు. ఎప్పటికెలా తోచితే అలా ప్రవర్తించాడు. దేహ-&nbsp;<BR>శక్తిని వినియోగించి తోచిన పనిని చేశాడు. కార్యాకార్య విచారణ లేదు. హృదయ&nbsp;<BR>ప్రేరణలను నిరోధించే ప్రయత్నమే లేదు. ఆదిమకాల దేవతలూ అటువంటి-&nbsp;<BR>వారే. వారి ప్రవర్తనలకూ, తాత్కాలిక హృదయప్రేరణలే కారణం. ఇంద్రుడు&nbsp;<BR>వచ్చి రాక్షసబలాన్ని ఛిన్నాభిన్నం చేస్తాడు. జిహోవాకు ఒకనిపట్ల అనుగ్రహం.&nbsp;<BR>మరొకనిపట్ల ఆగ్రహం. అందుకు కారణం ఎవ్వరికీ తెలీదు. ఎవ్వరూ ఆలోచిం-&nbsp;<BR>చరు. విమర్శించే ఆచారమే అప్పటికి ప్రారంభం కాలేదు. అతడేమి చేసినా అది&nbsp;<BR>సరే. మంచిచెడ్డలు అనుభవమే లేదు. మనకిప్పుడు దుష్కార్యాలుగా కనబడే వానిని&nbsp;<BR>దేవతలెన్నో చేశారు. ఇంద్రాదు లెన్నోసార్లు ఘోరములైన దుష్కార్యాలు చేశారు.&nbsp;<BR>కానీ, ఇంద్రు నారాధించువారికవి దుష్కార్యాలనే భావమే స్ఫురించలేదు. అందు-&nbsp;<BR>వల్ల వారతనిని ప్రశ్నించలేదు. నైతికాశయాలు అభివృద్ధి పొందేకొద్దీ, సంఘర్షణం</FONT></p>
<hr class="puTa_virupu">
<table><tr><td><a class=puTa_lanke href=puTa1274.html>p1274</a></td><td>p1275</td><td><a class=puTa_lanke href=puTa1276.html>p1276</a></td></tr></table>
</div></body></html>
