<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1071.html>p1071</a></td><td>p1072</td><td><a class=puTa_lanke href=puTa1073.html>p1073</a></td></tr></table>
<p><FONT FACE="SHREE900, SHREE, sans-serif" SIZE="3">248 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">గణితశాస్త్రవిషయంలోనే ఎక్కువభాగం సిద్ధాంతాలు ఇంకా ఋజువుకు&nbsp;<BR>అందని ఊహామాత్రాలుగానే ఉన్నాయి. అంతకన్నా ఉత్తమ గణితశాస్త్రం లభించి&nbsp;<BR>నప్పుడు ఈ సిద్ధాంతాలు చిల్లిగవ్వకు కూడా కొరగాకుండా పోతాయి.</FONT></p>
<BR>
<p><FONT FACE="SHREE900, SHREE, sans-serif" SIZE="3">క్రీస్తు పూర్వం 1,400 సంవత్సరాల క్రితం ఒక మహర్షి కొన్ని యోగాను&nbsp;<BR>భవాలను తీసుకుని, వాటిస్వరూపాన్ని చక్కగా విచారణచేసి తార్కికసూత్రాలను&nbsp;<BR>అనుసరించి కొన్ని సిద్ధాంతాలను నిర్ణయించాడు. అతని తర్వాత, అతను కనిపెట్టిన&nbsp;<BR>విషయాల్లో కొన్ని భాగాలను తీసుకుని మరికొంతమంది ప్రత్యేక పరిశోధనలు&nbsp;<BR>చేశారు. ప్రాచీన జాతుల్లో హిందువులు మాత్రమే ఈ యోగశాస్త్రాన్ని తీసుకుని&nbsp;<BR>ఎంతో శ్రద్ధతో పరిశోధనలు చేశారు. నేను మీకిప్పుడు యోగశాస్త్రాన్ని గూర్చి&nbsp;<BR>కొంతవరకు చెబుతున్నాను కదా! మీలో ఎంతమంది యోగాభ్యాసం చేయగలరు?&nbsp;<BR>ఒకవేళ చేసినా, ఎన్ని రోజులు చేయగలరు? దీన్ని మీ రెంత మాత్రం సాధన&nbsp;<BR>చేయలేరు. హిందూదేశంలో యోగసాధన యుగయుగాల నుండి వస్తున్నది.&nbsp;<BR>హిందువులకు ప్రార్థనా మందిరాలు గానీ, సామూహిక ప్రార్థనలు గానీ అలాంటి వేవీ&nbsp;<BR>లేవు - అని చెబితే మీరు ఆశ్చర్యపడతారు. కానీ, వారు ప్రతిరోజూ ప్రాణాయామం&nbsp;<BR>చేస్తారు. ధ్యానం చేస్తారు. ఈ రెండు కూడా వారి ఆరాధనలో చాలా ప్రధాన       మైనవి.&nbsp;<BR>ప్రతిహిందువు ఈ రెండూ చేయాలి. ఇది మా దేశీయమతం. అయితే&nbsp;<BR>ఒక్కొక్కరికి, ఒక్కొక్క ప్రత్యేక పద్ధతి ఉంటుంది; ఒక ప్రత్యేక ప్రాణాయామ&nbsp;<BR>పద్ధతి; ఒక ప్రత్యేక ధ్యాన పద్ధతి. ఒక వ్యక్తి ప్రత్యేక పద్ధతి, అతని భార్యకు తెలియక&nbsp;<BR>పోవచ్చు; తండ్రికి తెలియకపోవచ్చు. కాని వారంతా ఈ ప్రాణాయామ - ధ్యానాలు&nbsp;<BR>చేయవలసిందే. పైగా వీటిలో ఎలాంటి యోగశక్తులు సంపాదించాలన్న కోరిక&nbsp;<BR>లుండవు. అసలు ఈ యోగశక్తి అన్నమాటకు వారేమీ విలువ యివ్వరు.&nbsp;<BR>గంగాతీరంలో వేలకువేలమంది రోజూ కూర్చొని ఈ ప్రాణాయామం - ధ్యానం&nbsp;<BR>కనులు మూసుకొని చేస్తూ ఉండటం మనం చూడవచ్చు. దుస్సాధ్యం అనటానికి&nbsp;<BR>రెండు కారణాలున్నాయి. 1. ఈ యోగం చెప్పేవారు, సామాన్యులు ఈ యోగా&nbsp;<BR>భ్యాసానికి పనికిరారని అంటారు. దీనిలో కొంత నిజం ఉండవచ్చు. కాని&nbsp;<BR>చాలాభాగం వారు అహంకారంతోనే అలా చెబుతుంటారు. 2. ప్రజలు బాధ&nbsp;<BR>పెడతారన్న భయం రెండవ కారణం. ఈ దేశంలో ప్రాణాయామాన్ని అందరికీ&nbsp;<BR>తెలిసేలా ఎవరూ అభ్యాసం చేయరు. ఎందుకంటే, పదిమందికి తెలిస్తే, తమను&nbsp;<BR>వెర్రివాడనుకొంటారని వారి భయం. ప్రాణాయామాన్ని అభ్యాసం చేయటం&nbsp;<BR>ఇక్కడ నాగరిక లక్షణం కాదు. అలాగే హిందూదేశంలో, ‘‘దేవుడా, నేడు నా కన్నం&nbsp;<BR>యిమ్ము, నాకు దుస్తు లిమ్ము’’ అంటూ మీలా అడిగితే, అలా అడిగే వారిని చూసి&nbsp;<BR>ప్రజలు నవ్వుతారు. ‘‘దేవుడు స్వర్గంలో ఉన్నాడు’’ అనే మాటకన్నా తెలివి</FONT></p>
<hr class="puTa_virupu">
<table><tr><td><a class=puTa_lanke href=puTa1071.html>p1071</a></td><td>p1072</td><td><a class=puTa_lanke href=puTa1073.html>p1073</a></td></tr></table>
</div></body></html>
