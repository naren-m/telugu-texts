<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa934.html>p934</a></td><td>p935</td><td><a class=puTa_lanke href=puTa936.html>p936</a></td></tr></table>
<p><FONT FACE="SHREE900, SHREE, sans-serif" SIZE="3">పాతంజల యోగ సూత్రాలు - సాధన : పాదం</FONT></p>
<BR>
<p><FONT FACE="SHREE900, SHREE, sans-serif" SIZE="3">111</FONT></p>
<BR>
<p><FONT FACE="SHREE900, SHREE, sans-serif" SIZE="3">నిగృహీతాలౌతాయి.</FONT></p>
<BR>
<p><FONT FACE="SHREE902, SHREE, sans-serif" SIZE="3">12. క్లేశమూలః కత్మాశయో దృష్టాద్టృే జన్మ వేదనీయః.</FONT></p>
<p><FONT FACE="SHREE900, SHREE, sans-serif" SIZE="3">(అవిద్యాది) క్లేశాలు కర్మలకు మూలకారణాలు. దృష్టమైన ఈ జన్మలో&nbsp;<BR>గానీ, అదృష్టమైన జన్మాంతరాల్లో గానీ, కర్మానుభవాలు కలుగుతాయి.</FONT></p>
<BR>
<p><FONT FACE="SHREE900, SHREE, sans-serif" SIZE="3">కర్మాశయమంటే, సంస్కారసముదాయం. మనం ఏ పని చేసినా, చిత్తం&nbsp;<BR>వృత్తిరూపాన్ని దాలుస్తుంది. కార్యం అయిపోగానే, వృత్తి నశిస్తుందనుకుంటాం. కాని&nbsp;<BR>అలా నశించదు. అది సూక్ష్మరూపంలో అక్కడే ఉంటుంది. ఆ కార్యాన్ని స్మరిస్తే&nbsp;<BR>చాలు, అది తిరిగి వృత్తిరూపం ధరిస్తుంది. లేకపోతే, ‘స్మృతి’ అనేదే కలగజాలదు.&nbsp;<BR>ఇలా ప్రతికర్మా, ప్రతిభావం సూక్ష్మస్థితిని పొంది చిత్తంలో అణగి&nbsp;<BR>యుంటుంది. సుఖదుఃఖ కారకాలైన సద్భావ, దుర్భావాలు కూడా క్లేశాలే.&nbsp;<BR>ఎందుకంటే, కాలాంతరంలో అవి క్లేశకరాలౌతాయి. ఇంద్రియజన్య సుఖమంతా&nbsp;<BR>చివరికి దుఃఖహేతువే ఔతుంది. భోగానుభవాలు కామరాగాలకు కారణమై, దుఃఖదా&nbsp;<BR>యకాలౌతాయి. మనిషి కోరికలకు అంతులేదు. విధివిరామం లేకుండా మనిషి&nbsp;<BR>విషయభోగాలు కోరుకుంటూ, ఆ కోరికలు నెరవేరకుంటే దుఃఖిస్తుంటాడు.&nbsp;<BR>కాబట్టి సద్వృత్తులైనా, దుర్వృత్తులైనా వృత్తులన్నీ క్లేశాలే అని యోగులు పరిగ&nbsp;<BR>ణిస్తారు. ఆత్మస్వాతంత్య్రానికి క్లేశాలు ప్రతిబంధకాలు.</FONT></p>
<p><FONT FACE="SHREE900, SHREE, sans-serif" SIZE="3">కర్మలకు మూలం అయిన సంస్కారాలు కూడా ఇలాంటివే. కర్మఫలాలు&nbsp;<BR>ప్రస్తుత జన్మలోగానీ, జన్మాంతరంలో గానీ ఫలిస్తుంటాయి. అతితీవ్రసంస్కారాలు&nbsp;<BR>వెంటనే ఫలిస్తాయి. ప్రబల దుష్కార్యాలు లేదా సత్కార్యాలు ఈ జన్మలోనే&nbsp;<BR>ఫలిస్తాయి. సత్సంస్కారాలవల్ల మహాశక్తిసంపన్నులైనవారు చనిపోనక్కరలేదని, ఈ&nbsp;<BR>జన్మలోనే తమ శరీరాన్ని దేవతాశరీరంగా మార్చుకోగలరని యోగులు చెబుతారు.&nbsp;<BR>యోగశాస్త్రగ్రంథాల్లో ఇలాంటి నిదర్శనాలు అనేకం ఉన్నాయి. తమ శరీర&nbsp;<BR>పరమాణువులకు నూతన గతిని నిర్మించుకుని సంపూర్ణంగా నూతన శరీరాన్ని&nbsp;<BR>ఏర్పరచుకొనుటచే వారికిక మరణమనేది సంభవింపదు. ఎందుకు సంభవించాలీ?&nbsp;<BR>శారీరశాస్త్రాన్ని అనుసరించి, సూర్యుని నుండి శక్తిని చేకూర్చు&nbsp;<BR>కొనుటే ఆహారమని చెప్పవచ్చు. ఈ శక్తి ఒక మొక్కను చేరుతుంది. దాన్ని ఒక పశువు&nbsp;<BR>తింటున్నది. ఆ పశువును మనిషి తింటున్నాడు. అంటే మనం సూర్యుని నుండి&nbsp;<BR>కొంత శక్తి గ్రహించి, మన శరీరంలో చేర్చుకుంటున్నాం. శక్తి సముపా&nbsp;<BR>ర్జనానికి ఒకే మార్గముండాలన్న నియమ మేమీ లేదు. దీనికోసం మొక్క అనుసరించే&nbsp;<BR>విధానం, మన మనుసరించే విధానం ఒక్కటికాదు. అలాగే భూమి అనుసరించే&nbsp;<BR>విధానం, మన మనుసరించే విధానం వేరు వేరుగా ఉంటాయి. అయితే, ఏదో ఒక</FONT></p>
<hr class="puTa_virupu">
<table><tr><td><a class=puTa_lanke href=puTa934.html>p934</a></td><td>p935</td><td><a class=puTa_lanke href=puTa936.html>p936</a></td></tr></table>
</div></body></html>
