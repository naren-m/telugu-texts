<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa212.html>p212</a></td><td>p213</td><td><a class=puTa_lanke href=puTa214.html>p214</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">మొకటి. ఇవి ఆతడి దివ్యచరిత్రను ప్రకటించేవా? కావు. అవి నిమ్న అసభ్య&nbsp;<BR>కార్యాలు. నిమ్నశ్రేణి జనంలో తిరిగేటప్పుడు యీ విడ్డూరాలను ఆతడు&nbsp;<BR>చేయాల్సి వచ్చింది. ఈ అలౌకిక క్రియలను ఆత డెందుకు నిర్వర్తించాడు?&nbsp;<BR>యూదుల నడుమ వాటి నాతడు ప్రదర్శించాడు. యూదులు ఆతణ్ణి గుర్తించ&nbsp;<BR>లేదు. స్వీకరించలేదు. ఈ విడ్డూరాల ప్రదర్శన ఐరోపాలో జరుగలేదు. ఫలితంగా&nbsp;<BR>క్రీస్తును నిరాకరించిన యూదులకు దక్కింది విడ్డూరపు ప్రదర్శన మాత్రమే-&nbsp;<BR>కాని, క్రీస్తును స్వీకరించి ఆదరించిన ఐరోపాకు చేకూరింది మహత్తరమైన&nbsp;<BR>‘పర్వతోపదేశం’. మనుష్యాత్మ సత్యాన్ని స్వీకరించింది; అసత్యాన్ని పరిగ్రహింప&nbsp;<BR>నిరాకరించింది. క్రీస్తు అద్భుతశక్తి రోగనివారణాది అలౌకిక క్రియా ప్రదర్శనల్లో&nbsp;<BR>లేదు. ఎలాటి మూర్ఖుడైనా యిలాటి పనులను చేయగలడు. మూఢులుకూడ&nbsp;<BR>రోగనివారణ గావించగలరు. పిశాచాలు యిలా చేయగలవు. ఘోరపైశాచిక&nbsp;<BR>ప్రవృత్తిగల వ్యక్తులు కొందరు అద్భుతాలౌకిక పనులను చేయటం నేను&nbsp;<BR>చూశాను. మృత్తికను చేబూని దానితో పళ్లను రూపొందిస్తూన్నట్లు కానవస్తారు.&nbsp;<BR>కొందరు మూఢులు, ఆసురప్రవృత్తులు త్రికాల సంఘటనలను తెలుపటం నేను&nbsp;<BR>ఎరుగుదును. ఒక్క చూపు సారించి సంకల్పశక్తితో, ఘోరవ్యాధులను పోగొట్టిన&nbsp;<BR>మూర్ఖులు కొందరిని నేను చూశాను - ఇవి శక్తు లనటం నిజమే! కాని విశేషించి&nbsp;<BR>యివి ఆసురశక్తులే! ఏసు ప్రదర్శించిన రెండవ రీతి శక్తి ఆధ్యాత్మిక శక్తి. ఈ&nbsp;<BR>శక్తి సర్వదా విద్యమానమైనది, సర్వకాలాల్లోను విరాజిల్లేది. ఇది ఆతడి మహో-&nbsp;<BR>త్కృష్ట ప్రేమలో, పలికిన సత్యసందీపిత వాక్కులలో, బ్రహ్మాండమైన బోధన-&nbsp;<BR>లలో నెలకొంది. ఒక్క చూపుతో ఆతడు, మానవుల వ్యాధులను పోగొట్టిన&nbsp;<BR>సంగతి మరపులో పడిపోయింది. ‘‘నిర్మల హృదయులు ధన్యులు’’ అని ఆతడు&nbsp;<BR>పలికిన మహావాక్కు నేటికీ స్మరణీయమైవుంది. ఈ వాక్కులోని శబ్దాలు మహ-&nbsp;<BR>త్తర శక్తి భండారాలు. ఈ శక్తి ఎన్నడూ నశించనిది. ఎంతకాలం మానవ&nbsp;<BR>మానసం విద్యమానమైవుంటుందో, ఎంతకాలం ఈశ్వరనామం మరపులో పడ-&nbsp;<BR>కుంటుందో యీ శబ్దాలూ మాపుకాక ప్రభాకలితాలై, సచలాలై వెలస్తవి. ఇవే&nbsp;<BR>ఏసు బోధించిన శక్తులు; ఇవి ఆ మహనీయుడిలో నెలకొన్నవి. పవిత్రత అనేది&nbsp;<BR>మహత్తరశక్తి. ఇది ప్రత్యక్ష మహాశక్తి. క్రీస్తును ఆరాధించే సమయంలో, ఆతణ్ణి&nbsp;<BR>గురించి ప్రార్థించేటప్పుడు మనం అన్వేషించే దాన్ని గురించి మనం స్మరించాలి.&nbsp;<BR>మనిషికి ముక్తిని ప్రసాదించేది, ప్రకృతిని ఆతడి చెప్పుచేతల్లో వుంచేది, దాస్యచి-&nbsp;<BR>హ్నాన్ని ఆతడినుంచి ఊడబెరికేది, ఆతడికి ఈశ్వరసాక్షాత్కారాన్ని ప్రసాదించేది&nbsp;<BR>మౌఢ్యగర్భితాలైన విడ్డూరపు ప్రదర్శనలు కావు కాని అపురూపాలైన&nbsp;<BR>ఆత్మశక్తులే.</FONT></p>
<hr class="puTa_virupu">
<table><tr><td><a class=puTa_lanke href=puTa212.html>p212</a></td><td>p213</td><td><a class=puTa_lanke href=puTa214.html>p214</a></td></tr></table>
</div></body></html>
