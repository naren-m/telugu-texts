<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1534.html>p1534</a></td><td>p1535</td><td><a class=puTa_lanke href=puTa1536.html>p1536</a></td></tr></table>
<p><FONT FACE="SHREE900, SHREE, sans-serif" SIZE="3">306 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">ప్రేయస్సు నశ్వరం (నశించేది). ఈ రెండు విద్యల మధ్య, వీని సాధనాల మధ్య&nbsp;<BR>అనంతమైన భేదముంది. అంతే కాదు, విద్యా సముపార్జనంలో అందరికీ, ఒకే-&nbsp;<BR>మార్గం అనువుగా వుంటుందని చెప్పడానికి వీల్లేదు. కాని యథార్థానికి భిన్న&nbsp;<BR>మార్గాలందున్న భేదం, సజాతీయ భేదంకాని, విజాతీయ భేదం కాదు. ఈ&nbsp;<BR>పరాపర విద్యలు రెండు పరస్పర భిన్నాలుకావు. అవి రెండూ ఒక్కటే. ఒక్కటే&nbsp;<BR>మహావిద్య. జ్ఞాన సముద్రం. అది అణువునుండి బ్రహ్మపర్యంతం, సర్వత్రా&nbsp;<BR>వ్యాపించి ఉంది. ఒకే జ్ఞానంయొక్క క్రమవికాసంలోని, రెండు అంతరువు లీ&nbsp;<BR>పరాపర విద్యలు. ఒక దశలో అభివ్యక్తమైనపుడు, దాన్ని అపరావిద్య అనీ, అంత-&nbsp;<BR>కంటే పైదశలో అభివ్యక్తమైనపుడు దానినే పరావిద్య అనీ అంటారు.</FONT></p>
<p><FONT FACE="SHREE900, SHREE, sans-serif" SIZE="3">‘‘కొంతమంది మహాపురుషులు భగవదాజ్ఞ వల్ల కాని, స్వాభావికంగాకానీ,&nbsp;<BR>పురాతన సత్కర్మ ఫలితంగాగాని జన్మిస్తారు. వారికి ఈ సర్వజ్ఞానం ఆకస్మిక&nbsp;<BR>ప్రత్యవభాసమౌతుంది (సాక్షాత్కరిస్తుంది). వారి ద్వారానే తప్ప మనకు ఈ&nbsp;<BR>జ్ఞానం లభించదు-’’ అనే ఒక సిద్ధాంతముంది. ఇదే యథార్థమైతే ఏ వ్యక్తి&nbsp;<BR>అయినా, పరిశుద్ధమైన ఒక క్రొత్తసత్యాన్ని కనుగొనడానికై ప్రయత్నం చేయనక్కర&nbsp;<BR>లేదు. ప్రయత్నంచేసి తెలిసికో దగిందేదీ వుండదు. కాబట్టి ఆ వంకకు&nbsp;<BR>ఉత్సాహంకానీ, ప్రయత్నంకానీ జనులలో ఉండనే వుండదు. అంతేకాదు,&nbsp;<BR>అన్నిటికంటే దుష్ఫలితమేమంటే, ఏదో క్రొత్తగా తమంతట తాము ఏదైనా&nbsp;<BR>కనుక్కోవాలని ఎవరైనా ప్రయత్నిస్తే, ఆ ప్రయత్నాన్ని సంఘం వ్యతిరేకించి&nbsp;<BR>ఆపేస్తుంది. అందువల్ల వ్యక్తిగత ప్రయత్నం చేయాలనే కోరిక నశిస్తుంది.&nbsp;<BR>మనుష్యుల అభ్యుదయ మార్గమంతా, సర్వజ్ఞులైన ఈ జనుల చేత ‘‘ఇక్కడ-&nbsp;<BR>నుండి ఇంతవరకు’’ అని హద్దులు ఏర్పరచి, నిర్ణయిస్తే, ఈ మార్గాన్ని రేఖా-&nbsp;<BR>మాత్రంగానైనా, తప్పి నడిస్తే, సంఘం నాశనమౌతుందన్న భయం ఉదయిస్తుంది.&nbsp;<BR>అందువల్ల సంఘం, కఠిననియమం చేసి, అదే మార్గాన్ని ప్రతివాడు అనుస&nbsp;<BR>రించాలని శిక్షాస్మృతులు చూపి బలవంతంగా లొంగదీయడానికి ప్రయత్నిస్తుంది.&nbsp;<BR>ఈ ఇరుకు త్రోవలలో మనుష్యుల నందరినీ, కుక్కి నడవాలని సంఘం, వాళ్లను&nbsp;<BR>బలవంతంగా లొంగదీయగలిగినప్పుడు, సంఘస్థితి లేక నడక, కేవలం యాంత్రి-&nbsp;<BR>కంగా తయారవుతుంది. మనుష్య జీవితంలో ప్రతి పని, ముందుగానే నిర్ణీతమై&nbsp;<BR>వుంటే, అప్పుడు మన ఆలోచనాశక్తికి, సంస్కృతికి ఫలితం ఏముంది?&nbsp;<BR>స్వతంత్రాలోచనకుకాని, స్వతంత్ర కర్తృత్వానికి గాని అవకాశ మేముంది?&nbsp;<BR>ఉపయోగం లేనందువల్ల కాలాంతరంలో స్వతంత్రాలోచనంగాని, కర్తృత్వంకాని&nbsp;<BR>నశించిపోతుంది. జాతి మొత్తంమీద, ఒక తామసికమైన, స్వాప్నికమైన, నిర్జీవత</FONT></p>
<hr class="puTa_virupu">
<table><tr><td><a class=puTa_lanke href=puTa1534.html>p1534</a></td><td>p1535</td><td><a class=puTa_lanke href=puTa1536.html>p1536</a></td></tr></table>
</div></body></html>
