<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1255.html>p1255</a></td><td>p1256</td><td><a class=puTa_lanke href=puTa1257.html>p1257</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మానవుని యథార్థరూపం</FONT></p>
<p><FONT FACE="SHREE900, SHREE, sans-serif" SIZE="3">27</FONT></p>
<p><FONT FACE="SHREE900, SHREE, sans-serif" SIZE="3">గొర్రెలమందను చూచి, దానిలోకి దుమికింది. కానీ ఆ పరిశ్రమను ఓర్వజాలక,&nbsp;<BR>ఈని, అది వెంటనే మరణించింది. దాని బిడ్డ, గొర్రెల పోషణ క్రిందనే పెరిగి,&nbsp;<BR>వానితోపాటు గడ్డిమేస్తూ, వానిలాగానే గొర్రె అరపు అరుస్తూండింది. పెద్దదైన&nbsp;<BR>తర్వాతకూడ, తాను గొర్రె అనే దాని తలపు. మరొక సింహం ఒకనాడు, ఆ&nbsp;<BR>ప్రాంతానికి ఆహారార్థం వచ్చి, ఆ మందలో సింహం వుండడం, గొర్రెలలాగా అదీ&nbsp;<BR>పారిపోవడమూ చూచి ఆశ్చర్యపడింది. దాని దగ్గరకు వెళ్లి, అది గొర్రెకాదనీ,&nbsp;<BR>సింహమనీ తెలుపడానికి ప్రయత్నించింది కాని, అది దొరకక పారిపోతూ&nbsp;<BR>వుండింది. సమయంకోసం వేచివుండి, ఆ ‘‘గొర్రె - సింహం’’ నిద్రిస్తూండగా,&nbsp;<BR>దగ్గరకు వెళ్లి, ‘‘నీవు సింహమవు’’ అని దానికి చెప్పింది. ‘‘కాదు, నేను గొర్రెనే’’&nbsp;<BR>అని అది గొర్రె అరుపు అరిచింది. అంతట దాన్ని ఒక చెరువు దగ్గరికి లాక్కుని&nbsp;<BR>పోయి, తను ఉభయుల ప్రతిబింబాల్ని చూపింది. అంతట, ఆ ‘‘గొర్రె -&nbsp;<BR>సింహం’’ తన ప్రతిబింబాన్ని, ఆ సింహాన్ని పోల్చిచూడగా, క్షణమాత్రంలో&nbsp;<BR>తాను సింహమనే సత్యం దానికి స్ఫురించింది. వెంటనే దాని గొర్రె అరుపు పోయి,&nbsp;<BR>సింహగర్జనం వచ్చింది. మీరు సింహాలు. నిత్యం పరిశుద్ధం, పరిపూర్ణం అయిన&nbsp;<BR>ఆత్మయే మీరు. విశ్వశక్తి మీలో అణగివుంది. ‘‘మిత్రమా! ఏడుస్తున్నావేల? నీకు&nbsp;<BR>జననమరణాలు లేవు. వ్యాధి దుఃఖాలు లేవు. అనంతమైన ఆకాశం వంటివాడివి&nbsp;<BR>నీవు. రంగురంగుల మబ్బులు దానినావరించి, ఒక క్షణమాత్రం క్రీడించి మాయ-&nbsp;<BR>మౌతూ ఉంటాయి. కానీ, ఆకాశమెప్పుడూ, నిత్యవినీల కాంతిమయమే. దుర్జ-&nbsp;<BR>నత్వం మనకేల కనిపిస్తోంది?</FONT></p>
<p><FONT FACE="SHREE900, SHREE, sans-serif" SIZE="3">చెట్టుమోడొకటి నిలిచి ఉండింది. చీకటిలో దానిని ఒక దొంగ చూచి&nbsp;<BR>పోలీస్‌ జవాను అని అనుకున్నాడు. ప్రియురాలికోసం వేచివుండిన యువకు&nbsp;<BR>డొకడు చూచి, తన ప్రియురాలనుకున్నాడు. దయ్యాల కథలు విన్న ఒక బిడ్డ&nbsp;<BR>చూచి, దయ్యమనుకొని భయంతో అరవసాగింది. కానీ అక్కడున్నది ఆ మోడే.&nbsp;<BR>మన మనఃస్థితియే మనకు లోకంలో కనిపిస్తుంది. ఒక గదిలో ఒక బిడ్డ&nbsp;<BR>ఉన్నదనుకోండి. ఆ గదిలో ఉన్న ధనపుమూటను ఒక దొంగ దొంగిలించు&nbsp;<BR>కొనిపోతే, బిడ్డకు అది దొంగతనం అని తెలుస్తుందా? మనలో ఉన్నదే మనకు&nbsp;<BR>బయట కనిపిస్తుంది. బిడ్డకు లోపల దొంగలేడు. కాబట్టి బయటకూడ లేడు.&nbsp;<BR>జ్ఞానమంతా ఇట్టిదే. ‘‘ప్రపంచంలో దుర్జనులున్నారు, పాపులున్నారు’’ అని&nbsp;<BR>అనకండి. ‘‘మా దృష్టికి, ఇంకా దుర్జనులు, పాపులు కనిపించుచున్నారే’’ అని&nbsp;<BR>దుఃఖించండి. విలపించండి. లోకోపకారం చేయగోరితే లోకాన్ని తూలనాడి,&nbsp;<BR>దాన్ని ఇంకా బలహీనం చేయకండి. పాపం, దుఃఖం మొదలగునవన్నీ బలహీనతకు&nbsp;<BR>ఫలములే సుమండీ! ఇట్టి బోధలచే లోకంలో ఉన్న బలహీనత క్రమక్రమంగా</FONT></p>
<hr class="puTa_virupu">
<table><tr><td><a class=puTa_lanke href=puTa1255.html>p1255</a></td><td>p1256</td><td><a class=puTa_lanke href=puTa1257.html>p1257</a></td></tr></table>
</div></body></html>
