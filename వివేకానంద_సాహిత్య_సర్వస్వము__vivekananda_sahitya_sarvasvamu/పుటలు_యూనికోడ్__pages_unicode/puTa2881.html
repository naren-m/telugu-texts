<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2880.html>p2880</a></td><td>p2881</td><td><a class=puTa_lanke href=puTa2882.html>p2882</a></td></tr></table>

<p><FONT FACE="SHREE900, SHREE, sans-serif" SIZE="3">కృష్ణునికి జయం’’ అని పలుక సాగాడు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ యిప్పుడు గంభీరమైన ఆలోచనలో మునిగిపోయారు. గిరీశ-&nbsp;<BR>బాబు అకస్మాత్తుగా ఆయన వైపు తిరిగి యిలా అన్నాడు. ‘‘మంచిది, నే చెప్పేది&nbsp;<BR>విను. నీవు వేదాలను, వేదాంతాన్ని ఎంతో అధ్యయనం చేశావు కదా! ఈ&nbsp;<BR>దేశంలో కన్పిస్తున్న ఈ ఘోరమైన దుఃఖాలకు, శోకాలకు, విలాపాలకు, భయం-&nbsp;<BR>కరమైన ఆకలి మంటలకు, ఈ వ్యభిచార అపరాధాలకు, ఎన్నో రకాలైన మహా-&nbsp;<BR>పాతకాలకు నీకెక్కడైనా తరణోపాయం కన్పించిందా?’’</FONT></p>
<p><FONT FACE="SHREE900, SHREE, sans-serif" SIZE="3">ఇలా పలికి, సంఘంలోవున్న ఘోరదృశ్యాలను కళ్లారా కన్పించేటట్లు&nbsp;<BR>చిత్రించసాగాడు. అవన్నీ విని స్వామీజీ నిశ్చలుడైపోయాడు. మౌనం వహిం-&nbsp;<BR>చారు. తన సోదర మానవుల దుఃఖాలను, కడగండ్లను తలచుకొంటుండగా,&nbsp;<BR>ఆయన కన్నులవెంట అశ్రువులు కురియసాగాయి. తన దుఃఖాన్ని మేము చూడ-&nbsp;<BR>కుండ కప్పిపుచ్చుకోవటానికి ఆయన దిగ్గునలేచి బయటికి వెళ్లారు.</FONT></p>
<p><FONT FACE="SHREE900, SHREE, sans-serif" SIZE="3">అప్పుడు శిష్యుణ్ణి ఉద్దేశించి గిరీశబాబు యిలా అన్నారు. ‘‘ఏయ్‌,&nbsp;<BR>బాంగాల్‌! చూశావా! ఎంతటి మహత్తరమైన ప్రేమ హృదయమో! మీ స్వామీజీ&nbsp;<BR>వేదాల్లో పండితుడైనంత మాత్రాన ఆయన్ని నేను గౌరవించటం లేదు. సోదర&nbsp;<BR>మానవుల దుఃఖాలను తలచుకొని కన్నీరు కారుస్తూ వెళ్లిపోయిన ఆ&nbsp;<BR>మహోత్తమమైన హృదయాన్ని నేను గౌరవిస్తున్నాను.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు, గిరీశబాబు ఒకరితో ఒకరు మాట్లాడుకొంటున్నారు. చరమస్థి-&nbsp;<BR>తిలో జ్ఞానం, భక్తి, ప్రేమ అన్నీ ఒకటేనని గిరీశబాబు నిరూపిస్తున్నాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ లోపల స్వామీజీ తిరిగి వచ్చి, శిష్యుణ్ణి అడిగారు. ‘‘మీరిద్దరు ఏం&nbsp;<BR>మాట్లాడుతున్నారు?’’ శిష్యుడన్నాడు ‘‘మేము వేదాలను గూర్చి మాట్లాడు&nbsp;<BR>తున్నాము. కాని, ఆశ్చర్యమేమంటే, గిరీశబాబు వేదాలను చదవలేదు. కాని,&nbsp;<BR>వాటిలో ఉన్న పరమరహస్యాన్ని విస్పష్టంగా గ్రహించారు.’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: గురువు మీద నిజమైన భక్తి ఉన్నవాడికి అన్ని సత్యాలు తమంత&nbsp;<BR>తామే తెలిసి వస్తాయి. వాటిని అధ్యయనం చేయవలసిన అవసరం అతని&nbsp;<BR>కుండదు. కాని, అటువంటి భక్తి శ్రద్ధలు ఉండటం లోకంలో చాల అరుదు.&nbsp;<BR>అవి మన మిత్రునికున్నంత గాఢంగా వున్నవాడు శాస్త్రాధ్యయనం చేయటం&nbsp;<BR>అనవసరం. కాని, అతన్ని అనుకరించటానికి తాపత్రయపడేవాడు తన గొయ్యి&nbsp;<BR>తానే తవ్వుకుంటాడు. అతని సలహాలు ఎప్పటికీ పాటించు. కాని, అతని&nbsp;<BR>విధానాలను అనుకరించటానికి ప్రయత్నించవద్దు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: సరేనండి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: సరే, అంటే చాలదు. నేను చెప్పిన మాటలు సరిగా అర్థం</FONT></p>
<hr class="puTa_virupu">
<table><tr><td><a class=puTa_lanke href=puTa2880.html>p2880</a></td><td>p2881</td><td><a class=puTa_lanke href=puTa2882.html>p2882</a></td></tr></table>
</div></body></html>
