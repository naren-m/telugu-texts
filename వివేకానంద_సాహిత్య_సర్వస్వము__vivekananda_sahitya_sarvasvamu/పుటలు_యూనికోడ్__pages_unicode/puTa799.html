<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa798.html>p798</a></td><td>p799</td><td><a class=puTa_lanke href=puTa800.html>p800</a></td></tr></table>

<p><FONT FACE="TimesNewRoman, Times, serif" SIZE="2">3 8 4</FONT></p>
<p><FONT FACE="SHREE900, SHREE, sans-serif" SIZE="3">తక్కినవాటిని స్వాహాచేసేట్లు తోస్తుంది. విశ్వాన్ని ఊగించివేసే భావతరంగాలు&nbsp;<BR>ప్రతి ఐదు శతాబ్దాల కొకసారి వస్తూన్నట్లు తోస్తూంది. అప్పుడు అనివార్యంగా&nbsp;<BR>పెద్దతరంగం ఒకటి ఆదర్శప్రాయంగా నిలిచి యితర కెరటాలను మింగివేస్తుంది.&nbsp;<BR>అదే ప్రవక్త లక్షణం. అతడు తన యుగధర్మభావాన్ని తన మనస్సులో ప్రస&nbsp;<BR>రింపచేసుకొని, తరువాత మానవకోటికి స్పష్టంగా బోధిస్తాడు. కృష్ణుడు,&nbsp;<BR>బుద్ధుడు, క్రీస్తు, మహమ్మదు, లూథర్‌లను సామాన్యప్రజల పైఅంతస్తులోవున్న&nbsp;<BR>మహత్తర తరంగాలుగా పేర్కోవచ్చు. (వారిలో ఒకరికి మరొకరికి వున్న కాలవ్య-&nbsp;<BR>వధి సుమారు ఐదు శతాబ్దాలు) అత్యధికమైన పరిశుద్ధత, పరమోదారమైన శీలం&nbsp;<BR>అండగావున్న భావమే లోకరంగంలో సంఘసంస్కరణోద్యమంగా విజృంభి-&nbsp;<BR>స్తుంది. మరొక పర్యాయం మన తరంలో భావతరంగాల సంచారం జరుగు-&nbsp;<BR>తోంది. వాటి ప్రధాన సందేశం భగవంతుడు అంతర్యామి అని సూచించటమే.&nbsp;<BR>ఇది సర్వత్రా ప్రతిరూపంలోను, ప్రతిశాఖలోను ప్రచలితమవుతోంది. ఈ భావా-&nbsp;<BR>లలో నిర్మూలనం, నిర్మాణం ఒకదాని తరువాత మరొకటి జరుగుతూంటాయి.&nbsp;<BR>ఐనా నిర్మాణం, నిర్మూలన కార్యక్రమాన్ని పరిసమాప్త మొనరుస్తుంది. మనిషి&nbsp;<BR>తన ఆత్మతత్త్వాన్ని దర్శించటానికి గభీరమైన లోతులకు పోయేకొద్దీ తాను&nbsp;<BR>మూఢభావాలకు బద్ధుడు కానవసరంలేదని గ్రహిస్తాడు. మతశాఖల్లో అనేకాలు&nbsp;<BR>తాత్కాలికాలే. అవి నీటిబుడగల మాదిరి క్షణభంగురాలు. ఇందుకు కారణం&nbsp;<BR>వాటి నాయకులు సామాన్యంగా శీలసంపన్నులు కాకపోవటమే. పరిపూర్ణ ప్రేమ-&nbsp;<BR>హృదయం ప్రతిక్రియ చింతావివర్జితమవటం - ఇది శీలాన్ని నిర్మించేది. నాయ-&nbsp;<BR>కుడిలో శీలం లోపిస్తే అతడిలో భక్తివిశ్వాసాలు సాధ్యాలుకావు. సంపూర్ణమైన&nbsp;<BR>పరిశుద్ధతవల్ల భక్తివిశ్వాసాలు స్థిరమవుతాయి.</FONT></p>
<p><FONT FACE="SHREE900, SHREE, sans-serif" SIZE="3">ఒక ఆశయాన్ని చేగొనండి. దాన్లో మీ సమస్త భావాలను సంలగ్నం&nbsp;<BR>చేయండి. ఓపికతో సాధనచేయండి. అప్పుడు జ్ఞానోదయ మవుతుంది.</FONT></p>

<p><FONT FACE="SHREE900, SHREE, sans-serif" SIZE="3">మళ్లా భావన విషయానికి వద్దాం: మనం కుండలినిని భావించాలి. అది&nbsp;<BR>త్రిభుజంగావున్న ఎముకమీద చుట్టచుట్టుకొన్న సర్పం మాదిరివుండే సంకేత&nbsp;<BR>చిహ్నం.</FONT></p>
<p><FONT FACE="SHREE900, SHREE, sans-serif" SIZE="3">తరువాత ప్రాణాయామం యింతకుపూర్వం సూచించిన విధంగా అభ్య-&nbsp;<BR>సించండి. శ్వాసను లోపల నిలిపివుంచినప్పుడు ఆ ఊపిరిని </FONT><FONT FACE="SHREE902, SHREE, sans-serif" SIZE="3">‘8’</FONT><FONT FACE="SHREE900, SHREE, sans-serif" SIZE="3"> అంకెనుంచి&nbsp;<BR>కిందికి వస్తూన్న ప్రవాహంగా భావించండి, అది అధోభాగాగ్రాన్ని చేరేటప్పుడు&nbsp;<BR>త్రిభుజంమీది సర్పంపై అది కొడుతున్నట్లు భావించండి; సర్పాన్ని లేవగొట్టి</FONT></p>
<hr class="puTa_virupu">
<table><tr><td><a class=puTa_lanke href=puTa798.html>p798</a></td><td>p799</td><td><a class=puTa_lanke href=puTa800.html>p800</a></td></tr></table>
</div></body></html>
