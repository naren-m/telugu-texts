<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2621.html>p2621</a></td><td>p2622</td><td><a class=puTa_lanke href=puTa2623.html>p2623</a></td></tr></table>

<p><FONT FACE="SHREE900, SHREE, sans-serif" SIZE="3">31. ఆ సమన్వయ ఫలితమే వేదాంతిలోని అద్భుతమైన సహనభావం.</FONT></p>
<p><FONT FACE="SHREE900, SHREE, sans-serif" SIZE="3">32. కాబట్టి దేని వ్యక్తిత్వాన్నిగాని నాశం చెయ్యక సామరస్యాన్ని కుదు-&nbsp;<BR>ర్చటం, అనేకాలకు సమైక్యతను కూర్చటం - పెద్దపని.</FONT></p>
<p><FONT FACE="SHREE900, SHREE, sans-serif" SIZE="3">33. ఈ లోకపు వ్యక్తులపైగాని పరలోకపు వ్యక్తులపైగాని ఆధారపడినట్టి&nbsp;<BR>ఏ మతమైనా దాన్ని చెయ్యజాలదు.</FONT></p>
<p><FONT FACE="SHREE900, SHREE, sans-serif" SIZE="3">34. ఇదే అద్వైత సిద్ధాంత మహిమ. మానవులకూ, దేవతలకూ అది&nbsp;<BR>పూర్తి విహారావకాశాన్ని యిస్తున్నా సూత్రాన్ని బోధిస్తుందేగాని వ్యక్తిని&nbsp;<BR>బోధించదు.</FONT></p>
<p><FONT FACE="SHREE900, SHREE, sans-serif" SIZE="3">35. ఎల్లప్పుడూ యిది సాగుతూనే వుంది; ఈ విషయంలో మనం&nbsp;<BR>ఎప్పుడూ పురోభివృద్ధి గాంచుతూనే వున్నాం. మహమ్మదీయ పాలనకాలంలో&nbsp;<BR>ప్రవక్తలు.</FONT></p>
<p><FONT FACE="SHREE900, SHREE, sans-serif" SIZE="3">36. ఈ అద్వైతభావం పూర్వం సజీవంగాను ప్రబలంగాను వుండేది. ఇప్పు-&nbsp;<BR>డంతగా లేదు; ఈ దృష్టిలో మాత్రమే మనం పతనమైనాం.</FONT></p>
<p><FONT FACE="SHREE900, SHREE, sans-serif" SIZE="3">37. భవిష్యత్తులోను యిది వుంటుంది. తమ ప్రయోజనాలకై యితరుల&nbsp;<BR>శ్రమను వినియోగించుకొనే శక్త్యావిష్కారం ఈనిన ఫలాలు మహాద్భుతాలైనా అల్ప-&nbsp;<BR>కాలికాలుగానే వుండినవి. ఇక యిక్కడ రక్తసంబంధానికి ఆదర్శాల్లోను మెల్లగా&nbsp;<BR>అనివార్యంగా మిశ్రితమైపోతున్న జాతులన్నింటి సమవాయం, కేంద్రీ&nbsp;<BR>కరణం వున్నవి. భవిష్య దతిమానుషాకారం నా మనోనేత్రంముందు మెల్లగా&nbsp;<BR>వర్ధిల్లుతోంది. ప్రపంచంలోని దేశాల్లో భవిష్యద్భారతదేశం మహిమలోను,&nbsp;<BR>సనాతనతలోను, నవీనతలోను సాటిలేని దవుతుంది.</FONT></p>
<p><FONT FACE="SHREE900, SHREE, sans-serif" SIZE="3">38. మార్గం - మనం పాటుపడాలి. కొన్ని సాంఘిక ఆచారాలు అంత-&nbsp;<BR>రాయాలై వున్నాయి. అవి స్మృతులవల్ల ఏర్పడ్డవేగాని శ్రుతులవల్ల ఏర్పడిన&nbsp;<BR>దొక్కటీ లేదు. స్మృతులు కాలానుగుణంగా మారాలి. ఇది లోకసమ్మత శాసనం.</FONT></p>
<p><FONT FACE="SHREE900, SHREE, sans-serif" SIZE="3">39. వేదాంత సూత్రాలను మనదేశంలోనేగాక విదేశాల్లోను ప్రతిచోట&nbsp;<BR>ప్రచారం చెయ్యవలసి వుంది. మన సిద్ధాంతాలు ప్రతిజాతి హృదయాన్ని తాకాలి.&nbsp;<BR>వ్రాతల మూలాన కాదు, ఆదర్శవ్యక్తుల మూలంగా.</FONT></p>
<p><FONT FACE="SHREE900, SHREE, sans-serif" SIZE="3">40. కలియుగంలో దానమే ఏకైక కర్మ. కర్మచేత నిర్మలుడుగాని వ్యక్తికి&nbsp;<BR>జ్ఞానప్రాప్తి లేదు.</FONT></p>
<p><FONT FACE="SHREE900, SHREE, sans-serif" SIZE="3">41. ఆధ్యాత్మిక లౌకిక జ్ఞానదానం.</FONT></p>
<p><FONT FACE="SHREE900, SHREE, sans-serif" SIZE="3">42. పరిత్యాగం, పరిత్యాగులు - వలయునని దేశం ఎలుగెత్తుతోంది.</FONT></p>
<hr class="puTa_virupu">
<table><tr><td><a class=puTa_lanke href=puTa2621.html>p2621</a></td><td>p2622</td><td><a class=puTa_lanke href=puTa2623.html>p2623</a></td></tr></table>
</div></body></html>
