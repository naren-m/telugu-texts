<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa338.html>p338</a></td><td>p339</td><td><a class=puTa_lanke href=puTa340.html>p340</a></td></tr></table>


<p><FONT FACE="SHREE900, SHREE, sans-serif" SIZE="3">త్వగింద్రియాకాశం మానవుణ్ణి ఆవరించి వుండేటంత వరకు, అంటె&nbsp;<BR>మానవుడు తాను శరీరమే అనే తలపు కలిగివుండేటంతవరకు, భగవంతుణ్ణి&nbsp;<BR>చూడలేడు.</FONT></p>
<p><FONT FACE="SHREE902-Italic, SHREE, sans-serif" SIZE="3">ఆదివారం, మధ్యాహ్నం</FONT></p>
<BR>
<p><FONT FACE="SHREE900, SHREE, sans-serif" SIZE="3">దర్శనశాస్త్రాలు భారతదేశంలో ఆరు వున్నవి. అవి ప్రామాణికాలని ఎన్న-&nbsp;<BR>బడుతున్నవి. వాటికి వేదంపట్లవున్న విశ్వాసమే వాటి ప్రామాణికతకు కారణం.</FONT></p>
<p><FONT FACE="SHREE900, SHREE, sans-serif" SIZE="3">వ్యాసుడి వేదాంతం ఉపనిషన్మతం, సర్వోత్కృష్టం. ఆయన (బ్రహ్మ)&nbsp;<BR>సూత్రాలను రచించాడు. ఇవి విశేషంగా సందిగ్ధార్థకా లవటంతో వీటినుంచి&nbsp;<BR>ద్వైతాద్వైత విశిష్టాద్వైత మతాలు వెలువడినవి; ఈ వివిధ మతాల్లోని మహా&nbsp;<BR>భాష్యకారులైన వారందరూ మూలాన్ని తమ మతానికే అనుకూలపరచుకో&nbsp;<BR>టానికై బుద్ధిపూర్వకంగానే అప్పుడప్పుడు కల్లరు లైనారు.</FONT></p>
<p><FONT FACE="SHREE900, SHREE, sans-serif" SIZE="3">మానవ చేష్టితాలను గురించిన చరిత్ర ఉపనిషత్తుల్లో వుండదు. కాని&nbsp;<BR>యించుమించుగా యితర మతగ్రంథాలన్నీ విశేషంగా వ్యక్తుల చరిత్రలే. వేదాలు&nbsp;<BR>యించుమించు ఆమూలాగ్రం తత్త్వ ప్రతిపాదకాలు. తత్త్వ విరహితమైన ధర్మం,&nbsp;<BR>మూఢవిశ్వాసం కిందికి దిగుతుంది; ధర్మవిరహితమైన తత్త్వం శుష్కనాస్తిక&nbsp;<BR>మతంగా పరిణమిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">బ్రహ్మాద్వైతం చిరచిద్విశిష్టమని చెప్పేది విశిష్టాద్వైతం. విశిష్టాద్వైత ప్రచార&nbsp;<BR>కుడు రామానుజుడు. ఆయన యిలా వచించాడు: ‘‘లోకోజీవనార్థం వేదాలనే&nbsp;<BR>క్షీరసాగరాన్ని మథించి వ్యాసుడు యీ నవనీతాన్ని వెలికి తీశాడు.’’ అంతేగాక&nbsp;<BR>ఆయన యిలా కూడ అన్నాడు: ‘‘సకల కల్యాణగుణుడు జగన్నాథుడు&nbsp;<BR>శ్రీమహావిష్ణువు. పురుషోత్తముడు ఆయనే.’’ మధ్వుడు శుద్ధద్వైతి. అతడి&nbsp;<BR>మతంలో స్త్రీలకు సైతం వేదాధికారం వుంది. అతడు ముఖ్యంగా పురాణాల-&nbsp;<BR>నుంచి ఉదహరిస్తాడు. విష్ణువు ద్వారానే కాని మోక్షం లేదు. కాబట్టి బ్రహ్మమంటె&nbsp;<BR>విష్ణువే అనీ, శివుడు ఎంతమాత్రం కాదనీ అతడంటాడు.</FONT></p>
<p><FONT FACE="SHREE902-Italic, SHREE, sans-serif" SIZE="3">సోమవారం, జూలై 8</FONT></p>
<BR>
<p><FONT FACE="SHREE900, SHREE, sans-serif" SIZE="3">మధ్య వ్యాఖ్యలో హేతువాదానికి చోటేలేదు. అదంతా వేదావిష్కారసిద్ధం.&nbsp;<BR>రామానుజుడు యిలా అంటాడు: ‘‘వేదాధ్యయనం పరమపవిత్రం. ద్విజా-&nbsp;<BR>తులైన బ్రహ్మ క్షత్రియ వైశ్యుల పుత్రులు ఉపవీతులై ఎనిమిది, పది లేక పదకొం-&nbsp;<BR>డేళ్ల ప్రాయంలో గురుసన్నిధి కేగి, సర్వశిక్షణాయుక్తంగా వేదాధ్యయనం ఆరం-&nbsp;<BR>భించాలి.’’</FONT></p>
<p><FONT FACE="SHREE900, SHREE, sans-serif" SIZE="3">జపమంటె పావననామ పురశ్చరణం; తన్మూలంగానే భక్తుడు బ్రహ్మాన్ని&nbsp;<BR>ప్రాపిస్తాడు. యజ్ఞయాగాలనే యీ నౌక అతిదుర్బలమైనది; బ్రహ్మజ్ఞాన ప్రాప్తికి</FONT></p>
<hr class="puTa_virupu">
<table><tr><td><a class=puTa_lanke href=puTa338.html>p338</a></td><td>p339</td><td><a class=puTa_lanke href=puTa340.html>p340</a></td></tr></table>
</div></body></html>
