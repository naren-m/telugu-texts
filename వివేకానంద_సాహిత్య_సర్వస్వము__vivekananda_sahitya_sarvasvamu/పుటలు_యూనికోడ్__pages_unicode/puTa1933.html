<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1932.html>p1932</a></td><td>p1933</td><td><a class=puTa_lanke href=puTa1934.html>p1934</a></td></tr></table>
<p><FONT FACE="SHREE900, SHREE, sans-serif" SIZE="3">328 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">అంతరించిపోయాయి. కాలాంతరంలో యీ మత గురువులనుండే క్రైస్తవమతం&nbsp;<BR>పెంపొందింది.</FONT></p>
<p><FONT FACE="SHREE900, SHREE, sans-serif" SIZE="3">అసలెప్పుడైనా ఏసుక్రీస్తు అనే పేరుతో ఎవరైనా జన్మించి వున్నాడా&nbsp;<BR>అనేది పెద్ద వివాదం. కొత్త టెస్టమెంట్‌లోని నాలుగు భాగాల్లో సెయింట్‌ జాన్‌&nbsp;<BR>రచించిన భాగం కేవలం కల్పితమని కొందరు నిరాకరించారు. తక్కిన మూడు&nbsp;<BR>ఒక ప్రాచీన గ్రంథంనుండి నకలు చెయ్యబడ్డవని నిర్ణయించబడింది. ఈ నకలు&nbsp;<BR>చెయ్యటంకూడా ఏసుక్రీస్తుకు నిర్థారించిన తేదీకి చాలకాలం తరువాత జరిగింది.</FONT></p>
<p><FONT FACE="SHREE900, SHREE, sans-serif" SIZE="3">పైగా యూదుల్లో ఏసుక్రీస్తు పుట్టాడని భావించబడే కాలంలో జోసెఫస్‌,&nbsp;<BR>ఫిలో అనే యిద్దరు చరిత్రకారులు జన్మించారు. వారిద్దరు యూదుల్లోని చిన్ని&nbsp;<BR>చిన్ని శాఖలనుకూడా పేర్కొన్నారు. కాని క్రీస్తును గురించిగాని, క్రైస్తవులను&nbsp;<BR>గురించిగాని, క్రీస్తుకు రోమన్‌ న్యాయాధికారి శిలువమీద కొరతశిక్ష విధించిన&nbsp;<BR>విషయంగాని వారు సూచించనైనాలేదు. జోసెఫస్‌ పుస్తకంలో యీ కొరతను&nbsp;<BR>గురించి ఒకే ఒక పంక్తి వుంది. కాని అది ప్రక్షిప్తమని నిరూపించబడింది.&nbsp;<BR>యూదులను అప్పుడు రోమన్లు పరిపాలించేవారు. రోమన్లకు శాస్త్రాలు, విద్యలు&nbsp;<BR>నేర్పటానికి గ్రీకులు ఉపాధ్యాయత్వం వహించి వుండేవారు. వారందరూ&nbsp;<BR>యూదులను గురించి ఎన్నో విషయాలు వ్రాశారు. కాని క్రీస్తును గురించిగాని,&nbsp;<BR>క్రైస్తవులను గురించిగాని యించుకైనా ప్రస్తావించలేదు.</FONT></p>
<p><FONT FACE="SHREE900, SHREE, sans-serif" SIZE="3">ఇందులో మరో చిక్కుంది. కొత్త టెస్టమెంట్‌లోని అనేక సూక్తులు,&nbsp;<BR>నియమాలు, సిద్ధాంతాలు క్రీస్తు శకానికి ఎంతోముందే యూదుల్లో ప్రచారంలో&nbsp;<BR>వుండేవి. ఇవన్నీ అనేక ప్రాంతాలనుండి వచ్చిన హెల్లెల్‌ మొదలైన మతగురువులచే&nbsp;<BR>ప్రచారం గావించబడ్డాయని పరిశోధకులు చెబుతారు. కాని వారి ప్రతిష్ఠ దెబ్బ-&nbsp;<BR>తింటుందని భయంతో తమ మతాన్ని గురించి వా రే నిర్ణయాలు చెయ్యరు.&nbsp;<BR>ఇతర మతాలను గురించి ఐతే బాహాటంగా విమర్శిస్తారు. అందుచేతే వారు&nbsp;<BR>క్రీస్తు పరిశోధనలో ఎంతో మందకొడిగా సాగుతారు. దీనికే ‘ఉన్నత విమర్శ’ అని&nbsp;<BR>పేరు.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్య పండితులు అనేక దూరదేశాల మతాలు, ఆచారాలు, జాతులు&nbsp;<BR>యిత్యాది అనేక విషయాలను గురించి పరిశోధిస్తున్నారు. మన వంగదేశంలో&nbsp;<BR>యిలాంటి పరిశోధన ఏమీలేదు. అదెలా సంభవం? ఒక వ్యక్తి పది సంవత్సరాలు&nbsp;<BR>ప్రయాసపడి యిలాటి గ్రంథాన్నొకదాన్ని అనువదించాలంటే యీ పది&nbsp;<BR>సంవత్సరాలు అతగాడికి తినటానికేం లభిస్తుంది? ఒకవేళ అనువదించినా దాన్ని&nbsp;<BR>అచ్చువెయ్యటానికి అతడికి డబ్బెక్కడనుండి వస్తుంది?</FONT></p>
<hr class="puTa_virupu">
<table><tr><td><a class=puTa_lanke href=puTa1932.html>p1932</a></td><td>p1933</td><td><a class=puTa_lanke href=puTa1934.html>p1934</a></td></tr></table>
</div></body></html>
