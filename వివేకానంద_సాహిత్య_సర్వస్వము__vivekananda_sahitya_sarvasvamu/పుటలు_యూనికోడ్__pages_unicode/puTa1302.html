<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1301.html>p1301</a></td><td>p1302</td><td><a class=puTa_lanke href=puTa1303.html>p1303</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - బ్రహ్మము, జగత్తు</FONT></p>
<p><FONT FACE="SHREE900, SHREE, sans-serif" SIZE="3">73</FONT></p>
<p><FONT FACE="SHREE900, SHREE, sans-serif" SIZE="3">ఆ సముద్ర తరంగ విశేషాలు. ఆ తరంగాలు (సముద్రంనుండి) భిన్నములుగా&nbsp;<BR>కాన్పించడానికి కారణమేమి? రూపమే. ఆ రూపం దేశ, కాల, నిమిత్తాలలో&nbsp;<BR>కల్పించబడింది. వీని అన్నిటికీ ఆ తరంగమే ఆధారం. తరంగం అణుగుట&nbsp;<BR>తోడనే, అవి అదృశ్యాలవుతాయి. ఈ మాయను ఏ మానవుడు విడనాడుతాడో,&nbsp;<BR>వానికది అదృశ్యమౌతుంది. అతడు, అంతట ముక్తుడౌతాడు. ఈ పోరాట-&nbsp;<BR>మంతా దేశ కాల నిమిత్తాలను - ఇవే మన ముక్తి మార్గాలను, ఎప్పుడూ&nbsp;<BR>అడ్డగించేవి - అంటి పెట్టుకొని వుండే అభ్యాసాన్ని జయించడానికే. పరిణామ-&nbsp;<BR>వాదం అంటే ఏమి? దానిలోని రెండు అంగాలేవి? అంతర్నిహితమైన మహా&nbsp;<BR>మహత్వం కలదై, తన మహత్వాన్ని వ్యక్త రూపమొందించడానికి యత్నిస్తున్న అప-&nbsp;<BR>రిమిత శక్తి ఒకటి. పరిసర సన్నివేశాలు ప్రతికూలములవడం వల్ల ఆ ప్రయత్నా-&nbsp;<BR>లను విఫలం చేసే సందర్భాలు రెండవది. ఈ పరిసర పరిస్థితులపై విజయం&nbsp;<BR>సాధించుటకోసం ఆ శక్తి వేర్వేరు శరీరాలను ధరిస్తూ ఉంటుంది. కీటాణువు&nbsp;<BR>(అమీబా = ప్రాథమిక దశలోని సూక్ష్మజీవి) ఈ పోరాటంలో నిలువజాలక&nbsp;<BR>మరొక శరీరాన్ని పొంది, కొన్ని నిరోధాలను జయిస్తుంది. అటు తర్వాత మరొక&nbsp;<BR>శరీరాన్ని, ఆ తర్వాత ఇంకొక శరీరాన్ని, ఇలా వేర్వేరు శరీరాలను ధరిస్తూ&nbsp;<BR>పోయి పోయి చివరకి మానవు డవుతుంది. ఈ పరిణామవాదాన్ని ఇంతటితో&nbsp;<BR>ఆపక, దాని తార్కిక పరమావధికి తీసికొనిపోతే, ఆ సూక్ష్మాతిసూక్ష్మజీవి&nbsp;<BR>రూపంనుండి మనుష్యరూపం వరకు, పరిణమించిన ఆ మహాశక్తి, ప్రకృతి&nbsp;<BR>కల్పించే అంతరాయాలన్నిటిని, కాలక్రమంలో విజయవంతంగా ఎదుర్కొని,&nbsp;<BR>చివరకు ప్రకృతి పరిసరాల నన్నిటినీ తప్పించుకొని విముక్తమవుతుంది కదా? ఈ&nbsp;<BR>భావాన్ని ఆధ్యాత్మిక భాషలో చెబితే ‘‘ప్రతి కర్మకు విషయం, విషయి అనే రెండు&nbsp;<BR>అంగాలుంటాయి. జీవితానికి ఏకైక లక్ష్యం, విషయికి విషయంపై&nbsp;<BR>పూర్ణాధికారం కల్పించడమే’’ అవుతుంది. ఇందుకొక ఉదాహరణం నన్నొకడు,&nbsp;<BR>కసరి మాటలాడటంవల్ల నా మనసు నొచ్చుకుంటుంది. అప్పుడు నేనేం చేస్తాను.&nbsp;<BR>పరిసర సన్నివేశాలు ఎలాంటివైనా, బాధపడకుండా ఉండే శక్తిని ఆర్జించడానికి&nbsp;<BR>ప్రయత్నిస్తాను. అప్పుడు వాని ఇష్టమొచ్చినట్లు వాడు మాటలాడుకోవచ్చు. నేను&nbsp;<BR>చలింపను. విజయార్థం మనం అందరం చేసే సాధన ఇట్టిదే. నైతిక ప్రవర్తన-&nbsp;<BR>మంటే ఏమి? విషయికి పరమాత్మతో సామరస్యం కల్పించి, అనిత్య ప్రకృతి&nbsp;<BR>దాస్యంనుండి విముక్తిని పొందే బలాన్ని అతనికి చేకూర్చడమే కదా? ఈ ప్రకృతి&nbsp;<BR>అనంత వస్తువు కాదు కాబట్టి మన పరిసరాలనన్ని మనం జయించగల&nbsp;<BR>దినం వచ్చి తీరుతుందనడం మా వేదాంత సిద్ధాంతం.</FONT></p>
<hr class="puTa_virupu">
<table><tr><td><a class=puTa_lanke href=puTa1301.html>p1301</a></td><td>p1302</td><td><a class=puTa_lanke href=puTa1303.html>p1303</a></td></tr></table>
</div></body></html>
