<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa381.html>p381</a></td><td>p382</td><td><a class=puTa_lanke href=puTa383.html>p383</a></td></tr></table>

<p><FONT FACE="SHREE900, SHREE, sans-serif" SIZE="3">శను కలుగచేస్తవి.</FONT></p>
<p><FONT FACE="SHREE900, SHREE, sans-serif" SIZE="3">ఒక వస్తువును అస్పష్టంగా చూసినప్పుడు మనం ఒక పేరుతో పేర్కొం-&nbsp;<BR>టూంటాం. దాన్నే - ఖచ్చితంగా చూసినప్పుడు మరొకపేరుతో పేర్కొంటాం.&nbsp;<BR>నైతిక స్వభావం ఎంత ఉన్నతమైవుంటుందో, దర్శనశక్తీ అంత ఉన్నతమై వెల-&nbsp;<BR>స్తుంది, సంకల్పమూ అంతటి దృఢతరమై ఒప్పుతుంది.</FONT></p>
<p><FONT FACE="SHREE902-Italic, SHREE, sans-serif" SIZE="3">మంగళవారం, మధ్యాహ్నం</FONT></p>
<BR>
<p><FONT FACE="SHREE900, SHREE, sans-serif" SIZE="3">జ్ఞానానికీ జడానికీ సామరస్యం వుందనటానికి హేతువు అవి రెండూ&nbsp;<BR>ఒక్క వస్తువుకే రెండు వైపులై వుండటమే - బాహ్యమనీ ఆంతరమనీ విభజన&nbsp;<BR>పొందే ఆ వస్తువును అజ్ఞాతవస్తువు అని పేర్కో.</FONT></p>
<p><FONT FACE="SHREE900, SHREE, sans-serif" SIZE="3">పేరడైస్‌ అనే ఆంగ్లపదం ‘పరదేశ’మనే సంస్కృత పదంనుంచి పుట్టింది,&nbsp;<BR>అది పారశీకభాషలోకి గైకోబడింది; ‘దేశానికి ఆవల’ అనో నిజానికి ‘ఆవలి&nbsp;<BR>దేశ’ మనో ‘పరలోక’ మనో దానికి శబ్దార్థం. ప్రాచీనార్యులు ‘ఆత్మవుందని’ సదా&nbsp;<BR>నమ్మారేగాని - శరీరమే మానవుడని వా రెన్నడూ తలచలేదు. వారి స్వర్గనరకాలన్నీ&nbsp;<BR>తాత్కాలికాలు, ఎందుకంటె ఏ కార్యమైనా తన కారణంకంటె అధికకాలం వుండ-&nbsp;<BR>లేదు, ఏ కారణమూ నిత్యంకాదు; కాబట్టి సమస్తకార్యాలూ అంతమొందవలసినవే.</FONT></p>
<p><FONT FACE="SHREE900, SHREE, sans-serif" SIZE="3">వేదాంతతత్త్వమంతా యీ కింది కథలో యిమిడివుంది:</FONT></p>
<p><FONT FACE="SHREE900, SHREE, sans-serif" SIZE="3">సువర్ణపక్షాలతో ఒప్పారే రెండు పక్షులు ఒక వృక్షంమీద ఒకటి పైభాగం-&nbsp;<BR>లోను, రెండోది కిందిభాగంలోను కూర్చున్నాయి. ప్రశాంతమై, గంభీరమై, ఆత్మ-&nbsp;<BR>వైభవనిమగ్నమై పైపక్షి ప్రకాశిస్తూంటే, కిందిపక్షి ఒక్కోసారి తియ్యని&nbsp;<BR>పళ్లను, మరోసారి చేదుపళ్లను తింటూ నెమ్మదిలేకుంది. ఒకసారి అది అమిత&nbsp;<BR>చేదుపండు తిని, కాస్సేపు ఆగి, పైన ప్రకాశిస్తూన్న పక్షిని తిలకించేది. కాని&nbsp;<BR>వెంటనే అది దాన్ని గురించి మరచి, ఎప్పటిలా చెట్టుపళ్లను తినసాగింది. మరలా&nbsp;<BR>అదొక చేదుపండును తిని, యీసారి కొన్నికొమ్మలను దాటి, కొననున్న పక్షి&nbsp;<BR>సమీపానికి వచ్చింది. ఇలా అనేకసార్లు జరిగింది; చివరకు అది పైనున్న పక్షి&nbsp;<BR>చోటుకు వచ్చి దాన్లో తననే కోల్పోయింది. రెండు పక్షులు లేనేలేవనీ, ప్రశాంతమై&nbsp;<BR>గంభీరమై ఆత్మవైభవంలో వెలుగొందుతూన్న పైపిట్ట తానే అనీ అది తటాలున&nbsp;<BR>గ్రహించింది.</FONT></p>
<p><FONT FACE="SHREE902-Italic, SHREE, sans-serif" SIZE="3">బుధవారం, జూలై 31</FONT></p>
<BR>
<p><FONT FACE="SHREE900, SHREE, sans-serif" SIZE="3">లూథర్‌ త్యాగాన్ని తొలగించి నీతిని యివ్వటంతో మతధర్మానికి ఛిద్రం&nbsp;<BR>ఏర్పడింది. నాస్తికులకు, అనాత్మవాదులకు నీతి వుండవచ్చును, కాని మతధర్మం&nbsp;<BR>ఆస్తికులకు మాత్రమే.</FONT></p>
<p><FONT FACE="SHREE900, SHREE, sans-serif" SIZE="3">మహాత్ముడి పవిత్రతకు వెల చెల్లించేవారు దుర్మార్గులే. నువ్వు దుర్మార్గుణ్ణి</FONT></p>
<hr class="puTa_virupu">
<table><tr><td><a class=puTa_lanke href=puTa381.html>p381</a></td><td>p382</td><td><a class=puTa_lanke href=puTa383.html>p383</a></td></tr></table>
</div></body></html>
