<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa790.html>p790</a></td><td>p791</td><td><a class=puTa_lanke href=puTa792.html>p792</a></td></tr></table>
<p><FONT FACE="SHREE902, SHREE, sans-serif" SIZE="4">సన్న్యాసి</FONT></p>
<BR>
<p><FONT FACE="SHREE900, SHREE, sans-serif" SIZE="3">వివేకానందస్వామి బోస్టన్‌లో ప్రసంగిస్తూ సన్న్యాసాన్ని గురించి యిలా&nbsp;<BR>పలికారు:</FONT></p>
<p><FONT FACE="SHREE900, SHREE, sans-serif" SIZE="3">ఒకడు జీవితంలో ఏ దశలో పుట్టాడో ఆ దశకు సంబంధించిన విధులను,&nbsp;<BR>బాధ్యతలను నెరవేర్చిన పిమ్మట పారమార్థిక జీవితాన్ని గడపాలనే ఉద్దేశాన్ని కలిగి&nbsp;<BR>వుంటాడు. ఐహికార్థం కీర్తి, అధికారాలతో కూడుకొన్న ప్రాపంచిక వ్యవహారా-&nbsp;<BR>లను పూర్తిగా పరిత్యజించాలనే తీవ్రకాంక్ష అతడికి కలుగుతుంది. జగత్స్వభా-&nbsp;<BR>వాన్ని తత్త్వదృష్టితో చేసిన పరిశీలన ఫలితంగా అది అస్థిరత, సంఘర్షణ, దుఃఖం,&nbsp;<BR>అల్పసుఖాలతో కూడినదే అని గ్రహించి వీటికి విముఖుడైన తరువాత, అతడు&nbsp;<BR>సత్యాన్ని, శాశ్వతప్రేమను, పరమాశ్రయాన్ని కాంక్షిస్తాడు. అతడు ప్రాపంచిక&nbsp;<BR>పదవులను, ఆస్తులను, కీర్తిని పూర్తిగా వర్జిస్తాడు. అతడు స్వార్థత్యాగంతో జీవించ&nbsp;<BR>టానికి, తదేకదీక్షగా ఆత్మజ్ఞానం పొందటానికి, ప్రేమను కరుణను అధికాధికంగా&nbsp;<BR>ప్రదర్శించటానికి, స్థితప్రజ్ఞుడవటానికి సాధనచేసి, పరివ్రాజకు డవుతాడు. సంవ-&nbsp;<BR>త్సరాలకొద్దీ చేసిన ధ్యానం, అన్వేషణల ఫలితంగా అత డీ జ్ఞానమణులను సేక-&nbsp;<BR>రించి, గురుపీఠం నెలకొల్పి, తన దగ్గరనుంచి యీ మహద్విషయాల నాశించిన&nbsp;<BR>శిష్యులకు, తదితరులకు ఉపదేశం చేస్తాడు. తనకు తెలిసినదంతా జిజ్ఞాసువులకు&nbsp;<BR>బోధిస్తాడు. శక్తివంచనలేక తనకు చేతనైనంత మేరకు ప్రజలకు ఉపకారం చేస్తాడు.</FONT></p>
<p><FONT FACE="SHREE900, SHREE, sans-serif" SIZE="3">సన్న్యాసి ఏ మతానికీ చెందడు. అతడిది స్వతంత్ర భావప్రేరితమైన&nbsp;<BR>జీవితం. సకల మతాలనుంచి గ్రహించిన సారమది. అతడి జీవితం సిద్ధాంతమో,&nbsp;<BR>నమ్మకమో కాదు. అహేతుకమైన నమ్మకం కానేకాదు; అది ప్రత్యక్షానుభూతితో&nbsp;<BR>కూడింది.</FONT></p>

<p><FONT FACE="TimesNewRoman, Times, serif" SIZE="2">3 7 6</FONT></p>
<hr class="puTa_virupu">
<table><tr><td><a class=puTa_lanke href=puTa790.html>p790</a></td><td>p791</td><td><a class=puTa_lanke href=puTa792.html>p792</a></td></tr></table>
</div></body></html>
