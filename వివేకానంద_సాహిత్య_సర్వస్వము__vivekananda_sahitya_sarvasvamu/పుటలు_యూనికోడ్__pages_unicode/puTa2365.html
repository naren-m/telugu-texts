<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2364.html>p2364</a></td><td>p2365</td><td><a class=puTa_lanke href=puTa2366.html>p2366</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 1 6</FONT></p>
<p><FONT FACE="SHREE900, SHREE, sans-serif" SIZE="3">అద్వైతమతంలోని రహస్యం! ఆ తర్వాత నీవు ఎలాటి నమ్మకమైనా పెట్టు&nbsp;<BR>కొందువు గాక! ప్రపంచచరిత్రపై అచంచలమైన ఆత్మవిశ్వాసంకల జాతులు&nbsp;<BR>మాత్రమే శక్తివంతాలైన మహాజాతులుగా వృద్ధిపొందాయి. ప్రతి జాతి చరిత్ర-&nbsp;<BR>లోను, ఆత్మవిశ్వాసం పూనిన వ్యక్తులు మాత్రమే, గొప్పవారు, బలాఢ్యులు&nbsp;<BR>కాగలరని తెలుసుకోండి! ఇక్కడ భారతదేశానికి ఒక ఆంగ్లేయుడు గుమాస్తాగా&nbsp;<BR>వచ్చాడు. డబ్బు లేకపోవడం చేతను, ఇంక ఇతర కారణాలచేత, అతడు తన&nbsp;<BR>తలకు గురిపెట్టి రెండుసార్లు తుపాకితో కాల్చుకొన యత్నించాడు. రెండుసార్లు&nbsp;<BR>అతని ప్రయత్నం విఫలంకాగా, వానికి ఆత్మవిశ్వాసం కుదిరింది. అతడు తాను&nbsp;<BR>మహాకార్యాలు చేయడంకోసం, జన్మించానని నమ్మాడు. ఆ పురుషుడే ఈ&nbsp;<BR>సామ్రాజ్య నిర్మాత అయిన క్లైవు. అతడే ఫాదరీల బోధలు నమ్మి, యావజ్జీవం&nbsp;<BR>దీనుడై ‘‘ఓ ప్రభువా! నేను దుర్బలుడిని. నేను హీనుడిని’’ అంటూ దేవు&nbsp;<BR>రింపసాగితే, ఎక్కడుండేవాడు? బహుశా పిచ్చివాండ్ర చికిత్సాలయంలో పడి&nbsp;<BR>వుండేవాడు. ఇలాటి పిచ్చిబోధలవల్ల మీరూ వెర్రివారై పోతున్నారు. ఇట్టి&nbsp;<BR>దౌర్బల్యంతోకూడిన బోధలు చేయడంవల్ల, మానవజాతిని నాశనంచేసే&nbsp;<BR>ఘోరానర్థాలు ప్రపంచం అంతటా వాటిల్లుచుండటం నాకు తెలుసు. ఈ విధంగా&nbsp;<BR>మన పిల్లల్ని పెంచుతున్నాం. వీరు సగం పిచ్చివారు కావడంలో&nbsp;<BR>ఆశ్చర్యమేముంది?</FONT></p>
<p><FONT FACE="SHREE900, SHREE, sans-serif" SIZE="3">ఈ బోధ అనుష్ఠానపరుల పక్షాన చేయబడింది. కాబట్టి ఆత్మవిశ్వాసాన్ని&nbsp;<BR>పూనుకొని మీకు లౌకిక సంపద కావాలంటే, దానికోసం పాటుపడండి. అది&nbsp;<BR>మీకు లభిస్తుంది. మీరు మహామేధావంతులు కాగోరితే బుద్ధిక్షేత్రంలో పని&nbsp;<BR>చేయండి. అప్పుడు మీరు మహామేధావులు కాగలరు. మీరు మోక్షాన్ని కోరితే,&nbsp;<BR>ఆధ్యాత్మికక్షేత్రంలో సాధన సాగించండి. అప్పుడు మీరు ముక్తులై నిర్యాణంలో&nbsp;<BR>ప్రవేశించి నిత్యానందం అనుభవిస్తారు. కానీ, ఈ అద్వైతమతంలో, ఒక లోపం&nbsp;<BR>సంభవించింది. దాని సాధన ఆధ్యాత్మికక్షేత్రంలో మాత్రమే సాగించబడి, ఇతర&nbsp;<BR>క్షేత్రాలు అశ్రద్ధ చేయబడ్డాయి. ఇప్పుడు మీరు, దాన్ని పూర్ణంగా ఆచరణ-&nbsp;<BR>యోగ్యం చేయవలసిన సమయం వచ్చింది. అది ఇంకా రహస్యంగా వుండరాదు.&nbsp;<BR>అది ఇంకమీదట గుహలలోను, అడవులలోను, హిమాలయాలలోను, సన్యా-&nbsp;<BR>సుల దగ్గర మాత్రమే నిలిచిపోరాదు. అది ప్రజల అనుదిన జీవిత క్షేత్రానికి దిగి-&nbsp;<BR>రావాలి. మహాసౌధాల్లో రాజులు దాన్ని అనుష్ఠించాలి. గుహలలోని సన్యాసులు,&nbsp;<BR>గుడిసెలలోని పేదలు, వీథులలోని యాచకులు అందరూ సర్వత్ర, సర్వదా&nbsp;<BR>దాన్ని ఆచరణలో పెట్టాలి. కాబట్టి నీవు స్త్రీవైనా, శూద్రుడివైనా భయపడవద్దు.&nbsp;<BR>ఏలన, ఈ మతాన్ని స్వల్పంగా ఆచరించినాకూడ అత్యధికమైన మేలు చేకూర-</FONT></p>
<hr class="puTa_virupu">
<table><tr><td><a class=puTa_lanke href=puTa2364.html>p2364</a></td><td>p2365</td><td><a class=puTa_lanke href=puTa2366.html>p2366</a></td></tr></table>
</div></body></html>
