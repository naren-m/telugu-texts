<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1766.html>p1766</a></td><td>p1767</td><td><a class=puTa_lanke href=puTa1768.html>p1768</a></td></tr></table>
<p><FONT FACE="SHREE900, SHREE, sans-serif" SIZE="3">162 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">సంస్కృత విద్వాంసులను నేను చూశాను. వారిలో కొంతమంది భారతీయ&nbsp;<BR>వేదాంతాన్ని గురించి సరసమైన దృష్టి గలవారే. వారి నిస్స్వార్థమైన పనిని, వారి&nbsp;<BR>బుద్ధిబలాన్ని నేను మెచ్చుకొంటాను. కాని పాల్‌ డ్యూసేన్‌ (తనను దేవసేనుడని&nbsp;<BR>పిలిపించుకోవటం యితడి కెక్కువ యిష్టం), మాక్స్‌ ముల్లర్‌ పండితుడు - వీరి-&nbsp;<BR>ద్దరూ భారతదేశానికి, భారతీయశాస్త్రాలకు నిజమైన స్నేహితులని నాకు&nbsp;<BR>తోస్తుంది. పాల్‌ దేవసేనుడు, అతని భార్య, కుమార్తె వీరు ముగ్గురూ హిందూ-&nbsp;<BR>దేశమంతా పర్యటించారు. జర్మనీ, హాలెండ్‌ దేశాలగుండా లండన్‌కు నేను వీరితో&nbsp;<BR>ప్రయాణంచేశాను. ఈ ప్రయాణంలో లండన్‌లోను, బైట వారితో నేను&nbsp;<BR>కలుసుకొన్న సందర్భాలు నా జీవితంలో ఆనందదాయక ఘట్టాలు.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్య దేశాల్లో తొలుత సంస్కృతం చదివిన వారు సంస్కృతాన్ని&nbsp;<BR>ఊహాపోహలతో వ్యాసంగం చేశారేగాని విమర్శనాశక్తితో కాదు. వారికి తెలిసిన&nbsp;<BR>కొంచెంతో వారు చేసిన హంగామాకు అంతులేదు. ఆ రోజుల్లో భారతీయ తత్త్వ-&nbsp;<BR>శాస్త్రం ‘శాకుంతల’ నాటకంతో పరాకాష్ఠ చేరిందనే అభిప్రాయం నిండివుందంటే&nbsp;<BR>వారి పాండిత్య మెలాంటిదో మనం వేరే చెప్పనక్కర్లేదు. ఇలాటి సంస్కృత&nbsp;<BR>విద్వాంసుల వెనువెంట కొందరు విమర్శకమన్యులు, అపండితులు, సంస్కృత&nbsp;<BR>మంటే ఏమిటో తెలియని వారు, సంస్కృతంలో ఏమీ లేదని, ప్రాచ్యమైన ఏ&nbsp;<BR>విషయాన్నైనా వెక్కిరించేవారు బైలుదేరారు. అప్పటి సంస్కృత పండితులకు,&nbsp;<BR>భారతీయమైతే చాలు. అది గులాబి, కస్తూరి. ఆ విమర్శకమన్యులకో అది&nbsp;<BR>వట్టి చెత్త. ఈ పండితులు, విమర్శకులు, వారి వాదాలను అక్కడి సభ్యుల&nbsp;<BR>కుపన్యసించేవారు. ఆ సభ్యులకు సంస్కృతం అక్షరంముక్క రాదు. ఇలాటి&nbsp;<BR>పాండిత్యంతో వచ్చే ఫలితం వట్టి గందరగోళంతప్ప మరేమీలేదు. వీరు భారత-&nbsp;<BR>దేశానికి చెప్పేదేమంటే, ‘‘మీ స్వంతమైన దేదీ లేదు. మీ కళలన్నీ ఫలానా జాతి-&nbsp;<BR>నుండి ఎరువు తెచ్చుకొన్నవే. మీ శిల్పం ఫలానా జాతినుండి ఎరువు తెచ్చు&nbsp;<BR>కొన్నదే. మీ ప్రాచీన శాస్త్రాలుకూడా ఎరువు తెచ్చుకొన్నవే. మీ మతంకూడా మీరు&nbsp;<BR>దిగుమతి చేసుకొన్నదే.’’ ఈ విధమైన పిచ్చి పరిశోధన కొంతకాలం సాగింది.&nbsp;<BR>కొంతకాలానికి పరిస్థితి కాస్త మెరుగైంది. ఇప్పుడు సత్యమైన, పరి&nbsp;<BR>పక్వమైన పాండిత్యం లేకుండా వట్టి సాహసంవల్ల ఎవరైనా హాస్యాస్పదు లవటం-&nbsp;<BR>తప్ప ఫలితంలేదనీ, భారతీయ సాంప్రదాయాలను ద్వేషభావంతో నిరసించటం&nbsp;<BR>తగదనీ, ఇతరు లనుకొన్నదానికంటె భారతీయ సంప్రదాయాల్లో ఎక్కువ&nbsp;<BR>గుణాలు వున్నాయని పాశ్చాత్య దేశాలలో యిప్పుడిప్పుడే గమనించబడుతోంది.</FONT></p>
<p><FONT FACE="SHREE900, SHREE, sans-serif" SIZE="3">అదృష్టవశాత్తు యిప్పుడు యూరపులో ఒక నూతన తరహా సంస్కృత&nbsp;<BR>పండితులు, సంస్కృతంమీద సానుభూతి వున్నవారు బైలుదేరారు. వారు</FONT></p>
<hr class="puTa_virupu">
<table><tr><td><a class=puTa_lanke href=puTa1766.html>p1766</a></td><td>p1767</td><td><a class=puTa_lanke href=puTa1768.html>p1768</a></td></tr></table>
</div></body></html>
