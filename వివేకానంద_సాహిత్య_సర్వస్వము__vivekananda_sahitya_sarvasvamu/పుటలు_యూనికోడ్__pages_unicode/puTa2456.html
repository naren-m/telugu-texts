<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2455.html>p2455</a></td><td>p2456</td><td><a class=puTa_lanke href=puTa2457.html>p2457</a></td></tr></table>

<p><FONT FACE="SHREE902, SHREE, sans-serif" SIZE="4">నా గురుదేవుడు</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">న్యూయార్క్‌లో చేసిన ప్రసంగం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">‘ధర్మం క్షీణించి అధర్మం వృద్ధిపొందినప్పుడు, నేను మానవాళిని ఉద్ధరించ&nbsp;<BR>టానికి అవతరిస్తుంటాను’ అని శ్రీకృష్ణుడు గీతలో (8-25) చెప్పాడు. పరి&nbsp;<BR>వర్తనాశీలమైన యీ లోకంలో స్థితిగతులు మారి, సమన్వయం ఆవశ్యకమై&nbsp;<BR>నప్పుడు శక్తితరంగం ఒకటి వస్తుంది. మానవజీవనం ఐహిక ఆముష్మికరంగాల్లో&nbsp;<BR>సాగుతుంది కాబట్టి, సమన్వయం రెండు రంగాల్లోను కలుగుతుంది. ఆధునిక-&nbsp;<BR>కాలంలో ముఖ్యంగా, ఐరోపా ఖండమే ఐహిక రంగంలో సమన్వయానికి పునాదిగా&nbsp;<BR>వుంది. ఇక, ఆసియాఖండం ఆదిమయుగంనుండి ఆధ్యాత్మిక సమన్వయానికి&nbsp;<BR>మూలమై వుంది. నేడు ఆధ్యాత్మిక రంగంలో మానవుడికి మరో సమన్వయం&nbsp;<BR>అవసరమై వుంది. జడభావాల ప్రభావం అత్యధికంగా వుండే యీ రోజుల్లో,&nbsp;<BR>మానవుడు తన దైవాంశాన్ని విస్మరిస్తూ, జడశక్తి నాశ్రయిస్తూ, ధన సంపాదనా&nbsp;<BR>యంత్రంగా మారిపోతూన్న యీ సమయంలో, సమన్వయం అత్యావశ్యం. ఆ&nbsp;<BR>సమన్వయవాణి పలికింది. జడవాద సిద్ధాంత మేఘాలను పారద్రోలటానికి ఆ&nbsp;<BR>మహాశక్తి వస్తోంది. అది తన కార్యాన్ని ప్రారంభించింది. అచిరకాలంలోనే అది&nbsp;<BR>మానవజాతికి తిరిగి ఒకసారి స్వస్వరూప స్మృతిని ప్రసాదించబోతోంది. ఈసారి&nbsp;<BR>కూడా ఆసియా ఖండమే యీ శక్తికి ఉనికిపట్టు కాబోతోంది.</FONT></p>
<p><FONT FACE="SHREE900, SHREE, sans-serif" SIZE="3">క్రియా విభజన ప్రణాళికమీద యీ మన ప్రపంచం ఆధారపడి వుంది.&nbsp;<BR>‘కష్టే ఫలీ’ అనే నీతి విధానంలోనే మన ప్రపంచం నిలిచివుంది. సమస్తాన్ని ఒక్కడే&nbsp;<BR>అనుభవిస్తాడనటం వ్యర్థ ప్రేలాపన. ఐనా, మన మూఢత్వాన్ని ఏమని చెప్తాం?&nbsp;<BR>అజ్ఞాన దశలోని శిశువు, తన ఆటబొమ్మ తప్ప మరో కోరదగ్గ వస్తువు యీ&nbsp;<BR>ప్రపంచంలో లేదని భావిస్తుంది. అలాగే, భౌతికశక్తులను హస్తగతం చేసుకొన్న&nbsp;<BR>మహిమాన్వితమైన దేశం, సర్వసిద్ధి పొందానని, తాను అభివృద్ధి పొందవలసింది&nbsp;<BR>యింకేమీ లేదని, నాగరికతలో పరాకాష్ఠ నొందానని భావిస్తుంటుంది. అంతేకాక,&nbsp;<BR>ఐశ్వర్యాపేక్షలేని దేశాలు కొన్నివుంటే, భౌతిక శక్తులమీద ఆధిక్యత సంపా&nbsp;<BR>దించకపోతే వాటికి ప్రపంచంలో వుండటానికే అర్హత లేదనీ, వాటి అస్థిత్వమే వ్యర్థ-&nbsp;<BR>మని భావిస్తుంటుంది. పోతే, మరో దేశం భౌతికమైన నాగరికత కేవలం&nbsp;<BR>నిరర్థకమని తలచ వచ్చును. పారమార్థిక సంపదలేని సార్వభౌమత్వంకూడా</FONT></p>
<p><FONT FACE="TimesNewRoman, Times, serif" SIZE="2">2 0</FONT></p>
<hr class="puTa_virupu">
<table><tr><td><a class=puTa_lanke href=puTa2455.html>p2455</a></td><td>p2456</td><td><a class=puTa_lanke href=puTa2457.html>p2457</a></td></tr></table>
</div></body></html>
