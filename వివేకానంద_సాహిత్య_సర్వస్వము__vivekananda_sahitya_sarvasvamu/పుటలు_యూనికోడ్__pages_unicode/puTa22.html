<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa21.html>p21</a></td><td>p22</td><td><a class=puTa_lanke href=puTa23.html>p23</a></td></tr></table>


<p><FONT FACE="SHREE900, SHREE, sans-serif" SIZE="3">పాదాలను తాకటానికై ఒకరినొకరు తోసుకుంటూ ముందరికి రాసాగారు.&nbsp;<BR>చక్రవర్తికి సైతం దుర్లభమైన గౌరవాదరాలతో వారికి స్వాగతం ఇవ్వబడింది. మేళ-&nbsp;<BR>తాళాలతో, స్తోత్రగీతాలతో కూడిన పెద్ద ఊరేగింపుతో వారు ఆహ్వాన గృహానికి&nbsp;<BR>తీసుకుపోబడ్డారు. దారిలో అత్తరు, అగరు, పూలవర్షాలు వారిపై కురిసాయి.&nbsp;<BR>పుణ్యస్త్రీలు దీపారాత్రికాలు చేయసాగారు. ఇటువంటి బ్రహ్మాండమైన స్వాగతం&nbsp;<BR>ఇవ్వబడనున్నదని స్వామి కలలోనైనా ఊహించలేదు. ఐనా వారి మనస్సు సంతో-&nbsp;<BR>షంతో నిండిపోయింది - తన కీ స్వాగతం లభించినదని కాదు - భారతీయుల&nbsp;<BR>కోసం, వారి అసలు హృదయం ఎక్కడుందో బయటపడినందుకై. స్వాములకు&nbsp;<BR>తమ కృతజ్ఞతలు, ఆహ్వానం తెలియబరచటానికై ఒక గొప్ప సమావేశం ఏర్పాటు&nbsp;<BR>చేయబడింది. సింహళీయుల ఆహ్వానపత్రికలకు స్వాములు ఉచితరీతిని తమ&nbsp;<BR>సంతోషాన్ని తెలియజేశారు. ఇక ఇప్పటినుంచి - ఇక్కడనుంచి వారి జీవితపు&nbsp;<BR>రెండవ ముఖ్యకార్యం - భారతదేశపు పునరుద్ధరణ ప్రారంభమైంది. సింహతుల్య&nbsp;<BR>గర్జనలతో కూడిన వాణితో తన సందేశాన్ని ఇవ్వసాగాడు.</FONT></p>
<p><FONT FACE="SHREE900, SHREE, sans-serif" SIZE="3">సింహళంనుంచి మళ్ళీ ప్రయాణమై పాంబన్‌లో దిగాడు స్వాములు.&nbsp;<BR>అక్కడనుంచి రామేశ్వరం, రామనాడు, పరమకుడి, మదురై, కుంభకోణం, తిరు-&nbsp;<BR>చినాపల్లి దర్శించి మద్రాసు చేరారు. అన్నిచోట్ల సింహళంవలె బ్రహ్మాండమైన&nbsp;<BR>స్వాగత, సమావేశాలు జరిగాయి.</FONT></p>
<p><FONT FACE="SHREE900, SHREE, sans-serif" SIZE="3">మద్రాసు నగరంలో స్వామి రాక ఒక అనుభవపూర్వ మహాసంచలనాన్ని&nbsp;<BR>కలగజేసింది. స్వామీజీ ఇక్కడ ఆరు ఉపన్యాసా లిచ్చాడు. ఇవి సమగ్ర భారత-&nbsp;<BR>దేశానికి వారిచ్చిన సందేశ సారాలని చెప్పవచ్చు. ఆతడు దేశమంతా సంచారం చేసి&nbsp;<BR>ఇచ్చిన ఉపన్యాసాలన్నీ వీటియొక్క పునరావృతాలని చెప్పవచ్చు.</FONT></p>
<p><FONT FACE="SHREE902, SHREE, sans-serif" SIZE="3">భారతదేశానికి స్వామి సందేశం</FONT></p>
<BR>
<p><FONT FACE="SHREE900, SHREE, sans-serif" SIZE="3">1. వివేకానందుడు భారతదేశవాసుల కిచ్చిన మొదటి హితవు - ‘‘నువ్వు&nbsp;<BR>భారతీయుడవని గర్వించు.’’ వ్యక్తి విషయంలోగాని, జాతి విషయంలోగాని -&nbsp;<BR>దేనిలోనైనా సరే ఒక ఐకమత్యం  </FONT><FONT FACE="Times-Roman, Times, serif" SIZE="2">(identity)</FONT><FONT FACE="SHREE900, SHREE, sans-serif" SIZE="3">  లేకపోతే ఆ వ్యక్తిగాని, ఆ జాతిగాని&nbsp;<BR>ఉన్నతిచెందటం అసంభవం. కనుకే మొదట వారి హితవు అది.</FONT></p>
<p><FONT FACE="SHREE900, SHREE, sans-serif" SIZE="3">2. ప్రస్తుతం మన అవనతికి కారణాలు మొదట శారీరక దుర్బలత తర్వాత&nbsp;<BR>మానసిక దుర్బలత. కనుక తత్వబోధనలకు ముందు అన్నపానాలను సమకూర్చి&nbsp;<BR>జనసామాన్య స్థితిని బాగుపరచాలి. ఇందుకోసం జనంలో విద్యావ్యాప్తి చేయటం&nbsp;<BR>అత్యంత ఆవశ్యకం. దేనివలన మనశ్శరీరాలు దృఢమౌతాయో, ఆత్మగౌరవం&nbsp;<BR>పెంపొందుతుందో, జనంలో శ్రద్ధ, త్యాగం, సేవ, పురుషకారం, సచ్చరిత్ర -&nbsp;<BR>ఇత్యాది గుణాలు పెంపొందుతాయో అదే నిజమైన విద్య.</FONT></p>
<hr class="puTa_virupu">
<table><tr><td><a class=puTa_lanke href=puTa21.html>p21</a></td><td>p22</td><td><a class=puTa_lanke href=puTa23.html>p23</a></td></tr></table>
</div></body></html>
