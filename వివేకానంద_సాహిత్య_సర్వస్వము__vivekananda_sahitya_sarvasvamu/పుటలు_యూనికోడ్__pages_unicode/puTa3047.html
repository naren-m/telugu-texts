<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3046.html>p3046</a></td><td>p3047</td><td><a class=puTa_lanke href=puTa3048.html>p3048</a></td></tr></table>

<p><FONT FACE="SHREE900, SHREE, sans-serif" SIZE="3">బాబాగారికి హఠయోగం తెలుసని విన్నాను. కాబట్టి వారి దగ్గర హఠయోగ&nbsp;<BR>అభ్యాసం నేర్చుకొని ఈ శరీరాన్ని బలిష్టమైన దాన్నిగా చేసుకోవాలని తలచాను.&nbsp;<BR>నాది మొండి పట్టుదల అని నీకు తెలుసు. నేను ఏది పట్టుకుంటే దాన్ని సాధించి&nbsp;<BR>తీరుతాను. నేను ఉపదేశం తీసుకోవాల్సిన రోజు, ఆలోచిస్తూ మంచం మీద&nbsp;<BR>పడుకున్నాను. అప్పుడు శ్రీరామకృష్ణుని రూపం కనిపించింది. ఆయన నా కుడి&nbsp;<BR>ప్రక్కగా నావైపే తదేకంగా చూడసాగాడు. చాలా దిగులుగా ఉన్నట్లు కన్పించాడు.&nbsp;<BR>నన్ను ఆయనకు అంకితం చేసుకున్నాను. మరో గురువును ఆశ్రయిస్తున్నానే అనే&nbsp;<BR>భావన వచ్చి, సిగ్గుపడి ఆయనవైపే చూడసాగాను. ఆ విధంగా రెండు మూడు&nbsp;<BR>గంటలు గడిచి వుండవచ్చు. కాని నా నోట మాట రాలేదు. తర్వాత అకస్మాత్తుగా&nbsp;<BR>ఆయన అదృశ్యమైనాడు. ఆ రాత్రి శ్రీరామకృష్ణుని చూచినప్పటినుండి నా&nbsp;<BR>మనస్సు తారుమారై, పవహారీ బాబాగారినుండి ఉపదేశం తీసు&nbsp;<BR>కోవటం ఆ రోజుకు విరమించాను. రెండు రోజులైన తర్వాత పవహారీ బాబా-&nbsp;<BR>గారినుండి ఉపదేశం తీసుకోవాలనే ఉద్దేశ్యం మళ్లీ కలిగింది. పూర్వంవలె ఆ&nbsp;<BR>రాత్రికూడా శ్రీరామకృష్ణుడు దర్శనమిచ్చాడు. తర్వాత ఉపదేశం తీసుకోవాలనే&nbsp;<BR>ఉద్దేశ్యం కలిగినప్పుడల్లా వరుసగా శ్రీరామకృష్ణుడు కన్పించటం వల్ల ఆ ఉపదేశం&nbsp;<BR>వల్ల మంచి కలగటానికి బదులు చెరుపే జరుగుతుందని ఉపదేశం తీసుకోవాలనే&nbsp;<BR>ఉద్దేశ్యాన్ని వదలివేశాను.</FONT></p>
<p><FONT FACE="SHREE900, SHREE, sans-serif" SIZE="3">కొంతసేపైన తర్వాత శిష్యుని ఉద్దేశించి యిలా చెప్పారు. ‘‘శ్రీరామ&nbsp;<BR>కృష్ణుని దర్శించిన వారు నిజంగా ధన్యాత్ములు. దానివల్ల వారి కుటుంబం,&nbsp;<BR>జన్మం పావనమైంది. మీ కందరికికూడా ఆయన దర్శనం కలుగుతుంది. నీ&nbsp;<BR>విక్కడికి ఎప్పుడు వచ్చావో అప్పుడే నీవాయనకు సన్నిహితమైనావు. శ్రీరామ&nbsp;<BR>కృష్ణుడుగా ఈ భువిపై అవతరించింది ఎవరో అర్థంకాలేదు. ఆయన ఆంత&nbsp;<BR>రంగిక శిష్యులకుకూడ అసలు ఆ రహస్యమేమిటో తెలియదు. కొద్దిమందికి&nbsp;<BR>మాత్రమే చూచాయగా తెలిసింది. కాలాంతరంలో అందరికి అర్థమౌతుంది.’’</FONT></p>
<p><FONT FACE="SHREE900, SHREE, sans-serif" SIZE="3">ప్రసంగం యిలా సాగుతుండగా నిరంజనానందస్వామి తలుపు తట్టాడు.&nbsp;<BR>శిష్యుడు లేచి ‘‘ఎవరు వచ్చారు?’’ అని అడిగారు. ‘‘నివేదిత, కొంతమంది&nbsp;<BR>ఆంగ్ల స్త్రీలు’’ అని చెప్పగానే వారిని గదిలోకి రానివ్వగానే వారు నేలపై కూర్చుండి&nbsp;<BR>స్వామీజీ ఆరోగ్యాన్ని గూర్చి వివరించారు. మరికొన్ని మాటలు మాట్లాడి&nbsp;<BR>వెళ్లిపోయినారు. స్వామీజీ శిష్యునితో అన్నారు. ‘‘చూడు! వాళ్లు ఎంత&nbsp;<BR>సంస్కారవంతులో! వాళ్లే బెంగాలీలైతే, నా ఆరోగ్యం బాగాలేదని తెలిసికూడా&nbsp;<BR>నన్ను కనీసం అరగంటైనా మాట్లాడేట్లు చేసేవాళ్లు.’’</FONT></p>
<hr class="puTa_virupu">
<table><tr><td><a class=puTa_lanke href=puTa3046.html>p3046</a></td><td>p3047</td><td><a class=puTa_lanke href=puTa3048.html>p3048</a></td></tr></table>
</div></body></html>
