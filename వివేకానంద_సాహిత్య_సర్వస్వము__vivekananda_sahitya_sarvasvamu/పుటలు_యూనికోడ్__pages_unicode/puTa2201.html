<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2200.html>p2200</a></td><td>p2201</td><td><a class=puTa_lanke href=puTa2202.html>p2202</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 5 2</FONT></p>
<p><FONT FACE="SHREE900, SHREE, sans-serif" SIZE="3">గోపికలకు ప్రియుడు. మీకు, ఆ అనురాగ పారవశ్యం కలిగినప్పుడు, ఆ గోపికల&nbsp;<BR>హృదయం నీకు అర్థమైనప్పుడు, ‘ప్రేమ’ అంటే ఏమో మీరు&nbsp;<BR>గ్రహించగల్గుతారు. లోకమంతా అదృశ్యమై, తదితర ఆలోచనలన్నీ సమసిపోయి,&nbsp;<BR>మీ మనసులు విశుద్ధమైనప్పుడు మాత్రమే - చివరకు ధర్మాన్వేషణం సైతం,&nbsp;<BR>మిమ్మల్ని విడిచిపోయినప్పుడు మాత్రమే - ఆ ప్రేమ పారవశ్యం, గోపికలకు&nbsp;<BR>లభించిన ఆ అఖండ ప్రేమ మహత్త్వం మీకు అలవడుతుంది. అదే అహేతుక&nbsp;<BR>ప్రేమ - ‘‘ప్రేమకోసం ప్రేమ’’; అంటే అదే గమ్యాలకంతటికీ పరమగమ్యం!&nbsp;<BR>అది మీకు దొరికితే అంతా దొరికినట్లే!</FONT></p>
<p><FONT FACE="SHREE900, SHREE, sans-serif" SIZE="3">అంతకంటే క్రిందికి దిగి, గీతోపదేశ కర్త ఐన కృష్ణుని దగ్గరికి వద్దాం.&nbsp;<BR>అయ్యో! భారతదేశంలో ఇప్పుడు గుర్రానికి ముందు బండి నుంచే వికట&nbsp;<BR>ప్రయత్న మొకటి సాగుతోంది! గోపికాప్రియునిగా శ్రీకృష్ణుని భావించడం, ఏదో&nbsp;<BR>ఒక వికృతకార్యంగా, మనవా ళ్లనేకమంది అభిప్రాయం! యూరపియన్‌లకు అది&nbsp;<BR>కొంచెం అసహ్యంగా వుంటుందట! డాక్టర్‌ బిరుదు సంపాదించిన ఎవడో ఒక&nbsp;<BR>పిచ్చిపుల్లయ్యకు అది రోతగా వుంటుందట! కాబట్టి గోపికల గోల విసర్జించి&nbsp;<BR>వేయవలసిందే! పాపం, యూరపియన్‌ల ఆమోదం లేకుండా కృష్ణుడు జీవించడ&nbsp;<BR>మెలా? వానికి బ్రతుకుతెరువు లేదు! మహాభారతంలో ఒకటి రెండు చోట్లతప్ప&nbsp;<BR>గోపికల ప్రస్తావనేలేదు! ఆ సందర్భాలుకూడ అంత ప్రధానమైనవికావు. ద్రౌపది&nbsp;<BR>ప్రార్థనలలో బృందావన లీలల ప్రస్తావన వుంది. శిశుపాలుని అధిక్షేపంలో ఈ&nbsp;<BR>బృందావన ప్రస్తాపన వుంది! కానీ ఇవన్నీ ప్రక్షిప్తమట! యూరపియన్‌లకు&nbsp;<BR>హితవుగానిదాన్ని దేన్నైనా, త్రోసివేయవలసిందే! గోపికల ప్రస్తావన, గోపాలకృష్ణుని&nbsp;<BR>ప్రశంససైతం ప్రక్షిప్తాలైపోతున్నాయి! ఆహా! వ్యాపార సంరంభంలో మునిగి&nbsp;<BR>పోయిన ఈ మహానుభావులు - మతధర్మాని సైతం వాణిజ్యానికొక అంగంగా&nbsp;<BR>చేసికొన్న ఈ ఘనులు - ఇహంలో ఏదో చేసి, దాన్ని పట్టుకొని స్వర్గానికి ఎగ-&nbsp;<BR>బ్రాకాలని చూస్తారే? కోమటి చక్రవడ్డి - అంటే వడ్డీకి వడ్డి - రావలసిందే!&nbsp;<BR>ఇహంలో నిలువచేసికొన్న దాన్ని అతడు పరంలో అనుభవించడానికి పన్నుగడ&nbsp;<BR>పన్నుతున్నాడు. ఆహా! అలాంటి భావక్షేత్రంలో గోపికలకు పాపం తావులేక&nbsp;<BR>పోవడం సత్యమేమరి!</FONT></p>
<p><FONT FACE="SHREE900, SHREE, sans-serif" SIZE="3">ఆ బృందావన గోపికాప్రియుని దివ్యరూపాన్ని విడిచి, మనం క్రిందికి వచ్చి&nbsp;<BR>గీతాబోధకుడైన శ్రీకృష్ణుని క్షేత్రాన్ని చేరుదాం. వేదాలకు గీతను మించిన శ్రేష్ఠతర&nbsp;<BR>వ్యాఖ్యానం ఇంతవరకు రచించబడలేదు. రచించలేరుకూడా. భాష్యకారులు&nbsp;<BR>ఎందరో వున్నారు. ప్రతివాడూ తన మతానికి అనుకూలించే మార్గంలో అర్థాన్ని&nbsp;<BR>కల్పిస్తూ వస్తూండటంవల్ల శ్రుతులయొక్క అంటే - ఉపనిషత్తులయొక్క తత్త్వ-</FONT></p>
<hr class="puTa_virupu">
<table><tr><td><a class=puTa_lanke href=puTa2200.html>p2200</a></td><td>p2201</td><td><a class=puTa_lanke href=puTa2202.html>p2202</a></td></tr></table>
</div></body></html>
