<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2724.html>p2724</a></td><td>p2725</td><td><a class=puTa_lanke href=puTa2726.html>p2726</a></td></tr></table>
<p><FONT FACE="SHREE900, SHREE, sans-serif" SIZE="3">అగ్రవర్ణాలకు చెందిన హిందువుల మతం</FONT></p>
<p><FONT FACE="Bookman-Light, Bookman, serif" SIZE="2">289</FONT></p>
<p><FONT FACE="SHREE900, SHREE, sans-serif" SIZE="3">పోతూన్నా, కులవిభాగాలు ప్రస్తుతం పూర్వంమాదిరి కఠినంగా లేవని అతడు&nbsp;<BR>వక్కాణించాడు. కులాల కలయిక నిష్కర్షగా నిషేధింపబడకపోయినా, అలాటి&nbsp;<BR>కలయికవల్ల పిల్లలు యిక్కట్లకు గురౌతారని అతడన్నాడు. బ్రాహ్మణుడు లేదా&nbsp;<BR>అగ్రకులస్థుడు తన జీవితంలో మొదటిభాగం వేదాంతగ్రంథాల అధ్యయనానికి,&nbsp;<BR>ధర్మశాస్త్రాల పఠనానికి వినియోగిస్తాడు. తరువాతిభాగం అతడు భగవద్ధ్యానంలో&nbsp;<BR>గడుపుతాడు. అతడు తనలోని మానవత నతిక్రమించి ఆత్మజ్ఞాన నిష్టుడైనట్లు&nbsp;<BR>తోస్తుంది.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్య దేశస్థుల ఆచారాలు కొన్నిటిని ముఖ్యంగా, స్త్రీల పరిస్థితికి సంబం-&nbsp;<BR>ధించినవాటిని విమర్శించటానికి అతడు వెనుకాడలేదు. మనం స్త్రీని భార్యగా&nbsp;<BR>ఆరాధిస్తాం. హిందువులకు స్త్రీలోని మాతృత్వమే ఆరాధ్య లక్షణమని వక్త&nbsp;<BR>అన్నాడు. అమెరికాలో స్త్రీ యౌవనాన్ని, సౌందర్యాన్ని కోల్పోతే ఆమెకు రోజులు&nbsp;<BR>గడవటం కష్టమని, భారతదేశంలో రాజైనా సరే, ముదుసలి ఎదురైతే పక్కకు&nbsp;<BR>తప్పుకొని ఆమెకు దారి యివ్వవలసిందేననీ, అక్కడ స్త్రీలపట్ల అంతటి పూజ్య-&nbsp;<BR>భావం వుందని అతడు చెప్పాడు. హైందవుల బైబిల్‌ ఐన వేదాల్లో కొన్నిభాగాలు&nbsp;<BR>స్త్రీలు రచించినవని, స్త్రీలు రచించిన భాగాలున్న ధర్మగ్రంథం ప్రపంచంలో మరేదీ&nbsp;<BR>లేదనీ అతడు వక్కాణించాడు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో వితంతువులు క్రూరంగా చూడబడతారనే మాట నిజం&nbsp;<BR>కాదంటూ, దాన్ని ఖండిస్తూ అతడు చాలసేపు ప్రసంగించాడు. అతడు తన&nbsp;<BR>ఆక్షేపణల సందర్భంలో అంతఃపురవాసులైన వితంతువులను గురించి ప్రస్తావిం-&nbsp;<BR>చాడు. వారు కొంతకాలంగా విదేశీయ క్రైస్తవ మతప్రచారకుల విమర్శలకు గురౌ-&nbsp;<BR>తున్నారు. వివాహవ్యవస్థ ఎంతో పదిలంగా సంరక్షించబడుతోంది. బ్రాహ్మణుడు&nbsp;<BR>తన సమీప బంధువును వివాహమాడరాదనే న్యాయశాసనం వుంది. దానికితోడు&nbsp;<BR>క్షయగాని, చికిత్సకు సాధ్యంకాని మరేదైనా వ్యాధిగాని వుందని తెలిసినవారికి&nbsp;<BR>వివాహమాడుట కనుమతి యివ్వబడదు. మరొకరు తాగిన పాత్రతో నీళ్లు తాగ-&nbsp;<BR>కూడదనే కఠినమైన కుల నిబంధనలు, అలాంటి మరికొన్ని నియమాలు మత-&nbsp;<BR>విధుల్లో భాగమే. ఐనా ఇరవై ఎనిమిది కోట్ల యాభై లక్షల జనాభావున్న దేశంలో&nbsp;<BR>ఆ నిబంధనలు, నియమాలు అక్కడి భౌతికపరిస్థితుల్లో అద్భుత ఫలితాల నిస్తు-&nbsp;<BR>న్నాయి; అంటువ్యాధుల వ్యాప్తిని నిరోధిస్తున్నాయి. ఈ దేశంలో రైళ్లలోను, రైలు&nbsp;<BR>స్టేషన్లలోను విచక్షణారహితంగా నీరు తాగే పద్ధతులను చూసి వక్త ఏవగింపుతో&nbsp;<BR>చకితుడైనాడు. అక్కడ పిల్లలకు మొట్టమొదట జీవకారుణ్యంలో శిక్షణ మివ్వ-&nbsp;<BR>బడుతుంది. ఈ విషయంలో వారెంతగా సుశిక్షితులవుతారంటే పసిబిడ్డ సైతం&nbsp;<BR>కాలికి చిన్నపురుగు తగిలినా, దాన్ని తొక్కక అప్రయత్నంగానే ఛివాల్న పక్కకు</FONT></p>
<hr class="puTa_virupu">
<table><tr><td><a class=puTa_lanke href=puTa2724.html>p2724</a></td><td>p2725</td><td><a class=puTa_lanke href=puTa2726.html>p2726</a></td></tr></table>
</div></body></html>
