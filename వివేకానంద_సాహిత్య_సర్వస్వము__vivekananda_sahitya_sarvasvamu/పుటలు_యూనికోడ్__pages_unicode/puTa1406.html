<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1405.html>p1405</a></td><td>p1406</td><td><a class=puTa_lanke href=puTa1407.html>p1407</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - ఆత్మ</FONT></p>
<p><FONT FACE="SHREE900, SHREE, sans-serif" SIZE="3">177</FONT></p>
<p><FONT FACE="SHREE900, SHREE, sans-serif" SIZE="3">‘‘సాలె పురుగు గూడునల్లుకొని దారమంతా దాని లోపలినుండి వచ్చే&nbsp;<BR>విధంగా, బ్రహ్మంనుండి విశ్వమంతా బహిష్కృతమవుతోంది’’ అని వేదాలలో&nbsp;<BR>చదువుతున్నాం.</FONT></p>
<p><FONT FACE="SHREE900, SHREE, sans-serif" SIZE="3">కార్యం, కారణంయొక్క రూపాంతరమే అయితే, ఒక సందేహం బయలు&nbsp;<BR>దేరుతుంది. అజడమైనట్టి, అఖండ జ్ఞాన స్వరూపమైనట్టి, బ్రహ్మంనుండి,&nbsp;<BR>జడం, నిస్తేజం, మూఢం అయిన జగత్తు ఎలా పుడుతుంది? కారణం, స్వచ్ఛం,&nbsp;<BR>పరిపూర్ణం అయి వుండగా, కార్యం కేవలం తద్భిన్నంగా ఎలా వుండగలదు? దీనికి&nbsp;<BR>విశిష్టాద్వైతులు చెప్పే పరిహారమేమి? వారిదొక విచిత్ర సిద్ధాంతం. బ్రహ్మం,&nbsp;<BR>ప్రకృతి, జీవుడు అనే మూడు ఒకే సత్త. ఇందులో బ్రహ్మం ఆత్మ అనీ, ప్రకృతి,&nbsp;<BR>జీవులు, ఆ ఆత్మకు శరీరమని చెప్పవచ్చునని వారి సిద్ధాంతం. నాకొక శరీరం,&nbsp;<BR>ఆత్మ, ఉన్నట్లు ఈ అఖిల విశ్వం, సర్వ జీవాత్మలు, బ్రహ్మమునకు శరీరం&nbsp;<BR>కాగా తాను ఆత్మలన్నిటికీ పరమాత్మగా ఒప్పుతున్నాడు. అంటే విశ్వానికి&nbsp;<BR>బ్రహ్మమే ఉపాదాన కారణం. శరీరం మారవచ్చు. యౌవనం, వృద్ధాప్యం, బలం,&nbsp;<BR>శుష్కించడం అనే అవస్థలు దానికి కలుగవచ్చు. అయినా ఇవేవీ ఆత్మ నంటవు.&nbsp;<BR>ఈ శరీరాలద్వారా సదా ప్రకాశిస్తూ, శాశ్వత సత్తాకరూపంలో, ఆత్మ యథాస్థితిని&nbsp;<BR>నిలిచి వుండేదే. శరీరాలు రావచ్చు, పోవచ్చు. ఆత్మ మాత్రం మారదు. అట్లే&nbsp;<BR>విశ్వమంతా భగవంతునికి (బ్రహ్మమునకు) శరీరం. ఈ అర్థంలో అది బ్రహ్మమే.&nbsp;<BR>కాని విశ్వంలో కలిగే మార్పులు (వికారాలు) బ్రహ్మమునంటవు. ఈ ద్రవ్యరా-&nbsp;<BR>శితో ఈశ్వరుడు విశ్వాన్ని నిర్మిస్తాడు. కల్పాంతంలో వాని ఈ శరీరం సూక్ష్మ-&nbsp;<BR>తరావస్థను పొంది సంకోచమును పొందును. వేరొక కల్పారంభంలో అది మరల&nbsp;<BR>వ్యాకోచాన్ని పొందుతుంది. అప్పుడు దానిలోనుండి ఈ లోకాలన్నీ&nbsp;<BR>పుడతాయి.</FONT></p>
<p><FONT FACE="SHREE900, SHREE, sans-serif" SIZE="3">ద్వైతులు, విశిష్టాద్వైతులుకూడ ఆత్మ సహజంగా పవిత్రమైనదనీ, తన కర్మ&nbsp;<BR>చేతనే మలినమవుతుందనీ అంగీకరిస్తారు. ఈ అంశాన్ని ద్వైతులకంటె,&nbsp;<BR>విశిష్టాద్వైతులు చాలా మనోహరంగా చెబుతారు. ఆత్మయొక్క నిర్మలత,&nbsp;<BR>పూర్ణత, సంకోచాన్నిపొంది మరల వికసిస్తూ వుంటుందని అంటారు. మనంపడే&nbsp;<BR>శ్రమ అంతా ఆత్మకు సహజ లక్షణములైన ప్రజ్ఞానాన్ని, నిర్మలత్వాన్ని,&nbsp;<BR>మహిమను మళ్లీ ప్రకటించడం కోసమే. ఆత్మలకు అనేక గుణాలున్నాయి. కాని&nbsp;<BR>సర్వాధికార, సర్వజ్ఞత్వాలు మాత్రం లేవు. ప్రతి దుష్కర్మ, ఆత్మ సహజతేజాన్ని&nbsp;<BR>సంకుచితం చేస్తుంది. ప్రతి సత్కార్యం దాన్ని వికసింప జేస్తుంది. జీవాత్మలన్నీ&nbsp;<BR>బ్రహ్మంయొక్క అంశాలు. ‘‘ఒకే జ్వాలనుండి, కోట్లాదిగా సమాన లక్షణాలతో&nbsp;<BR>ఒప్పే, నిప్పు కణాలు ఎగిరి వచ్చేలాగ అఖండ రూపి అయిన బ్రహ్మంనుండి ఆత్మ-</FONT></p>
<hr class="puTa_virupu">
<table><tr><td><a class=puTa_lanke href=puTa1405.html>p1405</a></td><td>p1406</td><td><a class=puTa_lanke href=puTa1407.html>p1407</a></td></tr></table>
</div></body></html>
