<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1267.html>p1267</a></td><td>p1268</td><td><a class=puTa_lanke href=puTa1269.html>p1269</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మాయ, భ్రాంతి</FONT></p>
<p><FONT FACE="SHREE900, SHREE, sans-serif" SIZE="3">39</FONT></p>
<p><FONT FACE="SHREE900, SHREE, sans-serif" SIZE="3">పరిపూర్ణుడే పరిమితుడయ్యాడనే భావంపై ఆధారపడిన, తత్త్వసిద్ధాంతమొకటి&nbsp;<BR>నిర్మించే ప్రయత్నాలు జర్మనీ, ఇంగ్లాండు దేశాల్లో జరిగాయి. అఖండ పర&nbsp;<BR>మాత్మయే, ఈ ప్రపంచ రూపంలో సాక్షాత్కరింప ప్రయత్నిస్తున్నాడనీ, కాల&nbsp;<BR>పరిపాకంలో ఆ యత్నం సిద్ధింపగలదనీ ఈ వాదంలోని మూలాశయం. ‘‘ఇది&nbsp;<BR>మంచిపనేకానీ, ‘పరిమిత వస్తువు, అఖండుని పూర్తిగా వ్యక్తపరుపగల్గును’&nbsp;<BR>అనడానికి హేతుబద్ధమైన ఆధారమేమైనా ఉందా?’’ అని తత్త్వవేత్తలు ప్రశ్నిస్తారు.&nbsp;<BR>నిత్యుడు, అఖండుడు అగు వాడు, పరిమితుడైతే కదా ఈ ప్రపంచంగా కాగలడు?&nbsp;<BR>ఇంద్రియాల ద్వారాకానీ, మనస్సు ద్వారాకానీ, బుద్ధి ద్వారాకానీ, గోచరించే-&nbsp;<BR>దంతా పరిమితం. పరిమితమే, అపరిమితంగా ఉంటుంది అనడం, యుక్తి&nbsp;<BR>యుక్తమైన మాటకాదు. అలా ఉండడం అసంభవం.</FONT></p>
<p><FONT FACE="SHREE900, SHREE, sans-serif" SIZE="3">నిత్యుడు (అఖండుడు) ఖండ వస్తురూపంలో కనిపించడానికి యత్నిస్తా-&nbsp;<BR>డని, వేదాంతంకూడ అంగీకరిస్తుంది కాని, కొంతకాలానికి ఇది అసాధ్యమని&nbsp;<BR>గ్రహించి ఈ యత్నాన్ని విరమిస్తుందని దాని వాదం. ఆ విరమించడమే వైరాగ్యం.&nbsp;<BR>త్యాగం. అదే ఆస్తికధర్మ జీవనానికి నిజమైన ప్రారంభం. ఈ కాలంలో ‘వైరాగ్య’&nbsp;<BR>మనే మాట ఎత్తడమే చాలా కష్టం. నన్ను గూర్చి అమెరికా దేశస్థులు ఏమన్నారో&nbsp;<BR>తెలుసా? అయిదువేల సంవత్సరాల క్రిందట మరణించి, పూడ్చివేయబడిన దేశం-&nbsp;<BR>నుండి వచ్చి, వైరాగ్యాన్ని ప్రశంసించేవాడనట నేను!! ఆంగ్ల తత్త్వవేత్తలుకూడ అట్లే&nbsp;<BR>అంటారు కాబోలు?? కానీ ఎవ్వరేమన్నా భగవదన్వేషణ జీవనానికి&nbsp;<BR>వైరాగ్యమొక్కటే మార్గం. ‘‘జీవమును, నాకోసం ఎవడు పరిత్యజిస్తాడో వానికే&nbsp;<BR>అది లభ్యమవుతుంది’’ అని కదా క్రీస్తుబోధ? మానవుడు పరిపూర్ణత్వాన్ని&nbsp;<BR>సాధింపకోరితే, వైరాగ్యమొక్కటే మార్గమని ఆయన ఎన్నోసార్లు బోధించాడు.&nbsp;<BR>మనస్సుకు ఈ సత్యం, కాలపరిపాకంలో గోచరింపగలదు. తన దీర్ఘభయానక&nbsp;<BR>స్వప్నంనుండి మనస్సు మేల్కొంటుంది. పాప ఆట వస్తువులను పారేసి, తల్లి&nbsp;<BR>చెంతకు మరల పోగోరుతుంది. ‘‘ఉపభోగంవల్ల కామం ఎన్నటికీ శమింపదు.&nbsp;<BR>నేతిచే అగ్ని ప్రజ్వరిల్లినట్లు, అది ఇంకా ఎక్కువవుతుంది’’ అనే సూక్తిలోని&nbsp;<BR>సత్యం దానికి గోచరిస్తుంటుంది. కామోపభోగాలకు మాత్రమే కాదు. ఇంద్రియ-&nbsp;<BR>భోగాలన్నిటికీ, వైజ్ఞానిక భోగాలన్నిటికీ, మానసికభోగాలన్నిటికీ కూడా, ఇది&nbsp;<BR>అన్వయిస్తుంది. అవన్నీ తుచ్ఛములు. మాయావరణంలోనివి. అంటే మనకు&nbsp;<BR>అభేద్యమైన ఈ మాయాజాలం లోనివి. అనంతకాల పర్యంతం, మనం దానిలో&nbsp;<BR>ఇటు, నటు పరుగులిడుతున్నా, దానికి ముగింపు ఉండదు. ఒకింత&nbsp;<BR>సుఖం సంపాదించుకోకోరితే, దుఃఖరాశి మీదపడుతుంది. ఎంత ఘోరం?&nbsp;<BR>పర్యాలోచించిచూస్తే ‘‘ఇదంతా మాయ’’ అనే మాయావాద మొక్కటే, ఈ</FONT></p>
<hr class="puTa_virupu">
<table><tr><td><a class=puTa_lanke href=puTa1267.html>p1267</a></td><td>p1268</td><td><a class=puTa_lanke href=puTa1269.html>p1269</a></td></tr></table>
</div></body></html>
