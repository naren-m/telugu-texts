<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa210.html>p210</a></td><td>p211</td><td><a class=puTa_lanke href=puTa212.html>p212</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">రాలను బట్టి సముద్రజలాన్ని నింపుకొంటవి. ఈ ప్రతిపాత్రలోను నీరు తప్ప&nbsp;<BR>మరేదీ వుండదు. ఈశ్వరుడి భావనకూడ యిలాటిదే! మనుషులు భగవంతుణ్ణి&nbsp;<BR>మనుష్య స్వరూపంలో భావనచేస్తారు. పశువులు స్వీయస్వరూపంలో ఆతడు-&nbsp;<BR>న్నట్లు భావిస్తవి. ఒక్కోజీవి వ్యక్తిగత దృకృథాన్నిబట్టి, వ్యక్తిగత ఆశయాన్ని అను-&nbsp;<BR>సరించి ఈశ్వర భావన చేస్తుంది. ఆతణ్ణి అవగాహన చేసుకొనే విధానం అదే.&nbsp;<BR>మనుష్యభావనతో మీ రాతణ్ణి ఆరాధించాలి. ఎందుకంటె వేరే విధానం సాధ్యం&nbsp;<BR>కాదు కాబట్టి. ఈ భావనతో ఈశ్వరుణ్ణి ఆరాధించనివారు రెండు తరగతులు-&nbsp;<BR>న్నారు: మతభావనలేని మానవ పశు వొకడు; రెండవ వ్యక్తి&nbsp;<BR>పరమహంస; ఈతడు మానవాతీతుడు. ఈతడు తన మానస శరీరాలను పరి-&nbsp;<BR>త్యజించినవాడు; ప్రకృతి హద్దులను అతిక్రమించినవాడు. యావత్తు ప్రకృతీ&nbsp;<BR>ఈతడి దివ్యాత్మ ఐంది. ఈతడికి మనస్సు లేదు, దేహమూ లేదు. ఏసుక్రీస్తు&nbsp;<BR>బుద్ధుల మాదిరి ఈతడు ఈశ్వరుణ్ణి ఈశ్వరుడి మాదిరే ఆరాధిస్తాడు.&nbsp;<BR>మనుష్య భావనతో యిలాటివారు భగవంతుణ్ణి పూజించరు. మరో రీతివ్యక్తి&nbsp;<BR>మానవ పశువు. చరమ స్థితులు ఒకే తీరున వుండటం మీ రెరుగుదురు. అజ్ఞాన&nbsp;<BR>ప్రజ్ఞాన చరమస్థితులుకూడ యిలాటివే; ఈ స్థితుల్లో వుండేవా రెవరినీ ఆరా-&nbsp;<BR>ధించరు. ఈశ్వర ఆరాధనావశ్యకత నెరిగే ఆంతరంగికాభివృద్ధి లేకపోవటంతో&nbsp;<BR>అజ్ఞానులు దాన్లో అగ్రగణ్యులు; దాని మాట ఎత్తనే ఎత్తరు. ప్రజ్ఞానాగ్రాన్ని అందు-&nbsp;<BR>కొన్న పరమయోగులూ ఈశ్వరుణ్ణి పూజించరు. ఉదాత్త ఆధ్యాత్మికాభివృద్ధి-&nbsp;<BR>నంది, తాము ఈశ్వరుడే అవటంతో వీరలా చేయరు. భగవంతుడు భగవంతుణ్ణి&nbsp;<BR>ఆరాధించడు. ఈ రెండు తెగల మధ్య ఎవడైనా మనుష్యభావనతో ఈశ్వరుణ్ణి&nbsp;<BR>ఆరాధించనని తెలుపుతే ఆతడిపట్ల జాగరూకులై మెలగండి. అతగాడు బాధ్యత&nbsp;<BR>నెరుగని వాచాలుడని, అతడి మాటలు భ్రమబంధురాలని గ్రహించండి. అతడి&nbsp;<BR>ప్రబోధం భావశూన్యుల కోసం ఉద్దేశింపబడింది. అతడి ఉపదేశం బౌద్ధిక&nbsp;<BR>అర్థరాహిత్యం.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి భగవంతుణ్ణి మనుష్యభావనతో ఆరాధించటం అత్యంత ముఖ్య&nbsp;<BR>విషయం. ఆరాధనాయోగ్యుడైన ‘‘ఈశ్వరతుల్య పురుషుడు’’ ఏ జాతుల్లో&nbsp;<BR>వుంటాడో ఆ జాతులు ధన్యత గాంచాయి. క్రైస్తవుల్లో యిలాటి దివ్యపురుషుడు&nbsp;<BR>ఏసుక్రీస్తు కాబట్టి క్రైస్తుకు సన్నిహితులై వుండండి. ఆతడి నెన్నడూ పరిత్యజించ&nbsp;<BR>వద్దు. ఈశ్వరసాక్షాత్కారం పొందేమార్గం అది. మానవునిలో దేవుణ్ణి దర్శిం-&nbsp;<BR>చండి. ఈశ్వరుణ్ణి గురించిన మన భావనలన్నీ దాన్లో కేంద్రీకృతాలై వున్నవి. ఒక్క&nbsp;<BR>క్రీస్తును తప్ప తక్కిన ఈశ్వరావతారాలను క్రైస్తవులు సరకుచేయరు. ఇది వారి-&nbsp;<BR>లోని గొప్ప లోటు. క్రీస్తు ఈశ్వరావతారమైనట్లే, అలాగే మరికొందరు అవతార</FONT></p>
<p><FONT FACE="Times-Roman, Times, serif" SIZE="1">S14</FONT></p>
<hr class="puTa_virupu">
<table><tr><td><a class=puTa_lanke href=puTa210.html>p210</a></td><td>p211</td><td><a class=puTa_lanke href=puTa212.html>p212</a></td></tr></table>
</div></body></html>
