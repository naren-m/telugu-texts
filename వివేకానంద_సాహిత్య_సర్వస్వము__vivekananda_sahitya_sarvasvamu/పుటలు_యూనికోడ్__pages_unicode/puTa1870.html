<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1869.html>p1869</a></td><td>p1870</td><td><a class=puTa_lanke href=puTa1871.html>p1871</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">265</FONT></p>
<p><FONT FACE="SHREE900, SHREE, sans-serif" SIZE="3">హఠాత్తుగా ఆకాశంకేసి ఇంద్రుడితో మాట్లాడ్డానికా అన్నట్లు లేచినప్పుడు,&nbsp;<BR>తక్షణమే పాతాళంలోకి బలిచక్రవర్తిని తొక్కటానికా అన్నట్లు కిందికి దిగిపోయి-&nbsp;<BR>నప్పుడు తురీయానందుడు ఏదో ఒక భయంకర రాక్షసుని కోరల్లో చిక్కు&nbsp;<BR>కొన్నట్లు అదిరిపోయేవాడు.</FONT></p>
<p><FONT FACE="SHREE900, SHREE, sans-serif" SIZE="3">క్షమించండి. మీ రీ కార్యాన్ని ఎంతో మంచిమనిషి చేతిలో పెట్టారు. ఈ&nbsp;<BR>వారం రోజుల సముద్ర ప్రయాణాన్ని మీకు వర్ణించి చెప్పాల్సి వుంది. దీన్నంతా&nbsp;<BR>కవిత్వంతో నింపి, రసవంతంగా చక్కని భాషలో, అలంకారాలతో కూడుకొన్న&nbsp;<BR>శైలిలో వ్రాయాలి. నేనేదో యిష్టంవచ్చినట్లు చెబుతున్నాను. కాని నిజమేమంటే&nbsp;<BR>నా జీవితమంతా పైనున్న మాయ అనే పెంకును పగులగొట్టి, లోని బ్రహ్మ&nbsp;<BR>పదార్థమనే కొబ్బరిని తినే ప్రయత్నంలోనే గడిచింది. కనుక హఠాత్తుగా యీ&nbsp;<BR>ప్రకృతి సౌందర్యాన్ని మెచ్చుకోవటానికి తగిన శక్తి నాకెలా లభిస్తుంది? నా జీవిత&nbsp;<BR>మంతా కాశీనుండి కాశ్మీర్‌కు, ఖొరాసర్‌నుండి గుజరాత్‌కు హిందూదేశమంతటా&nbsp;<BR>తిరుగుతూనే వున్నాను. ఎన్ని కొండలు, నదులు, పర్వతాలు, సెలయేళ్లు,&nbsp;<BR>లోయలు, మేఘావృత నిరంతర హిమాచ్ఛాదిత పర్వత శిఖరాలు గోచరించాయి;&nbsp;<BR>కల్లోలితాలై గర్జిస్తూ, నురుగులు కక్కుతూన్న సముద్రాల నెన్నింటిని చూడ-&nbsp;<BR>లేదు? వినలేదు? దాటలేదు? కాని ఒక చీకటి గదిలో యీ మోటు కొయ్య-&nbsp;<BR>మంచం మీద కూర్చొని - అక్కడ పగలుకూడా దీపం పెట్టుకోవలసిందే - ఆ&nbsp;<BR>గోడలమీద తమ్మినమిలి ఉమ్మిన గుర్తులు, ఎలుకలు, చుంచులు, బల్లులు, వాటి&nbsp;<BR>కిచకిచలు అంతేగాక పక్క వీథిలో బళ్ల చప్పుళ్లు, ట్రామ్‌ చప్పుళ్లు, దుమారాలు&nbsp;<BR>యిలాంటి కావ్యోచిత వాతావరణం మధ్యకూడా మన వంగకవి శ్యామచరణుడు&nbsp;<BR>హుక్కాగొట్టాన్ని పీలుస్తూ అత్యంత సజీవంగా చిత్రించిన హిమాలయాలు,&nbsp;<BR>సముద్రాలు, పచ్చికబయళ్లు, ఎడార్లు నేనెలా చిత్రించగలను? అది మనకు&nbsp;<BR>అసంభవం. శ్యామచరణుడు తన చిన్నతనంలో వాతావరణ మార్పు నిమిత్తం పై&nbsp;<BR>దేశాలకు వెళ్లాడు. అక్కడ నీళ్లు మంచివి, జీర్ణశక్తిని పెంపొందించేవి. నువ్వు కడు-&nbsp;<BR>పునిండా తిని చెంబుడు నీళ్లు తాగితే, తిన్న తిండి అంతా క్షణంలో అరిగి&nbsp;<BR>పోతుంది. తిరిగి కరకర ఆకలివేస్తుంది. ఇక్కడ శ్యామచరణుని మహాప్రతిభ ప్రకృ-&nbsp;<BR>తిగతమైన మహిమను, సౌందర్యాన్ని ఆస్వాదించ గలిగింది. కాని పానకంలో పుడ-&nbsp;<BR>కలా ఒక చిన్న లోపం వుంది - శ్యామచరణుని యాత్రలు బర్ద్వాను (వంగదేశం)&nbsp;<BR>దాటలేదట.</FONT></p>
<p><FONT FACE="SHREE900, SHREE, sans-serif" SIZE="3">కాని మీరు నన్ను హృదయపూర్వకంగా అడిగారు. అంతేగాక నాలో&nbsp;<BR>కవిత్వశక్తి పూర్తిగా లోపించలేదు. అందుచేత నేను భగవంతుని పరంగా యీ కార్య-&nbsp;<BR>భారానికి పూనుకొంటున్నాను, మీరూ సావధానులవండి.</FONT></p>
<hr class="puTa_virupu">
<table><tr><td><a class=puTa_lanke href=puTa1869.html>p1869</a></td><td>p1870</td><td><a class=puTa_lanke href=puTa1871.html>p1871</a></td></tr></table>
</div></body></html>
