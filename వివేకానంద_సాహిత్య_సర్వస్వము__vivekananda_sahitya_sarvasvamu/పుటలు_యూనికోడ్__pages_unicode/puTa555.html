<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa554.html>p554</a></td><td>p555</td><td><a class=puTa_lanke href=puTa556.html>p556</a></td></tr></table>

<p><FONT FACE="TimesNewRoman, Times, serif" SIZE="2">1 4 0</FONT></p>
<p><FONT FACE="SHREE900, SHREE, sans-serif" SIZE="3">అనుభవగతం చేసికోవటం ఎంతో కష్టం! నేను సిద్ధాంతం చేస్తాను, ప్రసంగిస్తాను,&nbsp;<BR>తత్త్వమీమాంస చేస్తాను, మరుక్షణంలోనే ఏదో నాకు ప్రతికూలమౌతుంది.&nbsp;<BR>అప్రయత్నంగా నేను ఆగ్రహపరవశుణ్ణవుతాను. అప్పుడు జగత్తులో సంకుచిత-&nbsp;<BR>మైన యీ ‘నేను’ తప్ప మరేదీ లేదనిపిస్తుంది. ‘‘నే నాత్మస్వరూపుణ్ణి, యీ&nbsp;<BR>అల్పమైన దానివల్ల నాకు కలిగే నష్టమేమిటి? నే నాత్మను’’ అని భావించటం&nbsp;<BR>మరచిపోతాను; ఇదంతా నా లీలావిలాసమనే సంగతి మరచిపోతాను; దేవుణ్ణి&nbsp;<BR>మరచిపోతాను; నేను స్వతంత్రుడనని మరచిపోతాను.</FONT></p>
<p><FONT FACE="SHREE900, SHREE, sans-serif" SIZE="3">స్వాతంత్య్రాన్ని పొందడానికి అనుసరించదగ్గ మార్గం దుర్గమం, సుదీర్ఘం.&nbsp;<BR>ఇది అసిధారావ్రతమని ఋషీశ్వరులు పదేపదే ఉద్ఘాటించే వున్నారు. అయినా&nbsp;<BR>దౌర్బల్యం, పరాజయం మిమ్మల్ని వశం చేసుకోనివ్వకుండా చూడాలి. ‘‘లేవండి!&nbsp;<BR>మేల్కోండి! గమ్యం చేరేవరకు ఆగవద్దు’’ అని ఉపనిషత్తులు ప్రబోధిస్తున్నాయి.&nbsp;<BR>అలాటి దీక్షతో ఇది అసిధారావ్రతమైనా, దుర్గమమైన దీర్ఘపథమైనా సరే మన మీ&nbsp;<BR>మార్గాన్ని దాటగలం. మానవుడు దేవతలను, దయ్యాలను అతిక్రమించ&nbsp;<BR>గలడు. మన కష్టాలకు నిందించుకొనవలసింది మనలనే గాని మరెవర్నీ కాదు.&nbsp;<BR>మానవుడు అమృతం కోసం అన్వేషించగా అతడికి దారుణ విషపాత్ర లభిస్తుందా?&nbsp;<BR>అమృతం సిద్ధంగా వుంది. దాని కోసం శ్రమపడి సాధనచేసే ప్రతివ్యక్తికి అది లభి-&nbsp;<BR>స్తుంది. జగన్నాథుడే యిలా ఉద్బోధిస్తున్నాడు: ‘‘ఈ సకల సాధనాలను, కలహా-&nbsp;<BR>లను కట్టిపెట్టు. నన్నే శరణు పొందు. నిన్ను నేను అవతలి తీరానికి తీసుకు&nbsp;<BR>పోతాను. భయపడవద్దు.’’ లోకంలోని అన్ని ధర్మగ్రంథాలనుండి యీ ఆశ్వాస&nbsp;<BR>వాణే మనకు వినబడుతోంది. ‘‘నీ సంకల్పం స్వర్గంలో మాదిరే భూమిమీద-&nbsp;<BR>కూడా నెరవేరుతుంది!’’ ఎందుకంటే ‘‘రాజ్యం, శక్తి, మహిమ నువ్వే’’ అని&nbsp;<BR>మనం ప్రార్థించాలని కూడా ఆ వాణే మనకు బోధిస్తూంది. ఇదంతా కష్టమైన&nbsp;<BR>పనే, చాలాకష్టం. నాలో నే నిలా అనుకుంటాను. ‘‘హే ప్రభూ! ఈక్షణమే నేను&nbsp;<BR>నిన్ను శరణు వేడుచున్నాను. నీ ప్రేమకోసం నేను సమస్తాన్నీ త్యజిస్తున్నాను. నీ&nbsp;<BR>వేదిక మీద ఉత్కృష్టమైన సమస్తాన్నీ, పుణ్యాన్నంతటినీ సమర్పిస్తున్నాను. నా&nbsp;<BR>పాపాలు, నా దుఃఖాలు, నా కర్మలు, నా మంచి చెడ్డలు నీకు సమర్పిస్తున్నాను.&nbsp;<BR>నువ్వు వాటిని దయతో స్వీకరించు. నేను నీ పట్ల చిరకృతజ్ఞుణ్ణి.’’ ఒక క్షణంలో&nbsp;<BR>‘‘నీ సంకల్పమే నెరవేరుతుంది’’ అంటాను, మరుక్షణంలో నన్ను పరీక్షించ&nbsp;<BR>డానికి ఏదో జరుగుతుంది. నే నాగ్రహపరవశు ణ్ణవుతాను. ప్రవక్తల భాష వేరైనా&nbsp;<BR>అన్ని మతాల లక్ష్యం ఒక్కటే. అసత్యమైన ‘‘నేను’’ను నశింపచేయటం, తన్మూ-&nbsp;<BR>లంగా సత్యమైన ‘‘నేను’’ ప్రభువైన ‘నేను’ ప్రకాశించడానికి వీలు కలుగచెయ్య-&nbsp;<BR>టమే సమస్త ప్రయత్నం. నీకు దేవుడనైన నేను అసూయాపరుణ్ణయిన దేవుణ్ణి.</FONT></p>
<hr class="puTa_virupu">
<table><tr><td><a class=puTa_lanke href=puTa554.html>p554</a></td><td>p555</td><td><a class=puTa_lanke href=puTa556.html>p556</a></td></tr></table>
</div></body></html>
