<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa702.html>p702</a></td><td>p703</td><td><a class=puTa_lanke href=puTa704.html>p704</a></td></tr></table>

<p><FONT FACE="TimesNewRoman, Times, serif" SIZE="2">2 8 8</FONT></p>
<p><FONT FACE="SHREE900, SHREE, sans-serif" SIZE="3">మనం ఏంచెయ్యదలుచుకొన్నా, సర్వత్రావున్న ప్రకృతి శాసనం మనలను నిరో-&nbsp;<BR>ధిస్తున్నా - యిదంతా యిలా వున్నా ఆత్మ తన ముక్తస్థితిని మరచిపోవటం&nbsp;<BR>లేదు; సర్వదా దాన్ని అన్వేషిస్తూంది. సకల మతాలు సాగించే అన్వేషణ యీ&nbsp;<BR>విముక్త్యన్వేషణమే. వాటికి తెలిసినా, తెలియకున్నా, చక్కగా ప్రతిపాదించగలిగినా,&nbsp;<BR>ప్రతిపాదించలేకపోయినా - వున్న ఆశయం అదే. ఎంతటి నీచమానవుడైనా,&nbsp;<BR>బొత్తిగా ఏమీ తెలియనివాడూ ప్రకృతి ధర్మాలను వశపరచుకొనే శక్తివంతమేదైనా&nbsp;<BR>ఒకటి కావాలని వెదకుతాడు. ప్రకృతిని సర్వశక్తిగా భావింపని వ్యక్తిని, ప్రకృతిని&nbsp;<BR>వశపరచుకోగల వ్యక్తిని, ఏ ధర్మానికి లొంగని వ్యక్తిని, రాక్షసుణ్ణో, దయ్యాన్నో,&nbsp;<BR>దేవుణ్ణో ప్రత్యక్షం చేసుకోవాలని ఆశిస్తాడు. మానవుడి హృదయంనుండి&nbsp;<BR>వెలువడే మొర యిది - శాసనశృంఖలను తెంపగలిగిన వాడొకడు కావాలనే -&nbsp;<BR>అనటం ‘శాసనశృంఖలను తెంపగలవాడెవడా’ అని మనం సదా అన్వేషిస్తున్నాం.&nbsp;<BR>రైలింజను పట్టాలమీద వేగంగా వస్తోంది. పట్టామీద వున్న చిన్నపురుగు పక్కకు&nbsp;<BR>తప్పుకొంటుంది. వెంటనే మనం ‘ఇంజను నిర్జీవమైన లోహపదార్థం, యంత్రం,&nbsp;<BR>పురుగు జీవమున్నది’ అంటాం. ఎందుకంటె, వాటిని ప్రతిఘటించటానికి&nbsp;<BR>పురుగు ప్రయత్నించింది. ఇంజనుకు శక్తి, బలం ఎంతవున్నా అది నియమ&nbsp;<BR>బద్ధమైంది. మనిషి ఎలా తిప్పితే అది అలా వెళ్లితీరవలసిందే. మరోవిధంగా&nbsp;<BR>అది పోలేదు. అది అలా నిర్మించబడింది. కాని క్రిమి చిన్నదైనా, అల్పమైనదైనా&nbsp;<BR>విధిని అతిక్రమించి అపాయాన్ని తప్పించుకోవటానికి ప్రయత్నించింది. విధికి&nbsp;<BR>వ్యతిరేకంగా అది తన శక్తిని, తన స్వేచ్ఛను నిరూపించుకోవటానికి ప్రయత్నిం-&nbsp;<BR>చింది. దాన్లో యికముందు వ్యక్తంకాబోయే దేవుణ్ణి సూచించే దదే.</FONT></p>
<p><FONT FACE="SHREE900, SHREE, sans-serif" SIZE="3">సర్వత్రా మనం యీ స్వాతంత్య్ర నిరూపణాన్ని, ఆత్మస్వాతంత్య్ర నిరూ-&nbsp;<BR>పణాన్ని చూస్తున్నాం. ఈ స్వాతంత్య్రం దేవుడిరూపంలో, దేవతలరూపాలలో&nbsp;<BR>ప్రతి మతంలోను ప్రతిఫలిస్తోంది; కాని దేవుణ్ణి బాహ్యంగామాత్రమే చూడగల-&nbsp;<BR>వారికి యిది యింకా బాహ్యంగానే వుంది. తాను క్షుద్రుణ్ణని మానవుడు తీర్మా-&nbsp;<BR>నించుకొన్నాడు. తా నెప్పటికీ ముక్తుణ్ణి కాలేనని భయపడ్డాడు; అందుచేత&nbsp;<BR>స్వతంత్రుడైన ఒకణ్ణి ప్రత్యక్షం చేసుకోవటానికి మానవుడు ప్రకృతికి బైట&nbsp;<BR>అన్వేషణ మొదలుపెట్టాడు. తరువాత అలాంటి ముక్తపురుషులు అనేకులున్నారనే&nbsp;<BR>ఆశయం అతడికి కలిగింది. క్రమక్రమంగా అతడు దేవత లందరిని ఒక&nbsp;<BR>దేవాధిదేవుడిలో, ఒక పరాత్పరుడిలో ఏకంచేశాడు. ఇదీ అతడికి సంతృప్తి కలి-&nbsp;<BR>గించలేకపోయింది. అతడు సత్యానికి మరోమెట్టు దగ్గరకు వచ్చాడు; తానెలాటి-&nbsp;<BR>వాడైనా, దేవాధిదేవుడితో, పరాత్పరుడితో తనకు ఏదోవిధమైన సంబంధం&nbsp;<BR>వుందని క్రమక్రమంగా గ్రహించసాగాడు. బద్ధుణ్ణని, హీనుణ్ణని, దుర్బలుణ్ణని అను-</FONT></p>
<hr class="puTa_virupu">
<table><tr><td><a class=puTa_lanke href=puTa702.html>p702</a></td><td>p703</td><td><a class=puTa_lanke href=puTa704.html>p704</a></td></tr></table>
</div></body></html>
