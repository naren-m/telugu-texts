<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1417.html>p1417</a></td><td>p1418</td><td><a class=puTa_lanke href=puTa1419.html>p1419</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - ఆత్మ : దాని బంధనం, మోక్షం</FONT></p>
<p><FONT FACE="SHREE900, SHREE, sans-serif" SIZE="3">189</FONT></p>
<p><FONT FACE="SHREE900, SHREE, sans-serif" SIZE="3">సత్కర్మల చేత, దుష్కర్మల చేత మనల్ని మనమే మళ్లీ మళ్లీ బంధించు&nbsp;<BR>కొంటున్నామని ఈ సిద్ధాంతం బోధిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఆత్మ ఎన్నడూ రాదు. ఎన్నడూ పోదు. ఎన్నడూ పుట్టదు. ఎన్నడూ&nbsp;<BR>చావదు. ఆత్మకు ఎదురుగా ప్రకృతి నడుస్తోంది. దీని నీడ ఆత్మ మీద&nbsp;<BR>పడుతోంది. అజ్ఞానంవల్ల ఈ ఆత్మ తానే తిరుగుతున్నట్లు ప్రకృతే చలించక&nbsp;<BR>నిలిచి ఉన్నట్లూ భ్రమిస్తున్నది. ఈ భ్రమ వున్నంతకాలం ఆత్మ బద్ధమే. తాను&nbsp;<BR>కదలేది కాదనీ, తాను సర్వవ్యాపి అనీ తెలిసికొన్నపుడు దానికి మోక్షం&nbsp;<BR>సిద్ధిస్తుంది. బంధంతో కూడివున్న ఆత్మకే జీవుడని పేరు. సూర్యుడు భూమి&nbsp;<BR>చుట్టు తిరుగడు. అయినా ఖగోళ శాస్త్రాభ్యాసంలో అవగాహన సౌకర్యంకోసం,&nbsp;<BR>సూర్యుడే భూమి చుట్టూ తిరుగుతాడని ఊహిస్తారు. అదేవిధంగా ఆత్మ&nbsp;<BR>వస్తోంది, పోతోంది అని చెప్పడం భాషాసౌకర్యం కోసమే అని మనం గ్రహించ-&nbsp;<BR>వలసి వుంది. ఇలా జీవుడు నిమ్నోన్నత దశలను పొందుతూంటాడు. సుప్రసిద్ధ&nbsp;<BR>మైన జన్మాంతర సిద్ధాంతమిదే. సృష్టి అంతా ఈ సూత్రం చేత బంధించబడి&nbsp;<BR>నడుస్తోంది.</FONT></p>
<p><FONT FACE="SHREE900, SHREE, sans-serif" SIZE="3">ఈ దేశం ప్రజలు మనిషి పశువునుండి పరిణమించి, మానవ జన్మకు&nbsp;<BR>వస్తాడను మాట ఘోరంగా భావిస్తారు. ఎందువల్లనో? కోటాను కోట్లుగావున్న&nbsp;<BR>పశువులన్నీ చివరికేమి కావాలి? అవన్నీ లెక్కలోనివి కావా? మనకు ఆత్మ అనేది&nbsp;<BR>వుంటే, వానికీ వుంది. వానికి ఆత్మ లేదంటారా? మనకూ లేదు. మానవునికి&nbsp;<BR>మాత్రమే ఆత్మ వుందనీ, తదితర జంతువులకు ఆత్మ లేదని చెప్పడం వెర్రి-&nbsp;<BR>మాట! పశువులకంటే అధములైన మనుషులను నేను చూశాను.</FONT></p>
<p><FONT FACE="SHREE900, SHREE, sans-serif" SIZE="3">నరుని జీవాత్మ తన సంస్కారము ననుసరించి ఉత్తమ జన్మలను, అధమ&nbsp;<BR>జన్మలను పొందుతూంటుంది. పైకి క్రిందికి, క్రిందికి పైకి తిరుగుతూంటుంది.&nbsp;<BR>కాని అత్యుత్తమ జన్మ అయిన మానవజన్మలోనే అది ముక్తిని సాధించగల్గుతుంది.&nbsp;<BR>మానవజన్మ దేవతల జన్మకంటే శ్రేష్ఠతరమైంది. అన్ని జన్మలకన్నా అది&nbsp;<BR>అత్యుత్తమమైనది. నరుడే మోక్షాన్ని సాధించగలడు. కాబట్టి సృష్టిలోని సమస్త&nbsp;<BR>జీవులలో అతడే మహోన్నతుడు.</FONT></p>
<p><FONT FACE="SHREE900, SHREE, sans-serif" SIZE="3">ఈ విశ్వమంతా బ్రహ్మమందే వుండి వానినుండి ఆవిష్కృత మవుతోంద-&nbsp;<BR>నవచ్చు. విద్యుచ్ఛక్తి యంత్రంనుండి వెలువడు విద్యుచ్ఛక్తి తన ప్రసార చక్రాన్ని&nbsp;<BR>పూర్తిచేసి చివరికి ఆ యంత్రాన్నే ప్రవేశించే విధంగా, ఈ జగత్తుకూడ తన&nbsp;<BR>యాత్రను ముగించి, తనకు మూలకారణమైన బ్రహ్మంలో ఐక్యం చెందడానికై&nbsp;<BR>నడుస్తోంది. ఆత్మ విషయమూ ఇట్టిదే. అది బ్రహ్మంనుండి ఆవిష్కృతమై</FONT></p>
<hr class="puTa_virupu">
<table><tr><td><a class=puTa_lanke href=puTa1417.html>p1417</a></td><td>p1418</td><td><a class=puTa_lanke href=puTa1419.html>p1419</a></td></tr></table>
</div></body></html>
