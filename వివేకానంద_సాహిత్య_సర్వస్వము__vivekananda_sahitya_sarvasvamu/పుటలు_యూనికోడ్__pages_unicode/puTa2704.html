<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2703.html>p2703</a></td><td>p2704</td><td><a class=puTa_lanke href=puTa2705.html>p2705</a></td></tr></table>

<p><FONT FACE="SHREE902, SHREE, sans-serif" SIZE="4">హిందువుల విశిష్టత</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">బోస్టన్‌ ఈవినింగ్‌ ట్రాన్‌స్క్రిప్ట్‌, సెప్టెంబర్‌ 30, 1893</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">షికాగో, సెప్టెంబర్‌, 23:</FONT></p>
<p><FONT FACE="SHREE900, SHREE, sans-serif" SIZE="3">ఆర్ట్‌ ప్యాలస్‌ (కళామందిరం) ద్వారానికి ఎడమవైపు ఒక గది వుంది.&nbsp;<BR>దానిమీద ‘‘నెం. 1 - లోనికి రాకూడదు’’ అని వ్రాయబడివుంది. మతమహా-&nbsp;<BR>సభలోని వక్తలంతా కాస్త ముందు వెనుకగా అక్కడకొచ్చి విశ్రమిస్తారు. వారు&nbsp;<BR>ఒకరితో ఒకరు మాట్లాడుకోవటానికిగాని, ప్రెసిడెంట్‌ బోనీతో మాట్లాడ&nbsp;<BR>టానికిగాని వస్తుంటారు. బోనీ ప్రత్యేక కార్యాలయం ఆ గదిలో ఒక మూల&nbsp;<BR>వుంది. ఎవరూ దగ్గరకువచ్చి లోనికి తొంగిచూడకుండా తలుపులవద్ద కాపలా&nbsp;<BR>ఏర్పాటుచెయ్యబడింది. సాధారణంగా జనంవచ్చి దూరంనుండి మడత తలుపు&nbsp;<BR>రెక్కలోనుండి చూడ్డానికి ప్రయత్నిస్తారు. సభకు వచ్చే ప్రతినిధులు మాత్రమే&nbsp;<BR>లోనికి ప్రవేశిస్తారు. కాని అతిథి ప్రముఖులూ కొంచెంసేపు దగ్గరగా చూసి&nbsp;<BR>మాట్లాడటానికి ‘హాల్‌ ఆఫ్‌ కొలంబస్‌’ లోని ప్రసంగ వేదికమీదకంటె ఎక్కువ&nbsp;<BR>సాన్నిహిత్యం పొందటానికి వీలులేకపోలేదు.</FONT></p>
<p><FONT FACE="SHREE900, SHREE, sans-serif" SIZE="3">ఆ గదిలో అందరికంటె అధికంగా దృష్టి నాకర్షించిన వ్యక్తి వివేకానంద-&nbsp;<BR>స్వామి అనే బ్రాహ్మణ సన్న్యాసి. అతడు మంచి అంగసౌష్ఠవం గలవాడు. మహి-&nbsp;<BR>మాన్వితమైన వైఖరితో అతడు హిందూస్థానీయులను పోలివున్నాడు. నున్నగా&nbsp;<BR>గీసుకొన్న ముఖం; చక్కగా తీర్చిదిద్దిన ముఖకవళికలు; తెల్లని పళ్లు, తీర్చిదిద్దిన&nbsp;<BR>పెదవులు. అతడు ముచ్చటించేటప్పుడు తరచూ దయాపూరితమైన మంద&nbsp;<BR>హాసంచేత అవి వేరుపడుతుంటాయి. సమస్థితిలోవున్న అతడి చక్కని శిరస్సుకు&nbsp;<BR>నిమ్మపండురంగు లేదా ఎరుపురంగు పాగా చుట్టబడి వుంటుంది. అతడి&nbsp;<BR>అంగరఖాకు నడుంవద్ద బెల్టువంటి పట్టీ వుంటుంది. అంగరఖా మోకాళ్లకిందికి&nbsp;<BR>వుంటుంది. అది ముదురు నారింజపండు రంగులోనో, ముదురు కెంపురంగు-&nbsp;<BR>లోనే వుంటుంది. అతడు ఆంగ్లం ఎంతోబాగా మాట్లాడతాడు. నిష్కల్మషంగా&nbsp;<BR>అడిగిన ప్రశ్నల కన్నిటికి వెంటనే జవాబు లిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">నిరాడంబరమైన వైఖరికితోడు స్త్రీలతో మాట్లాడేటప్పుడు అతడిలో&nbsp;<BR>వ్యక్తిగత హద్దు స్ఫురిస్తుంది. అది అతడి సన్న్యాస లక్షణాన్ని సూచిస్తుంది. ‘‘మీ&nbsp;<BR>సన్న్యాస ధర్మానికి సంబంధించిన శాసనా లేవి?’’ అని అడగ్గా, అత డిలా</FONT></p>
<p><FONT FACE="TimesNewRoman, Times, serif" SIZE="2">2 6 8</FONT></p>
<hr class="puTa_virupu">
<table><tr><td><a class=puTa_lanke href=puTa2703.html>p2703</a></td><td>p2704</td><td><a class=puTa_lanke href=puTa2705.html>p2705</a></td></tr></table>
</div></body></html>
