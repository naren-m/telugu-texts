<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1302.html>p1302</a></td><td>p1303</td><td><a class=puTa_lanke href=puTa1304.html>p1304</a></td></tr></table>
<p><FONT FACE="SHREE900, SHREE, sans-serif" SIZE="3">74 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">మనం గ్రహించాల్సిన మరొక విషయం ఉంది. ప్రకృతి అనంతం కాదని&nbsp;<BR>మనకెలా తెలుసు? తత్త్వవిచారం మూలంగానే, అది మనకు బోధపడుతుంది.&nbsp;<BR>పరిచ్ఛిన్నమైన అఖండ పదార్థమే ఈ ప్రకృతి. కాబట్టే, దీనికి ఆద్యాంతా&nbsp;<BR>లున్నాయి. అందువల్ల ఈ పరిసరాలన్ని మనం జయించే దినం వచ్చి తీరాలి.&nbsp;<BR>కాని జయించడం ఎలా? మన చుట్టూవున్న వస్తుకోటినంతా జయించడం&nbsp;<BR>సాధ్యమా? కాదు, అది అసంభవం. నీటిలోని తన శత్రువర్గంనుండి, చిరుచేప&nbsp;<BR>తప్పించుకోజూస్తుంది. ఆ కోరికనది ఎలా సాధించుకొంటుంది? రెక్కలుగల&nbsp;<BR>పక్షిగా మారడంవల్ల. తన పరిసరాలగు నీటినిగాని, గాలినికాని మార్చడంవల్ల&nbsp;<BR>కాదు. అంటే మార్పు ఎప్పుడూ ‘విషయి’లోనే కలగాలి. లోకంలో కలిగే&nbsp;<BR>పరిణామక్రమాన్ని అంతా విచారించి చూస్తే, విషయిలో కలిగే మార్పువల్లే, ప్రకృ-&nbsp;<BR>తిపై విజయం చేకూరుతూ వుంటుందని తెలుస్తుంది. ఈ ధర్మం, నైతిక జీవి-&nbsp;<BR>తానికి, ఆస్తికధర్మ జీవితానికికూడ అన్వయిస్తుంది. కీడుపైన విజయానికంతా,&nbsp;<BR>‘విషయి’లో కలిగిన మార్పే కారణంగా ఉంటుంది. కాబట్టి అద్వైత వేదాంతం,&nbsp;<BR>మానవుని అంతరంగిక పరివర్తనానికి అత్యంత ప్రాముఖ్యమిస్తోంది. దౌష్ట్యం,&nbsp;<BR>క్లేశం - అనడమంతా - అర్థరహిత ప్రసంగం. అవి మీ వెలుపల లేవు. కోపానికి&nbsp;<BR>ఏమాత్రం తావీయకుండేంత మనోదార్ఢ్యం నాకుంటే నాకు కోప&nbsp;<BR>మెన్నడూ రాదు. అట్లే ద్వేషానికి అందకుండా వుంటే, నా కెన్నడూ ద్వేషం&nbsp;<BR>కలుగజాలదు.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి, ‘‘మన పరిసరాలను జయించడం ఎలా?’’ అనే పై ప్రశ్నకు ‘‘మన&nbsp;<BR>ఆంతరంగిక బలానికి పరిపూర్ణత చేకూర్చుకోవడం’’ అనే సమాధానం ఆధునిక&nbsp;<BR>పరిశోధనలతో - భౌతిక మార్గంలో, ఆధ్యాత్మిక మార్గంలో - ఏకీభవిస్తూ,&nbsp;<BR>వానిని మించి, మరికొన్ని అడుగులుకూడ వేసినది అద్వైత మత మొక్కటే అని&nbsp;<BR>నేను చెప్ప సాహసిస్తున్నాను. అందుచేతనే ఆధునిక శాస్త్రజ్ఞులకు, ఆ మతంపై&nbsp;<BR>మిక్కిలి ఆదరం ఉంది. పూర్వపు ద్వైత మతములు వారిని తృప్తి పరుపలేదు.&nbsp;<BR>వారి పరీక్షకు అవి తట్టుకోలేకపోయాయి. మనిషికి విశ్వాసం వుండాలనడం&nbsp;<BR>నిజమే. కానీ కేవలం విశ్వాసమే చాలదు. బుద్ధితో కూడిన (ఆలోచనాత్మకమైన)&nbsp;<BR>విశ్వాసం అవసరం. ఇప్పుడు - ఈ 19 వ శతాబ్దాంతంలో - తమ అనాది&nbsp;<BR>సిద్ధమతానికి సంబంధించని మతాలన్నీ అసత్యాలు అని బుద్ధిపాటవం గలవా&nbsp;<BR>రెవ్వరూ చెప్పరు. అట్టి అపరిపక్వ భావాల్ని ఇప్పటికైనా వదలాలి. ఈ&nbsp;<BR>హితోపదేశం మీ దేశానికే కాక అన్ని దేశాలకూ అన్వయిస్తుంది. అన్నిటికన్న&nbsp;<BR>ఎక్కువగా మా దేశానికి అన్వయిస్తుంది. అక్కడ ఈ అద్వైత మతాన్ని జన&nbsp;<BR>సామాన్యానికి అందనివ్వలేదు. మొదట అది కొందరు తాపసులకు లభించింది.</FONT></p>
<hr class="puTa_virupu">
<table><tr><td><a class=puTa_lanke href=puTa1302.html>p1302</a></td><td>p1303</td><td><a class=puTa_lanke href=puTa1304.html>p1304</a></td></tr></table>
</div></body></html>
