<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3319.html>p3319</a></td><td>p3320</td><td><a class=puTa_lanke href=puTa3321.html>p3321</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup>ˇ</FONT></p>
<p><FONT FACE="TimesNewRoman, Times, serif" SIZE="3">˙ </FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీ సింగారవేలు మొదలియారుకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">541, డియర్‌బారన్‌ అవెన్యూ</FONT></p>
<p><FONT FACE="SHREE900, SHREE, sans-serif" SIZE="3">షికాగో</FONT></p>
<p><FONT FACE="SHREE900, SHREE, sans-serif" SIZE="3">మార్చి 3, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన కిడి,</FONT></p>
<p><FONT FACE="SHREE900, SHREE, sans-serif" SIZE="3">అంతర్దృష్టికి విశ్వాసం అద్భుతమైన తరుణోపాయం అనేంతవరకు నీతో&nbsp;<BR>నేను అంగీకరిస్తున్నాను. కాని ఆ విశ్వాసంలో ఒక ప్రమాదముంది: ఏమంటే&nbsp;<BR>అది పురోభివృద్ధిని ఆటంకపరచి, స్వమత దురభిమానాన్ని కలుగచేయవచ్చును.&nbsp;<BR>జ్ఞానం మంచిదే కాని దానిలో ఉన్న ప్రమాద మేమంటే, ఆ జ్ఞానం శుష్క&nbsp;<BR>వేదాంతంగా పరిణమించవచ్చు. భక్తి గొప్పదే; ఉదాత్తమైందే. కాని ఆ భక్తి నిరర్థక&nbsp;<BR>మైన భావావేశమై అణగిపోవచ్చు. కాబట్టి మనకు కావలసింది వీటన్నిటి సామ-&nbsp;<BR>రస్యమే. వీటి సామరస్యమూర్తి శ్రీరామకృష్ణుడు. ఇటువంటి మహనీయులు చాల-&nbsp;<BR>అరుదు. కాబట్టి ఆయనను, ఆయన ఉపదేశాలను ఆదర్శంగా చేసికొని, మనం&nbsp;<BR>అభివృద్ధి చెందవచ్చు. మనలో ప్రతిఒక్కరూ ఆయన పరిపూర్ణతను పొందలేక-&nbsp;<BR>పోయినా, మనలో ఉన్న లోపాలను సవరించుకొంటూ, మనలో ఉన్న భేదాలను&nbsp;<BR>సమన్వయపరచుకొంటూ, మనలో వేరు వేరుగా ఉన్న ఆశయాలను పరిపూర్ణం&nbsp;<BR>చేసికొంటూ, వలసిన సర్దుబాట్లను చేసికొనటం ద్వారా మనంకూడా ఆయన&nbsp;<BR>కున్నటువంటి పరిపూర్ణతను సాధింపవచ్చు గదా! ఈ సామరస్యం అనేకమంది&nbsp;<BR>ద్వారా ఏర్పడుతుంది. అంతేకాక యితర మత సంప్ర&nbsp;<BR>దాయాలకంటే యిది ముందంజగా ఉన్నది.</FONT></p>
<p><FONT FACE="SHREE900, SHREE, sans-serif" SIZE="3">మత ధర్మం ఉదాత్తంగా ఉండటానికి ఉత్సాహం అవసరం. అదేసమ-&nbsp;<BR>యంలో మనం శాఖలను పెంపొందించే ప్రమాదాన్ని వదలాలి. ఈ ప్రమాదం-&nbsp;<BR>నుండి మనం తప్పించుకోటానికి ఒకే మార్గముంది. అది నా మతం గొప్పది,&nbsp;<BR>నా సంప్రదాయం గొప్పది అనే భేదదృష్టిలేని, సామరస్యమైన సంప్రదాయాన్ని అవ-&nbsp;<BR>లంబించటమే. దీనివల్ల అనేక సంప్రదాయాలలో ఉన్న లాభాలన్నీ సమకూర-&nbsp;<BR>టమేగాక, దీనికి విశ్వమతానికి వుండవలసిన విస్తృతికూడ ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">భగవంతుడు సర్వాంతర్యామి ఐనా, మనం ఆయనను ఒక మానవ&nbsp;<BR>రూపంలోనే గ్రహించగలం. శ్రీరామకృష్ణునివంటి పరిపూర్ణవ్యక్తి, యిదివర&nbsp;<BR>కెన్నడూ పుట్టలేదు. కాబట్టి ఆయన వ్యక్తిత్వాన్ని పరిపూర్ణమైన ఆయన శీలాన్ని&nbsp;<BR>మనం అనుసరించాలి. ఎవరి అంతస్థుకు తగినట్లు ఆయనను భగవంతుడనిగాని,</FONT></p>
<hr class="puTa_virupu">
<table><tr><td><a class=puTa_lanke href=puTa3319.html>p3319</a></td><td>p3320</td><td><a class=puTa_lanke href=puTa3321.html>p3321</a></td></tr></table>
</div></body></html>
