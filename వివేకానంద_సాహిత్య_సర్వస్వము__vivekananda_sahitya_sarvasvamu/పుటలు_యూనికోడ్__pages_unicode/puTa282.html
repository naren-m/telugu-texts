<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa281.html>p281</a></td><td>p282</td><td><a class=puTa_lanke href=puTa283.html>p283</a></td></tr></table>


<p><FONT FACE="SHREE900, SHREE, sans-serif" SIZE="3">లేక నీకోసం జాన్‌ను ప్రేమిస్తావా? నీకై నువ్వు జాన్‌ను ప్రేమిస్తే ఆతడినుంచి&nbsp;<BR>నువ్వు కొంత మేలు అభిలషిస్తావు. అతడికై నువ్వు అతణ్ణి ప్రేమిస్తే అతడినుంచి&nbsp;<BR>నువ్వు ఏమీ అపేక్షించవు. ఆతడు తన మనస్సుకు వచ్చినట్లు ప్రవర్తించవచ్చు.&nbsp;<BR>నువ్వు యథారీతిగానే ఆతణ్ణి ప్రేమిస్తావు.</FONT></p>
<p><FONT FACE="SHREE900, SHREE, sans-serif" SIZE="3">ఇవి మూడు ముఖ్యవిషయాలు, ప్రేమ అనే త్రిభుజాకారంలోని మూడు&nbsp;<BR>కోణాలు. ప్రేమ లేకుంటె తత్త్వశాస్త్రం వట్టి బొమికల మూట అవుతుంది. మన-&nbsp;<BR>శ్శాస్త్రం ఏదో ఒక విధమైన సిద్ధాంతమే అవుతుంది. కర్తవ్యం భావరహితమైన&nbsp;<BR>కూలి పనే అవుతుంది. ప్రేమ వుంటె, తత్త్వజ్ఞానం కవితా విభూతితో&nbsp;<BR>అలరారుతుంది. మనశ్శాస్త్రజ్ఞానం అతీంద్రియానుభూతి అవుతుంది. కర్తవ్యం&nbsp;<BR>ఈశ్వరసృష్టిలో భావసుధాబంధుర ధర్మమే అవుతుంది. కేవల గ్రంథ&nbsp;<BR>పఠనంవల్ల ఒకడు శుష్కజీవి అవుతాడు. విద్వాంసు డెవరు? ఒక్క ప్రేమ&nbsp;<BR>సుధాబిందువునైనా హృదయంలో పొందుపరచుకొనేవాడే విద్వాంసుడు. భగవం-&nbsp;<BR>తుడు ప్రేమ, ప్రేమ భగవంతుడు. భగవంతుడు సర్వాంతర్యామి. ఈశ్వరుణ్ణి&nbsp;<BR>ప్రేమగా, ఈశ్వరుణ్ణి సర్వాంతర్యామిగా గ్రహించాక ఒకడు తాను పాదాల&nbsp;<BR>మీద నిలబడివున్నాడో, తలమీద నిలబడి వున్నాడో ఎరుగజాలడు. సారాబుడ్డిని&nbsp;<BR>గ్రహించినవాడు తాను ఎందులో నిలిచాడో ఎరుగజాలనట్లు ఆతడుంటాడు....&nbsp;<BR>దేవుడికోసం మనం పదినిమిషాలసేపు దుఃఖపడితే, తరువాతి రెండు నెలలలో&nbsp;<BR>మనం ఎక్కడవున్నామో మనం ఎరుగజాలం... ఆహార సమయం మన జ్ఞప్తిలో&nbsp;<BR>వుండదు. దేన్లో మనం భుజిస్తున్నామో మనం ఎరుగం. దైనందిన వ్యవహారా&nbsp;<BR>లకు చెవికోసుకొంటూ మీరు ఈశ్వరుణ్ణి ఎలా ప్రేమించగలరు? సర్వశక్తి&nbsp;<BR>సమన్వితమై, సర్వత్రా విజయ ఢంకాను మోగించగల ప్రేమ ఎలా చేకూరు-&nbsp;<BR>తుంది?...</FONT></p>
<p><FONT FACE="SHREE900, SHREE, sans-serif" SIZE="3">ప్రజలను విమర్శించకు. తమ ఆటలకై పిల్లలకు పిచ్చిపడుతుంది.&nbsp;<BR>యువకులూ, యువతులూ తోడివారిని గురించి ఉన్మాదులవుతూంటారు.&nbsp;<BR>వృద్ధులు గతానుభూతిని నెమరువేసుకొంటారు. కొందరికి బంగారం గురించిన&nbsp;<BR>వెర్రివుంటుంది. కొందరికి ఈశ్వరుణ్ణి గురించి పిచ్చి ఎందుకు వుండకూడదు?&nbsp;<BR>జాన్‌లను గురించి జేన్‌లను గురించి మీరు ఉన్మాదులయ్యేట్లు ఈశ్వరుణ్ణి&nbsp;<BR>గురించి ఉన్మాదులవండి. వారెవ్వరు? ‘‘నేను దీన్ని పరిత్యజించనా? దాన్ని&nbsp;<BR>పరిత్యజించనా’’ అని కొందరంటూంటారు. ‘‘నేను పెళ్లి తలంపును మనసులో-&nbsp;<BR>నుంచి తెంచివేసుకోనా?’’ అని ఒకడు ప్రశ్నించాడు. దేన్నీ పరిత్యజించవద్దు. పరి-&nbsp;<BR>స్థితులే మిమ్మల్ని పరిత్యజించివేస్తవి. వేచివుండు. మీరే వాటిని మరచి&nbsp;<BR>పోతారు.</FONT></p>
<hr class="puTa_virupu">
<table><tr><td><a class=puTa_lanke href=puTa281.html>p281</a></td><td>p282</td><td><a class=puTa_lanke href=puTa283.html>p283</a></td></tr></table>
</div></body></html>
