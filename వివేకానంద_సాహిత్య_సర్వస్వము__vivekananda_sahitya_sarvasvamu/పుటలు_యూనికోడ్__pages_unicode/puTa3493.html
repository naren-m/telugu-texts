<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3492.html>p3492</a></td><td>p3493</td><td><a class=puTa_lanke href=puTa3494.html>p3494</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>˙ ˝</FONT></p>
<p><FONT FACE="SHREE900, SHREE, sans-serif" SIZE="3">ఈపాటికి మీ తండ్రిగారికి కులాసా చిక్కిందనుకుంటాను. కుమారి&nbsp;<BR>ఫార్మర్‌కు, గిబ్బిన్స్‌ దంపతులకు, ఆ పవిత్రమైన కుటుంబంలోని అందరకూ&nbsp;<BR>నా ప్రేమ.</FONT></p>
<p><FONT FACE="SHREE900, SHREE, sans-serif" SIZE="3">సదా మీ ప్రేమయుతుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> కుమారి క్యూరింగ్‌ను బ్రూక్లిన్‌లో కలుసుకొన్నాను. ఎప్పటి-&nbsp;<BR>లానే దయతోవుంది. త్వరలో ఆమెకు ఉత్తరం వ్రాస్తే ఆమెకు నా ప్రేమను&nbsp;<BR>తెలుపు.</FONT></p>
<p><FONT FACE="TimesNewRoman, Times, serif" SIZE="3"><sup>  </sup>˙ </FONT></p>
<BR>
<p><FONT FACE="SHREE902, SHREE, sans-serif" SIZE="3">(జి.జి. నరసింహాచారికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">షికాగో,</FONT></p>
<p><FONT FACE="SHREE900, SHREE, sans-serif" SIZE="3">జనవరి 11, 1895.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన జి.జి.,</FONT></p>
<p><FONT FACE="SHREE900, SHREE, sans-serif" SIZE="3">నీ ఉత్తరం యిప్పుడే అందింది. ఇతర మతాలకంటె క్రైస్తవమతమే&nbsp;<BR>గొప్పదని రుజువు చెయ్యాలనే ఉద్దేశంతోనే విశ్వమత మహాసభ ఏర్పాటైంది.&nbsp;<BR>కాని తాత్వికసిద్ధాంతపరమైన హిందూమతం తన స్థానాన్ని దక్కించుకుంది.&nbsp;<BR>డా।। బారోస్‌, అతడి శాఖకు చెందినవారు హెచ్చైన సనాతన క్రైస్తవులు. నేను వారి&nbsp;<BR>సాయాన్ని అర్థించలేదు. భగవంతుడు ఈ దేశంలో నాకు అనేకమంది మిత్రులను&nbsp;<BR>చేకూర్చాడు. అంతకంతకు వారి సంఖ్య పెరుగుతోంది... నాకు అపకారం తల-&nbsp;<BR>పెట్టినవారిని భగవంతుడు ఆశీర్వదించుగాక - ఈ దేశంలో రెండు అత్యంత&nbsp;<BR>ప్రధాన కేంద్రాలైన బోస్టన్‌, న్యూయార్క్‌ల మధ్య తిరుగుతున్నాను. బోస్టన్‌ మేధా-&nbsp;<BR>వులకు కేంద్రం. న్యూయార్క్‌ ధనాగారం. ఈ రెండు నగరాలలోను నాకు&nbsp;<BR>జయం అధికమే చేకూరింది. వార్తాపత్రికల నివేదికలకు నేను విముఖుణ్ణి. మీరూ&nbsp;<BR>వాటిని నానుండి ఆశించవద్దు. ఉద్యమ ప్రారంభంలో కొంత అలజడి అవసర-&nbsp;<BR>మైంది. అనుకున్నదానికంటె అది ఎక్కువగానే జరిగింది.</FONT></p>
<p><FONT FACE="SHREE900, SHREE, sans-serif" SIZE="3">నేను మణి అయ్యర్‌కు ఈవరకే రాసాను. నా సూచనలనూ ఈవరకే&nbsp;<BR>యిచ్చాను. మీరు ఏం సాధిస్తారో దాన్ని చేసిచూపండి. ఇప్పుడు కబుర్లు పనికి&nbsp;<BR>రావు. కావలసింది యథార్థమైన పని. హైందవులు తమ మాటలను ఆచరణరూ-&nbsp;<BR>పంలో చూపాలి. అలా చెయ్యజాలకపోతే వారికి ఏ విషయంలోను అర్హత&nbsp;<BR>వుండదు. అంతమాత్రమే. మీ వింత అభిరుచులకు అమెరికా ద్రవ్యసహాయం&nbsp;<BR>చేయబోవటంలేదు. వా రెందుకు సహాయం చేయాలి? ఇక్కడగాని మరెక్కడ-&nbsp;<BR>గాని నేను పరమార్థాన్నే బోధించ నెంచుతున్నాను.</FONT></p>
<hr class="puTa_virupu">
<table><tr><td><a class=puTa_lanke href=puTa3492.html>p3492</a></td><td>p3493</td><td><a class=puTa_lanke href=puTa3494.html>p3494</a></td></tr></table>
</div></body></html>
