<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3244.html>p3244</a></td><td>p3245</td><td><a class=puTa_lanke href=puTa3246.html>p3246</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup></FONT></p>
<p><FONT FACE="SHREE900, SHREE, sans-serif" SIZE="3">చెప్పినట్లు ఆయన అవతార పురుషుడే. లేదా నిత్యపరిపూర్ణుడైన ఏ పరమ&nbsp;<BR>పురుషుని గూర్చి ‘అజాయమానుడని’, ‘బహుదా విజాతుడని’ వేదాంతం చెప్పు-&nbsp;<BR>తోందో ఆ పరమపురుషుడైనా కావాలి. ఇది మార్పులేని నా నిశ్చితాభిప్రాయం.&nbsp;<BR>అటువంటి దివ్యపురుషుని గూర్చి పతంజలి మహర్షి తన యోగ&nbsp;<BR>సూత్రంలో ‘ఒక మహాఋషిని ధ్యానించటం వల్ల సిద్ధి లభిస్తుంది’</FONT><FONT FACE="TimesNewRoman, Times, serif" SIZE="2"><sup> </sup></FONT><FONT FACE="SHREE900, SHREE, sans-serif" SIZE="3"> అని&nbsp;<BR>ఉదహరించి వున్నాడు.</FONT></p>
<p><FONT FACE="SHREE900, SHREE, sans-serif" SIZE="3">ఆయన జీవితకాలంలో నా ఒక్క ప్రార్థననుకూడ ఆయన తోసిపుచ్చలేదు.&nbsp;<BR>లక్షలకొలది నా తప్పులను మన్నించారు. నా తల్లిదండ్రులలోకూడ అట్టి మహ-&nbsp;<BR>త్తరమైన ప్రేమ కన్పింపలేదు. దీనిలో కవిత్వంగాని, అతిశయోక్తిగాని యేమాత్రం&nbsp;<BR>లేదు. ఇది పచ్చినిజం. ఆయన ప్రతి శిష్యునికి ఇది తెలుసు. విపరీతమైన విప-&nbsp;<BR>త్తులు, దురాకర్షణలు వచ్చినప్పుడు దుర్భర హృద్వేగంతో ‘‘దైవమా! నన్ను&nbsp;<BR>కాపాడు’’ అని ప్రార్థించాను. కాని నా మొర ఎవ్వరు ఆలకించలేదు. కాని ఈ&nbsp;<BR>అద్భుత ఋషి, లేక అవతార పురుషుడు లేక మరేమైనా మానవ హృదయాంత&nbsp;<BR>రాళాలను తెలిసికొనే దివ్యశక్తిగల ఈ మహనీయుడు నా మనోగతమైన వేదనల&nbsp;<BR>నన్నిటిని తన దివ్యదృష్టిచే కనిపెట్టి, నేను కాదన్నా - నన్ను తన సాన్నిధ్యానికి&nbsp;<BR>లాగి నా దుఃఖాల నన్నిటిని పోగొట్టాడు. ఆత్మ అవినాశి అయితే, లేక ఆయన&nbsp;<BR>యింకా జీవించివుంటే ఆయనను ‘‘ఓ రామకృష్ణ భగవానుడా! ఓ దయాపయో-&nbsp;<BR>నిధీ! నా ఏకైక శరణ్యా! ప్రతి అంగుళం మహనీయుడైన, యీ నా ఉత్తమ స్నేహి-&nbsp;<BR>తుని కోర్కెల నన్నిటిని తీర్చు’’ అని మాటిమాటికి ప్రార్థిస్తున్నాను. ఈ ప్రపం-&nbsp;<BR>చంలో నేను కనుగొనిన ఏకైక నిర్హేతుక కృపాసముద్రుడైన ఆయన, మీకు సకల&nbsp;<BR>శుభాలను ఒసగుగాక! శాంతిః, శాంతిః, శాంతిః.’’</FONT></p>
<p><FONT FACE="SHREE900, SHREE, sans-serif" SIZE="3">దయచేసి వెంటనే జాబు వ్రాయగోర్తాను.</FONT></p>
<p><FONT FACE="SHREE900, SHREE, sans-serif" SIZE="3">భవదీయ,</FONT></p>
<p><FONT FACE="SHREE900, SHREE, sans-serif" SIZE="3">విధేయుడు,&nbsp;<BR>వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>  </sup>˙</FONT></p>
<BR>
<p><FONT FACE="TimesNewRoman, Times, serif" SIZE="3"><sup>  </sup></FONT><FONT FACE="SHREE900, SHREE, sans-serif" SIZE="3">ఈశ్వర ప్రణధాన ద్వా (23) అనే పతంజలి సూత్రంలో ‘ఈశ్వర’ అని వుంది.&nbsp;<BR>‘యోగి’ అని లేదు. ‘ముఖ్యతస్తు మహత్కృపయైన భగవత్కృపా లేశా ద్వా’ 111-38 అనే&nbsp;<BR>సూత్రంలో నారదుడు పరాభక్తికి మహత్కృప ముఖ్య ప్రాపకమనీ, భగవత్కృపాలేశంకూడ&nbsp;<BR>ప్రాపకమే అని చెప్పివున్నాడు.</FONT></p>
<hr class="puTa_virupu">
<table><tr><td><a class=puTa_lanke href=puTa3244.html>p3244</a></td><td>p3245</td><td><a class=puTa_lanke href=puTa3246.html>p3246</a></td></tr></table>
</div></body></html>
