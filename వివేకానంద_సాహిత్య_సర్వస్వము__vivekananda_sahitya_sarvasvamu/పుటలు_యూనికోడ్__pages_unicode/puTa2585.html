<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2584.html>p2584</a></td><td>p2585</td><td><a class=puTa_lanke href=puTa2586.html>p2586</a></td></tr></table>
<p><FONT FACE="SHREE900, SHREE, sans-serif" SIZE="3">భగవద్గీత విశిష్టత</FONT></p>
<p><FONT FACE="Bookman-Light, Bookman, serif" SIZE="2">149</FONT></p>
<p><FONT FACE="SHREE900, SHREE, sans-serif" SIZE="3">శ్రీభాష్యంలో ఏ బోధాయన భాష్యాన్ని అనుసరించాడో, శంకరా&nbsp;<BR>చార్యుడు సైతం ఏ బోధాయన భాష్యాన్ని పేర్కోటమేగాక అందులోనుండి&nbsp;<BR>ఉదాహరణలను సైతం అక్కడక్కడ చూపించివున్నాడో, ఏ బోధాయన&nbsp;<BR>భాష్యాన్నిగూర్చి దయానంద సరస్వతి అంత గొప్పగా చర్చించాడో - ఆ&nbsp;<BR>బోధాయన భాష్య గ్రంథప్రతి ఒక్కటైనా భారతదేశమంతా పర్యటించినా నాకు&nbsp;<BR>కనబడలేదు. శ్రీభాష్యం రచించేటప్పుడు రామానుజునకు లభించిన బోధాయన&nbsp;<BR>వ్రాతప్రతికూడ చెదలు తనివేసిన ప్రతి అట. గొప్పదైన బోధాయనుడి వేదాంత&nbsp;<BR>సూత్రభాష్యమే యిలాంటి సందిగ్ధాంధకారంలో మరుగుపడివుంటే భగవద్గీత&nbsp;<BR>మీదకూడ అతడి భాష్యముండేదని నిరూపించ ప్రయత్నించటం వ్యర్థం.&nbsp;<BR>శ్రీశంకరాచార్యుడే గీతాకారుడని, అతడే దాన్ని మహాభారతంలో చొప్పించాడని&nbsp;<BR>కొందరి ఊహ.</FONT></p>
<p><FONT FACE="SHREE900, SHREE, sans-serif" SIZE="3">రెండవ విషయం - గీతాకారుడైన కృష్ణుణ్ణి గురించి చాల సందేహం వుంది.&nbsp;<BR>ఛాందోగ్యోపనిషత్తులో ఒకచోట దేవకి కుమారుడు ఘోరుడనే యోగివద్ద ఆధ్యా-&nbsp;<BR>త్మికోపదేశాలు పొందినట్లు చెప్పబడింది. మహాభారతంలో కృష్ణుడు ద్వారకాధి-&nbsp;<BR>పతి; విష్ణుపురాణంలో గోపికలతో శ్రీకృష్ణుడి క్రీడల వర్ణన వుంది. భాగ&nbsp;<BR>వతంలో సుదీర్ఘమైన అతడి రాసలీలా వర్ణన వుంది. మనదేశంలో అతిప్రాచీన&nbsp;<BR>కాలంలో మదనోత్సవం జరిపే ఆచారం వుండేది. అదే కాస్త మార్పుచెయ్యబడి,&nbsp;<BR>కృష్ణుడికి ఆపాదింపబడింది. అలాగే యీ రాసలీల మొదలైనవి కృష్ణుడికి అంట-&nbsp;<BR>కట్టబడినవి కావని చెప్పటానికి ఎవరు సాహసిస్తారు? చారిత్రక పరిశోధనద్వారా&nbsp;<BR>సత్యాన్ని తెలుసుకొనే దృష్టి పూర్వకాలంలో మనదేశంలో లేనేలేదు. సరైన&nbsp;<BR>నిదర్శనాలను, ఆధారాలను చూపకుండా ఎవరికి ఉత్తమమని తోచిన అభిప్రా-&nbsp;<BR>యాన్ని వారు వెలిబుచ్చేవారు. మరో విషయం: ఆ కాలంలో జనులు పేరు&nbsp;<BR>ప్రతిష్ఠలకై పాకులాడేవారు కారు. అందుచేత ఒకరు గ్రంథం రచించి దాన్ని తమ&nbsp;<BR>గురువు పేరనో, మరొకరి పేరనో ప్రచారం చెయ్యటం తరచు సంభవిస్తూండేది.&nbsp;<BR>అలాంటి సందర్భాల్లో చారిత్రక విషయపరిశోధనకు నిజాన్ని తెలిసికోవటం&nbsp;<BR>ఎంతో దుస్తరమవుతుంది. పూర్వకాలంలో జనులకు భూగోళజ్ఞానం లేదు. తోచి-&nbsp;<BR>నట్లల్లా భావన చేసేవారు. కాబట్టి మధుసముద్రం, పాలసముద్రం, పెరుగు&nbsp;<BR>సముద్రం, వెన్నసముద్రంవంటి వింత వింత మనోకల్పనలు జరిగాయి.&nbsp;<BR>పురాణాల్లో ఒకడు పదివేల సంవత్సరాలు జీవిస్తాడు. మరొకడు లక్ష సంవత్స-&nbsp;<BR>రాలు బతుకుతాడు. కాని శ్రుతులు ‘‘శతాయుర్వై పురుషః - మానవుడు&nbsp;<BR>నూరేళ్లు జీవిస్తాడు’’ అన్నాయి. ఇక్కడ మనం ఎవరిని విశ్వసించాలి? కృష్ణుని&nbsp;<BR>విషయమై ఇదమిత్థమని యథార్థాన్ని నిర్ధారించటం దాదాపుగా అసాధ్యమే.</FONT></p>
<hr class="puTa_virupu">
<table><tr><td><a class=puTa_lanke href=puTa2584.html>p2584</a></td><td>p2585</td><td><a class=puTa_lanke href=puTa2586.html>p2586</a></td></tr></table>
</div></body></html>
