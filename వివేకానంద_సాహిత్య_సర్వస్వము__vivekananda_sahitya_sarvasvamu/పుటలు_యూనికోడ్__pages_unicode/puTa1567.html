<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1566.html>p1566</a></td><td>p1567</td><td><a class=puTa_lanke href=puTa1568.html>p1568</a></td></tr></table>
<p><FONT FACE="SHREE900, SHREE, sans-serif" SIZE="3">338 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">ప్రకాశిస్తున్నాడో, అతడు ప్రకాశించడంచేత ఈ సృష్టి అంతా ప్రకాశిస్తోంది. అతడే&nbsp;<BR>జగత్తుకు ప్రాణం, తేజం. ఆ ‘నేను’ నీలో లేకపోతే నీవు సూర్యుని చూడలేవు.&nbsp;<BR>అంతా అంధకారమైపోతుంది. అతడు ప్రకాశించడం వల్లనే నీవు ప్రపంచాన్ని&nbsp;<BR>చూడగలుగుతున్నావు.’’</FONT></p>
<p><FONT FACE="SHREE900, SHREE, sans-serif" SIZE="3">‘‘దీనివల్ల మహానర్థం కలుగదా?’’ అని సహజంగా కొందరు ప్రశ్నిస్తారు.&nbsp;<BR>మనలో ప్రతివాడూ, ‘‘అహం బ్రహ్మాస్మి - నేను దేవుడిని. కాబట్టి నేనేది చేసినా,&nbsp;<BR>నేనేది తలచినా అదంతా ధర్మమే. దేవుడు చెడు చేయలేడు కదా?’’ అని&nbsp;<BR>భావిస్తాడు. ఇలాంటి అపార్థానికి అవకాశం వుందని అంగీకరించినా, అలాంటి&nbsp;<BR>అపాయమే ఇదివరకూ సైతం లేదని ఋజువేమి? తమనుండి వేరై, ఎక్కడో&nbsp;<BR>స్వర్గంలో వున్న భగవంతుని వారు పూజిస్తున్నారు. వానిని గూర్చి, వారు భయ-&nbsp;<BR>పడుతున్నారు. ఈ భయంతో గజగజలాడుతూ, జన్మిస్తున్నారు. ఆజన్మాంతం&nbsp;<BR>వారిలా వణకుతూనే వుంటారు. సరే; దీనివల్ల లోకం ఉన్నతి పొందిందా?&nbsp;<BR>సగుణబ్రహ్మాన్ని తెలుసుకొని, వానిని ఉపాసించేవారిలోను, నిర్గుణబ్రహ్మం&nbsp;<BR>తెలిసికొని వానిని ఉపాసించే వారిలోను - వీరిలో ఎవరినుండి ఎక్కువమంది&nbsp;<BR>లోకోద్ధారకులు, కర్మధీరులు బయలుదేరారో ఆలోచించండి. మహాకార్య&nbsp;<BR>దీక్షాపరులు, మహత్తర ధర్మతత్పరులు ఎవరిలో వున్నారు? నిర్గుణోపాసకుల-&nbsp;<BR>నుండే ఇలాంటివారు బయలుదేరారనడం నిజం. భయంనుండి, ధర్మతత్పరత&nbsp;<BR>ఎలా వెలువడగలదు? అదెన్నడూ పొసగదు. ‘‘ఒకరు ఇంకొకని చూడటం,&nbsp;<BR>ఇంకొకనికి అపకారం చేయడం, మాయావరణంలోని విషయాలు. ఒకరు&nbsp;<BR>ఇంకొకనిని చూడక, ఇంకొకనికి అపకారం చేయక, సర్వమూ ఆత్మగానే&nbsp;<BR>వెలిగేటప్పుడు, ఎవడు ఎవనిని చూడటం? ఎవడు, ఎవరిని గుర్తించడం?-’’&nbsp;<BR>అంతా అతడే; సర్వమూ ‘‘నేనే’’. అపుడే జీవుడు పవిత్రుడవుతాడు. అప్పుడే,&nbsp;<BR>ప్రేమ అంటే ఏమో మనకు తెలిసొస్తుంది. ప్రేమ భయంనుండి పుట్టజాలదు.&nbsp;<BR>స్వేచ్ఛే ప్రేమకు మూలాధారం. మనం నిజంగా, ప్రపంచాన్ని ప్రేమించడానికి&nbsp;<BR>మొదలుపెట్టినపుడే, భ్రాతృత్వం అంటే ఏమో, మానవత్వం అంటే ఏమో&nbsp;<BR>మనకు అర్థమవుతుంది. అంతవరకు అది అర్థంకాజాలదు.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి, నిర్గుణభావం ప్రపంచంలో మహానర్థానికి దారితీస్తుంది అని&nbsp;<BR>చెప్పడం యుక్తంకాదు. సగుణారాధనమే కదా ప్రపంచంలో ఎన్నో అనర్థాలకు&nbsp;<BR>మూలమై, మత ద్వేషాలను పుట్టించి, లోకాన్ని రక్తంలోముంచి, నరులు ఒకరి&nbsp;<BR>నొకరు చీల్చి చెండాడేలా చేసింది? ‘‘నా దేవుడే ఉత్తమోత్తముడు; రా! పోట్లాడి,&nbsp;<BR>ఈ సత్యాన్ని నిరూపించుకొందాం-’’ లోకంలో అంతటా ద్వైతం వల్ల కలిగిం-&nbsp;<BR>దిదే. అనంతమైన ఆత్మ, ఒక ప్రాతపడిన ఇరుకు గాడిలోపడి జీవించడానికీ,</FONT></p>
<hr class="puTa_virupu">
<table><tr><td><a class=puTa_lanke href=puTa1566.html>p1566</a></td><td>p1567</td><td><a class=puTa_lanke href=puTa1568.html>p1568</a></td></tr></table>
</div></body></html>
