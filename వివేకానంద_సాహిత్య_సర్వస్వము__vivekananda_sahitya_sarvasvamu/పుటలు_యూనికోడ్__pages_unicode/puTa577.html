<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa576.html>p576</a></td><td>p577</td><td><a class=puTa_lanke href=puTa578.html>p578</a></td></tr></table>

<p><FONT FACE="TimesNewRoman, Times, serif" SIZE="2">1 6 2</FONT></p>
<p><FONT FACE="SHREE900, SHREE, sans-serif" SIZE="3">అధ్యయనం చెయ్యండి; ఇంకా పరిశోధన చెయ్యండి. పరిశోధనను ముందుకు&nbsp;<BR>సాగించండి. పరిశోధనలో ముందుకు వెళ్లగా వెళ్లగా స్థూలరూపాలన్నీ కరిగి&nbsp;<BR>సూక్ష్మాలవుతాయి; సూక్ష్మం సూక్ష్మతరమౌతుంది. చివరికొక దశలో భౌతికాని&nbsp;<BR>కున్న సరిహద్దు దాటి అతిభౌతికసీమలో ప్రవేశింపవలసి వస్తుంది. ఏ విష&nbsp;<BR>యాన్ని గురించిన జ్ఞానరంగంలోగాని స్థూలం సూక్ష్మమౌతుంది; పదార్థ&nbsp;<BR>విద్యలో లీనమౌతుంది, భౌతికం ఆత్మ అవుతుంది.</FONT></p>
<p><FONT FACE="SHREE900, SHREE, sans-serif" SIZE="3">మనకు సంబంధించిన ప్రతి విషయం యిలాటిదే - మన సంఘం, మన&nbsp;<BR>పరస్పర సంబంధాలు. - మన మతం, మీరు నీతి అని చెప్పే శాస్త్రం. కేవలం&nbsp;<BR>ప్రయోజన దృష్టి ప్రాతిపదికగా నీతిశాస్త్రాన్ని నిర్మించడానికి ప్రయత్నాలు జరుగు&nbsp;<BR>తున్నాయి. ఎవరైనా సరే, అలాటి హేతుజ్ఞాన నిబద్ధమైన నైతిక విధానాన్ని&nbsp;<BR>నిర్మింపగలరా? అని నేను సవాలు చేస్తున్నాను. ఇతరులకు ఉపకారం చేయండి.&nbsp;<BR>ఎందుకు? అది పరమోత్కృష్ట ప్రయోజన సాధనం కాబట్టి. ‘‘నేను ప్రయోజ-&nbsp;<BR>నాన్ని లెక్కపెట్టను, నేను ధనవంతుణ్ణవడానికి యితరుల గొంతులు కోయాలని&nbsp;<BR>వుంది’’ అని ఎవరైనా అంటా రనుకొందాం. దీనికి సమాధానం ఏమిటి? ప్రపం-&nbsp;<BR>చానికి నేను ఉపకారం చెయ్యటం వల్ల కలిగే ప్రయోజనం ఏమిటి? ఇతరుల&nbsp;<BR>సుఖంకోసం నా జీవితాన్ని వినియోగించే టంతటి మతిమాలినవాడినా, నేను?&nbsp;<BR>సంఘానికి మించిన గొప్ప చేతన మేమీ లేకపోతే - పంచేంద్రియాల కతీతమైన&nbsp;<BR>శక్తి ప్రపంచంలో లేకపోతే నేనే ఎందుకు సుఖపడకూడదు? పోలీసులకు చిక్క-&nbsp;<BR>కుండా నేను సుఖపడడానికి వీలైన పక్షంలో నా సహోదరుల కుత్తుకల నుత్తరింప&nbsp;<BR>కుండా నన్ను నివారించడాని కేమివుంది? దీనికి మీ సమాధానం ఏమిటి? ఏదో&nbsp;<BR>ప్రయోజనాన్ని మీరు విధిగా చూపవలసిన వారవుతున్నారు. ఉన్నచోటునుండి&nbsp;<BR>మిమ్మల్ని తోసి వేస్తే, ‘‘సఖుడా, శుభం చెయ్యటం శుభం’’ అని పలికే&nbsp;<BR>మానవుని మనస్సులోని శక్తేది? ఆత్మవైభవాన్ని, శుభంలోని సౌందర్యాన్ని,&nbsp;<BR>శుభంలోని సర్వాకర్షణశక్తిని, శుభంలోని అనంతశక్తిని మన ఎదుట మనోహ&nbsp;<BR>రంగా ప్రదర్శించే శక్తి ఏది? ఆ శక్తినే మేం దేవుడంటాం.</FONT></p>
<p><FONT FACE="SHREE900, SHREE, sans-serif" SIZE="3">మరో విషయాన్ని గురించి కూడా చెప్పదలచుకున్నాను. నే చెప్పే విష-&nbsp;<BR>యాన్ని గురించి తొందరపాటుతో మీరు సిద్ధాంతాలు చెయ్యవద్దు. సావధానంగా&nbsp;<BR>వినండి. మనం లోకానికి ఎక్కువ ఉపకారం చెయ్యలేం. లోకానికి ఉపకారం&nbsp;<BR>చెయ్యటం ఎంతో మంచిపనే. ఐతే, నిజంగా మనం లోకాని కెక్కువ మేలు చెయ్య-&nbsp;<BR>గలమా? శతాబ్దాలుగా మానవుడు చేస్తూన్న కృషిఫలితంగా మనం ఎక్కువ మేలు&nbsp;<BR>సాధించామా? ప్రపంచంలోని సుఖం మొత్తం మునుపటి కంటె పెరిగిందా?&nbsp;<BR>లోకంలో సుఖాన్ని పెంపొందించడానికి ప్రతిరోజూ వేలకొద్ది ఉపాయాలు</FONT></p>
<hr class="puTa_virupu">
<table><tr><td><a class=puTa_lanke href=puTa576.html>p576</a></td><td>p577</td><td><a class=puTa_lanke href=puTa578.html>p578</a></td></tr></table>
</div></body></html>
