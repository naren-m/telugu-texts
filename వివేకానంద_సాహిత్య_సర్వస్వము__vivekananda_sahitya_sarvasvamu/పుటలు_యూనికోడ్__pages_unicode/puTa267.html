<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa266.html>p266</a></td><td>p267</td><td><a class=puTa_lanke href=puTa268.html>p268</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగం</FONT></p>

<p><FONT FACE="SHREE900, SHREE, sans-serif" SIZE="3">చెబుతారు. ఇది ప్రమాదకరమైన సిద్ధాంతం. మృత్యువు ఇంద్రియాలలోనే&nbsp;<BR>వుంది. ఆధ్యాత్మికంగా సాగించే జీవితమే జీవితం. మరి ఏ భూమికలోని జీవిత-&nbsp;<BR>మయినా మృత్యువే! జీవితమంతా వ్యాయామశాల అని చెప్పవచ్చు. నిజమైన&nbsp;<BR>జీవితం అనుభవించటానికి దీన్ని దాటిపోవాలి.</FONT></p>
<p><FONT FACE="SHREE900, SHREE, sans-serif" SIZE="3">‘‘నన్ను తాకకు’’ అనేది నీ సిద్ధాంతమై, అన్నపుగిన్నె నీకు దేవుడై&nbsp;<BR>నంతకాలం నీకు ఆత్మోన్నతి కలుగదు. ఒక మతానికి మరొక మతానికి వున్న&nbsp;<BR>భేదమంతా మాటలతో సాగే అర్థంలేని క్షుద్రకలహమే. ఎవరికి వారు ‘‘ఇది&nbsp;<BR>నా స్వంత అభిప్రాయం’’ అనుకొని తమ ధోరణి ప్రకారమే పనులు సాగిపోవాలని&nbsp;<BR>కోరుతారు. కలహాలు యీ విధంగానే ప్రారంభమవుతాయి.</FONT></p>
<p><FONT FACE="SHREE900, SHREE, sans-serif" SIZE="3">ఇతరులను విమర్శించటంలో మనం ఎప్పుడూ మన జీవితంలోని&nbsp;<BR>అత్యంత ప్రశంసాపాత్రమైన ఒక విషయాన్ని తీసుకొని, అదే మన యావత్తు జీవి-&nbsp;<BR>తమని భావించి, దాన్ని యితరుల జీవితంలోని అతిహేయమైన విషయంతో&nbsp;<BR>పోలుస్తూంటాం. ఇది శుద్ధ అవివేకం. వ్యక్తుల గుణగుణాలను సమీక్షించి నిర్ణ-&nbsp;<BR>యించటంలో మనం యిలాటి తప్పులు చేస్తూంటాం.</FONT></p>
<p><FONT FACE="SHREE900, SHREE, sans-serif" SIZE="3">స్వమత దురభిమానంతో, పరమతద్వేషంతో మతప్రచారం వేగంగా&nbsp;<BR>సాధించవచ్చు. కాని ప్రతి వ్యక్తికి భావస్వాతంత్య్రం యిస్తూ, ఉన్నతస్థితినుంచి&nbsp;<BR>ఉన్నతోన్నతస్థితులకు కొనిపోగల మతాన్ని బోధించటమే శ్రేష్ఠం. అదే సుస్థిరమైన&nbsp;<BR>పునాది మీద ప్రతిష్ఠితమైనది. అలాటి మతప్రచారం నిదానంగా జరిగినా నష్టం-&nbsp;<BR>లేదు.</FONT></p>
<p><FONT FACE="SHREE900, SHREE, sans-serif" SIZE="3">ప్రప్రథమంగా భారతదేశాన్ని ఆధ్యాత్మికభావాలతో ముంచివేయండి.&nbsp;<BR>తరువాత యితర భావాలు వస్తవి. ఆత్మసంపద లేక ఆత్మజ్ఞానం పరమోత్కృష్ట-&nbsp;<BR>మైన వరం. అది జన్మజన్మాంతరాలనుంచి కాపాడుతుంది; దాని తరువాత&nbsp;<BR>గమనించదగిన వరం అపరావిద్య. అది మానవులకు పారమార్థిక చింత కలిగి-&nbsp;<BR>స్తుంది; దాని తరువాత గమనీయమైనది ప్రాణరక్షణ; నాలుగవది అన్నదానం.</FONT></p>
<p><FONT FACE="SHREE900, SHREE, sans-serif" SIZE="3">సాధనవల్ల దేహం రాలిపోయినా పోనివ్వు. పోతే ఏమిటి? నిరంతరం పుణ్య-&nbsp;<BR>పురుషుల సాంగత్యంలో వుండటంవలన కాలం పరిపక్వమైనప్పుడు విమోచన&nbsp;<BR>కలుగుతుంది. పొగాకు పీల్చే మట్టి గొట్టాలు (చిలుములు) చేయటం ద్వారానైనా&nbsp;<BR>మానవుణ్ణి సేవించటం లక్షలాది ప్రార్థనలకంటె ఎంతోమేలని గ్రహించే కాలం&nbsp;<BR>ఒకానొకనాటికి వస్తుంది. పొగాకు గొట్టం సక్రమంగా చేయగలవాడు ప్రార్థనకూడ&nbsp;<BR>సక్రమంగా చేయగలడు.</FONT></p>
<p><FONT FACE="SHREE900, SHREE, sans-serif" SIZE="3">విగతజీవులలో అత్యున్నతస్థాయి అందుకొన్నవారే దేవతలు. వారినుంచి&nbsp;<BR>మనం సహాయం పొందవచ్చు.</FONT></p>
<hr class="puTa_virupu">
<table><tr><td><a class=puTa_lanke href=puTa266.html>p266</a></td><td>p267</td><td><a class=puTa_lanke href=puTa268.html>p268</a></td></tr></table>
</div></body></html>
