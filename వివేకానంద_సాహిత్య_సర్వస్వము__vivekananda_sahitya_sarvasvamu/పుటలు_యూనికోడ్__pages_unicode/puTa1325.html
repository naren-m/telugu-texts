<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1324.html>p1324</a></td><td>p1325</td><td><a class=puTa_lanke href=puTa1326.html>p1326</a></td></tr></table>
<p><FONT FACE="SHREE900, SHREE, sans-serif" SIZE="3">96 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">కాని బాలుడు, దృఢనిశ్చయంతో ఇలా అన్నాడు: ‘‘నీవు చెప్పినట్లు&nbsp;<BR>ఇది సులభంగా తెలియదగిన ధర్మం కాదు. దేవతలుకూడ దీని విషయంలో సంశ-&nbsp;<BR>యగ్రస్తులవడం నిజమే. కాని ఈ విషయంలో నాకు నీ వంటి బోధకుడు ఇంకె-&nbsp;<BR>వ్వరు లభిస్తారు? దీనికి సమానమైన మరొక వరంకూడ ఏదీ లేదు -’’</FONT></p>
<p><FONT FACE="SHREE900, SHREE, sans-serif" SIZE="3">యముడిలా అన్నాడు: ‘‘శతాయుష్కులైన, పుత్ర, పౌత్రులను, పశు&nbsp;<BR>సమృద్ధిని, ఏనుగులను, ధనాన్ని, గుర్రాలను కోరుకో. కావలసినంత భూమి,&nbsp;<BR>సంపద కోరుకో. ఇష్టమొచ్చినంత దీర్ఘ జీవితాన్ని కోరుకో. ధనానికీ, చిరజీవితా-&nbsp;<BR>నికి సమానమని నీకు తోచిన మరే వరాన్నైనా కోరుకో. లేక దిగంత రాజ్యాధి&nbsp;<BR>పతివికా. సర్వకామోపభోగా లనుభవించేలా చూస్తాను. భూలోక దుర్లభమైన&nbsp;<BR>కోరికలన్నీ కోరుకో. మానవులకు లభ్యంకాని స్త్రీ రత్నాలను, రథాలను,&nbsp;<BR>వాద్యాలను, నీ భోగ్యార్థం ఇస్తున్నాను. కాని, మరణానంతర విషయాన్ని&nbsp;<BR>గూర్చి ప్రశ్నించకు.’’</FONT></p>
<p><FONT FACE="SHREE900, SHREE, sans-serif" SIZE="3">నచికేతుడిలా బదులు పలికాడు: ‘‘నీవు పేర్కొన్న భోగాలన్నీ నేడున్న,&nbsp;<BR>రేపుండనివి. ఇంద్రియాల తేజస్సంతా, ముదిమికి బలి అవుతుంది. అతి దీర్ఘ-&nbsp;<BR>జీవితంకూడ స్వల్పమే. కాబట్టి, నీ గుర్రాలు, నీ నృత్య గీతాలు, నీవే ఉంచుకో.&nbsp;<BR>మనుష్యుడు ధనంతో ఎన్నటికీ తృప్తి చెందడు. నీ దర్శనం లభించిన వారు&nbsp;<BR>ధనాన్నుంచుకోగలరా? మా జీవితం నీ యిచ్ఛకధీనం. నేను కోరిన వరాన్నే&nbsp;<BR>నాకు ప్రసాదించు-’’</FONT></p>
<p><FONT FACE="SHREE900, SHREE, sans-serif" SIZE="3">యము డీ పలుకులకు సంతోషపడి ఇలా అన్నాడు: ‘‘శ్రేయస్సు (మోక్ష&nbsp;<BR>ప్రదమైన పరమ సత్య జ్ఞానం) వేరు, ప్రేయస్సు (ఇహపర సుఖాన్వేషణం) వేరు.&nbsp;<BR>ఇవి కేవలం విరుద్ధ గమ్యాలవడం వల్ల, ఈ మార్గాలు ఆశ్రయించే మానవుల&nbsp;<BR>పరిశ్రమలు వేర్వేరుగా ఉంటాయి. శ్రేయోమార్గాన్ని పట్టిన వాడు సాధువవు-&nbsp;<BR>తాడు. ప్రేయోమార్గాన్ని పట్టినవాడు పరమార్థాన్ని పొందజాలడు. ఈ రెండు&nbsp;<BR>మార్గాలూ, మనుష్యుని ఆకర్షింపజూస్తాయి. ధీరుడు (బుద్ధిశాలి) ఈ రెంటిని&nbsp;<BR>పరీక్షించి, గుణాగుణ వివేచనం చేసి, శ్రేయోమార్గాన్నే వరిస్తాడు. మందుడు&nbsp;<BR>ప్రాపంచిక భోగాసక్తుడై, ప్రేయోమార్గాన్ని వరిస్తాడు. నీవు చక్కగా ఆలోచించి,&nbsp;<BR>ప్రియములు, ప్రియరూపాలు అయిన కామ్య వస్తువులను త్యజించి, ప్రాజ్ఞత&nbsp;<BR>చూపావు.’’ యముడంత నచికేతునికి ఆత్మవిద్య బోధించ నారంభించాడు.</FONT></p>
<p><FONT FACE="SHREE900, SHREE, sans-serif" SIZE="3">వేదకాలంలో నీతి వైరాగ్యాదర్శాలు ఎంత ఔన్నత్యాన్ని పొంది వుండిందో&nbsp;<BR>కానీ, భోగాసక్తిని జయించిన వారిలో తప్ప, సత్యం ప్రకాశింపజాలదని&nbsp;<BR>సిద్ధాంతీకరించారు. వ్యర్థమైన ఈ ఇంద్రియ భోగవాంఛలు మనలో నిరంతరం&nbsp;<BR>ఘోషిస్తూ మనస్సును వెలికీడ్చేలా వున్నంతకాలం, ఏదో ఒక క్షుద్ర రూపానికో,</FONT></p>
<hr class="puTa_virupu">
<table><tr><td><a class=puTa_lanke href=puTa1324.html>p1324</a></td><td>p1325</td><td><a class=puTa_lanke href=puTa1326.html>p1326</a></td></tr></table>
</div></body></html>
