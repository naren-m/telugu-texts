<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2253.html>p2253</a></td><td>p2254</td><td><a class=puTa_lanke href=puTa2255.html>p2255</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - దానం </FONT><FONT FACE="TimesNewRoman, Times, serif" SIZE="2">2 0 5</FONT></p>
<BR>
<p><FONT FACE="SHREE900, SHREE, sans-serif" SIZE="3">వెళ్లేసమయంలో, మహాసాహసులైన వంగ దేశీయులుకూడ అనుకరింప జంకేంత&nbsp;<BR>వీరకార్యాలు చేయగా నేను చూశాను. అయినా, శౌర్యసూచకమైన ఈ బాహ్యా-&nbsp;<BR>కారం ఎంతటిదిగా వున్నా, ఈ యోధాకృతికి వెనుక, ఆంగ్లజాతి హృదయంలో&nbsp;<BR>గొప్ప దాక్షిణ్య భావనిధి మరుగుపడి వుంది. నీ వొకసారి దాన్ని చేరడానికి మార్గం&nbsp;<BR>తెలిసికొని అక్కడకు చేరావో, ఆంగ్లేయునితో నీవు స్నేహంచేసి స్వయంగా&nbsp;<BR>వానితో కలిసిపోగలిగితివో అతడు తన మనసు విప్పుతాడు. ఇక నీ కతడు శాశ్వత&nbsp;<BR>మిత్రుడే! నీ దాసుడే అయిపోతాడు! కాబట్టి ఇంగ్లాండులో నేను చేసిన పని,&nbsp;<BR>తక్కిన చోట్లలోకంటె ఎక్కువ తృప్తికరమైందని నా అభిప్రాయం. రేపు నేను మర-&nbsp;<BR>ణించనున్నా, ఇంగ్లాండులో నేను ప్రారంభించిన పని నాశమందక నిరంతరం వృద్ధి-&nbsp;<BR>పొందుతూనే వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">సోదరులారా! మీరు నా మనస్సులో మరొకభావాన్ని, అత్యంత గంభీరభా-&nbsp;<BR>వాన్ని మేల్కొల్పారు. మీరు నా గురువు, నా స్వామి, నా నాయకుడు, నా పర-&nbsp;<BR>మాదర్శం, నా సజీవదైవతం, శ్రీ శ్రీ శ్రీరామకృష్ణపరమహంస నామం సంస్మరిం-&nbsp;<BR>చారు. ఆలోచనలతోగాని, మాటలతోగాని, చేతలతోగాని, నేను ఏమైనా సాధిం-&nbsp;<BR>చివుంటే, ప్రపంచానికి ఉపయోగకరమైన ఒక్కమాటైనా నా పెదవులనుండి వెలు-&nbsp;<BR>వడివుంటే, అదంతా వారిదే; నా దనలేను. కానీ నా పెదవులనుండి శాపాలు వెలు-&nbsp;<BR>వడితే, నా హృదయంనుండి ద్వేషం పొర్లితే, అదంతా నాదే, శ్రీవారిది కాదు.&nbsp;<BR>దుర్బలమైన సమస్తమూ నాదే. ఉజ్జీవకరం, బలవర్ధకం, నిర్మలం, పావనం అయిన&nbsp;<BR>సర్వమూ శ్రీవారి ప్రేరణమే; శ్రీవారి భాషణమే. అంతా శ్రీవారిదే. మిత్రులారా!&nbsp;<BR>ప్రపంచం ఆ మహాపురుషుని ఇంకా తెలిసికోవలసి వుందనడం నిజం. ప్రపంచ-&nbsp;<BR>చరిత్రలో మహాత్ములను గూర్చి, వారి జీవితాలను గూర్చి కథలను చదువు-&nbsp;<BR>తున్నాం. ఇవన్నీ శతాబ్దాల తరబడి, వారివారి శిష్యుల వ్రాతలను, చేతలను&nbsp;<BR>ఆధారం చేసికొని మనకు చేరుతున్నాయి. వేలకొద్దీ సంవత్సరాలుగా, చెక్కి చెక్కి&nbsp;<BR>ఆకారం కల్పించిన ఈ ప్రాచీన మహాప్రవక్తల జీవితాలు మనకు లభిస్తున్నాయి.&nbsp;<BR>అయినా, నేను స్వయంగా ఎవరిని నా కళ్లతో చూశానో, ఎవరి నీడలో నేను&nbsp;<BR>జీవించివున్నానో, ఎవరి పాదాలదగ్గర నేను సమస్తమూ నేర్చుకొన్నానో, అట్టి శ్రీరా-&nbsp;<BR>మకృష్ణ పరమహంసలవారి జీవితంతో సాటి రాదగినంతటి దివ్యతేజోమయ&nbsp;<BR>జీవితం ఒక్కటైనా లేదని నా అభిప్రాయం. ఓహో! మిత్రులారా! గీతలోని ఈ&nbsp;<BR>సుప్రసిద్ధ వాక్యం మీకందరికీ తెలిసే వుంటుంది.</FONT></p>
<p><FONT FACE="SHREE902, SHREE, sans-serif" SIZE="3">యదా యదాహి ధర్మస్యగ్లాని ర్భవతి భారత।</FONT></p>
<p><FONT FACE="SHREE902, SHREE, sans-serif" SIZE="3">అభ్యుత్థాన మధర్మస్య తదాత్మానం సృజామ్యహమ్‌।।</FONT></p>
<hr class="puTa_virupu">
<table><tr><td><a class=puTa_lanke href=puTa2253.html>p2253</a></td><td>p2254</td><td><a class=puTa_lanke href=puTa2255.html>p2255</a></td></tr></table>
</div></body></html>
