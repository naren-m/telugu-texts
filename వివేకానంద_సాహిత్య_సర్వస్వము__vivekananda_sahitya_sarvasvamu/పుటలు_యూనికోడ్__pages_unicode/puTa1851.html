<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1850.html>p1850</a></td><td>p1851</td><td><a class=puTa_lanke href=puTa1852.html>p1852</a></td></tr></table>
<p><FONT FACE="SHREE900, SHREE, sans-serif" SIZE="3">246 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">వేర్వేరుగా నిలిచి వున్నాయి; అలాగే మృగాలు, పక్షులు, కీటకాలు, వృక్షాలు,&nbsp;<BR>భూమి, రాళ్లు, లోహాలు మొదలైనవన్నీ పరస్పర భిన్నాలు. దేవుడు మొదటి-&nbsp;<BR>నుండి వాటిని వేరుగానే సృష్టించాడు.’</FONT></p>
<p><FONT FACE="SHREE900, SHREE, sans-serif" SIZE="3">నానాత్వంలో ఏకత్వాన్ని - పరస్పర భిన్నాలుగా మనకు కనిపించే వస్తువులు&nbsp;<BR>నిజానికి ఒకటే అని కనుక్కోవటమే - ‘జ్ఞానం’ కర్తవ్యం. మానవుడు యీ&nbsp;<BR>ఐక్యాన్ని కనుక్కొనే సంబంధ విశేషాన్ని ‘నియమ’మంటారు. ఇదే ప్రకృతి&nbsp;<BR>‘నియమం.’</FONT></p>
<p><FONT FACE="SHREE900, SHREE, sans-serif" SIZE="3">మన చదువు, బుద్ధి, ఆలోచన: యివన్నీ పారమార్థికాలని, యివన్నీ ఆస్తిక&nbsp;<BR>ధర్మంలో రూపొంది కనిపిస్తాయని యిప్పటికే చెప్పివున్నాను. పాశ్చాత్యదేశాల్లో&nbsp;<BR>అవి బాహ్యవస్తువుల్లో అంటే భౌతిక, సాంఘిక రంగాల్లో కనిపిస్తాయి. ప్రాచీన&nbsp;<BR>భారతతత్త్వ విచారపరులు ఆ భిన్నతాభావం ప్రమాదజనితమని, వృక్షాలకు,&nbsp;<BR>పొదలకు, జంతువులకు, మానవులకు, దేవతలకు, ఈశ్వరుడికి సైతం - యీ&nbsp;<BR>ప్రత్యేక వస్తువు లన్నిటికి - పరస్పర సంబంధం వుందని, ఆ సంబంధం సమస్త&nbsp;<BR>ప్రపంచాన్ని ఆవరించివుండే ఐక్యమనీ క్రమక్రమంగా కనుక్కొన్నారు; అద్వైతి&nbsp;<BR>యీ విచారంలో పరమావధి చేరి, యీ సమస్తం ఆ ‘ఒక్కని’ అభివ్యక్త రూపాలే&nbsp;<BR>అని ప్రకటించాడు. యథార్థ భౌతిక ప్రపంచం, ఆధ్యాత్మిక ప్రపంచం ఒక్కటే.&nbsp;<BR>ఆ ‘ఒక్కని’ పేరు బ్రహ్మం. భిన్నత్వం కనిపించటం భ్రమ - దాన్ని మాయ,&nbsp;<BR>అవిద్య, అజ్ఞానం అంటారు. ఇదే జ్ఞానానికి పరమావధి.</FONT></p>
<p><FONT FACE="SHREE900, SHREE, sans-serif" SIZE="3">ఈ విషయం యీనాడు హిందూదేశానికి బైట ఎవరిచేతా గ్రహించకపోతే&nbsp;<BR>- హిందూదేశాన్ని మనం యిప్పుడు విచారణలోకి తీసుకోవటం లేదు - అతణ్ణి&nbsp;<BR>వ్యుత్పన్నుడని ఎలా గణిస్తాం? పాశ్చాత్య దేశాల్లోని వ్యుత్పన్ను లనేకులు తమ&nbsp;<BR>మార్గాన్నే - భౌతికశాస్త్రం ద్వారానే - యీ సత్యాన్ని ప్రస్తుతం కనుక్కొంటు-&nbsp;<BR>న్నారు. కాని ఆ ‘ఏక’ వస్తువు అనేకంగా ఎలా అయిందో - మనకు తెలియదు;&nbsp;<BR>వారికీ తెలియదు. మనంకూడా యీ సమస్యకు - మన గ్రహణశక్తి పరిమితం&nbsp;<BR>కనుక అది మనం కనుక్కోలేమని - జవాబిచ్చాం. కాని ఆ ఏకైక వస్తువు పొందిన&nbsp;<BR>మార్పులు, అది ధరిస్తూన్న జాతిభేదాలు, వ్యక్తిత్వాలు - ఎలా గ్రహించగలం.&nbsp;<BR>ఈ విచారాన్నే విజ్ఞానశాస్త్ర విచార (సైన్స్‌) మంటారు.</FONT></p>
<p><FONT FACE="SHREE900, SHREE, sans-serif" SIZE="3">ఇలా పాశ్చాత్యదేశాల్లో సామాన్యంగా అంతా పరిణామవాదులైనారు. చిన్న&nbsp;<BR>జంతువులు క్రమపరిణామం పొంది, అంతకంటె పెద్దవయేటట్లు, పెద్ద జంతు-&nbsp;<BR>వులు ఒక్కోసారి హీనగణములై, చిన్నవిగాను, బలహీనంగాను మారి కాల&nbsp;<BR>క్రమంలో నశించేటట్లే, మానవుడుకూడా వున్నట్లుండి నాగరికుడై జన్మించడు;&nbsp;<BR>ఈ రోజుల్లో దీని విరుద్ధమైన వాదాన్ని పాశ్చాత్యదేశ తత్త్వవిచార పరులెవ్వరూ</FONT></p>
<hr class="puTa_virupu">
<table><tr><td><a class=puTa_lanke href=puTa1850.html>p1850</a></td><td>p1851</td><td><a class=puTa_lanke href=puTa1852.html>p1852</a></td></tr></table>
</div></body></html>
