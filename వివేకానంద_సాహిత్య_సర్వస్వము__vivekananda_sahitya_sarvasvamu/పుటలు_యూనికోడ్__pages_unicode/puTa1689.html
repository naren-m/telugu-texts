<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1688.html>p1688</a></td><td>p1689</td><td><a class=puTa_lanke href=puTa1690.html>p1690</a></td></tr></table>
<p><FONT FACE="SHREE900, SHREE, sans-serif" SIZE="3">84 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">ఎంతో కష్టమైన కార్యం; అవి సులభంగా పోవు. విద్యావంతుడు సైతం చీకటిలో&nbsp;<BR>భయపడతాడు - చిన్నప్పుడు విన్న కథలు అతడికి జ్ఞాపకం వస్తాయి. అతడికి&nbsp;<BR>దయ్యాలు కనబడతాయి.</FONT></p>
<p><FONT FACE="SHREE900, SHREE, sans-serif" SIZE="3">వేదాంత మనే పదం ‘వేదం’ నుండి వచ్చింది. వేద మంటే జ్ఞానం, సమస్త&nbsp;<BR>జ్ఞానం వేదమే. భగవంతుడు అనంతమైనట్లు అదీ అనంతమే. జ్ఞానా న్నెవరూ,&nbsp;<BR>ఎప్పుడూ సృష్టించరు. జ్ఞానాన్ని సృష్టించగా మీ రెవరైనా చూశారా? దానికున్న&nbsp;<BR>మరుగు తొలగుతుంది, అంతే, వున్న ముసుగు వీడుతుంది. జ్ఞానం దేవుడే.&nbsp;<BR>కాబట్టి అది సర్వదా యిక్కడే వుంది. భూత వర్తమాన భవిష్యత్తుల జ్ఞానమంతా&nbsp;<BR>మనలో ఒక్కొక్కరిలోనూ వుంది. దాన్ని మనం సాక్షాత్కరించుకొందాం.&nbsp;<BR>అంతే, యీ జ్ఞానమంతా భగవంతుడే. వేదాలు సంస్కృతంలో వున్న&nbsp;<BR>ఉద్గ్రంథాలు. మా దేశంలో వేదాధ్యయనం చేసినవారికి మోకరిల్లి ప్రణమిల్లుతాం.&nbsp;<BR>అది మౌఢ్యం, వేదాంతం కానేకాదు, అది కేవలం జడవాదం. భగవంతుడిపరంగా&nbsp;<BR>సమస్తజ్ఞానం పవిత్రమైందే. జ్ఞానం భగవంతుడు. అనంతజ్ఞానం మనలో ప్రతి&nbsp;<BR>ఒక్కరిలోను అత్యంత పరిపూర్ణంగా వుంది. మీరు అజ్ఞానులుగా కనపడవచ్చు-&nbsp;<BR>నుగాని నిజంగా అజ్ఞానులు కారు. మీ రంతా దేవుడి అవతారాలు. సర్వశక్తుడు,&nbsp;<BR>సర్వవ్యాపి ఐన దివ్యతత్త్వానికి మీ రంతా అవతారమూర్తులు. నన్ను చూసి&nbsp;<BR>మీ రిప్పుడు నవ్వుకోవచ్చును. నా మాటలను అర్థం చేసుకొనే సమయం ఏదో-&nbsp;<BR>నాటికి మీకు వస్తుంది. మీరు విధిగా నన్నర్థం చేసుకొంటారు. వెనుకనుండే వా&nbsp;<BR>రెవరూ వుండరు.</FONT></p>
<p><FONT FACE="SHREE900, SHREE, sans-serif" SIZE="3">లక్ష్యం ఏమిటి? నే నింత దాకా చెప్తూన్న వేదాంతం కొత్తమతం కాదు.&nbsp;<BR>చాల పాతది. దేవు డెంత ప్రాచీనుడో అదీ అంత ప్రాచీనం. అదొక స్థలానికి,&nbsp;<BR>కాలానికి పరిమితమైనది కాదు. అది సర్వత్రా వుంది. ఈ సత్యం అందరికీ&nbsp;<BR>తెలిసిందే. అది మనందరి సాధనలో వుందే. సమస్త విశ్వానికి అదే లక్ష్యం. ఈ&nbsp;<BR>మాట బాహ్యప్రకృతికీ అన్వయిస్తుంది. ప్రతి అణువు ఆ గమ్యం దెసకే&nbsp;<BR>పరుగెత్తుతూంది. అనంతంగా వున్న విశుద్ధాత్మలలో ఎవరికిగాని పరమసత్యాన్ని&nbsp;<BR>గురించిన జ్ఞానం లేదనుకొంటారా? అందరికీ వుంది. అంతా ఒక్క గమ్యంవైపే&nbsp;<BR>పోతున్నారు - లోపలున్న దివ్యత్వాన్ని సాక్షాత్కరించుకోవటమే ఆ గమ్యం.&nbsp;<BR>వెర్రివాడు, హంతకుడు, మూఢవిశ్వాసి, యీ దేశంలో చెట్టుకు వేలాడగట్టి&nbsp;<BR>కాల్చివేయబడేవాడు - అందరూ ఒక్క లక్ష్యంకేసే పోతున్నారు. మనకు తెలియకే&nbsp;<BR>మనం చేస్తున్న దాన్ని తెలిసి మరింత బాగాచెయ్యాలి. అంతే.</FONT></p>
<p><FONT FACE="SHREE900, SHREE, sans-serif" SIZE="3">విశ్వైక్యం యిప్పుడే మీలో వుంది. అది లేని వారెవరూ ఎప్పుడూ జన్మించి&nbsp;<BR>వుండలేదు. మీ రెంత కాదన్నా అది సదా తన ఉనికిని చూపుతూనే వుంటుంది.</FONT></p>
<hr class="puTa_virupu">
<table><tr><td><a class=puTa_lanke href=puTa1688.html>p1688</a></td><td>p1689</td><td><a class=puTa_lanke href=puTa1690.html>p1690</a></td></tr></table>
</div></body></html>
