<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa324.html>p324</a></td><td>p325</td><td><a class=puTa_lanke href=puTa326.html>p326</a></td></tr></table>


<p><FONT FACE="SHREE900, SHREE, sans-serif" SIZE="3">ఆచారాన్ని చక్కబరచటానికై మరికొన్నిటిని తలకిందులయ్యేవరకు నిరసించి&nbsp;<BR>విమర్శిస్తూంటారు. ప్రేమ ఎన్నడూ దూషించదు, - ఆ పని చేసేది దురాశ.&nbsp;<BR>న్యాయమైన కోపమూ, సమర్థనీయమైన సంహారమూ అనేవి లేనేలేవు.</FONT></p>
<p><FONT FACE="SHREE900, SHREE, sans-serif" SIZE="3">మీ రొకరిని సింహంగా కానివ్వకుండా అడ్డుపడితే, అతడు నక్కగా&nbsp;<BR>తయారవుతాడు. స్త్రీలు శక్తిస్వరూపిణులు, పురుషులు వారిని హింసిస్తూండ-&nbsp;<BR>టంతో వారి శక్తి చెడుకే ఎక్కువగా వినియుక్తమౌతోంది. స్త్రీ ప్రస్తుతం నక్కే,&nbsp;<BR>కాని ఆమెను హింసించటం మానితే వెంటనే ఆమె సివంగి అవుతుంది.</FONT></p>
<p><FONT FACE="SHREE900, SHREE, sans-serif" SIZE="3">సామాన్యంగా చెప్పాలంటే బుద్ధిని వినియోగించి పారమార్థికాభిలాషను&nbsp;<BR>సమస్థాయిలో నిలుపుకోవాలి; లేకుంటే అది కేవలం భావపరత కిందికి&nbsp;<BR>దిగుతుంది.</FONT></p>

<p><FONT FACE="SHREE900, SHREE, sans-serif" SIZE="3">పరతత్త్వ విషయంలో వారిలో వారికి భేదభావాలున్నా సవికార జగత్తుకు&nbsp;<BR>ఆధారభూతమైన నిర్వికార వస్తువొకటి వుందనటంలో ఆస్తికులందరూ ఏకీభ-&nbsp;<BR>విస్తారు. బుద్ధుడు దీన్ని సుతరాము కాదన్నాడు. ఆతడు ‘‘బ్రహ్మమూలేదు,&nbsp;<BR>ఆత్మాలేదు, జీవుడూ లేడు’’ అన్నాడు.</FONT></p>
<p><FONT FACE="SHREE900, SHREE, sans-serif" SIZE="3">బుద్ధుడివంటి శీలసంపన్నుణ్ణి ప్రపంచం యింతవరకు చూసివుండలేదు;&nbsp;<BR>ఆతడి తరువాత పేర్కోబడ్డవాడు క్రైస్తు. కాని గీతాప్రకటితాలైన కృష్ణుడి బోధలు&nbsp;<BR>‘న భూతో న భవిష్యతి’ అనదగి వెలుగొందుతూన్నాయి. ఆ అద్భుతగీతను&nbsp;<BR>రచించిన ఆతడు, తమ జీవనవిధానంచేత లోకంలో పునరుజ్జీవనాన్ని తరంగితం-&nbsp;<BR>చేసే మహనీయుల్లో ఒకడై విరాజిల్లుతున్నాడు. ధీవైభవంలో గీతారచయితకు&nbsp;<BR>దీటైనవ్యక్తిని యీ లోకం యిక చూడబోదు.</FONT></p>

<p><FONT FACE="SHREE900, SHREE, sans-serif" SIZE="3">లోకంలో హితంగాగాని, అహితంగాగాని వ్యక్తమవుతూన్నది ఒక్క శక్తే.&nbsp;<BR>దైవమూ సైతానూ ఎదురెదురుగా ప్రవహించే నీటిపాయలున్న ఒక్క నదే.</FONT></p>
<p><FONT FACE="SHREE902-Italic, SHREE, sans-serif" SIZE="3">సోమవారం, జూలై 1</FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీరామకృష్ణ దేవుడు)</FONT></p>
<p><FONT FACE="SHREE900, SHREE, sans-serif" SIZE="3">శ్రీరామకృష్ణుల తండ్రి అత్యంత పూర్వాచారపరాయణుడైన ఒక బ్రాహ్మ-&nbsp;<BR>ణుడు. ఆతడు సదాచారసంపన్నులైన కులీన బ్రాహ్మణుల వద్దనేగాని దానాన్ని&nbsp;<BR>ఐనా పుచ్చుకొనేవాడుకాడు; ఉద్యోగిగాగాని, చివరకు దేవాలయంలో అర్చకుడుగా&nbsp;<BR>గాని, పుస్తకవిక్రేతగాగాని, ఎవరివద్ద ఐనా సేవకుడుగాగాని వుండటానికి యిష్ట&nbsp;<BR>పడేవాడు కాదు. దైవప్రసాదితమైన దాన్ని - అంటె భిక్షను - మాత్రమే ఆతడు</FONT></p>
<hr class="puTa_virupu">
<table><tr><td><a class=puTa_lanke href=puTa324.html>p324</a></td><td>p325</td><td><a class=puTa_lanke href=puTa326.html>p326</a></td></tr></table>
</div></body></html>
