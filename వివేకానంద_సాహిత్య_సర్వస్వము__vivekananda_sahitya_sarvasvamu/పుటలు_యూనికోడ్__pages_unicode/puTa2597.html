<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2596.html>p2596</a></td><td>p2597</td><td><a class=puTa_lanke href=puTa2598.html>p2598</a></td></tr></table>
<p><FONT FACE="SHREE900, SHREE, sans-serif" SIZE="3">భారతీయ మహిళలు</FONT></p>
<p><FONT FACE="Bookman-Light, Bookman, serif" SIZE="2">161</FONT></p>
<p><FONT FACE="SHREE900, SHREE, sans-serif" SIZE="3">మనం మొదట తెలుసుకోవాలి. వివిధ దేశాల వారిని గూర్చి ప్రసంగిస్తున్నప్పుడు&nbsp;<BR>అందరి నీతి నియమావళి ఒక్కటే అనే భ్రాంతీ, అన్ని జాతులవారి ఆదర్శా-&nbsp;<BR>లొక్కటే అనే భ్రాంతీ సామాన్యంగా మనకు ప్రారంభంలో కలుగుతుంటుంది.&nbsp;<BR>ఇతరుల గుణదోషాలను నిర్ణయించేటప్పుడు ‘‘మనకు మంచిదైనది అందరికీ&nbsp;<BR>మంచిదిగా వుండాలి. మనం చేసేదేదో అదే సరైనది, అందుకు భిన్నంగా యిత-&nbsp;<BR>రులు చేసేదంతా ఉల్లంఘనమే’’ అని మనం భావిస్తాం. నేనిలా చెప్పటం నిజాన్ని&nbsp;<BR>తేటతెల్లం చేయటానికే కాని, తప్పులెన్నటం కాదు సుమా! ఒక్క ఉదాహరణను&nbsp;<BR>చిత్తగించండి - చైనా స్త్రీలు తమ పాదాలను పెరుగనివ్వక అరికడతారు. ఈ&nbsp;<BR>ఆచారాన్ని పాశ్చాత్యస్త్రీలు నిందిస్తూండగా నేను విన్నాను. కాని అంతకన్న అనర్థం&nbsp;<BR>తాము ధరించే కంచుకంవల్ల స్త్రీల దేహాలు చెడ్డాయి, చెడుతున్నాయి. ఈ&nbsp;<BR>చెరుపులో ఒక కోట్యంశమైనా వుండదు పాదాల నరికట్టటం వల్ల కలిగే కీడు.&nbsp;<BR>ఈ కంచుకాలవల్ల ప్రతీ అవయవం తన తావు తప్పుతోంది. వెన్నెముకకు పాముకు&nbsp;<BR>మాదిరి వంపు కలుగుతోంది. కొలిచి చూస్తే వంపు కొలత తెలుస్తుంది. మీరు&nbsp;<BR>ఎంతో గొప్పవారైనట్లు యితర దేశాల స్త్రీలను చూసి మీరు అబ్బురపడు&nbsp;<BR>తుంటారు. మీ ఆచార వ్యవహారాలను చూసీ వాటిని ఆ యితర జాతులవారు&nbsp;<BR>అనుసరింపక పోవటంచేత, వారూ మిమ్మల్ని చూసి అబ్బుర పడుతుంటారని&nbsp;<BR>మీరు తెలుసుకోవచ్చును. నేనిలా అనటం తప్పు లెన్నటం కాదు, ఉన్న సంగతిని&nbsp;<BR>స్పష్టపరచటమే.</FONT></p>
<p><FONT FACE="SHREE900, SHREE, sans-serif" SIZE="3">ఒకరి నొకరు అవగాహన చేసుకోవటంలో ఉభయులూ పొరపడు&nbsp;<BR>తున్నారు. మన పనులన్నిటికీ ఆధారం మన మానవత్వం. ఆ మానవత్వం&nbsp;<BR>అందరిలోను వుంది. దాన్నిబట్టి మనం ఒకరొకర్ని అవగాహన చేసుకోవాలి.&nbsp;<BR>అఖండం, సమగ్రం ఐన మానవతత్త్వం కొంత ఒకచోట, కొంత మరొకచోట&nbsp;<BR>ప్రకటమౌతుంటుందని మనం గుర్తించాలి. లోపమేలేని గుణసమగ్రత ఏ&nbsp;<BR>మానవుడిలోను వుండదు. నిర్వర్తించవలసిన వంతు నీకు ఒకటి వుంది. నా&nbsp;<BR>కొంచెపాటి అర్హతకు తగిన వంతు నాకూ వుంది. ఒక చిన్నవంతును ఒకడు&nbsp;<BR>నిర్వహిస్తే వేరొక చిన్నవంతును యింకొకడు నిర్వహిస్తాడు. ఈ వంతులన్నీ&nbsp;<BR>ఒకటిగా మేళనాన్ని పొందినప్పుడు సమగ్రత సిద్ధిస్తుంది. వ్యక్తుల విషయంలో&nbsp;<BR>ఎలాగో, జాతుల విషయంలోనూ అలాగే. మానవతత్త్వంలోని ఒక్కొక్క అంశం&nbsp;<BR>ఒక్కొక్క జాతిలో పెంపొందుతుంది. ఈ అంశాల నన్నింటిని మనం క్రోడీక&nbsp;<BR>రించాలి. ఒకవేళ కొన్నికోట్ల సంవత్సరాల తరువాత ఒక జాతి ఉద్భవిస్తుందేమో!&nbsp;<BR>ఇప్పటి యీ అనేక జాతుల్లోని అద్భుతగుణాలన్నీ అప్పుడు ఆ జాతిలో&nbsp;<BR>ఒక్కటిగా కూడతాయేమో! అంతకాలం ఎవరూ కలలోనైనా చూడలేనంతటి</FONT></p>
<hr class="puTa_virupu">
<table><tr><td><a class=puTa_lanke href=puTa2596.html>p2596</a></td><td>p2597</td><td><a class=puTa_lanke href=puTa2598.html>p2598</a></td></tr></table>
</div></body></html>
