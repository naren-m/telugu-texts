<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa297.html>p297</a></td><td>p298</td><td><a class=puTa_lanke href=puTa299.html>p299</a></td></tr></table>


<p><FONT FACE="SHREE900, SHREE, sans-serif" SIZE="3">మ్మదీయులను పోలిన క్రైస్తవులు. కవిత్వబంధుర చిహ్నాలను వారు ధిక్కరిస్తారు.&nbsp;<BR>వారంతా ఉపన్యాస వేదికమీద దివ్యాలోక విలోకానికై అందరూ కలిసి అపారకృషి&nbsp;<BR>సలుపుతూంటారు.</FONT></p>
<p><FONT FACE="SHREE900, SHREE, sans-serif" SIZE="3">బాహ్యారాధనద్వారా ఆత్మకు వలసిన కవితామాధురిని, మత మహిమను&nbsp;<BR>ప్రసాదించండి. దీనికి ప్రతిబంధకం ఎందుకు ఏర్పడాలి? బాహ్యారాధనను&nbsp;<BR>ధిక్కరించటం ఎందుకు? మాటమాటికీ దానికి విజయం చేకూరుతుంది.&nbsp;<BR>కేథలిక్కులు అవలబించే విధానం మీకు నచ్చకుంటె, ఘనతరవిధానాన్నే అవలం-&nbsp;<BR>బించండి. అది అవలంబించటం సాధ్యంకాదు. కవితావిభూతిని పునరుద్ధరణ&nbsp;<BR>గావించలేం. ఇది శోచనీయమైన పరిస్థితి. కవిత్వ సంపద అనివార్యంగా ఆవశ్యక-&nbsp;<BR>మైనది. జగత్తులో మీరు మహోన్నత తాత్త్వికపీఠం అలంకరించవచ్చు.&nbsp;<BR>తాత్త్వికభావం మహోత్కృష్టమైన కవిత్వం. అది ఎముకల మూట కాదు.&nbsp;<BR>అది వస్తుసారం. ద్వైతభావంకంటె ఏకైకమైన సత్యం ఘనతర కవితావిభూతి&nbsp;<BR>సమన్వితమైనది.</FONT></p>
<p><FONT FACE="SHREE900, SHREE, sans-serif" SIZE="3">మతంలో పాండిత్యానికి తావు లేదు. అనేకులకు అది ప్రతబంధకమే&nbsp;<BR>అవుతుంది. ఒక వ్యక్తి ప్రపంచంలోని గ్రంథాలయాలలోని గ్రంథాల నన్నిటిని&nbsp;<BR>పఠించవచ్చు. కాని మతాన్ని గురించి జిజ్ఞాస ఆతడిలో ఆవంతైనా వుండక&nbsp;<BR>పోవచ్చు. మరొక వ్యక్తి స్వయంగా సంతకంకూడ చేయలేనివాడై వుండొచ్చు.&nbsp;<BR>ఆతడు మతాన్ని గురించిన జిజ్ఞాస కలిగి, మతానుష్ఠానంలో బద్ధదీక్షుడై, ఆత్మ-&nbsp;<BR>సాక్షాత్కారం పొందవచ్చు. సమస్త మతమూ మన ఆంతరంగిక పరిశీలనమే.&nbsp;<BR>‘‘మానవ నిర్మితమతం’’ అని నే నన్నప్పుడు నా దృష్టిలో గ్రంథాలు లేవు. స్థిర&nbsp;<BR>సంప్రదాయసంబంధాలైన భావాలు లేవు. సిద్ధాంతాలు లేవు. నిజహృదయంలోని&nbsp;<BR>అనంత దైవశక్తిని పరిశీలించి, ఆత్మసాక్షాత్కారం పొందిన మహనీయుడే&nbsp;<BR>నా దృష్టిలో వున్నాడు.</FONT></p>
<p><FONT FACE="SHREE900, SHREE, sans-serif" SIZE="3">ఆజన్మం ఏ మహనీయుడి చరణోపాంతాన అధివసించి వుంటినో,&nbsp;<BR>ఆయన తన సంతకాన్ని చేయటానికీ సమర్థుడు కాడు. ఆయన వ్యక్తీకరించిన&nbsp;<BR>కొన్ని భావాలనే నేను బోధించ ప్రయత్నిస్తూంటాను. ఆ మహనీయుణ్ణి గురించి&nbsp;<BR>యోచించినప్పుడు నేనొక మూర్ఖుడనని భావిస్తూంటాను. ఎందుకంటె&nbsp;<BR>పుస్తకాలను చదువాలని నేను అభిలషిస్తూంటాను. కాని ఆయనకు పుస్తకాల&nbsp;<BR>మీదనే బుద్ధి పోలేదు. ఇతరులు భుజించాక వారి పళ్లాలను నాకవలెనని ఆతడు&nbsp;<BR>ఉద్దేశించలేదు. కాబట్టి ఆయన తనకు తానే గ్రంథమయ్యాడు. ‘‘నా యావత్తు&nbsp;<BR>జీవితంలోను జాక్‌ అనే వాడిలా అన్నాడు, జాన్‌ అనే వ్యక్తి యిలా చెప్పాడు’’&nbsp;<BR>అని వారి మాటలనే నేను మాటమాటికి చెబుతూంటాను. కాని నా స్వంత-</FONT></p>
<hr class="puTa_virupu">
<table><tr><td><a class=puTa_lanke href=puTa297.html>p297</a></td><td>p298</td><td><a class=puTa_lanke href=puTa299.html>p299</a></td></tr></table>
</div></body></html>
