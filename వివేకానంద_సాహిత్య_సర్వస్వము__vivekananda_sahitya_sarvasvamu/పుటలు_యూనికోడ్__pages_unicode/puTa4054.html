<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4053.html>p4053</a></td><td>p4054</td><td><a class=puTa_lanke href=puTa4055.html>p4055</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">4 2 7</FONT></p>
<p><FONT FACE="TimesNewRoman, Times, serif" SIZE="3">6 4 1</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి క్రిస్టైన్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">మఠం, బేలూరు, జిల్లా: హౌరా, బెంగాల్‌,&nbsp;<BR>ఇండియా, సెప్టెంబర్‌ చివర, 1901.</FONT></p>
<p><FONT FACE="SHREE900, SHREE, sans-serif" SIZE="3">ప్రియ క్రిస్టినా,</FONT></p>
<p><FONT FACE="SHREE900, SHREE, sans-serif" SIZE="3">స్వాగతపూర్వకమైన నీ ఉత్తరం యిప్పుడే చేరింది. కొన్నిరోజుల క్రితం&nbsp;<BR>అమూల్యమైన ఒక చిన్న పద్యంకూడ అందింది. దాన్ని రాసించి నువ్వైతే బాగుం-&nbsp;<BR>టుంది. బైటికి వ్యక్తపరచలేకపోయినా మాలో ఎక్కువమంది అలా భావించాం.&nbsp;<BR>అంతేగాక ‘కన్నీరు కార్చటానికి అగాధమైన భావాలు అణగివున్నాయి.’ అప్పు&nbsp;<BR>డప్పుడు కొన్నిపంక్తులు రాస్తూండు. నేను ఈ శరీరం వదలినప్పుడు, ఆ&nbsp;<BR>విషయం నీకు తెలుస్తుందిలే - నువ్వు రాయటం ఆపవచ్చు.</FONT></p>
<p><FONT FACE="SHREE900, SHREE, sans-serif" SIZE="3">నన్ను జపాన్‌లో తనతో కలువమని కుమారి ‘మాక్లియోడ్‌’ వాంఛిస్తూన్నది.&nbsp;<BR>కాని నమ్మకం లేదు. ఆమె, శ్రీమతి ‘ఓల్‌ బుల్‌’ నవంబర్‌లో ఇండియా&nbsp;<BR>వస్తారని చూస్తున్నందున, నేను పోవటంలేదు. జపాన్‌లో ఒక నెలమాత్రమే ఉండ-&nbsp;<BR>టానికి - పూర్తిగా రెండు నెలలు గడిచిపోతాయి - అది లాభసాటిగాదని నా భయం.</FONT></p>
<p><FONT FACE="SHREE900, SHREE, sans-serif" SIZE="3">అయ్యో! నేను నడుం దగ్గర విపరీతంగా బలిసిపోతున్నానని చెబుతున్నాను.&nbsp;<BR>ఇప్పుడు ఇంగ్లండ్‌లోవున్న శ్రీమతి సెవియర్‌, కొన్ని మాసాల్లో భారత-&nbsp;<BR>దేశం తిరిగి వస్తుంది. హిమాలయాల్లో తనకు అతిథులుగా ఉండమని శ్రీమతి&nbsp;<BR>బుల్‌ను, తదితరులను ఆమె ఆహ్వానించింది. వారు వేసవిలో అక్కడ ఉండాలని&nbsp;<BR>వాంఛిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">నా దేశపు సమతల ప్రదేశాల్లోని భీకరమైన వేడిని నేను ధైర్యంతో భరించ&nbsp;<BR>గలిగాను. కుండపోతగా కురుస్తున్న నా దేశంలోని వానల నెదుర్కొంటున్నాను.&nbsp;<BR>నేను విశ్రాంతి ఏ విధంగా తీసుకొంటున్నానో తెలుసా? నాకు కొన్ని మేకలు,&nbsp;<BR>గొర్రెలు, ఆవులు, కొంగలు ఉన్నాయి. రోజంతా వాటిని చూసుకొంటున్నాను!</FONT></p>
<p><FONT FACE="SHREE900, SHREE, sans-serif" SIZE="3">అది సుఖంగా ఉండటానికి కాకపోతే, మరి దేనికి? దిగులుగా (సుఖం&nbsp;<BR>లేకుండా) ఎందుకుండకూడదు - రెండూ అర్థంలేనివి కాబట్టి? కాని కాల&nbsp;<BR>యాపన చేయటానికి.</FONT></p>
<p><FONT FACE="SHREE900, SHREE, sans-serif" SIZE="3">శ్రీమతి బుల్‌తోగాని, నివేదితతోగాని ఉత్తర ప్రత్యుత్తరాలు జరుపుతావా?&nbsp;<BR>బాధపడవద్దు. నా గురించి ఆదుర్దా చెందకు. ‘దివ్యజననే’ నాకు రక్ష, నాకు&nbsp;<BR>శరణ్యం. నాకు అత్యంత ప్రీతిపాత్రాలైన స్వప్నాలు చిత్రించటంకంటె చక్కగా&nbsp;<BR>సర్వం త్వరలో చక్కబడుతుంది. </FONT></p>
<p><FONT FACE="SHREE900, SHREE, sans-serif" SIZE="3">సర్వప్రేమతో,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa4053.html>p4053</a></td><td>p4054</td><td><a class=puTa_lanke href=puTa4055.html>p4055</a></td></tr></table>
</div></body></html>
