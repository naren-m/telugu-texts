<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4066.html>p4066</a></td><td>p4067</td><td><a class=puTa_lanke href=puTa4068.html>p4068</a></td></tr></table>

<p><FONT FACE="TimesNewRoman, Times, serif" SIZE="2">4 4 0</FONT></p>
<p><FONT FACE="SHREE900, SHREE, sans-serif" SIZE="3">నిన్ను జగజ్జననికి యిచ్చివేశాను. తన స్వంతాన్ని (బిడ్డను) ఆమె ఎప్పుడు,&nbsp;<BR>సర్వదా కాపాడుతుంది. నాకు భయం లేదు.</FONT></p>
<p><FONT FACE="SHREE900, SHREE, sans-serif" SIZE="3">సమస్తప్రేమ, ఆశీర్వాదాలతో,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">6 5 3</FONT></p>
<BR>
<p><FONT FACE="SHREE902, SHREE, sans-serif" SIZE="3">(స్వరూపానందస్వామికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">గోపాల్‌లాల్‌విల్లా, వారణాసి, కంటోన్మెంట్‌,</FONT></p>
<p><FONT FACE="SHREE900, SHREE, sans-serif" SIZE="3">ఫిబ్రవరి 9, 1902.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన స్వరూపా (నందా),</FONT></p>
<p><FONT FACE="SHREE900, SHREE, sans-serif" SIZE="3">...చారు ఉత్తరానికి సమాధానంగా అతణ్ణి స్వయంగా బ్రహ్మసూత్రాలను&nbsp;<BR>అధ్యయనం చెయ్యమని చెప్పు. బ్రహ్మసూత్రాలలో బౌద్ధమతానికి సూచనలు</FONT></p>
<p><FONT FACE="TimesNewRoman, Times, serif" SIZE="2">(references)</FONT><FONT FACE="SHREE900, SHREE, sans-serif" SIZE="3"> ఉన్నవని అతడు అనటంలో అతడి అర్థమేమిటి? ‘బ్రహ్మ&nbsp;<BR>సూత్రాలు’ అనటంలో అతని భావన ‘భాష్యాలు’ ఐఉండవచ్చు. శంకరుడు&nbsp;<BR>ఒక్కడే చివరి భాష్యకారుడు. బౌద్ధవాఙ్మయంలో వేదాంతాన్ని సూచించే&nbsp;<BR>ఘట్టాలు ఉన్నవి. బౌద్ధమతంలోని మహాయాన సంప్రదాయం అద్వైతపరంగా&nbsp;<BR>ఉంది. బౌద్ధుడైన, అమరసింహుడు - బుద్ధుని నామావళిలో ‘అద్వయవాది’&nbsp;<BR>అనే నామాన్ని ఎందుకు చేర్చాలి? ఉపనిషత్తుల్లో ‘బ్రహ్మం’ అనే పదం రాలేదని&nbsp;<BR>‘చారు’ రాస్తున్నాడు!!! అద్భుతధీవైభవం!!</FONT></p>
<p><FONT FACE="SHREE900, SHREE, sans-serif" SIZE="3">బౌద్ధమతంలో ఉన్న రెండు సంప్రదాయాల్లో మహాయానం ఎక్కువ&nbsp;<BR>ప్రాచీనమైనదని నా అభిమతం.</FONT></p>
<p><FONT FACE="SHREE900, SHREE, sans-serif" SIZE="3">ఋక్‌సంహిత ఎంత ప్రాచీనమైందో, మాయావాదంకూడ అంత ప్రాచీన-&nbsp;<BR>మైంది. శ్వేతాశ్వతర ఉపనిషత్తులో ‘మాయ’ అనే పదం ఉంది.ఈ మాయ అనే&nbsp;<BR>భావన ‘ప్రకృతి’ అనే దానినుండి వృద్ధిచేయబడింది. ఈ ఉపనిషత్తు అధమ-&nbsp;<BR>పక్షం, బౌద్ధమతంకంటె ప్రాచీనమైంది అని నేను భావిస్తాను.</FONT></p>
<p><FONT FACE="SHREE900, SHREE, sans-serif" SIZE="3">బౌద్ధమతాన్ని గూర్చి యిటీవల నాకు అనేక కొత్తవిషయాలు గోచరిం-&nbsp;<BR>చాయి. ఈ కింది విషయాలను నిరూపించటానికి నేను సిద్ధంగా ఉన్నాను.</FONT></p>
<p><FONT FACE="SHREE900, SHREE, sans-serif" SIZE="3">1. బౌద్ధులకు పూర్వం అనేక రూపాల్లో శివపూజ ఉంది. శైవుల పుణ్య-&nbsp;<BR>క్షేత్రాలను వశపరచుకోటానికి బౌద్ధులు ప్రయత్నించారు. కాని విఫలులైనారు.&nbsp;<BR>అందువల్ల ఆయా క్షేత్రాలలోనే - బుద్ధగయ, సారనాథ్‌ (వారణాసి) లలోవలె&nbsp;<BR>- నూతన స్థలాలను ఏర్పాటు చేశారు.</FONT></p>
<hr class="puTa_virupu">
<table><tr><td><a class=puTa_lanke href=puTa4066.html>p4066</a></td><td>p4067</td><td><a class=puTa_lanke href=puTa4068.html>p4068</a></td></tr></table>
</div></body></html>
