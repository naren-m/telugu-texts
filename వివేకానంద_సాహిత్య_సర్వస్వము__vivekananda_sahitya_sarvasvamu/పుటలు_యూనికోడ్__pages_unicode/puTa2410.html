<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2409.html>p2409</a></td><td>p2410</td><td><a class=puTa_lanke href=puTa2411.html>p2411</a></td></tr></table>
<p><FONT FACE="SHREE900, SHREE, sans-serif" SIZE="3">మద్రాసుసభ సన్మానానికి సమాధానం</FONT></p>
<BR>
<p><FONT FACE="SHREE900, SHREE, sans-serif" SIZE="3">భారతదేశంలో ఏనాడూ మతానికి శృంఖలాలు లేవు. ఇష్టదైవాన్ని నిర్ణ&nbsp;<BR>యించుకోవడంలో నిర్బంధంలేదు. అతని తెగను, గురువును ఎవరూ కాదనలేరు.&nbsp;<BR>అయినా, భారతదేశంలో మతం వృద్ధిపొందినంతగా మరేదేశంలోనూ వృద్ధిపొం-&nbsp;<BR>దలేదు. మతంలో అనంతంగా విస్తరించే వైవిధ్యానికి, స్థాయి కుదరడానికి ఒక&nbsp;<BR>నిశ్చలమైన కేంద్రమవసరం. సంఘమే అలాటి కేంద్రంగా అంగీకరించబడింది.&nbsp;<BR>తత్ఫలితంగా సంఘజీవనం వికాసంలేక ఘనీభవించి స్థాణువయింది. ఏలంటే,&nbsp;<BR>వికాసానికి స్వేచ్ఛ అవసరం; పురోభివృద్ధికీ గణనీయమైంది.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్యప్రపంచంలో అలాగాక, సంఘజీవనంలో వైవిధ్యముండేది. మతం&nbsp;<BR>చలనంలేనిదైంది. మత విధుల్ని నిష్ఠగా అనుసరించడం ఐరోపియన్‌ల మతానికి&nbsp;<BR>ముఖ్యం. నేటికీ అంతే. ప్రతి చిన్నమార్పు, రక్తపాతంతోగానీ సాధ్యంకాలేదు. దాని-&nbsp;<BR>వల్ల పొందిన ప్రయోజనం చాలాతక్కువ. దీని ఫలితంగా సంఘజీవనం అద్భు-&nbsp;<BR>తంగా వికసించింది. మతం స్థూల భౌతికవిషయాలను గురించిన భావాలను&nbsp;<BR>ఎన్నడూ అతిక్రమించలేదు.</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడిప్పుడే పాశ్చాత్యప్రపంచం తనకు కావలసిదేదో తెలిసికోవటానికి&nbsp;<BR>ప్రయత్నిస్తోంది. పాశ్చాత్య భగవత్తత్వవేత్తలు, ‘‘మానువులలోని నిజమైన ఆత్మ,&nbsp;<BR>ఆత్మతత్త్వం’’ అత్యంత ముఖ్యంగా గుర్తిస్తున్నారు. సంస్కృత తత్త్వశాస్త్రం అభ్య-&nbsp;<BR>సించే విద్యార్థి ఏది ఉపయోగకారిగా వుంటుందో చక్కగా గుర్తించగలడు. నవ-&nbsp;<BR>జీవనం కలగడం ముఖ్యం. దానికి కావలసినశక్తి ఎక్కడినుండి లభిస్తే ఏమి?</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో ఏర్పడిన కొత్తపరిస్థితులవల్ల సంఘనిర్మాణంలో కొత్త&nbsp;<BR>మార్పులు అనివార్యమవుతోంది. గత ముప్పాతిక శతాబ్దంగా సంస్కర్తలతో,&nbsp;<BR>సంస్కరణ సమాజాలతో భారతదేశంలో తీవ్రసంచలనం కలుగుతోంది. అయితే&nbsp;<BR>ఏమి? పాపం! ఆ ప్రయత్నాలలో ప్రతిఒక్కటి విఫలమైంది. వారిలో ప్రతి&nbsp;<BR>ఒక్కరు విఫలులైనారు. అసలు రహస్యం వారికి బోధపడలేదు. గ్రహించవలసిన&nbsp;<BR>గొప్పవిషయం వారు గ్రహించలేదు. వేగిరపాటుతో వారు సంఘంలోని సకలదో-&nbsp;<BR>షాలను మతానికి ఆరోపించారు. మిత్రుని ముఖంమీద వాలిన దోమను చంపడా-&nbsp;<BR>నికి ప్రయత్నించినవాడి కథలోలాగా, వారు దోమతోపాటు మిత్రుని చంపునం-&nbsp;<BR>తటి దెబ్బలు కొడుతున్నారు. ఈ సందర్భంలో వారు అదృష్టవశాత్తు చలనంలేని&nbsp;<BR>కొండలను ఢీకొన్నారు. అంతట వారే ఆ అఘాతంవల్ల తుత్తునియలై&nbsp;<BR>పోయారు. అపసవ్యమార్గంలో ప్రయత్నాలు చేసిచేసి విఫలులైనా, ఉదారచరి-&nbsp;<BR>తులు, స్వార్థమెరుగని ఆ మహనీయులు ధన్యులు. ఒళ్లు తెలియని నిద్రమత్తు&nbsp;<BR>పోగొట్టడానికి వారి సంస్కరణదీక్ష, వారు ప్రదర్శించిన శక్తి అవసరం. అయితే,</FONT></p>
<hr class="puTa_virupu">
<table><tr><td><a class=puTa_lanke href=puTa2409.html>p2409</a></td><td>p2410</td><td><a class=puTa_lanke href=puTa2411.html>p2411</a></td></tr></table>
</div></body></html>
