<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2997.html>p2997</a></td><td>p2998</td><td><a class=puTa_lanke href=puTa2999.html>p2999</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">169</FONT></p>
<p><FONT FACE="SHREE900, SHREE, sans-serif" SIZE="3">చేయాలనే కోర్కె నాలో కలుగుతుంటుంది. ఆ ప్రకారమే నేను చేస్తుంటాను.&nbsp;<BR>అది మంచికో చెడుకో నాకర్థం కావడం లేదు.</FONT></p>
<p><FONT FACE="SHREE900, SHREE, sans-serif" SIZE="3">నాగమహాశయ: ‘నిధి యిప్పుడు తాళం వేయబడివున్నది’ అని శ్రీరామ-&nbsp;<BR>కృష్ణులు చెప్పేవారు కదా! కాబట్టి మిమ్మల్ని పూర్తిగా అర్థం చేసుకోనివ్వడు. అది&nbsp;<BR>మీ కెప్పుడు తెలుస్తుందో, మీ మానవజీవితలీల ముగుస్తుంది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ తదేక దృష్టితో దేన్నో ఆలోచిస్తుండగా ప్రేమానందస్వామి&nbsp;<BR>నాగమహాశయునికోసం ప్రసాదం తెచ్చారు. నాగమహాశయులు ఆనందంతో&nbsp;<BR>తన్మయులైపోయారు. కొంచెంసేపైన తర్వాత దొరువు దగ్గర స్వామీజీ పారతో&nbsp;<BR>తవ్వటం నాగమహాశయులు చూచి వారి చేయి పట్టుకొని యిలా అన్నారు.&nbsp;<BR>‘‘మేమిక్కడ ఉన్నప్పుడు, మీ రిలాంటి పనులెందుకు చేయాలి?’’ స్వామీజీ&nbsp;<BR>పారను వదలిపెట్టి, మాట్లాడుతూ తోటలో తిరుగుతూ శిష్యునితో యిలా&nbsp;<BR>చెప్పారు:</FONT></p>
<p><FONT FACE="SHREE900, SHREE, sans-serif" SIZE="3">శ్రీరామకృష్ణుని నిర్యాణం తర్వాత నాగమహాశయ తన కుటీరంలో&nbsp;<BR>ఆహారం విసర్జించి పడి వున్నారని విని, నేను, తురీయానంద, మరొకరు కలిసి&nbsp;<BR>ఆయన కుటీరానికి వెళ్లాము. మమ్మల్ని చూచి, నాగమహాశయ ప్రక్కమీద-&nbsp;<BR>నుండి లేచారు. ‘‘ఈరోజు మేమిక్కడ భిక్షను తీసుకుంటాము’’ అని వారితో&nbsp;<BR>చెప్పాము. తక్షణమే నాగమహాశయులు బియ్యం, వంటపాత్ర, కట్టెలు, అవసర&nbsp;<BR>మైన వస్తువులు బజారునుండి తెచ్చి వండటం ప్రారంభించాడు. వంట&nbsp;<BR>పూర్తయిన తర్వాత మాకందరికీ వడ్డించాడు. మేము కొంచెం ప్రక్కన ఉంచి&nbsp;<BR>భోంచేయటం మొదలుపెట్టాము. మా భోజనం అయిన తర్వాత, ఆయన్ను&nbsp;<BR>భోజనం చేయమని బ్రతిమాలాము. తక్షణమే ఆయన అన్నపుకుండ పగుల-&nbsp;<BR>గొట్టి తల బాదుకొంటూ చెప్పసాగాడు. ‘‘ఈ శరీరంలో భగవత్సాక్షాత్కారం&nbsp;<BR>కాలేదు. దీనికి నేను అన్నం పెడతానా?’’ ఆ దృశ్యానికి మేమంతా ఆశ్చర్య&nbsp;<BR>చకితుల మయ్యాము. తర్వాత ఎంతో బ్రతిమాలిన మీదట ఆయనను కొంత&nbsp;<BR>భుజించేట్లు చేసి, తిరిగి వచ్చేశాము.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఈ రాత్రి నాగమహాశయ యిక్కడ వుంటారా?&nbsp;<BR>శిష్యుడు: ఉండరు, ఆయనకేదో పనివుంది. ఈరోజే తిరిగిపోవాలి.&nbsp;<BR>స్వామీజీ: అయితే పడవను చూడు. చీకటి పడుతున్నది.</FONT></p>
<p><FONT FACE="SHREE900, SHREE, sans-serif" SIZE="3">పడవ రాగానే శిష్యుడు, నాగమహాశయుడు, స్వామీజీకి నమస్కారం చేసి&nbsp;<BR>కలకత్తాకు బయలుదేరారు.</FONT></p>
<hr class="puTa_virupu">
<table><tr><td><a class=puTa_lanke href=puTa2997.html>p2997</a></td><td>p2998</td><td><a class=puTa_lanke href=puTa2999.html>p2999</a></td></tr></table>
</div></body></html>
