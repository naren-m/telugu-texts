<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa526.html>p526</a></td><td>p527</td><td><a class=puTa_lanke href=puTa528.html>p528</a></td></tr></table>

<p><FONT FACE="TimesNewRoman, Times, serif" SIZE="2">1 1 2</FONT></p>
<p><FONT FACE="SHREE900, SHREE, sans-serif" SIZE="3">పునర్జన్మవాదం ఈజిప్షియనులకు పరిచితం కాదనికూడా ధృవపడుతోంది.</FONT></p>
<p><FONT FACE="SHREE900, SHREE, sans-serif" SIZE="3">ప్రాచీన ఈజిప్షియనుల నమ్మకం ప్రకారం ఆత్మ కేవలం ఒక ప్రేతమే.&nbsp;<BR>దానికి వ్యక్తిత్వం వుండదు. అది దేహంతో తన సంబంధాన్ని ఎన్నటికీ తెంచుకో&nbsp;<BR>లేదు. ఒకవేళ మృతకళేబరం నశిస్తే ఆ ప్రేతాత్మ రెండవసారి మరణానికి, నాశ-&nbsp;<BR>నానికి గురౌతుంది. దేహపతనానంతరం యీ ఆత్మ పగటివేళ స్వేచ్ఛగా ప్రపంచ&nbsp;<BR>మంతా సంచారం చేస్తుండవచ్చుగాని, రాత్రయ్యేసరికి ఆ శరీరం పెట్టబడ్డ చోటుకి&nbsp;<BR>తాను సదా రావలసిందే. అది సదా ఆకలిదప్పులతో బాధపడుతుంది. ఇంకొక-&nbsp;<BR>సారి జీవితసుఖాల ననుభవించాలని అది ఎంతో ఆత్రపడుతుంటుంది. కాని తన&nbsp;<BR>కోరిక ఏనాటికి నెరవేర్చుకొనే సమర్ధత దానికి లేదు. పూర్వదేహంలో ఏదైనా ఒక&nbsp;<BR>భాగం గాయపడితే ప్రేతదేహంలోను అదే భాగం గాయపడుతుంది. చనిపోయి-&nbsp;<BR>నవారి దేహాలను భద్రపరచాలనే ప్రాచీన ఈజిప్షియనుల కోర్కె కిదే కారణం. ఒక-&nbsp;<BR>ప్పుడు మృతకళేబరాలను భూస్థాపితం చెయ్యడానికి ఎడారి ప్రాంతాలు అనువై-&nbsp;<BR>నవని భావించబడేవి. ఎడారిలో గాలి పొడిగా వుండటంచేత అది దేహాన్ని త్వరగా&nbsp;<BR>నశింపచెయ్యదు. తద్వారా ఆత్మకూడా సుదీర్ఘకాలం జీవించ&nbsp;<BR>గలదని వారి భావం. కాలక్రమంలో మృతకాయాలకు పరిమళద్రవ్యా లలది,&nbsp;<BR>ఎండించిపెట్టే విధానాన్ని ఒకానొక దేవత కనుగొన్నది. దీని ద్వారా ఈజిప్షి&nbsp;<BR>యనులు తమ పూర్వుల మృతదేహాలను దాదాపు నిరవధికంగానే భద్రపరచుకో-&nbsp;<BR>గలమని, ప్రేతం ఎంతటి దీనస్థితి అనుభవిస్తున్నా దాని కమృతత్వం సిద్థిస్తుందని&nbsp;<BR>శ్రద్ధాళువుల నమ్మకం.</FONT></p>
<p><FONT FACE="SHREE900, SHREE, sans-serif" SIZE="3">తానిక ఎలాంటి సంబంధమూ పెట్టుకోలేని యీ లోకాన్ని గురించిన&nbsp;<BR>వ్యసనం ప్రేతాన్ని బాధించటం ఎన్నటికీ మాననే మానదు. ప్రేతం యిలా ఆక్రం-&nbsp;<BR>దిస్తుందట: ‘‘ఓ సోదరా! నువ్వు తినటం, తాగటం మానవద్దు. మద్యపానాన్ని,&nbsp;<BR>కామోపభోగాన్ని విడిచిపెట్టవద్దు. ఏ భోగాన్ని గాని త్యజించకు. రాత్రింబవళ్లు&nbsp;<BR>నీ ఇచ్ఛానుసరణాన్ని మానుకోకు; హృదయంలో దుఃఖానికి చోటివ్వవద్దు.&nbsp;<BR>భూమిమీద మానవుడు బదికేది ఎన్ని సంవత్సరాలు? పశ్చిమసీమ నిద్రామయం,&nbsp;<BR>సాంద్రచ్ఛాయామయం. ఇక్కడ జీవులొకసారి నెలకొల్పబడితే తమ శవరూపా-&nbsp;<BR>లలో సదా నిద్రపోతుంటారు. తమ సోదరులను చూడడానికిగాని, తమ తల్లి-&nbsp;<BR>దండ్రులను గుర్తించడానికిగాని యికెన్నడూ మేల్కోరు. భార్యాపుత్రులను&nbsp;<BR>పూర్తిగా మరచిపోతారు. పృథివి తన మీద జీవించే వారందరికీ అనుగ్రహించే జీవ-&nbsp;<BR>జలం నా పాలిట పారుదల, ప్రాణము లేని నీరే; భూమిమీద వుండే వారందరికీ&nbsp;<BR>ఆ జలం పారుదలగల జలమే. నాకు మాత్రం అది మురుగునీరే. ఈ&nbsp;<BR>వల్లకాటిసీమను చేరుకొన్న నాటినుండి నే నెవరినో, ఎక్కడున్నానో నే నెరుగను.</FONT></p>
<hr class="puTa_virupu">
<table><tr><td><a class=puTa_lanke href=puTa526.html>p526</a></td><td>p527</td><td><a class=puTa_lanke href=puTa528.html>p528</a></td></tr></table>
</div></body></html>
