<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1237.html>p1237</a></td><td>p1238</td><td><a class=puTa_lanke href=puTa1239.html>p1239</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మతావశ్యకత</FONT></p>
<p><FONT FACE="SHREE900, SHREE, sans-serif" SIZE="3">9</FONT></p>
<p><FONT FACE="SHREE900, SHREE, sans-serif" SIZE="3">మత విచారం వల్ల మనం నేర్చుకోగల్గిన సుస్థిర విషయాలు, సత్యాలు,&nbsp;<BR>అటుంచి, అందువల్ల మనం అనుభవింపజాలే ఆనందమటుంచి, మతాన్ని ఒక&nbsp;<BR>శాస్త్రంగా, ఒక అధ్యయనాంశంగా మాత్రమే గ్రహించినా, దానివల్ల మనిషి బుద్ధికి&nbsp;<BR>లభించగల వ్యవసాయం సైతం, మిక్కిలి శ్రేయస్కరం ఉత్తమోత్తమమూ అయి-&nbsp;<BR>వుంటుంది. పరిపూర్ణాన్ని గూర్చిన విచారణ, ఆ అఖండస్వరూపాన్ని అర్థంచేసి&nbsp;<BR>కోవడానికి చేసే ప్రయత్నం, ఇంద్రియానుభవాల్ని, అంటే భౌతిక ప్రపంచాన్ని&nbsp;<BR>దాటిపోవాలనే చేష్ట, ఆధ్యాత్మిక పురుషుడిగా పరిణతి చెందాలనే కోరిక, - ఇంతెం-&nbsp;<BR>దుకు, పరిపూర్ణంతో తాదాత్మ్యాన్ని పొందడానికి రాత్రింబగళ్లు సాగించేసాధన -&nbsp;<BR>ఈ తీవ్రయత్నమే, మానవుడు చేయగల్గిన సాధనలలో కంతటికి గొప్పది, గౌర-&nbsp;<BR>వించదగిందీ అనడానికి సందేహంలేదు. కొందరు తినడంలో ఆనందాన్ని పొందు-&nbsp;<BR>తారు. వాళ్లను ఎగతాళి చేయడానికి మనకు అధికారం లేదు. మరికొంతమంది&nbsp;<BR>కొన్నికొన్ని వస్తువుల్ని సేకరించి పెట్టుకోవడంలో ఆనందాన్ని పొందుతారు.&nbsp;<BR>వాళ్లు అలా చేయగూడదనటానికీ మనకు అర్హతలేదు. అట్లే ఆధ్యాత్మిక&nbsp;<BR>విచారంలో మహానందాన్ని అనుభవించే పురుషుణ్ణి చూసి, ‘కాద’నడానికీ, వాళ్లు&nbsp;<BR>అర్హులుకారు. జీవి క్షుద్రతరమైనకొద్దీ ఇంద్రియానుభవం వల్ల కలిగే ఆనందం&nbsp;<BR>ఎక్కువగా వుంటుంది. కుక్క కాని, తోడేలుకాని తినేంత ఇష్టంగా, మనిషి తన&nbsp;<BR>ఆహారాన్ని తినలేడు. కానీ కుక్క, తోడేలు అనుభవించే సుఖానుభవాలన్నీ, వాని-&nbsp;<BR>వాని (ఆయా) ఇంద్రియాల్లో మాత్రం చొచ్చుకొని పోతాయనవచ్చు. ప్రతి&nbsp;<BR>జాతిలోకూడ, క్షుద్ర మానవకోటి యిట్లే తమ ఇంద్రియానుభవాల్లో ఆనం-&nbsp;<BR>దాన్ని పొందుతుంది. సంస్కారులు, విద్యావంతులు, - మననం, తత్త్వ విచారం,&nbsp;<BR>కళలు, శాస్త్రాలు మొదలగు వానివల్ల ఆనందాన్ని పొందుతారు. ఆధ్యాత్మికసాధన&nbsp;<BR>ఇంకా ఉత్తమవృత్తి అనవచ్చు. ఆ విషయం అనంతమగుటవల్ల ఆ క్షేత్రం&nbsp;<BR>అత్యుత్తమం. అక్కడ అనుభవించే ఆనందంకూడ, దానిలో రుచికలవాళ్లకు&nbsp;<BR>మహోత్కృష్టమై వుంటుంది సుమండీ! కాబట్టి మనిషి, ఆనందంకోసం పాటు-&nbsp;<BR>పడవలసిందే అని ప్రయోజనవాదుల మతాన్ని అనుసరించినా, అన్నిట్లోకి&nbsp;<BR>ఆధ్యాత్మికానందం, చాలా గొప్పది కాబట్టి, మనిషి ఆధ్యాత్మిక చింతను సాధన-&nbsp;<BR>చేయాలి. కాబట్టి ఆధ్యాత్మిక వ్యాసంగం, నా మనసుకు అత్యంత అవసరమని-&nbsp;<BR>తోస్తోంది. దాని ఫలాన్నిబట్టి చూస్తే, అదట్టిదే అని మనకు అర్థమవుతుంది.&nbsp;<BR>మానవ హృదయంలో చలనం కల్గింపగల అత్యుత్తమ శక్తి దాంట్లో ఉంది.&nbsp;<BR>ఆధ్యాత్మికం కాబట్టి, మరే పదార్థమూ, అంతశక్తిని మనలో ప్రేరేపించలేదు.&nbsp;<BR>మానవకోటి చరిత్ర, మనకు తెలిసినంతలో, ఇట్లే ఉండిందనీ, దాని మహిమ&nbsp;<BR>తగ్గలేదనీ స్పష్టమవుతోనే ఉంది. కేవలం ప్రయోజనవాదాన్ని అవలంబించే</FONT></p>
<hr class="puTa_virupu">
<table><tr><td><a class=puTa_lanke href=puTa1237.html>p1237</a></td><td>p1238</td><td><a class=puTa_lanke href=puTa1239.html>p1239</a></td></tr></table>
</div></body></html>
