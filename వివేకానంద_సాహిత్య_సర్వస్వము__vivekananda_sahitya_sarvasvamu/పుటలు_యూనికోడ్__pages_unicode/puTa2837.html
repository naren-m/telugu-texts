<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2836.html>p2836</a></td><td>p2837</td><td><a class=puTa_lanke href=puTa2838.html>p2838</a></td></tr></table>

<p><FONT FACE="SHREE900, SHREE, sans-serif" SIZE="3">యింటికి వెళ్లారు. శిష్యుడు ‘బాట - తలా’లో ‘వివేకచూడమణి’ గ్రంథాన్ని&nbsp;<BR>కొని, దర్జీపరాలో ఉన్న తన సొంత యింటివైపుగా నడిచాడు.</FONT></p>
<p><FONT FACE="SHREE902, SHREE, sans-serif" SIZE="3">రెండవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">ప్రకృతిపై తిరుగుబాటే చైతన్య లక్షణం - జాతుల విషయంలోకూడా ఈ సత్యమే&nbsp;<BR>అన్వయిస్తుంది - హిందూదేశ పతనానికి కారణం - ఆత్మవిశ్వాసంయొక్క ఆవశ్యకత -&nbsp;<BR>మనుష్యులా? ధనమా? ఆత్మసాక్షాత్కారసిద్ధికి మార్గం - కురుక్షేత్ర కృష్ణుడు - రజోగుణాన్ని&nbsp;<BR>పెంపొందించుకునే ఆవశ్యకత.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: కలకత్తానుండి కాశీపూరు పోయే మార్గంలోను, కీ।। శే।। గోపాల్‌లాల్‌ శీలుగారి&nbsp;<BR>ఉద్యానవనంలోను, సంవత్సరం 1897.</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">ఈ రోజు స్వామీజీ శ్రీగిరీశచంద్రఘోష్‌</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> యింట్లో మధ్యాహ్నం విశ్రాంతి&nbsp;<BR>తీసుకొంటున్నారు. శిష్యుడు వచ్చి నమస్కరించాడు. స్వామీజీ, గోపాల్‌లాల్‌&nbsp;<BR>శీలుగారి ఉద్యానవనానికి పోవటానికి సిద్ధంగా ఉన్నట్లు తెలిసింది. వాకిట్లో బండి&nbsp;<BR>కాచుకొని వుంది. ‘‘మంచిది, నాతో కూడారా’’ అని స్వామీజీ శిష్యునితో&nbsp;<BR>అన్నారు. శిష్యుడు సరే నన్నాడు. అతనితోకూడా స్వామీజీ బండి ఎక్కగానే,&nbsp;<BR>అది బయలుదేరింది. బండి చిత్పూరు రోడ్డు చేరగానే స్వామీజీ, గంగను&nbsp;<BR>చూచి, తనలో తానే నెమ్మదిగా ‘‘గంగా తరంగ రమణీయ జటాకలాపమ్‌’’</FONT><FONT FACE="SHREE900, SHREE, sans-serif" SIZE="3">అనే ప్రారంభంగల శ్లోకాన్ని పాడనారంభించారు. రాగ తరంగితమైన ఆ గానాన్ని&nbsp;<BR>శిష్యుడు ఆశ్చర్యముగ్ధుడై విన్నాడు. కొంచెంసేపయిన తర్వాత, చిత్పూరు జల-&nbsp;<BR>యంత్రపు వంతెన మీదికి రైలు యింజను వస్తుండగా స్వామీజీ శిష్యునితో&nbsp;<BR>అన్నారు: ‘‘సింహంలాగా ఎంత ఠీవిగా పోతున్నదో చూడు.’’ శిష్యుడు బదులు&nbsp;<BR>చెప్పాడు. ‘‘కాని, అది జడపదార్థం కదా! దాని వెనకాల చైతన్యవంతమైన&nbsp;<BR>మనుష్యుడు పని చేస్తున్నాడు. అందువల్ల అది కదలుతోంది. అలా కదలటంలో&nbsp;<BR>దాని గొప్పతనమేముంది?’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మంచిది. అయితే చైతన్యంయొక్క లక్షణ మేమిటో చెప్పు?&nbsp;<BR>శిష్యుడు: స్వామీ! బుద్ధివల్ల పనిచేసేదే కదా చైతన్యమంటే.&nbsp;<BR>స్వామీజీ: ప్రకృతిపై తిరుగుబాటు చేసేది ఏదైనా చైతన్యమే. అక్కడ&nbsp;<BR>చైతన్యం అభివ్యక్తమౌతున్నది. ఒక చిన్నచీమను చంపడానికి ప్రయత్నించి</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">బెంగాలులోని సుప్రసిద్ధ నాటకకర్త, నటుడు, మరియు శ్రీరామకృష్ణుని ముఖ్య&nbsp;<BR>శిష్యుడు.</FONT></p>
<p><FONT FACE="SHREE900, SHREE, sans-serif" SIZE="3">వ్యాసునిచే రచింపబడిన విశ్వనాథ స్త్రోత్రం లోనిది. ‘గంగానదీ తరంగాలు తమతో&nbsp;<BR>కూడి క్రీడించటంచే రమణీయాలైన జటాజూటం కలవాడు’ అని అర్థం.</FONT></p>
<hr class="puTa_virupu">
<table><tr><td><a class=puTa_lanke href=puTa2836.html>p2836</a></td><td>p2837</td><td><a class=puTa_lanke href=puTa2838.html>p2838</a></td></tr></table>
</div></body></html>
