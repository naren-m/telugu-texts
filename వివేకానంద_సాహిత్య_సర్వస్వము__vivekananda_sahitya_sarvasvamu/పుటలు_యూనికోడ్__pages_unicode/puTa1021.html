<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1020.html>p1020</a></td><td>p1021</td><td><a class=puTa_lanke href=puTa1022.html>p1022</a></td></tr></table>
<p><FONT FACE="SHREE900, SHREE, sans-serif" SIZE="3">మనశ్శక్తులు</FONT></p>
<BR>
<p><FONT FACE="SHREE900, SHREE, sans-serif" SIZE="3">197</FONT></p>
<BR>
<p><FONT FACE="SHREE902, SHREE, sans-serif" SIZE="4">మనశ్శక్తులు</FONT></p>
<BR>
<p><FONT FACE="SHREE902, SHREE, sans-serif" SIZE="3">(8, జనవరి 1900 సం.లో లాస్‌ఏంజిల్స్‌ - కాలిఫోర్నియాలో</FONT></p>
<p><FONT FACE="SHREE902, SHREE, sans-serif" SIZE="3">స్వామీజీ తుుత్చన ఉపన్యాసం)</FONT></p>
<p><FONT FACE="SHREE900, SHREE, sans-serif" SIZE="3">ప్రపంచ మంతటా సర్వకాలాల్లో దివ్యశక్తుల గూర్చి విశ్వాసముంది.</FONT></p>
<p><FONT FACE="SHREE900, SHREE, sans-serif" SIZE="3">మనమంతా కొన్ని అసాధారణ సంఘటనల గూర్చి విని వున్నాం. మనలో&nbsp;<BR>కొంతమందికి ప్రత్యక్ష అనుభవముంది. నా అనుభవంలో ఉన్న కొన్ని యథార్థ&nbsp;<BR>సంఘటనల గూర్చి చెబుతూ ఈ విషయాన్ని ప్రారంభిస్తాను.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఒకవ్యక్తి ఉన్నాడు. మన మనసులో ప్రశ్నలు అనుకుంటేచాలు; అతను వెంటనే&nbsp;<BR>వాటికి సమాధానం యిచ్చేవాడు. అంతేకాదు; అతను జరగబోయే సంఘటనలను&nbsp;<BR>కూడా చెప్పేవాడని విన్నాను. నాకు విడ్డూరంగా తోచి, కొంత&nbsp;<BR>మంది స్నేహితులతో అతని వద్దకు వెళ్లాను. మా మా మనసుల్లో మే మడగదలచిన&nbsp;<BR>ప్రశ్నలున్నాయి. పొరపాటు జరగకుండా, ఆ ప్రశ్నలను రాసుకుని జేబుల్లో&nbsp;<BR>పెట్టుకున్నాం. అతను మాలో ఒకణ్ణి చూసి, అతని ప్రశ్నకు జవాబు చెప్పాడు.&nbsp;<BR>తర్వాత అతను కాగితంపై ఏదో వ్రాసి, మడతపెట్టి, దానిపై నా సంతకం&nbsp;<BR>పెట్టించుకుని, ‘‘దీన్ని విప్పకు. జేబులో ఉంచుకో. నే నడిగేంతవరకూ తీయకు’’&nbsp;<BR>అని చెప్పాడు. అలాగే మాలో అందరికీ చెప్పాడు, తలా ఒక కాగితం యిచ్చాడు.&nbsp;<BR>తర్వాత భవిష్యత్తులో జరగబోయే కొన్ని సంఘటనల గూర్చి మాకు జోస్యం&nbsp;<BR>చెప్పాడు. తర్వాత, ‘‘మీ యిష్టం వచ్చిన భాషలో ఒక మాటగానీ, వాక్యంగానీ&nbsp;<BR>అనుకొ’’ మ్మన్నాడు. నేనొక ‘పెద్ద సంస్కృత వాక్యాన్ని’ తలచుకున్నాను. అతని కా&nbsp;<BR>భాష తెలియదు. ‘‘నీ జేబులోని కాగితాన్ని తీసి చదువుకో’’ అన్నాడు.&nbsp;<BR>తీసిచూశాను. ఆశ్చర్యం! ఆ సంస్కృతవాక్యమే అందులో ఉంది. అది గంట క్రితం&nbsp;<BR>రాశాడు! నేను వ్రాసినట్లే అతను ఆ వాక్యాన్నే అనుకుని క్రింద వ్రాశాడు. అలాగే&nbsp;<BR>జరిగింది. మాలో ఒకరికి అలాగే జరిగింది. అతను మనసులో ఏదో ఒక భాషలో&nbsp;<BR>ఒక వాక్యాన్నో, మాటనో అనుకోమన్నాడు. ఆ మా మిత్రుడు అరబిక్‌ భాషలోని&nbsp;<BR>మాటలను అనుకొన్నాడు. అవి ఖురాన్‌లోని పలుకులు. ఆ భాష ఆ వ్యక్తి కసలు&nbsp;<BR>తెలిసే అవకాశమే లేదు. మా మిత్రుడు జేబులోని కాగితాన్ని తీసి చదువు&nbsp;<BR>కొన్నాడు. ఆ పలుకులే అందున్నాయి! మాలో ఒకరు వైద్యుడు. అత నొక జర్మన్‌&nbsp;<BR>గ్రంథంలోని ఒక వాక్యాన్ని అనుకుని, కాగితం తీసిచూస్తే, అదే వాక్యం అందులో</FONT></p>
<hr class="puTa_virupu">
<table><tr><td><a class=puTa_lanke href=puTa1020.html>p1020</a></td><td>p1021</td><td><a class=puTa_lanke href=puTa1022.html>p1022</a></td></tr></table>
</div></body></html>
