<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1366.html>p1366</a></td><td>p1367</td><td><a class=puTa_lanke href=puTa1368.html>p1368</a></td></tr></table>
<p><FONT FACE="SHREE900, SHREE, sans-serif" SIZE="3">138 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">ఆ సూక్ష్మతర ఆకారంలో - అంటే తమ కారణ స్వరూపంలో - నిలిచే&nbsp;<BR>వుంటాయి. ఆ సూక్ష్మ ఆకారాలు తిరిగి క్రొత్త ప్రపంచాలు, క్రొత్త సూర్యులు,&nbsp;<BR>క్రొత్త చంద్రులు, క్రొత్త నక్షత్రాలై స్థూలరూపాన్ని ధరించి బయల్పడగలవు.</FONT></p>
<p><FONT FACE="SHREE900, SHREE, sans-serif" SIZE="3">ఇవి ఈ విధంగా, పడుతూ లేస్తూ వుండటాన్ని గూర్చి మరొక రహస్యాన్ని&nbsp;<BR>గ్రహించాలి. విత్తు చెట్టు వల్ల కలుగుతోంది. అది తిరిగి తక్షణమే చెట్టుకాదు.&nbsp;<BR>కొంతకాలం నివృత్తి స్థితిలో ఉన్నట్లు నిలిచి వుంటుంది. లేక సూక్ష్మదశలో&nbsp;<BR>అవ్యక్త రూప ప్రవృత్తి కలిగి వుంటుంది. ఆ విత్తనం భూమిలో ఉన్నప్పుడు&nbsp;<BR>కొంత పని చేస్తుంది. కొన్ని విభాగాలుగా విడిపోతుంది. విచ్ఛిన్నమవుతుందన్న&nbsp;<BR>మాట! ఇలా అది విచ్ఛిన్నమైన స్థితినుండే నిర్మాణకర్మ ప్రారంభం కావలసి&nbsp;<BR>వుంటుంది. అదే విధంగా విశ్వమంతా అదృశ్యమై, అవ్యక్తమై, సూక్ష్మాకారంలో&nbsp;<BR>కొంతకాలం వుండాలి. ఇట్లొకసారి విశ్వమంతా నిమ్నదశను పొంది, సూక్ష్మతర&nbsp;<BR>మైన అవ్యక్త దశలో మొదట కొంతకాలం గడిపి, తిరిగి బహిర్గతమై దృశ్య&nbsp;<BR>మయ్యే (కనిపించే) కాలం వస్తుంది. ఈ కాలమంతటిని ‘కల్పం’ అంటారు.&nbsp;<BR>ఆధునికులకు ఈ సందర్భంలో, ఒక క్లిష్టమైన సందేహం కలుగుతోంది.&nbsp;<BR>సూక్ష్మాకారాలు చాలనెమ్మదిగా వివృతిని (వికాసం) పొందుతూ, క్రమక్రమంగా&nbsp;<BR>స్థూలతరాకృతులను ధరిస్తూ వుంటాయి కదా? కార్యకారణాలు వేరు కావనీ,&nbsp;<BR>కారణంయొక్క రూపాంతరమే కార్యమనీ గ్రహించంకదా? కాబట్టి ఈ&nbsp;<BR>విశ్వమంతా శూన్యంనుండి కలిగిందనజాలం. కారణంలేక ఏదీ ఉద్భవం&nbsp;<BR>కాజాలదనీ, కారణమే రూపాంతరం పొంది కార్యమవుతూంటుందనీ మన మెరు-&nbsp;<BR>గుదుం కదా?</FONT></p>
<p><FONT FACE="SHREE900, SHREE, sans-serif" SIZE="3">అట్లయితే, ‘‘ఈ విశ్వమంతా దేన్నుండి ఉద్భవిస్తోంది? దేనినుండి ఈ&nbsp;<BR>నరరూపం కల్గుతోంది? -’’ అంటే ‘‘అంతకు ముందుండిన సూక్ష్మతర&nbsp;<BR>ఆకృతినుండి’’ అనాలి. దేన్నుండి చెట్టు పుడుతోంది? విత్తనంనుండే కదా? ఈ&nbsp;<BR>చెట్టంతా ఒక విత్తనమునం దిమిడి వుంది. అది బహిర్గతమై దృశ్యరూపం&nbsp;<BR>ధరిస్తుంది (అంటే కనిపిస్తుంది). అదే రీతిగా విశ్వమంతా, సూక్ష్మతరాకృతిలో&nbsp;<BR>వున్న తన స్వస్వరూపంనుండే వెలుపలికి వచ్చి యీ వ్యక్త రూపాన్ని ధరించిం-&nbsp;<BR>దనాలి. మరల ఇదెప్పుడో, తన సూక్ష్మతరాకృతిని పొంది, ఆ పిమ్మట తిరిగి&nbsp;<BR>స్థూలతర దృశ్య రూపాన్ని ధరిస్తుంది. కాబట్టి సూక్ష్మాకృతులు క్రమేణ&nbsp;<BR>స్థూలతరాకృతులను ధరిస్తాయి. ఒక హద్దును చేరి తర్వాత వెనుకకు తిరిగి&nbsp;<BR>సూక్ష్మతరాకృతులను పొందుతుంటాయి. ఈ తీరుగా సూక్ష్మతరాకృతులు&nbsp;<BR>స్థూలతరాకృతులుగా మారుతూ పోతూండడాన్ని ఆధునికులు ‘‘పరిణామం’’</FONT></p>
<hr class="puTa_virupu">
<table><tr><td><a class=puTa_lanke href=puTa1366.html>p1366</a></td><td>p1367</td><td><a class=puTa_lanke href=puTa1368.html>p1368</a></td></tr></table>
</div></body></html>
