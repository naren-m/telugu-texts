<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3540.html>p3540</a></td><td>p3541</td><td><a class=puTa_lanke href=puTa3542.html>p3542</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>^</FONT></p>
<p><FONT FACE="TimesNewRoman, Times, serif" SIZE="3"><sup>   </sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(శ్రీమతి బుల్‌కి)</FONT></p>
<BR>
<p><FONT FACE="SHREE900, SHREE, sans-serif" SIZE="3">పెర్సీ, న్యూహాంప్‌షైర్‌,&nbsp;<BR>జూన్‌ 7, 1895.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన శ్రీమతి బుల్‌,</FONT></p>
<p><FONT FACE="SHREE900, SHREE, sans-serif" SIZE="3">చివరకు నేను యిక్కడ శ్రీ లెగెట్‌ వద్దకు చేరాను. నే నింతవరకు చూసిన&nbsp;<BR>వాటన్నిటిలో యిది ఒక అత్యంత సౌందర్యమైన ప్రాంతం. ఒక సరోవరాన్ని&nbsp;<BR>ఊహించు. దానిచుట్టూ మహారణ్యంతో కూడిన పర్వతాలు చుట్టూ వున్నవి -&nbsp;<BR>అక్కడ మేం ఏకాంతంగా వున్నాం. ఆహా యిది ఎంత మనోజ్ఞం! ఎంత&nbsp;<BR>ప్రశాంతం! ఎంత విశ్రాంతిదాయకం. పట్టణాల సంకులంలో కాలం గడిపాక&nbsp;<BR>యిక్కడ నా కెంత హాయిగావుందో నువ్వు ఊహించుకోవచ్చు.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడుండటం నా కొక నూతన జీవితాన్ని ప్రసాదించింది. ఏకాంతంగా&nbsp;<BR>అరణ్యంలోకి పోయి, శాంత్యానందాలతో గీతను చదువుతున్నాను. పదిరోజుల&nbsp;<BR>తర్వాత ఇక్కణ్ణుండి బైలుదేరి సహస్రద్వీప ఉద్యానవనానికి పోతున్నాను. నియ-&nbsp;<BR>మిత సమయంలో ధ్యానం చేస్తాను. కేవలం ఏకాంతంలో వుంటాను. ఈ&nbsp;<BR>ఆలోచనే మహోత్సాహకరంగాలేదా!</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>   </sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(కుమారి జోసఫీన్‌ మాక్లియోడ్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">21, పడమర, 34 వ వీథి,</FONT></p>
<p><FONT FACE="SHREE900, SHREE, sans-serif" SIZE="3">న్యూయార్క్‌,&nbsp;<BR>జూన్‌, 1895.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన జో,</FONT></p>
<p><FONT FACE="SHREE900, SHREE, sans-serif" SIZE="3">అనుభవాలు నీచుట్టూ కాస్త దట్టంగా పేరుకొంటున్నాయి. అవి అనేకమైన&nbsp;<BR>తెరలను తొలగిస్తాయని నేను గట్టిగా నమ్ముతున్నాను.</FONT></p>
<p><FONT FACE="SHREE900, SHREE, sans-serif" SIZE="3">శ్రీ లెగెట్‌ నీ ఫోనోగ్రాఫ్‌ను గురించి చెప్పాడు. కొన్ని సిలిండర్లు తీసుకొని&nbsp;<BR>రమ్మని, యితరుల ఫోనోగ్రాఫ్‌ద్వారా వాటిని నా మాటలతో నింపి ‘జో’కు పంపు-&nbsp;<BR>తానని చెప్పాడు. ఆ ప్రకారమే అతడు ఒక సిలిండరు కొంటానని ‘జో’ నన్ను&nbsp;<BR>ఏంచేయమన్నా ఆ విధంగా చేస్తానని చెప్పాడు. అతడి స్వభావంలో అంత కవిత్వం&nbsp;<BR>నిగూఢమై వున్నందున నాకెంతో సంతోషం.</FONT></p>
<hr class="puTa_virupu">
<table><tr><td><a class=puTa_lanke href=puTa3540.html>p3540</a></td><td>p3541</td><td><a class=puTa_lanke href=puTa3542.html>p3542</a></td></tr></table>
</div></body></html>
