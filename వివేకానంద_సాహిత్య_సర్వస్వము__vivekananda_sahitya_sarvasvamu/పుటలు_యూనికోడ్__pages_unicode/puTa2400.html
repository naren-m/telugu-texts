<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2399.html>p2399</a></td><td>p2400</td><td><a class=puTa_lanke href=puTa2401.html>p2401</a></td></tr></table>
<p><FONT FACE="SHREE900, SHREE, sans-serif" SIZE="3">మద్రాసుసభ సన్మానానికి సమాధానం </FONT><FONT FACE="TimesNewRoman, Times, serif" SIZE="2">3 5 1</FONT></p>
<p><FONT FACE="SHREE900, SHREE, sans-serif" SIZE="3">భావించినవాటికి ‘‘హింసక శ్రుతు’’లని పేరుపెట్టారు. ఇటీవల మహనీయ-&nbsp;<BR>స్వామి దయానందసరస్వతికూడ అట్టి అభిప్రాయాన్నే ప్రకటించారు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలోని ప్రాచీన వాదాలకు, అర్వాచీన (ఆధునిక) వాదాలకు ఏకీ-&nbsp;<BR>భావం కుదరగల కేంద్రంవంటి భావక్రమాన్ని చూపవలసిందని అడిగితే,&nbsp;<BR>హిందూమతానికి, దాని అన్నిరూపాలకూ నిజమైన వెన్నెముక లాంటిదేదో&nbsp;<BR>చూడగోరితే నిరాక్షేపణగా వ్యాససూత్రాలను చూపవచ్చు.</FONT></p>
<p><FONT FACE="SHREE900, SHREE, sans-serif" SIZE="3">మనోహరమైన హిమాలయ పర్వతారణ్యాల్లోని ప్రశాంత వాతావరణంలో,&nbsp;<BR>ఆకాశగంగాతరంగ మృదంగ నాదాలతో మేళవించేలా అస్తి, భాతి, ప్రియ (సత్‌,&nbsp;<BR>చిత్‌, ఆనంద) అని అద్వైతకేసరి చేసే మేఘగర్జనలు విన్నా, బృందావనంలోని&nbsp;<BR>సుందర తరుచ్ఛాయల్లో శ్రావ్యంగా వినబడే ‘ప్రియ’ ‘పితం’ పలుకులు విన్నా,&nbsp;<BR>వారణాసి మఠంలో చేరి నిశ్చలచిత్తంతో ధ్యాననిమగ్నుడయినా, నదియా ప్రవక్త&nbsp;<BR>అనుచరులతో కలిసి భక్తిపారవశ్యంతో నృత్యంచేసినా, వడగలి, తెంగలి, తదితర&nbsp;<BR>ఉపశాఖలతోకూడిన, విశిష్టాద్వైతం బోధించే ఆచార్యుని పాదాల దగ్గర&nbsp;<BR>కూర్చున్నా, మధ్వమతం ఉపదేశించే ఆచార్యుల ప్రవచనాలు శ్రద్ధతో గ్రహించినా,&nbsp;<BR>వా గురూకీ ఫతే (గురువుకు విజయం) అనే సిఖ్కుల సైనిక నినాదం శిరసా-&nbsp;<BR>వహించినా, ఉదాసీనుల, నిర్మలుల గ్రంథసాహెబ్‌ గూర్చిన ధర్మోపదేశాలను ఆల-&nbsp;<BR>కించినా, కబీరు సన్యాస శిష్యులను ‘‘‘సత్‌ సాహెబ్‌’’ అని నమస్కరించినా, వారి&nbsp;<BR>భజనలలో పాల్గొని ఆనందించినా, రాజపుత్రస్థానపు దాదు రచనలను దీక్షతో&nbsp;<BR>పఠించినా, ఆయన శిష్యుడు సుందరదాసు గ్రంథాలనుకానీ, విచార సాగరకర్త&nbsp;<BR>నిశ్చలదాసు రచనలనుకానీ అధ్యయనం చేసినా (గత మూడుశతాబ్దాలలో ఏ&nbsp;<BR>భాషలో రచించబడిన గ్రంథానికిగానీ, భారతదేశంపై ‘విచార సాగరము’న&nbsp;<BR>కున్నంత ప్రభావం లేదు.) - ఉత్తరహిందూస్థానంలోని భంగీ మెహతార్‌ను తన&nbsp;<BR>లాల్గురు ఉపదేశాలను తెలియజేయవలసిందని కోరినా - ఇన్ని వాదాలకు, ఈ&nbsp;<BR>బోధకుల కందరికీ ప్రాతిపదిక, ప్రమాణం శ్రుతి; దానికి భాష్యం భగవద్గీత;&nbsp;<BR>శ్రుతిలోని విషయాన్ని క్రోడీకరించి క్రమబద్ధం చేసిన శారీరక సూత్రాలు భారత&nbsp;<BR>దేశంలోని విభిన్న శాఖోపశాఖలు, పరమహంస పరివ్రాజకుల దగ్గరినుండి తృణీ-&nbsp;<BR>కారంతో చూడబడే లాల్గురు మెహతార్‌ శిష్యులవరకు - అన్నీ ప్రస్థానత్రయాల&nbsp;<BR>లోని బోధల అంశలే.</FONT></p>
<p><FONT FACE="SHREE900, SHREE, sans-serif" SIZE="3">ద్వైత, విశిష్టాద్వైత, అద్వైత భాష్యాలతో, వాటి స్వల్ప సవరణలతోకూడిన&nbsp;<BR>ప్రస్థానత్రయం హిందూమతానికి ‘‘ప్రమాణాలు.’’ ప్రాచీన నారాసంసికి (వేదాల&nbsp;<BR>లోని కథలభాగం) ఆధునిక ప్రతిరూపాలైన పురాణాలు ఈ విషయాన్నిగూర్చిన&nbsp;<BR>కల్పిత కథాసాహిత్యం. బ్రాహ్మణముల (వేదాలలోని కర్మకాండభాగం) ఆధునిక</FONT></p>
<hr class="puTa_virupu">
<table><tr><td><a class=puTa_lanke href=puTa2399.html>p2399</a></td><td>p2400</td><td><a class=puTa_lanke href=puTa2401.html>p2401</a></td></tr></table>
</div></body></html>
