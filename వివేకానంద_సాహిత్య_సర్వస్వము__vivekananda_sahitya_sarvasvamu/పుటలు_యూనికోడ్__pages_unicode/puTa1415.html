<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1414.html>p1414</a></td><td>p1415</td><td><a class=puTa_lanke href=puTa1416.html>p1416</a></td></tr></table>
<p><FONT FACE="SHREE900, SHREE, sans-serif" SIZE="3">186 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">నశిస్తుందని మనకు తెలుసు. దానికొక ప్రారంభముంది. అంతమూ వుంది. కాని&nbsp;<BR>ఆత్మ నిరాకారం కావడంవల్ల ఆద్యంత సూత్రం దానికి వర్తించదు. అది అనంత&nbsp;<BR>మైన కాలంలో నిలిచి వుంది. కాలం శాశ్వతం. అట్లే ఆత్మా శాశ్వతమే. పైగా&nbsp;<BR>అది సర్వవ్యాప్తిగా వుండాలి. సాకారమైనదే ఒక స్థలానికి పరిమితమై హద్దు పెట్ట-&nbsp;<BR>బడుతుంది. నిరాకారమైనది స్థలంలో పరిమితం కాదు. కాబట్టి మీలో, నాలో,&nbsp;<BR>ప్రతి వానిలో వుండే ఆత్మ సర్వవ్యాప్తిగా వుంటుందని, అద్వైత వేదాంత మత&nbsp;<BR>సిద్ధాంతం. మీరిప్పు డీ భూమిపై వున్నట్లే సూర్యునిలోనూ వున్నారు. ఈ&nbsp;<BR>దేశంలో వున్నట్లే అమెరికాలోనూ వున్నారు. అయినా ఆత్మ పని చేసేది మన-&nbsp;<BR>శ్శరీరాల ద్వారానే. అవి రెండూ కూడివున్న చోటనే ఆత్మయొక్క ప్రభావం&nbsp;<BR>గోచరించగలదు.</FONT></p>
<p><FONT FACE="SHREE900, SHREE, sans-serif" SIZE="3">మనం చేసే ప్రతి పనీ, మనం ఆలోచించే ప్రతి ఆలోచనా, మన మనస్సుల&nbsp;<BR>మీద ఒక విధమైన చిహ్నాన్ని, అంటే ఒక విధమైన గుర్తును కలిగిస్తాయి. ఈ&nbsp;<BR>చిహ్నాన్ని సంస్కృత భాషలో ‘‘సంస్కారం’’ అంటారు. ఈ సంస్కారాల సమూ-&nbsp;<BR>హమే ‘‘శీలం’’ (కారెక్టర్‌) అనబడే మహాశక్తిగా ఏర్పడుతోంది. మానవుని శీలం&nbsp;<BR>అతడు తనకై తాను నిర్మించుకొన్నదే. అది, అతడు జీవితంలో చేసిన మానసిక&nbsp;<BR>శారీరక కర్మల సమష్టి ఫలమై వుంటుంది. ఈ సంస్కారాల&nbsp;<BR>సమూహమే మరణానంతరం వానికి కలిగే గతిని నిర్ణయించే మహాశక్తి. ఒకడు&nbsp;<BR>మరణిస్తాడనుకోండి. వాని శరీరం విడిపోయి, తిరిగి పంచ భూతాలలో చేరి&nbsp;<BR>పోతుంది. అయినా వాని సంస్కారాలు, వాని మనస్సున అంటుకొని నిలిచే&nbsp;<BR>వుంటాయి. ఈ మనస్సు బహు సూక్ష్మతర ద్రవ్యాలతో ఏర్పడినది కావడం&nbsp;<BR>వల్ల త్వరగా విశ్లేషం కాదు. ద్రవ్యం సూక్ష్మతరమయ్యేకొద్దీ, దాని సుస్థిరత అధిక&nbsp;<BR>మవుతూ వుంటుంది. కాని, చివరి కీ మనస్సు సైతం విచ్చి పోవలసిందే. దాని-&nbsp;<BR>కోసమే, మనమందరం పాటుపడుతున్నాం. ఈ సందర్భంలో సుడిగాలి ఉప-&nbsp;<BR>మానం చాలా బాగుంటుందని నాకు తోస్తోంది. వేరు వేరు గాలులు వేరు వేరు&nbsp;<BR>దిశలనుండి వచ్చి ఒక చోటులో కలుస్తాయి. అలా కలిసిన ప్రదేశంలో, అవి బాగా&nbsp;<BR>మిశ్రమైపోయి గిరగిర తిరగడం మొదలు పెడతాయి. ఇలా తిరిగినపుడు, అవి&nbsp;<BR>దుమ్ముతో ఒక ఆకారాన్ని కల్పిస్తాయి. అప్పుడు చెత్తను, కాగితపు ముక్కలను&nbsp;<BR>ఒక చోటినుండి లాక్కుంటాయి. మళ్లీ కొద్దిసేపటికే వీనిని వదిలేసి, వేరే చోటికి&nbsp;<BR>వెళ్లి అక్కడ గిరగిరా తిరుగుతాయి. మళ్లీ అక్కడ దొరికిన పదార్థాలను లాక్కుని&nbsp;<BR>వానిలో కొత్త ఆకారాలను కల్పిస్తాయి. సంస్కృతంలో ‘ప్రాణ’ మనే సమష్టి&nbsp;<BR>నామంతో పిలువబడే శక్తులు ఇదే విధంగా వర్తిస్తాయి. అవి ఒకచోట కూడు</FONT></p>
<hr class="puTa_virupu">
<table><tr><td><a class=puTa_lanke href=puTa1414.html>p1414</a></td><td>p1415</td><td><a class=puTa_lanke href=puTa1416.html>p1416</a></td></tr></table>
</div></body></html>
