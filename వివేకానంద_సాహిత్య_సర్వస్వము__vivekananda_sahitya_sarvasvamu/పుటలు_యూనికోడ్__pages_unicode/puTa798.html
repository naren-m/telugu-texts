<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa797.html>p797</a></td><td>p798</td><td><a class=puTa_lanke href=puTa799.html>p799</a></td></tr></table>
<p><FONT FACE="SHREE902, SHREE, sans-serif" SIZE="4">ఆలోచన - భావన - ధ్యానం</FONT></p>
<BR>
<p><FONT FACE="SHREE900, SHREE, sans-serif" SIZE="3">కలలలోను, ఆలోచనలలోను మనం ప్రయోగించే ధీశక్తే మనం సత్యాన్ని&nbsp;<BR>చేరుకోటానికి సైతం సాధనమవుతుంది. ఈ శక్తి, భావనే. భావన ఎంతో తీక్షణ&nbsp;<BR>మైనప్పుడు ఆ వస్తువు ప్రత్యక్షమవుతుంది. కాబట్టి దాని సహాయంతో మన&nbsp;<BR>దేహానికి ఆరోగ్యాన్ని కలిగించుకోవచ్చు. లేదా దాన్ని రోగగ్రస్తం చేసుకోవచ్చు.&nbsp;<BR>మనం ఒక వస్తువును చూసేటప్పుడు మెదడులోని అణువులు చిత్రదర్శిని&nbsp;<BR>లోని వస్తువుల మాదిరి ఒక క్రమంలోకి వస్తాయి. ఈ కలయికను - మెదడు&nbsp;<BR>లోని అణువులను యీ పరిస్థితిలోకి - తెచ్చుకోవటమే జ్ఞాపకం చేసుకోవటం.&nbsp;<BR>సంకల్పబలం అధికమైనకొద్దీ మెదడులోని అణువులను ఆ క్రమంలోకి తెచ్చే&nbsp;<BR>ప్రయత్నం అధికంగా ఫలిస్తుంది. దేహానికి స్వస్థత కలిగించే శక్తి ఒక్కటే. అది&nbsp;<BR>ప్రతివ్యక్తిలోను వుంది. ఔషధం యీ శక్తిని పటిష్టంచేస్తుంది. అంతే. దేహంలో&nbsp;<BR>ప్రవేశించిన విషాన్ని బహిర్గతం చేయటానికి ఆ శక్తి సాగించే పోరాటం పొందే&nbsp;<BR>రూపమే వ్యాధి. ఆ విషాన్ని బహిర్గతం చేసేశక్తిని ఔషధం ప్రేరేపించినా భావన&nbsp;<BR>చేత ఎల్లకాలమూ ప్రేరేపించవచ్చు. వ్యాధిసమయంలో ఆరోగ్యాన్ని గురించిన&nbsp;<BR>ఆశయం ప్రబుద్ధమై, స్వస్థతలో అణువులు ఏ విధంగా వున్నవో ఆ స్థితిలోకి&nbsp;<BR>రావటానికి ఆరోగ్య, దార్ఢ్యాలను గురించిన ఆలోచనలను భావన అంటిపెట్టుకొని&nbsp;<BR>వుండాలి. అప్పుడు దేహం మనస్సును అనుసరించటానికి ఉన్ముఖమవుతుంది.</FONT></p>
<p><FONT FACE="SHREE900, SHREE, sans-serif" SIZE="3">మరొకరి మనస్సు మనకై పనిచేయటం మూలంగాకూడ యీ ఫలితాన్ని&nbsp;<BR>సాధించవచ్చును. ఇది పైమెట్టు. ఇలాటి ఉదాహరణలను ప్రతిరోజు మనం గమ-&nbsp;<BR>నించవచ్చును. మరొక మనస్సుమీద పనిచేస్తున్న మనస్సువున్న అవస్థారూపమే&nbsp;<BR>శబ్దాలు. మంచి తలపులు, చెడు తలపులుకూడ శక్తిమంతమైనవి. వీటితో&nbsp;<BR>ప్రపంచం నిండివుంది. ప్రసారం జరుగుతూన్నంతసేపు భావం, దాన్ని క్రియగా&nbsp;<BR>పరిణమింపచేసే వరకు భావంగానే వుంటుంది. ఉదాహరణ పరికించండి: చేతి-&nbsp;<BR>లోని శక్తి దెబ్బకొట్టేవరకు దాగివుంటుంది. దెబ్బ కొట్టటంతో అది క్రియా-&nbsp;<BR>రూపం దాలుస్తోంది. మనం సచ్చింతలకు, దుశ్చింతలకు వారసులమే. మనం పరి-&nbsp;<BR>శుద్ధులమై, సద్భావాలకు ఉపకరణమైతే అవే మనలో ప్రవేశిస్తాయి. మంచి చెడు-&nbsp;<BR>భావాలను గ్రహించదు. దుశ్చింతలకు అనుకూలమైన స్థానం దుష్టుల్లోనే&nbsp;<BR>వుంటుంది. అవి సూక్ష్మక్రిముల లాటివి. అనుకూల పరిస్థితుల్లోనే అవి పుట్టి&nbsp;<BR>పెరిగి వ్యాపిస్తాయి. కేవలం ఆలోచనలు చిరుకెరటాల వంటివి; భావసంచారానికి&nbsp;<BR>కొత్తప్రేరణలు కలుగుతుంటాయి. చివరకొక పెద్ద తరంగం వస్తుంది. అదే నిలిచి</FONT></p>
<p><FONT FACE="TimesNewRoman, Times, serif" SIZE="2">3 8 3</FONT></p>
<hr class="puTa_virupu">
<table><tr><td><a class=puTa_lanke href=puTa797.html>p797</a></td><td>p798</td><td><a class=puTa_lanke href=puTa799.html>p799</a></td></tr></table>
</div></body></html>
