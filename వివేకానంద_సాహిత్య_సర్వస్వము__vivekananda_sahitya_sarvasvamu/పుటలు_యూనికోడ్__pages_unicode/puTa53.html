<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa52.html>p52</a></td><td>p53</td><td><a class=puTa_lanke href=puTa54.html>p54</a></td></tr></table>

<p><FONT FACE="SHREE900, SHREE, sans-serif" SIZE="3">భార్యతో హిమాలయ పర్వతప్రాంతంలోని ఒక అరణ్యంలో తలదాచుకోవలసి&nbsp;<BR>వచ్చింది. ‘‘పరమ ధార్మికులైన మీరింతటి బాధలను ఎందుకు అనుభవించాలి?’’&nbsp;<BR>అని రాణి ఒకరోజు అతణ్ణి అడిగింది. యుధిష్ఠిరుడు యిలా జవా బిచ్చాడు:&nbsp;<BR>‘‘ప్రాణేశ్వరీ, హిమాలయపర్వతాలను అవలోకించు. అవి ఎంత దివ్యంగా, రామ-&nbsp;<BR>ణీయకంగా వున్నవో! వాటిపట్ల నాకు ప్రీతి. అవి నాకేమీ యివ్వవు. కాని దివ్యం,&nbsp;<BR>మనోజ్ఞం ఐన దానిపట్ల ప్రీతి వహించటం నా స్వభావం, కాబట్టే వాటిపట్ల నాకు&nbsp;<BR>ప్రీతి. ఇలాగే భగవంతుడిపట్ల నాకు ప్రీతి. సమస్త సౌందర్యానికీ సమస్తమహత్త్వా-&nbsp;<BR>నికీ భగవంతుడు మూలం. భగవంతు డొక్కడే ప్రేమించ&nbsp;<BR>దగినవాడు; ఆతణ్ణి ప్రేమించటం నా స్వభావం. కాబట్టే ప్రేమిస్తాను. దేనికోసం&nbsp;<BR>గాని నేను ప్రార్థించను; దేన్ని అర్థించను. భగవంతుడు తన యిష్టం వచ్చినచోట&nbsp;<BR>ఎక్కడైనా నన్ను వుంచనీగాక. అహేతుకంగా భగవంతుడిపట్ల అనురక్తి కలిగి&nbsp;<BR>వుండటమే నా విధి. లాభనష్టాలను లెక్కిస్తూ, ప్రేమ అనే ద్రవ్యంతో నేను&nbsp;<BR>వర్తకం చెయ్యలేను.’’</FONT><FONT FACE="SHREE900, SHREE, sans-serif" SIZE="2"><sup>1</sup></FONT></p>
<p><FONT FACE="SHREE900, SHREE, sans-serif" SIZE="3">ప్రకృతిబద్ధుడైవున్నా జీవుడు బ్రహ్మస్వరూపుడని వేదాలు బోధిస్తాయి; ఈ&nbsp;<BR>బంధం తెగిపోగానే పరిపూర్ణత లభిస్తుంది, కాబట్టి యీ బంధవిచ్ఛేదనానికి&nbsp;<BR>వేదాలు ‘‘ముక్తి’’ అనే పదాన్ని వ్యవహరిస్తాయి - ముక్తి అంటె అపరిపూర్ణత,&nbsp;<BR>దుఃఖం, మరణం అనే బంధాలనుంచి విమోచనం.</FONT></p>
<p><FONT FACE="SHREE900, SHREE, sans-serif" SIZE="3">ఈ బంధాలు భగవత్కృపతో తొలగిపోతాయి. ఆ కృపాకటాక్షం నిర్మ&nbsp;<BR>లాత్ములమీద ప్రసరిస్తుంది. కాబట్టి భగవదనుగ్రహాన్ని పొందాలంటే, మానవుడు&nbsp;<BR>వినిర్మలహృదయుడై వుండాలి. ఆ అనుగ్రహం ఎలా పనిచేస్తుంది? భగవంతుడు&nbsp;<BR>విశుద్ధాత్ములకు సాక్షాత్కరిస్తాడు; అకలంకులే భగవంతుణ్ణి కాంచుతారు - ఈ&nbsp;<BR>జన్మలోనే కాంచుతారు. అప్పుడే హృదయంలోని కౌటిల్యమంతా నశిస్తుంది;&nbsp;<BR>అప్పుడే సంశయాలు సమస్తం తొలగుతాయి.</FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3"> ఘోరమైన కార్యకారణ నియమా-</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">‘‘నాహం ధర్మఫలాకాంక్షీ రాజపుత్రి చరా మ్యుత</FONT></p>
<p><FONT FACE="SHREE900, SHREE, sans-serif" SIZE="3">దదామి దేయ మి త్యేవ యజే యష్టవ్య మిత్యుత&nbsp;<BR>ధర్మ ఏవ మనః కృష్ణే స్వభావా చ్చైవ మే ధృతమ్‌&nbsp;<BR>ధర్మవాణిజ్యకో హీనో జఘన్యో ధర్మవాదినామ్‌.’’</FONT></p>
<p><FONT FACE="Times-Roman, Times, serif" SIZE="2">— </FONT><FONT FACE="SHREE900-Italic, SHREE, sans-serif" SIZE="3">మహాభారతం, వనపర్వం,</FONT><FONT FACE="SHREE900, SHREE, sans-serif" SIZE="3"> 6.31</FONT></p>
<p><FONT FACE="SHREE900, SHREE, sans-serif" SIZE="3">రాజపుత్రీ, నేను ఫలాన్నికోరి ధర్మాన్ని ఆచరించటంలేదు. ఇవ్వదగ్గదనే బుద్ధితో దానం</FONT></p>
<p><FONT FACE="SHREE900, SHREE, sans-serif" SIZE="3">ఒసగుతున్నాను, యజింపదగ్గదనే బుద్ధితో యజ్ఞం చేస్తున్నాను; కృష్ణుణ్ణి ధ్యానించటం ధర్మ-&nbsp;<BR>మనే భావంతో స్వాభావికంగానే అలా ఆచరిస్తున్నాను. ధర్మాన్ని విక్రయించి బతికేవాడు&nbsp;<BR>నీచుడు, ధర్మవాదుల్లో అధముడు.</FONT></p>
<p><FONT FACE="SHREE900, SHREE, sans-serif" SIZE="2">2. </FONT><FONT FACE="SHREE900, SHREE, sans-serif" SIZE="3">‘‘భిద్యతే హృదయగ్రంథి శ్ఛిద్యంతే సర్వసంశయాః,</FONT></p>
<p><FONT FACE="SHREE900, SHREE, sans-serif" SIZE="3">క్షీయంతే చాస్యకర్మాణి తస్మిన్‌ దృష్టే పరావ</FONT><FONT FACE="SHREE900-Italic, SHREE, sans-serif" SIZE="3">రే.’’ </FONT><FONT FACE="Times-Roman, Times, serif" SIZE="2">— </FONT><FONT FACE="SHREE900-Italic, SHREE, sans-serif" SIZE="3">ముండకోపనిషత్తు,</FONT><FONT FACE="SHREE900, SHREE, sans-serif" SIZE="3"> 2.2.7.</FONT></p>
<hr class="puTa_virupu">
<table><tr><td><a class=puTa_lanke href=puTa52.html>p52</a></td><td>p53</td><td><a class=puTa_lanke href=puTa54.html>p54</a></td></tr></table>
</div></body></html>
