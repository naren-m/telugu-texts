<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3434.html>p3434</a></td><td>p3435</td><td><a class=puTa_lanke href=puTa3436.html>p3436</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">శతా న్తరేవా’ - నేడుగాని నూరు సంవత్సరాల తర్వాతగాని యితరుల సాను&nbsp;<BR>భూతితో కలిసి పనిచెయ్యి. అప్పుడే సత్వరమైన ఫలితాలు వస్తాయి. లోకానికి&nbsp;<BR>మేలుచేయటమే మన లక్ష్యం. అంతేకాని మన పేర్లు చాటించుకోటంకాదు. నిరం-&nbsp;<BR>జనుడు (నిరంజనానంద) శ్రీలంకలో పాళీభాష నేర్చుకొని, బౌద్ధగ్రంథాలను&nbsp;<BR>ఎందుకు అధ్యయనం చేయకూడదు? అర్థంలేని తిరుగాటాలవల్ల కలిగే ఫలిత-&nbsp;<BR>మేమిటో నేను గ్రహించలేకున్నాను... భగవద్రక్షణలోకి వచ్చినవారికి, సుగుణ&nbsp;<BR>సంపత్తి, సంపద, ఆశయాలు, స్వేచ్ఛ అనేవి వారి పాదాలచెంత చేరుతాయి.&nbsp;<BR>‘మాభైః, మాభైః’ ‘భయపడవద్దు, భయపడవద్దు’ ధైర్యం వహించు! క్రమ&nbsp;<BR>క్రమంగా సమస్తం సమకూరుతుంది. మీరందరూ - స్వాతిశయాన్ని, కీచు&nbsp;<BR>లాటలను, అసూయను వదలుకొమ్మని కోరుతున్నాను. భూమాతవలె ఓర్మి కల్గి-&nbsp;<BR>వుండాలి. దీన్ని మీరు సాధించారా, లోకం మీకు పాదాక్రాంతమవుతుంది...</FONT></p>
<p><FONT FACE="SHREE900, SHREE, sans-serif" SIZE="3">వార్షికోత్సవాలలో భౌతికాహారాన్ని (అన్నాన్ని) కొంత తగ్గించి, ఆధ్యాత్మి-&nbsp;<BR>కాహారం (బుద్ధికి ఆహారం) కొంత యివ్వండి.</FONT></p>
<p><FONT FACE="SHREE900, SHREE, sans-serif" SIZE="3">అత్యంత ప్రేమయుతుడైన,</FONT></p>
<p><FONT FACE="SHREE900, SHREE, sans-serif" SIZE="3">మీ,&nbsp;<BR>వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>   </sup>˝</FONT></p>
<BR>
<p><FONT FACE="SHREE902, SHREE, sans-serif" SIZE="3">(ఐహిమియా ఛాంద్‌లింబ్డీకి)</FONT></p>
<BR>
<p><FONT FACE="SHREE900, SHREE, sans-serif" SIZE="3">వాషింగ్టన్‌,</FONT></p>
<p><FONT FACE="SHREE900, SHREE, sans-serif" SIZE="3">అక్టోబరు 23, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన ఐహిమియా ఛాంద్‌లింబ్డీ,</FONT></p>
<p><FONT FACE="SHREE900, SHREE, sans-serif" SIZE="3">నే నీ దేశంలో బాగానే నెగ్గుకొనిపోతున్నాను. ఈపాటికి వీరి స్వంతగురు-&nbsp;<BR>వులలో నేనొకణ్ణైనాను. వారు నన్నూ, నా ఉపదేశాలను స్వీకరిస్తూన్నారు. భారత&nbsp;<BR>దేశంలోని నా అలవాటుప్రకారం, ఈ దేశమంతా ఒకచోటునుండి మరోచోటికి&nbsp;<BR>ప్రచారం చేస్తూ, బోధచేస్తూ పయనిస్తూన్నాను. వేలకువేలమంది నా ప్రసంగాలు&nbsp;<BR>విని నా భావాలను ఆదరంతో గ్రహిస్తూన్నారు. ఎంతో ఖర్చుతో కూడిన దేశం&nbsp;<BR>యిది. కాని నేను ఎక్కడకు వెళ్లినా భగవంతుడు నా అవసరాలను తీరుస్తున్నాడు.</FONT></p>
<p><FONT FACE="SHREE900, SHREE, sans-serif" SIZE="3">మీకు, అక్కడి (రాజపుత్రస్థానంలోని లింబ్డీ) నా మిత్రులందరికీ ప్రేమ.</FONT></p>
<p><FONT FACE="SHREE900, SHREE, sans-serif" SIZE="3">భవదీయ,&nbsp;<BR>వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3434.html>p3434</a></td><td>p3435</td><td><a class=puTa_lanke href=puTa3436.html>p3436</a></td></tr></table>
</div></body></html>
