<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2668.html>p2668</a></td><td>p2669</td><td><a class=puTa_lanke href=puTa2670.html>p2670</a></td></tr></table>
<p><FONT FACE="SHREE900, SHREE, sans-serif" SIZE="3">ఆధునిక భారతదేశం</FONT></p>
<p><FONT FACE="Bookman-Light, Bookman, serif" SIZE="2">233</FONT></p>
<p><FONT FACE="SHREE900, SHREE, sans-serif" SIZE="3">వవుతున్నావు, కాబట్టి నువ్వెవరిని పెళ్లాడాలో, ఎవరిని ఆడరాదో శాసించటానికి&nbsp;<BR>సమాజానికి హక్కుంది; సమాజక్షేమానికి ఏది ఎక్కువగా అనుకూలిస్తుందో&nbsp;<BR>అలాటి వివాహప్రణాళికే అందులో వుంటుంది; బహుజన సుఖార్థం నీ వ్యక్తిగత&nbsp;<BR>సుఖేచ్ఛను త్యజించు.’’</FONT></p>
<p><FONT FACE="SHREE900, SHREE, sans-serif" SIZE="3">ఒకవైపు నవీన భారతదేశం యిలా పలుకుతోంది: ‘‘పాశ్చాత్యభావాలను,&nbsp;<BR>పాశ్చాత్య వేషభాషలను, పాశ్చాత్యాహార విహారాలను, పాశ్చాత్యాచార మర్యాదలను&nbsp;<BR>మనం అలవరచుకుంటే, మనమూ పాశ్చాత్యుల మాదిరే బలవీర్యసంపన్నులమై&nbsp;<BR>వుంటాం.’’ మరోవైపు ప్రాచీన భారతవర్షం యిలా మందలిస్తోంది: ‘‘అవివేకు-&nbsp;<BR>లారా, అనుకరణవల్ల పరుల భావాలు ఎన్నటికీ మీవి కాబోవు, సింహంతోలు&nbsp;<BR>కప్పుకొన్న గాడిద, సింహ మవుతుందా?’’</FONT></p>
<p><FONT FACE="SHREE900, SHREE, sans-serif" SIZE="3">ఒకవంక నవీన భారతదేశం యిలా అంటోంది. ‘‘పాశ్చాత్య జాతు లేమి-&nbsp;<BR>చేస్తున్నాయో, అదంతా తప్పకుండా మంచిది, కాకపోతే అవి అంత ప్రబలము&nbsp;<BR>లెలా ఐనాయి?’’ మరోవంక ప్రాచీనభారతావని యిలా ప్రవచిస్తోంది: ‘‘బాలు-&nbsp;<BR>లారా, చూడండి. మెరుపు మిరిమిట్లు గొల్పుతోంది. కాని దాని ప్రకాశం క్షణ-&nbsp;<BR>కాలమే. కాబట్టి జాగ్రత్త!’’</FONT></p>
<p><FONT FACE="SHREE900, SHREE, sans-serif" SIZE="3">ఐతే పాశ్చాత్యులనుండి మనం నేర్చుకోవలసిన దేమీ లేదా? అభ్యుద&nbsp;<BR>యానికై మనం ప్రయత్నించ నక్కరలేదా? మనం పరిపూర్ణులమా? మన&nbsp;<BR>సమాజ మకలంకమా, అందులో లోపమేమీ లేదా? మనం నేర్వవలసిన&nbsp;<BR>విషయాలు అనేకం వున్నాయి. ఆమరణాంతం మనం ప్రయత్నిస్తూనే వుండాలి&nbsp;<BR>- ప్రయత్నమే పురుషార్థం, మానవజీవితోద్దేశ్యం. ‘‘బతికినంతకాలం నేర్చుకొం-&nbsp;<BR>టూనే వుంటాను’’ అన్నారు శ్రీరామకృష్ణులు. ఏ వ్యక్తి, ఏ సమాజం నేర్వవల&nbsp;<BR>సింది ఏమీ లేకుంటుందో, దానికి అవసాన సమయం దాపురించిన దన్నమాటే.&nbsp;<BR>పాశ్చాత్యంనుండి నేర్వవలసింది వుంది, కాని అందులో ప్రమాదాలూ వున్నాయి.</FONT></p>
<p><FONT FACE="SHREE900, SHREE, sans-serif" SIZE="3">అల్పబుద్ధి ఐన ఒక యువకుడు శ్రీరామకృష్ణుని సమక్షంలో ఎప్పుడూ&nbsp;<BR>హైందవ శాస్త్రాలను నిందించేవాడు. ఒకరోజు అతగాడు గీతను గొప్పగా ప్రశం-&nbsp;<BR>సించాడు; అప్పుడు శ్రీరామకృష్ణులు యిలా అన్నాడు: ‘‘చూశారా! ఎవరో&nbsp;<BR>ఐరోపా పండితుడు గీతను ప్రశంసించాడనుకొంటాను, కాబట్టి యితడూ దాన్ని&nbsp;<BR>అనుసరించాడు.’’</FONT></p>
<p><FONT FACE="SHREE900, SHREE, sans-serif" SIZE="3">ఓ భారతీయులారా, యీ మహాప్రమాదాన్ని గుర్తించండి. పాశ్చాత్యాను-&nbsp;<BR>కరణ వ్యామోహం మిమ్మల్ని ఆవహించివుంది, కీడేదో, మేలేదో, వివేకంతో,&nbsp;<BR>విచక్షణతో, శాస్త్రప్రమాణాలతో మీరిక ఎంతమాత్రం నిర్ణయించుకోవటం&nbsp;<BR>లేదు. పాశ్చాత్యులు - శ్వేతముఖులు - కొనియాడిన భావాలన్నీ, ఆమోదించిన</FONT></p>
<hr class="puTa_virupu">
<table><tr><td><a class=puTa_lanke href=puTa2668.html>p2668</a></td><td>p2669</td><td><a class=puTa_lanke href=puTa2670.html>p2670</a></td></tr></table>
</div></body></html>
