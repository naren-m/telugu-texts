<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa89.html>p89</a></td><td>p90</td><td><a class=puTa_lanke href=puTa91.html>p91</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వమత ఆదర్శం</FONT></p>

<p><FONT FACE="SHREE900, SHREE, sans-serif" SIZE="3">ఏమిగా వుంటుందని వారు యోచించనే యోచించరు. వారికది ఒక పవిత్ర-&nbsp;<BR>కార్యం, అంతే! అంటె కర్మకలాప విషయంలోకూడ సర్వమత ఆమోదం&nbsp;<BR>పొందిన చిహ్నం ఏదీలేదు. ఇక సార్వలౌకికత ఎక్కడుంది? సార్వలౌకికరూప&nbsp;<BR>మతం ఒకటి వుండటం ఎలా సాధ్యమవుతుంది? కాని అలాటిది యిప్పటికే&nbsp;<BR>వుంది. అది ఏదో యిప్పుడు చూద్దాం.</FONT></p>
<p><FONT FACE="SHREE900, SHREE, sans-serif" SIZE="3">సార్వజనీన సౌభ్రాతృత్వాన్ని గురించి మనం సదావింటున్నాం. సమాజా-&nbsp;<BR>లన్నీ దాని ఆవశ్యకతను గురించి ఘోషపెడుతున్నవి కదా. పాతకథ ఒకటి&nbsp;<BR>నా కీ సందర్భంలో తలపుకు వస్తోంది. భారతదేశంలో మద్యపానం ఎంతో&nbsp;<BR>ఆక్షేపణీయం. ఇద్దరు సోదరులు ఒకరోజు రాత్రి రహస్యంగా తాగటానికి సంక-&nbsp;<BR>ల్పించారు. వారి గదికి అతిసమీపంలోని మరో గదిలో వారి పినతండ్రి నిద్రిస్తూ-&nbsp;<BR>న్నాడు. ఆయన పూర్వాచారపరాయణుడు. కాబట్టి తాగటానికి ముందు వారు&nbsp;<BR>పరస్పరం ‘‘మనం ఏ మాత్రం శబ్దం చేయరాదు. చేస్తే పినతండ్రి మేలుకొం-&nbsp;<BR>టాడు’’ అని చెప్పుకొన్నారు. తాగే సమయంలో వా రొకరికంటె ఒకరు బిగ్గరగా&nbsp;<BR>‘‘చప్పుడు చేయకు, పినతండ్రి మేలుకొంటాడు’’ అని అరవసాగారు. ఈ ఘోష&nbsp;<BR>అధికంకాగా, పినతండ్రి మేలుకొని ఆ గదిలోకి రానే వచ్చాడు. అంతా కను&nbsp;<BR>గొన్నాడు. ఆ తాగిన సోదరుల మాదిరి మన మంతా కాంక్షించేది ‘‘విశ్వజనీన&nbsp;<BR>సౌభ్రాతృత్వం! మన మందరం సమానులం. కాబట్టి ఒక తెగగా ఏర్పడుదాం’’&nbsp;<BR>అని ఘోషిస్తూన్నాం. తెగ ఏర్పడటంతోనే సమానత్వాన్ని ఆక్షేపిస్తాం. అంత-&nbsp;<BR>టితో ఆ సమానత్వం అంతరిస్తుంది. మహమ్మదీయులు విశ్వజనీన సౌభ్రా&nbsp;<BR>తృత్వాన్ని గురించి ప్రసంగిస్తారు. కాని చివరికది ఎలా పరిణమిస్తుంది?&nbsp;<BR>మహమ్మదీయేతరు డెవరికీ ఆ సోదరసంఘంలోకి ప్రవేశం వుండదు. ఎవరైనా&nbsp;<BR>ప్రవేశింపచూస్తే అతగాడి ప్రాణాలు దక్కవు. క్రైస్తవులుకూడ విశ్వజనీన&nbsp;<BR>సౌభ్రాతృత్వాన్ని గురించి ప్రసంగిస్తారు. కాని క్రైస్తవేతరులు మాత్రం ఘోర&nbsp;<BR>నరకానికి - నిరంతరభీషణాగ్నికీలల్లో ప్రాణులు వేపబడే లోకానికి - పోవాలి!</FONT></p>
<p><FONT FACE="SHREE900, SHREE, sans-serif" SIZE="3">విశ్వజనీన సౌభ్రాతృత్వంకోసమూ, విశ్వజనీన సమత్వంకోసమూ మనం&nbsp;<BR>యీ లోకంలో చేసే అన్వేషణ సాగేది యిలాగే. ఈ ప్రసంగాలు వినవచ్చే తావుల్లో&nbsp;<BR>మీరు కాస్త మౌనం పాటించి, కాస్త జాగ్రత్తగా వుండటం మంచిది. ఎందుకంటె&nbsp;<BR>యీ మాట్లాడేవా రనేకుల్లో ఎంతో స్వార్థపరత్వం దాగివుంటుంది. ‘‘శీతా&nbsp;<BR>కాలంలో అప్పుడప్పుడు ఒక మబ్బు కనిపించి భీకరంగా గర్జిస్తూంటుంది. కాని&nbsp;<BR>అది ఏమాత్రం వర్షించదు. వర్షకాలమేఘం గర్జించదుకాని లోకాన్ని జలరాశిలో&nbsp;<BR>ముంచివేస్తుంది.’’ అంటె నిజానికి కార్యశూరులైనవారూ, త్రికరణశుద్ధిగా విశ్వ-&nbsp;<BR>జనీన సౌభ్రాతృత్వభావం వున్నవారూ దాన్ని గురించి అంతగా మాట్లాడరు. దాని</FONT></p>
<hr class="puTa_virupu">
<table><tr><td><a class=puTa_lanke href=puTa89.html>p89</a></td><td>p90</td><td><a class=puTa_lanke href=puTa91.html>p91</a></td></tr></table>
</div></body></html>
