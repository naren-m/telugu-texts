<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1521.html>p1521</a></td><td>p1522</td><td><a class=puTa_lanke href=puTa1523.html>p1523</a></td></tr></table>
<p><FONT FACE="SHREE900, SHREE, sans-serif" SIZE="3">యాజ్ఞవల్క్యుడు - మైత్రేయి</FONT></p>
<p><FONT FACE="SHREE900, SHREE, sans-serif" SIZE="3">293</FONT></p>
<p><FONT FACE="SHREE900, SHREE, sans-serif" SIZE="3">ర్ణంగా మంచిదని భావించడం శక్యమే. మంచి ఉంది. చెడూ ఉంది; వాని శిఖరం,&nbsp;<BR>హృదయం పరతత్త్వమే. పరమునిలో పుణ్యం లేదు. పాపమూ లేదు. అతడే సర్వో-&nbsp;<BR>త్కృష్టుడు. సర్వోత్కృష్టమైనది ఏకైకంగా వుండటమే సంభవిస్తుంది. మంచివ-&nbsp;<BR>నేకా లుండవచ్చు; చెడ్డవీ అనేకా లుండవచ్చు. మంచివానికి, చెడ్డవానికి మధ్య భేదా-&nbsp;<BR>లుండవచ్చు. కాని సర్వోత్కృష్టమైనది ఒక్కటే. పలుచని తెరల ద్వారా చూసే-&nbsp;<BR>టప్పుడు, ఆ సర్వోత్కృష్టమైన దానికే మనం రకరకాల మంచిపేర్లు పెడతాం.&nbsp;<BR>దళసరి ఆవరణాల ద్వారా చూచినప్పుడు, దానినే చెడు అంటాం; మంచిచెడ్డలు&nbsp;<BR>అంధవిశ్వాసంయొక్క విభిన్నరూపాలు. అది అన్నివిధాల ద్వైత భ్రాంతులకు,&nbsp;<BR>అన్నివిధాల ఆశయాలకు దారి తీసినవి. ఆ మాటలు మానవ హృదయంలో&nbsp;<BR>నాటుకొని భయంకర క్రూర ప్రభువులాగా, స్త్రీలను పురుషులను గడగడలాడి-&nbsp;<BR>స్తున్నాయి. అవి మనలను క్రూరులుగా మార్చి వేస్తున్నాయి. మనం ఇతరులను&nbsp;<BR>ఎంత బలంగా ద్వేషిస్తున్నామో, ఆ ద్వేషాని కంతకు కారణం చిన్ననాటినుండి&nbsp;<BR>మనం మనలోని కెక్కించుకొన్న మంచి చెడులనెడి భావాలే.&nbsp;<BR>మానవుల గుణదోషాలను గూర్చిన మన నిర్ణయం పూర్తిగా యథార్థం కాదు.&nbsp;<BR>సుందరమైన ఈ భూమిని మనం నరకం చేస్తున్నాం. మంచి చెడ్డలు రెంటిని,&nbsp;<BR>మనమేనాడు విడిచిపెడతామో అప్పుడే పృథ్వి స్వర్గమవుతుంది.</FONT></p>
<p><FONT FACE="SHREE900, SHREE, sans-serif" SIZE="3">‘‘ఈ పృథ్వి, సకల జీవులకు మధువు, సకల జీవులు ఈ పృథ్వివికి&nbsp;<BR>మధువు; అవి పరస్పరం సాయం చేసికొంటాయి. సకల మాధుర్యం పృథివికి&nbsp;<BR>అంతర్యామి అయిన అమృతమయ, జ్యోతిర్మయమైన ఆత్మదే. ఎవరి దీ&nbsp;<BR>మాధుర్యం? అతడుకాని, మరొక మాధుర్య మెలా వుండగలదు? ఆ మాధుర్య&nbsp;<BR>మొక్కటే నానావిధాల తన్ను వ్యక్తం చేసికొంటుంది. ప్రేమ, మాధుర్యం ఏ&nbsp;<BR>మానవునిలో గాని - వాడు యోగిగాని, పాపికాని, దేవతకాని, హంతకుడుకాని&nbsp;<BR>- ఉంటే, దేహమందో, మనసునందో, ఇంద్రియాలందో, ప్రేమ, మాధుర్యం&nbsp;<BR>వుంటే, ఆ ప్రేమ, మాధుర్యాలు అతడే. శారీర భోగాలు అతడు. మానసిక భోగా-&nbsp;<BR>లాతడే. ఆధ్యాత్మికానుభవాలు అతడే. అతడుకాక, మరొకటేమి వుండ&nbsp;<BR>గలదు? ఇరవై వేల దేవతలు, దయ్యాలు, పరస్పరం కొట్లాడుకొంటూ వుండడం&nbsp;<BR>జరుగుతుందా? పసిపాపలకు తగిన స్వప్నాలు! నీచమైన శరీర&nbsp;<BR>సౌఖ్యమతడే. పరమోత్కృష్టమైన ఆత్మానందమతడే. ఆతడుకాని మాధుర్యమే&nbsp;<BR>లేదు. యాజ్ఞవల్క్యుడు చెప్పేదిదే. నీ వా స్థితికి వచ్చి సర్వవిషయాలను&nbsp;<BR>సమదృష్టితో చూచినప్పుడు, త్రాగుబోతు, మద్యపానంలో అనుభవించే&nbsp;<BR>మాధుర్యంలో సైతం, ఆ మాధుర్యాన్నే నీవు గుర్తింపగలిగినప్పుడు, సత్యాన్ని&nbsp;<BR>అధిగమించినట్లే. అప్పుడే నీకు సత్యమంటే ఏమో, శాంతి అంటే ఏమో, ప్రేమ</FONT></p>
<hr class="puTa_virupu">
<table><tr><td><a class=puTa_lanke href=puTa1521.html>p1521</a></td><td>p1522</td><td><a class=puTa_lanke href=puTa1523.html>p1523</a></td></tr></table>
</div></body></html>
