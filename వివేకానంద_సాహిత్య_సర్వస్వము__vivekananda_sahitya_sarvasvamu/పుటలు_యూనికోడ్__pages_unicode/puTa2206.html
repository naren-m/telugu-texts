<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2205.html>p2205</a></td><td>p2206</td><td><a class=puTa_lanke href=puTa2207.html>p2207</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - భారతీయ సిద్ధపురుషులు</FONT></p>
<BR>
<p><FONT FACE="TimesNewRoman, Times, serif" SIZE="2">1 5 7</FONT></p>
<p><FONT FACE="SHREE900, SHREE, sans-serif" SIZE="3">సాగించినా, బౌద్ధమత సౌధం ఈ విధంగా నేలకూలి, ముక్కలు ముక్కలై&nbsp;<BR>పోయింది. ఆ జీర్ణావస్థ చాలా బీభత్సరూపమైంది. బౌద్ధమత నాశంనాటి బీభత్స&nbsp;<BR>దశను వర్ణించడానికి ఇప్పుడు వ్యవధిగాని, అభిలాషగాని నాకు లేదు. కాని, ఒక్క-&nbsp;<BR>మాట. అతినీచమైన కర్మకలాపాలు, అసహ్యమైన దురాచారాలు ఎన్నో బౌద్ధ-&nbsp;<BR>మతం పేరిట వెలశాయి. కొన్ని బౌద్ధగ్రంథాలలో కనిపిస్తున్నంతటి బూతులు&nbsp;<BR>ఇంతవరకు ఏ మానవబుద్ధీ ఊహించి వుండదు; ఏ మానవహస్తమూ వ్రాసి&nbsp;<BR>వుండదు. అవి అంత దుర్భరంగా, ఘోరంగా ఉన్నాయి. అవి శుభ్రమైపోయిన&nbsp;<BR>బౌద్ధధర్మంలో తల ఎత్తిన సృష్టి.</FONT></p>
<p><FONT FACE="SHREE900, SHREE, sans-serif" SIZE="3">అయినప్పటికీ భారతదేశం బ్రతికి వుండవలసింది కావడంచేత, ఈశ్వ-&nbsp;<BR>రుడు, మరొక్కసారి అవతరించాడు. ధర్మం క్షీణించినప్పుడంతా, అవతారం&nbsp;<BR>ధరించి వస్తానని చాటిచెప్పిన భగవానుడు మరల వచ్చాడు. ఈమారు, దక్షిణ-&nbsp;<BR>దేశంలో అవతారమెత్తాడు. తన పదహారవ యేటనే, గ్రంథాలన్నీ వ్రాసి, ప్రసిద్ధి&nbsp;<BR>గాంచిన ఆ బ్రాహ్మణ బాలుడు, ఆనాడు వ్రాసిన గ్రంథాలను ఈనాడు ప్రపంచ&nbsp;<BR>మంతా, విస్మయచకితమై, అద్భుతావిష్టమై చూస్తున్నది. ఆ బాలుడు నిజంగా&nbsp;<BR>అలాటి వాడే! అతడు, భారతదేశాన్ని పూర్వపు నిర్మల స్వేచ్ఛ దశకు తీసికొని&nbsp;<BR>రావాలని ప్రయత్నించాడు. ఆయన పూనిన ఈ మహోద్యమం, ఎంతటిదో&nbsp;<BR>మీరు ఊహించుకోండి! ఆయన అవతరించే సమయానికి, భారతదేశం ఎలాటి&nbsp;<BR>కల్లోల పరిస్థితుల్లో వుండిందో కొంతవరకు మీకిప్పుడు చెప్పాను. మీరిప్పుడు&nbsp;<BR>సంస్కరించబూనిన ఘోరదోషాలన్నీ ఆ పతనావస్థ ఫలితాలే! తార్తారులు, బెలూ-&nbsp;<BR>చీలు మొదలైన ఘోరజాతులు భారతదేశానికి వచ్చి బౌద్ధులైపోయారు; మనలో&nbsp;<BR>కలిసిపోయారు. నెమ్మదిగా, వారి జాతీయాచారాలను, మనలో&nbsp;<BR>చొప్పించారు. అందువల్ల, మన జాతీయ జీవనమంతా, ఘోర, బీభత్స&nbsp;<BR>దురాచారభూయిష్ఠమైపోయింది. బౌద్ధులనుండి ఆ బాలుడు సంపాదించు&nbsp;<BR>కొన్న పిత్రార్జిత మిది! ఆనాటినుండి ఈనాటివరకు, భారతదేశాన జరుగు&nbsp;<BR>తున్న కృషి అంతా, వేదాంత ధర్మసహాయంతో బౌద్ధపతానవస్థనుండి దేశాన్ని&nbsp;<BR>మళ్లీ పునరుద్ధరించడమే! అది ఇంకా జరుగుతూనే వుంది. శ్రీశంకరులు మహా-&nbsp;<BR>తత్త్వవేత్తయై అవతరించి, బౌద్ధ వేదాంతమతాల సత్యతత్త్వార్థాలు అంతగా వేరు-&nbsp;<BR>కావనీ, శిష్యులు, గురువు బోధను అర్థం చేసికోజాలక, పతితులైపోయి, జీవుడు&nbsp;<BR>లేడనీ, దేవుడు లేడనీ వాదిస్తూ, నాస్తికులై పోయారనీ, రుజువుచేసి లోకానికి&nbsp;<BR>చాటిచెప్పారు. అప్పుడు, బౌద్ధమతస్థులంతా, వెనుకటి మతంలోనికి తిరిగి&nbsp;<BR>రాసాగారు. కానీ వారప్పటికే, ఈ దురాచారా లెన్నిటికో అలవాటుపడ్డారు. చేయ-&nbsp;<BR>గలిగిందేముంది?</FONT></p>
<hr class="puTa_virupu">
<table><tr><td><a class=puTa_lanke href=puTa2205.html>p2205</a></td><td>p2206</td><td><a class=puTa_lanke href=puTa2207.html>p2207</a></td></tr></table>
</div></body></html>
