<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa365.html>p365</a></td><td>p366</td><td><a class=puTa_lanke href=puTa367.html>p367</a></td></tr></table>

<p><FONT FACE="SHREE900, SHREE, sans-serif" SIZE="3">గలుగుతాడో ఆతడే మహాయోగి.’’</FONT></p>
<p><FONT FACE="SHREE900, SHREE, sans-serif" SIZE="3">‘‘అభ్యాస వైరాగ్యాలతోనే మనస్సును జయించగలం.’’</FONT></p>

<p><FONT FACE="SHREE900, SHREE, sans-serif" SIZE="3">మా పూర్వులు ప్రశాంతచిత్తులై భగవంతుణ్ణి గురించీ ధర్మాన్ని గురించీ&nbsp;<BR>పర్యాలోచించారు. వారి మాదిరే మనకూ యిలాటి పర్యాలోచనకు తగిన ధీశక్తి&nbsp;<BR>వుంది, కాని లాభాలను పొందాలనే ఆరాటంలో మనం ఆ ధీశక్తిని కోల్పోయినా&nbsp;<BR>పోవచ్చు.</FONT></p>

<p><FONT FACE="SHREE900, SHREE, sans-serif" SIZE="3">రోగనివారణశక్తి శరీరంలోనే వుంది, మానసికస్థితులు, ఔషధం,&nbsp;<BR>వ్యాయామం మొదలైనవి యీ శక్తిని పనివడచేస్తాయి. భౌతిక స్థితిగతులచేత&nbsp;<BR>మనకు బాధ కలుగుతూన్నంతవరకు భౌతికశక్తుల సాయమూ మనకు కావలసి&nbsp;<BR>వుంటుంది. నాడులకు దాసులమైవుండే దశను తొలగించుకోకుండేంతవరకు&nbsp;<BR>వాటిని మనం అలక్ష్యం చేయలేం.</FONT></p>
<p><FONT FACE="SHREE900, SHREE, sans-serif" SIZE="3">బోధరహితమైన మనస్సు వుంది, కాని అది బోధావస్థకు కిందిది; బోధా-&nbsp;<BR>వస్థ, మానవశరీర సంస్థితిలో కేవలం ఒక భాగం. మనస్సును గురించిన ఊహా-&nbsp;<BR>సంవిధానమే తత్త్వశాస్త్రం. ఆధ్యాత్మికధర్మం సాయుజ్యంమీద సాక్షాత్కారంమీద&nbsp;<BR>ఆధారపడివుంది, ఈ సాక్షాత్కారం ఒక్కటే జ్ఞానానికి మూలాధారం, అతీం-&nbsp;<BR>ద్రియ మానసానికి స్వయంగా అందేదేదో అదే యథార్థం. ధర్మాన్ని ‘సాక్షాత్క-&nbsp;<BR>రించుకొన్నవారే’ ఆప్తులు. వారి పద్ధతి నవలంబిస్తే, నువ్వూ యిలాటి సాక్షా-&nbsp;<BR>త్కారం పొందగలవనేదే ఇందుకు ప్రమాణం. ప్రతి శాస్త్రానికీ ప్రత్యేక విధానమూ&nbsp;<BR>సాధనసామగ్రీ కావలసివున్నవి. వంటయింటి పాత్రలను మూకుళ్లను ఉపయో-&nbsp;<BR>గించటంతో ఖగోళశాస్త్రజ్ఞుడు నీకు శనిగ్రహం చుట్టూవున్న వలయాలను చూప-&nbsp;<BR>లేడు. అందుకు అతడికి దూరదర్శిని కావాలి. ఇలాగే ధర్మతత్త్వాలను తెలుసు-&nbsp;<BR>కోటానికి తొలుతే వాటిని తెలుసుకొన్నవారి విధానాన్ని నువ్వు అవలంబించాలి.&nbsp;<BR>శాస్త్రం ఎంత మహత్తరమై వుంటుందో, దాన్ని అభ్యసించటానికి వలసిన సాధ-&nbsp;<BR>నలూ అంత విలక్షణాలై వుంటవి. ఈ సంసారంలో మనం ప్రవేశించటానికి&nbsp;<BR>ముందే దీన్లోనుంచి తరించటానికి భగవంతుడు ఉపాయాలను కల్పించి&nbsp;<BR>వున్నాడు; ఆ ఉపాయాలను కనుగొనటమే మనం చేయాల్సిన పని. కాని పద్ధ-&nbsp;<BR>తులను గురించి పోరాడకు. సాక్షాత్కారాన్నే లక్షిస్తూ, అందుకు నీ కేది అను-&nbsp;<BR>కూలిస్తుందో ఆ మార్గాన్నే ఎన్నుకో. ఇతరులు గంపను గురించి పోరాడుకోనీ,&nbsp;<BR>నువ్వు మామిడిపళ్లను తిను. క్రైస్తును గాంచు, అప్పుడు నువ్వు క్రైస్తవుడ వవు-</FONT></p>
<hr class="puTa_virupu">
<table><tr><td><a class=puTa_lanke href=puTa365.html>p365</a></td><td>p366</td><td><a class=puTa_lanke href=puTa367.html>p367</a></td></tr></table>
</div></body></html>
