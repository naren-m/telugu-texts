<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2079.html>p2079</a></td><td>p2080</td><td><a class=puTa_lanke href=puTa2081.html>p2081</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - జాఫ్నా - వేదాంతమతం</FONT></p>
<BR>
<p><FONT FACE="TimesNewRoman, Times, serif" SIZE="2">3 1</FONT></p>
<p><FONT FACE="SHREE900, SHREE, sans-serif" SIZE="3">జీవనం మాత్రమే ఆత్మజ్ఞాని లక్షణం. మన దేశంలో ఇట్టి భావాలు, ఆదర్శ-&nbsp;<BR>మూర్తులైన ఇట్టి మహానుష్ఠానపరులు అసంఖ్యాకంగా వున్నారు. ఆ మహా&nbsp;<BR>యోగుల మేధలో, హృదయాల్లో కూర్చబడివున్న భాగ్యరాసుల్ని పైకితీసి, గొప్ప-&nbsp;<BR>వారనక, కొద్దివారనక, ధనికులనక, దరిద్రులనక, సర్వజనులకు సమంగా పంచి-&nbsp;<BR>పెట్టాలి. భారతదేశంలోనే కాక, ప్రపంచమంతటా వాటిని వెదజల్లాలి!</FONT></p>
<p><FONT FACE="SHREE900, SHREE, sans-serif" SIZE="3">అలా కాకపోతే, అది శోచనీయమైన విషయమవుతుంది. ఇది మన&nbsp;<BR>ఉత్కృష్టధర్మాల్లో ఒకటి. ఇతరులకు మీరు తోడ్పడేకొద్దీ మీకు మీరే తోడ్పడు-&nbsp;<BR>తారు. మీరు నిజంగా మీ మతాన్ని ప్రేమిస్తే మీరు యథార్థంగా మీ దేశాన్ని&nbsp;<BR>ప్రేమిస్తే, మీరు తప్పనిసరిగా నిర్వహించవలసిన ప్రధాన కర్తవ్యమిది. మూయ-&nbsp;<BR>బడిన మీ గ్రంథాల్లోని ఖజానాను వెలికితీసి, దాన్ని అందుకోవడానికి హక్కుగల&nbsp;<BR>వారసులకు, దాన్ని ప్రసాదించాలనే ఆశయ చరితార్థతకై, మీరు శక్తివంచనలేక&nbsp;<BR>కృషి చేయాలనేదే ఈ కర్తవ్యం.</FONT></p>
<p><FONT FACE="SHREE900, SHREE, sans-serif" SIZE="3">అన్నిటికంటేకూడ ఒక విషయం మీకు తెలుపడం అవసరం. యుగయు-&nbsp;<BR>గాంతరాలనుండి ఓర్వలేనితనం మన హృదయాల్లో ఇంకివుంది. మనం ఒకరిని&nbsp;<BR>చూచి ఒకరం అసూయపడుతున్నాం. ‘‘అతనికి ఆధిక్యం ఎందుకుండాలి? నాకే&nbsp;<BR>ఎందుకుండరాదు?’’ అంటూ వుంటాం. దేవతా పూజల్లోకూడ ‘‘నేను&nbsp;<BR>ముందు; నేను ముందు’’ అంటూ వుంటాం. అట్టి దౌర్భాగ్య దాస్యస్థితికి,&nbsp;<BR>మనం దిగాం. దీన్ని ముందు వదలించుకోవాలి! ఈ కాలంలో, భారతదేశంలో&nbsp;<BR>కనపడే మహానర్థకరమైన పాపం ఈ క్షుద్ర దాస్యభావమే. ప్రతివాడూ నాయ-&nbsp;<BR>కత్వం కోరుతాడు; విధేయుడై సహకరించడానికి ఎవ్వడూ ఒప్పుకోడు. పూర్వ-&nbsp;<BR>కాలపు అద్భుత బ్రహ్మచర్య ధర్మం అడుగంటి పోవడమే దీనికి కారణం. మొట్ట-&nbsp;<BR>మొదట విధేయతను నేర్చుకోండి. నాయకత్వం దానంతటదే వస్తుంది. మొట్ట-&nbsp;<BR>మొదట సేవకుడివిగా వుండడం నేర్చుకోండి; ఆ తర్వాత స్వామిగా వుండే అర్హత&nbsp;<BR>నీకు లభిస్తుంది. ఈ ఓర్వలేనితనం పోగొట్టుకోండి. ఇంకా చేయవలసివున్న&nbsp;<BR>మహాకార్యాలను అప్పుడు మీరు చేయగల్గుతారు. మన పూర్వులు అత్యద్భుత&nbsp;<BR>కార్యాలు చేశారు. వారి ఘనకార్యాలను గూర్చి, భక్తి ప్రపత్తులతో సగర్వంగా&nbsp;<BR>చెప్పుకొంటున్నాం. సరే. మనమూ ఘనకార్యాలు చేయబోతున్నాం. ముందు&nbsp;<BR>రానున్నవారు వెనుదిరిగి చూచి, తమ పూర్వులైన మనల్నిగూర్చి, ధన్యవాదాలు-&nbsp;<BR>చేస్తూ సగౌరవంగా ప్రస్తుతించనీ! మన పూర్వులు, మహాఘనులు, మహిమా-&nbsp;<BR>ఢ్యులు అయినా, వారి కీర్తి నతిక్రమించేంత మహాకార్యాలను ఇక్కడ వున్నవారిలో&nbsp;<BR>ప్రతిఒక్కరూ చేయగలిగే విధంగా పరమేశ్వరుడు అనుగ్రహించాలి!</FONT></p>

<hr class="puTa_virupu">
<table><tr><td><a class=puTa_lanke href=puTa2079.html>p2079</a></td><td>p2080</td><td><a class=puTa_lanke href=puTa2081.html>p2081</a></td></tr></table>
</div></body></html>
