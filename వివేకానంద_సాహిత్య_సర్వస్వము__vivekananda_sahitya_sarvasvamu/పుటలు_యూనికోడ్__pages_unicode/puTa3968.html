<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3967.html>p3967</a></td><td>p3968</td><td><a class=puTa_lanke href=puTa3969.html>p3969</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">3 4 1</FONT></p>
<p><FONT FACE="SHREE900, SHREE, sans-serif" SIZE="3">అందేలోపు నేను శాన్‌ఫ్రాన్సిస్కోనుండి వెళ్లిపోతాను. భారతదేశంనుండి వచ్చే నా&nbsp;<BR>‘టపా’ </FONT><FONT FACE="TimesNewRoman, Times, serif" SIZE="2">C/</FONT><FONT FACE="TimesNewRoman, Times, serif" SIZE="3">o </FONT><FONT FACE="SHREE900, SHREE, sans-serif" SIZE="3">శ్రీమతి ‘హాల్‌’ 10, అస్తర్‌ వీథి, షికాగోకు, అదే చోటికి మార్గా-&nbsp;<BR>ట్‌కు, దయచేసి పంపగలవా? నువ్వు ఆమె పాఠశాలకు ఇచ్చిన వెయ్యిడాలర్ల&nbsp;<BR>కానుకకు ఆమె ఎంతో ధన్యవాదాలతో రాస్తూన్నది.</FONT></p>
<p><FONT FACE="SHREE900, SHREE, sans-serif" SIZE="3">నాయందు, నావారియందు, నీ అవ్యాజ కరుణకు, దీవెనలన్నీ నీకూ, నీ&nbsp;<BR>వారికీ కలుగుగాక అని ప్రార్థించే,</FONT></p>
<p><FONT FACE="SHREE900, SHREE, sans-serif" SIZE="3">మీ ప్రేమయుత,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> శ్రీమతి లెగ్గెట్ట్‌కు యిదివరకే స్వస్థత చిక్కిందని తెలుసుకో&nbsp;<BR>టానికి నే నెంతో ఆనందిస్తున్నాను.</FONT></p>
<p><FONT FACE="TimesNewRoman, Times, serif" SIZE="3">5 5 7</FONT></p>
<BR>
<p><FONT FACE="SHREE902, SHREE, sans-serif" SIZE="3">(కుమారి జోసఫీన్‌ మాక్లియోడ్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆలమేడ, కాలిఫోర్నియా,</FONT></p>
<p><FONT FACE="SHREE900, SHREE, sans-serif" SIZE="3">ఏప్రెల్‌ 18, 1900.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన జో,</FONT></p>
<p><FONT FACE="SHREE900, SHREE, sans-serif" SIZE="3">నీ ఉత్తరం, స్వాగతపూరితమైన బుల్‌ ఉత్తరం యిప్పుడే అందాయి. వాటిని&nbsp;<BR>లండన్‌ పంపుతున్నాను. శ్రీమతి లెగ్గెట్ట్‌ నయమయ్యే మార్గంలో పడినందుకు నే&nbsp;<BR>నెంతో ఆనందిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">శ్రీ లెగ్గెట్ట్‌ అధ్యక్ష పదవికి రాజీనామా చేసినందుకు నేను విచారపడు&nbsp;<BR>తున్నాను. మరికొంత చిక్కు కల్గిస్తానేమోననే భయంతో నేను ఊరక వున్నాను.</FONT></p>
<p><FONT FACE="SHREE900, SHREE, sans-serif" SIZE="3">నా విధానాలు కఠినాలని నీకు తెలుసు. ఒకసారి కోపం వస్తే, తన మనశ్శాం-&nbsp;<BR>తిని భంగపరచేంతగా అ - ను చివాట్లు పెట్టగల్గుతాను.</FONT></p>
<p><FONT FACE="SHREE900, SHREE, sans-serif" SIZE="3">బుల్‌పట్ల అతనికున్న అభిప్రాయాలు పూర్తిగా సరైనవి కావని మాత్రం అత-&nbsp;<BR>నికి రాశాను.</FONT></p>
<p><FONT FACE="SHREE900, SHREE, sans-serif" SIZE="3">కర్మచేయటం ఎల్లప్పుడూ కష్టమే; నా విధ్యుక్తకర్మలు శాశ్వతంగా ఆగి&nbsp;<BR>పోవాలనీ, నా మనస్సు పూర్తిగా జగన్మాతలోనే లీనం కావాలనీ, ‘జో’ నా కోసం&nbsp;<BR>ప్రార్థించు. ఆమె పనులు, ఆమెకే తెలుసు.</FONT></p>
<p><FONT FACE="SHREE900, SHREE, sans-serif" SIZE="3">నువ్వు మరొకసారి లండన్‌లో ఉన్నందుకు ఆనందంగా వుండి ఉంటావు.&nbsp;<BR>ఆ పాత స్నేహితులకు నా ప్రేమను, కృతజ్ఞతను అందించు.</FONT></p>
<hr class="puTa_virupu">
<table><tr><td><a class=puTa_lanke href=puTa3967.html>p3967</a></td><td>p3968</td><td><a class=puTa_lanke href=puTa3969.html>p3969</a></td></tr></table>
</div></body></html>
