<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa695.html>p695</a></td><td>p696</td><td><a class=puTa_lanke href=puTa697.html>p697</a></td></tr></table>
<p><FONT FACE="SHREE900, SHREE, sans-serif" SIZE="3">శిష్యత్వం</FONT></p>
<p><FONT FACE="TimesNewRoman, Times, serif" SIZE="2">2 8 1</FONT></p>
<p><FONT FACE="SHREE900, SHREE, sans-serif" SIZE="3">వస్తువుల వెంట పరుగెత్తుతున్నారు. ఫలితంగా వాళ్లు దుఃఖం పాలవుతున్నారు.&nbsp;<BR>ఐనా వారుమాత్రం కోర్కెలను విడిచిపెట్టలేకపోతున్నారు. భయంకరమైన యీ&nbsp;<BR>కోర్కెల పీడనుండి విముక్తి కలిగించే మతాన్నికూడ వారు కోర్కెలను తీర్చుకో-&nbsp;<BR>వడానికే సాధనగా చేసుకొన్నారు. దేహబంధంనుండి, ఇంద్రియాల బంధం-&nbsp;<BR>నుండి, కోర్కెల ఆధిపత్యంనుండి ఉద్ధరించమని ఆ సర్వేశ్వరుణ్ణి ఎన్నడోగాని&nbsp;<BR>మొరపెట్టుకోరు. దానికి బదులు వారు ఆరోగ్యంకోసం, ఐశ్వర్యంకోసం, దీర్ఘా-&nbsp;<BR>యుస్సుకోసం ప్రార్థిస్తారు. ‘‘ఓ భగవంతుడా! మా తలనొప్పి పోగొట్టు. మాకు&nbsp;<BR>కొంత సంపదలివ్వు. మరేదైనా యివ్వు’’ అని వేడుకొంటారు.</FONT></p>
<p><FONT FACE="SHREE900, SHREE, sans-serif" SIZE="3">మన దృష్టి ఎంత సంకుచితమైంది! ఎంత క్షుద్రమైంది! ఎంత పశుప్రాయ-&nbsp;<BR>మైంది! ఈ దేహాన్ని మించిన కోర్కెను ఎవరూ కోరటంలేదు. ఎంతటి అధోగతి&nbsp;<BR>యిది! ఎంతటి భరించరాని దుఃఖం యిది! ఈ కాస్త మాంసం! ఈ ఐదిం&nbsp;<BR>ద్రియాలు! ఈ పొట్ట! కడుపు, కామం, కలయిక కాక ప్రపంచమంటే మరేమిటి?&nbsp;<BR>లక్షలమంది స్త్రీ పురుషులను చూడండి - వారు కోరేదంతా యిదే! ఇందుకే&nbsp;<BR>వారు జీవిస్తున్నారు. ఈ రెండిటిని తీసివెయ్యండి. జీవితం శూన్యంగా, నిరర్థ-&nbsp;<BR>కంగా, భరించరానిదిగా వారికి తోస్తుంది. మనం యిలాటి వారమే! మన మన-&nbsp;<BR>స్తత్వం యిదే; ఆకలిబాధను, కామవాంఛను తీర్చుకోవడానికి నిరంతరం మనస్సు&nbsp;<BR>అనేక ఉపాయాలను వెదకుతోంది. అనాదిగా జరుగుతోంది యిదే. దీనిలో ఏనా-&nbsp;<BR>టికీ అంతంలేని దుఃఖమూ వుంది; ఈ శారీరకవాంఛలు క్షణికమైన సుఖాన్ని,&nbsp;<BR>దురంత సంతాపాన్ని తెచ్చిపెడతాయి. పైపొర అమృతమయమై దిగువన విషం-&nbsp;<BR>వున్న పాత్రలాంటిదిది! ఐనా మనం వీటికోసం ఆరాటపడుతున్నాం.</FONT></p>
<p><FONT FACE="SHREE900, SHREE, sans-serif" SIZE="3">కర్తవ్యం ఏమిటి? ఈ దారుణ దుస్థితిని బాపుకోవడానికి ఇంద్రియాలను,&nbsp;<BR>కోర్కెలను త్యజించటం ఒక్కటే మార్గం. మీరు ఆత్మోన్నతిని కోరేపక్షంలో&nbsp;<BR>వైరాగ్యం అనివార్యం. ఇదే సరైన పరీక్ష. ఈ లోకాన్ని - ఇంద్రియాల అసంగత&nbsp;<BR>ప్రేరణలను త్యజించండి. ఐతే ఒక్క కాంక్ష వుంది: ఒకేఒక్క కాంక్ష. సత్యం&nbsp;<BR>ఏమిటో తెలుసుకోవాలన్న ప్రగాఢవాంఛ అది. ఆత్మోన్నతి పొందాలనే ఆకాంక్ష&nbsp;<BR>అది. ఇక భౌతికజీవితం వద్దు; అహంకారం వద్దు. నేను ఆత్మతత్త్వాన్ని దర్శిం-&nbsp;<BR>చాలనే యీ ఆకాంక్ష బలపడాలి; తీవ్రరూపం దాల్చాలి. ఒకణ్ణి కాళ్లుచేతులు&nbsp;<BR>గట్టిగా కట్టేసి, తర్వాత అతడి నెత్తిమీద కణకణలాడే నిప్పుకణిక పెట్టారనుకోండి.&nbsp;<BR>అతడు తన యావచ్ఛక్తితో దాన్ని తొలగించటానికి ఎంతగా గిలగిల&nbsp;<BR>లాడతాడో! దహించివేస్తూన్న యీ ప్రపంచాన్ని త్రోసివెయ్యడానికి నే నలాంటి&nbsp;<BR>తపన పడ్డప్పుడు, అంతటి ఆవేదనతో గిలగిలలాడినప్పుడు దివ్యసత్యం కాస్త&nbsp;<BR>కనపడే సమయం వస్తుంది.</FONT></p>
<hr class="puTa_virupu">
<table><tr><td><a class=puTa_lanke href=puTa695.html>p695</a></td><td>p696</td><td><a class=puTa_lanke href=puTa697.html>p697</a></td></tr></table>
</div></body></html>
