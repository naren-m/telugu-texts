<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2991.html>p2991</a></td><td>p2992</td><td><a class=puTa_lanke href=puTa2993.html>p2993</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">163</FONT></p>
<p><FONT FACE="SHREE900, SHREE, sans-serif" SIZE="3">నీకుగాని, లేక దేశానికిగాని ఏం ప్రయోజనం కల్గిస్తున్నది? కళ్ళు తెరచి&nbsp;<BR>చూడండి. రత్నగర్భగా ప్రసిద్ధిపొందిన ఈ భారతభూమిపై ‘అన్నమో!&nbsp;<BR>రామచంద్రా!’ అనే ఆర్తనాదం ఎలా వినిపిస్తున్నదో? ఆ కొరతను మీ విద్య తీర్చ-&nbsp;<BR>గలదా? తీర్చలేదు. పాశ్చాత్య విజ్ఞానశాస్త్ర సహాయంద్వారా మీ స్వయంకృషి&nbsp;<BR>వల్ల ఎక్కువగా పంటలు పండించే విధానాలు కనుగోవటం వల్ల ఈ దేశప్రజల్ని&nbsp;<BR>నిరంతర కార్యతత్పరులుగా కావటం నేర్పండి. దానివల్ల వారు తమకు కావలసిన&nbsp;<BR>అన్నవస్త్రాలను తామే సంపాదించుకో గలుగుతారు. అన్నవస్త్రాలు లేకపోవటం&nbsp;<BR>వల్ల, వాటికై వెంపర్లాడటం వల్ల దేశానికి వినాశస్థితి వచ్చింది. దీన్ని తొలగించ-&nbsp;<BR>టానికి మీరేం చేస్తున్నారు? మీ శాస్త్రాలన్నీ కట్టగట్టి గంగలో వేసి అన్నవస్త్రాలను&nbsp;<BR>సంపాదించుకునే విధానాలను ప్రజలకు బోధించండి. అప్పుడు వారికి శాస్త్రాలు&nbsp;<BR>చదివి వినిపించటానికి సమయం ఏర్పడుతుంది. వారిలో ఎంతో కార్య&nbsp;<BR>తత్పరతను మేల్కొల్పి, వారి ఐహిక అవసరాలను తీర్చకపోతే, పారమార్థిక&nbsp;<BR>విషయాలను ఎవ్వరూ వినరు. కాబట్టి మీలో ఉన్న ఆత్మశక్తిని మొదట&nbsp;<BR>మేల్కొల్పమని, తర్వాత ఆ శక్తి తమలో ఉన్నదనే విశ్వాసాన్ని సాధ్యమైనంత&nbsp;<BR>వరకు ప్రజలలో కలిగించి, మొదట ఆహారం సంపాదించుకొనే విధానాన్ని వారికి&nbsp;<BR>నేర్పి, తర్వాత ధర్మాన్ని బోధించండి. సోమరులుగా కూర్చోటానికి సమయం&nbsp;<BR>లేదు. ఏ క్షణాన మృత్యువు ఆసన్నమౌతుందో ఎవరికి తెలుసు?</FONT></p>
<p><FONT FACE="SHREE900, SHREE, sans-serif" SIZE="3">ఈ మాటలు చెబుతున్నప్పుడు, స్వామీజీ ముఖంలో జుగుప్స, విషాదం,&nbsp;<BR>కరుణ, శక్తి మిళితమైన ఒక అపూర్వభావం తేజరిల్లింది. ఆ గంభీర రూపాన్ని&nbsp;<BR>చూస్తూ శిష్యుడు భయంతో నిరుత్తరుడైనాడు. కొంచెంసేపైన తర్వాత స్వామీజీ&nbsp;<BR>మరల చెప్పారు. ‘‘సకాలంలో ఈ కార్యతత్పరత, ఆత్మవిశ్వాసం ఈ దేశ&nbsp;<BR>ప్రజలకు కలిగితీరుతుంది. దీన్ని నేను విస్పష్టంగా చూస్తున్నాను. గత్యంతరం&nbsp;<BR>లేదు. బుద్ధిమంతుడైన వాడు రాబోయే మూడు యుగాల దృశ్యాన్ని ముందుగానే&nbsp;<BR>విస్పష్టంగా చూడగలడు. శ్రీరామకృష్ణుని అవతరణలో తూర్పుదిక్కు సూర్యుని&nbsp;<BR>అరుణకాంతులతో వెలిగిపోతున్నది. కాలక్రమంగా మధ్యాహ్న మార్తాండుని&nbsp;<BR>తేజం దేశాన్నంతా ప్రకాశింపజేస్తుంది.’’</FONT></p>
<p><FONT FACE="SHREE902, SHREE, sans-serif" SIZE="3">ముఫ్ఫైయవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">బ్రహ్మచర్య నియమాలు - నూతన సన్యాసి సంప్రదాయం - గీతానుసారం కర్మ-&nbsp;<BR>యోగం - దాని ఆవశ్యకత.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: బేలూరు మఠం.</FONT></p>
<p><FONT FACE="SHREE902-Italic, SHREE, sans-serif" SIZE="3">కాలం: 1899 వ సంవత్సరారంభం</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">ప్రస్తుత మఠ భవనాలప్పుడు దాదాపు పూర్తయినాయి. స్వామీజీ అంత</FONT></p>
<hr class="puTa_virupu">
<table><tr><td><a class=puTa_lanke href=puTa2991.html>p2991</a></td><td>p2992</td><td><a class=puTa_lanke href=puTa2993.html>p2993</a></td></tr></table>
</div></body></html>
