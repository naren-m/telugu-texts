<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa550.html>p550</a></td><td>p551</td><td><a class=puTa_lanke href=puTa552.html>p552</a></td></tr></table>

<p><FONT FACE="TimesNewRoman, Times, serif" SIZE="2">1 3 6</FONT></p>
<p><FONT FACE="SHREE900, SHREE, sans-serif" SIZE="3">అతడే లక్ష్యం. అతడి కనుగుణంగానే పూజ జరుగుతోంది. ఈ విషయం మనం&nbsp;<BR>గ్రహించవచ్చును; గ్రహించలేకపోవచ్చును. నేను మరొక అడుగు ముందుకు&nbsp;<BR>పోతాను. మనం దేన్ని చూసి అద్భుతపడతామో, దేన్ని మనం చెడు అని అశుభ&nbsp;<BR>మని అంటామో అదీ అతడి పూజే. ఇదికూడా స్వాతంత్య్రంలో భాగమే. నే&nbsp;<BR>నింకా దారుణమైన మాట చెబుతాను. మీరు పాపకార్యం చేసేటప్పుడు దాని వెను-&nbsp;<BR>కవున్న ప్రేరణకూడా స్వాతంత్య్ర తృష్ణే. అది తప్పు మార్గంలో పడి వుండవ-&nbsp;<BR>చ్చును; తప్పుగా నడిపించబడివుండవచ్చును. కాని, అది అక్కడ వున్నమాట&nbsp;<BR>నిజం. వెనుకనుండి స్వాతంత్య్రం ప్రోత్సహించకపోతే జీవితమే అసంభవం. ఏ విధ-&nbsp;<BR>మైన ప్రేరణా వుండదు. స్వాతంత్య్రం శాసించటం వల్లే జగత్తులో చలనం కలు-&nbsp;<BR>గుతోంది. విశ్వహృదయంలో ఐక్యత లేకపోతే మనం నానాత్వాన్ని అర్థం&nbsp;<BR>చేసుకోలేం. జగన్నాథుని గురించి ఉపనిషత్తులు అలా భావిస్తున్నాయి. కొన్నిచోట్ల&nbsp;<BR>ఇంతకంటే ఉత్కృష్టమైన భావం మనకు లక్ష్యంగా సూచించబడింది. దాని ఔన్న-&nbsp;<BR>త్యానికి మనం మొదట భయ విభ్రాంతుల మౌతాంకూడా - అది ఏమంటే&nbsp;<BR>మనం దేవుడు ఒకరే అనే భావం. సీతాకోకచిలుక రెక్కలలోని రంగులు ఎవరో,&nbsp;<BR>గులాబిమొగ్గ వికాసం ఎవరో - మొక్కలోను, సీతాకోకచిలుకలోను వున్నశక్తి-&nbsp;<BR>కూడా అతడే. మనకు జీవమిస్తూన్న వాడు మనలోవున్న శక్తే. అతడి అగ్నినుండే&nbsp;<BR>జీవం ఉద్భవిస్తూంది; ఘోరమృత్యువు సహితం అతడి శక్తే. అతడి ఛాయ&nbsp;<BR>మృత్యువు; అమృతత్వంకూడా అతడి ఛాయే. మరికొంత ఉన్నతంగా భావిం-&nbsp;<BR>చండి. వేటాడబడుతూన్న కుందేళ్ల మాదిరి మనమంతా భయంకరమైన దాని-&nbsp;<BR>నుండి ఎలా పారిపోతున్నామో, వాటి వలెనే మనం తలలు దాచుకొని సురక్షితంగా&nbsp;<BR>వున్నామనుకొంటున్నామో గమనించండి; భీషణమైన దానినుండి సమస్త&nbsp;<BR>ప్రపంచం ఏ విధంగా పారిపోతూందో చూడండి. ఒకరోజు నేను కాశీనగరం&nbsp;<BR>వీథిలో పోతున్నాను. వీథికి ఒక పక్క పెద్ద చెరువుంది; రెండవపక్క ఎత్తైన&nbsp;<BR>గోడ వుంది. ఆ ప్రాంతంలో కోతులు ఎక్కువ. అవి పెద్దవి కూడా. ఒక్కో&nbsp;<BR>సమయంలో అవి ముక్కోపితనంతో ప్రవర్తిస్తాయి. నన్నావీథిలో పోనివ్వకూడ-&nbsp;<BR>దని అవి పట్టుబట్టాయి. నేను నడుస్తూండగా అవి నావద్ద కొచ్చి అరిచి,&nbsp;<BR>అఘాయిత్వంచేసి, నా కాళ్లను గట్టిగా పట్టుకున్నాయి. నేను వాటి పట్టును&nbsp;<BR>విడిపించుకొని పరుగెత్తసాగాను. నేను వేగంగా పరిగెత్తేకొద్దీ అవీ మరింత వేగంగా&nbsp;<BR>నా వెంటబడ్డాయి. నన్ను కరవ సాగాయి. వాటినుండి తప్పించుకొని పోవటం&nbsp;<BR>నా కసాధ్యమనిపించింది. సరిగ్గా ఆ సమయంలో ఒక అపరిచితవ్యక్తి కనబడి,&nbsp;<BR>‘‘పశువుల నెదుర్కోండి’’ అని హెచ్చరిక చేశాడు. నే నప్పుడు వాటివైపు&nbsp;<BR>తిరిగాను; వాటిని ఎదిరించాను. అవి వెనక్కు తిరిగి పారిపోయాయి. ఇది</FONT></p>
<hr class="puTa_virupu">
<table><tr><td><a class=puTa_lanke href=puTa550.html>p550</a></td><td>p551</td><td><a class=puTa_lanke href=puTa552.html>p552</a></td></tr></table>
</div></body></html>
