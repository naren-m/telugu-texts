<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa656.html>p656</a></td><td>p657</td><td><a class=puTa_lanke href=puTa658.html>p658</a></td></tr></table>

<p><FONT FACE="TimesNewRoman, Times, serif" SIZE="2">2 4 2</FONT></p>
<p><FONT FACE="SHREE900, SHREE, sans-serif" SIZE="3">ఏమేం వాగుతున్నా, లోకం ముందుకు సాగిపోతూనేవుంది. వీరంతా చనిపోయినా&nbsp;<BR>ఏ కొరతా లేకుండా ప్రపంచం పురోగమిస్తూనే వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">‘మే ఫ్లవర్‌’ అనే నౌకలో పయనించిన జనులు యిక్కడి కెలా వచ్చి, తాము&nbsp;<BR>ప్యూరిటన్‌ల మని చెప్పుకొన్నారో, మీ చరిత్రలో కనబడటం లేదా? తమ నియ-&nbsp;<BR>మాలకు సంబంధించి నంతదాకా వారు పరిశుద్ధవర్తనులే, సజ్జనులే. కాని, వారు&nbsp;<BR>యితరులను హింసించడానికి సిద్ధపడ్డారు! మానవకోటి చరిత్ర అంతటా యీ&nbsp;<BR>ధోరణే కనపడుతుంది. ఇతరుల హింసనుండి తప్పించుకొని పారిపోయిన వారు-&nbsp;<BR>కూడా తమ కవకాశం దొరికినప్పుడు పరులను హింసించడానికి పూనుకొన్నారు.</FONT></p>
<p><FONT FACE="SHREE900, SHREE, sans-serif" SIZE="3">ఇలాటి పరద్వేషంతో కూడిన స్వమత దురభిమానులలో నూటికి తొంభై-&nbsp;<BR>మంది కాలేయాలు వ్యాధిగ్రస్ధాలై వుంటాయి. లేదా వారు అజీర్ణరోగులై వుండాలి.&nbsp;<BR>లేదా, వారు వేరే విధమైన అనారోగ్యంతో బాధపడుతున్నవారై వుండాలి. అసహ-&nbsp;<BR>నంతోకూడిన దురభిమానం ఒక విధమైన వ్యాధేనని క్రమేణా వైద్యులు నిర్ణ&nbsp;<BR>యిస్తారు. నే నిలాటిది ఎంతో చూశాను. పరాత్పరుడు నన్నిలాటి దుఃస్థితినుండి&nbsp;<BR>రక్షించాలని కోరుకొంటున్నాను.</FONT></p>
<p><FONT FACE="SHREE900, SHREE, sans-serif" SIZE="3">అసహనంతో కూడిన సంస్కరణ లన్నింటికి దూరంగా వుండటమే వివే-&nbsp;<BR>కమని నే ననుభవపూర్వకంగా తెలుసుకున్నాను. ఈ ప్రపంచం నెమ్మదిగా సాగి-&nbsp;<BR>పోతూంది; నిదానంగానే పోనివ్వండి. తొందర దేనికి? బాగా నిద్రపోండి. నరా-&nbsp;<BR>లను మంచిస్థితిలో వుంచుకోండి; సమ్యక్‌ ఆహారం తీసుకోండి. లోకంపట్ల&nbsp;<BR>కరుణ చూపండి. దురభిమానులు ద్వేషాన్ని కలుగచేస్తారు. మద్యపాన నిషేధం&nbsp;<BR>పట్ల ఎంతో మక్కువగల వ్యక్తికి తాగుబోతులైన పేదవారిపట్ల దయ వుంటుం-&nbsp;<BR>దనుకొంటున్నారా? దురభిమాని దురభిమానే. ప్రతిఫలమేదో అత డాశిస్తుం-&nbsp;<BR>టాడు. యుద్ధం ముగిశాక మిగిలిన దాన్ని కొల్లగొట్టటం అతడి పని. దురభి-&nbsp;<BR>మానుల సాంగత్యం విడిచిపెట్టిన తరువాతే నిజంగా ప్రేమించటం, కరుణించటం&nbsp;<BR>అంటే ఏమిటో తెలుస్తుంది. ప్రేమను, కరుణను మరింత సాధనచేసేకొద్దీ యీ&nbsp;<BR>మందభాగ్యులను విమర్శించటం, ద్వేషించటం తగ్గిపోతుంటుంది; వారి దోషా-&nbsp;<BR>లను మన్నించటం నేర్చుకొంటారు. తాగుబోతును కరుణించటం, అతడూ నీ&nbsp;<BR>వంటి మానవుడే అని గ్రహించటం సాధ్యమౌతుంది. అతడి పతనాన్ని ప్రోత్స-&nbsp;<BR>హిస్తూన్న వివిధ సందర్భాలు, పరిస్థితులు నీకు తెలుస్తాయి. నువ్వే ఆ పరిస్థితిలో&nbsp;<BR>వుంటే, బహుశ ఆత్మహత్య చేసుకొని వుంటానేమో అని నీ కనిపిస్తుంది. పూర్వ&nbsp;<BR>సంఘటన ఒకటి నాకు జ్ఞాపకం వస్తోంది. ఒక స్త్రీ నావద్ద కొచ్చి తన భర్త తాగు-&nbsp;<BR>బోతయ్యాడని చెప్పింది. ‘‘అమ్మా! నీలాంటి భార్యలు యిరవై లక్షలమంది&nbsp;<BR>వుంటే వారందరి భర్తలూ తాగుబోతులుగా మారిపోయి వుంటారు’’ అని నేన-</FONT></p>
<hr class="puTa_virupu">
<table><tr><td><a class=puTa_lanke href=puTa656.html>p656</a></td><td>p657</td><td><a class=puTa_lanke href=puTa658.html>p658</a></td></tr></table>
</div></body></html>
