<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2962.html>p2962</a></td><td>p2963</td><td><a class=puTa_lanke href=puTa2964.html>p2964</a></td></tr></table>

<p><FONT FACE="SHREE900, SHREE, sans-serif" SIZE="3">స్వామీజీ: నిజమే. కాని ఆయన విషయం వేరు. ఆయనకు సామాన్య&nbsp;<BR>మానవులకు పోలిక ఏముంది? ప్రతి ఆదర్శం ఒకే సత్యాన్ని చేరుస్తుందని నిరూ-&nbsp;<BR>పించటానికే ఆయన వివిధ ఆదర్శాలను తన జీవితంలో సాధన చేశాడు. ఆయన&nbsp;<BR>చేసినట్లు నీవుగాని, నేనుగాని చేయగలమా? మనలో ఎవ్వరూ&nbsp;<BR>ఆయనను సంపూర్ణంగా అర్థం చేసుకోలేదు. అందువల్ల ఎక్కడపడితే అక్కడ&nbsp;<BR>ఆయన్ను గురించి మాట్లాడటానికి నేను సాహసించను. ఆయన ఎవరో&nbsp;<BR>ఆయనకే తెలుసు. ఆయన రూపం మాత్రమే మానవశరీరం. కాని ఆయనకు&nbsp;<BR>సంబంధించినదంతా పూర్తిగా యితరులకు భిన్నమే.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఆయన అవతారమని మీరు నమ్ముతారా? అని నేను అడగ&nbsp;<BR>వచ్చునా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మొదట అవతారం అంటే నీ ఉద్దేశ్యమేమో చెప్పు?&nbsp;<BR>శిష్యుడు: ఆయన శ్రీరామచంద్రుడు, శ్రీకృష్ణుడు, శ్రీగౌరాంగుడు,&nbsp;<BR>బుద్ధుడు, ఏసుక్రీస్తు మొదలగు వారివంటి వారని నా ఉద్దేశ్యం.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నీవిప్పడు చెప్పినవారందరి కంటేకూడ భగవాన్‌ శ్రీరామ&nbsp;<BR>కృష్ణుడు గొప్పవాడని నాకు తెలుసు. ఇది ఉత్తనమ్మకం కాదు. ఇది పరమసత్య-&nbsp;<BR>మని నాకు అనుభూతమైన విషయం. ఏమైనా, యిప్పు డా విషయాన్ని వదిలి&nbsp;<BR>వేద్దాం. మరోసారి దాన్ని గూర్చి వివరంగా మాట్లాడుకుందాం!</FONT></p>
<p><FONT FACE="SHREE900, SHREE, sans-serif" SIZE="3">కొంచెంసేపాగి స్వామీజీ ప్రసంగించసాగారు. ధర్మాన్ని తిరిగి సంస్థాపించ-&nbsp;<BR>టానికి ఆయాకాలానికి, సంఘానికి అనుకూలమైన విధంగా మహాపురుషులు&nbsp;<BR>అవతరిస్తారు. వారిని నీ యిష్టం వచ్చినట్లుగా, మహాపురుషులు అనో లేక&nbsp;<BR>అవతారపురుషులనో పిలుపు. పరవాలేదు. వారందరూ తమ తమ జీవితంలో&nbsp;<BR>ఒక్కొక్క ఆదర్శాన్ని ప్రదర్శిస్తారు. తర్వాత వారి ఆదర్శంతో పోతపోసిన స్త్రీ,&nbsp;<BR>పురుషులు క్రమంగా తయారవుతారు. క్రమంగా సంప్రదాయాలు బయలుదేరి&nbsp;<BR>వ్యాపిస్తాయి. కాలం గడిచేకొద్దీ, ఈ సంప్రదాయాలు క్రమంగా చెడిపోతాయి.&nbsp;<BR>మళ్లీ నూతన సంస్కర్తలు బయలుదేరుతారు. యుగాలనుండి అవిచ్ఛిన్నంగా&nbsp;<BR>ప్రవహిస్తున్న న్యాయమిది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: శ్రీరామకృష్ణులు అవతార పురుషులని మీరెందుకు బోధిం-&nbsp;<BR>చరు? ఆ పని చేయటానికి మీకు శక్తి ఉంది. వాగ్ధాటి ఉంది. అవసరమైనవన్నీ&nbsp;<BR>ఉన్నాయి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నీకు నిజం చెబుతున్నాను. ఆయన్ను నేను అర్థం చేసుకున్నది&nbsp;<BR>చాలస్వల్పం. ఆయన్నుగూర్చి ఎప్పుడు మాట్లాడవలసి వచ్చినా ఆయన ఎంతో&nbsp;<BR>గొప్పవాడుగా కన్పిస్తాడు. చెప్పటంలో సత్యాన్ని దాటవేస్తానేమోనని, దానికి నా</FONT></p>
<hr class="puTa_virupu">
<table><tr><td><a class=puTa_lanke href=puTa2962.html>p2962</a></td><td>p2963</td><td><a class=puTa_lanke href=puTa2964.html>p2964</a></td></tr></table>
</div></body></html>
