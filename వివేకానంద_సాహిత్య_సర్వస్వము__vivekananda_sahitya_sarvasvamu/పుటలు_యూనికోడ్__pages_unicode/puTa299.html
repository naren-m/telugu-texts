<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa298.html>p298</a></td><td>p299</td><td><a class=puTa_lanke href=puTa300.html>p300</a></td></tr></table>
<p><FONT FACE="SHREE900, SHREE, sans-serif" SIZE="3">బాహ్యారాధనం</FONT></p>

<p><FONT FACE="SHREE900, SHREE, sans-serif" SIZE="3">తలపులను వేటినీ నేను తెలుపటంలేదు. ఇరవై ఏళ్లకు మునుపు జాన్‌ చెప్పిన-&nbsp;<BR>దాన్ని, ఐదేళ్ల క్రితం జాక్‌ చెప్పినదాన్ని తెలుసుకొన్నందువల్ల చేకూరే మహిమ&nbsp;<BR>ఏది? తనంతతాను ఏం చెబుతాడో అదే గమనార్హం.</FONT></p>
<p><FONT FACE="SHREE900, SHREE, sans-serif" SIZE="3">వైదుష్యంలో మూల్యంలేదనే నే నంటాను. దీన్ని గురించి మీకు ఎన్నో&nbsp;<BR>అపోహలున్నవి. మనస్సును బలపరచేటందుకు, సంయమయుతం చేసేటందుకు&nbsp;<BR>మాత్రమే వైదుష్యానికి విలువ వుంది. చిరంతన గ్రంథభోజనంవల్ల మనకు అజీ-&nbsp;<BR>ర్ణరోగం దాపురించకపోవటం ఆశ్చర్యం. ఈ పని మానుకొని, గ్రంథ&nbsp;<BR>పరంపరను అగ్నికి ఆహుతి చేసి, మనలను మనమే పరిశీలించుకొని, యోచించు-&nbsp;<BR>కొందాంగాక! మన వ్యక్తిత్వాన్ని గురించి మీరు వాచాలత్వం ప్రదర్శిస్తారు.&nbsp;<BR>దాన్ని కోల్పోతామనే తలంపుతో ఉన్మాదు లవుతూంటారు. ఈ చిరంతన&nbsp;<BR>గ్రంథభోజనంవల్ల తమతమ జీవితాలలో అనుక్షణం దాన్ని కోల్పోతున్నారు.&nbsp;<BR>నేను చెప్పేదానిని ఔనని మీరు అంటె నేను విచారిస్తాను. మీ అంతట మీరు&nbsp;<BR>యోచించుకొనే శక్తిని మీలో నేను జాగృతం చేయగలిగితే నేను పరమానంద&nbsp;<BR>భరితుడ నవుతాను.</FONT></p>
<p><FONT FACE="SHREE900, SHREE, sans-serif" SIZE="3">గొర్రెలమంద ముందుగాక స్త్రీ పురుషుల మ్రోల ప్రసంగించటం&nbsp;<BR>నా ఆశయం. స్త్రీ పురుషులని నే నన్నప్పుడు వ్యక్తులని నా ఉద్దేశం. వీథిలోని&nbsp;<BR>చింపిరిగుడ్డలను ఏరి వాటినొక ఆటబొమ్మగా తయారుచేయటానికి మీరు&nbsp;<BR>పసిబిడ్డలు కారు.</FONT></p>
<p><FONT FACE="SHREE900, SHREE, sans-serif" SIZE="3">‘‘ఇది విద్యాభ్యాసానికి తగిన చోటు. ఆ వ్యక్తి విశ్వవిద్యాలయంలో&nbsp;<BR>ఆచార్యుడుగా వున్నాడు, బ్లేంక్‌ ఏమేమి చెప్పాడో ఆతడెరుగు’’ అని కొంద&nbsp;<BR>రంటారు. కాని బ్లేంక్‌ చెప్పింది హుళక్కి. నాకు అధికారం వుండేపక్షంలో,&nbsp;<BR>‘‘పోపో, నువ్వెవ్వరవు కావు’’ అని నే నాతడితో చెప్పేవాణ్ణి. ఏమైనా కానివ్వండి,&nbsp;<BR>యీ వ్యక్తిత్వాన్ని మాత్రం మరువవద్దు. యోచన చేసేటప్పుడు మనస్సులో&nbsp;<BR>తప్పులు దొర్లవచ్చు. సత్యాన్వేషణంలో మీరు నెగ్గవచ్చు; నెగ్గకనూ పోవచ్చు.&nbsp;<BR>ముఖ్యాశయం మానస సంయమం. ఇతరులు ప్రసాదించిన సత్యాన్ని మీరు&nbsp;<BR>దిగమ్రింగితే, అది మీది కాదు. నా నోటిద్వారా మీరు సత్యాన్ని బోధించలేరు.&nbsp;<BR>నా నోటినుండికూడ మీరు సత్యాన్ని గ్రహించలేరు. ఒకడు వేరొకడికి బోధించ-&nbsp;<BR>లేడు. మీ ప్రకృతి ననుసరించి మీరు సత్యాన్ని గ్రహించగలరు. మీ అంతకు&nbsp;<BR>మీరే కృషి చేయగలరు... వ్యక్తు లవటానికి అందరూ తీవ్రయత్నం గావించాలి.&nbsp;<BR>శక్తిసమన్వితులై, మీ పాదాలమీద మీరు నిలబడి స్వతస్సిద్ధమైన యోచన&nbsp;<BR>జరుపుతూ, ఆత్మసాక్షాత్కారం పొందండి. కారాగారంలోని రక్షకభటుల&nbsp;<BR>మాదిరి బారులుతీరి నిలబడి, ఆ విధంగానే కూర్చుని, అందరూ ఒకే తీరు</FONT></p>
<hr class="puTa_virupu">
<table><tr><td><a class=puTa_lanke href=puTa298.html>p298</a></td><td>p299</td><td><a class=puTa_lanke href=puTa300.html>p300</a></td></tr></table>
</div></body></html>
