<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1661.html>p1661</a></td><td>p1662</td><td><a class=puTa_lanke href=puTa1663.html>p1663</a></td></tr></table>
<p><FONT FACE="SHREE900, SHREE, sans-serif" SIZE="3">వేదాంతం - విశేషాధికారం</FONT></p>
<p><FONT FACE="SHREE900, SHREE, sans-serif" SIZE="3">57</FONT></p>
<p><FONT FACE="SHREE900, SHREE, sans-serif" SIZE="3">మౌతూంది. మనం అంటున్న ప్రకృతి ప్రతిఫలింపచేసే అద్దం లాంటిది. ప్రకృతి&nbsp;<BR>వల్ల ప్రయోజనం అంతవరకే. లోపలవుంది యీ ప్రకృతి అనే అద్దంలో ప్రతి-&nbsp;<BR>ఫలించటమే జ్ఞానం. శక్తులని, ప్రకృతి రహస్యాలని, బలమని మన మనేవన్నీ మన-&nbsp;<BR>లోనే వున్నాయి. బాహ్యజగత్తులో వున్నదొక పరిణామ పరంపర మాత్రమే. ప్రకృ-&nbsp;<BR>తిలో జ్ఞానంలేదు. జ్ఞానం సమస్తం మానవాత్మనుండి వస్తుంది. మానవుడు&nbsp;<BR>జ్ఞానాన్ని వ్యక్తపరుస్తాడు. దాన్ని తనలోనే తెలుసుకొంటాడు. అది అంతకుక్రితమే&nbsp;<BR>అనాదిగా తనలోవుంది. ప్రతిజీవుడు జ్ఞానానికి మూర్తీభావం. నిత్యానందానికి,&nbsp;<BR>నిత్యసత్తకు మూర్తీభావం. దీని నైతిక ఫలితం - మరో సందర్భంలో సమత్వాన్ని&nbsp;<BR>గూర్చి మనం గుర్తించిన దాని వంటిదే.</FONT></p>
<p><FONT FACE="SHREE900, SHREE, sans-serif" SIZE="3">‘విశేషాధికారం’ అనేది మానవుల మనుగడకు విషమే. రెండు శక్తులు&nbsp;<BR>నిరంతరం పనిచేస్తున్నాయి. ఒకటి వర్ణవ్యవస్థను రూపొందిస్తూన్నది, రెండవది&nbsp;<BR>వర్ణవ్యవస్థను రూపుమాపుతూన్నది; ఒకటి ప్రత్యేక హక్కులను నిలదొక్క&nbsp;<BR>టానికి పనిచేస్తూంది, మరొకటి విశేషాధికారాలను కూలదోయటానికి పని&nbsp;<BR>చేస్తూంది. విశేషాధికారాలు కూలిపోయినప్పుడల్లా జాతికి వెలుగు, పురోగతి&nbsp;<BR>మరింత అధికంగా కలుగుతాయి. ఈ పోరాటాన్ని మనచుట్టూ చూస్తూనే&nbsp;<BR>వున్నాం. ఏ అధికారం బలహీనులకు లేదో బలవంతులకు వుందో అది&nbsp;<BR>విశేషాధికారాల్లో మొట్టమొదటిది, ఘాతుకమైనది. ఐశ్వర్యంవల్ల ప్రత్యేకపు&nbsp;<BR>హక్కు వుంది. ఒకడికి మరొకడికంటె ఎక్కువగా ధనం వుంటే ఆ మరొకడి-&nbsp;<BR>కంటె అతడు విశేషాధికారం తన కెక్కువ వుండాలంటాడు. అంతకంటె&nbsp;<BR>సూక్ష్మం, శక్తివంతమైన ప్రత్యేకపు హక్కుంది. అది ధీశక్తివల్ల కలుగుతుంది;&nbsp;<BR>ఒకడు యితరులకంటె ఎక్కువగా తెలిసినవాడైతే విశేషాధికారాన్ని అత డెక్కువగా&nbsp;<BR>ఆశిస్తాడు. అన్నింటిలోను చివరిది, క్రూరతమమవటం చేత పరమ నికృష్టమైంది&nbsp;<BR>- ఆధ్యాత్మికతవల్ల కలిగే విశేషాధికారం. కొందరు దేవుణ్ణి గురించి,&nbsp;<BR>ఆధ్యాత్మికతను గురించి తమకు ఎక్కువగా తెలుసనుకుంటారు. ఈ కారణంచేత&nbsp;<BR>యితరు లెవరికీలేని విశేషాధికారాలు తమకు వుండాలంటారు. ‘‘దిగిరండి!&nbsp;<BR>పామరుల సమూహాల్లారా! మమ్మల్ని ఆరాధించండి; మేం దేవుడి సందేశహా-&nbsp;<BR>రులం. మమ్మల్ని ఆరాధించటం మీ విధి’’ అని వారంటారు. ఒకవైపు&nbsp;<BR>వేదాంతుల మంటూనే, మరోవైపు మానసికంగానో, శారీరకంగానో, ఆధ్యాత్మి-&nbsp;<BR>కంగానో ఎవ్వరికీ విశేషాధికారాన్ని అనుమతించటం కుదరదు. ఎవరికీ ఏ ప్రత్యే-&nbsp;<BR>కపు హక్కూ లేదు. ప్రతి వ్యక్తిలోను వుండే శక్తి ఒక్కటే. ఒకడిలో అదెక్కువగా&nbsp;<BR>వ్యక్తమవుతుంది. మరొకడిలో తక్కువగా వ్యక్తమవుతుంది. ప్రతివ్యక్తిలోను&nbsp;<BR>వున్న శక్తి ఒక్కటే. అలాంటప్పుడు ప్రత్యేకపు హక్కుకు అర్హత ఏముంది?</FONT></p>
<hr class="puTa_virupu">
<table><tr><td><a class=puTa_lanke href=puTa1661.html>p1661</a></td><td>p1662</td><td><a class=puTa_lanke href=puTa1663.html>p1663</a></td></tr></table>
</div></body></html>
