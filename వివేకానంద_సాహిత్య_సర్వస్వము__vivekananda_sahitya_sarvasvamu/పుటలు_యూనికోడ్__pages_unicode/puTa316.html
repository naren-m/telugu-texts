<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa315.html>p315</a></td><td>p316</td><td><a class=puTa_lanke href=puTa317.html>p317</a></td></tr></table>
<p><FONT FACE="SHREE900, SHREE, sans-serif" SIZE="3">దివ్యవాణి - సమత్వం</FONT></p>

<p><FONT FACE="SHREE900, SHREE, sans-serif" SIZE="3">మైన మన ఆత్మే అద్వితీయుడైన భగవంతుడు.</FONT></p>
<p><FONT FACE="SHREE900, SHREE, sans-serif" SIZE="3">మళ్లా మనం సమత్వాన్ని పొందాలంటే, తమస్సును రజస్సుచేతను, తరు-&nbsp;<BR>వాత రజస్సును సత్త్వంచేతను జయించాలి. ప్రశాంత సుందర స్థితిఐన సత్త్వం,&nbsp;<BR>చివరకు వేరేదీ లేకుండా పోయేవరకు ప్రవర్థమాన మవుతుంటుంది. బంధాన్ని&nbsp;<BR>వీడు, ‘పుత్రుడ’వవు, విముక్తుడవవు, అప్పుడు జీసస్‌ క్రైస్తు మాదిరే ‘పిత’ను&nbsp;<BR>కాంచగలుగుతావు. అఖండశక్తే ధర్మం, అదే దైవం. దౌర్బల్యాన్ని దాస్యాన్ని తొల-&nbsp;<BR>గించుకో. నువ్వు స్వతంత్రుడవేనా? - ఐతే ఆత్మవు, మృత్యురహితుడవు; స్వతం-&nbsp;<BR>త్రుడుంటే, భగవంతుడున్నాడనటమే.</FONT></p>
<p><FONT FACE="SHREE900, SHREE, sans-serif" SIZE="3">ప్రపంచం నా నిమిత్తం ఏర్పడివుంది. నేను ప్రపంచం నిమిత్తం ఏర్పడ్డవాణ్ణి&nbsp;<BR>కాను. మంచిచెడులు మన బానిసలు; మనం వాటి బానిసలంకాము. ఉన్నస్థితి&nbsp;<BR>లోనే వుండటం, అంటె వికాసం పొందకుండటం పశుస్వభావం; హితాన్ని&nbsp;<BR>కోరటమూ అహితాన్ని తొలగించుకోవటమూ మానవస్వభావం; ఉభయాన్ని&nbsp;<BR>కోరకుండటమూ నిత్యానందపూర్ణుడై వుండటమూ దేవుడి స్వభావం. మనం&nbsp;<BR>భగవత్స్వరూపులమై వుందాం! హృదయాన్ని సాగరంగా ఒనర్చుకో; తుచ్ఛలౌకిక&nbsp;<BR>విషయాలకు అతీతుడవవు. కీడు వాటిల్లినా ఆనందోన్మత్తుడవైవుండు. ప్రపం-&nbsp;<BR>చాన్ని చిత్రపటంగా భావించి, నిన్నేదీ బాధించలేదని గ్రహించి, తత్సౌందర్యాన్ని&nbsp;<BR>అనుభవించు. పిల్లలు బురదగుంటనుంచి గాజుపూసలను కనిపెడుతుంటారు -&nbsp;<BR>ఇహంలో మేలంటే యిలాటిది. తొణకని సంతృప్తితో లోకాన్ని అవలోకించు;&nbsp;<BR>మంచిచెడులు ఒక్కటే అని గ్రహించు, రెండూ ఈశ్వర లీలలే; అన్నిటిని&nbsp;<BR>అనుభవించు.</FONT></p>

<p><FONT FACE="SHREE900, SHREE, sans-serif" SIZE="3">నా గురుదేవుడు యిలా చెప్పేవాడు: ‘‘సర్వం నారాయణుడే, కాని వ్యాఘ్ర-&nbsp;<BR>నారాయణుడికి దూరంగా తొలగి మెలగాలి, అన్ని రకాల నీళ్లూ నీళ్లే కాని తాగ-&nbsp;<BR>వలసి వచ్చినప్పుడు మురికినీటిని వర్జిస్తాము.’’</FONT></p>
<p><FONT FACE="SHREE900, SHREE, sans-serif" SIZE="3">ఆకాశం దేవుడికి ధూపకలశం, సూర్యచంద్రులు జ్యోతులు. ఇక దేవా&nbsp;<BR>లయాలు ఎందుకు? ‘‘దేవా, అన్ని కళ్లూ నీ కళ్లే, ఐనా నీకు కన్ను లేదు. అన్ని&nbsp;<BR>చేతులూ నీ చేతులే, ఐనా నీకు చెయ్యిలేదు.’’</FONT></p>
<p><FONT FACE="SHREE900, SHREE, sans-serif" SIZE="3">కప్పుకోచూడొద్దు, తప్పించుకోచూడొద్దు, వచ్చినదాన్ని పుచ్చుకో. దేని-&nbsp;<BR>వల్లా బాధితులం కాకపోవటమే స్వాతంత్య్రం; సహించివున్నంత మాత్రాన&nbsp;<BR>చాలదు, అసంగుడవవు. ఎద్దు కథను జ్ఞప్తి తెచ్చుకో. ఒక దోమ చాలసేపు ఒక&nbsp;<BR>ఎద్దు కొమ్ముమీద వాలివుంది; తరువాత మనోవ్యధ చెంది ఎద్దుతో యిలా&nbsp;<BR>అంది: ‘‘వృషభరాజమా, చాలసేపు నే నిక్కడ కూర్చునివున్నాను. నీకు బాధ</FONT></p>
<hr class="puTa_virupu">
<table><tr><td><a class=puTa_lanke href=puTa315.html>p315</a></td><td>p316</td><td><a class=puTa_lanke href=puTa317.html>p317</a></td></tr></table>
</div></body></html>
