<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa311.html>p311</a></td><td>p312</td><td><a class=puTa_lanke href=puTa313.html>p313</a></td></tr></table>

<p><FONT FACE="SHREE900, SHREE, sans-serif" SIZE="3">నమ్మరాదు; ‘‘నువ్వూ కనుగొనగలవు’’ అని పలికే గురువునే విశ్వసించాలి.&nbsp;<BR>సర్వత్రా, సార్వకాలికంగా సమస్త మతగ్రంథాలూ సమస్త తత్త్వాలూ వేదాలే; ఎందు-&nbsp;<BR>కంటె యీ తత్త్వాలను దర్శించాలి. ఎవరైనాసరే దాని అనుభవం పొందవచ్చును.</FONT></p>
<p><FONT FACE="SHREE900, SHREE, sans-serif" SIZE="3">‘‘ప్రేమభానుడు దిశావలయంలో భాసించ నారంభించగానే సమస్త కర్మ-&nbsp;<BR>లను భగవదర్పణ మొనర్ప కోరతాం; భగవంతుణ్ణి క్షణమైనా మరచితే మహా&nbsp;<BR>వ్యాకులపడతాం.’’</FONT></p>
<p><FONT FACE="SHREE900, SHREE, sans-serif" SIZE="3">భగవంతుడి మీది నీ ప్రేమకూ భగవంతుడికీ నడుమ ఎలాటి అడ్డమూ&nbsp;<BR>లేకుండుగాక. భగవంతుణ్ణి ప్రేమించు, ప్రేమించు, ప్రేమించు - లోకులు ఏమైనా&nbsp;<BR>అననివ్వు. మూడు రీతుల ప్రేమవుంది - పుచ్చుకొనటమేగాని యివ్వటం ఎరు-&nbsp;<BR>గని ప్రేమ; ఇచ్చిపుచ్చుకొనగోరే ప్రేమ; దీపంపట్ల మిడుతకున్న ఆసక్తిని పోలిన&nbsp;<BR>ఫలాపేక్ష లేశమైనాలేని ప్రేమ.</FONT></p>
<p><FONT FACE="SHREE900, SHREE, sans-serif" SIZE="3">‘‘కర్మకంటె యోగంకంటె జ్ఞానంకంటెకూడ భక్తి అధికతరం.’’</FONT></p>
<p><FONT FACE="SHREE900, SHREE, sans-serif" SIZE="3">కర్మ కేవలం (కర్మికి) శిక్షణం, అది పరులకు ఎలాటి లాభాన్ని కలుగ-&nbsp;<BR>చేయజాలదు. మన సమస్యలను మనమే పరిష్కరించుకోవాలి. ప్రవక్తలు కేవలం&nbsp;<BR>మార్గాన్ని సూచిస్తారు. దేన్ని స్మరిస్తావో అదిగానే అవుతావు. కాబట్టి జీసస్‌ మీదనే&nbsp;<BR>నీ భారాన్ని వుంచితే ఆతణ్ణి గురించే చింతిస్తూండాలి, ఆతణ్ణి పోలినవాడవుగా&nbsp;<BR>కావాలి - ఆతణ్ణి ప్రేమిస్తావు.</FONT></p>
<p><FONT FACE="SHREE900, SHREE, sans-serif" SIZE="3">‘‘పరభక్తీ పరజ్ఞానమూ ఒక్కటే.’’</FONT></p>
<p><FONT FACE="SHREE900, SHREE, sans-serif" SIZE="3">కాని భగవంతుణ్ణి గురించి సిద్ధాంతీకరించటంవల్ల ప్రయోజనం లేదు;</FONT></p>
<p><FONT FACE="SHREE900, SHREE, sans-serif" SIZE="3">ప్రేమించాలి, సాధనచేయాలి. ముఖ్యంగా మొక్క లేతదిగా వున్నప్పుడే ప్రపంచాన్ని&nbsp;<BR>సమస్త సాంసారిక విషయాలను త్యజించు. సాధ్యమైనంతదాకా అహర్నిశలు భగ-&nbsp;<BR>వచ్చింతన చేస్తూ, అన్యవిషయాలను గురించి ఏమాత్రం యోచించకు. దైనం-&nbsp;<BR>దిన జీవితానికి ఆవశ్యకాలైన తలంపుల నన్నిటిని భగవంతుడి ద్వారానే చేయవ-&nbsp;<BR>చ్చును. భగవంతుడికోసమే భుజించు, భగవంతుడికోసమే తాగు, భగవంతుడికో-&nbsp;<BR>సమే నిద్రించు - సర్వత్రా భగవంతుణ్ణే దర్శించు. ఇతరులతో భగవంతుణ్ణి&nbsp;<BR>గురించి సంభాషించు, ఇది ఎంతో లాభదాయకం.</FONT></p>
<p><FONT FACE="SHREE900, SHREE, sans-serif" SIZE="3">భగవత్కృపను, ఆయన సంతతిలో మహిష్ఠు లనదగ్గవారి అనుగ్రహాన్ని -&nbsp;<BR>సముపార్జించు; ఇవి రెండే భగవత్ప్రాప్తికి ముఖ్యోపాయాలు. ఈ పరంజ్యోతి&nbsp;<BR>సంతతివారి సాంగత్యం అతిదుర్లభం; ఐదు నిమిషాలు అలాటి సాంగత్యం దక్కితే&nbsp;<BR>జీవితం పరిపూర్ణ పరిణామం పొందుతుంది. నిజానికి - నువ్వు వాంఛిస్తే అలాటి&nbsp;<BR>మహనీయు డొకడు నీ వద్దకు వస్తాడు. భగవద్భక్తుల సాన్నిధ్యంవల్ల ఏ స్థలమైనా&nbsp;<BR>పరమపావనమై ఒప్పుతుంది; ‘దేవుడి బిడ్డల మహిమ అలాటిది.’</FONT></p>
<hr class="puTa_virupu">
<table><tr><td><a class=puTa_lanke href=puTa311.html>p311</a></td><td>p312</td><td><a class=puTa_lanke href=puTa313.html>p313</a></td></tr></table>
</div></body></html>
