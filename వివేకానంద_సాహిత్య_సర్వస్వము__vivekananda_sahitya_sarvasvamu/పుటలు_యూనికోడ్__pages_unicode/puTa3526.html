<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3525.html>p3525</a></td><td>p3526</td><td><a class=puTa_lanke href=puTa3527.html>p3527</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">దాన్లో అధికభాగం తగని లేక ఉన్మాదకరమైన ఉద్దేశాలతో నిండివుందని నాకు&nbsp;<BR>బాగాతెలుసు. ఆ కారణాల వల్లనే భారతదేశంలోగాని యితరచోట్ల గాని&nbsp;<BR>యిలాంటి మతవైఖరులతో నేను ఏ విధమైన ప్రమేయం పెట్టుకొని వుండలేదు.&nbsp;<BR>మార్మిక భావవాదులు - ఒక వర్గంగా - నా పట్ల అంత సుముఖులుగా లేరు.</FONT></p>
<p><FONT FACE="SHREE900, SHREE, sans-serif" SIZE="3">ప్రాచ్యప్రపంచంలోగాని, పాశ్చాత్యప్రపంచంలోగాని మానవజాతిని -&nbsp;<BR>‘భూతప్రేతాల ఆరాధన’ నుండి దానికి అనుగుణమైన మూఢవిశ్వాసాలనుండి&nbsp;<BR>కాపాడగలది, మానవ ప్రకృతికే బలాన్ని ప్రసాదించగలది, ఒక్క అద్వైతమే - అనే&nbsp;<BR>మీ అభిప్రాయంతో నేను ఏకీభవిస్తున్నాను. ఇది పాశ్చాత్య దేశాలకంటె అధికంగా&nbsp;<BR>భారతదేశానికి అవసరం. ఐనా యిది కష్టసాధ్యమైన పని. మొట్టమొదట ప్రజలకు&nbsp;<BR>దాన్లో అభివృద్ధి కలిగించాలి. తర్వాత (అద్వైతాన్ని) బోధించాలి. చివర్లో యీ&nbsp;<BR>(అద్వైత) మహాసౌధాన్ని నిర్మించటానికి పూనుకోగలం.</FONT></p>
<p><FONT FACE="SHREE900, SHREE, sans-serif" SIZE="3">అఖండమైన నిష్కాపట్యం, పావనత్వం బ్రహ్మాండమైన బుద్ధిబలం, అన్నిం-&nbsp;<BR>టినీ జయించే సంకల్పం - ఈ లక్షణాలుగల పదిమంది కలిసి పనిచేస్తే ఈ లోక-&nbsp;<BR>మంతా పూర్తిగా మారిపోతుంది. గత సంవత్సరం ఈ దేశంలో నే నెన్నో ప్రసం-&nbsp;<BR>గాలిచ్చాను. ఎన్నో అభినందనలను అందుకొన్నాను. కాని యిదంతా నాకోసమే&nbsp;<BR>చేశానని గుర్తించాను. ఓర్పుతో నిర్మించుకొన్న ఉదాత్తశీలం, సత్యదర్శనానికై చేసే&nbsp;<BR>తీవ్రసాధన అనేవే భావికాలంలో మానవజాతిలో పరిణామం కల్గిస్తాయి. కాబట్టి&nbsp;<BR>ఈ ఏడు ఈ విధానంలో పనిచేయా లనుకొంటున్నాను - కొందరు స్త్రీ పురు-&nbsp;<BR>షుల బృందాన్ని చేర్చి, అద్వైత సాక్షాత్కారానికై తగిన శిక్షణ నివ్వదలచుకొన్నాను.&nbsp;<BR>ఎంతవరకు సాధించగలనో తెలియరాదు. మానవజాతికి సాయంచేయటానికి&nbsp;<BR>పాటుపడే వ్యక్తికి తన దేశం, తన ప్రత్యేకమైన తెగలోనివారికంటె పాశ్చాత్యదేశం&nbsp;<BR>అనువైన కార్యక్షేత్రం. పత్రిక విషయంలో మీ అభిప్రాయంతో నేను పూర్తిగా ఏకీ-&nbsp;<BR>భవిస్తున్నాను. కాని యిలాంటి కార్యనిర్వహణ విషయంలో నాకు వ్యవహారదక్షత&nbsp;<BR>లేదు. నేను బోధిస్తాను; ప్రవచిస్తాను; తరచూ రాస్తాను. కాని&nbsp;<BR>భగవంతునిలో నాకు ప్రగాఢ విశ్వాసం వుంది. నాతో కలిసి పనిచేసే కార్యకర్తలను&nbsp;<BR>భగవంతుడే సాయంగా పంపుతాడు. పరిపూర్ణ పవిత్రత, పరిపూర్ణ నిష్కాపట్యం,&nbsp;<BR>పరిపూర్ణ నిస్వార్థత, నాలో వుండనివ్వు. (సత్యమేవ జయతే, నానృతమ్‌, సత్యేనైవ&nbsp;<BR>పన్థా వితతో దేవయానః) సత్యమే జయిస్తుంది; అనృతం జయించదు. సత్యం-&nbsp;<BR>ద్వారానే దేవుణ్ణి చేరుకొనే మార్గముంది (అధర్వవేదం). లోకకల్యాణానికై ఎవడు&nbsp;<BR>స్వార్థాన్ని విడనాడతాడో అలాటివాడు లోకమంతా తనదేనని గ్రహిస్తాడు...&nbsp;<BR>ఇంగ్లండు వచ్చే విషయాన్ని నేను నిర్థారణగా చెప్పలేను. అక్కడ నాకు తెలిసిన-</FONT></p>
<hr class="puTa_virupu">
<table><tr><td><a class=puTa_lanke href=puTa3525.html>p3525</a></td><td>p3526</td><td><a class=puTa_lanke href=puTa3527.html>p3527</a></td></tr></table>
</div></body></html>
