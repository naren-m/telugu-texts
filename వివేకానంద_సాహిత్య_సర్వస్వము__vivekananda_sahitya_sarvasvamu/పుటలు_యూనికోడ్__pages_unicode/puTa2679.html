<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2678.html>p2678</a></td><td>p2679</td><td><a class=puTa_lanke href=puTa2680.html>p2680</a></td></tr></table>
<p><FONT FACE="SHREE900, SHREE, sans-serif" SIZE="3">భారతదేశానికి ఆవశ్యక విద్యావిధానం</FONT></p>
<p><FONT FACE="Bookman-Light, Bookman, serif" SIZE="2">243</FONT></p>
<p><FONT FACE="SHREE900, SHREE, sans-serif" SIZE="3">తప్పక కలిగిస్తుంది. స్వేచ్ఛ, నిస్సంగత, త్యాగం - యివన్నీ అత్యున్నతాదర్శాలు.&nbsp;<BR>కాని ‘‘స్వల్ప మ ప్యస్య ధర్మస్య త్రాయతే మహతో భయాత్‌’’ ‘ఈ ధర్మంలో&nbsp;<BR>యిసుమంత వుంటే చాలు మహాభయం (జనన మరణ భయం) నుండి కాపాడు&nbsp;<BR>తుంది.’ ద్వైతిగాని, విశిష్టాద్వైతిగాని, అద్వైతిగాని, శైవుడుగాని, వైష్ణవుడుగాని,&nbsp;<BR>శాక్తుడుగాని, బౌద్ధజైనాదులుగాని భారతదేశంలో జన్మించిన సకల వర్గాలవారు&nbsp;<BR>యీ కింది విషయంలో ఏకాభిప్రాయులై వున్నారు: జీవాత్మలో అనంతశక్తి దాగి-&nbsp;<BR>వుంది. బ్రహ్మాది పిపీలపర్యంతం వున్న ఆత్మ అభిన్నం. ప్రకటనలో మాత్రమే&nbsp;<BR>భేదం. ‘‘(నీటిపారుదలకు) నిరోధాలను రైతు త్రెంచేటట్లు’’ (పతంజలి యోగ-&nbsp;<BR>సూత్రం, కైవల్యపాదం-3) అవకాశం, సరైన దేశకాలాలు సమకూడినప్పుడు&nbsp;<BR>వెంటనే ఆ శక్తి ఆవిష్కృత మవుతుంది. బ్రహ్మాది స్తంబపర్యంతం వ్యక్తంగానో,&nbsp;<BR>అవ్యక్తంగానో సన్నిహితమైవున్న శక్తి ఒక్కటే. ప్రతిగడపను ఎక్కి ఆ శక్తిని బైటకు&nbsp;<BR>తీసుకురావాలి.</FONT></p>
<p><FONT FACE="SHREE900, SHREE, sans-serif" SIZE="3">రెండవది: దీనితోకూడ విద్యను గరపాలి. చెప్పటానికి అది సులభమేగాని&nbsp;<BR>చెయ్యటం ఎలా? మన దేశంలో సర్వస్వాన్ని పరిత్యజించిన నిస్స్వార్థబుద్ధులు,&nbsp;<BR>దయార్ద్రహృదయులు వేలమంది వున్నారు. ప్రతిఫలంలేక పారమార్థికబోధను&nbsp;<BR>గావిస్తూ వారు సంచరిస్తుంటారు గదా! అలాగే వారిలో సగంమందినైనా మనకు&nbsp;<BR>ఎంతో ఆవశ్యకమైన విద్యా నిర్వాహకులుగాను, ఒజ్జలుగాను తర్బీదు చెయ్య&nbsp;<BR>వచ్చును. అందుకు మనకు మొట్టమొదట ప్రతి రాష్ట్రరాజధానిలోను ఒక కేంద్రం&nbsp;<BR>వుండాలి. ఆ కేంద్రంనుండి మెల్లగా భారతదేశమంతటా వ్యాప్తిని సాధించ&nbsp;<BR>వచ్చును. ఇటీవలే రెండు కేంద్రాలు మద్రాసులోను, కలకత్తాలోను ప్రారంభించ&nbsp;<BR>బడ్డాయి. త్వరలోనే మరికొన్ని కేంద్రాలు ఏర్పడతాయనే ఆశ వుంది. పేదలకు&nbsp;<BR>గరిపే విద్యలో అధికభాగం వాగ్మూలంగానే వుంటుంది. బడులు పెట్టటానికి&nbsp;<BR>కాలం యింకా పరిపక్వం కాలేదు. ఈ ముఖ్యకేంద్రాల్లో క్రమక్రమంగా వ్యవ-&nbsp;<BR>సాయం, పరిశ్రమ మొదలైనవి నేర్పబడుతాయి. కళల అభివృద్ధికై చిన్ని&nbsp;<BR>కర్మాగారాలు నెలకొల్పబడతాయి. వీటిలో ఉత్పత్తి ఐన సరుకులను అమెరికా,&nbsp;<BR>యూరప్‌లలో విక్రయించాలి. అందుకే ప్రస్తుతంవున్న సంఘాలవంటి వాటిని&nbsp;<BR>ప్రారంభించాలి. పురుషులకై ఏర్పడ్డ కేంద్రాలవంటి వాటిని మహిళలకూ&nbsp;<BR>ఏర్పరచటం అవసరం. మరి ఆ పని యీ దేశంలో ఎంతకష్టమో మీకు తెలుసు.&nbsp;<BR>అదేగాక ‘కరిచిన పాము తన విషాన్ని తానే పీల్చివెయ్యాలి’ - అలాగే కాగలదని&nbsp;<BR>నా అచంచల విశ్వాసం. ఇందుకు కావలసిన ధనం పాశ్చాత్యదేశాలనుండి రావాలి.&nbsp;<BR>అందుకై మన ఆధ్యాత్మికవిద్యను అమెరికాలోను, యూరప్‌లోను ప్రచారం&nbsp;<BR>చెయ్యాలి. క్రైస్తవం వంటి మతాల పునాదులను ఆధునిక విజ్ఞానశాస్త్రం కూల-</FONT></p>
<hr class="puTa_virupu">
<table><tr><td><a class=puTa_lanke href=puTa2678.html>p2678</a></td><td>p2679</td><td><a class=puTa_lanke href=puTa2680.html>p2680</a></td></tr></table>
</div></body></html>
