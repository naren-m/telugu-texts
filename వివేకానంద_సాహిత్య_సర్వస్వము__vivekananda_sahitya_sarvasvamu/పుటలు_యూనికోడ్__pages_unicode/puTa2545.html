<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2544.html>p2544</a></td><td>p2545</td><td><a class=puTa_lanke href=puTa2546.html>p2546</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీకృష్ణుడు</FONT></p>
<p><FONT FACE="TimesNewRoman, Times, serif" SIZE="2">1 0 9</FONT></p>
<p><FONT FACE="SHREE900, SHREE, sans-serif" SIZE="3">మరెక్కడా సత్యం లేదని ప్రకటిస్తుంది. లోకంలో ఒక్కమతమే యిదివరలో&nbsp;<BR>వుందనీ, యిప్పుడూ ఒక్కమతమే వుందనీ మతం విశ్వసిస్తుంది. ఏనాడు రెండు-&nbsp;<BR>మతాలు లేవు. ఒకే మతం విభిన్న స్థలాల్లో విభిన్న అంగాల్లో వ్యక్తమౌతుంది.&nbsp;<BR>మానవాళి పరమగమ్యం, దాన్ని పొందే మార్గాలను అవగాహన చేసుకోటమే&nbsp;<BR>కర్తవ్యం.</FONT></p>
<p><FONT FACE="SHREE900, SHREE, sans-serif" SIZE="3">శ్రీకృష్ణుడు సాధించిన ఘనకార్యం యిది: మన కళ్లకు కమ్మిన మసకను&nbsp;<BR>తుడిచివేసి, విశాలదృష్టితో మానవకోటి అభ్యుదయమార్గాన్ని పరిశీలింప చెయ్య-&nbsp;<BR>టమే. అందరిలో సత్యాన్ని దర్శించిన మొట్టమొదటి విశాలహృదయుడు అతడే.&nbsp;<BR>ప్రతి ఒక్కరికి మంగళవచనాలు మనోహరంగా పలికిన మొట్టమొదటి పెదవులు&nbsp;<BR>అతడివే.</FONT></p>
<p><FONT FACE="SHREE900, SHREE, sans-serif" SIZE="3">శ్రీకృష్ణుడు బుద్ధుడికి కొన్నివేల ఏళ్లకు పూర్వంవాడు... నిజంగా అత&nbsp;<BR>డున్నాడనే నమ్మకంలేనివారు అనేకులున్నారు. కృష్ణుని ఆరాధన సూర్యోపాసన-&nbsp;<BR>నుండి పుట్టిందని కొందరి నమ్మకం. కృష్ణులు అనేకులున్నట్లుగా తెలుస్తోంది.&nbsp;<BR>ఒకరిని గురించిన ప్రస్తావన ఉపనిషత్తులలో వుంది. మరో కృష్ణుడు రాజుగా వుండే-&nbsp;<BR>వాడు. వేరొకరు సేనాపతి. అందరూ ఒక్క కృష్ణుడిలోనే ఐక్యం చెయ్యబడ్డారు.&nbsp;<BR>ఇందువల్ల నష్టం ఏమీ లేదు. ఆత్మతత్త్వంలో అద్వితీయుడైన ఒక వ్యక్తి అవత-&nbsp;<BR>రిస్తాడు. తరువాత అతణ్ణి గురించిన ఎన్నో గాధలు కల్పితమౌతాయి. వాటి నన్నిం-&nbsp;<BR>టిని అతడి శీలానికి అనుగుణంగా తిరిగి రచించ వలసి వస్తుంది. బైబిల్‌&nbsp;<BR>లోని కొత్తనిబంధనలోని కథ లన్నిటిని, అంగీకరించబడ్డ క్రీస్తు జీవితానికి,&nbsp;<BR>శీలానికి అనుగుణంగా తిరిగి మలచబడాలి. బుద్ధుణ్ణి గురించి భారతదేశంలో&nbsp;<BR>రచించబడ్డ కథ లన్నింట్లో ఆ మహత్తర జీవితంలోని ప్రధాన విషయం -&nbsp;<BR>ఇతరుల నిమిత్తం పరిత్యాగం - పదిలమైంది.</FONT></p>
<p><FONT FACE="SHREE900, SHREE, sans-serif" SIZE="3">కృష్ణుడిలో - అతడి సందేశాల్లో రెండు విషయాలు ప్రధానంగా వున్నాయి.&nbsp;<BR>విభిన్నాభిప్రాయాలు సామరస్యం; అనుబంధరాహిత్యం. ఒకడు సింహాసనంమీద&nbsp;<BR>ఆసీనుడై, సేనలకు ఆజ్ఞలిస్తూ, జాతుల సముద్ధరణకు బృహత్తర ప్రణాళికలను&nbsp;<BR>అమలుపరుస్తూ వెంటవెంటనే పరమార్థాన్ని సాధించవచ్చును. పరిపూర్ణత్వం&nbsp;<BR>పొందవచ్చును. నిజానికి కృష్ణుడి ధర్మోపదేశం రణరంగంలో బోధించబడింది.</FONT></p>
<p><FONT FACE="SHREE900, SHREE, sans-serif" SIZE="3">ప్రాచీన పురోహితుల భేషజాన్ని, కర్మకలాపాలలోని శుష్క హాస్యాస్పద&nbsp;<BR>లక్షణాలను కృష్ణుడు స్పష్టంగా చూశాడు; వాటిలోని కొన్ని సుగుణాలనుకూడా&nbsp;<BR>అతడు గుర్తించాడు.</FONT></p>
<p><FONT FACE="SHREE900, SHREE, sans-serif" SIZE="3">మీరు బలాఢ్యులైతే, ఎంతో సంతోషం. కాని, మీ అంతటివారు కాని&nbsp;<BR>వారిని నిందించవద్దు. ప్రతివ్యక్తి ‘‘ఓ ప్రజలారా! మీకు కీడు దాపరిస్తుంది’’</FONT></p>
<hr class="puTa_virupu">
<table><tr><td><a class=puTa_lanke href=puTa2544.html>p2544</a></td><td>p2545</td><td><a class=puTa_lanke href=puTa2546.html>p2546</a></td></tr></table>
</div></body></html>
