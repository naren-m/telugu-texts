<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1441.html>p1441</a></td><td>p1442</td><td><a class=puTa_lanke href=puTa1443.html>p1443</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మానవుని సత్య స్వరూపం, దృశ్య స్వరూపం</FONT></p>
<p><FONT FACE="SHREE900, SHREE, sans-serif" SIZE="3">213</FONT></p>
<p><FONT FACE="SHREE900, SHREE, sans-serif" SIZE="3">‘‘అపరోక్షనుభూతి కలిగిం తర్వాత ఏం జరుగుతుంది?’’ అన్నది రెండవ&nbsp;<BR>ప్రశ్న. ఈ జగత్తంతా ఏక వస్తువే అనీ, మనమే ఆ అఖండ పరమాత్మ అనీ తెలి-&nbsp;<BR>సికొన్నామనుకోండి. ఈ ఆత్మ తప్ప వేరే లేదని, ఈ వివిధ రూపాలతో కని-&nbsp;<BR>పిస్తున్నదదే అనీ తెలిసికొన్నామనుకోండి. ఆ తర్వాత మన కేమవుతుంది? పను-&nbsp;<BR>లన్నీ మానుకొని, ఒక మూలకుపోయి, అక్కడ కూర్చుని మరణిస్తామా? ‘‘అది&nbsp;<BR>లోకానికి ఎలా ఉపకరిస్తుంది?’’ ఆ పాత ప్రశ్నే! మొదటి సంగతి,&nbsp;<BR>లోకానికి ఎందుకుపకరించాలి? అలా చేయాలనడాని కేమైనా కారణం వుందా?&nbsp;<BR>అది లోకానికి ఎలా ఉపకరిస్తుందని ప్రశ్నించే అధికారం ఎవరికైనా ఉందా? ఆ&nbsp;<BR>ప్రశ్నకర్థమేమి? పసిబిడ్డకొకడికి పంచదార చిలుకలు కావాలి. మీరు విద్యుచ్ఛక్తిని&nbsp;<BR>గూర్చి పరిశోధనలు చేస్తున్నారనుకోండి. ఆ బిడ్డ వచ్చి ‘‘ఈ పరిశోధనల వల్ల&nbsp;<BR>పంచదార చిలుకలు లభిస్తాయా?’’ అని అడిగితే, లభించవని బదులిస్తారు.&nbsp;<BR>అలా అయితే ‘‘దీనివల్ల ఏం ప్రయోజనం?’’ అని బిడ్డ అడుగుతాడు. అట్లే,&nbsp;<BR>మనుష్యులు ‘‘ఇది లోకానికెలా ఉపకరిస్తుంది? దీనిచే మాకు డబ్బు&nbsp;<BR>లభిస్తుందా?’’ అని అడుగుతారు. ‘‘లభించదు.’’ ‘‘అలా అయితే దీనిలో ఏమి&nbsp;<BR>గుణముంది?’’ లోకానికి ఉపకరించటం అంటే జనుల అర్థమిది. అయినా&nbsp;<BR>బ్రహ్మ విద్యానుభూతి లోకానికి అత్యంతంగా ఉపకరిస్తుంది. ఆ అనుభూతి&nbsp;<BR>కలిగితే, ఒక్క వస్తువు మాత్రమే వుందని తెలిసికొంటే, ప్రేమ ప్రవాహ&nbsp;<BR>మూలములు ఎండిపోతాయనీ, జీవితం శూన్యాకృతి దాల్చుననీ, తనకు ప్రేమ-&nbsp;<BR>ప్రదమైన సర్వం, ఇహపర లోకాలనుండి శాశ్వతంగా, అదృశ్యమైనట్లు అనిపిస్తుం-&nbsp;<BR>దనీ ప్రజలు భయపడతారు. లోకంలో మహత్తర కార్యాలు నిర్వహించిన&nbsp;<BR>వాళ్లంతా, తమ వ్యక్తిత్వాల పట్ల కేవలం ఉపేక్షాభావం చూపిన వారే కదా అని&nbsp;<BR>వాళ్లు కొంచెంకూడ గుర్తించరు. తనకు ప్రేమప్రదమైన వస్తువు నీచం కాదు.&nbsp;<BR>క్షుద్రం కాదు, అనిత్యం కాదు అని తెలుసుకొని ప్రేమించువానిదే ప్రేమ. తనకు&nbsp;<BR>ప్రేమప్రదమైన వస్తువొక మట్టిపెళ్లకాదనీ, ప్రత్యక్షదైవమే అనీ, తెలిసికొని&nbsp;<BR>ప్రేమించే వానిదే ప్రేమ. భార్యకు భర్తపట్లగల ప్రేమ, అతనిని భగవ&nbsp;<BR>త్స్వరూపునిగా భావించేటప్పుడు ఎక్కువవుతుంది. భర్తకు భార్యపట్ల గల&nbsp;<BR>ప్రేమ, ఆమె భగవత్స్వరూపిణి అని తెలిసినప్పుడు అధికమవుతుంది. తల్లికి&nbsp;<BR>బిడ్డలపట్ల గల ప్రేమ వారిని భగవత్స్వరూపులుగా భావించినప్పు డధిక&nbsp;<BR>మవుతుంది. భగవంతుడే తన గర్భశత్రువు రూపాన్ని ధరించాడని తెలిసినవా డా&nbsp;<BR>శత్రువును ప్రేమిస్తాడు. సాధుపురుష రూపంలో వున్నది భగవంతుడే అని&nbsp;<BR>తెలిసినవాడు ఆ సాధుపురుషుని ప్రేమిస్తాడు. అతడే ఘోరపాతకినికూడ&nbsp;<BR>ప్రేమిస్తాడు. ఎందుకంటే ఆ పాతకి రూపానికికూడ మూలం భగవంతుడే అని</FONT></p>
<hr class="puTa_virupu">
<table><tr><td><a class=puTa_lanke href=puTa1441.html>p1441</a></td><td>p1442</td><td><a class=puTa_lanke href=puTa1443.html>p1443</a></td></tr></table>
</div></body></html>
