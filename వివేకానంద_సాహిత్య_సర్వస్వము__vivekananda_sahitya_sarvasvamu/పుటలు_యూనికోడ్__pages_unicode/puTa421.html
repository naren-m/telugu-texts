<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa420.html>p420</a></td><td>p421</td><td><a class=puTa_lanke href=puTa422.html>p422</a></td></tr></table>

<p><FONT FACE="TimesNewRoman, Times, serif" SIZE="2">6</FONT></p>
<p><FONT FACE="SHREE900, SHREE, sans-serif" SIZE="3">దేశంలోను కొందరున్నారు. మేలు జరుగుతుందనే కారణంచేతనే వారు కర్మను&nbsp;<BR>నిర్వర్తిస్తారు. దీనికంటె ఉన్నతాశయాలతో లోకకళ్యాణం పట్ల అవ్యాజప్రేమచే,&nbsp;<BR>లోకహితాభిలాషచే, దీనులకు హితం చేకూరుస్తూ మానవకోటికి తోడ్పడే&nbsp;<BR>మహాత్ములు కొందరున్నారు. సర్వసాధారణంగా పేరుప్రతిష్ఠలను ఆశించేవారికి&nbsp;<BR>అవి వెంటనే సిద్ధించవు. ముసలితనంలో కాటికి కాళ్లు జాపుకొని వున్నప్పుడు&nbsp;<BR>అవి లభిస్తాయి. స్వార్థరహితంగా మానవుడు కర్మ మొనరిస్తే, దానివలన అతడికి&nbsp;<BR>ఎలాంటి లాభం లేదా? ఉన్నది, మహోన్నత లాభం వుంది. స్వార్థరాహిత్యమే&nbsp;<BR>విశేష లాభదాయకం: కాని దానిని అలవరచుకొనే ఓర్పు జనానికి లేదు.&nbsp;<BR>ఆరోగ్యాన్నిబట్టి చూస్తేకూడా అది ఎంతో లాభదాయకం. ప్రేమ, సత్యం, నిస్వా-&nbsp;<BR>ర్థత - అనేవి మనకు మహోన్నతాదర్శాలే గాని, కేవలం నైతిక భాషాలంకారాలు&nbsp;<BR>కావు; ఎందుకంటే, యీ ఆదర్శాలలో అలాంటి శక్తి రూపొందివుంది. ముఖ్య-&nbsp;<BR>విషయం, ఎలాంటి స్వార్థాన్ని మనసులో వుంచుకోక భవిష్యత్తును - స్వర్గాన్ని&nbsp;<BR>- నరకాన్ని - అలాంటి వాటిని వేటిని గురించి యోచింపక, ఐదురోజులు,&nbsp;<BR>కనీసం ఐదు నిమిషాలు కర్మను నిర్వర్తించగలిగిన వ్యక్తిలో నైతిక మహాపురుషుడు&nbsp;<BR>కాగల శక్తి వుంది. ఇది కష్టసాధ్యమే; కాని దీని విలువ, దీనివలన కలిగే ప్రయో-&nbsp;<BR>జనం మన అంతరంగంలో మనకు తెలుస్తుంది. మహత్తరమైన యీ నిగ్రహంగా&nbsp;<BR>రూపొందేది అఖండశక్తే. బాహ్యవ్యాపారా లన్నిటిలోను కనబడే శక్తికంటె ఆత్మ-&nbsp;<BR>నిగ్రహంలో కానవచ్చే శక్తి అత్యధికం. నాలుగు గుర్రాలు పూన్చిన బండి ఎలాంటి&nbsp;<BR>నిరోధం లేకుండా కొండమీదనుంచి మహావేగంతో కిందికి వస్తుంది; లేదా బండి-&nbsp;<BR>వాడు ఆ గుర్రాలను నిరోధిస్తాడు. యథేచ్ఛగా గుర్రాలను పోనివ్వటంలోనా,&nbsp;<BR>వాటిని నిగ్రహించటంలోనా - వీటిలో దేన్లో కనబడే శక్తి అధికం? ఫిరంగిగుండు&nbsp;<BR>మహావేగంతో వాయుమార్గంలో దూసుకుపోయి దూరంగా ఎక్కడో పడు-&nbsp;<BR>తుంది. మరొకటి మార్గమధ్యంలో ఏ గోడకో కొట్టుకొని, అక్కడే ఆగిపో-&nbsp;<BR>తుంది; ఆ దెబ్బకు అమితమైన వేడి అక్కడ పుడుతుంది. స్వార్థసాధనకై బాహ్య-&nbsp;<BR>రూపంలో వెలువడే శక్తి అంతా వ్యర్థమౌతోంది. అలాంటి ప్రక్రియ నీ నుంచి&nbsp;<BR>వెలువడే శక్తిని తిరిగి నీ వైపుకు మరల్పలేదు; కాని శక్తిని వెలుపలికి పోనివ్వక&nbsp;<BR>నిగ్రహిస్తే అది నీకు బలవృద్ధికరమౌతుంది. క్రమంగా ఇలాంటి ఆత్మనిగ్రహం ఎన-&nbsp;<BR>లేని సంకల్పశక్తిని, ఏ క్రీస్తునో, బుద్ధుణ్ణో రూపొందించే శీలాన్ని ఉద్భవింప&nbsp;<BR>చేస్తుంది. ఈ రహస్యాన్ని మూర్ఖులు తెలుసుకోలేరు, కాని మానవకోటినంతా&nbsp;<BR>పరిపాలించాలని వాంఛిస్తారు. మూర్ఖుడైనా శ్రమపడి వేచివుంటే సమస్త ప్రపం-&nbsp;<BR>చాన్ని పరిపాలింపగలడు. అతడిని కొన్ని సంవత్సరాల వరకు వేచివుండనివ్వు;&nbsp;<BR>పరిపాలింపవలెననే ఆ మూర్ఖాభిప్రాయాన్ని నిగ్రహించుకోనివ్వు; ఆ అభిప్రాయం</FONT></p>
<hr class="puTa_virupu">
<table><tr><td><a class=puTa_lanke href=puTa420.html>p420</a></td><td>p421</td><td><a class=puTa_lanke href=puTa422.html>p422</a></td></tr></table>
</div></body></html>
