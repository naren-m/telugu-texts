<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2558.html>p2558</a></td><td>p2559</td><td><a class=puTa_lanke href=puTa2560.html>p2560</a></td></tr></table>
<p><FONT FACE="SHREE900, SHREE, sans-serif" SIZE="3">భగవద్గీత - 1</FONT></p>
<p><FONT FACE="TimesNewRoman, Times, serif" SIZE="2">1 2 3</FONT></p>
<p><FONT FACE="SHREE900, SHREE, sans-serif" SIZE="3">కాని కల్పనే మతాచార్యు లందరి అభిమతం. కల్పనే లేని ఒక ప్రాణివర్గాన్ని&nbsp;<BR>మనస్సులోకి తెచ్చుకొని చూడండి. అలాటి ప్రాణివర్గం అసంభావ్యం. సుదృఢ&nbsp;<BR>మైన ఒక సమాజ వ్యవస్థను నిర్మించటానికి తగిన పథకం ప్రజలకు కావలసి&nbsp;<BR>వచ్చింది. గుణవంతులను ఎన్నుకొనే ఒక కఠిన విధానం అవలంబించబడింది.&nbsp;<BR>ఉదాహరణకు: గుడ్డివారికి, కుంటివారికి వివాహం చెయ్యకూడదు. ఈ నియమ&nbsp;<BR>ఫలితంగా ప్రపంచంలోని యితర దేశాల ప్రజల్లోకంటె భారతదేశంలోని ప్రజల్లో&nbsp;<BR>అంగవైకల్యం తక్కువ. అక్కడ మూర్ఛరోగులు, వెర్రివారు చాల అరుదు.&nbsp;<BR>ప్రత్యక్షంగా గుణాన్నిబట్టి ఎంపిక చెయ్యటమే అందుకు కారణమని పురోహితు-&nbsp;<BR>లంటారు. ‘‘వికలాంగులు సన్న్యాసులగుదురు గాక’’ అంటారు పురోహితులు.&nbsp;<BR>కాని ‘‘అదెంతమాత్రం తగదు. భూలోకంలోని పుష్పాలలో శ్రేష్ఠాలు, రమ్యతాలు,&nbsp;<BR>తాజా వాటినే బలిపీఠం మీద వుంచాలి. దృఢగాత్రులు, యువకులు, మనశ్శరీ-&nbsp;<BR>రాలు సుస్థితిలో వున్నవారు - యిలాటి వారే పరమార్థసాధనకు పాటుపడవలసిన&nbsp;<BR>వారు’’ అని ఉపనిషత్తులు ఘోషిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">ఈ అభిప్రాయ భేదాలన్నింటితో, పురోహితవర్గంవారు తామొక ప్రత్యేక-&nbsp;<BR>వర్గంగా యిదివరకే ఏర్పడ్డారని చెప్పాను. తరువాతి వర్ణంవారు రాజులు...&nbsp;<BR>ఉపనిష త్సిద్ధాంతాలన్నీ పుట్టింది రాజుల ప్రతిభనుండేగాని, పురోహితులనుండి&nbsp;<BR>కాదు. ప్రతి మతకలహంలోను మొదటినుండి చివరిదాకా ఆర్థిక ఘర్షణకూడ&nbsp;<BR>వుంది. మానవుడనబడే యీ పశువుమీద కొంతవరకు మతప్రభావం వున్నా,&nbsp;<BR>సుఖమే అతడి లక్ష్యం. వ్యక్తులకు వేరు లక్ష్యాలున్నాయి కాని మానవ సమష్టి&nbsp;<BR>భోగంమీది దృష్టితోనే తప్ప, ఒక్క అడుగుకూడ ముందుకు వెయ్యలేదు. నువ్వు&nbsp;<BR>బోధించే మతం అన్ని విషయాల్లో సమగ్రంగా వుండక పోవచ్చును. కాని దానికొక&nbsp;<BR>ఆర్థిక నేపథ్యంవుంటే దాన్ని ప్రచారం చెయ్యడానికి ప్రచారదీక్షాపరతంత్రులు నీకు&nbsp;<BR>లభిస్తారు. యావద్దేశాన్ని నువ్వు నమ్మించగలవు.</FONT></p>
<p><FONT FACE="SHREE900, SHREE, sans-serif" SIZE="3">ఏ మతం ఎప్పుడు విజయాన్ని సాధించినా అందులో ఆర్థిక ప్రయోజనం&nbsp;<BR>యిమిడి వుండక తప్పదు. ప్రజలలో తమకే చెల్లుబాటు వుండాలని అలాటి మతా-&nbsp;<BR>శాఖలు వేలకొద్ది పాటుపడుతుంటాయి. కాని నిజమైన ఆర్థిక సమస్యను పరిష్క-&nbsp;<BR>రించగల మతాలకే విజయం చేకూరుతుంది. మానవుడి పాట్లన్నీ పొట్టకోసమే.&nbsp;<BR>అతడు నడిచేటప్పుడు ముందుకు పోయేది పొట్టే. తరువాతే తల. ఈ విషయం&nbsp;<BR>మీరు గుర్తుంచలేదా? తలే అగ్రగామి అవటానికి యుగాలు పడుతుంది. అరవై&nbsp;<BR>సంవత్సరాలు నిండేటప్పటికి మానవుడికి యీ లోకంనుండి రమ్మని పిలుపు&nbsp;<BR>వస్తుంది. జీవితమంతా ఎడతెరిపిలేని భ్రమే. విషయాలను యథార్థ&nbsp;<BR>రీతిలో నువ్వు గుర్తించటానికి ప్రారంభించగానే మృత్యువు నిన్ను తీసుకు</FONT></p>
<hr class="puTa_virupu">
<table><tr><td><a class=puTa_lanke href=puTa2558.html>p2558</a></td><td>p2559</td><td><a class=puTa_lanke href=puTa2560.html>p2560</a></td></tr></table>
</div></body></html>
