<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2460.html>p2460</a></td><td>p2461</td><td><a class=puTa_lanke href=puTa2462.html>p2462</a></td></tr></table>
<p><FONT FACE="SHREE900, SHREE, sans-serif" SIZE="3">నా గురుదేవుడు</FONT></p>
<p><FONT FACE="TimesNewRoman, Times, serif" SIZE="2"><sup>25</sup></FONT></p>
<p><FONT FACE="SHREE900, SHREE, sans-serif" SIZE="3">పూనికను విడిచిపెట్టననే ఆత్మవిశ్వాసం నీకుందా? ఇలాటి ఆత్మవిశ్వాసం&nbsp;<BR>నీకుంటే, నువ్వు నిజమైన సంస్కర్తవు, ఉపదేశికుడవు, జగద్గురుడవు; నువ్వు&nbsp;<BR>మానవాళికి సంక్షేమకరుడవు. కాని మానవుడి ఫలాసక్తిని గురించి, సంకుచిత&nbsp;<BR>దృష్టిని గురించి ఏమని చెప్పగలను? ఫలితాలపట్ల ఉదాసీనతను వహించి, చివరి&nbsp;<BR>దాకా కాచుకొనే శక్తిలేదు. మానవుడు అధికారాన్ని ప్రదర్శించాలనుకొంటాడు.&nbsp;<BR>తక్షణమే ఫలితాలను పొందాలనుకొంటాడు. ఎందుకంటె, వాస్తవానికి అతడు&nbsp;<BR>స్వార్థకామే గాని పరుల శుభాన్ని ఆకాంక్షించటం లేదు. నిష్కామకర్మ అతనికి&nbsp;<BR>రుచించదు. ‘విహిత కర్మలను ఆచరించటానికేగాని, వాటి ఫలాలను కోరటానికి&nbsp;<BR>నీ కేనాడూ అధికారం లేదు’ (గీత: 2-43) అని శ్రీకృష్ణుడు పలికాడు. ఫలాలను&nbsp;<BR>కోరటం ఎందుకు? కర్తవ్య నిర్వహణమే మన వంతు, ఫలితాలు ఏమైనాగానీ!&nbsp;<BR>కాని మానవుడికి ఓరిమి లేదు. అత డేకార్యాన్నైనా చెయ్యటానికి త్వరపడతాడు.&nbsp;<BR>ప్రపంచంలో కాబోయే సంస్కర్తల్లో అత్యధికులను యీ తరగతిలోకి వర్గీక&nbsp;<BR>రించవచ్చును.</FONT></p>
<p><FONT FACE="SHREE900, SHREE, sans-serif" SIZE="3">ఋషివర్యుల బోధలు జడవాద తరంగంలో పడికొట్టుకొని పోయే&nbsp;<BR>టప్పుడు భారతదేశంలో సంస్కరణోద్యమం ఒకటి బైలుదేరుతుందని మీకు&nbsp;<BR>చెప్పివున్నాను. భారతదేశానికి యిలాటి విపత్పరంపరలు పూర్వం అనేకం&nbsp;<BR>వాటిల్లాయి. వాటితో సరిపోల్చి చూస్తే యిప్పటిది అతిసామాన్యమని తోస్తుంది.&nbsp;<BR>అసంఖ్యాకాలైన ప్రళయాలు సమస్తాన్నీ విధ్వంసం చేశాయి. నిశిత కరవాలాలు&nbsp;<BR>ఝళిపింపబడ్డాయి. ‘అల్లాహో అక్బర్‌’ అనే నినాదాలు భారతదేశ గగనతలాన్ని&nbsp;<BR>చీల్చివేశాయి. కాని, భారతీయుల ఆదర్శాలకు ఎలాటి మార్పును కలిగించ&nbsp;<BR>కుండానే యీ వెల్లువలన్నీ యింకిపోయాయి.</FONT></p>
<p><FONT FACE="SHREE900, SHREE, sans-serif" SIZE="3">భారతీయుల నెవ్వరూ విధ్వంసం చెయ్యలేరు. వారు మృత్యుంజయులు.&nbsp;<BR>ఆత్మతత్త్వాన్నే ఆదర్శంగా చేసుకొని, ఆధ్యాత్మిక విషయానురాగాన్ని విడువనంత&nbsp;<BR>వరకు వారు అమరులై వెలుగొందుతారు. లÜప్రసాదం కలుగకపోయినా, చిర-&nbsp;<BR>కాలం పెద్దమ్మే అనుగ్రహం చూపిస్తున్నా, వారు ఈశ్వరుని విస్మరించరు గాక!&nbsp;<BR>తమ వంశాలకు మూలపురుషులు ఋషీశ్వరులని జ్ఞాపకంలో వుంచుకొంటారు&nbsp;<BR>గాక! పాశ్చాత్యదేశాల్లో వీథుల్లో తిరుగాడే నికృష్టుడుకూడా తాను మధ్య&nbsp;<BR>యుగంలో విలసిల్లిన ఫలానా చోరప్రభుని వంశంలో జన్మించానని చెప్పుకోవ&nbsp;<BR>టానికి ఉత్సాహపడేట్లుగా, భారతదేశంలో సింహాసనాసీనుడైన చక్రవర్తి సైతం&nbsp;<BR>అరణ్యవాసీ, చెట్టుబెరడులను ధరించిన వ్యక్తీ, జటావల్కలాజినధారీ, కందమూ-&nbsp;<BR>లాశనుడూ, బ్రహ్మధ్యాన పరాయణుడూ ఐన ఫలానా ఋషీంద్రుని గోత్రంలో&nbsp;<BR>జన్మించానని చెప్పుకోవటానికి గర్విస్తాడు. మేం యిలాటి యోగుల కులంలోనే</FONT></p>
<hr class="puTa_virupu">
<table><tr><td><a class=puTa_lanke href=puTa2460.html>p2460</a></td><td>p2461</td><td><a class=puTa_lanke href=puTa2462.html>p2462</a></td></tr></table>
</div></body></html>
