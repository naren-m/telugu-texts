<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3189.html>p3189</a></td><td>p3190</td><td><a class=puTa_lanke href=puTa3191.html>p3191</a></td></tr></table>
<p><FONT FACE="SHREE900, SHREE, sans-serif" SIZE="3">సూక్తులు, సుభాషితాలు</FONT></p>
<p><FONT FACE="Bookman-Light, Bookman, serif" SIZE="2">361</FONT></p>
<p><FONT FACE="SHREE900, SHREE, sans-serif" SIZE="3">67. ద్రవ్యాణువులు ఆకాశంలో కలుసుకొనేటట్లు మనస్సు అనే తరం-&nbsp;<BR>గాలు కాలతత్త్వంలో కలుసుకుంటాయి.</FONT></p>
<p><FONT FACE="SHREE900, SHREE, sans-serif" SIZE="3">68. దేవుని నిర్వచించడం చర్విత చర్వణమే. ఎందుకంటే మనకు&nbsp;<BR>తెలిసిన ఏకైకమైన ఉన్నసత్యం దేవుడే!</FONT></p>
<p><FONT FACE="SHREE900, SHREE, sans-serif" SIZE="3">69. మృగాన్ని మానవస్థాయికిని, మానవుని దేవుని స్థాయికిని తీసుకువెళ్లే&nbsp;<BR>ఉదాత్త ఆశయమే ఆస్తిక్యం.</FONT></p>
<p><FONT FACE="SHREE900, SHREE, sans-serif" SIZE="3">70. అంతఃప్రకృతి ధరించే బృహద్రూపమే బాహ్యప్రకృతి.</FONT></p>
<p><FONT FACE="SHREE900, SHREE, sans-serif" SIZE="3">71. నీ పనికి కొలబద్ద నీ మనోభావనమే. నీవు దేవుడనడం కంటె,&nbsp;<BR>మిక్కిలి అల్పజీవుడు సైతం దేవుడే అనడంకంటె మహత్తరమైన భావన ఏది&nbsp;<BR>ఉండగలదు?</FONT></p>
<p><FONT FACE="SHREE900, SHREE, sans-serif" SIZE="3">72. మనః ప్రపంచ పరిశోధకుడు బలిష్ఠుడుగ ఉండాలి. శాస్త్రీయరీతిలో&nbsp;<BR>శిక్షితుడై ఉండాలి.</FONT></p>
<p><FONT FACE="SHREE900, SHREE, sans-serif" SIZE="3">73. మనస్సే సర్వస్వమని, సంకల్పమే సర్వస్వమని నమ్మడం పైమెట్టు&nbsp;<BR>అయినా అదికూడ అనాత్మవాదమే.</FONT></p>
<p><FONT FACE="SHREE900, SHREE, sans-serif" SIZE="3">74. ఈ ప్రపంచం ఒక పెద్ద గరిడీశాల. మనమిచ్చటికి రావడం మనల్ని&nbsp;<BR>బలిష్ఠుల్నిగా చేసికోవడానికే.</FONT></p>
<p><FONT FACE="SHREE900, SHREE, sans-serif" SIZE="3">75. మొక్కను వర్ధిల్లజేయడం నీకేపాటి సాధ్యమో, ఒక శిశువునకు బోధ-&nbsp;<BR>పరచడంకూడ ఆ మేరకు సాధ్యమే. నీవు చేయగలిగినదంతా వ్యతిరేక పక్షంగా&nbsp;<BR>ఉంటుంది. నీవు తోడ్పడగలవు. అంతే. మొక్క ఎదగడం అంటే దాని లోపల&nbsp;<BR>ఉండేది వెలుపలికి ఆవిష్కృతం కావడమే. అది తన ప్రకృతిని తానే పెంపొందిం-&nbsp;<BR>చుకొంటుంది. నీవు అడ్డాలను తొలగించగలవు, అంతే.</FONT></p>
<p><FONT FACE="SHREE900, SHREE, sans-serif" SIZE="3">76. నీవొక వర్గాన్ని ఏర్పరిస్తే, విశ్వమానవ సోదర భావాన్ని ప్రతిఘ&nbsp;<BR>టించితివన్న మాటే. విశ్వమానవ సోదర భావానుభవం కలవారు ఎక్కువగా&nbsp;<BR>మాట్లాడరు. వారి నడవడికలే దాన్ని వ్యక్తపరుస్తూ వుంటాయి.</FONT></p>
<p><FONT FACE="SHREE900, SHREE, sans-serif" SIZE="3">77. సత్యాన్ని వేయి భిన్న రీతుల్లో ప్రతిపాదింపవచ్చు. ప్రతి రీతికూడ&nbsp;<BR>సత్యమే.</FONT></p>
<p><FONT FACE="SHREE900, SHREE, sans-serif" SIZE="3">78. నీ అభివృద్ధి నీలోపలి నుండియే వెలుపలికి సాగాలి. ఇతరులు నీకు&nbsp;<BR>బోధపరుపలేరు. నిన్ను అధ్యాత్మపరునిగా చేయలేరు. నీ ఆత్మతప్ప దీనికి వేరే&nbsp;<BR>గురువులు లేరు.</FONT></p>
<p><FONT FACE="SHREE900, SHREE, sans-serif" SIZE="3">79. అనంతమైన యొక పరంపరలో కొన్ని భాగాలను నీవు వివరింప&nbsp;<BR>గలిగితే, ఆ మార్గంలోనే సమస్తాన్నీ వివరింపవచ్చు.</FONT></p>
<hr class="puTa_virupu">
<table><tr><td><a class=puTa_lanke href=puTa3189.html>p3189</a></td><td>p3190</td><td><a class=puTa_lanke href=puTa3191.html>p3191</a></td></tr></table>
</div></body></html>
