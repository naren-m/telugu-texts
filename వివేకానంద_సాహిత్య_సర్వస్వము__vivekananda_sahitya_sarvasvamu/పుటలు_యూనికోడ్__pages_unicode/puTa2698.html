<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2697.html>p2697</a></td><td>p2698</td><td><a class=puTa_lanke href=puTa2699.html>p2699</a></td></tr></table>

<p><FONT FACE="SHREE902, SHREE, sans-serif" SIZE="4">భారతదేశం : మతం, ఆచారాలు</FONT><FONT FACE="TimesNewRoman, Times, serif" SIZE="3"><sup>*</sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">సాలెం ఈవినింగ్‌ న్యూస్‌, ఆగస్టు 29, 1893</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">నిన్న మధ్యాహ్నం వాతావరణం వేడిగావున్నా థాట్‌ అండ్‌ వర్క్‌ క్లబ్‌&nbsp;<BR>సభ్యులు అనేకులు తమ అతిథిమిత్రులతో కలిసి హైందవ సన్న్యాసి వివేకానంద&nbsp;<BR>స్వామి ప్రసంగాన్ని వినటానికి వెస్లీ చర్చ్‌లో సమావేశమైనారు. ఇత డిప్పు డీ&nbsp;<BR>దేశంలో పర్యటిస్తున్నాడు. పవిత్రగ్రంథాలైన వేదాల్లో చెప్పబడ్డ హిందూమతాన్ని&nbsp;<BR>గురించి యితని ప్రసంగాన్ని ఆలకించటానికే ముఖ్యంగా వారు వచ్చారు. ఇతడు&nbsp;<BR>కులం సాంఘిక వ్యవస్థ మాత్రమే అనీ, అది మతంమీద ఆధారపడింది కాదనీ&nbsp;<BR>చెప్పాడు.</FONT></p>
<p><FONT FACE="SHREE900, SHREE, sans-serif" SIZE="3">అత్యధిక సంఖ్యాక జనుల దారిద్య్రాన్ని గురించి అతడు నొక్కి వక్కాణిం-&nbsp;<BR>చాడు. యునైటెడ్‌ స్టేట్స్‌కంటె చిన్నదైన భారతదేశంలో ఇరవైమూడు కోట్లు&nbsp;<BR>ప్రజలున్నారని, వీరిలో మూడుకోట్లమంది సగటున ఒక్కొక్కరు నెలకు యాభై&nbsp;<BR>సెంట్లకంటె తక్కువగా ఆర్జిస్తారు. కొన్నికొన్ని సందర్భాల్లో దేశంలోని కొన్ని</FONT></p>
<p><FONT FACE="SHREE900, SHREE, sans-serif" SIZE="3">జిల్లాలలోని ప్రజలు యావన్మంది నెలల తరబడి, సంవత్సరాల తరబడి ఒకానొక&nbsp;<BR>చెట్టుపువ్వులు తిని కడుపులు నింపుకొంటారు. అవి ఉడుకబెట్టాక తినటానికి&nbsp;<BR>తగివుంటాయి.</FONT></p>
<p><FONT FACE="SHREE900, SHREE, sans-serif" SIZE="3">ఇతర రాష్ట్రాల్లో ప్రజల ఆహారం వరే. స్త్రీలు, శిశువులు గంజి తాగి తమ&nbsp;<BR>ఆకలిని తీర్చుకొంటారు. వరి సరిగా పండకపోతే కాటకం తప్పదు. జనంలో&nbsp;<BR>సగంమంది ఒకపూటే భోజనం చేస్తారు. తక్కిన సగంమంది తరువాతి భోజనం&nbsp;<BR>ఎక్కడ లభిస్తుందో తెలియని స్థితిలో వుంటారు. జనానికి కావలసింది మరింతగా&nbsp;<BR>మతం కాదని, మేలైన మతం కాదని, ‘‘క్రియాపరత్వమే’’ అని వివేకానందస్వామి&nbsp;<BR>చెప్పాడు. ఆహారంలేక క్షుద్బాధకు గురౌతున్న లక్షలమంది ప్రజలను గురించి అమె-&nbsp;<BR>రికన్లలో ఆసక్తి కలిగింపగలననే ఆశతో అత డీ దేశానికి వచ్చాడు.</FONT></p>
<p><FONT FACE="SHREE900, SHREE, sans-serif" SIZE="3">తన దేశస్థుల స్థితిని గురించి, వారి మతాన్ని గురించి అతడు చాలసేపు&nbsp;<BR>ప్రసంగించాడు. ప్రసంగమధ్యంలో డాక్టర్‌ యఫ్‌.ఎ. గార్డ్‌నర్‌, సెంట్రల్‌ బాప్టిస్ట్‌</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">ఆ రోజుల్లో వివేకానందస్వామి పేరు అమెరికన్‌ వార్తాపత్రికల్లో నానారకాల&nbsp;<BR>వర్ణక్రమంలో వ్రాసేవారు. ప్రసంగ విషయాలు కొత్తవి అవటంచేత నివేదికలు ఖచ్చితంగా&nbsp;<BR>వుండేవి కావు.</FONT></p>
<p><FONT FACE="TimesNewRoman, Times, serif" SIZE="2">2 6 2</FONT></p>
<hr class="puTa_virupu">
<table><tr><td><a class=puTa_lanke href=puTa2697.html>p2697</a></td><td>p2698</td><td><a class=puTa_lanke href=puTa2699.html>p2699</a></td></tr></table>
</div></body></html>
