<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2954.html>p2954</a></td><td>p2955</td><td><a class=puTa_lanke href=puTa2956.html>p2956</a></td></tr></table>

<p><FONT FACE="SHREE900, SHREE, sans-serif" SIZE="3">అన్నిటికంటే ముఖ్యంగా బానిసలకు సహజమైన నీచమైన ఈర్ష్య, అసూయలు&nbsp;<BR>భారతదేశపు జీవనాడులను తినివేస్తున్నవి. ఆ ఆకలి మంటను ఆర్పటం,&nbsp;<BR>బ్రతుకు తెరువు దిగులును తీర్చటం మన ప్రథమ కర్తవ్యం. అది అయ్యేదాకా&nbsp;<BR>మత బోధలను చేయకూడదు. కూడు, గుడ్డ, నీడలను కల్పించకుండా&nbsp;<BR>ధార్మికోపన్యాసాలు చేయటంవల్ల ప్రయోజన మేమాత్రం లేదు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఈ దుస్థితిని తొలగించటానికి మనం ఏం చేయాలి?&nbsp;<BR>స్వామీజీ: తమ స్వసుఖానికే పాటుపడకుండా, పరులకొరకై తమ జీవి</FONT></p>
<p><FONT FACE="SHREE900, SHREE, sans-serif" SIZE="3">తాలను త్యాగం చేయటానికి సంసిద్ధమై వున్న త్యాగపూరితులైన కొంతమంది&nbsp;<BR>యువకులు అవసరం. ఈ ఉద్దేశ్యంతోనే యువకులైన సన్యాసులకు శిక్షణ యిచ్చే&nbsp;<BR>మఠాన్ని స్థాపిస్తాను. ఆ యువసన్యాసులు యింటింటికి పోయి ప్రజల దీనావస్థను&nbsp;<BR>వారికి తెలియబరచి వారి యోగక్షేమానికి అవసరమైన మార్గాలను వారికి బోధి-&nbsp;<BR>స్తారు. దానితోపాటు తేటతెల్లమైన భాషలో ఉన్నతమైన ధర్మ&nbsp;<BR>తత్త్వాలను సాధ్యమైనంత వివరంగా బోధిస్తారు. మన జనసామాన్యం నిద్రిస్తున్న&nbsp;<BR>పెనుభూతం లాంటిది. ప్రస్తుతం విశ్వవిద్యాలయాల్లో బోధింపబడే విద్యా&nbsp;<BR>విధానంవల్ల నూటికి ఏ ఒకరో యిద్దరో మాత్రమే విద్యావంతు లవుతున్నారు.&nbsp;<BR>ఆ విధంగా విద్యావంతులైనవారుకూడా, తమ దేశానికి ఏమాత్రం మంచికూడా&nbsp;<BR>చేయలేకుండా వున్నారు. పాపం! అది వారి తప్పుకాదు. వాళ్లు కళాశాలల్లో&nbsp;<BR>నుండి బయటపడేటప్పటికే కనీసం నలుగురు పిల్లలకు తండ్రులుగా ఉంటు-&nbsp;<BR>న్నారు. ఏదో ఒక విధంగా గుమాస్తాగిరిగాని, మహా అయితే ఒక డిప్యూటీ&nbsp;<BR>మేజిస్ట్రేటు ఉద్యోగంగాని సంపాదించ గలుగుతున్నారు. ఇది వారి విద్యకు&nbsp;<BR>పరమావధి. కుటుంబభారం మోస్తున్న వీరికి ఏ మహత్కార్యం సాధించటానికి&nbsp;<BR>గాని, ఉన్నతమైన దాన్ని దేనిని గూర్చి ఆలోచించటానికిగాని తీరిక ఉండదు.&nbsp;<BR>తమ అక్కరలు తీర్చుకోటానికే డబ్బు చాలనప్పుడు, వాళ్లు యితరుల కెలా&nbsp;<BR>ఉపయోగపడుతారు?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే, దీనిలోనుండి బయటపడే మార్గం మాకు లేదా?&nbsp;<BR>స్వామీజీ: లేకేమి? ఉన్నది. ఇది సనాతన ధర్మభూమి. దేశం పతనమైన&nbsp;<BR>మాట నిజమే. కాని, తప్పక మరల పైకి లేస్తుంది. ఆ విజృంభణ ప్రపంచాన్ని&nbsp;<BR>ఆశ్చర్యచకితం చేస్తుంది. సముద్రతరంగాలు ఎంత ఎక్కువ ఆటు కల్గిస్తాయో&nbsp;<BR>మరల అంత ఎక్కువ పోటులో విజృంభిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: భారతదేశం మరల ఉన్నతస్థితికి ఎలా వస్తుంది?&nbsp;<BR>స్వామీజీ: నీకు కనిపించటం లేదా? తూర్పు దిక్కున అప్పుడే అరుణోద-</FONT></p>
<hr class="puTa_virupu">
<table><tr><td><a class=puTa_lanke href=puTa2954.html>p2954</a></td><td>p2955</td><td><a class=puTa_lanke href=puTa2956.html>p2956</a></td></tr></table>
</div></body></html>
