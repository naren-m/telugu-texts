<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa704.html>p704</a></td><td>p705</td><td><a class=puTa_lanke href=puTa706.html>p706</a></td></tr></table>

<p><FONT FACE="TimesNewRoman, Times, serif" SIZE="2">2 9 0</FONT></p>
<p><FONT FACE="SHREE900, SHREE, sans-serif" SIZE="3">దుఃఖపతనగర్తాల మధ్య వున్నప్పుడూ ఆత్మ తన తేజోకిరణాన్నొకదాన్ని&nbsp;<BR>ప్రసరిస్తుంది. అప్పుడే మానవుడు మేల్కొంటాడు; యథార్థంగా తనదేదో&nbsp;<BR>దాన్ని ఎన్నటికీ కోల్పోజాలనని తెలుసుకొంటాడు. ఔను. నిజంగా ఏది మనదో&nbsp;<BR>దాన్ని మనమెప్పుడూ పోగొట్టుకోలేం. తన సత్తను ఎవడు పోగొట్టుకోగలడు?&nbsp;<BR>తన ఉనికినే పోగొట్టుకొనే వాడెవ్వడు? నేను సుజనుణ్ణిగావుంటే అది మొట్ట&nbsp;<BR>మొదట ‘ఉనికి.’ ఆ ‘ఉనికి’కి సౌజన్యమనే వన్నె కలిగింది. నేను దుర్జనుణ్ణిగా&nbsp;<BR>వుంటే అదీ మొట్టమొదట ఉనికే. ఆ ఉనికికి దౌర్జన్యమనే వన్నె అబ్బింది. కాబట్టి&nbsp;<BR>ఉనికే మొదటిది, ఉనికే కడపటిది; ఉనికే నిత్యమైంది. అదేనాడూ పోయేదికాదు.&nbsp;<BR>సర్వదా వుండేదే.</FONT></p>
<p><FONT FACE="SHREE900, SHREE, sans-serif" SIZE="3">అందుచేత అందరికీ భరోసావుంది. ఎవ్వరికీ మృత్యువు లేదు; ఎవ్వరూ&nbsp;<BR>శాశ్వతంగా పతనావస్థలో వుండజాలరు. జీవితం క్రీడారంగం. ఈ క్రీడ ఎంత&nbsp;<BR>మొరటుదైనా కావచ్చును. మన మెలాంటి దెబ్బలు తింటున్నా, మనం ఎంతగా&nbsp;<BR>తోపుళ్లకు గురౌతున్నా ఆత్మవస్తువు వుంది. అదెప్పటికీ గాయపడేది కాదు. ఆ&nbsp;<BR>అనంతతత్త్వమే మనం.</FONT></p>
<p><FONT FACE="SHREE900, SHREE, sans-serif" SIZE="3">ఒక వేదాంతి యిలా గానం చేశాడు: ‘‘నా కేనాడూ భయం లేదు, సందేహం&nbsp;<BR>లేదు. మృత్యువు నావద్ద కేనాడూ రాలేదు. నాకు తండ్రిగాని, తల్లిగాని ఎప్పుడూ&nbsp;<BR>లేరు. ఎందుకంటే, పుట్టుక నాకెన్నడూ లేదు. నాకు శత్రువు లెక్కడున్నారు?&nbsp;<BR>- సర్వాన్ని నేనే కదా! నేను అఖండసచ్చిదానందాన్ని. సోఽహం, సోఽహం.&nbsp;<BR>కోపం, కామం, అసూయ, దుశ్చింతలు - యిలాటివన్నీ నావద్ద కెప్పుడూ&nbsp;<BR>రాలేవు. ఎందుకంటే, నేను అఖండసచ్చిదానందాన్ని. సోఽహం, సోఽహం.’’</FONT></p>
<p><FONT FACE="SHREE900, SHREE, sans-serif" SIZE="3">ఇదే అన్ని రుగ్మతలకు మందు; ఇదే మరణాన్ని నివారించే అమృతం.&nbsp;<BR>మనం యీ ప్రపంచంలో వున్నాం. మన ప్రకృతి దాని కెదురు తిరుగుతుంది.&nbsp;<BR>కాని మనమిలా వల్లిస్తాం: ‘‘సోఽహం సోఽహం, నాకు భయంలేదు, శంకలేదు,&nbsp;<BR>మృత్యువు లేదు. నేను స్త్రీనికాను, పురుషుణ్ణీ కాను. నాకు సిద్ధాంతంలేదు, జాతి-&nbsp;<BR>లేదు. నాకేం సిద్ధాంతం వుంటుంది? నేను చెందవలసిన వర్గమేది? ఏ వర్గం నన్ను&nbsp;<BR>తనలో యిముడ్చుకోగలదు? ప్రతి వర్గంలోను నేనున్నాను!’’</FONT></p>
<p><FONT FACE="SHREE900, SHREE, sans-serif" SIZE="3">ఎంతగా దేహం ప్రతిఘటించినా, ఎంతగా మనస్సు ఎదురు తిరిగినా,&nbsp;<BR>బంధురాంధకారంలో, అతిబాధాకరమైన చిత్రహింసకు గురౌతున్నప్పుడు,&nbsp;<BR>అత్యంత నిస్పృహుడనై వున్నప్పుడు దీన్ని ఒకసారి, రెండుసార్లు, మూడుసార్లు,&nbsp;<BR>యింకా ఎక్కువసార్లు వల్లించు. నెమ్మదిగా, నిదానంగా వెలుతురు వస్తుంది; తప్పక&nbsp;<BR>వస్తుంది.</FONT></p>
<p><FONT FACE="SHREE900, SHREE, sans-serif" SIZE="3">అన్నంలేక కాళ్లునొచ్చి, విసిగి నేనెన్నోసార్లు మృత్యువు వాతపడ్డాను; అనేక</FONT></p>
<hr class="puTa_virupu">
<table><tr><td><a class=puTa_lanke href=puTa704.html>p704</a></td><td>p705</td><td><a class=puTa_lanke href=puTa706.html>p706</a></td></tr></table>
</div></body></html>
