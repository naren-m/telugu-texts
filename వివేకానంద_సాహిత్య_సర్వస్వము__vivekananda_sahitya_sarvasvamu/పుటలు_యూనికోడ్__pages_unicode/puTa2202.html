<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2201.html>p2201</a></td><td>p2202</td><td><a class=puTa_lanke href=puTa2203.html>p2203</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - భారతీయ సిద్ధపురుషులు</FONT></p>
<BR>
<p><FONT FACE="TimesNewRoman, Times, serif" SIZE="2">1 5 3</FONT></p>
<p><FONT FACE="SHREE900, SHREE, sans-serif" SIZE="3">సారాన్ని గ్రహించడం అత్యంత దుర్లభమైపోయింది. కాబట్టి, అప్పుడు శ్రుతులను&nbsp;<BR>ప్రసాదించిన, ఆ దేవదేవుడే, ఆ శ్రీహరియే గీతోపదేశకుడుగా, వాని అర్థాన్ని&nbsp;<BR>మనకు బోధపరచడానికి మరల అవతరించాడు. వాని వ్యాఖ్యానపద్ధతిని మించి&nbsp;<BR>ఏదీ భారతీయుల కీనాడు అక్కర్లేదు. ప్రపంచానికికూడ అంతకుమించి&nbsp;<BR>ఆవశ్యకమైంది ఏదీలేదు. తర్వాతికాలంలో మన శాస్త్రాలకు అర్థం చెప్పబూనిన-&nbsp;<BR>వారు గీతకు సైతం వ్యాఖ్యానం చేయదలచి, అనేక స్థలాల్లో అర్థాన్ని గ్రహించలేక&nbsp;<BR>తికమకపడ్డారు. అనేక సందర్భాల్లో భావసరణిని గుర్తింపజాలకపోయారు. ఎలా&nbsp;<BR>అంటారా? గీతలో కనిపించేదేమి? ఈ నూత్నభాష్యకర్తలలో కనిపించేదేమి?&nbsp;<BR>ఒకానొక అద్వైత భాష్యకారుడు ఒక ఉపనిషత్తును తీసికొంటాడు; అందులో&nbsp;<BR>ద్వైతపరమైన వాక్యాలనేకముంటాయి. అతడు వానిని మెలిపెట్టి, నలిపి, ఏదో&nbsp;<BR>అర్థాన్ని తీస్తాడు. అన్ని వాక్యాల్లో తనకు హితవైన అర్థాన్నే తీయడానికి బ్రహ్మ-&nbsp;<BR>ప్రయత్నం చేస్తాడు. ద్వైతి అయిన భాష్యకారుడు వస్తే, అన్నిటికి ద్వైతపరంగా&nbsp;<BR>అర్థం చెప్పడానికై అద్వైత భావంగల అనేక వాక్యాలను నలిపి నలిపి హింసలపాలు&nbsp;<BR>చేస్తాడు. కాని గీతలో మాత్రం ఉపనిషద్వాక్యాన్ని ఒక్క దాన్నైనా, మెలిపెట్టి&nbsp;<BR>హింసించే ప్రయత్నం కానరాదు. ఆ వాక్యాలన్నీ ఉత్తమమైనవే! ‘‘నెమ్మదిగా, క్రమ-&nbsp;<BR>క్రమంగా, స్థూలంనుండి సూక్ష్మానికి, సూక్ష్మంనుండి సూక్ష్మతరానికి, మెట్టు&nbsp;<BR>తర్వాత మెట్టుగా, జీవాత్మ తన పరమగమ్యమైన అఖండ బ్రహ్మం చేరేవరకు,&nbsp;<BR>పైపైకి ఎక్కిపోతూంటాడు’’ అని, శ్రీకృష్ణభగవానుడు పలుకుతున్నాడు. గీతలో&nbsp;<BR>తెలుపబడిందిదే! ఇంకా, కర్మకాండకూడ గీతలో అంగీకరించబడింది. అది&nbsp;<BR>ప్రత్యక్షఫలంగా, మోక్షం నీయజాలకున్నా, పరోక్షసాధనం కాగలదు; కాబట్టి అది-&nbsp;<BR>కూడ యోగ్యమైనదే అని తెలుపబడింది. విగ్రహాలు పరోక్షంగా ఫలప్రదాలే. చిత్త-&nbsp;<BR>శుద్ధి వుంటే, క్రతువులు, ఆచారాలు, అన్నీ ఉపకారికమే! అర్చనలు యోగ్య&nbsp;<BR>మైనవే! గమ్యాన్ని చేర్చగల్గేవే! హృదయం పవిత్రంగా, నిష్కపటంగా మాత్రం&nbsp;<BR>ఉండాలి! వివిధములైన పూజావిధానాలు అవసరమే! కాకపోతే అవి పుట్టి&nbsp;<BR>వుండవు. ఆధునికులలో కొందరు భావించేటట్లు, ఈ మతాలు, సంప్ర&nbsp;<BR>దాయాలు, ఏదో కొంత డబ్బు సంపాదించుకొనే నిమిత్తం మోసగాళ్లు సృష్టించిన&nbsp;<BR>తంత్రజాలాలు మాత్రంకావు. వారి వాదం ఎంత యుక్తియుక్తంగా కనిపించినా,&nbsp;<BR>అందులో సత్యంలేదు. ఇవి, ఆ విధంగా కల్పించబడినవి ఎంతమాత్రం కావు.&nbsp;<BR>ఇవి మనిషి ఆత్మయొక్క అవసరాలనుబట్టి కలిగినవే! భిన్నదశలలోవున్న మనిషి&nbsp;<BR>కోరికలను, పిపాసలను తృప్తిపరచడానికే ఇవి ఏర్పడ్డాయి. వీనికి విరుద్ధంగా మీరు&nbsp;<BR>ప్రచారాన్ని సాగించనవసరం లేదు. అవసరం తొలగిపోయినప్పుడు, దానితోపాటు&nbsp;<BR>ఇవికూడ తొలగిపోతాయి! కాని, ఆ అవసరమున్నంత వరకు, మీ రెంతగా</FONT></p>
<hr class="puTa_virupu">
<table><tr><td><a class=puTa_lanke href=puTa2201.html>p2201</a></td><td>p2202</td><td><a class=puTa_lanke href=puTa2203.html>p2203</a></td></tr></table>
</div></body></html>
