<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3761.html>p3761</a></td><td>p3762</td><td><a class=puTa_lanke href=puTa3763.html>p3763</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 3 5</FONT></p>
<p><FONT FACE="SHREE900, SHREE, sans-serif" SIZE="3">కుక్కల మొరుగులు, చెవులు గింగురుమనిపించాయి. నేను యిక్కడ ఉన్నందు-&nbsp;<BR>వల్ల కుక్కల అరుపులు నాకు నిద్రాభంగం కలిగిస్తుందని, వాటిని దూరంగా&nbsp;<BR>రాత్రంతా గోలుసులతో కట్టేశారు. ఈ అవకాశం అదనుగా చిరుతపులి కొన్ని&nbsp;<BR>వారాలు తర్వాత చక్కని ఆహారాన్ని సంపాదించుకొంది. అది దానికి మేలును&nbsp;<BR>చేకూర్చుగాక!</FONT></p>
<p><FONT FACE="SHREE900, SHREE, sans-serif" SIZE="3">కుమారి ముల్లర్‌ నీకు జ్ఞాపకముందా? ఆమె యిక్కడ వుండటానికి వచ్చి,&nbsp;<BR>ఈ చిరుతపులి ఉదంతం విని చాల భయపడిపోయింది. పదును చేసిన తోళ్లకు&nbsp;<BR>లండన్‌లో ఎక్కువ గిరాకీ ఉన్నట్లు కన్పిస్తూంది. అది అన్నిటికంటె మా చిరు-&nbsp;<BR>తపులుల, పెద్దపులుల నాశనానికి దారి తీస్తోంది.</FONT></p>
<p><FONT FACE="SHREE900, SHREE, sans-serif" SIZE="3">నే నీ ఉత్తరం రాస్తూండగా, సంధ్యారాగపు కాంతిని ప్రతిబింబింపజేస్తూ&nbsp;<BR>పెద్దపెద్ద హిమశిఖరాల శ్రేణులు ముందు నిలబడివున్నాయి. ఆకాశమార్గంలో&nbsp;<BR>చూస్తే వాటి దూరం ఇరవై మైళ్ళు. వంకర టింకర పర్వత మార్గాలనుండి చూస్తే&nbsp;<BR>అవి నలభై మైళ్ళ దూరంలో ఉన్నాయి. ‘కౌంటెస్‌’ పత్రికలో ప్రచురితమైన నీ&nbsp;<BR>అనువాదాలు మెప్పు పొందాయని తలుస్తాను. ఈ జూబిలీ సమయంలో కొంత-&nbsp;<BR>మంది మా రాజకుమారులతో నేను ఇంగ్లండ్‌ రావటానికి మంచి అవకాశ&nbsp;<BR>మేర్పడింది. కాని నా వైద్యులు యింత త్వరలో పనిచేయకూడదని నన్ను ఆటంక&nbsp;<BR>పరిచారు. యూరప్‌ రావటం అంటే పనిలో మునుగటం కాదా? పని లేకుంటే&nbsp;<BR>తిండి లేదు.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ నాకు కాషాయవస్త్రాలు చాలు. కావలసినంత ఆహారం దొరుకు-&nbsp;<BR>తుంది. ఏమైనా కోరిన విశ్రాంతిని ఎక్కువగా తీసికొంటున్నా అది నాకు మంచి&nbsp;<BR>చేస్తుందని నమ్ముతున్నాను.</FONT></p>
<p><FONT FACE="SHREE900, SHREE, sans-serif" SIZE="3">నీపని ఎలా సాగుతోంది? సుఖంగా ఉందా దుఃఖంగా ఉందా? పనిలేకుండా&nbsp;<BR>కొన్ని సంవత్సరాలు నీకు మంచి విశ్రాంతి అవసరంగా లేదా? నిద్ర, భోజనం,&nbsp;<BR>వ్యాయామం. వ్యాయామం, భోజనం, నిద్ర ... ఇదే కొన్ని నెలలుగా నేను&nbsp;<BR>చేస్తున్న పని. ‘మిష్టర్‌ గుడ్విన్‌’ నాతోనే ఉన్నాడు. హిందూదుస్తులలో ఉన్న అతణ్ణి&nbsp;<BR>నువ్వు చూడవలసిందే. అతని తల గొరిగించి, త్వరలోనే అతణ్ణి పూర్తిగా సన్యా-&nbsp;<BR>సిగా చేయబోతున్నాను.</FONT></p>
<p><FONT FACE="SHREE900, SHREE, sans-serif" SIZE="3">నీ వింకా కొన్ని యోగసాధనలు చేస్తున్నావా? వాటివల్ల ఉపయోగమేమైనా&nbsp;<BR>కలిగిందా? ‘మిష్టర్‌ మార్టిన్‌’ చనిపోయాడని విన్నాను. శ్రీమతి ‘మార్టిన్‌’ ఎలా&nbsp;<BR>వుంది? అపుడప్పుడు ఆమెను నువ్వు చూస్తున్నావా?</FONT></p>
<p><FONT FACE="SHREE900, SHREE, sans-serif" SIZE="3">‘కుమారి నోబెల్‌’ను నువ్వు ఎరుగుదువా? నీ వెప్పుడైనా ఆమెను&nbsp;<BR>చూశావా? ఇంతటితో నా ఉత్తరం పూర్తిచేస్తున్నా. పెద్ద గాలిదుమారం రేగి నా</FONT></p>
<hr class="puTa_virupu">
<table><tr><td><a class=puTa_lanke href=puTa3761.html>p3761</a></td><td>p3762</td><td><a class=puTa_lanke href=puTa3763.html>p3763</a></td></tr></table>
</div></body></html>
