<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2987.html>p2987</a></td><td>p2988</td><td><a class=puTa_lanke href=puTa2989.html>p2989</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">159</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు : ఇది ఆత్మ, యిది అనాత్మ అని విచారణ చేసేవారికి పరిశుద్ధ&nbsp;<BR>మైన ప్రదేశం, మంచి ముహూర్తం వీటిని గురించిన పట్టింపు ఉండాలంటారా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఆత్మజ్ఞాన నిష్ఠులైన వారికి అలాంటి వివక్ష అవసరం లేదు.&nbsp;<BR>కాని, ఆ స్థితి లభించటం అంత సులభంకాదు. ఎంతోకాలం సాధనచేస్తే అది&nbsp;<BR>లభిస్తుంది. కాబట్టి ప్రారంభదశలో బాహ్యమైన ఆధారాల సాయంతో, ఆ&nbsp;<BR>తర్వాత తనమీద తాను ఆధారపడటం నేర్చుకోవాలి. ఆత్మజ్ఞాన నిష్ఠుడైన&nbsp;<BR>తర్వాత ఏ బయటి ఆధారాలతోను అవసరం లేదు.</FONT></p>
<p><FONT FACE="SHREE900, SHREE, sans-serif" SIZE="3">శాస్త్రాలలో విధించిన వివిధమైన పారమార్థిక సాధనా విధానాలన్నీ ఆత్మ-&nbsp;<BR>జ్ఞానాన్ని పొందటానికే చెప్పబడినాయి. ఈ సాధనలన్నీ సాధకుల అర్హతలను&nbsp;<BR>బట్టి మారుతూ వుంటాయి. కాని అవన్నీ ఒకవిధమైన కర్మలే. కర్మ ఉన్నంత-&nbsp;<BR>వరకు ఆత్మసాక్షాత్కారం లభించదు. శాస్త్రాలలో చెప్పబడిన సాధనలన్నీ ఆత్మ-&nbsp;<BR>జ్ఞానం కలగటానికి అడ్డంగావున్న అంతరాయాలను తొలగిస్తాయి. కాని,&nbsp;<BR>ఆత్మను సాక్షాత్తు అభివ్యక్తం చేసే శక్తి కర్మకు లేదు. జ్ఞానాన్ని కప్పివేసిన తెరలను&nbsp;<BR>తొలగించే శక్తి మాత్రమే దానికున్నది. అప్పుడు ఆత్మ తన స్వయంప్రకాశం&nbsp;<BR>చేతనే అభివ్యక్తమౌతుంది. నీకు తెలుసు కదా! శ్రీ శంకర భగవత్పాదులవారు&nbsp;<BR>‘‘బ్రహ్మజ్ఞానంలో కర్మ ప్రసక్తి ఉండనే ఉండదు’’ అన్నారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కాని, స్వామీ, ఏదో రూపంలో కర్మ చేయకుండా, ఆత్మ&nbsp;<BR>అభివ్యక్తం కావటానికి అడ్డంగావున్న ఆటంకాలు తొలగవు కాబట్టి, జ్ఞానం&nbsp;<BR>పొందటానికి కర్మ ఏదో ఒకవిధంగానైనా సాధనమౌతుంది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: కార్యకారణ పరంపరా దృక్పథంనుండి చూస్తే అది అలాగే కర్మ-&nbsp;<BR>సాధన మవుతుందనిపిస్తుంది. కాని, పూర్వమీమాంసలో చెప్పబడినట్లు, ఒక&nbsp;<BR>ఫలితాన్ని ఉద్దేశించి కర్మచేస్తే, ఆ కర్మ తప్పకుండా ఆ ఫలితాన్ని కల్గిస్తుంది.&nbsp;<BR>కాని, కర్మద్వారా నిర్విశేషమైన ఆత్మసాక్షాత్కారం పొందటం, అసంభవం.&nbsp;<BR>అందుకే ఆత్మసాక్షాత్కారం కోసం పరితపించేవాడు ఆధ్యాత్మిక సాధన చేయాలి&nbsp;<BR>గాని, ఫలితాన్ని ఆశించకూడదు. ఇదే నియమం. కాబట్టి ఈ సాధనలన్నీ&nbsp;<BR>సాధకునికి చిత్తశుద్ధి మాత్రమే కలిగిస్తాయి. సాధనల వల్లనే ప్రత్యక్షంగా ఆత్మద-&nbsp;<BR>ర్శన మయ్యేటట్లయితే, కర్మఫలితాన్ని త్యాగం చేయమని శాస్త్రాలు నిర్దేశించవు.&nbsp;<BR>కర్మఫలితాన్ని ఆశించే పూర్వమీమాంసా సిద్ధాంతాన్ని ప్రతిఘటించడానికే భగ-&nbsp;<BR>వద్గీత నిష్కామకర్మ యోగాన్ని ప్రతిపాదించింది. అర్థమైందా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే మహాశయా! కర్మఫలితాన్ని త్యాగం చేయాల్సి&nbsp;<BR>వుంటే, ఎప్పుడూ కష్టాలతో కూడుకొన్న కర్మాచరణ చేయమని ఎందుకు&nbsp;<BR>ప్రోత్సాహించాలి?</FONT></p>
<hr class="puTa_virupu">
<table><tr><td><a class=puTa_lanke href=puTa2987.html>p2987</a></td><td>p2988</td><td><a class=puTa_lanke href=puTa2989.html>p2989</a></td></tr></table>
</div></body></html>
