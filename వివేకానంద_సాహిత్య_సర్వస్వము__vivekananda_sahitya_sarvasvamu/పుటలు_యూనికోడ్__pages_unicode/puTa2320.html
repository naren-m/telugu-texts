<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2319.html>p2319</a></td><td>p2320</td><td><a class=puTa_lanke href=puTa2321.html>p2321</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - హిందూమతంలోని సామాన్యసూత్రాలు </FONT><FONT FACE="TimesNewRoman, Times, serif" SIZE="2">2 7 1</FONT></p>
<p><FONT FACE="SHREE900, SHREE, sans-serif" SIZE="3">మరణించండి. అలాటి వాడే హిందువనే పేరు ధరించడానికర్హుడు. అలాటి&nbsp;<BR>ఆదర్శాన్ని నిరంతరం మన ఎదుట ఉంచుకోవాలి. మన కత్తుల నన్నింటినీ&nbsp;<BR>పూడ్చిపెడదాం. అన్ని దిశల్లో, ఇట్టి మహాప్రేమవాహినులను ప్రవహింపచేద్దాం!</FONT></p>
<p><FONT FACE="SHREE900, SHREE, sans-serif" SIZE="3">తమ ఇష్టం వచ్చినట్లు భారతదేశ పునరుద్ధరణను గూర్చి ప్రసంగాలు చేసే-&nbsp;<BR>వారిని అలానే చేయనివ్వండి. ఈ విషయమై యావజ్జీవం పాటుపడుతున్నట్టి,&nbsp;<BR>కనీసం, పాటుపడ ప్రయత్నిస్తున్నట్టి నేను, మీకు చెప్పేదేమంటే - మీరు దైవ-&nbsp;<BR>పరాయణు లయ్యేంతవరకు, భారతదేశానికి పురుద్ధరణం లేదు. అంతేకాదు,&nbsp;<BR>సర్వ ప్రపంచకల్యాణం సైతం దానిమీదనే ఆధారపడివుంది. ఏలంటే, నేడు&nbsp;<BR>పాశ్చాత్య నాగరికత పునాదులు సైతం, అట్టడుగువరకు కదలివున్నాయని నేను&nbsp;<BR>మీకు దాపరికంలేక చెబుతున్నాను. జడవాదమనే పొడిఇసుక పునాదుల మీద కట్ట-&nbsp;<BR>బడిన మహాభవనాలు ఏదో ఒకరోజున భగ్నములై నేలకూలి నాశంకాక తీరదు.&nbsp;<BR>ప్రపంచచరిత్ర ఇందుకు సాక్షి. జాతి తర్వాత జాతిగా లేచి, నరుడనగా, జడమ-&nbsp;<BR>యరాశే అని ప్రకటిస్తూ, తమ ప్రభావాన్నంతా, జడవాదం మీద నిలుపుతూ&nbsp;<BR>వచ్చాయి. చూడండి - పాశ్చాత్య భాషలో నరుడు ఆత్మను విడిచాడంటారు.&nbsp;<BR>మరి, మనమో, మనుష్యుడు దేహాన్ని విడిచాడంటాం. పాశ్చాత్యుడు మొదటగా&nbsp;<BR>తానొక శరీరమై తర్వాత ఆత్మను పొందుతున్నాడు. మనలో, నరుడు ఒక జీవుడు&nbsp;<BR>లేక ఆత్మ అయి, తానొక శరీరం పొందుతున్నాడు. ఇక్కడనే ప్రపంచమంత&nbsp;<BR>విభేదం కనిపిస్తోంది. కాబట్టి, ప్రాపంచిక సుఖమనే ఇసుక పునాదుల ఆధారంపై&nbsp;<BR>నిర్మించబడిన నాగరికతలన్నీ స్వల్పకాలం జీవించి, ఒకదాని తర్వాత ఒకటిగా&nbsp;<BR>ప్రపంచరంగంనుండి అదృశ్యమైపోయాయి. కానీ భారతమాతృ పాదాలచెంత&nbsp;<BR>నిలిచి భారతీయ నాగరికతను అభ్యసించిన జపాను, చైనాలాంటి ఇతర జాతులు&nbsp;<BR>ఈనాటివరకు సజీవమై వున్నాయి. ఇంకా వారిలో పునరుద్ధరణ సూచనలు సైతం&nbsp;<BR>గోచరిస్తున్నాయి. వారి జీవాలు ‘‘ఫీనిక్సు’’ పక్షి జీవంలాగా, వేయిసార్లు నాశం&nbsp;<BR>చేయబడినప్పటికీ, మళ్లీ మళ్లీ, అతిశయవైభవంతో పునర్భవం కావడానికి సంసి-&nbsp;<BR>ద్ధంగా వుంటాయి. కానీ, జడమయ నాగరికత ఒకసారి నేలకూల్చబడిన తర్వాత,&nbsp;<BR>మళ్లీ ఎన్నడూ తలెత్తజాలదు. ఆ భవనం ఒక్కసారి కూలిందా, ఇక ఎన్నటికీ&nbsp;<BR>పనికిరాకుండా ముక్కలు ముక్కలై పోతుంది. కాబట్టి ఓపికతో వేచివుండండి.&nbsp;<BR>మనకు భావిభాగ్యోదయం కానుంది.</FONT></p>
<p><FONT FACE="SHREE900, SHREE, sans-serif" SIZE="3">తొందరపడకండి; ఇతరుల నెవ్వరినిగానీ, అనుకరింప తలపకండి. మనం&nbsp;<BR>నేర్చుకోవలసిన గొప్పనీతిపాఠమిది. అనుకరణం నాగరికత కాదు. నేను, ఒక రాజు-&nbsp;<BR>వేషం వేసికోవచ్చు, అంతమాత్రాన నేను రాజునా? సింహపుచర్మం కప్పుకొన్న&nbsp;<BR>గాడిద సింహం కాగలదా? అనుకరణం, పిరికితనంతో కూడిన అనుకరణం,</FONT></p>
<hr class="puTa_virupu">
<table><tr><td><a class=puTa_lanke href=puTa2319.html>p2319</a></td><td>p2320</td><td><a class=puTa_lanke href=puTa2321.html>p2321</a></td></tr></table>
</div></body></html>
