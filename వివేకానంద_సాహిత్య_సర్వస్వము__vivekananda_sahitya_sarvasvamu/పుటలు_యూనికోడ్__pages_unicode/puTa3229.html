<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3228.html>p3228</a></td><td>p3229</td><td><a class=puTa_lanke href=puTa3230.html>p3230</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>Ȉ</FONT></p>
<p><FONT FACE="SHREE900, SHREE, sans-serif" SIZE="3">బాబా ఎవ్వరికీ అనుమతి యివ్వరు. కాని ఆయనకు యిష్టపడితే, తానే గుమ్మం&nbsp;<BR>వరకు వచ్చి, లోపలినుండే మాట్లాడతారు. నేను ఒకసారి అక్కడికి వెళ్ళి చలిలో&nbsp;<BR>ఎంతోసేపు వేచివేచి చివరకు వెనక్కి తిరిగిరావలసి వచ్చింది. రాబోయే ఆది-&nbsp;<BR>వారం కాశీకి వెళుతున్నాను. కాని ఈ లోపల బాబాజీని కలిస్తే మంచిదే. లేకపోతే&nbsp;<BR>యింతటితో ఆ మహాత్మునికి స్వస్తి చెప్తాను. నేను కాశీకి వెళ్ళిన తర్వాత ప్రమద&nbsp;<BR>దాసుగారుండే ప్రాంతాన్నిగూర్చి తప్పక వ్రాస్తాను. కాళీభట్టాచార్యకూడ రావా&nbsp;<BR>లనుకుంటే ఆదివారం, నేను ప్రయాణమైన తర్వాత రావచ్చు. కాని వాడు రాక-&nbsp;<BR>పోవడమే మంచిది. వారణాసిలో కొన్ని దినములుండి అక్కడనుండి హృషీ&nbsp;<BR>కేశమునకు పోనున్నాను. బహుశా ప్రమదాబాబుకూడా నాతో రావచ్చును. మీ&nbsp;<BR>అందరకు నా నమస్కారాలు. ఫకీరు, రాము, కృష్ణమయి మున్నగువారికి నా శుభా-&nbsp;<BR>శీస్సులు.</FONT></p>
<p><FONT FACE="SHREE900, SHREE, sans-serif" SIZE="3">భవదీయ ప్రేమపూర్ణ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> మీరు ఘాజీపూర్‌కు వచ్చి కొంతకాలముంటే మీకు చాల-&nbsp;<BR>మేలు కలుగుతుందని నా అభిప్రాయం. ఇక్కడ సతీశబాబు మీ కొక బంగళా&nbsp;<BR>సమకూర్చగలడు. గగన చంద్రరాయ్‌ అనే పెద్దమనిషికూడా ఉన్నారు. ఆయన&nbsp;<BR>ఒక నల్లమందు కార్యాలయానికి అధికారి. చాల మంచివాడు, ఉపకారపరుడు.&nbsp;<BR>కలుపుగోలుతనం కలవాడు. వారిద్దరు మీకు అన్ని ఏర్పాట్లు చేయగలరు. ఇంటి&nbsp;<BR>అద్దె పదిహేను, ఇరవై రూపాయల మధ్యలో ఉంటుంది. కాని బియ్యం ఖరీదు&nbsp;<BR>ఎక్కువ. పాలు, రూపాయికి పదిహేనునుండి యిరవై శేర్ల వరకు దొరుకుతాయి.&nbsp;<BR>మిగతావన్నీ చౌకే. అంతేకాక యీ మహనీయు లిద్దరి సహకారంతో మీకు ఏ&nbsp;<BR>విధమైన యిబ్బంది ఉండదు. కాని ఖర్చు కొంచెం ఎక్కువగా ఉంటే ఉంటుంది.&nbsp;<BR>నలభై ఏభై రూపాయల వరకు ఖర్చు అవుతుంది. వారణాశిలో మలేరియా విప-&nbsp;<BR>రీతంగా ఉంది. నే నెప్పుడూ ప్రమదదాసగారి తోటలో ఉండలేదు. ఎప్పుడూ&nbsp;<BR>నేను ఆయనకు దగ్గరగానే ఉండటం ఆయనకు యిష్టం. తోట చాల సుందర-&nbsp;<BR>మైంది, సువిశాలం, సమృద్ధం. ఎప్పుడు తెరువబడే ఉంటుంది. నే నీ సారి వెళ్ళి-&nbsp;<BR>నప్పుడు ఆ తోటలోనే ఉండి మీకు వ్రాయగలను.</FONT></p>
<p><FONT FACE="TimesNewRoman, Times, serif" SIZE="3"><sup>  </sup>ˇ</FONT></p>
<BR>
<p><FONT FACE="SHREE902, SHREE, sans-serif" SIZE="3">(ప్రమదదాస మిత్రగారికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">ఘాజీపూరు,</FONT></p>
<p><FONT FACE="SHREE900, SHREE, sans-serif" SIZE="3">జనవరి, 31, 1890.</FONT></p>
<hr class="puTa_virupu">
<table><tr><td><a class=puTa_lanke href=puTa3228.html>p3228</a></td><td>p3229</td><td><a class=puTa_lanke href=puTa3230.html>p3230</a></td></tr></table>
</div></body></html>
