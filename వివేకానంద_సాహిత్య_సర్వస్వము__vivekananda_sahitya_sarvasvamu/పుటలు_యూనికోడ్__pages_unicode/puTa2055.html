<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2054.html>p2054</a></td><td>p2055</td><td><a class=puTa_lanke href=puTa2056.html>p2056</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2"><sup>6</sup></FONT></p>
<p><FONT FACE="SHREE900, SHREE, sans-serif" SIZE="3">ముఖ్యంగా విదేశీయులు - వ్రాసిన పుస్తకాలు నేను చదువుతూండేవాడిని. ఒక&nbsp;<BR>దృష్టితోచూస్తే వారి వ్రాతలు కొంతవరకు సత్యాలైనా, వేరొక దృష్టితోచూస్తే అవి&nbsp;<BR>వట్టి అసత్యమని నా కనిపించింది. ఇంగ్లాండులోగాని, అమెరికాలోగాని, ఫ్రాన్స్‌-&nbsp;<BR>లోగాని, జర్మనీలోగాని, మామూలు రైతును పిలిచి ‘‘నీది ఏ పార్టీ?’’ అని&nbsp;<BR>అడిగిన వెంటనే తనది ‘రాడికల్‌ పార్టీ’ అనో లేక ‘కన్సర్‌వేటివ్‌ పార్టీ’ అనో చెప్పి,&nbsp;<BR>తాను ఆ పార్టీవారికే ‘ఓటు’ వేస్తానని చెబుతాడు. అమెరికాలోని రైతు తాను రిప-&nbsp;<BR>బ్లికన్‌ పార్టీ, డెమోక్రాటిక్‌ పార్టీలలో దేనికి చెందింది చెబుతాడు. వ్యాపార సమ-&nbsp;<BR>స్యలు మొదలైనవానిని గూర్చికూడ కొంత వివరించి చెప్పగలుగుతాడు. కాని వాని&nbsp;<BR>మతమేదో అడిగిచూడండి. తాను చర్చికి పోతాననీ, ఏదో సంప్రదాయానికి&nbsp;<BR>చెందినవాడిననీ మాత్రం చెబుతాడు. వానికి తెలిసిందంతా అంతే. అంతేచాలు&nbsp;<BR>అని అతడనుకొంటాడు.</FONT></p>
<p><FONT FACE="SHREE900, SHREE, sans-serif" SIZE="3">ఇక, మన రైతును పిలిచి ‘‘నీకు రాజకీయాలేమైనా తెలుసా?’’ అంటే&nbsp;<BR>అతడు ‘‘రాజకీయాలా? అవేమిటి బాబు?’’ అని తిరిగి మనల్నే ప్రశ్నిస్తాడు.&nbsp;<BR>వానికి సామ్యవాదమేమో తెలీదు. పెట్టుబడికి, పరిశ్రమకు వున్న సంబంధం&nbsp;<BR>తెలీదు. అతడు అలాంటి విషయాలను గూర్చి తన జన్మలో ఎన్నడూ విని&nbsp;<BR>వుండడు. అతనికి పొట్టకూటికై చెమటోడ్చి కష్టించడం మాత్రం తెలుసు.&nbsp;<BR>అయినా ‘‘నీ మతమేమి?’’ అని వాని నడగండి. అతడు ‘‘బాబూ! ఇదిగో, ఇటు-&nbsp;<BR>చూడు! దాన్ని నా ముఖంమీదనే ముద్రించాను-’’ అని చూపుతాడు. మత విష-&nbsp;<BR>యాన్నిగూర్చి, అతడు ఒకటి రెండు ధర్మవాక్కులనుకూడ చెప్పగలడు. ఇది,&nbsp;<BR>నా అనుభవ విషయం. మన జాతీయజీవనం ఆ విధంగా నడుస్తోంది.</FONT></p>
<p><FONT FACE="SHREE900, SHREE, sans-serif" SIZE="3">మనకు కర్మసిద్ధాంతంపై గాఢమైన విశ్వాసముంది. మానవుల చిత్తవృత్తు-&nbsp;<BR>లను చూడండి. ఎవని తీరు వానిది. అట్లే, ఎవని ఆత్మపరిణతి మార్గం వానిది.&nbsp;<BR>అనంతమైన పూర్వజన్మ పరంపరవల్లా, పురాకృత కర్మవిశేషంవల్లా, మానవుని&nbsp;<BR>ప్రస్తుత వైఖరి నిర్ణయించబడి వుంటుంది. ప్రతివాడూ, తన పూర్వజన్మ ఫలి-&nbsp;<BR>తాన్ని తలదాల్చి ఈ లోకంలోకి వస్తాడనీ, అనంతమైన తన పూర్వజన్మలు ఇప్పటి&nbsp;<BR>జన్మకు మూలమనీ, ఈ జన్మను తాను వినియోగించుకొనే విధానా న్ననుసరించే&nbsp;<BR>రాబోవు జన్మ నిర్ణయించ బడుననీ ప్రతిహిందువూ భావిస్తాడు. ఈ విధంగా&nbsp;<BR>ఈ ప్రపంచంలో పుట్టే ప్రతిమానవుడూ నిర్వహించవలసిన ధర్మం,&nbsp;<BR>జీవితంలో అనుసరించవలసిన నిర్ణీతమార్గమూ వుంటుంది. ఈ సూత్రం,&nbsp;<BR>వ్యక్తుల విషయంలో ఎలా నిజమో, జాతి విషయంలోనూ అంతే. ప్రతి జాతికీ&nbsp;<BR>ఒక విభిన్న జీవనవైఖరి, ఒక ప్రత్యేక జీవనోపపత్తి, ప్రపంచ జీవనంలో అది నిర్వ-&nbsp;<BR>హించవలసిన ఒక విశిష్ట కర్తవ్యమూ వుంటుంది. ప్రతిజాతీ, దాని జీవన</FONT></p>
<hr class="puTa_virupu">
<table><tr><td><a class=puTa_lanke href=puTa2054.html>p2054</a></td><td>p2055</td><td><a class=puTa_lanke href=puTa2056.html>p2056</a></td></tr></table>
</div></body></html>
