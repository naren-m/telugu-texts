<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3587.html>p3587</a></td><td>p3588</td><td><a class=puTa_lanke href=puTa3589.html>p3589</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>˙ </FONT></p>
<p><FONT FACE="SHREE900, SHREE, sans-serif" SIZE="3">ఒఝూజీకి, డాక్టర్‌కు ప్రభృతులకు నా శుభాకాంక్షలు. ‘గోపి’ కళ్లకు కావలసిన&nbsp;<BR>మందు యిక్కడ లభిస్తుందని నువ్వు అనుకొంటున్నావా? ఒక్కొక్క దేశంలో&nbsp;<BR>ఒక్కొక్క రకమైన మందులుంటాయి... యజ్ఞేశ్వరుడు మీరట్‌లో ఒక సంస్థను&nbsp;<BR>స్థాపించి, మనతోకూడ కలిసి పనిచేయాలనుకొంటున్నాడు. అతడు ఒక పత్రిక&nbsp;<BR>కూడ నడుపుతున్నాడు. కాబట్టి కాళిని మీరట్‌కు పంపించు. అక్కడ అతడు&nbsp;<BR>ఒక సంఘాన్ని స్థాపిస్తాడని నమ్ముతున్నాను. సాధ్యమైతే అక్కడ హిందీ పత్రికను&nbsp;<BR>కూడ నడుపవచ్చు. వీలున్నప్పుడు నేను కొంత పైకం పంపుతాను. కాబట్టి కాళి&nbsp;<BR>మీరట్‌కు వెళ్లి అక్కడ పరిస్థితులను అవగాహన చేసుకొని నాకు రాస్తే వెంటనే&nbsp;<BR>కొంత డబ్బు పంపుతాను. నువ్వు అజ్మీర్‌లో ఒక కేంద్రాన్ని నిర్వహించటానికై&nbsp;<BR>ప్రయత్నించే... అగ్నిహోత్రుడు శహరాన్‌పూర్‌లో ఒక సంఘాన్ని ఏర్పరచాడు.&nbsp;<BR>ఆ వూరినుండి నా కొక ఉత్తరం వచ్చింది. నువ్వు అక్కడివారితో ఉత్తర ప్రత్యుత్త&nbsp;<BR>రాలు జరుపుతూండు. నడుం బిగించి పనిచేయండి! కృషి చెయ్యండి! ఈ&nbsp;<BR>విధంగా అక్కడక్కడ కేంద్రాలను ఏర్పరచండి. ఇలాంటి కేంద్రాలు మద్రాసు-&nbsp;<BR>లోను, కలకత్తాలోను నడుస్తూన్నాయి. నువ్వు మీరట్‌లో, అజ్మీర్‌లో కొత్త&nbsp;<BR>కేంద్రాలను నెలకొల్పటం మంచిది. ఇదే రీతిగా యితర చోట్లలోకూడ కేంద్రా-&nbsp;<BR>లను నెలకొల్పుతూ పో. ఇక్కడికి రాసే జాబులు ఈ కింది చిరునామాకు&nbsp;<BR>పంపించు.</FONT></p>
<p><FONT FACE="TimesNewRoman, Times, serif" SIZE="2">&amp; </FONT><FONT FACE="TimesNewRoman, Times, serif" SIZE="3">R</FONT><FONT FACE="TimesNewRoman, Times, serif" SIZE="2">  </FONT><FONT FACE="SHREE900, SHREE, sans-serif" SIZE="3">శ్రీ ఇ.టి. స్టర్డీ,</FONT></p>
<p><FONT FACE="SHREE900, SHREE, sans-serif" SIZE="3">హైవ్యూ, కేవర్షామ్‌,&nbsp;<BR>రీడింగ్‌ ఇంగ్లండ్‌.</FONT></p>
<p><FONT FACE="SHREE900, SHREE, sans-serif" SIZE="3">అమెరికాకు రాసే జాబులు ఈ కింది చిరునామాకు పంపించు.</FONT></p>
<p><FONT FACE="TimesNewRoman, Times, serif" SIZE="2">&amp; R  </FONT><FONT FACE="SHREE900, SHREE, sans-serif" SIZE="3">కుమారి ఫిలిప్స్‌,</FONT></p>
<p><FONT FACE="SHREE900, SHREE, sans-serif" SIZE="3">19, పడమర, 38 వ వీథి,</FONT></p>
<p><FONT FACE="SHREE900, SHREE, sans-serif" SIZE="3">న్యూయార్క్‌.</FONT></p>
<p><FONT FACE="SHREE900, SHREE, sans-serif" SIZE="3">మనం నెమ్మదిగా ప్రపంచంలో అన్నిప్రాంతాల్లోను వ్యాపించాలి. అన్నింటికి&nbsp;<BR>ప్రప్రథమంగా కావలసింది విధేయత. మంటల్లో దూకడానికైనా నువ్వు సిద్ధ&nbsp;<BR>పడాలి. అప్పుడే కార్యం సానుకూలమౌతుంది... రాజపుత్రస్థానంలో వివిధ&nbsp;<BR>గ్రామాల్లోను యిలాంటి సంఘాలను నెలకొల్పు.</FONT></p>
<p><FONT FACE="SHREE900, SHREE, sans-serif" SIZE="3">ప్రేమ యుతుడైన,&nbsp;<BR>భవదీయ,&nbsp;<BR>వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3587.html>p3587</a></td><td>p3588</td><td><a class=puTa_lanke href=puTa3589.html>p3589</a></td></tr></table>
</div></body></html>
