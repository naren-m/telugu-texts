<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4009.html>p4009</a></td><td>p4010</td><td><a class=puTa_lanke href=puTa4011.html>p4011</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">3 8 3</FONT></p>
<p><FONT FACE="SHREE900, SHREE, sans-serif" SIZE="3">నేను అమెరికాలో సంపాదించిన ధనమంతా ఇండియాకు పంపుతున్నాను.&nbsp;<BR>నే నిప్పుడు ముక్తుణ్ణి. పూర్వంమాదిరి భిక్షుక సన్యాసిని. మఠ అధ్యక్ష పదవి-&nbsp;<BR>నుండికూడ రాజీనామా చేశాను. భగవంతుడికి ధన్యవాదాలు. నేను ముక్తుణ్ణి!&nbsp;<BR>అలాంటి బాధ్యతను యిక మోయలేను, అంత దుర్బలత, అంత బలహీనత.</FONT></p>
<p><FONT FACE="SHREE900, SHREE, sans-serif" SIZE="3">‘‘పక్షులు చెట్టుకొమ్మమీద నిద్రించి, ప్రాతఃసమయంలో కిలకిలారావాలు&nbsp;<BR>చేసి, వినీలాకాశంలోకి ఎగిరిపోతున్నట్లున్నది నా జీవితాంతం.’’</FONT></p>
<p><FONT FACE="SHREE900, SHREE, sans-serif" SIZE="3">నా కనేక కష్టాలు కలిగాయి. మహత్తరమైన విజయాలుకూడ కలిగాయి.&nbsp;<BR>కాని నా కష్టాలు, బాధ లెక్కలోకి రావు. ఎందుకంటే నేను విజయం పొందాను.&nbsp;<BR>నా లక్ష్యాన్ని చేరుకొన్నాను. దేనికోసం జీవిత సాగరంలోకి మునిగానో, ఆ ఆణి-&nbsp;<BR>ముత్యాన్ని కనుగొన్నాను. నా కష్టాలు ఫలించాయి. సంతృప్తుణ్ణైనాను.</FONT></p>
<p><FONT FACE="SHREE900, SHREE, sans-serif" SIZE="3">నా జీవితంలో నూతనాధ్యాయం ఆరంభమౌతున్నట్లు ఉంది. ‘అమ్మ’&nbsp;<BR>నన్ను నెమ్మదిగాను, మృదువుగాను తీసుకొనిపోతుందనిపిస్తున్నది. సంకటాలతో&nbsp;<BR>కూడిన మార్గాల్లో ప్రయత్నం యికలేదు. ఇప్పుడు అది హంసతూలికాతల్పం.&nbsp;<BR>నువ్వు దీన్ని అర్థం చేసికొన్నావా? నన్ను నమ్ము. నాకు నిశ్చయమని తోస్తున్నది.</FONT></p>
<p><FONT FACE="SHREE900, SHREE, sans-serif" SIZE="3">నేను దేనికోసం అన్వేషిస్తున్నానో, అది నేను ఎప్పుడూ కనుగొంటున్నాను.&nbsp;<BR>అది యింతవరకు, నా జీవితానుభవం, నాకు బోధించింది. భగవంతునికి ధన్య-&nbsp;<BR>వాదాలు. కొన్నిసార్లు ఎంతో కష్టంమీద అది సాధ్యమౌతోంది. కాని ఫరవాలేదు!&nbsp;<BR>ప్రతిఫలంయొక్క మార్దవం ముందు సమస్తం మరువబడింది. మిత్రమా, నువ్వు-&nbsp;<BR>కూడ కష్టాలు పడుతున్నావు. కాని నీ ప్రతిఫలం నీకు ముడుతుంది. అయ్యో!&nbsp;<BR>నీకు యిప్పుడు కన్పించేది ప్రతిఫలం కాదు. అది మరొక బాధ.</FONT></p>
<p><FONT FACE="SHREE900, SHREE, sans-serif" SIZE="3">నా విషయంలో నా పాపకర్మ అనే మేఘం తొలగి అదృశ్యమౌతున్నట్లు నాకు&nbsp;<BR>కన్పిస్తోంది. నా పుణ్యకర్మ అనే సూర్యుడు ఉదయిస్తున్నాడు ప్రకాశ&nbsp;<BR>మానంగాను, సుందరంగాను, తీక్షణంగాను. మిత్రమా! నీ విషయంలోకూడా&nbsp;<BR>యిలాగే వుంటుంది. నా ఈ భాషాజ్ఞానానికి, నా భావాన్ని తెలిపే శక్తిలేదు. కాని&nbsp;<BR>ఏ భాష దాన్ని చక్కగా వర్ణించగలదు?</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ఆ ప్రయత్నం విరమిస్తున్నాను. నా భావాన్ని మృదుమధుర దీప్త-&nbsp;<BR>భాషలో పొదగటంకోసం నీకు వదలివేస్తున్నాను. సెలవు.</FONT></p>
<p><FONT FACE="SHREE900, SHREE, sans-serif" SIZE="3">నీ అత్యంత ప్రీతిపాత్రుడైన, మిత్రుడు వివేకానంద.&nbsp;<BR></FONT><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> అక్టోబర్‌ 29 న మేం పారిస్‌ వదలి ‘వియన్నా’ పోతున్నాం.</FONT></p>
<p><FONT FACE="SHREE900, SHREE, sans-serif" SIZE="3">వచ్చేవారం లెగ్గెట్ట్‌ అమెరికా సంయుక్త రాష్ట్రాలకు పోతున్నాడు. మా ఉత్తరాలు&nbsp;<BR>యికముందు ఎక్కడికి పంపాలో తపాలా కార్యాలయానికి తెలుపుతాం.</FONT></p>
<p><FONT FACE="TimesNewRoman, Times, serif" SIZE="2">— </FONT><FONT FACE="SHREE900, SHREE, sans-serif" SIZE="3">వి.</FONT></p>
<hr class="puTa_virupu">
<table><tr><td><a class=puTa_lanke href=puTa4009.html>p4009</a></td><td>p4010</td><td><a class=puTa_lanke href=puTa4011.html>p4011</a></td></tr></table>
</div></body></html>
