<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1353.html>p1353</a></td><td>p1354</td><td><a class=puTa_lanke href=puTa1355.html>p1355</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - ఆత్మ, ముక్తి</FONT></p>
<p><FONT FACE="SHREE900, SHREE, sans-serif" SIZE="3">125</FONT></p>
<p><FONT FACE="SHREE900, SHREE, sans-serif" SIZE="3">మూర్తీభావమనో, పిశాచమనో, ఆహ్రిమన్‌ (పారశీకుల దుష్టదైవం) అనో, సమా-&nbsp;<BR>ధానం చెప్పవచ్చు. కొన్ని మతాలు దేవుడూ, దయ్యమూ కలసిన ఒక భూతాన్ని&nbsp;<BR>నిర్మించి, అది నిర్హేతుకంగా కొందరికి సుఖాన్ని, కొందరికి దుఃఖాన్ని కల్పిస్తూ&nbsp;<BR>వుంటుందనవచ్చు. ఇంకా బుద్ధి పరిపాకంగల మరికొందరు, మాయావాదాన్ని&nbsp;<BR>తేవచ్చు. ఇలా ఎందరెందరో, ఎన్నెన్ని విధాల సమాధానాలో చెప్పవచ్చు. కాని&nbsp;<BR>ఒక్క విషయంమాత్రం విస్పష్టంగా తేలుతోంది. అదే మనకు ప్రసక్తం. ఈ తత్త్వ-&nbsp;<BR>భావాలు, మతాలు మనోవ్యాయామ మాత్రమే. మనస్సుతో చేసే దొమ్మర విద్యల&nbsp;<BR>వంటివే కాని వేరు కావు. ప్రతి దేశంలోను, ప్రతి మతంలోనుకల&nbsp;<BR>మూఢవిశ్వాస భావరాశినుండి విస్పష్టమై, దేదీప్యమానమై కానవచ్చు మహత్తర&nbsp;<BR>భావం ‘‘మానవుడు దైవమే, దివ్యత్వమే మన స్వభావం’’ అనేదే.</FONT></p>
<p><FONT FACE="SHREE900, SHREE, sans-serif" SIZE="3">ఆ దివ్యత్వం కాక మరేమి కనిపించినా అది వేదాంత పరిభాషలో&nbsp;<BR>‘‘అధ్యాస’’ అనబడేదే. ఏదో అధ్యస్తమైనది; కాని ఆ దివ్యస్వభావం ఎన్నటికీ&nbsp;<BR>నశించదు. మహాపాపిలోను, మహా సిద్ధపురుషునిలోను అది సర్వదా నిలిచే&nbsp;<BR>వుంటుంది. దానిని ఉద్ధరించాలి (మీది కెత్తాలి). తర్వాత అది స్వయంసిద్ధంగానే&nbsp;<BR>దీపిస్తుంది. మనం కోరితే తప్ప, అది వ్యక్తం కాజాలదు. చెకుముకి రాతిలోను,&nbsp;<BR>ఎండుకట్టెలోను అగ్ని వుందనీ ఒరిపిడి చేతగాని అది బైటికి రాదనీ మన&nbsp;<BR>పూర్వీకులకు తెలుసు. అట్లే ముక్తత్వరూపం, పరిశుద్ధత్వరూపం అయిన ఈ&nbsp;<BR>అగ్ని ప్రతి ఆత్మకు స్వభావసిద్ధం. అది ఆత్మయొక్క గుణం కాదు. గుణాలు&nbsp;<BR>సంపాదించుకోవడం సాధ్యమైనట్లే కోల్పోవడమూ సాధ్యమవుతుంది. ఆత్మ&nbsp;<BR>ముక్తత్వం అభిన్నములు. ఆత్మ, సత్త - (అస్తిత్వం) అభిన్నములు; ఆత్మ, చిత్తు&nbsp;<BR>(జ్ఞానం) అభిన్నములు. సచ్చిదానందం. ఆత్మకు స్వాభావికం. దాని ‘‘జన్మ-&nbsp;<BR>హక్కు.’’ ఇంద్రియగోచర వస్తువులన్నీ దాని వ్యక్తరూపాలు. కొన్ని వస్తువులలో&nbsp;<BR>అది మందంగాను, కొన్నిటిలో దీప్తిమంతంగాను వ్యక్తమవుతుంది. మరణం-&nbsp;<BR>కూడ, ఈ నిత్యసత్తయొక్క వ్యక్త రూపమే. జనన మరణాలు, స్థితి క్షయాలు,&nbsp;<BR>హాని వృద్ధులు, ఆ ఏకత్వంయొక్క (సత్తయొక్క) వ్యక్త రూపాలే. జ్ఞాన&nbsp;<BR>విషయంకూడ ఇలాంటిదే. పామరత్వరూపంలో గోచరించేదీ, పాండిత్య&nbsp;<BR>రూపంలో గోచరించేదీ ఆ ‘చిత్తు’ యొక్క, ఆ జ్ఞాన సత్త్వంయొక్క వ్యక్త&nbsp;<BR>రూపాలే. ఈ ద్వంద్వాలమధ్య వున్నది ప్రకార (జాతి) భేదం కాదు; పరిమాణ&nbsp;<BR>(తరతమత్వ) భేదమే. మన కాళ్ల క్రింద ప్రాకే క్షుద్ర కీటకాలకు, లోకంలో&nbsp;<BR>ఉద్భవించగల మహోన్నత మేధా సంపన్నునికి వున్నదికూడ జాతి భేదం&nbsp;<BR>కాదు. తరతమత్వ భేదమే. ఈ జీవితంలోని భోగాలన్నీ - అత్యంత హేయమైనవి&nbsp;<BR>కూడ - ఆత్మ సత్త్వమైన ఆ బ్రహ్మానందంయొక్క ఆ ఏకత్వంయొక్క</FONT></p>
<hr class="puTa_virupu">
<table><tr><td><a class=puTa_lanke href=puTa1353.html>p1353</a></td><td>p1354</td><td><a class=puTa_lanke href=puTa1355.html>p1355</a></td></tr></table>
</div></body></html>
