<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa610.html>p610</a></td><td>p611</td><td><a class=puTa_lanke href=puTa612.html>p612</a></td></tr></table>

<p><FONT FACE="TimesNewRoman, Times, serif" SIZE="2">1 9 6</FONT></p>
<p><FONT FACE="SHREE900, SHREE, sans-serif" SIZE="3">ఆ తుపాన్‌ గాలిలోని సూక్ష్మ విషక్రిములను నాశనంచేసి అసంఖ్యాక జనాన్ని&nbsp;<BR>కాపాడి వుండవచ్చును. దాన్ని గుర్తించినవారు మంచిదంటారు; నేను చెడ్డ&nbsp;<BR>దంటాను. కాబట్టి మంచిచెడ్డలు సాపేక్ష ప్రపంచానికి సంబంధించినవే. మేం&nbsp;<BR>ప్రతిపాదించే నిర్గుణదేవుడు సాపేక్షదేవుడు కాడు. కాబట్టి అతడు మంచివాడని&nbsp;<BR>గాని, చెడ్డవాడనిగాని నిర్వచించలేం. అతడు మంచి చెడులకు అతీతుడు. అతడు&nbsp;<BR>మంచివాడు కాడు, చెడ్డవాడూ కాడు. కాని, చెడుకంటే మంచే తన కెక్కువ సన్ని-&nbsp;<BR>హిత వికాస మనే మాట నిజం.</FONT></p>
<p><FONT FACE="SHREE900, SHREE, sans-serif" SIZE="3">ఇలాంటి నిర్గుణవ్యక్తిని, దేవుడి నిర్గుణత్వాన్ని అంగీకరించటం వల్ల కలిగే&nbsp;<BR>ఫలితమేమిటి? మనకేమి ప్రయోజనం కలుగుతుంది? జీవితరంగంలో మతం&nbsp;<BR>ప్రధాన విషయంగా, మనకు ఊరట కలిగించేదిగా, సహకారియైన శక్తిగా వుండ-&nbsp;<BR>గలదా? సహాయం అపేక్షిస్తూ ఏ దేవుడినైనా ప్రార్థించాలనే మానవ హృదయా-&nbsp;<BR>వేదనం అప్పు డేమవుతుంది? అదంతా ఎప్పటిలాగే వుంటుంది. సగుణదైవం&nbsp;<BR>అలాగే వుంటుంది. కాని మునుపటికన్నా బలమైన ప్రాతిపదికమీద వుంటుంది.&nbsp;<BR>నిర్గుణత్వంచేత అతడు మరింత శక్తివంతుడయ్యాడు. నిర్గుణంలేక గుణం&nbsp;<BR>నిలబడలేదనే సంగతి మనం గ్రహించాం. దేవుడు యీ జగత్తుకి పూర్తిగా వేరై-&nbsp;<BR>వుండి కేవలం తన సంకల్పంచేతే శూన్యంనుండి విశ్వాన్ని సృష్టించాడనే వాదాన్ని&nbsp;<BR>ఋజువు చెయ్యడానికి వీలుకాదు. అది అసంభవం. నిర్గుణభావాన్ని మనం&nbsp;<BR>గ్రహిస్తే సగుణానికి కూడా దానిలో స్థానం వుంది. నిర్గుణాన్ని గురించి మనకు&nbsp;<BR>కలిగే అనేక భావాల సంపుటమే వైవిధ్యంతో కూడిన జగత్తు. మనం పంచేంద్రి-&nbsp;<BR>యాలచేత దాన్ని గ్రహించినప్పుడు దానిని భౌతిక ప్రపంచమంటాం. మరో&nbsp;<BR>ఇంద్రియంవున్న జీవి ఏదైనా వుంటే యీ ప్రపంచం దానికి మరో తీరుగా&nbsp;<BR>కనబడుతుంది. విద్యుత్తును గ్రహించగల ఇంద్రియం మనలో ఎవరికైనా వుంటే&nbsp;<BR>యీ లోకం యింతకన్నా వేరుగా తోస్తుంది. అభిన్నమైన ఏకత్వానికి విభిన్న&nbsp;<BR>రూపాలున్నాయి. విశ్వాన్ని గురించిన వివిధ భావనలు దాన్ని గురించిన వివిధ&nbsp;<BR>దృశ్యాలు. మానవబుద్ధి నిర్గుణాన్ని గురించి చెయ్యగల పరమోత్కృష్టమైన భావన&nbsp;<BR>సగుణబ్రహ్మం. ఈ కుర్చీ, యీ జగత్తు ఎంత నిజమో సగుణబ్రహ్మంకూడా&nbsp;<BR>అంతే నిజం; అంతకుమించి ఎక్కువకాదు. అది పరమసత్యం కాదు. సగుణ-&nbsp;<BR>బ్రహ్మం నిజానికి నిర్గుణ బ్రహ్మమే. కాబట్టి, నే నెలా ఏకకాలంలో సత్యాన్ని&nbsp;<BR>సత్యేతరాన్నో అదీ సత్యం, సత్యేతరం ఐవుంది. మీరు నన్నేమిగా చూస్తున్నారో&nbsp;<BR>అది నా యథార్థతత్వం కాదు. ఆ విషయమై మీకు సంతృప్తి కలుగుతుంది. నన్ను&nbsp;<BR>గురించి మీకు కలుగుతూన్న భావం నేను కాను. మీరు మీ హేతుప్రవృత్తిని ఆ&nbsp;<BR>విధంగా సంతృప్తిపరచుకోవచ్చు. ఎందుకంటే, వెలుతురు, వాతావరణంలోని</FONT></p>
<hr class="puTa_virupu">
<table><tr><td><a class=puTa_lanke href=puTa610.html>p610</a></td><td>p611</td><td><a class=puTa_lanke href=puTa612.html>p612</a></td></tr></table>
</div></body></html>
