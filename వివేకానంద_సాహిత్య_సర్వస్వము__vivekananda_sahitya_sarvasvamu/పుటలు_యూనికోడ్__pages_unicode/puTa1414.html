<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1413.html>p1413</a></td><td>p1414</td><td><a class=puTa_lanke href=puTa1415.html>p1415</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - ఆత్మ : దాని బంధనం, మోక్షం</FONT></p>
<p><FONT FACE="SHREE900, SHREE, sans-serif" SIZE="3">185</FONT></p>
<p><FONT FACE="SHREE902, SHREE, sans-serif" SIZE="4">ఆ్మ : దాని బంధనం, మోక్షం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">అమెరికాలో ఉపన్యసించబడింది</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">జగత్తులో బ్రహ్మమనబడే ఒక్క సద్వస్తువు మాత్రమే వుందని, అద్వైత&nbsp;<BR>సిద్ధాంతం. మిగిలిందంతా అసత్తు, ఆభాస మాత్రమే. మాయ మహిమ&nbsp;<BR>వల్ల ఇదంతా బ్రహ్మంనుండి కల్పితమవుతోంది. బ్రహ్మంలో, ఐక్య భావాన్ని&nbsp;<BR>పొందడమే మనకు పరమగమ్యం. మన మందరం, మనలోని ప్రతి వ్యక్తీకూడ,&nbsp;<BR>మాయచేత కప్పబడిన బ్రహ్మమే - ఆ ఏకైక సత్పదార్థమే సుమండీ! అజ్ఞాన&nbsp;<BR>రూపమైన ఈ మాయను తొలగించుకొంటే, మన సత్య స్వరూపాన్ని మనం&nbsp;<BR>తిరిగి పొందగలం. ఈ సిద్ధాంతం ప్రకారం, ప్రతి మనుష్యుడు, మూడు&nbsp;<BR>భాగాలతోకూడి ఏర్పడుతున్నాడు. 1) శరీరం 2) మనస్సు (లేక అంతఃకరణం)</FONT></p>
<p><FONT FACE="SHREE900, SHREE, sans-serif" SIZE="3">3) వీని రెంటికిని వెనుక జీవుడు లేక ఆత్మ అనబడే వస్తువు. మనస్సు&nbsp;<BR>(లేక అంతఃకరణం) ద్వారా యీ ఆత్మ శరీరాన్ని నడుపుతూ నిజమైన ద్రష్ట,&nbsp;<BR>భోక్తగా వుంది. ఈ ఆత్మకు శరీరమనేది బాహ్య కవచం. మనస్సనేది&nbsp;<BR>లోపలి కవచం.</FONT></p>
<p><FONT FACE="SHREE900, SHREE, sans-serif" SIZE="3">నరుని శరీరంలో భౌతిక పదార్థం కానిది ఆత్మ ఒక్కటే. అది భౌతిక&nbsp;<BR>పదార్థం కాదు కాబట్టి, మిశ్రపదార్థమూ కాజాలదు. మిశ్రపదార్థం కాదు కాబట్టి&nbsp;<BR>కార్య, కారణ రూపాలైన కట్టడులకు లోబడదు. కాబట్టి అది శాశ్వతమైంది.&nbsp;<BR>శాత్వతమైన దానికి ఆది వుండదు. ఎందుకంటే, దేనికి మొదలుంటుందో,&nbsp;<BR>దానికంతా అంతమూ వుండి తీరాలి. అది నిరాకారమని తేలుతుంది. భౌతిక&nbsp;<BR>పదార్థం కానిదానికి ఆకారం ఏర్పడజాలదు కదా? ఇంకా, సాకారమైన ప్రతి దానికీ&nbsp;<BR>ఆద్యంతాలుండాలి. మొదలు చివర లేనట్టి సాకార వస్తువును మనమెవరూ&nbsp;<BR>చూడలేదు. ఆకార (రూపం) మనేది జడపదార్థం, శక్తి - ఈ రెంటి కలయిక&nbsp;<BR>వల్ల ఏర్పడుతుంది. ఈ పీఠానికి ఒక విశిష్టమైన ఆకారం వుంది. అంటే, కొంత&nbsp;<BR>జడపదార్థం మీద కొంత శక్తి ప్రయోగించడం వల్ల యీ విశిష్ట రూపం ఏర్పడు&nbsp;<BR>తోంది. కాబట్టి రూపమనేది భౌతిక పదార్థం, శక్తి, వీని సమ్మేళన ఫలితమనాలి.&nbsp;<BR>ఈ సమ్మేళనం శాశ్వతమై ఉండజాలదు. ప్రతి సంశ్లేషణానికి (అంటే ప్రతి&nbsp;<BR>సమ్మేళనానికి) విశ్లేషం (విడిపోవడం) తటస్థించే సమయం ఎప్పుడో వచ్చి&nbsp;<BR>తీరుతుంది. కాబట్టి, సాకారములైన అన్నిటికీ ఆద్యంతాలుంటాయి. మన శరీరం</FONT></p>
<hr class="puTa_virupu">
<table><tr><td><a class=puTa_lanke href=puTa1413.html>p1413</a></td><td>p1414</td><td><a class=puTa_lanke href=puTa1415.html>p1415</a></td></tr></table>
</div></body></html>
