<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa478.html>p478</a></td><td>p479</td><td><a class=puTa_lanke href=puTa480.html>p480</a></td></tr></table>

<p><FONT FACE="TimesNewRoman, Times, serif" SIZE="2">6 4</FONT></p>
<p><FONT FACE="SHREE900, SHREE, sans-serif" SIZE="3">ఉద్భవించి, బంధంలో నిలిచి, మరల స్వాతంత్య్రంలో లీనమౌతోందని జవాబు&nbsp;<BR>చెప్పబడింది. అనేక నామరూపాలలో వ్యక్తమౌతున్న ఆ అనంతతత్త్వమే మానవు&nbsp;<BR>డని మనం చెప్పేటప్పుడు అందులో కేవలం ఒక సూక్ష్మాంశమే మానవుడని మన&nbsp;<BR>తాత్పర్యం; మనకు కనిపించే యీ మనశ్శరీరాలు అఖండతత్త్వంలో ఒక అంశం,&nbsp;<BR>అనంతతత్త్వంలో కేవలం ఒక బిందువు. ఈ సమస్త ప్రపంచం ఆ అనంత&nbsp;<BR>తత్త్వంలో ఒక లవం; ఇక మన నియమాలు, నిర్బంధాలు, ఆనందాలు,&nbsp;<BR>దుఃఖాలు, సుఖాలు, ఆశలు సర్వం యీ చిన్నప్రపంచంలోనివే; మన పురోగమన&nbsp;<BR>తిరోగమనాలు కూడా యీ చిన్న ఆవరణలోనివే. కేవలమైన మన మనఃకల్పిత-&nbsp;<BR>మైన యీ ప్రపంచం ఇలాగే సాగుతుండాలని, మనకు తెలిసిన యీ లోకపు పున-&nbsp;<BR>ర్భవమే ఐన స్వర్గానికి పోవాలని కోరటం ఎంత పిల్లచేష్టలో మీకు స్పష్టమే. అఖం-&nbsp;<BR>డమైన అనంతమైన సత్త మనం ఎరిగిన పరిమిత సోపాధికసత్తకు సరిపోవాలనే&nbsp;<BR>కోరిక శిశువుకు తగినదని అసాధ్యమని వెంటనే మనకు విస్పష్టమౌతుంది. ఇప్పు-&nbsp;<BR>డున్నదే ఎల్లప్పుడూ తనకుండాలని కోరేవ్యక్తి - నేను ఒక్కొక్కప్పుడు చెప్పేట్లు&nbsp;<BR>‘హాయి నిచ్చే మతం కావా’ లని కోరేవ్యక్తి, తన ప్రస్తుత స్థితికంటె పైమెట్టు&nbsp;<BR>ఊహించుకోలేనంత పతనం చెందినవాడని మీరు గుర్తించవచ్చును; తన ప్రస్తుత&nbsp;<BR>సంకుచిత పరిసరాలతో అతడు తాదాత్మ్యం పొందుతున్నాడు. అంతకుమించి&nbsp;<BR>లేదు. తాను అనంతుడననే సంగతి ఆతడు మరిచిపోయాడు. అతడి&nbsp;<BR>ఆశయమంతా యీ నిమిషంలోని క్షుద్రసంతోషాలచే దుఃఖాలచే అసూయలచే&nbsp;<BR>పరిమితమైవుంది. సాంతమైన దీనినే అతడు అనంతమని భ్రమిస్తున్నాడు. ఇంతే-&nbsp;<BR>కాదు, యీ భ్రాంతి మాసిపోవడానికి అతడు ఇష్టపడటంలేదు. బౌద్ధులు ‘తన్హ’&nbsp;<BR>‘తిస్స’ అని చెప్పే జీవితతృష్ణను ఆతడు గట్టిగా అంటిపట్టుకుని వున్నాడు.&nbsp;<BR>సుఖాలు, ప్రాణులు, చట్టాలు, పురోగతులు, కార్యకారణనియతులు అనేక లక్షల&nbsp;<BR>రకాలు మనకు తెలిసిన యీ చిన్నవిశ్వానికి బైట పనిచెయ్యటం సుసంభవం.&nbsp;<BR>ఇంతకీ ఇదంతా మన అనంతాత్మతత్త్వంలో కేవలం ఒక అంశమాత్రమే.</FONT></p>
<p><FONT FACE="SHREE900, SHREE, sans-serif" SIZE="3">విముక్తిని పొందడానికి యీ ప్రపంచావధులను మనం అతిక్రమించాలి.&nbsp;<BR>ఇక్కడ విముక్తిని చూడలేం. పరిపూర్ణమైన సమత, క్రైస్తవులు చెప్పే ‘మన&nbsp;<BR>ఆకళింపుకు అందని ప్రశాంతి’ యీ లోకంలోగాని, స్వర్గంలోగాని, మన&nbsp;<BR>మనస్సులు తలపులు సంచరించగల మరేప్రదేశంలోగాని, మన ఇంద్రియాల&nbsp;<BR>అనుభవానికి ఊహకు అందే మరేప్రదేశంలోగాని లభించదు. ఇలాంటి ఏ చోటూ&nbsp;<BR>మనకు ఆ విముక్తిని ఇవ్వలేదు. ఎందుకంటె, ఆ ప్రదేశాలన్నీ యీ విశ్వంలోనివే&nbsp;<BR>కాబట్టి. ఈ విశ్వం చూద్దామంటే దేశకాల నిమిత్తబద్ధమై వుంది. మన భూమి-&nbsp;<BR>కంటె దివ్యాలైన ప్రదేశాలు వుండవచ్చును. అక్కడి సుఖాలు ఇక్కడి సుఖాలకంటె</FONT></p>
<hr class="puTa_virupu">
<table><tr><td><a class=puTa_lanke href=puTa478.html>p478</a></td><td>p479</td><td><a class=puTa_lanke href=puTa480.html>p480</a></td></tr></table>
</div></body></html>
