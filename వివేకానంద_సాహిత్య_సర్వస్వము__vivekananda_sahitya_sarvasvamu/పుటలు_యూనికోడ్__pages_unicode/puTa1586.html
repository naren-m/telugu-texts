<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1585.html>p1585</a></td><td>p1586</td><td><a class=puTa_lanke href=puTa1587.html>p1587</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - చతుర్థ భాగం</FONT></p>
<p><FONT FACE="SHREE900, SHREE, sans-serif" SIZE="3">357</FONT></p>
<p><FONT FACE="SHREE900, SHREE, sans-serif" SIZE="3">వుందనీ, అది లీలగామాత్రం గోచరిస్తూంటుందనీ, వాదిస్తారు (ఆధునికులలో&nbsp;<BR>మీ హెర్బర్ట్‌ స్పెన్సర్‌ వంటివారు). రెండవ పక్షాన్ని ‘‘కామ్టే’’ అనుచరులు,&nbsp;<BR>నేటి అజ్ఞేయవాదులు వహించారు. హెర్బర్ట్‌ స్పెన్సర్‌గారికి, ఫ్రెడరిక్‌ హారిసన్‌&nbsp;<BR>గారికి, కొద్ది సంవత్సరాల క్రిందట జరిగిన వాదాన్ని గమనించిన వాళ్లు, వారి&nbsp;<BR>వివాదాంశంకూడ పైన పేర్కొనబడిందే అని గ్రహిస్తారు. అంటే, ఒక పక్షంవాళ్లు&nbsp;<BR>ఈ హానికర ప్రకృతికి వెనుక ఏదో నిర్వికార మూలప్రకృతి వుందనీ, రెండో&nbsp;<BR>వాళ్లు, అట్టి ఊహ అనవసరమని వాదించడం; ఒక పక్షంవాళ్లు నిర్వికారమైన&nbsp;<BR>దొకటి వుందని భావించకపోతే ఏ మార్పులనైనా గుర్తించటం అసంభవ&nbsp;<BR>మంటారు. రెండవ పక్షంవారో, అలాటి భావన అనవసరం, మనం భావించ-&nbsp;<BR>గలది వికారయుక్తమైన దానినే - మార్పు పొందనిదాన్ని మనం తెలిసికోలేం,&nbsp;<BR>చూడలేం, స్పృశించలేం - అని అంటారు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలోకూడ, అత్యంత ప్రాచీనకాలంలో, ఈ సమస్య పరిష్కారం&nbsp;<BR>కాలేదు. ఎందుకంటే, ‘గుణాల’ వెనుక దాగి, ఆ ‘గుణాల’ కన్న భిన్నమైన&nbsp;<BR>పదార్థమొకటి వుందని రుజువు చేయడం అసంభవం. ఇంకా, ‘నేను’ అనే జ్ఞానం-&nbsp;<BR>పైన ఆధారపడి, అంటే నా ‘స్మృతి’ అనేదాన్ని ఆధారం చేసికొని, నిన్నటి ‘నేనే’&nbsp;<BR>నేటి ‘నేను’ అనీ, కాబట్టి అవిరామంగా ‘‘నేను’’ ఉంటున్నాను, అని చెప్పే&nbsp;<BR>వాదనను రుజువు చూపి, సమర్థించడానికి వీలులేదు. కల్లబొల్లి కూర్పుగల&nbsp;<BR>మాటల మీదనే ఆధారపడిన వాదనను ఇంకొక దానిని తెలుపుతారు. అది కేవలం&nbsp;<BR>అర్థశూన్యమైన వాగాడంబరమే. ‘‘నేను చేస్తున్నాను’’ ‘‘నేను నడుస్తున్నాను’’&nbsp;<BR>‘‘నేను కలగంటున్నాను’’ ‘‘నేను నిద్రిస్తున్నాను’’ ‘‘నేను కదులుతున్నాను’’&nbsp;<BR>అనే ఇట్టి సుదీర్ఘ వాక్యపరంపరను గూర్చి - యిక్కడ చేయడం, నడవడం,&nbsp;<BR>కలగనడం, నిద్రించడం, కదలడం అనేవి మారుతున్నాయే కాని, ‘‘నేను’’ అనేది,&nbsp;<BR>స్థిరంగా నిలిచి వుంది కదా? కాబట్టి ‘‘నేను’’ అనేది సుస్థిరమైన స్వతంత్ర&nbsp;<BR>వ్యక్తి అనీ, మార్పులన్నీ శరీర సంబంధమైనవనీ నిర్ధారిస్తున్నారు. ఈ వాదం&nbsp;<BR>పైకి అంగీకరించ తగిందిగాను, తర్కబద్ధంగాను కనబడుతున్నా, బూటకపు వాగా-&nbsp;<BR>డంబరమే సుమండీ! కాగితం మీద ‘‘నేను’’ అనే మాట, చేస్తున్నాను,&nbsp;<BR>పోతున్నాను, కలగంటున్నాను మొదలైన మాటలు వేర్వేరుగా వుంటాయే కాని,&nbsp;<BR>మనస్సులో వానిని వేరు పరిచేవాడు లేడు.</FONT></p>
<p><FONT FACE="SHREE900, SHREE, sans-serif" SIZE="3">నేను తినేటప్పుడు, నేను తింటున్నాను అని అనుకొంటాను; అప్పుడు&nbsp;<BR>‘తినడం’తో ‘నేను’ కలిసిపోయింది. నేను పరుగెత్తేటప్పుడు ‘నేను’ను, పరు&nbsp;<BR>గెత్తడమూ వేర్వేరు కావు. కాబట్టి వ్యక్తి ఐక్యభావవాదం అంత బలమైంది కాదు.&nbsp;<BR>‘స్మృతి’ (జ్ఞప్తి)పై ఆధారపడి వుందనే రెండవ వాదంకూడ, దుర్బలమైందే. నా</FONT></p>
<hr class="puTa_virupu">
<table><tr><td><a class=puTa_lanke href=puTa1585.html>p1585</a></td><td>p1586</td><td><a class=puTa_lanke href=puTa1587.html>p1587</a></td></tr></table>
</div></body></html>
