<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2770.html>p2770</a></td><td>p2771</td><td><a class=puTa_lanke href=puTa2772.html>p2772</a></td></tr></table>
<p><FONT FACE="SHREE900, SHREE, sans-serif" SIZE="3">హిందువులు - క్రైస్తవులు</FONT></p>
<p><FONT FACE="TimesNewRoman, Times, serif" SIZE="2">3 3 5</FONT></p>
<p><FONT FACE="SHREE900, SHREE, sans-serif" SIZE="3">ఈశ్వరుడు ముఖాముఖిగా వచ్చినప్పుడే భయాలన్నీ మాయమౌతాయి. సంశ-&nbsp;<BR>యాలన్నీ పటాపంచలవుతాయి.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్యుల భావంలో ఒక అద్భుతమైన పండితుడు కావచ్చు. ఐనా&nbsp;<BR>మతంలో అతడేమీ తెలుసుకొని వుండకపోవచ్చు. అలాటివాణ్ణి నే నిలా అడుగు&nbsp;<BR>తాను: ‘‘నువ్వు ఆత్మను భావించగలవా? నువ్వు ఆత్మశాస్త్రాన్ని బాగా ఎరుగు-&nbsp;<BR>దువా? నువ్వు పదార్థానికి అతీతంగా నీ ఆత్మను వ్యక్తంచేశావా?’’ ‘‘లేకపోతే&nbsp;<BR>మతం నీవద్దకింకా చేరలేదు. ఇదంతా వ్యర్థప్రసంగం. పుస్తక పఠనం, అహం-&nbsp;<BR>కారం’’ అని మళ్లీ అంటాను. కాని పేద హైందవుడు విగ్రహంముందు కూర్చొని&nbsp;<BR>తాను ‘తత్‌’గా భావించుకోటానికి ప్రయత్నించి చివరికి యిలా అంటాడు:&nbsp;<BR>‘‘భగవాన్‌! ఆత్మగా నిన్ను భావించలేకున్నాను. కాబట్టి నిన్నీ స్వరూపంలో భావిం-&nbsp;<BR>చనివ్వు.’’ తరువాత కళ్లు తెరచి ఆ విగ్రహాన్ని చూసి ఆతడు సాష్టాంగనమస్కారం&nbsp;<BR>చేస్తూ ప్రార్థిస్తాడు. ప్రార్థనానంతరం ‘‘భగవాన్‌! నిన్ను అసంపూర్ణంగా పూజిస్తూ-&nbsp;<BR>న్నందుకు నన్ను క్షమించు’’ అంటా డతడు.</FONT></p>
<p><FONT FACE="SHREE900, SHREE, sans-serif" SIZE="3">హిందువులు రాళ్లురప్పలను పూజిస్తుంటారని మీ రెప్పుడూ అంటుం-&nbsp;<BR>టారు. ఈ ప్రజల హృదయోద్వేగాన్ని గురించి మీకేం తెలుసు? పాశ్చాత్య&nbsp;<BR>దేశాలకు ఏతెంచిన మొదటి సన్న్యాసిని నేను. ప్రపంచ చరిత్రలో హైందవ&nbsp;<BR>సన్న్యాసి సముద్రాన్ని దాటి వచ్చింది యిది మొట్టమొదటిసారి. కాని యిలాటి&nbsp;<BR>విమర్శలు, ప్రసంగాలు మేం వింటూన్నప్పుడు మీపట్ల మా దేశ వైఖరి ఏమిటి?&nbsp;<BR>మా ప్రజలు చిరునవ్వు నవ్వి యిలా అంటారు: ‘‘వారు అర్భకులు. భౌతిక&nbsp;<BR>శాస్త్రాల్లో వారు గొప్పవారు కావచ్చు. వారు మహోన్నత భవనాలు నిర్మించవచ్చు.&nbsp;<BR>కాని మతంలో వారు కేవలం బాలకులు.’’ మా ప్రజల వైఖరి అలాటిది.</FONT></p>
<p><FONT FACE="SHREE900, SHREE, sans-serif" SIZE="3">ఒక్కవిషయాన్ని నేను చెబుతాను. నాకు నిర్దయతో విమర్శించే ఉద్దేశం-&nbsp;<BR>లేదు. దేనికోసం మీరు మనుషులకు శిక్షణనిచ్చి, విద్య గరపి, దుస్తులిచ్చి, జీతం&nbsp;<BR>యిస్తున్నారు? మా దేశంలోని మా తాతముత్తాతలను, మా మతాన్ని, సమస్తాన్ని&nbsp;<BR>తిట్టిపోయ్యటానికా? వారొక దేవాలయం వద్దకెళ్లి ‘‘విగ్రహారాధకులారా! మీరు&nbsp;<BR>నరకానికి పోతారు’’ అంటారు. కాని వారు భారతదేశంలోని మహమ్మదీయులను&nbsp;<BR>గురించి అలా చెప్పటానికి సాహసించరు. కత్తి బైటికొస్తుంది. కాని హిందువు&nbsp;<BR>అమిత సాధువు. అతడు చిరునవ్వు నవ్వి ‘‘మూర్ఖులు! మాట్లాడనివ్వండి’’&nbsp;<BR>అంటూ తన దారిన తాను వెళ్లిపోతాడు. అది హిందువుల వైఖరి. తిట్టటానికి,&nbsp;<BR>విమర్శించటానికి మీరు మనుషులకు శిక్షణ నిస్తారు. మేం ఎంతో సదుద్దేశంతో&nbsp;<BR>స్వల్పంగా మిమ్మల్ని విమర్శించినా వెనక్కు తగ్గి ‘‘మమ్మల్ని తాకవద్దు. మేం అమె-&nbsp;<BR>రికాదేశస్థులం. ప్రపంచంలోని జను లందరినీ మేం విమర్శిస్తాం, శపిస్తాం,</FONT></p>
<hr class="puTa_virupu">
<table><tr><td><a class=puTa_lanke href=puTa2770.html>p2770</a></td><td>p2771</td><td><a class=puTa_lanke href=puTa2772.html>p2772</a></td></tr></table>
</div></body></html>
