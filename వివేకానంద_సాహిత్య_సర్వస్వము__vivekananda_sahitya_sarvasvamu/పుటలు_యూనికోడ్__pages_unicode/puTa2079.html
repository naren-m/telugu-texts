<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2078.html>p2078</a></td><td>p2079</td><td><a class=puTa_lanke href=puTa2080.html>p2080</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 0</FONT></p>
<p><FONT FACE="SHREE900, SHREE, sans-serif" SIZE="3">మాటను వింటాం. రెండు దినాలవరకైనా, ఒక్క అభిప్రాయాన్ని మీరు&nbsp;<BR>నిలుపుకోజాలకున్నారు; వివాదాలకు దిగుతున్నారు; ఓడిపోతున్నారు. తొల&nbsp;<BR>కరిలో పుట్టే మిడుతలలాగ, మీరు పుడుతున్నారు; వాటివలే అయిదు నిమి&nbsp;<BR>షాలలో చస్తున్నారు. నీటి బుడగలలాగా పైకి లేస్తున్నారు; ఆ బుడగలలాగానే,&nbsp;<BR>రెప్పపాటులో చిట్లిపోతున్నారు. మీరు మా సంఘంలాంటి, ఒక సుస్థిర&nbsp;<BR>సంఘాన్ని మొట్టమొదట నిర్మించుకోండి. ఇరవై శతాబ్దాలు గడిచినా చెక్కు&nbsp;<BR>చెదరక, గొప్పమహిమతో నిలిచివుండగల శాసనాలను, సంప్రదాయాలను, మొట్ట-&nbsp;<BR>మొదట మీరు నెలకొల్పుకోండి; ఆ తర్వాత, అట్టి విషయాలనుగూర్చి మీతో&nbsp;<BR>మాట్లాడటానికి అవకాశం దొరుకుతుంది లెండి. కాని అంతవరకు మీరు ఆలో-&nbsp;<BR>చనలేక, పైత్యోద్రేకంతో తల తిరిగి మాట్లాడు బుడతలే, అని చెబు&nbsp;<BR>తున్నాను-’’</FONT></p>
<p><FONT FACE="SHREE900, SHREE, sans-serif" SIZE="3">నేను, మన మతాన్నిగూర్చి చెప్పవలసినదాన్ని ముగించాను. నేడు మనకు&nbsp;<BR>అవసరమైన ఒకటి, రెండు విషయాలను మీకు జ్ఞప్తికి తెచ్చి విరమిస్తాను. ఈ&nbsp;<BR>కలియుగానికి మహాభారతంలాంటి ఉత్తమగ్రంథాన్ని ప్రసాదించినందుకు శ్రీ&nbsp;<BR>వ్యాసమహర్షికి నమస్కరిద్దాం! పూర్వయుగాలలో ఆచరించబడిన తపస్సులు,&nbsp;<BR>కష్టభూయిష్టమైన యోగాలు నేడు ఉపయోగపడవు. ఈ యుగంలో ఆవశ్యక-&nbsp;<BR>మైంది దానం; అంటే పరోపకారం. పరమార్థజ్ఞానాన్నివ్వడం అత్యుత్తమ దానం;&nbsp;<BR>దాని తర్వాత వ్యావహారిక జ్ఞానదానం. ఆ పిమ్మట ప్రాణరక్షణం. చివరిది ఆహార&nbsp;<BR>పానీయాల నివ్వడం. ఇవి దానాలు. పరమార్థ జ్ఞానాన్నిచ్చేవాడు, జాతిని, అనేక&nbsp;<BR>జన్మలలో పడకుండా రక్షిస్తాడు. వ్యావహారిక జ్ఞానదాతకూడ, పరమార్థజ్ఞానం&nbsp;<BR>వైపునకు నరుని దృష్టిని త్రిప్పగలడు. వీటి తరువాతనే ప్రాణరక్షణ మొదలైన ఇతర&nbsp;<BR>దానాలు లెక్కలోకి వస్తాయి. కాబట్టి పరమార్థజ్ఞానాన్ని బోధించడంకంటే, ఇతర&nbsp;<BR>విధాలైన కర్మలన్నీ తక్కువ అని మీరు గ్రహించడం అవసరం. ఇట్టి ఆధ్యాత్మజ్ఞాన-&nbsp;<BR>ప్రచారంలో తోడ్పడటమే అత్యుత్తమ సహాయం. మన శాస్త్రాల్లో అనంతమైన పర-&nbsp;<BR>మార్థ జ్ఞాననిధి వుంది. ఈ త్యాగభూమిలో తప్ప, భూమిలో మరెక్కడా తత్త్వ-&nbsp;<BR>విజ్ఞానాన్ని ఆచరణరూపంలో ప్రకటించే ఆదర్శమూర్తులను చూపజాలం. నాకు&nbsp;<BR>కొంచెం ప్రపంచానుభవం వుంది. ఇతర దేశాల్లో ప్రగల్భాలు కొట్టేవాళ్లు చాలా-&nbsp;<BR>మంది వున్నారు. కాని మతానుష్ఠానపరులైన, ఆధ్యాత్మిక జ్ఞానాన్ని జీవన చర్య-&nbsp;<BR>లలోనికి ప్రవేశపెట్టిన పురుషశ్రేష్ఠులను ఇక్కడనే, ఈ దేశంలో మాత్రమే చూడ-&nbsp;<BR>గలం. మతమంటే మాటలు కాదు. చిలుకలుకూడా మాట్లాడగలవు. ఈ&nbsp;<BR>రోజుల్లో మాట్లాడే యంత్రాలుకూడా వున్నాయి. కాని&nbsp;<BR>వైరాగ్యంతో కూడిన ఆధ్యాత్మిక ధర్మసహితమైన, సహనశీలమైన, యాతనా&nbsp;<BR>బంధురమైన, అఖండ ప్రేమపూరితమైన జీవనం నాకు చూపించండి. అట్టి</FONT></p>
<hr class="puTa_virupu">
<table><tr><td><a class=puTa_lanke href=puTa2078.html>p2078</a></td><td>p2079</td><td><a class=puTa_lanke href=puTa2080.html>p2080</a></td></tr></table>
</div></body></html>
