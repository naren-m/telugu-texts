<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2764.html>p2764</a></td><td>p2765</td><td><a class=puTa_lanke href=puTa2766.html>p2766</a></td></tr></table>
<p><FONT FACE="SHREE900, SHREE, sans-serif" SIZE="3">ఆర్యులు - తమిళులు</FONT></p>
<p><FONT FACE="TimesNewRoman, Times, serif" SIZE="2">3 2 9</FONT></p>
<p><FONT FACE="SHREE900, SHREE, sans-serif" SIZE="3">మాటలకు భాషాశాస్త్రవిషయికంగానే అర్థం వుంది. తల పుర్రెలను పరీక్షించి&nbsp;<BR>జాతి భేదాలను నిరూపించటం యిక్కడ వీలుకాదు.</FONT></p>
<p><FONT FACE="SHREE900, SHREE, sans-serif" SIZE="3">బ్రాహ్మణ క్షత్రియాది శబ్దాలుకూడ కేవలం కులమర్యాదలను మాత్రమే&nbsp;<BR>సూచిస్తాయి. ఈ కులం చక్కగా పరిష్కృతమైన తర్వాతకూడ యీ కులంలో&nbsp;<BR>హెచ్చుతగ్గులు సంభవింపక తప్పలేదు. కొన్ని నిమ్నజాతులనుండో, పరాయి దేశా-&nbsp;<BR>లనుండి వచ్చినవారినుండో, కొన్ని కొత్తజట్టులను ఉత్తమకులంలో చేర్చుకోక&nbsp;<BR>తప్పలేదు. అయినా వివాహాదులు చేసుకోకుండా కొంత శాఖాభేదాలు&nbsp;<BR>కాపాడుకొంటూ వచ్చారు.</FONT></p>
<p><FONT FACE="SHREE900, SHREE, sans-serif" SIZE="3">యుద్ధకౌశల్యం కలిగిన జాతి అంతా క్షత్రియులుగాను, విజ్ఞాన ప్రతిభలు&nbsp;<BR>కలవారు బ్రాహ్మణులుగాను, సంపద గలవారు వైశ్యులుగాను పరిగణించబడ్డారు.</FONT></p>
<p><FONT FACE="SHREE900, SHREE, sans-serif" SIZE="3">ఈ కొత్తవారువచ్చి తమలో చేరినా ఆ పూర్వపు పాతవారు కొంత కొంత&nbsp;<BR>శాఖాభేదాన్ని కల్పించుకొని వారితో సంకరం కాకుండా దూరంగా వుంటూ&nbsp;<BR>వచ్చారు. కాని కాలాంతరంలో వారూ వీరూ ఏకంకాక తప్పలేదు. ఇది భారత&nbsp;<BR>దేశంలో కళ్లముందే కనిపిస్తూనే వుంది.</FONT></p>
<p><FONT FACE="SHREE900, SHREE, sans-serif" SIZE="3">సాంఘికంగా అభివృద్ధి చెందిన కొంతమంది ప్రజలు, కొన్ని సౌకర్యాలను&nbsp;<BR>ప్రత్యేకంగా వుంచుకోటానికి వాంఛించటం సహజం. కాబట్టి ఎవడైనా ఒక రాజు&nbsp;<BR>అండ దక్కినప్పుడు ఉత్తమజాతివారు ప్రధానంగా బ్రాహ్మణులు నిమ్నజాతి&nbsp;<BR>వారిలో వున్న తుల్యవాంఛలను బలప్రయోగంతో వీలైతే అణచివేయ ప్రయత్నిం-&nbsp;<BR>చేవారు. కాని వా రీ ప్రయత్నంలో జయించారా అన్న ప్రశ్న వుంది. మీ పురా-&nbsp;<BR>ణాలను, ఉపపురాణాలను జాగ్రత్తగా పరిశీలించి చూడండి. మహాపురాణాల్లోని&nbsp;<BR>స్థానిక ఖండాలను చూడండి. అంతదాకా ఎందుకు? మన కళ్లముందు మన-&nbsp;<BR>చుట్టూ ఏం జరుగుతోందో చూడండి. ఈ ప్రశ్నకు జవాబు దొరుకుతుంది.&nbsp;<BR>మనలో యిన్ని కుల భేదాలున్నాయి. వివాహాదుల విషయంలో ఒక కులంలోనే&nbsp;<BR>శాఖాభేదాలు పాటిస్తున్నాం. ఐనా ఎన్ని కట్టుదిట్టాలు చేసుకొన్నా మనదొక&nbsp;<BR>మిశ్రితజాతి అనక తప్పదు - ఆ పదంలోని ప్రతి అర్థంరీత్యాకూడా.</FONT></p>
<p><FONT FACE="SHREE900, SHREE, sans-serif" SIZE="3">‘ఆర్య’, ‘తమిళ’ శబ్దాలకున్న అర్థం ఏమైనా హైందవుల్లోవున్న యీ&nbsp;<BR>రెండు పెద్ద తరగతుల ప్రజలు పశ్చిమ సరిహద్దులను దాటి భారతదేశానికి వచ్చి-&nbsp;<BR>వుంటారని అంగీకరించినప్పటికీ, అతిప్రాచీనకాలంనుండి యీ తరగతుల మధ్య&nbsp;<BR>వ్యత్యాసం భాషాసంబంధమైనదే గాని, రక్తసంబంధమైనది మాత్రంకాదు. వేదాల్లో&nbsp;<BR>వర్ణింపబడ్డ దస్యుల శారీరక వికారా లేవీ తమిళజాతికి లేవు. ఆ విశేష&nbsp;<BR>ణాలేవీ వారిలో లేవు. ఆర్యులు సుందరంగా వుంటారా తమిళులు సుందరంగా&nbsp;<BR>వుంటారా అనేది ఒక నాణెం పైకెగురవేసి తేల్చుకోవలసిన విషయమే.</FONT></p>
<hr class="puTa_virupu">
<table><tr><td><a class=puTa_lanke href=puTa2764.html>p2764</a></td><td>p2765</td><td><a class=puTa_lanke href=puTa2766.html>p2766</a></td></tr></table>
</div></body></html>
