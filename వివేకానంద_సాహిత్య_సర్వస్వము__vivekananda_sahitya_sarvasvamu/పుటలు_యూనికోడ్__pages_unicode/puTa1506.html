<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1505.html>p1505</a></td><td>p1506</td><td><a class=puTa_lanke href=puTa1507.html>p1507</a></td></tr></table>
<p><FONT FACE="SHREE900, SHREE, sans-serif" SIZE="3">ముక్తాత్మ</FONT></p>
<p><FONT FACE="SHREE900, SHREE, sans-serif" SIZE="3">277</FONT></p>
<p><FONT FACE="SHREE900, SHREE, sans-serif" SIZE="3">తయారుచేసికొన్నాడు. అది మలిన మయింది. దాన్నతడు తినకూడదు. అతడు&nbsp;<BR>ఆ తర్వాత పురోహితుడైన ముల్లా దగ్గరకు పోయి, ‘‘నా కిట్లైంది. నక్క వచ్చి&nbsp;<BR>నా ఆహారంనుండి ఒక కబళాన్ని తీసికొని పోయింది. కర్తవ్యమేమి? నేను విందు-&nbsp;<BR>భోజనం సిద్ధం చేసికొని, భుజించాలని ఎంతో ఆశపడ్డాను. నక్క వచ్చి దాన్నంతా&nbsp;<BR>పాడు చేసింది’’ అని చెప్పాడు. ముల్లా నిమిషం ఆలోచించాడు. ఒక్క ఉపాయం-&nbsp;<BR>మాత్రం అతనికి తోచింది. అతడిలా అన్నాడు: ‘‘ఇందుకొక్క మార్గమే వుంది.&nbsp;<BR>ఒక కుక్కను తెప్పించి, దానిచేత కూడ ఆ పళ్లెంలోని ఆహారం కొంచెం&nbsp;<BR>తినిపించు. కుక్కలకు, నక్కలకు నిత్యవైరం కదా? నక్క తినగా మిగిలిన&nbsp;<BR>ఆహారం నీ కడుపులోనికి పోతుంది. కుక్క తినగా మిగిలిన ఆహారంకూడ నీ&nbsp;<BR>కడుపులోనికి పోతుంది. రెండూ అక్కడ పవిత్రమవుతాయి.’’</FONT></p>
<p><FONT FACE="SHREE900, SHREE, sans-serif" SIZE="3">మనమూ చాలవరకు ఈ స్థితిలోనే వున్నాం. మనం అసంపూర్ణులం&nbsp;<BR>అనుకోవడం భ్రాంతి. మనం పరిపూర్ణులం కావడానికి సాధన చేయాలను&nbsp;<BR>కోవడం మరొక భ్రాంతి. అంతట ఒకటి, మరొకదాన్ని తరిమేస్తుంది. ముల్లు&nbsp;<BR>తీయడానికి, ముల్లు నుపయోగిస్తాం. తర్వాత రెంటిని పారేస్తాం. కొందరికి&nbsp;<BR>‘‘తత్త్వమసి’’ అన్న మాట వింటే చాలు. జ్ఞానం కలుగుతుంది. మెరుపులాగా,&nbsp;<BR>ఈ జగత్తు అదృశ్యమవుతుంది. యథార్థతత్త్వం ప్రకాశిస్తుంది. ఈ బంధ&nbsp;<BR>భ్రాంతిని తొలగించుకోవడానికి కొందరు చాలా శ్రమ పడవలసి వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">మొదటి ప్రశ్న ఇది. ‘జ్ఞానయోగులు కాగల అధికారు లెవరు? ఆవశ్యకాలైన&nbsp;<BR>ఈ క్రింది లక్షణాలు కలవాళ్లు అధికారులు’ - మొదటిది కర్మఫల త్యాగం. ఈ&nbsp;<BR>జీవితంలోను, తర్వాతి జీవితంలోనుకూడ భోగాలపట్ల వైరాగ్యం. నీవు జగత్కర్త&nbsp;<BR>అయితే, కోరినదంతా నీకు తప్పక లభిస్తుంది. నీకు కావలసిన వానిని నీవే సృ&nbsp;<BR>ష్టించుకొంటావు. ఎప్పుడు లభిస్తుందన్నదే ప్రశ్న. కోర్కెలు కొందరికి వెంటనే&nbsp;<BR>ఫలిస్తాయి. కొందరికి వారి పూర్వ సంస్కారాలు, కోర్కెల సాఫల్యానికి ప్రతి&nbsp;<BR>బంధకాలుగా నిలుస్తాయి. ఈ జీవితంలోనో, మరొక జీవితంలోనే మనకు&nbsp;<BR>కావలసిన భోగాలకు ప్రప్రథమస్థానమిస్తాం. జీవితం వుందనే మాటనే నిరాక-&nbsp;<BR>రించు. ఎందుకంటే జీవితం మృత్యువుకు మరొక పేరు మాత్రమే. నీవు జీవించి&nbsp;<BR>వున్నావను విషయాన్నే ‘‘లేదు పొ’’మ్మను. జీవితం ఎవరికి లక్ష్యం? జీవితం ఈ&nbsp;<BR>భ్రమలలో ఒక భ్రమ. దానికి జోడు మృత్యువు. ఈ భ్రాంతులలో సంతోషం&nbsp;<BR>ఒక భాగం. దుఃఖం ఒక భాగం. ఇదే క్రమం. జీవితంతోకాని, మృత్యువుతోకాని&nbsp;<BR>నీకేమి పని? ఇవన్నీ మనఃకల్పితాలు. ఈ జీవితంలోను, తరువాతి జీవితంలోను&nbsp;<BR>భోగవాంఛలను వదిలిపెట్టడం అంటే ఇదే?</FONT></p>
<hr class="puTa_virupu">
<table><tr><td><a class=puTa_lanke href=puTa1505.html>p1505</a></td><td>p1506</td><td><a class=puTa_lanke href=puTa1507.html>p1507</a></td></tr></table>
</div></body></html>
