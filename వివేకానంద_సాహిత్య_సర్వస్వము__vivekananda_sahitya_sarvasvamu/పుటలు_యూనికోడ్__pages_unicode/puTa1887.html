<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1886.html>p1886</a></td><td>p1887</td><td><a class=puTa_lanke href=puTa1888.html>p1888</a></td></tr></table>
<p><FONT FACE="SHREE900, SHREE, sans-serif" SIZE="3">282 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">అంతా ఒకే తరగతి నాటు మనుషులే. కూలివాళ్లకు చెందిన న్యాయసూత్రమే&nbsp;<BR>ఏ రకమైన మినహాయింపు లేక నేటివ్‌ లందరికి వర్తించవలసిందే! ఓ ఆంగ్ల&nbsp;<BR>ప్రభుత్వమా! నీకు అభివందనాలు. నీ దయవల్ల కనీసం ఒక్క క్షణమైనా నేను&nbsp;<BR>‘‘నేటివ్‌’’ లందరిలోను ఒకణ్ణని తలుస్తున్నాను. ఇలాటి భావన ఎంతో యోగ్య-&nbsp;<BR>మైంది. ఈ నా శరీరం కాయస్థ జాతికి చెందింది. అందుచేత అనేక తరగతులకు&nbsp;<BR>చెందిన జనుల విమర్శలకు గురైంది. ఈ రోజుల్లో అన్ని వర్ణాల జనులు తాము&nbsp;<BR>పరిశుద్ధ రక్తమున్న ఆర్యులమని చెప్పుకోవటం మనం వింటుంటాం. అభిప్రాయ&nbsp;<BR>భేదమంతా వారివారి నరాల్లో యీ ఆర్య రక్తం ఏ శతాంశంలో ప్రవహిస్తూందనే.&nbsp;<BR>కొంతమంది మొత్తమంతా ఆర్య రక్తమని, కొంతమంది నరాల్లో మాత్రం ఒక&nbsp;<BR>ఔన్సో అంతకంటె ఎక్కువో తక్కువో అని అంటుంటారు. ఒక్క విషయంలో&nbsp;<BR>మాత్రం వారంతా ఏకీభవిస్తారు. అది వారి వర్ణాలు కాయస్థజాతికంటె అగ్రమని.&nbsp;<BR>అంతేగాక వీరూ, ఆంగ్లజాతీ ఒకే మూలనుండి వచ్చారట. వారు ఒకరికొకరు&nbsp;<BR>దాయాదులట. కాబట్టి వారు దేశీయులు కారట. అంతేగాక యీ దేశానికి వారు&nbsp;<BR>ఆంగ్లేయుల మాదిరే మానవీయ సూత్రాలను పురస్కరించుకొని వచ్చారట.&nbsp;<BR>వారి మతంలో బాల్యవివాహం, బహుభార్యాత్వం, విగ్రహారాధన, సహగమనం,&nbsp;<BR>ఘోషాపద్ధతి మొదలైన దురాచారాలు లేవట. ఈ దురాచారాలన్నీ కాయస్థులు,&nbsp;<BR>వారి సంబంధీకులైన వారివల్ల వారి మతంలోకి జొనుపబడ్డాయట. వారి మతం&nbsp;<BR>ఆంగ్లేయుల మతంవంటిదేనట. వారి తాత, ముత్తాత లందరూ, ఆంగ్లేయుల&nbsp;<BR>మాదిరి వుండేవారట. ఈ ఉష్ణదేశ ఎండలతో వారు నల్లబడ్డారట. ఇప్పుడు మీ&nbsp;<BR>వ్యాజ్యవాదాల్లో ధైర్యంవుంటే ముందుకురండి. ప్రభుత్వం మీ అందరిని నేటివ్‌&nbsp;<BR>లంటోంది. ఇంత నల్లని పూతలో యిక్కడ కొంచెం కారునలుపు, అక్కడ&nbsp;<BR>కొంచెం చామనచాయ అని గుర్తుపెట్టటానికి వీలులేదు. ప్రభుత్వం వారందరిని&nbsp;<BR>‘నేటివ్‌’ లంటోంది. ఇప్పుడు మీరు ఆంగ్లేయుల మాదిరి వేషం వేసుకొంటే&nbsp;<BR>లాభంలేదు. ఇకనుండి మీ దొరటోపీలు మీకేం లాభం తెచ్చిపెట్టవు. మీరు&nbsp;<BR>హిందువుల నెత్తిమీద తప్పంతాపెట్టి, ఆంగ్లేయులతో సఖ్యం చెయ్యటానికి&nbsp;<BR>ప్రయత్నించినా దానివల్ల మీకు లభించేది ఎక్కువ చీవాట్లు, దెబ్బలు తప్ప మరేవీ&nbsp;<BR>కావు. ఓ ఆంగ్లరాజ్యమా! నీకు ఆశీస్సులు. నువ్వు అదృష్టదేవత ఒడిలో పెరిగే&nbsp;<BR>శిశువ్వు. నువ్వు ఇతోధికవృద్ధిని పొందుతావు. అందువల్ల తిరిగి మేం పూర్వీక&nbsp;<BR>నాటు దుస్తులు, అంగవస్త్రం, ధోవతి హాయిగా ధరిస్తాం. మీ దయతో మా&nbsp;<BR>దేశంలో యీ చివరినుండి ఆ చివరి వరకు వట్టి కాళ్లతో వట్టి తలతో&nbsp;<BR>ప్రయాణం చేస్తాం. మేం అలవాటుపడ్డ పప్పు అన్నం మా పద్ధతిలో, మా&nbsp;<BR>చేతులతో తింటాం. ఓ భగవంతుడా! అనుగ్రహించు. మేం ఆంగ్లేయ ఇండియన్‌</FONT></p>
<hr class="puTa_virupu">
<table><tr><td><a class=puTa_lanke href=puTa1886.html>p1886</a></td><td>p1887</td><td><a class=puTa_lanke href=puTa1888.html>p1888</a></td></tr></table>
</div></body></html>
