<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3295.html>p3295</a></td><td>p3296</td><td><a class=puTa_lanke href=puTa3297.html>p3297</a></td></tr></table>

<p><FONT FACE="TimesNewRoman, Times, serif" SIZE="2">˝ </FONT></p>
<p><FONT FACE="TimesNewRoman, Times, serif" SIZE="3">^ </FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">ప్రొఫెసర్‌ జాన్‌హెన్రీ రైట్‌ గార్కి</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="TimesNewRoman, Times, serif" SIZE="2">&amp; </FONT><FONT FACE="TimesNewRoman, Times, serif" SIZE="1">2</FONT><FONT FACE="SHREE900, SHREE, sans-serif" SIZE="3"> జె. లయన్‌</FONT></p>
<p><FONT FACE="SHREE900, SHREE, sans-serif" SIZE="3">262, మిషిగన్‌ అవెన్యూ,</FONT></p>
<p><FONT FACE="SHREE900, SHREE, sans-serif" SIZE="3">షికాగో</FONT></p>
<p><FONT FACE="SHREE900, SHREE, sans-serif" SIZE="3">అక్టోబరు 26, 1893.</FONT></p>
<p><FONT FACE="SHREE900, SHREE, sans-serif" SIZE="3">ప్రియ అధ్యాపకులకు,</FONT></p>
<p><FONT FACE="SHREE900, SHREE, sans-serif" SIZE="3">అత్యంత సనాతన ఆచరణ పరాయణులైనవారు తప్ప, మిగతా వారందరు&nbsp;<BR>యిక్కడ న న్నెంతో దయతో చూస్తున్నారని తెలిస్తే మీరెంతో సంతోషిస్తారు.&nbsp;<BR>అనేక దూర దేశాలనుండి ఇక్కడకు తీసుకొని వచ్చిన వారందరికి తమ తమ&nbsp;<BR>ప్రణాళికలు, అభిప్రాయాలు, ఉద్యమాలు ఉంటాయి. ప్రతి ఒక్కటికి జయం&nbsp;<BR>చేకూరే అవకాశం యీ ఒక్క అమెరికాదేశంలోనే ఉంది. ఇక్కడ ప్రణాళికకంటె&nbsp;<BR>‘హీథెన్‌’ (క్రైస్తవమతబాహ్యుడు) నకే ఎక్కువ అవకాశముందనే అభిప్రాయం&nbsp;<BR>దృఢపడటంచేత నా ప్రణాళిక విషయాన్ని గురించి ఉపన్యసించటాన్ని వెనుకకు&nbsp;<BR>త్రోసి, ప్రస్తుతం ఇతరులలా ఉపన్యసించుటకు నిశ్చయించుకున్నాను. దీనిద్వారా&nbsp;<BR>నిశ్చయంగా నా ఆశయసిద్ధి చేకూరగలదని ఆశిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఏ పరమేశ్వరుడు నన్ను ఇక్కడకు తీసుకుని వచ్చి యింతకాలం నన్ను కని-&nbsp;<BR>పెట్టి ఉన్నాడో, ఆయనే నే నిక్కడ ఉన్నంతకాలం నన్ను విడనాడక కని&nbsp;<BR>పెట్టే ఉంటాడు. నే నిక్కడ కులాసాగా ఉన్నానని తెలిసి మీరు సంతోషిస్తారు.&nbsp;<BR>డబ్బు సంపాదన విషయంలో బాగా పనిచేయదలస్తున్నాను. వ్యాపారానికి నేను&nbsp;<BR>చాలా కొత్తవాడను. ఐనా త్వరలో దానిని నేర్చుకొంటాను. నాకు షికాగోలో&nbsp;<BR>ఎక్కువ ఖ్యాతి ఉంది. అందువల్ల యిక్కడ మరి కొంతకాలం ఉండి డబ్బు సంపా-&nbsp;<BR>దిస్తాను.</FONT></p>
<p><FONT FACE="SHREE900, SHREE, sans-serif" SIZE="3">నేను రేపు, పక్షమునకు ఒకసారి కలిసే మహిళా సభలో బౌద్ధమతాన్ని&nbsp;<BR>గూర్చి ఉపన్యసించబోతున్నాను. ఈ నగరంలో ఈ క్లబ్బుకున్నంత ఖ్యాతి మరి&nbsp;<BR>దేనికీలేదు. దయామయుడైన మిత్రమా, మీకుగాని, నన్ను మీ వద్దకు చేర్చిన&nbsp;<BR>భగవంతునకుగాని ఎలా ధన్యవాదాలు తెలుపుకోగలను? నా ప్రణాళిక జయప్రద-&nbsp;<BR>మగునని నాకు ఆశ కలుగుతోంది, దానిని ఆ స్థితికి తెచ్చిన వారు మీరు.</FONT></p>
<p><FONT FACE="SHREE900, SHREE, sans-serif" SIZE="3">ఈ ప్రపంచంలో పురోగమిస్తూన్న మీకు అడుగడుగున ఆనందం,&nbsp;<BR>మంగళం కలుగుగాక! మీ పిల్లలకు నా ప్రేమ, ఆశీస్సులు.</FONT></p>
<p><FONT FACE="SHREE900, SHREE, sans-serif" SIZE="3">సదా భవదీయ ప్రేమపూర్ణ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3295.html>p3295</a></td><td>p3296</td><td><a class=puTa_lanke href=puTa3297.html>p3297</a></td></tr></table>
</div></body></html>
