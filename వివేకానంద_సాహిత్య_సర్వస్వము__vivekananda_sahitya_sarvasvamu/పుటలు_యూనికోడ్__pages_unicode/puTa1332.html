<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1331.html>p1331</a></td><td>p1332</td><td><a class=puTa_lanke href=puTa1333.html>p1333</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - అపరోక్షానుభూతి</FONT></p>
<p><FONT FACE="SHREE900, SHREE, sans-serif" SIZE="3">103</FONT></p>
<p><FONT FACE="SHREE900, SHREE, sans-serif" SIZE="3">ఆత్మయే. ఆ పరంజ్యోతియే. దాని ప్రకాశం వ్యక్తంకావడంలో పరిమాణ భేదా-&nbsp;<BR>లుంటాయి. అదే, ఈ భేదాలన్నిటికీ కారణం. కొందరిలో ఇది ఎక్కువగాను,&nbsp;<BR>కొందరిలో తక్కువగాను కన్పిస్తుంది. కాని ఈ భేదాలచే ఆత్మలో ఎట్టి&nbsp;<BR>మార్పులూ కలుగవు. వస్త్రధారణ పద్ధతి వల్ల ఒకరి శరీరంలో ఎక్కువ భాగం,&nbsp;<BR>మరొకరి శరీరంలో తక్కువ భాగం, కనిపించినంత మాత్రాన, వారి శరీరాలు&nbsp;<BR>మార్పు చెందుతాయా? మరొక విషయాన్ని ఇక్కడ జ్ఞప్తిలో వుంచుకోవడం&nbsp;<BR>మంచిది. వేదాంతమతమందెక్కడా, మంచి చెడుగుల ప్రస్తావమే లేదు. అవి భిన్న&nbsp;<BR>వస్తువులు కావు. ఒకే వస్తువు. పరిమాణ భేదాలచేత, వాని కా పేర్లు వస్తాయి.&nbsp;<BR>నేడొక వస్తువును నేను సుఖప్రదమంటాను. రేపు నా స్థితిగతు లభివృద్ధి పొంది-&nbsp;<BR>నపుడదే వస్తువును దుఃఖం కలిగించేదని అంటానేమో? చలిపోగొట్టి సుఖాన్నిచ్చే&nbsp;<BR>నిప్పే మనల్ని బూడిద చేయవచ్చు. ఆ తప్పు అగ్నిదా? ఆత్మ పరిశుద్ధం.&nbsp;<BR>పరిపూర్ణం కావడం వల్ల, దుష్కుృతాలు చేసేవాడు, తన పట్ల తానే అసత్యంగా&nbsp;<BR>ప్రవర్తిస్తున్నాడు. అతనికి తన స్వభావమే తెలీదు. హంతకునిలోకూడ&nbsp;<BR>పరిశుద్ధాత్మ నిలిచే వుంటుంది. చావదు. అలా ప్రవర్తించడం వాని లోపం. తన&nbsp;<BR>పరిశుద్ధాత్మను గోచరింప చేసే శక్తి వానికి లేకపోయింది. అతడు దానిని కప్పి&nbsp;<BR>పెట్టుకున్నాడు. తన్ను చంపుతున్నారనుకొనే వానిలోకూడ ఆత్మ చావదు. అది&nbsp;<BR>నిత్యం. దాన్ని చంపడం, నశింప చేయటం అసాధ్యం. ‘‘అణువుల (అత్యంత&nbsp;<BR>స్వల్ప వస్తువుల) కన్న ఎంతో అణీయము (చిన్నది) మహిత (మిక్కిలి పెద్ద)&nbsp;<BR>వస్తువుల కన్నా ఎంతో మహీయము (పెద్దది) అయి, పరమాత్మ, మనుష్యుల&nbsp;<BR>హృదయ గుహాంతరాళములో నిహితుడై ఉన్నాడు. పాప (వాంఛా) రహితులు&nbsp;<BR>శోకం లేనివారు కావడం వల్ల, దైవానుగ్రహం వల్ల, అతన్ని దర్శిస్తారు. ఆత్మ&nbsp;<BR>శరీరాలందవస్థితుడై ఉండీ, అశరీరుడనీ, దేశంలో ఉన్నట్టు కనిపించినా&nbsp;<BR>దేశాతీతుడనీ, పరిపూర్ణుడనీ, సర్వగతుడనీ తెలిసి ధీరులు దుఃఖాన్ని పొంద-&nbsp;<BR>కుండా వుంటారు.</FONT></p>
<p><FONT FACE="SHREE900, SHREE, sans-serif" SIZE="3">‘‘ఈ ఆత్మ వాక్ఛక్తి చేతగాని, బుద్ధిబలం వల్లకానీ, వేదాధ్యయనం వల్లగానీ&nbsp;<BR>లభించదు.’’ ఇది, మిక్కిలి సాహస సిద్ధాంతం. మన ఋషుల బుద్ధి ప్రచారం&nbsp;<BR>నిరంకుశ విజృంభణ కలదనీ, నిర్భయంగా వారెంత నూత్న సత్యాన్నైనా&nbsp;<BR>ప్రకటిస్తారనీ ఇదివరకే చెప్పాను. క్రైస్తవులు తమ బైబిల్‌ నాదరించడం కన్న ఎన్నో-&nbsp;<BR>రెట్లు ఉన్నతమైన భావంతో హిందూ దేశంలో ఈ వేదాలు ఆదరింపబడతాయని&nbsp;<BR>మీరు జ్ఞప్తియందుంచుకోవాలి. సత్యావిష్కరణం (రెవలేషన్‌) అంటే, ఒక మాన-&nbsp;<BR>వుడు, దైవ ప్రేరితుడై తెలిపిన సత్యమని మా అర్థం. వేదంలో ఉండటంచేత&nbsp;<BR>ఈ పదార్థాలన్నీ కలిగాయని హిందూదేశీయుల భావం. ‘‘సృష్టి అంతా వేదాల్లో,</FONT></p>
<hr class="puTa_virupu">
<table><tr><td><a class=puTa_lanke href=puTa1331.html>p1331</a></td><td>p1332</td><td><a class=puTa_lanke href=puTa1333.html>p1333</a></td></tr></table>
</div></body></html>
