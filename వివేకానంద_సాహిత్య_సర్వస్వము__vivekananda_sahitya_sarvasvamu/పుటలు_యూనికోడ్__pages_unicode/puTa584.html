<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa583.html>p583</a></td><td>p584</td><td><a class=puTa_lanke href=puTa585.html>p585</a></td></tr></table>
<p><FONT FACE="SHREE900, SHREE, sans-serif" SIZE="3">మత స్వత్వాలు</FONT></p>
<p><FONT FACE="TimesNewRoman, Times, serif" SIZE="2">1 6 9</FONT></p>
<p><FONT FACE="SHREE900, SHREE, sans-serif" SIZE="3">యిది నిశ్చేతన భూమికలా తోస్తుంది. ఇది చేతన భూమికకు అతీతంగా వుంది&nbsp;<BR>కదా! ఐతే యిది చేతన భూమికకు పైన వుందిగాని కింద లేదు. అది శారీరక&nbsp;<BR>ప్రేరణ కాదు. అతీంద్రియానుభూతి. దీనికి నిదర్శనం వుంది. ప్రపంచంలో&nbsp;<BR>యింతదాకా పుట్టిన ప్రవక్తలను, ఋషులను చూడండి. వారు తమ జీవితంలో&nbsp;<BR>అప్పుడప్పుడు బాహ్యప్రపంచస్మృతిని కోల్పోయినట్లుంటారు. అలాంటి స్థితిలో-&nbsp;<BR>నుండి సాధారణ స్థితిలోకి వచ్చాక తమనుండి వెలువడే జ్ఞానమంతా తాము ఆ&nbsp;<BR>స్థితిలో పొందినదనే వారు చెప్పారు. సోక్రటీసు సేనతో నడిచి వెళ్లేటప్పుడు ఒక-&nbsp;<BR>చోట సూర్యోదయమైంది. మనోహరమైన ఆ దృశ్యాన్ని తిలకించి సోక్రటీసు&nbsp;<BR>నిశ్చేష్టుడై రెండు రోజు లక్కడే నిలబడిపోయాడు. ఆ దృశ్యం అతడి మనస్సులో&nbsp;<BR>భావపరంపరను ప్రేరేపించింది. అలాంటి ముహూర్తంలోనే అతడికి సృష్టిమర్మం&nbsp;<BR>వెల్లడైంది. మహాప్రవక్తల అనుభూతి యిలాటిదే. జగద్గురువు లందరి అనుభ-&nbsp;<BR>వమూ యిలాటిదే. వారు కొన్ని వేళలలో చేతన భూమికనుండి పైకిపోతారు.&nbsp;<BR>తిరిగి వారు సాధారణ స్థితిలోకి తేజోనిధులై వస్తారు; అతీతస్థాయినుండి&nbsp;<BR>వార్తలను తీసుకొస్తారు. వీరు సాక్షాత్కారం పొందిన ద్రష్టలు.</FONT></p>
<p><FONT FACE="SHREE900, SHREE, sans-serif" SIZE="3">ఐతే యిక్కడొక పెద్దముప్పు వుంది. ఎవరైనాసరే, తాము సాక్షాత్కారం&nbsp;<BR>పొందామని చెప్పవచ్చును. ఎందరో యిలా చెబుతుంటారు. దీనికి మీ ఋజు-&nbsp;<BR>వేమిటి? నిద్రిస్తున్నప్పుడు మనకు ఎరుక వుండదు. మూఢుడు మూడు గంటల&nbsp;<BR>కాలం ఒళ్లు మరచి నిద్రిస్తాడు. మేల్కొన్నాక అతడు పూర్వపు మూఢుడు&nbsp;<BR>గానే వుంటాడు. కాని ఏసు అతీంద్రియానుభూతి పొందాక ఏసునాథుడుగా&nbsp;<BR>మారాడు. భేదమంతా యిదే. ఒకటి అతీంద్రియానుభూతి. మరొకటి శారీరక&nbsp;<BR>ప్రేరణ. ఒకడు అనుభవజ్ఞానాన్ని పొందిన వృద్ధుడు, మరొకడు బాలుడు.&nbsp;<BR>అలాటి అపరోక్షానుభూతి మనలో ప్రతిఒక్కరికి సాధ్యమే. ఇదే సకల మతాలకు&nbsp;<BR>మూలం; సకల ఉత్కృష్ట జ్ఞానానికి మూలం. ఐతే యిందులో దారుణమైన&nbsp;<BR>అపాయాలున్నాయి. ఒక్కొక్కప్పుడు వంచకులు జనాన్ని మోసగించడానికి&nbsp;<BR>ప్రయత్నిస్తారు. ఈ రోజులలో యిలాటి మోసం ఎక్కువగా జరుగుతోంది. నా&nbsp;<BR>మిత్రుని వద్ద చక్కని చిత్తరు వొకటి వుంది. కాస్త మతదృష్టి వున్న ఒక ధనికుడి&nbsp;<BR>కళ్లు ఆ చిత్రం మీద పడ్డాయి. కాని, నా మిత్రుడు దాన్ని విక్రయించడానికి&nbsp;<BR>అంగీకరించలేదు. ఒకరోజు ఆ ధనికుడు నా మిత్రుని వద్దకొచ్చి ‘‘నా కొక&nbsp;<BR>విచిత్రానుభూతి కలిగింది. భగవంతుడు నా కొక ఆదేశాన్ని యిచ్చాడు’’ అని&nbsp;<BR>చెప్పాడు. నా మిత్రుడు, ‘‘ ఆ ఆదేశం ఏమిటి?’’ అని అడిగాడు. ‘‘నీ వద్దవున్న&nbsp;<BR>చిత్తరువు నా కిచ్చివేయాలని ఆదేశించాడు’’ అని ధనికుడు బదులు చెప్పాడు.&nbsp;<BR>నా మిత్రుడు అతడి ఆలోచన గ్రహించి వెంటనే ‘‘ఔనౌను! ఎంత బాగుంది!</FONT></p>
<hr class="puTa_virupu">
<table><tr><td><a class=puTa_lanke href=puTa583.html>p583</a></td><td>p584</td><td><a class=puTa_lanke href=puTa585.html>p585</a></td></tr></table>
</div></body></html>
