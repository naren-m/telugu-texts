<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa606.html>p606</a></td><td>p607</td><td><a class=puTa_lanke href=puTa608.html>p608</a></td></tr></table>

<p><FONT FACE="TimesNewRoman, Times, serif" SIZE="2">1 9 2</FONT></p>
<p><FONT FACE="SHREE900, SHREE, sans-serif" SIZE="3">చాలి. సామాన్యీకరణా లన్నింటిలో చిట్టచివరిదైన విశ్వజనీనధర్మాన్ని గుర్తిం-&nbsp;<BR>చాలి. దీనినుండే విశ్వంలోని సమస్తం ఉద్భూతం కావాలి. దీని స్వభావం కనిష్ఠ&nbsp;<BR>కార్యస్వభావంతో సమానమై వుండాలి. అత్యున్నతం, పరమం ఐన ఆది&nbsp;<BR>కారణం, దాని చిట్టచివరి కార్యం. దూరాతిదూరంలోని కార్యం, క్రమపరిణా-&nbsp;<BR>మాల పరంపర యీ రెండు ఒక్కటే ఐతీరాలి. ఈ పరీక్షకు వేదాంతం ప్రతి-&nbsp;<BR>పాదించే బ్రహ్మం నిలబడగలదు. మనం చేరగల చిట్టచివరి సాధారణ సూత్రం&nbsp;<BR>బ్రహ్మం. దానికి గుణాలు లేవు. అది సత్‌, చిత్‌, ఆనందం. అస్తిత్వం అనేది&nbsp;<BR>మానవుడి మనస్సు గ్రహించే అతివిస్తృతమైన సాధారణ సూత్రమని మనం యింత-&nbsp;<BR>కుముందు గ్రహించివున్నాం. జ్ఞానమంటే మనం పొందుతూన్న జ్ఞానంకాదు;&nbsp;<BR>దాని సారం; క్రమపరిణామ ధర్మాన్ని అనుసరించి మానవులలోను, జంతువు-&nbsp;<BR>లలోను ఏది తనను తాను జ్ఞానరూపంలో అభివ్యక్తం చేసుకొంటుందో అది.&nbsp;<BR>ఈ జ్ఞానసారమే పరబ్రహ్మం, భగవంతుడు. ఆక్షేపణ లేనిపక్షంలో అది చైతన్యమే&nbsp;<BR>అని చెప్పవచ్చును. అదే జ్ఞానానికి అర్థం. వస్తువులలో ప్రధానమైన ఐక్యసూత్రంగా&nbsp;<BR>జగత్తులో మనం చూస్తూన్న దదే. ఆధునిక విజ్ఞానం మళ్లీమళ్లీ ఋజువుచేస్తున్న&nbsp;<BR>దేదైనా వుంటే అది ‘మానసికంగా, ఆధ్యాత్మికంగా, భౌతికంగా, మనం ఒక్కటే’&nbsp;<BR>అని నా మనస్సుకు తోస్తూన్నది భౌతికంగాను మనం వేర్వే&nbsp;<BR>రనటం తప్పు. మాటవరసకు మనం జడవాదులమే అనుకొన్నా అఖిలవిశ్వం&nbsp;<BR>భౌతిక తత్త్వసాగరమనే నిర్ణయానికి రావలసి వుంటుంది. దానిలో మీరు, నేను&nbsp;<BR>సుడిగుండాల వంటివారం. పదార్థం ముద్దలు ముద్దలుగా ప్రతి సుడిగుండంలో&nbsp;<BR>వచ్చిపడి, సుడిగుండం ఆకృతిదాల్చి, తిరిగి దాన్నుండి పదార్థంగా బహిర్గత&nbsp;<BR>మౌతోంది. నా దేహంలోని పదార్థం కొన్ని సంవత్సరాల క్రితం మీ దేహంలోనో,&nbsp;<BR>సూర్యుడిలోనో వుండివుండవచ్చును. లేదా, ప్రవాహంలోపడి మొక్కలోని&nbsp;<BR>పదార్థంగా మారివుండవచ్చును. పదార్థం యిలా సర్వదా మారుతోంది. నీ&nbsp;<BR>దేహం, నా దేహం అనే మాటలు అర్థంలేనివి. దేహాలన్నీ ఒకటే. ఆలోచన&nbsp;<BR>విషయంకూడా యింతే. అది భావసాగరం. అది అఖండం, అనంతం. దానిలో&nbsp;<BR>నీ మనస్సు నా మనస్సు చిన్ని సుడిగుండాల వంటివి. దీని ఫలితం నువ్వు&nbsp;<BR>చూడటం లేదా? నా ఆలోచనలు నీలోకి, నీ ఆలోచనలు నాలోకి ఎలా ప్రవే-&nbsp;<BR>శిస్తున్నాయో చూడటం లేదా? మన జీవితాలన్నీ ఒకటే; భావం చేతకూడా&nbsp;<BR>మనం ఒక్కరమే. మరికొంత విస్తృతమైన సాధారణ ధర్మానికి వస్తే పదార్థానికి,&nbsp;<BR>భావానికి ప్రాణప్రదమైనది ఆత్మవస్తువు. ఈ ఏకత్వంనుండే సమస్తం వచ్చింది;&nbsp;<BR>అది అనివార్యంగా ఒక్కటే అయివుండాలి. మనం నిజంగా ఒక్కరమే. భౌతికంగా&nbsp;<BR>మనం ఒక్కరమే; మానసికంగా మనం ఒక్కరమే. ఆత్మలో మనకు నమ్మకం</FONT></p>
<hr class="puTa_virupu">
<table><tr><td><a class=puTa_lanke href=puTa606.html>p606</a></td><td>p607</td><td><a class=puTa_lanke href=puTa608.html>p608</a></td></tr></table>
</div></body></html>
