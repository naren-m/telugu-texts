<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1669.html>p1669</a></td><td>p1670</td><td><a class=puTa_lanke href=puTa1671.html>p1671</a></td></tr></table>
<p><FONT FACE="SHREE900, SHREE, sans-serif" SIZE="3">విశేషాధికారం</FONT></p>
<p><FONT FACE="SHREE900, SHREE, sans-serif" SIZE="3">65</FONT></p>
<p><FONT FACE="SHREE900, SHREE, sans-serif" SIZE="3">ఆలోచనలో, అనుభూతిలో పరమైక్యం కలిగితే మానసిక పతనం, వినాశమూ&nbsp;<BR>ఫలిస్తుంది. కాబట్టి ఏకరూపతను నిషేధించాలి. ఇది ఒక పక్షంలో చేసే వాదం.&nbsp;<BR>ఈ వాదం ప్రతిదేశంలోను, ప్రతి కాలంలోను వుంది. ప్రతిపాదించే భాష&nbsp;<BR>మాత్రమే వేరౌతుంది. భారతదేశంలో విభేదాలను, వర్ణాలను నిలదొక్క కోరి-&nbsp;<BR>నప్పుడు, ఇతరులకు లేక కొందరికి మాత్రమే వున్న విశేషాధికారాలను నిలదొక్క&nbsp;<BR>గోరినప్పుడు బ్రాహ్మణులు చేసే వాదం యిదే. వర్ణవ్యవస్థానిర్మూలనం సంఘని-&nbsp;<BR>ర్మూలనానికే దారితీస్తుందని వారంటారు. ఇందుకు ప్రమాణంగా వారు తమ&nbsp;<BR>సంఘం తక్కిన సంఘా లన్నింటికంటె అధికకాలం మనగలిగిందన్న చారిత్రకాం-&nbsp;<BR>శాన్ని ధైర్యంగా చూపిస్తారు. ఈ వాదాన్ని వారు చేసేటప్పుడు అందులో పైకి&nbsp;<BR>కొంతబలం కనిపిస్తుంది. కొన్ని ప్రమాణవాక్యాలను ఉదహరిస్తూ, వ్యక్తి&nbsp;<BR>జీవితాన్ని పొడిగించటంలో ఏది తక్కినవాటికంటె సహాయకారో అదే అల్పాయు-&nbsp;<BR>వుకు కారణమైనవాటికంటె నిజంగా ప్రశస్తమైనదిగా వుండితీరాలంటారు వారు.</FONT></p>
<p><FONT FACE="SHREE900, SHREE, sans-serif" SIZE="3">ఇది యిలా వుండగా, ఐక్యాన్ని సమర్థించేవారుకూడా అన్ని కాలాలలోను&nbsp;<BR>వుండి వున్నారు. ఉపనిషత్తుల, బుద్ధుల, క్రైస్తుల తదితర మతమహాచార్యు లందరి&nbsp;<BR>కాలంనుండీ నేటిదాకా ఆధునిక రాజకీయాశయాలలోను, పీడితులై&nbsp;<BR>నలిగిపోతున్నవారి మాటల్లో విశేషాధికారాలకు నోచుకోనివారి మాటల్లోను&nbsp;<BR>ఉద్ఘాటమయేది యీ ఐక్యమే, అభేదమే. కాని, మానవ ప్రకృతి తనను నిల&nbsp;<BR>దొక్కుకుంటుంది. విశేషాధికారాలు గలవారు వాటిని నిలుపుకో గోరతారు. ఎంత&nbsp;<BR>మోటైన పాక్షికమైన సమర్థనం వారికి లభించినా, దాన్ని వారు దృఢంగా అవలం-&nbsp;<BR>బించక తప్పదు. ఈ మాట యిరుపక్షాలకు అన్వయిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ ప్రశ్న తత్త్వశాస్త్రంలో మరో రూపాన్ని దాలుస్తుంది. ఈ దృశ్యమాన&nbsp;<BR>ప్రపంచంలో ఐక్యాన్ని సాధించటానికి మనం దేని కోసమూ అన్వేషించ పనిలేదని&nbsp;<BR>బౌద్ధు లంటారు. ఈ ఇంద్రియగోచరమైన జగత్తులోనే తృప్తి చెందాలంటారు.&nbsp;<BR>జీవితం ఎంత నిస్సారంగా, దుర్బలంగా కనిపించినా, వైవిధ్యమే జీవితసారం;&nbsp;<BR>అంతకుమించి మన కేమీ లభించదు. ఉన్నదంతా ఏకత్వమే అంటాడు వేదాంతి;&nbsp;<BR>నానాత్వం మన ఇంద్రియాలకు మాత్రం గోచరిస్తుంది. అది కేవలం ఆభాసం,&nbsp;<BR>క్షణికం. ‘‘నానాత్వాన్ని గమనించకు, ఏకత్వానికి మరలు’’ అంటాడు వేదాంతి.&nbsp;<BR>‘‘ఐక్యాన్ని విడనాడు, అది కేవలం భ్రమే; నానాత్వానికే వెళ్లు’’ అంటాడు&nbsp;<BR>బౌద్ధుడు. మతంలో, తత్త్వశాస్త్రంలో వున్న యీ అభిప్రాయభేదాలు మన కాలం-&nbsp;<BR>దాకా అనువర్తిస్తూనే వున్నాయి. ఎందుకంటె మొత్తం జ్ఞానసూత్రాలు చాల&nbsp;<BR>తక్కువ. తత్త్వశాస్త్రం, తత్త్వజ్ఞానం, మతం, మతజ్ఞానం ఐదువేల సంవత్స&nbsp;<BR>రాలకు పూర్వమే తమ పరమోచ్ఛస్థాయిని పొందాయి. ఆ సత్యాలనే నేడు మనం</FONT></p>
<hr class="puTa_virupu">
<table><tr><td><a class=puTa_lanke href=puTa1669.html>p1669</a></td><td>p1670</td><td><a class=puTa_lanke href=puTa1671.html>p1671</a></td></tr></table>
</div></body></html>
