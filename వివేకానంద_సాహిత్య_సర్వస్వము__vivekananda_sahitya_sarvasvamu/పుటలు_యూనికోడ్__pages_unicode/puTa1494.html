<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1493.html>p1493</a></td><td>p1494</td><td><a class=puTa_lanke href=puTa1495.html>p1495</a></td></tr></table>
<p><FONT FACE="SHREE900, SHREE, sans-serif" SIZE="3">ముక్తికి సోపానాలు</FONT></p>
<p><FONT FACE="SHREE900, SHREE, sans-serif" SIZE="3">265</FONT></p>
<p><FONT FACE="SHREE900, SHREE, sans-serif" SIZE="3">సత్యస్వరూపం ఎలాంటిదంటే, దానిని కన్నవాడెవడైనాగాని, వానికి అందు&nbsp;<BR>నమ్మకం కలుగుతుంది. సూర్యుని చూపడానికి దివిటీ అవసరం లేదు.&nbsp;<BR>సూర్యుడు స్వప్రకాశకుడు. సత్యానికి సాక్ష్యం కావలసివస్తే ఆ సాక్ష్యానికి సాక్ష్య-&nbsp;<BR>మేమి? సత్యాని కొకటి సాక్ష్యంగా వుండాలంటే, ఆ సాక్ష్యానికి, సాక్ష్యమెక్కడ&nbsp;<BR>లభిస్తుంది? మతాన్ని ఆదరంతో ప్రేమతో మనం సమీపించాలి. అప్పుడు మన&nbsp;<BR>హృదయం మేలుకొని ‘‘ఇది సత్యం, ఇది సత్యం-’’ అని మనకు తెలియ&nbsp;<BR>జేస్తుంది.</FONT></p>
<p><FONT FACE="SHREE900, SHREE, sans-serif" SIZE="3">మత క్షేత్రం ఇంద్రియాలకు అతీతం. అది మన ఎరుకకుకూడ ఆతీత-&nbsp;<BR>మైందే. దేవుడు ఇంద్రియాలకు కనిపించడు. ఎవరూ చర్మచక్షువులతో దేవుని&nbsp;<BR>ఇదివరకు చూడలేదు. చూడబోరు; దేవుడెవరి ఎరుకలోను లేడు. దేవుని&nbsp;<BR>గురించిన ఎరుక నాకు లేదు. మీకు లేదు. ఎవరికీ లేదు. దేవు డెక్కడున్నాడు?&nbsp;<BR>మత మెక్కడుంది? అది ఇంద్రియాలకు, ఎరుకకు అతీతం. మనం పనిచేసే&nbsp;<BR>అనేక రంగాల్లో చైతన్య మొకటి; ఇంద్రియాల నతిక్రమించి, చైతన్యరంగాన్ని&nbsp;<BR>అతిక్రమించి, హృదయాన్ని అధికాధికంగా సమీపించాలి. సమీపించే కొద్దీ,&nbsp;<BR>భగవంతుని సమీపిస్తున్నా వన్నమాట! దేవుడున్నాడనడానికి ప్రమాణమేమి? ఎట్ట&nbsp;<BR>యెదుట చూడటం ప్రత్యక్షం. ఈ గోడ వుందనడానికి ప్రమాణం దాన్ని నేను&nbsp;<BR>చూస్తూండటమే. భగవంతుని ఆ విధంగా ఎన్నో వేలమంది దర్శించారు. అతన్ని&nbsp;<BR>చూడగోరు వారందరు ఆ విధంగానే చూస్తారు. కాని ఈ చూడటం ఇంద్రి-&nbsp;<BR>యంతో చూడటం కాదు. ఇది అతీంద్రియ దర్శనం. తెలివికి అందని దర్శనం.&nbsp;<BR>మన మా స్థితిని అందుకోవడాని కీ సాధన అంతా అవసరమే. అనేక విధాలైన&nbsp;<BR>పూర్వ కర్మలవల్ల, బంధాలవల్ల మనం క్రిందికి లాగబడుతున్నాం. ఈ సాధనా-&nbsp;<BR>నుష్ఠానంవల్ల, మనం విశుద్ధులం, నిర్భరులం అవుతాం. బంధాలు వాని అంతట&nbsp;<BR>అవే రాలిపోతాయి. ఇంద్రియ జ్ఞానబద్ధులమై వున్న మనం అతీంద్రియ స్థాయికి&nbsp;<BR>తేలిపోతాం. అప్పుడు జాగ్రత్‌, స్వప్న, సుషుప్తులలో జనులు కనలేని, వినలేని,&nbsp;<BR>అనుభవింపలేని విషయాలను మనం చూడగలుగుతాం, వినగలుగుతాం, అనుభ-&nbsp;<BR>వింప గలుగుతాం. అప్పుడు మనం మాట్లాడేభాష అపూర్వంగా వుంటుంది.&nbsp;<BR>దాన్ని లోకులు అర్థం చేసికోలేరు. లోకులకు ఇంద్రియవిషయాలు తప్ప వేరొ-&nbsp;<BR>కటి తెలీదు. నిజమైన మతం పూర్తిగా అతీంద్రియమైనదే. ఇంద్రి&nbsp;<BR>యాలను అతిక్రమించగల శక్తి జగత్తులో ప్రతి జీవిలోను వుంది. చిన్నకీటకం&nbsp;<BR>సైతం, ఒకానొకనాడు ఇంద్రియాల నతిక్రమించి, దేవుని చేరుకొంటుంది. ఏ&nbsp;<BR>ప్రాణికీ వైఫల్యం కలుగదు. సృష్టిలో వైఫల్యమనేదే లేదు. మానవుడు నూరు</FONT></p>
<hr class="puTa_virupu">
<table><tr><td><a class=puTa_lanke href=puTa1493.html>p1493</a></td><td>p1494</td><td><a class=puTa_lanke href=puTa1495.html>p1495</a></td></tr></table>
</div></body></html>
