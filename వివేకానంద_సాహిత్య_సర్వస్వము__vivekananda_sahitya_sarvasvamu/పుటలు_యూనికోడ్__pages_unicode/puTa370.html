<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa369.html>p369</a></td><td>p370</td><td><a class=puTa_lanke href=puTa371.html>p371</a></td></tr></table>

<p><FONT FACE="SHREE900, SHREE, sans-serif" SIZE="3">నీళ్లలో రాయి వేసినప్పుడు అనేక వలయాలు బయల్వెడలుతవి, దీన్లో&nbsp;<BR>ప్రతిదీ వేర్వేరుగావున్నా ఒకదానిమీద ఒకటి తన శక్తిని చూపుతూంటుంది; మన&nbsp;<BR>మనస్సుల విషయంకూడ యిలాటిదే. యోగులలో యీ కార్యం వారికి తెలిసే&nbsp;<BR>జరుగుతుండగా, మనలో అజ్ఞాతంగా జరుగుతూంది - యిదే తేడా. మనం&nbsp;<BR>గూటిలో వుండే సాలీడు మాదిరి గూటిలో మనం యిష్టంవచ్చిన ఏ పోచనుం-&nbsp;<BR>చైనా వర్తించటానికి యోగాభ్యాసం మనలను సమర్థులను చేస్తుంది. యోగులు&nbsp;<BR>కానివారు తాము వున్నచోటే బద్ధులైవుంటారు.</FONT></p>

<p><FONT FACE="SHREE900, SHREE, sans-serif" SIZE="3">ఇతరులను హింసించటం బంధాన్ని కల్పించి సత్యాన్ని మరుగుచేస్తుంది.&nbsp;<BR>దోషరహితత్వరూపమైన మంచితనాన్ని అవలంబించినంతమాత్రాన చాలదు.&nbsp;<BR>మనం మాయను జయించాలి, అప్పుడది మనలను అనుసరిస్తుంది. మనలను&nbsp;<BR>అవి బంధించటం మానినప్పుడే వేటినైనా పొందటానికి మనం అర్హులమవుతాం.&nbsp;<BR>బంధం తొలగగానే నిజానికి సమస్త విషయాలూ మనవద్దకు వస్తాయి. ఏదీ&nbsp;<BR>కోరనివారెవరో వారే ప్రకృతికి అధీశులు.</FONT></p>
<p><FONT FACE="SHREE900, SHREE, sans-serif" SIZE="3">అప్పటికే తన బంధాన్ని తెంచుకొన్న మహానీయుణ్ణి శరణుపొందు, తన&nbsp;<BR>కృపతో సకాలంలో అతడు నిన్ను సంసారవిముక్తుణ్ణి చేస్తాడు. ఈశ్వరుణ్ణి శరణు&nbsp;<BR>పొందటం యింతకంటె ఉత్తమం, కాని అది అమిత కష్టం; శతాబ్దానికి ఒక్కసారి&nbsp;<BR>ఏ ఒకానొకడో నిజానికి యీ కార్యాన్ని ఒనర్చగలవాడు కానవస్తాడు. ఏ అనుభ&nbsp;<BR>వాన్ని పొందకు, దేన్నీ గ్రహించకు, ‘నా’ అనేదేదీ కలిగివుండకు, సర్వం భగవం-&nbsp;<BR>తుడికి సమర్పించి, ‘‘నీ సంకల్పమే జరుగుతుంది’’ అని మనస్ఫూర్తిగా వచించు.&nbsp;<BR>ఈ సంసారబంధం కేవలం మన స్వప్నభ్రాంతి కల్పితం. మేలుకో. దాన్ని వీడి-&nbsp;<BR>పోనివ్వు. భగవంతుణ్ణి శరణుపొందు; పొందితేనే యీ మాయామరుకాంతా-&nbsp;<BR>రాన్ని తరించగలవు.</FONT></p>
<p><FONT FACE="SHREE902, SHREE, sans-serif" SIZE="3">(నిన్ను గట్టిన యా త్రాళ్లు నీదు చేతు</FONT></p>
<p><FONT FACE="SHREE902, SHREE, sans-serif" SIZE="3">లందె యున్నవి) విడువుమయ్యా తటాన&nbsp;<BR>ధీర, యోగీంద్ర, భగవదధీనచిత్త,</FONT></p>
<p><FONT FACE="SHREE902, SHREE, sans-serif" SIZE="3">పల్కు మోం తత్సదో మంచుఁ బాయ కెపుడు.</FONT></p>
<p><FONT FACE="SHREE900, SHREE, sans-serif" SIZE="3">దాతలమై వర్తించగలిగే అవకాశాన్ని పొందటం మన వరప్రసాదం; ఎందు-&nbsp;<BR>కంటె తన్మూలంగానే మనం వృద్ధిపొందగలం, మనకు తోడ్పడటానికే పేదవాడు&nbsp;<BR>దారిద్య్రబాధను అనుభవిస్తున్నాడు; దాత ప్రతిగ్రహీతకు ప్రణామంచేసి ధన్య&nbsp;<BR>వాదాలు అర్పించుగాక, ప్రతిగ్రహీత నిలబడి అనుమతిస్తాడుగాక, ప్రతిజీవికీ మరు-&nbsp;<BR>గునవున్న భగవంతుణ్ణి గాంచి నీ ముడుపులను ఆతడికి చెల్లించు. మనం దోషాన్ని</FONT></p>
<hr class="puTa_virupu">
<table><tr><td><a class=puTa_lanke href=puTa369.html>p369</a></td><td>p370</td><td><a class=puTa_lanke href=puTa371.html>p371</a></td></tr></table>
</div></body></html>
