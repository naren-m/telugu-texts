<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1699.html>p1699</a></td><td>p1700</td><td><a class=puTa_lanke href=puTa1701.html>p1701</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానందవాణి</FONT></p>
<p><FONT FACE="SHREE900, SHREE, sans-serif" SIZE="3">95</FONT></p>
<p><FONT FACE="SHREE900, SHREE, sans-serif" SIZE="3">త్యాగాశయం వుండేంతదాకా - అది సదా అలాగే వుండాలని మా ప్రార్థన -&nbsp;<BR>ఆంగ్లీకృత సోదరుల ఉద్యమం నెగ్గే ఆశ శూన్యం.</FONT></p>
<p><FONT FACE="SHREE900, SHREE, sans-serif" SIZE="3">సన్న్యాసులు అవివాహితులైనందున వారికి జీవితానుభవంలో సమగ్రత,&nbsp;<BR>వైవిధ్యం వుండవనే వాదం అర్థరహితం. ఈ వాదాన్ని ప్రథమంలో వుపయోగించు&nbsp;<BR>కొన్నవారు యూరపులోని ప్రాటెస్టెంట్లు. వారివద్దనుండి దాన్ని బెంగాలీ&nbsp;<BR>సంస్కర్తలు ఎరువు తెచ్చుకొన్నారు. దాన్నే యిప్పుడు మన బొంబాయి&nbsp;<BR>సోదరులు అవలంబించారు. బ్రాహ్మణాగ్రగణ్యుల వంశపూర్వుల పురాణోక్తుల&nbsp;<BR>కేమైనా విలువ వుంటే - ఆ వంశపూర్వులెంతో ప్రఖ్యాతులే! వారిపట్ల వారి&nbsp;<BR>సంతతివారైన బ్రాహ్మణులకు ఎంత పితృభక్తి వుందనుకొన్నా ముఖ్యంగా ‘ప్లేగు’&nbsp;<BR>వ్యాధి వ్యాపించిన యీ రోజుల్లో, యీ వాదశవం, తిరిగి పైకి రాని రీతిగా&nbsp;<BR>అరేబియా సముద్రగర్భంలో మునిగిపోతుందని మే మాశిస్తున్నాం.</FONT></p>
<p><FONT FACE="SHREE900, SHREE, sans-serif" SIZE="3">మరోమాట. వివాహితులైనా, జీవిత వివిధానుభవాల నాస్వాదింప బొత్తిగా&nbsp;<BR>యిష్టంలేని తల్లిదండ్రులకు జన్మించిన బిడ్డలలో అధిక సంఖ్యాకులను పెంచి&nbsp;<BR>చదువు చెప్పించినవారే ఐరోపా సన్న్యాసులు, సన్న్యాసినులూ.</FONT></p>
<p><FONT FACE="SHREE900, SHREE, sans-serif" SIZE="3">ప్రతి శక్తిని దేవుడు మన కేదో ఒక ఉపయోగం నిమిత్తమే యిచ్చాడు.&nbsp;<BR>కాబట్టి సన్న్యాసులు బిడ్డలను కనే శక్తిని వ్యర్థం చెయ్యటం తప్పే. వారు పాపులే!&nbsp;<BR>కోపించే శక్తి, కామించే శక్తి, క్రౌర్యం వహించే శక్తి, దొంగిలించే శక్తి, దోచుకోనే&nbsp;<BR>శక్తి, వంచించే శక్తి - యివీ మనకు అలాగే యివ్వబడ్డాయి. ఎందుకంటె మన&nbsp;<BR>సంఘజీవితం సంస్కారం పొందినా, పొందకున్నా దాని నిలుకడకు యీ&nbsp;<BR>శక్తులలో ప్రతిదీ ఎంతో ఆవశ్యమే. వీటిని గూర్చి ఏమంటారు? ‘వివిధానుభవ’&nbsp;<BR>సిద్ధాంతానుసారం యీ శక్తులనుకూడా నిండు పదనులో వుంచుకోవలసిందేనా?&nbsp;<BR>అక్కర్లేదా? ఈ సంఘసంస్కర్తలు సర్వశక్తి సమన్వితుడైన భగవంతుణ్ణి, ఆయన&nbsp;<BR>సంకల్పాలను ఆంతరంగికంగా ఎరుగుతారు. కాబట్టి వారు పైప్రశ్నకు ‘‘ఉంచు-&nbsp;<BR>కోవలసిందే’’ అనే జవాబు చెప్పక తప్పదు. స్త్రీలపట్ల అత్రి విశ్వామిత్రాదులు&nbsp;<BR>క్రూరంగా ప్రవర్తించారు; వసిష్ఠవంశీయులు, ‘రకరకాల అనుభవాల్ని, నిండు&nbsp;<BR>అనుభవాన్ని’ గడించారు. వివాహితులైన ఋషులలో అత్యధిక సంఖ్యాకులు&nbsp;<BR>ఋక్కులను గానం చేయటంలోనూ, సోమపానాన్ని గ్రోలటంలోనూ ఎంత&nbsp;<BR>ప్రసిద్ధులో, వీలున్న వేళల్లో తావుల్లో బిడ్డలను కనే ధారాళతలోనూ అంత&nbsp;<BR>ప్రసిద్ధులే. మనం అత్రి విశ్వామిత్రుల ననుసరిద్దామా? వశిష్ఠవంశీయుల&nbsp;<BR>ననుసరిద్దామా? లేక వివాహం మానుకొని ఆధ్యాత్మిక జీవితానికి బ్రహ్మచర్యం&nbsp;<BR>అనివార్య మనటాన్ని నిలబెట్టిన ఋషులను అనుసరిద్దామా?</FONT></p>
<hr class="puTa_virupu">
<table><tr><td><a class=puTa_lanke href=puTa1699.html>p1699</a></td><td>p1700</td><td><a class=puTa_lanke href=puTa1701.html>p1701</a></td></tr></table>
</div></body></html>
