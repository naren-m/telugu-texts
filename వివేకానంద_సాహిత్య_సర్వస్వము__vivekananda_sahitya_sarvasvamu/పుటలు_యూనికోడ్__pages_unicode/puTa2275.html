<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2274.html>p2274</a></td><td>p2275</td><td><a class=puTa_lanke href=puTa2276.html>p2276</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 2 6</FONT></p>
<p><FONT FACE="SHREE900, SHREE, sans-serif" SIZE="3">జీవుడు లేక ఆత్మ (లేక జీవాత్మ అని కొన్ని సంప్రదాయాలవారు పిలుస్తున్నది)&nbsp;<BR>ఆది లేనిదనీ, నిత్యమనీ అది, చివరికి మోక్షాన్ని పొందేవరకు జన్మ పరంపరలను&nbsp;<BR>పొందుతూ, సాగిపోతుంది -’’ అని అందరూ అంగీకరిస్తున్నారు. ఇంకొక విష-&nbsp;<BR>యంలోకూడ వీరంతా ఏకీభవిస్తున్నారు. పాశ్చాత్య సిద్ధాంతాలకు, భారతీయ&nbsp;<BR>సిద్ధాంతానికీ మధ్యవున్న ప్రాణప్రాయమైన భేదాన్ని అత్యంత స్పష్టంగా, అత్యంత&nbsp;<BR>ప్రధానంగా ఇదే గుర్తింపజేస్తుంది. సర్వమూ, ఆత్మలోనే వుందనే సిద్ధాంతమే ఇది.&nbsp;<BR>ఎక్కడో వెలుపలినుండి వచ్చే దేదీ లేదు. నిజానికి అంతా లోపలినుండి వెలికి-&nbsp;<BR>వచ్చేదే. సకల శక్తులూ, సర్వపవిత్రత, సమస్త మహనీయత ఆత్మలోనే వున్నాయి.&nbsp;<BR>యోగి పొందగోరే అణిమ, లఘిమ, గరిమ మొదలైన అష్ట&nbsp;<BR>సిద్ధులు, నిజానికి ‘‘సంపాదించబడేవి’’ కావనీ, అవి ఇదివరకే ఆత్మలో వున్నవి&nbsp;<BR>కాబట్టి వాటిని వ్యక్తరూపానికి తేవడానికే తాను ప్రయత్నిస్తున్నాననీ యోగి చెబు-&nbsp;<BR>తాడు. మీ పాదాల క్రింద ప్రాకులాడే అత్యల్ప క్రిమిలోకూడ ఈ ఎనిమిది విధా-&nbsp;<BR>లైన యోగసిద్ధులు ఇదివరకే ఉన్నాయని పతంజలి చెబుతున్నాడు. భేదమంతా,&nbsp;<BR>శరీరం వల్ల, అంటే, ఉపాధివల్ల కల్పితమవుతోంది. ఆ క్రిమి ఉత్తమతర శరీరాన్ని&nbsp;<BR>పొందిన వెంటనే ఈ మహిమలు వ్యక్తమవుతాయి. అంతే; అవి అక్కడ వున్నవే.&nbsp;<BR>‘‘నిమిత్త మప్రయోజకం ప్రకృతీనాం వరణ భేదస్తు తతః క్షేత్రికవత్‌’’ (సత్కా-&nbsp;<BR>ర్యాలుగానీ, దుష్కార్యాలుకానీ, స్వభావ పరివర్తనకు ప్రత్యక్ష కారణాలు కావు.&nbsp;<BR>కానీ, అవి ప్రకృతి పరిణామానికి అడ్డుపడే ఆటంకాలను ఛేదించడానికి మాత్రమే&nbsp;<BR>పనికొస్తాయి. - సేద్యగాడు ప్రవాహమార్గంలోని అడ్డాలను తీసివేయగానే, నీరు&nbsp;<BR>తన స్వభావంచేతనే ప్రవహించే విధంగా) ఎక్కడోవున్న మహాతటాకం&nbsp;<BR>నుండి, తన పొలంలోకి నీరు పారించుకొనే సేద్యగాని సుప్రసిద్ధ ఉదాహరణాన్ని&nbsp;<BR>ఈ సందర్భంలో పతంజలి ఇస్తున్నాడు. తటాకం ఇదివరకే నీటితో నిండివుంది.&nbsp;<BR>ఒక్క క్షణంలో అది అతని పొలాన్ని నింపేసేదే. కానీ పొలానికీ, తటాకానికీ,&nbsp;<BR>ఒక పెద్దకట్ట అడ్డముంది. ఈ అడ్డాన్ని తొలగించగానే ఆ నీరు స్వశక్తిచేత,&nbsp;<BR>స్వబలంచేత పరుగెత్తి వస్తుంది. ఈ ప్రబల శక్తి, పవిత్రత, పూర్ణత, ఇదివరకే&nbsp;<BR>ఆత్మలో వున్నాయి. ఉన్న అవరోధమంతా దానిపై కప్పివున్న ముసుగును పోలిన&nbsp;<BR>ఈ ఆవరణమే. ఎప్పుడు, ఈ ముసుగు తొలగిపోతుందో, అప్పుడే ఆత్మ&nbsp;<BR>పవిత్రతను పొందుతుంది; దాని మహిమలన్నీ వ్యక్తరూపం పొందుతాయి.&nbsp;<BR>పాశ్చాత్య భావానికీ, ప్రాచ్య భావానికీవున్న గొప్పభేదమిదే అని మీరు జ్ఞప్తిపెట్టు-&nbsp;<BR>కోవాలి. ఈ భావభేదం వల్లనే ‘‘మానవులు ఆజన్మ పాపులు’’ మొదలైన విపరీత&nbsp;<BR>సిద్ధాంతాలను బోధించటం, అలాటి విపరీత సిద్ధాంతాలను నమ్మని మనలాంటి&nbsp;<BR>వాళ్లను దుర్మార్గులనడం జరుగుతోంది. మనం స్వాభావికంగానే దుర్మార్గులమైతే</FONT></p>
<hr class="puTa_virupu">
<table><tr><td><a class=puTa_lanke href=puTa2274.html>p2274</a></td><td>p2275</td><td><a class=puTa_lanke href=puTa2276.html>p2276</a></td></tr></table>
</div></body></html>
