<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1479.html>p1479</a></td><td>p1480</td><td><a class=puTa_lanke href=puTa1481.html>p1481</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం</FONT></p>
<p><FONT FACE="SHREE900, SHREE, sans-serif" SIZE="3">251</FONT></p>
<p><FONT FACE="SHREE900, SHREE, sans-serif" SIZE="3">ఒకరికి, మరొకరికి గల భేదాన్ని గుర్తింపలేకపోవడం, గమనార్హమైన చోద్యం.&nbsp;<BR>అట్లే చైనావారిలో ఒకరికి, మరొకరికి గల భేదాన్ని మనం గమనించజాలం.</FONT></p>
<p><FONT FACE="SHREE900, SHREE, sans-serif" SIZE="3">వస్తువులను తెలిసేలా చేసేది మనస్సని మనం నిరూపించవచ్చు. కొన్ని&nbsp;<BR>ప్రత్యేక లక్షణాలుగల వస్తువులే జ్ఞాతములు; జ్ఞేయములు అయిన పరిధి లోనికి&nbsp;<BR>రాగలవు. గుణ రహితమైనది అజ్ఞేయమై వుంటుంది. ఉదాహరణ చూడండి:&nbsp;<BR>బాహ్యప్రపంచ మొకటుంది. అది ఎక్స్‌ - అది అజ్ఞాతం, అజ్ఞేయం. నేను దాన్ని&nbsp;<BR>చూసినప్పుడది ఎక్స్‌ + మనస్సు అవుతుంది. ప్రపంచాన్ని గురించి నేను&nbsp;<BR>తెలిసికొన గోరినప్పుడు అందుకు నా మనస్సు మూడువంతులు తోడ్పడుతుంది.&nbsp;<BR>అంతర్జగత్తు = వై + మనస్సు. బాహ్యజగత్తు = ఎక్స్‌ + మనస్సు. బాహ్యజగత్తు-&nbsp;<BR>లోగాని, అంతర్జగత్తులోగాని, భేదమంతా మనఃకల్పితమే. నిజంగా ఏది వుందో&nbsp;<BR>అది అజ్ఞాతం, అజ్ఞేయం. అది జ్ఞాన పరిధికి అతీతమయింది.&nbsp;<BR>జ్ఞానాతీతమైన దానిలో భేదముండదు. కాబట్టి బాహ్యమందున్న ఎక్స్‌, ఆంతర&nbsp;<BR>మందున్న వై ఒక్కటే. అందువల్ల సత్యమయిన దొక్కటే.</FONT></p>
<p><FONT FACE="SHREE900, SHREE, sans-serif" SIZE="3">దేవునికి తర్కించవలసిన అవసరం లేదు. నీకు జ్ఞానముంటే, నీ వేల&nbsp;<BR>తర్కవాదం చేయాలి? ఏవో కొన్నివిషయాల జ్ఞానం కోసం, పురుగుల్లాగా నేల-&nbsp;<BR>మీద ప్రాకులాడటం దౌర్బల్య చిహ్నం. తరువాత అంతా కూలిపోతుంది. ఆత్మ&nbsp;<BR>మనస్సులోను, ప్రతి వస్తువులోనూ ప్రతిఫలిస్తుంది. ఆత్మజ్యోతే మనస్సుకు&nbsp;<BR>చైతన్యం కలిగిస్తుంది. సర్వం ఆత్మ ప్రకాశమే; మనస్సులన్నీ విభిన్న అద్దాల&nbsp;<BR>వంటివి. ప్రేమ, భయం, ద్వేషం, సుగుణం, దుర్గుణం - అని మన మనేవన్నీ&nbsp;<BR>ఆత్మ ప్రతిబింబాలే. ఈ ఆత్మజ్యోతి ధరించే అద్దం హేయమయినప్పుడు,&nbsp;<BR>ప్రతిబింబంకూడ హేయంగా వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">నిజమైన ఉనికికి బాహ్యవశీకరణ లేదు; దానిని మనం భావింపజాలం.&nbsp;<BR>భావించడానికి మనస్సు కావాలి. మనస్సుకూడ ఒక బాహ్యవశీకరణమే. ఆ ఉనికి&nbsp;<BR>అవాఙ్మానసగోచరం కావడం దాని మహిమకు నిదర్శనం. జీవితంలో వెలుగు&nbsp;<BR>కిరణ ప్రసారం చాలా మందంగా వున్నప్పుడూ చాలా ఎక్కువగా వున్నప్పుడు,&nbsp;<BR>దానిని మనం చూడజాలమనే విషయాన్ని గమనించాలి. అవి ఉనికికి పరస్పర&nbsp;<BR>వ్యతిరేకమైన ధృవాలు. మనకెప్పుడు తెలియనివి, కాని తెలిసికోగలిగినవి అయిన&nbsp;<BR>విషయాలు కొన్ని వున్నాయి. అజ్ఞానంవల్ల మనం వానిని తెలిసికొనజాలకున్నాం.&nbsp;<BR>ఇక మన మేనాటికీకూడ తెలిసికోజాలని విషయాలు మరికొన్ని వున్నాయి. అవి&nbsp;<BR>మహోన్నతమైన జ్ఞానప్రసారంకంటె అతీతమైనవి. మనం అనాదిగా వున్నాం. ఆ&nbsp;<BR>విషయం మనం గుర్తింపకపోవచ్చు. అక్కడ జ్ఞానం అసంభవం. మన భావన పరి-&nbsp;<BR>మితులకు లోబడి వుండటమే, అది వుందనుటకాధారం. ఉదాహరణకు</FONT></p>
<hr class="puTa_virupu">
<table><tr><td><a class=puTa_lanke href=puTa1479.html>p1479</a></td><td>p1480</td><td><a class=puTa_lanke href=puTa1481.html>p1481</a></td></tr></table>
</div></body></html>
