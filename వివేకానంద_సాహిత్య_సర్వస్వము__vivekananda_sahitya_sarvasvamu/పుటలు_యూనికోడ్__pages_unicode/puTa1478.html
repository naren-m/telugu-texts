<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1477.html>p1477</a></td><td>p1478</td><td><a class=puTa_lanke href=puTa1479.html>p1479</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం</FONT></p>
<p><FONT FACE="SHREE900, SHREE, sans-serif" SIZE="3">249</FONT></p>
<p><FONT FACE="SHREE900, SHREE, sans-serif" SIZE="3">అది తిన్నగా క్రిందికి పోవచ్చు. కాని చివరికి చుట్టు తిరిగి, వృత్తాన్ని పూర్తి&nbsp;<BR>చేయడానికి అది ఊర్ధ్వాభిముఖంగా ప్రయాణం చేయవలసిందే. మనమందరం&nbsp;<BR>భగవానుడనే ఒక కేంద్రంనుండి ఉద్భవించాం. చుట్టు తిరిగి మొదట ఏ కేంద్రం-&nbsp;<BR>నుండి బయలుదేరామో ఆ కేంద్రానికి వచ్చి చేరుతాం.</FONT></p>
<p><FONT FACE="SHREE900, SHREE, sans-serif" SIZE="3">ప్రతి ఆత్మ ఒక వృత్తం. దేహముండే చోటే కేంద్రం వుంది. అక్కడ అది&nbsp;<BR>చేసే పని వ్యక్తమవుతుంది. ఏదో ఒక్క బిందువులో మాత్రమే వున్నట్లు నీవు&nbsp;<BR>గుర్తిస్తూనే వున్నా, నిజానికి నీవు సర్వవ్యాపివి. ఆ బిందువు భౌతికాణువుల్ని&nbsp;<BR>గ్రహించి తన్ను తాను అభివ్యక్తం చేసికోవడానికి ఒక యంత్రాన్ని నిర్మించు&nbsp;<BR>కొన్నది. దేని ద్వారా అది తన్నుతాను అభివ్యక్తం చేసికొంటుందో అదే దేహ మన-&nbsp;<BR>బడుతుంది. నీవు అంతటా వున్నావు. ఒక దేహమో లేదా యంత్రమో నీకు నిష్ప్ర-&nbsp;<BR>యోజనమైనపుడు కేంద్రం, మరొక తావునకు కదలి సూక్ష్మమో లేదా స్థూలమో&nbsp;<BR>మరికొన్ని అణువులను గ్రహించి వాని ద్వారా పనిచేస్తుంది. ఇదే&nbsp;<BR>మానవుడు. మరి దేవుడెవరు? దేవుడు వృత్తమే. ఆ వృత్తానికి కేంద్రం సర్వత్రా&nbsp;<BR>వుంది. పరిధిమాత్రం ఎక్కడా లేదు. ఆ కేంద్రంలోని ప్రతిబిందువు సజీవం,&nbsp;<BR>సచేతనం, చురుకుదనం కలిగి సమానంగా పని చేస్తున్నది. బద్ధమయిన మన&nbsp;<BR>ఆత్మలలో ఒక్క బిందువు మాత్రమే సచేతనమయింది. ఆ బిందువే ముందుకు&nbsp;<BR>వెనుకకు పోతూ వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఆత్మకూడ వృత్తమే. దానికి పరిధి ఎక్కడా లేదు. కాని దాని కేంద్రం&nbsp;<BR>మాత్రమేదో ఒక దేహంలో వుంటుంది. కేంద్రం మారిపోవడమే మృత్యువు.&nbsp;<BR>కేంద్రమంతటా వుండి, పరిధి ఎక్కడాలేని వృత్తమే దేవుడు. పరిమిత కేంద్రమైన&nbsp;<BR>ఈ దేహంనుండి, బయటపడినప్పుడు, మన ఆత్మ యథార్థతత్త్వమైన భగ&nbsp;<BR>వంతుని పొందుతుంది.</FONT></p>
<p><FONT FACE="SHREE900, SHREE, sans-serif" SIZE="3">చెల్లాచెదరైన చిన్నచిన్న కాగితపు ముక్కలను, గడ్డిపోచలను తీసికొని-&nbsp;<BR>పోతూ, మహాప్రవాహ మొకటి సముద్రాభిముఖంగా ప్రవహిస్తోంది. అది వెనుకకు&nbsp;<BR>మరలి పోవడానికి గట్టిగా పోరు సాగించవచ్చు. కాని చివరకు ప్రవాహంలో&nbsp;<BR>కొట్టుకొని సముద్రాన్నిచేరి తీరవలసిందే. మీరు, నేను, అఖిల ప్రకృతి గడ్డి&nbsp;<BR>పోచలవంటి వారం. జీవిత సాగరానికి, పరిపూర్ణత్వానికి, భగవంతుని దగ్గరకు,&nbsp;<BR>విశేషవేగంతో, ప్రవాహంలోపడి కొట్టుకొనిపోతున్నాం. వెనుకకు పోవడానికి, ప్రవా-&nbsp;<BR>హాని కెదురీదడానికి మనం పోరాడవచ్చు. నానావిధాలైన దుండగాలు చేయవచ్చు.&nbsp;<BR>కాని చివరికి మనం జీవిత సాగరాన్ని, ఆనందజలధిని చేరుకోవలసిందే.</FONT></p>
<p><FONT FACE="SHREE900, SHREE, sans-serif" SIZE="3">‘‘జ్ఞానం’’ మత శాఖలకు అతీతమైంది. ఐనా అది మత శాఖలను&nbsp;<BR>ద్వేషిస్తుందని తలచరాదు. కాని మత శాఖలకు అతీతమైన దశను చేరుకున్నామనే</FONT></p>
<hr class="puTa_virupu">
<table><tr><td><a class=puTa_lanke href=puTa1477.html>p1477</a></td><td>p1478</td><td><a class=puTa_lanke href=puTa1479.html>p1479</a></td></tr></table>
</div></body></html>
