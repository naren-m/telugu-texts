<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3280.html>p3280</a></td><td>p3281</td><td><a class=puTa_lanke href=puTa3282.html>p3282</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">^ ^</FONT></p>
<p><FONT FACE="SHREE900, SHREE, sans-serif" SIZE="3">భావాలు, వారి నెంతో ఆకర్షిస్తూన్నవి. ‘గెలిలీ’ మహాపురుషునకు వ్యతిరేకంగా&nbsp;<BR>ఒక్క పలుకైనా పలుకనని వారికి చెప్పాను. అయితే క్రీస్తుప్రభువుతోపాటు,&nbsp;<BR>హిందూదేశపు మహనీయులనుకూడ గౌరవించమని చెప్పాను. దానికి వారెంతో&nbsp;<BR>సంతోషించారు.</FONT></p>
<p><FONT FACE="SHREE900, SHREE, sans-serif" SIZE="3">చలికాలం సమీపించటంచే, నేను ఎన్నో రకాలైన ఉన్ని దుస్తులను వాడాలి.&nbsp;<BR>ఇక్కడివారికంటె హెచ్చైన ఉన్నిదుస్తులు నాకు అవసరంగా వున్నాయి. నాయనా!&nbsp;<BR>ఉత్సాహవంతుడవై ధైర్యం వహించు. భారతదేశంలో మనం ఘనకార్యాలను&nbsp;<BR>సాధించవలసివున్నాం. విశ్వాసంతో ఉండు. ‘మనం చేసి తీరతాం.’ బీదలం,&nbsp;<BR>అసహాయులం అయిన మనకే నిజంగా హృదయముంది...వారికి కాదు.</FONT></p>
<p><FONT FACE="SHREE900, SHREE, sans-serif" SIZE="3">షికాగోలో ఒకరోజు ఒక తమాషా జరిగింది. కపూర్తాలా రాజు యిక్కడ&nbsp;<BR>ఉన్నాడు. షికాగోలో కొంతమంది ఆయనకు బ్రహ్మరథం పడుతున్నారు. నే&nbsp;<BR>నాయనను ఒకరోజు సంతలో తిరుగుతూ కలిశాను. కాని, ఆయన మహారాజు!&nbsp;<BR>నావంటి బుక్కాఫకీరుతో మాట్లాడతాడా! ఒక వెర్రి మహారాష్ట్ర బ్రాహ్మణుడు,&nbsp;<BR>ధోవతి కట్టుకొని, గోటితో గీచిన బొమ్మలను సంతలో అమ్ముతున్నాడు.&nbsp;<BR>ఇతడు, ఆ రాజాకు వ్యతిరేకంగా, అనేక కట్టుకథలను, పత్రికా విలేఖరులకు&nbsp;<BR>చెప్పాడు. ఈ రాజా, నిమ్నజాతివాడని, ఈ రాజాలందరు కేవలం బానిసలని,&nbsp;<BR>సాధారణంగా వారు నీతిబాహ్యమైన జీవితాలను గడుపుతారని, మరి యిటు&nbsp;<BR>వంటివే ఏవేవో ఏకరువుపెట్టాడు. నిజాయితీపరులైన (?) ఈ అమెరికా సంపా-&nbsp;<BR>దకులు ఆ పిల్లవాడు చెప్పిన, కాకమ్మకథలకు కొంత ప్రాధాన్యమిచ్చి, ఆ అవాకులు&nbsp;<BR>చవాకులు, నేను చెప్పినానని, నన్ను ఆకాశానికి ఎత్తుతూ, ఆ మరునాడే తమ&nbsp;<BR>పత్రికలలో ఈ భారతదేశంనుండి వచ్చిన మేధావిని (నన్ను ఉద్దేశించి) గూర్చి&nbsp;<BR>ఏమేమో విస్తారమైన వర్ణనలను ప్రచురించారు. ఆ మహారాష్ట్ర బ్రాహ్మణుడు&nbsp;<BR>కపూర్తాలా రాజునుగూర్చి చెప్పినదంతా, నాకు ఆపాదిస్తారని నేను కలలోకూడ&nbsp;<BR>తలంచలేదు. ఇది మంచికే జరిగినదా అన్నట్లు దానితో షికాగో సంఘం తక్షణమే&nbsp;<BR>ఆ రాజాను బహిష్కరించింది... ఈ వార్తాపత్రికా సంపాదకులు, నా దేశీయుని&nbsp;<BR>బహిష్కరించటంలో, నన్నే ఎక్కువగా ఉపయోగించుకొన్నారు. ఏది ఏమైనా ఈ&nbsp;<BR>దేశంలో ధనవైభవంకంటె, బిరుదులకంటె, ప్రజ్ఞకే ఎక్కువ గౌరవముందని, ఈ&nbsp;<BR>విషయం వ్యక్తం చేస్తోంది.</FONT></p>
<p><FONT FACE="SHREE900, SHREE, sans-serif" SIZE="3">మహిళా కారాగార అధ్యక్షురాలైన ‘జాన్‌’ సతి, నిన్న ఇక్కడికి వచ్చింది.&nbsp;<BR>ఇక్కడ జైలును ‘కారాగారం’ అనరు. దానిని రిఫర్‌మేటరీ (మానవులను&nbsp;<BR>సంస్కారవంతులను చేసే స్థలం) అని అంటారు. అమెరికాలో నేను చూచినవాటి&nbsp;<BR>అన్నిటిలో అది అత్యుత్తమమైంది. ఖైదీలు యిక్కడ ఎంతదయతో చూడబడు-</FONT></p>
<hr class="puTa_virupu">
<table><tr><td><a class=puTa_lanke href=puTa3280.html>p3280</a></td><td>p3281</td><td><a class=puTa_lanke href=puTa3282.html>p3282</a></td></tr></table>
</div></body></html>
