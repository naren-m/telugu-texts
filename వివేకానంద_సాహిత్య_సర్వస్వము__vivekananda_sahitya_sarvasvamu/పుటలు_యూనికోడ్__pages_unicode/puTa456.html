<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa455.html>p455</a></td><td>p456</td><td><a class=puTa_lanke href=puTa457.html>p457</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - కర్తవ్యమంటే ఏమిటి?</FONT></p>
<p><FONT FACE="TimesNewRoman, Times, serif" SIZE="2">4 1</FONT></p>
<p><FONT FACE="SHREE900, SHREE, sans-serif" SIZE="3">తన బోధనతేజాన్ని దానిపై పరపిస్తాడు. కర్మరహస్యాన్ని గురించి ఒకప్పుడు&nbsp;<BR>ఆయన నాకిలా చెప్పాడు. ‘‘ప్రాప్యము ప్రాపకము ఒక్కటి కావాలి.’’ నువ్వొక&nbsp;<BR>కర్మను నిర్వర్తిస్తున్నప్పుడు ఇతరమైన దేనినీ లక్ష్యపెట్టవద్దు. దాన్ని ఆరాధనగా,&nbsp;<BR>మహోన్నతారాధనగా ఒనర్చుతూ, ఒనర్చుచున్నంతసేపు నీ జీవితాన్ని దానికే&nbsp;<BR>అర్పింపు. ఈ విధంగా కథలో వ్యాధుడూ, పతివ్రతా మనఃపూర్వకంగా, మహా-&nbsp;<BR>నందంతో తమ ధర్మాన్ని నిర్వర్తించారు. దాని ఫలంగా వారికి జ్ఞానోదయమైనది;&nbsp;<BR>దీనివల్ల ఏ ఆశ్రమ ధర్మాన్నైనా సక్రమంగా, ఫలాపేక్ష లేకుండా నిర్వహిస్తే మహో-&nbsp;<BR>న్నతమైన ఆత్మానుభవం లభిస్తుందని తెలుస్తూంది.</FONT></p>
<p><FONT FACE="SHREE900, SHREE, sans-serif" SIZE="3">ఫల సంగం వున్నప్పుడే తనకు ప్రాప్తమైన కర్తవ్యం ‘ఇలావుంది’, ‘అలా-&nbsp;<BR>వుంది’ అంటూ మానవుడు గొణుక్కుంటాడు; ఫలాపేక్షలేని వ్యక్తికి సమస్త&nbsp;<BR>కర్మలూ సమానయోగ్యాలై కనబడతాయి; స్వార్థపరతను, కామాన్ని జయించి,&nbsp;<BR>ఆత్మస్వాతంత్య్రాన్ని పొందడానికి అవన్నీ వారికి పటుతర సాధనాలుగానే అగ&nbsp;<BR>పడతాయి. తరచు మనమంతా విశేషమైన అహంకారానికి వశులమవుతాము.&nbsp;<BR>మనం పూర్తిగా అంగీకరించంగాని, మనం అంగీకరించేదానికంటె ఎక్కువగానే&nbsp;<BR>మన కర్తవ్యాలు మన పాత్రతనుబట్టే నిర్ణీతా లవుతుంటాయి. స్పర్థ అసహనాన్ని&nbsp;<BR>పెంచుతుంది, దానిచే దయాళుత్వం నశిస్తుంది. నసపెట్టేవాడికి అన్ని కర్తవ్యాలు&nbsp;<BR>రుచించనివే, ఏ కర్మలూ అతడి కెన్నడూ తృప్తిని కలిగింపలేవు; ఆతడి జీవిత-&nbsp;<BR>మంతా తప్పకుండా వ్యర్థమైపోతుంది. కాబట్టి పని చేస్తూనే వుందాం, మన&nbsp;<BR>కర్తవ్యం ఏదైనాకాని చేస్తూనే ముందుకు సాగుదాం. చక్రానికి మన భుజాన్ని తగి-&nbsp;<BR>లింప సర్వదా సంసిద్ధులమై వుందాము. అప్పుడు మనం వెలుగును తప్పక&nbsp;<BR>సాక్షాత్కరించుకొంటాం.</FONT></p>

<hr class="puTa_virupu">
<table><tr><td><a class=puTa_lanke href=puTa455.html>p455</a></td><td>p456</td><td><a class=puTa_lanke href=puTa457.html>p457</a></td></tr></table>
</div></body></html>
