<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1671.html>p1671</a></td><td>p1672</td><td><a class=puTa_lanke href=puTa1673.html>p1673</a></td></tr></table>
<p><FONT FACE="SHREE900, SHREE, sans-serif" SIZE="3">విశేషాధికారం</FONT></p>
<p><FONT FACE="SHREE900, SHREE, sans-serif" SIZE="3">67</FONT></p>
<p><FONT FACE="SHREE900, SHREE, sans-serif" SIZE="3">వుండే తీరాలి. నానాత్వంలోను, దానికి వెనుక ఐక్యం వున్నమాటా నిజమే. దాన్ని&nbsp;<BR>దర్శించే తీరాలి. ప్రకృతిలో దేవుడు కానవస్తాడన్నమాట నిజమే. దేవుడిలో&nbsp;<BR>ప్రకృతి కానవస్తుందన్న మాటకూడా నిజమే. మానవుణ్ణి గురించిన జ్ఞానమే అతి-&nbsp;<BR>ప్రశస్త జ్ఞానమనటం, మానవుణ్ణి తెలుసుకోవటం మూలంగానే మనం దేవుణ్ణి&nbsp;<BR>తెలుసుకోగల మనటమూ నిజమే. ఈశ్వరజ్ఞానం, అతిప్రశస్త జ్ఞానమనటం,&nbsp;<BR>ఈశ్వరుణ్ణి తెలుసుకోవటం మూలంగానే మనం మానవుణ్ణి తెలుసుకోగల&nbsp;<BR>మనటమూ నిజమే. ఈ రెండు దృక్పథాలు పరస్పర విరుద్ధాలుగా వున్నట్లు&nbsp;<BR>కనబడ్డా, నిజాని కీ రెండూ మానవప్రకృతికి ఆవశ్యకమే. అఖిలవిశ్వం యీ&nbsp;<BR>అభేద విభేదాల లీలావిలాసమే; నిఖిల ప్రపంచం అనంతంలో సాంతం క్రీడిం&nbsp;<BR>చటమే. ఈ రెండిటిలో ఒకదాన్ని విసర్జించి, మరోదాన్ని స్వీకరించటం&nbsp;<BR>అసాధ్యం. ఐనా యీ రెండూ ఒక్కదృష్టితోనే గ్రహించే సత్యాలు కావు; ఒక్క&nbsp;<BR>అనుభవానికే చెందినవి కావు; కాని, ఈ తీరులోనే జగల్లీల సాగిపోతుంది.</FONT></p>
<p><FONT FACE="SHREE900, SHREE, sans-serif" SIZE="3">నీతికంటె ముఖ్యంగా మతమే మన ప్రస్తుత విషయం. దీన్ని గురించి&nbsp;<BR>పరిశీలిస్తే - నానాత్వమంతా నశించిపోయి, ఏకత - నిర్జీవమైన ఏకరూపత&nbsp;<BR>నిలవటం అనేది జీవితాంతం అసంభవం. అది వాంఛనీయమూ కాదు.&nbsp;<BR>మరోపక్క ఏకత్వం యిదివరకే వున్నదనే మాటకూడా నిజమే. అదే విశిష్టత&nbsp;<BR>- ఏకత్వం సృష్టించ వలసింది కాదు. అది యిదివరకే వుంది. అది లేకపోతే యీ&nbsp;<BR>నానాత్వం మనకు గోచరించదు. దేవుణ్ణి మనం యిక సృష్టించుకోవలసినవాడు&nbsp;<BR>కాడు. ఇదివరకే అతడున్నాడు. సకల మతాలు యీ విషయాన్నే చెబుతున్నాయి.&nbsp;<BR>సాంతాన్ని చూసినవాడు అనంతాన్నీ చూసినవాడే. కొందరు సాంతంపై ఊనిక-&nbsp;<BR>నుంచారు, బైట సాంతాన్ని చూశామని ఘోషించారు; మరికొందరు అనంతం-&nbsp;<BR>మీద ఊనిక నుంచారు, తమకు అనంతం మాత్రమే కానవచ్చిందని చాటారు.&nbsp;<BR>ఒకటి తప్ప, రెండవదాన్ని చూడ్డం సాధ్యం కాదనటం తర్కశాస్త్రదృష్టిలో&nbsp;<BR>అనివార్యమని మనం గుర్తించాం. కాబట్టి యీ అభేదం, యీ ఏకత్వం దీన్ని&nbsp;<BR>పరిపూర్ణత్వమన్నా అనవచ్చు - ఇది తయారుచేసుకోవలసింది కాదు; ఇది&nbsp;<BR>యిదివరకే వుంది, యిక్కడే వుంది. దాన్ని మనం గుర్తించాలి; అవగాహన&nbsp;<BR>చేసుకోవాలి. మనకు తెలిసినా, తెలియకపోయినా స్పష్టంగా భాషలో మనం వ్యక్త-&nbsp;<BR>పరచినా, వ్యక్తపరచలేకపోయినా ఇంద్రియగోచరమైన వస్తువును చూసినంత&nbsp;<BR>స్పష్టంగా, బలంగా దీన్ని మనం చూసినా, చూడలేకపోయినా యిది వుండనే&nbsp;<BR>వుంది. ఇది వుందని తర్కశాస్త్ర దృష్టిలో అంగీకరించక తప్పదు. ఇది లేకపోతే,&nbsp;<BR>సాంతాన్ని చూడలేం. పదార్థం, దాని గుణం అనే పూర్వపువాదాన్ని యిక్కడ నేను&nbsp;<BR>ప్రస్తావించటం లేదు. ఏకత్వాన్ని గురించే నేను చెబుతున్నాను; ఈ సమస్త దృశ్య-</FONT></p>
<hr class="puTa_virupu">
<table><tr><td><a class=puTa_lanke href=puTa1671.html>p1671</a></td><td>p1672</td><td><a class=puTa_lanke href=puTa1673.html>p1673</a></td></tr></table>
</div></body></html>
