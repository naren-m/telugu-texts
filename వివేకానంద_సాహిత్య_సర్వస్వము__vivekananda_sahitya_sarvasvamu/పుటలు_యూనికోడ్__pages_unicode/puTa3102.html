<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3101.html>p3101</a></td><td>p3102</td><td><a class=puTa_lanke href=puTa3103.html>p3103</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">273</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: మహరాజ్‌! వస్త్రధారణ విషయంలో ఏ దేశంవారు అగ్రగణ్యులు.&nbsp;<BR>స్వామీజీ: ఆర్యులు. ఈ విషయాన్ని ఐరోపియనులుకూడా అంగీక&nbsp;<BR>రించారు. కుచ్చెళ్లతోను, మడతలతోను మనవాళ్ల దుస్తులు ఎంతోమనోహరంగా&nbsp;<BR>ఉంటాయి. రాజదుస్తుల విషయంలో కొంతవరకు అన్నిదేశాల్లోను ఒకరకమైన&nbsp;<BR>ఆర్యుల అనుకరణ ఉన్నది. మడతలు, కుచ్చెళ్లు ఉంచటానికే ప్రయత్నం&nbsp;<BR>జరిగింది. వారి జాతీయవిధానానికి, వారి రాజదుస్తులకు మధ్య ఉన్న భేదం&nbsp;<BR>కొట్టవచ్చినట్లు కనిపిస్తుంది. సింగీ! ఇంకోమాట! ఆ యూరోపియను ‘షర్టు’&nbsp;<BR>లను ధరించే రోత అలవాటును వదిలిపెట్టు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: ఎందుకు మహరాజ్‌!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: పాశ్చాత్యులు వాటిని లోపలి దుస్తుల్లాగా ధరిస్తారు అనేది ఒక&nbsp;<BR>కారణం. వాటిని బైటికి ధరించడం వారెన్నడూ యిష్టపడరు. బెంగాలీలు ఆ&nbsp;<BR>విధంగా ధరించడం ఎంత పొరబాటు. ఏదిపడితే అది వేసుకోవచ్చునా? మనం&nbsp;<BR>అనుసరించటానికి మనది అనే మన పూర్వులు ధరించిన వస్త్రధారణావిధానం&nbsp;<BR>మనకు లేదా? నిమ్నజాతులవారు తాకిన అన్నంతింటే మనవారు వెలివేస్తారు.&nbsp;<BR>అదేవిధంగా ఆచారసిద్ధంకాని దుస్తులు ధరిస్తే వెలివేస్తే యింకా బాగుండేది. మన&nbsp;<BR>స్వంత సంప్రదాయపద్ధతిలో అనుకూలించే దుస్తులను ఎందుకు వేసుకో&nbsp;<BR>కూడదు? యురోపియనుల షర్టులు, కోట్లు ధరించడంలో అర్థమేమైనా&nbsp;<BR>ఉందా?</FONT></p>
<p><FONT FACE="SHREE900, SHREE, sans-serif" SIZE="3">ఉన్నట్టుండి వానకురవసాగింది. భోజనానికి గంట మ్రోగింది. ఇతర&nbsp;<BR>భక్తులతోపాటు ప్రసాదం తీసుకోవటానికి వెళ్లాము. భోజనసమయంలో&nbsp;<BR>స్వామీజీ నన్ను ఉద్దేశించి యిలా చెప్పారు. ‘‘నివేదించిన ఆహారాన్నే భుజించాలి.&nbsp;<BR>తట్టెడు అన్నంతో కడుపునింపటం సోమరితనానికి మూలం.’’ కొంతసేపైన&nbsp;<BR>తర్వాత మళ్లీ యిలా అన్నారు. ‘‘జపానువాళ్లను చూడు. బటానీ పులుసుతో&nbsp;<BR>అన్నం రోజుకు రెండుమూడుసార్లు తింటారు. దృఢగాత్రులుకూడా కొంచెమే&nbsp;<BR>తింటారు. ఎక్కువసార్లు తింటే తింటారు. వాళ్లలో సంపన్నులైనవారు రోజూ&nbsp;<BR>మాంసం తింటారు. కాని మనం రెండుసార్లు గొంతుదాకా మెక్కుతాం. అంత&nbsp;<BR>అన్నం జీర్ణం కావటానికే మన శక్తి అంతా ఖర్చవుతుంది.’’</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: మనం బెంగాలీలము. పేదవారం. మాంసం తినటానికి మనకు&nbsp;<BR>సాధ్యమౌతుందా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఎందుకు కాదు? కొంచెం, కొంచెం తినటానికి మీకు శక్తి&nbsp;<BR>ఉంది. రోజుకు అరపౌనుమాంసం చాలు. అసలు దోషం సోమరితనం. మన&nbsp;<BR>పేదరికానికి అదే మూలకారణం. ఒక వ్యాపారస్తుడు తన క్రింద పనిచేస్తున్న&nbsp;<BR>ఒక ఉద్యోగియొక్క పనితో తృప్తిపడక అతని జీతం తగ్గించాడనుకో. లేదా</FONT></p>
<hr class="puTa_virupu">
<table><tr><td><a class=puTa_lanke href=puTa3101.html>p3101</a></td><td>p3102</td><td><a class=puTa_lanke href=puTa3103.html>p3103</a></td></tr></table>
</div></body></html>
