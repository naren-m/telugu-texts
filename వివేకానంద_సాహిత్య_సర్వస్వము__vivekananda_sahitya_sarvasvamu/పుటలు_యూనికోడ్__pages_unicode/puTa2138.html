<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2137.html>p2137</a></td><td>p2138</td><td><a class=puTa_lanke href=puTa2139.html>p2139</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - కుంభకోణం </FONT><FONT FACE="TimesNewRoman, Times, serif" SIZE="2">8 9</FONT></p>
<p><FONT FACE="SHREE900, SHREE, sans-serif" SIZE="3">గోమాంసంతోకూడిన భోజనం చేయాలని కానీ, సారాయం సేవించాలని గాని&nbsp;<BR>దేశంలోని పిచ్చివాళ్లు, బుద్ధిహీనులు అందరూ తమకిష్టమైనప్పుడు, ఇష్టమైన-&nbsp;<BR>చోట, ఇష్టమైనవారిని పెళ్లి చేసికొనవచ్చుననిగానీ, అలా దేశాన్ని ఒక పెద్ద పిచ్చి-&nbsp;<BR>వాళ్ల శరణాలయంగా మార్చివేయాలనికాని మన పూర్వులు ఆశించినవారుకారు.&nbsp;<BR>ఇంకా ఒక దేశ సౌభాగ్యం, అందలి వితంతువులలో ఎందరికి భర్తలు దొరికారో&nbsp;<BR>అనే లెక్కపై ఆధారపడుతుందని నమ్మినవారూ కారు. అలాటి వైభవంతో వెలిగి&nbsp;<BR>పోయే దేశం ఎన్నడైనా వుండగలదేమో చూడవలసివుంది.</FONT></p>
<p><FONT FACE="SHREE900, SHREE, sans-serif" SIZE="3">మన పూర్వుల దృష్టిలో బ్రాహ్మణుడే ఆదర్శపురుషుడు. మన గ్రంథాల-&nbsp;<BR>న్నిటిలో ఈ బ్రాహ్మణాదర్శం ప్రస్ఫుటంగా గోచరిస్తూ వుంటుంది.&nbsp;<BR>యూరప్‌లో మఠాధిపతులంతా తమ పూర్వుల ఘనతను రుజువు చేసికోవడానికి&nbsp;<BR>వేలకువేలు ఖర్చుపెట్టి ఎంతో తంటాలుపడుతూంటారు. ఎక్కడనో ఒక&nbsp;<BR>కొండలో కాపురముండి, దారినపోయేవారిని కనిపెట్టిచూస్తూ, వీలుచిక్కినపు-&nbsp;<BR>డంతా వారిపైపడి దోచుకొంటూ ‘సుప్రశస్తి’ గడించిన ఘోర చోరాగ్రేసర&nbsp;<BR>చక్రవర్తి వద్దకు ఎలాగో తమ వంశమూలం లాగికొనిపోయేంత వరకు వారికి నిద్ర-&nbsp;<BR>పట్టదు. కులీనతా ప్రదాతలైన ఆ మూలపురుషుల వృత్తి అంతదారుణంగా&nbsp;<BR>వుండగా, నేటి పీఠాధిపతి అలాటి వారిలో ఒకనిని తన గోత్రపురుషునిగా నిరూ-&nbsp;<BR>పించుకొనేవరకు సంతృప్తి పొందలేకున్నాడు. ఇక భారతదేశంలో నయితే మహా-&nbsp;<BR>రాజులు సైతం కౌపీనాన్ని ధరించి, కందమూలాలలు తిని వేదపారాయణం&nbsp;<BR>చేస్తూ, అడవులలో నివసిస్తూ వుండిన ఏ ప్రాచీన ఋషినో తమ వంశ&nbsp;<BR>పురుషునిగా నిర్ధారణ చేసికోజూస్తారు. భారత రాజశ్రేష్ఠులు, తమ వంశవృక్ష&nbsp;<BR>మూలం కనుగొనడానికై పోయేది అక్కడికి. మన వంశపురుషుడు ఋషి అయి-&nbsp;<BR>తేనే మనది ఉత్తమ కులమవుతుంది. లేకుంటే కాదు.</FONT></p>
<p><FONT FACE="SHREE900, SHREE, sans-serif" SIZE="3">మన ఉత్తమ కులీనతయొక్క ఆదర్శం, ఇతరుల ఆదర్శంకంటే భిన్నంగా&nbsp;<BR>వుంది. ఆధ్యాత్మిక విద్యకలిగి, వైరాగ్యశీలుడైన బ్రాహ్మణోత్తముడే మనకు&nbsp;<BR>ఆదర్శపురుషుడు. బ్రాహ్మణాదర్శమంటే నా అభిప్రాయమేమో తెలుసా?&nbsp;<BR>ప్రపంచ విషయాసక్తి లేని, సత్యజ్ఞాన ప్రపూర్ణమైన బ్రాహ్మణత్వం! అదే హిందూ-&nbsp;<BR>జాతికి ఆదర్శం. బ్రాహ్మణుడు రాజశాసనానికి అతీతుడనీ, వానిని బంధించే&nbsp;<BR>శాసనమే లేదనీ రాజులకు అతనిపై అధికారం లేదనీ వాని శరీరాన్ని ఎన్నడూ&nbsp;<BR>హింసించ తగదనీ విధించే ప్రమాణాలను మీరెన్నడూ వినలేదా? అది ఎంతో&nbsp;<BR>సత్యం! స్వలాభపరులును, జ్ఞానహీనులును చేసే వ్యాఖ్యానాల ననుసరించికాక,&nbsp;<BR>సత్యం మూలానుసరణం అయిన వేదాంత భావాల ననుసరించి, మీరు ఈ&nbsp;<BR>విషయాన్ని అర్థం చేసికోవాలి! బ్రాహ్మణు డనగా, స్వలాభాపేక్షను పూర్తిగా</FONT></p>
<hr class="puTa_virupu">
<table><tr><td><a class=puTa_lanke href=puTa2137.html>p2137</a></td><td>p2138</td><td><a class=puTa_lanke href=puTa2139.html>p2139</a></td></tr></table>
</div></body></html>
