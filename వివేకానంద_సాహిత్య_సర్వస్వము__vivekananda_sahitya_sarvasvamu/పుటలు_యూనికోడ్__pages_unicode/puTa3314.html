<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3313.html>p3313</a></td><td>p3314</td><td><a class=puTa_lanke href=puTa3315.html>p3315</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">భగవంతుడు నాకు అండగా ఉండటమే. భారతదేశంలో ఎందరెందరో నన్ను&nbsp;<BR>అర్థం చేసుకోలేకపోయారు. పాపం వారికి ఎలా అర్థమవుతుంది? వారి ఆలోచ&nbsp;<BR>నలు తినటం, తాగటం అనే నిత్యకృత్యాలను ఎప్పుడూ అధిగమించి ఉండలేదు.&nbsp;<BR>మీవంటి ఉదారహృదయులు కొద్దిమంది మాత్రమే, నన్ను అర్థం చేసికొన్నారని&nbsp;<BR>నాకు తెలుసు. అర్థం చేసికొననీ, చేసికోకపోనీ - నేను ఈ యువకులను సంఘ-&nbsp;<BR>టిత పరచుటకే జన్మించాను. అంతేకాదు. ప్రతి నగరంనుండి వందలమంది నాతో&nbsp;<BR>చేరటానికి సంసిద్ధంగా ఉన్నారు. అప్రతిహతమైన తరంగాలవలె వారిని&nbsp;<BR>భారతదేశం పైకి పంపదలచాను. వారు అధమాధముల, పతితుల గుమ్మాల&nbsp;<BR>వద్దకు ఓదార్పును, నీతిని, మతాన్ని, విద్యను కొనివస్తారు. నే నీ పని చేస్తే&nbsp;<BR>చేస్తాను, లేక మరణించనైనా మరణిస్తాను.</FONT></p>
<p><FONT FACE="SHREE900, SHREE, sans-serif" SIZE="3">మన ప్రజలకు యిది తెలియదు. వారు అర్థంకూడ చేసికోలేరు. అంతే-&nbsp;<BR>కాదు, వేలకొలది సంవత్సరాలుగా వారు అనుభవించిన బానిసతనం ఫలితమైన&nbsp;<BR>దుర్భరమైన అసూయ, అనుమానం వారిని, ప్రతి కొత్త ఆశయానికీ విరోధు-&nbsp;<BR>లుగా చేసివేసింది. ఐనా భగవంతునిదే జయం.</FONT></p>
<p><FONT FACE="SHREE900, SHREE, sans-serif" SIZE="3">మీరు హారతి మొదలైన విషయాలను గూర్చి ప్రస్తావించారు. భారత&nbsp;<BR>దేశంలో అన్ని ప్రాంతాలలోను అన్ని మఠాలలోను అటువంటి ఆచారం ఉంది.&nbsp;<BR>ఇక గురు ఉపాసన విషయమా! వేదాలలో గురు ఆరాధన ప్రథమ కర్తవ్యంగా ప్రతి-&nbsp;<BR>పాదింపబడింది. దానిలో మంచిచెడ్డలు రెండు ఉన్నాయి. మన దొక ప్రత్యేకమైన&nbsp;<BR>సమాజమని మీరు గుర్తుంచుకోవాలి. మనలో ఒకరి భావాలను మరొకరిపై రుద్దు-&nbsp;<BR>టకు ఎవరికీ అధికారం లేదు. మనలో చాలమందికి విగ్రహారాధనయందు&nbsp;<BR>విశ్వాసం లేకపోయినా, యితరులు విగ్రహారాధన చేస్తుంటే దానిని అడ్డుపెట్ట&nbsp;<BR>టానికి ఎవరికి అధికారంలేదు. అలా చేస్తే మతం యొక్క మొదటి సూత్రాన్నే&nbsp;<BR>భంగపరచినవారమవుతాం. కాంతి స్పందనాలు అన్నిచోట్ల, - చీకటి కోనలలో&nbsp;<BR>సహితం - వ్యాపించాయి. కాని దీపంలోనే అవి మానవునకు ద్యోతక మవుతాయి.&nbsp;<BR>అదే విధంగా భగవంతుడు సర్వత్రా వ్యాపించివున్నా - ఒక మహాపురుషునితోనే&nbsp;<BR>- మన మాయనను భావించగలం. భగవంతుని గూర్చి అతడు దయా&nbsp;<BR>మయుడు, సంరక్షకుడు, సహాయకుడు - అని మనం తలచే భావనలన్నీ మాన-&nbsp;<BR>వుని గూర్చిన భావనలే. మానవ సంయుక్తములైన ఆశయాలే. ఈ భావనలన్నీ&nbsp;<BR>మానవుని అంటుకొనే ఉంటాయి. ఆయనను గురువనండి, ప్రవక్త అనండి లేక&nbsp;<BR>అవతారపురుషు డనండి. మన శరీరంలోనుండి మనం బయటకు యిక లేనట్లే,&nbsp;<BR>మానవుడు తన నిజస్వభావాన్ని అతిక్రమించలేడు. కొందరు తమ గురువును&nbsp;<BR>ఆరాధించటంలో ఏమి తప్పుంది? ఆ గురువు, చరిత్రాత్మకమైన ప్రవక్త లందరి</FONT></p>
<hr class="puTa_virupu">
<table><tr><td><a class=puTa_lanke href=puTa3313.html>p3313</a></td><td>p3314</td><td><a class=puTa_lanke href=puTa3315.html>p3315</a></td></tr></table>
</div></body></html>
