<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa88.html>p88</a></td><td>p89</td><td><a class=puTa_lanke href=puTa90.html>p90</a></td></tr></table>


<p><FONT FACE="SHREE900, SHREE, sans-serif" SIZE="3">గర్భగృహంలో వుంచదగ్గ ప్రతీకం (భగవంతుడి చిహ్నం) అనీ జెహోవాకిది సమ్మ-&nbsp;<BR>తమనీ యూదులభావం. కాని ఆ ప్రతీకాన్నే సుందర స్త్రీరూపంలోనో, పురు-&nbsp;<BR>షరూపంలోనో నిర్మిస్తే, ‘‘ఇది విగ్రహం. సైపరానిది. దీన్ని పగుల&nbsp;<BR>గొట్టండి’’ అంటారు. పురాణవాఙ్మయ విషయంలో మనకున్న ఏకీభావం&nbsp;<BR>యిది! ‘‘మా మతప్రవక్త ఫలాని అద్భుతకృత్యం గావించాడు’’ అని ఒకడంటే,&nbsp;<BR>అది కేవల మూఢవిశ్వాసమని యితరులంటారు. ఇలా అనేవారే తమ మతప్ర-&nbsp;<BR>వక్తలకు అంతకంటె అద్భుతకృత్యాలను ఆపాదిస్తారు. అవిమాత్రం చారిత్రక&nbsp;<BR>సత్యాలని వారి నమ్మకం! పురాణవాఙ్మయానికీ చారిత్రక వాఙ్మయానికీ వీరి బుద్ధి-&nbsp;<BR>లోనున్న సూక్ష్మభేదాన్ని గ్రహించగలిగిన వారిని నేనింతవరకు చూడలేదు. నిజా-&nbsp;<BR>నికి యీ కథలన్నీ - ఏ మతానికి సంబంధించినవైనా - పురాణకర్తలచేత కల్పించ&nbsp;<BR>బడినవే. అక్కడక్కడ కించిత్తు చారిత్రకసత్యం వాటిలో కలిసివుండొచ్చు.</FONT></p>
<p><FONT FACE="SHREE900, SHREE, sans-serif" SIZE="3">ఇక కర్మకలాప విషయం. ప్రతి మతస్థులకీ ఒక్కోవిధమైన కర్మకలాపం&nbsp;<BR>వుంటుంది. అది మాత్రమే పవిత్రమనీ, తక్కిన మతాల్లోని కర్మకలాపమంతా&nbsp;<BR>ఘోరమౌఢ్యరూపమనీ వారు భావిస్తారు. ఒక తెగవారు ఒక చిహ్నాన్ని అర్చిస్తే&nbsp;<BR>యింకొక తెగవారు దాన్ని విపరీతంగా తెగడుతారు. సామాన్యరూపమైన&nbsp;<BR>చిహ్నాన్ని ఒకదాన్ని గైకొందాం. లింగం (పురుషాంగం) నిస్సంశయంగా స్త్రీ&nbsp;<BR>పురుష విభేద సూచక చిహ్నమే. కాని కాలక్రమాన ఆ భావం మరుగుపడి,&nbsp;<BR>ఇప్పుడది సృష్టికర్తకు చిహ్నమైంది. ఈ చిహ్నాన్ని పూజించే జాతులకు ఆ&nbsp;<BR>మొదటి అర్థమే స్ఫురించదు. వారి కది భగవచ్చిహ్నమే. కాని వేరొక జాతివారికి,&nbsp;<BR>మరో మతస్థులకు దాన్లో పురుషాంగం తప్ప మరేమీ కనిపించదు. అందుచేత వారు&nbsp;<BR>అమితంగా దాన్ని దుయ్యబడతారు. కాని వారు చేసేపనుల్లో లింగార్చకులకు&nbsp;<BR>అత్యంత హేయాలుగా తోచేవి కొన్నివుండొచ్చు. ఇందుకు నిదర్శనగా హిందువుల&nbsp;<BR>లింగాకారాన్ని, క్రైస్తవుల ‘శాక్రమెంట్‌’ అంశాలను గైకొని విచారిద్దాం. క్రైస్తవులకు&nbsp;<BR>లింగాకారం అసహ్యం, హిందువులకు శాక్రమెంట్‌ అసహ్యం. ఈ సంస్కారం&nbsp;<BR>- ఫలానా సత్పురుషుడి గుణాలు తమకు అలవడటానికై ఆతణ్ణి చంపి, ఆతడి&nbsp;<BR>మాంసాన్ని ఆరగించి, రక్తం తాగటం - నరమాంసభక్షకులు చేసేపని అంటారు&nbsp;<BR>హిందువులు. అడవిమనుషుల్లో కొన్ని తెగల్లోని ఆచారం&nbsp;<BR>యిది. ధైర్యసాహసాలున్న వాడొకడుంటే, వారతణ్ణి చంపి, ఆతడి గుండెకాయను&nbsp;<BR>భక్షిస్తారు. అందుచేత ఆతడి ధైర్యసాహసాలు తమకు కలుగుతవని వారి విశ్వాసం.&nbsp;<BR>క్రైస్తవభక్తాగ్రేసరుల్లో ఒకరైన సర్‌ జాన్‌ లబ్బన్‌కూడ యీ క్రైస్తవాచారానికి&nbsp;<BR>మూలం ఆ నరమాంసభక్షకులైన అడవి మనుషుల భావమే అని అంగీక&nbsp;<BR>రించాడు. కాని క్రైస్తవ జనసామాన్యం దీన్నెంతమాత్రం ఒప్పుకోదు. దాని అర్థం</FONT></p>
<hr class="puTa_virupu">
<table><tr><td><a class=puTa_lanke href=puTa88.html>p88</a></td><td>p89</td><td><a class=puTa_lanke href=puTa90.html>p90</a></td></tr></table>
</div></body></html>
