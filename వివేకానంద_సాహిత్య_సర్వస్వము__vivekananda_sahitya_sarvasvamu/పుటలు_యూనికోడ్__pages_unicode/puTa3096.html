<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3095.html>p3095</a></td><td>p3096</td><td><a class=puTa_lanke href=puTa3097.html>p3097</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">267</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఏమి అర్థరహితమైన ప్రసంగం! సింహం ఎప్పుడైనా నక్కవు-&nbsp;<BR>తుందా? నీ ఉద్దేశ్యం ఏమిటి? లార్డ్‌ కర్జన్‌ ఉన్నతవిద్యను రద్దుచేసినందువల్ల&nbsp;<BR>అనాదిగా లోకానికంతటికి తమ విజ్ఞానాన్ని ప్రసాదించి పోషించిన దేశంలో&nbsp;<BR>పుట్టినవాళ్లు పశువుల్లా మూఢులైపోతారా?</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: మనవాళ్లు యింగ్లీషు వాళ్లు రాకముందు ఎలా ఉన్నారో యిప్పుడు&nbsp;<BR>ఎలా వున్నారో ఆలోచించండి?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఉన్నతవిద్య అంటే నీ అభిప్రాయం ఏమిటి? భౌతిక&nbsp;<BR>విజ్ఞానశాస్త్రాన్ని అధ్యయనంచేసి యంత్రాల సహాయంతో నిత్యోపయోగమైన&nbsp;<BR>వస్తువులను తయారుచేయటమా? జీవిత సమస్యల్ని ఎలా పరిష్కారం చేసుకో-&nbsp;<BR>వాలనే మార్గాలను కనిపెట్టటమే ఉన్నతవిద్యయొక్క ప్రయోజనం. ఆధునిక&nbsp;<BR>నాగరిక ప్రపంచాన్ని ఈ సమస్య తీవ్రంగా ఆలోచింపజేస్తున్నది. కాని మనదేశం&nbsp;<BR>దీన్ని వేల సంవత్సరాలకు పూర్వమే పరిష్కరించింది.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: కాని మీ వేదాంతం అంతరించి పోవటంలేదా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: కావచ్చు. కాలప్రవాహంలో ఈ వేదాంతజ్యోతి ఆరిపోతున్నదా&nbsp;<BR>అని అప్పుడప్పుడు అనిపిస్తుంటుంది. ఆ సమయంలో భగవంతుడు మానవ-&nbsp;<BR>రూపంలో అవతరిస్తాడు. ఆయన ధర్మంలో నూతన తేజస్సును, శక్తిని చొప్పి-&nbsp;<BR>స్తాడు. దానివల్ల ధర్మం మళ్లీ కొంతకాలం అప్రతిహతమైన (ఎదురులేని) శక్తితో&nbsp;<BR>విజృంభిస్తుంది. ఆ తేజస్సు, బలం, ధర్మానికి మళ్లీ చేకూరాయి.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: మహరాజ్‌! హిందూదేశం ధారాళంగా విజ్ఞానాన్ని లోకానికంతా&nbsp;<BR>ప్రసాదించిందనటానికి నిదర్శన మేముంది?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: చరిత్రే దానికి ప్రమాణం. సక్రమంగా పరిశీలించి చూస్తే,&nbsp;<BR>లోకంలో కన్పించే, జ్ఞానంలోని ఆత్మోద్ధారక భావాలన్నిటికీ, మూలం భారత-&nbsp;<BR>దేశంలో వున్నదని సృష్టమౌతుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రజ్వలించిన ఉత్సాహంతో స్వామీజీ ఈ విషయాన్ని గూర్చి సవిస్తరంగా&nbsp;<BR>ప్రసంగించారు. ఆ కాలంలో ఆయన ఆరోగ్యం అసలు బాగానేలేదు. అంతేకాక,&nbsp;<BR>వేసవి ఎండవేడిమి తీవ్రంగా వుండటంవల్ల దాహం ఎక్కువై మాటిమాటికి నీళ్లు&nbsp;<BR>త్రాగుతున్నారు. ప్రసంగం మధ్యలో ఆపి - ‘‘సింగీ, నాకు ఒక గ్లాసెడు మంచు-&nbsp;<BR>వేసిన నీళ్లు తెచ్చిపెట్టు. అన్ని విషయాలు నీకు స్పష్టంగా విశదపరుస్తాను’’&nbsp;<BR>అన్నారు. మంచువేసిన నీళ్లుత్రాగిన తర్వాత మళ్లీ ప్రసంగించసాగారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మనకు కావలసినదేమో నీకు తెలుసా? వివిధ శాఖల్లో వున్న&nbsp;<BR>మనదైన జ్ఞానాన్ని విదేశీనిబంధన యేమీ లేకుండా స్వతంత్రంగా అధ్యయనం</FONT></p>
<p><FONT FACE="TimesNewRoman, Times, serif" SIZE="2">(study)</FONT><FONT FACE="SHREE900, SHREE, sans-serif" SIZE="3"> చేయటమే. దానితోపాటు ఇంగ్లీషు భాష, పాశ్చాత్య విజ్ఞానశాస్త్రంకూడ</FONT></p>
<hr class="puTa_virupu">
<table><tr><td><a class=puTa_lanke href=puTa3095.html>p3095</a></td><td>p3096</td><td><a class=puTa_lanke href=puTa3097.html>p3097</a></td></tr></table>
</div></body></html>
