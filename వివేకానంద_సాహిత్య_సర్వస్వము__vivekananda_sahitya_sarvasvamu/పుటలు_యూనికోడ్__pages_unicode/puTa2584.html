<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2583.html>p2583</a></td><td>p2584</td><td><a class=puTa_lanke href=puTa2585.html>p2585</a></td></tr></table>

<p><FONT FACE="SHREE902, SHREE, sans-serif" SIZE="4">భగవద్గీత విశిష్టత</FONT></p>
<BR>
<p><FONT FACE="SHREE900, SHREE, sans-serif" SIZE="3">వివేకానందస్వామి 1897 వ సంవత్సరం కలకత్తాకు వచ్చినప్పుడు ఎక్కువ&nbsp;<BR>సమయం రామకృష్ణ మిషన్‌ ప్రధాన కార్యాలయమైన మఠంలో నివసించే వాడు.&nbsp;<BR>మఠం అప్పుడు ఆలంబజారులో వుండేది. ఆ సమయంలో అనేకమంది&nbsp;<BR>యువకులు, కొంతకాలం క్రితంనుండే, సాధన సన్నాహాలు చేసికొనుచుండేవారు.&nbsp;<BR>వారు స్వామీజీని పరివేష్టించి బ్రహ్మచర్య దీక్షను, సన్న్యాసదీక్షను స్వీకరించారు.&nbsp;<BR>భవిష్యత్కార్యక్రమానికి స్వామీజీ వారిని తర్బీదు చెయ్యటంకోసం కూర్చో&nbsp;<BR>బెట్టుకొని భగవద్గీతను, వేదాంత పాఠాల్ని చెప్పేవారు. ధ్యాన సాధనలు నేర్పారు.&nbsp;<BR>అలా ఒకనాడు పాఠం చెబుతూ స్వామి భగవద్గీతను గురించి బెంగాలీలో&nbsp;<BR>ధారాళంగా ప్రసంగించారు. ఆ ప్రసంగం సంక్షిప్తంగా మఠ దినచర్య పుస్తకంలోకి&nbsp;<BR>ఎక్కించబడింది. దాని ఆంగ్లానువాదానికి యీ క్రిందిది ఆంధ్రానువాదం:</FONT></p>
<p><FONT FACE="SHREE900, SHREE, sans-serif" SIZE="3">గీత అనబడే గ్రంథం మహాభారతంలోని ఒక భాగం. గీతను సరిగా అర్థం&nbsp;<BR>చేసుకోవటానికి అనేక విషయాలు తెలిసివుండటం అవసరం. మొదటిది: గీత&nbsp;<BR>మహాభారతంలోని భాగమేనా? అంటే, దాని రచయిత వేదవ్యాసుడని చెప్ప&nbsp;<BR>బడుతూన్న మాట యథార్థమా? లేక ఆ మహాకావ్యంలో యిది తరువాత&nbsp;<BR>ప్రక్షిప్తం గావించబడిందా? రెండవది: కృష్ణుడనే ఒక చారిత్రక పురుషుడు వుండే-&nbsp;<BR>వాడా? మూడవది: గీతలో చెప్పబడ్డ రీతిలో కురుక్షేత్ర సంగ్రామం నిజంగా&nbsp;<BR>జరిగిందా? నాల్గవది: అర్జునుడు తదితరులు నిజంగా చారిత్రక పురుషులేనా?</FONT></p>
<p><FONT FACE="SHREE900, SHREE, sans-serif" SIZE="3">ఇలాటి పరిశీలనకు వున్న ఆధారాలేవి? అన్న సంగతిని మొదట చూద్దాం.&nbsp;<BR>వేదవ్యాసుడనే పేరుగల వ్యక్తులు పలువురు వుండేవారని మనకు తెలుసును;&nbsp;<BR>వారిలో గీతాకారు డెవరు? - బాదరాయణ వ్యాసుడా లేక ద్వైపాయన వ్యాసుడా?&nbsp;<BR>‘వ్యాసు’డనేది ఒక బిరుదు మాత్రమే. కొత్త పురాణాన్ని రచించిన వ్యక్తిని వ్యాసు-&nbsp;<BR>డంటారు. ‘విక్రమాదిత్య’ నామం మాదిరి ‘వ్యాస’ నామంకూడ వర్గనామమే.&nbsp;<BR>మరొక విషయం: శంకరాచార్యుడు గీతపై గొప్పభాష్యాన్ని రచించి దానికి ప్రసిద్ధి&nbsp;<BR>చేకూర్చటానికి ముందు, భగవద్గీతను గురించిన జ్ఞానం జనసామాన్యానికి&nbsp;<BR>ఎక్కువ లేదు. అంతకు చాలపూర్వం గీతపై బోధాయన వ్యాఖ్య ప్రచారంలో&nbsp;<BR>వుండేదని పలువురి నమ్మకం. ఈ విషయాన్ని రుజువు పరచగలిగితే గీత యొక్క&nbsp;<BR>పురాతనత్త్వం, గీతకు వ్యాసునియొక్క కర్తృత్వం చాల వరకు నిరూపిత మవు-&nbsp;<BR>తవనటానికి సందేహం లేదు. రామానుజుడు బ్రహ్మసూత్రాలకు తాను రచించిన</FONT></p>
<p><FONT FACE="TimesNewRoman, Times, serif" SIZE="2">1 4 8</FONT></p>
<hr class="puTa_virupu">
<table><tr><td><a class=puTa_lanke href=puTa2583.html>p2583</a></td><td>p2584</td><td><a class=puTa_lanke href=puTa2585.html>p2585</a></td></tr></table>
</div></body></html>
