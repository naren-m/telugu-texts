<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1557.html>p1557</a></td><td>p1558</td><td><a class=puTa_lanke href=puTa1559.html>p1559</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - రెండవ భాగం</FONT></p>
<p><FONT FACE="SHREE900, SHREE, sans-serif" SIZE="3">329</FONT></p>
<p><FONT FACE="SHREE900, SHREE, sans-serif" SIZE="3">వ్యక్తిత్వపు సత్యస్వరూపాన్ని వ్యక్తం చేయడంతో, దాన్ని వివరిస్తున్నది. ఈ&nbsp;<BR>ప్రపంచం వ్యర్థమైనది. ఇది మిథ్య అనడం లేదు. ‘‘దీని తత్త్వాన్ని తెలుసుకో,&nbsp;<BR>అప్పుడు నిన్నది భంగపరచలేదు-’’ అని బోధిస్తోంది. ఆ దివ్యవాణి సత్య&nbsp;<BR>కాముడు అగ్ని, సూర్యుడు, చంద్రుడు, విద్యుత్తు మొదలైన వానిని ఆరాధించడం&nbsp;<BR>తప్పు అనలేదు. అందుకు మారుగా ఆ అగ్ని, సూర్యుడు, చంద్రుడు, విద్యుత్తు,&nbsp;<BR>పృథ్వి మొదలైనవానిలో అధివసించే ఆత్మే, అతనిలోకూడ వుందని బోధిం-&nbsp;<BR>చింది. అందువల్ల సత్యకాముని దృష్టిలో అవి అన్నీ రూపాంతరం పొందినట్ల-&nbsp;<BR>యింది. అతడు ఆహుతుల నిస్తున్నా అగ్నికుండిన స్థూలాకారంపోయి, నూతన&nbsp;<BR>స్వరూపం లభించగా, అది బ్రహ్మమే అయింది. ఇట్లే భూమికూడ రూపాం-&nbsp;<BR>తరమైంది. ప్రాణం, సూర్యుడు, చంద్రుడు, నక్షత్రాలు, విద్యుత్తు&nbsp;<BR>మొదలైన వాని రూపాలన్నీ దివ్యత్వాన్ని పొందాయి. వాని సత్యస్వభావం అతనికి&nbsp;<BR>వెల్లడి అయింది. అన్నిటా బ్రహ్మం దర్శిస్తూ ఆయా వస్తువుల బాహ్య&nbsp;<BR>స్వరూపాన్ని దాటి, వాని సత్యస్వరూపాన్ని చూడమనడమే వేదాంత బోధ.&nbsp;<BR>ఉపనిషత్తులలో ఇంకొక పాఠం నేర్పబడుతున్నది. ‘‘నేత్రముల ద్వారా ప్రకాశిం-&nbsp;<BR>చేది బ్రహ్మం. అతడు మనోహరుడు. అతడు తేజస్వి. అతడు జగములన్నిటా&nbsp;<BR>వెలుగుతున్నాడు-’’ ‘‘నేత్రములందలి ప్రకాశం-’’ అంటే పవిత్రాత్మునికి లభించే,&nbsp;<BR>ఒక విశిష్టమైన తేజస్సనీ, నరుడు పవిత్రుడైనప్పుడు, అటువంటి తేజం, వాని&nbsp;<BR>కళ్లలో నెలకొనుననీ, నిజానికి అది అంతరస్థమై సర్వవ్యాప్తమైన ఆత్మ&nbsp;<BR>తేజస్సనీ ఒక వ్యాఖ్యానకర్త తెలుపుతున్నాడు. ఆ తేజమే గ్రహములలో,&nbsp;<BR>నక్షత్రాలలో, సూర్యునిలో ప్రకాశిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఇక జననం, మరణం మొదలైన వానిని గూర్చి, యీ ప్రాచీనోపనిషత్తుల&nbsp;<BR>మరొక ఉపదేశాన్ని మీకు చదివి వినిపిస్తాను. మీకు అది మనోహరంగా&nbsp;<BR>వుండొచ్చు. శ్వేతకేతుడు, పాంచాలరాజు దగ్గరికి వెళ్లాడు. ఆ రాజు -‘‘నరులు&nbsp;<BR>చచ్చిపోయినప్పుడు వాళ్లెక్కడికి వెళ్తారో తెలుసా? వాళ్లు ఎలా పునరావృత్తిని&nbsp;<BR>పొందుతారో తెలుసునా? పరలోకం ఎప్పుడూ నిండిపోకుండా వుండటానికి&nbsp;<BR>కారణం గ్రహించావా?’’ అని ప్రశ్నించాడు. బాలుడు తెలియదని చెప్పి, తన&nbsp;<BR>తండ్రి అయిన గౌతముని (ఆరుణి) దగ్గరికి వెళ్లి ఆ ప్రశ్నలను అడిగాడు. తండ్రి-&nbsp;<BR>కూడ తెలీదంటే, వాళ్లిద్దరూ కలిసి ఆ రాజు దగ్గరికి వెళ్లారు. ఈ విద్య&nbsp;<BR>బ్రాహ్మణులకు చెందలేదనీ, అది క్షత్రియుల దగ్గరే నిలిచి వుందనీ, క్షత్రియులు&nbsp;<BR>ప్రపంచాన్ని పాలించడానికదే కారణమనీ రాజు చెప్పాడు. కొంతకాలం తన్ను సేవిం-&nbsp;<BR>చిన తర్వాత, వారికి, ఆ రాజిలా బోధించాడు. ‘‘ఓ గౌతమా! పరలోకమే అగ్ని;&nbsp;<BR>సూర్యుడు దాని ఇంధన సముదాయం; కిరణాలే పొగ; పగలే దాని జ్వాల;</FONT></p>
<hr class="puTa_virupu">
<table><tr><td><a class=puTa_lanke href=puTa1557.html>p1557</a></td><td>p1558</td><td><a class=puTa_lanke href=puTa1559.html>p1559</a></td></tr></table>
</div></body></html>
