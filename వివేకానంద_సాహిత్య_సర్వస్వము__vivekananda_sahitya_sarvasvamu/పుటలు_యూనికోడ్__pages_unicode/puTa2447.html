<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2446.html>p2446</a></td><td>p2447</td><td><a class=puTa_lanke href=puTa2448.html>p2448</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీరామకృష్ణులు : ఆయన జీవితం - బోధనలు</FONT></p>
<p><FONT FACE="TimesNewRoman, Times, serif" SIZE="2"><sup>11</sup></FONT></p>
<p><FONT FACE="SHREE900, SHREE, sans-serif" SIZE="3">ప్రత్యేకంగా మాక్స్‌ముల్లర్‌ పండితుడు భారతదేశంలోని వివిధ ప్రాంతాల్లో&nbsp;<BR>లేస్తున్న కొత్త మత తరంగాలను నిశితంగా పరిశీలిస్తాడు. ఎప్పటికప్పుడు తన&nbsp;<BR>పరిశీలనలను పాశ్చాత్య ప్రజల కందచేస్తాడు. దేవేంద్రనాథ ఠాకూర్‌, కేశవచంద్ర&nbsp;<BR>సేన్‌లు మార్గదర్శకులై నడిపిస్తున్న బ్రహ్మసమాజం, స్వామి దయానందసరస్వతి&nbsp;<BR>స్థాపించిన ఆర్యసమాజం, దివ్యజ్ఞానసమాజం మొదలైన అన్నింటిని గురించి&nbsp;<BR>ఆయన పరామర్శించకుండా వదల్లేదు. కొన్నింటిని ప్రశంసించాడు, కొన్నింటిని&nbsp;<BR>తీవ్రంగా విమర్శించాడు. అతడు ‘బ్రహ్మవాది’, ‘ప్రబుద్ధ భారత్‌’ అనే ప్రఖ్యాత&nbsp;<BR>పత్రికల్లో ప్రచురితమైన శ్రీరామకృష్ణుల సూక్తులు, బోధనలు చదివాడు.&nbsp;<BR>ప్రతాపచంద్ర మజుందార్‌ అనే బ్రహ్మసమాజ ప్రచారకుడు వ్రాసిన ‘‘పరమహంస&nbsp;<BR>శ్రీరామకృష్ణ’’ అనే వ్యాసాన్నీ చదివాడు. చదివి శ్రీరామకృష్ణుల జీవితంపట్ల&nbsp;<BR>ఆసక్తుడయ్యాడు. కొంతకాలం క్రితం ‘‘ది ఇంపీరియల్‌ అండ్‌ ఏషియాటిక్‌&nbsp;<BR>క్వార్టర్లీ రెవ్యూ’’ అనే ఇంగ్లండులోని సుప్రసిద్ధ మాసపత్రికలో సి.హెచ్‌. టానీ,&nbsp;<BR>ఎం.ఏ. (ఇండియా హౌస్‌లో లైబ్రేరియన్‌) అనే అతడు వ్రాసి ప్రచురితమైన&nbsp;<BR>శ్రీరామకృష్ణుల జీవిత సంగ్రహాన్ని అతడు పరిశీలించాడు. మాక్స్‌ముల్లర్‌ పండి-&nbsp;<BR>తుడు మద్రాసు, కలకత్తాలనుండి కొంత భోగట్టా సేకరించి ‘‘ఎ రియల్‌&nbsp;<BR>మహాత్మన్‌’’ (ఒక నిజమైన మహాత్ముడు) అనే పేరుతో, ‘‘ది నైంటీన్త్‌ సెంచురీ’’&nbsp;<BR>అనే సుప్రసిద్ధ ఆంగ్ల మాసపత్రికలో శ్రీరామకృష్ణుల జీవితం - బోధనలను&nbsp;<BR>గురించి ఒక చిన్నవ్యాసంలో చర్చించాడు. అందులో ‘‘ఈ మహాత్ముడు&nbsp;<BR>అనుభవపూర్వకమైన భావాలతో, నిర్మలమైన ఆధ్యాత్మికశక్తితో పరిఢవిల్లే నూతన&nbsp;<BR>భాషతో నా హృదయాన్ని ఆకర్షించాడు’’ అని వ్రాశాడు. భారతదేశం అనేక&nbsp;<BR>శతాబ్దాలనుండి ప్రాచీన మహర్షుల భావాలనో, అధునాతన కాలంలోని పాశ్చాత్య&nbsp;<BR>పండితుల భావాలనో వూరికే వల్లెవేస్తున్న సందర్భంలో, శ్రీరామకృష్ణులు&nbsp;<BR>స్వానుభవంతో నిండిన భాషతో, భారతదేశంలో ఒక ఆధ్యాత్మికశక్తిని ప్రసరింప&nbsp;<BR>చేశాడని ఆ వ్యాసంలో మాక్స్‌ముల్లర్‌ వ్రాశాడు. మాక్స్‌ముల్లర్‌ పండితుడు&nbsp;<BR>భారతదేశ మతసారస్వతాన్ని తరచు చదివాడు. కాబట్టి అందులోని ప్రాచీన&nbsp;<BR>మహర్షుల, మహానుభావుల జీవిత చరిత్రలు ఆయనకు బాగా తెలుసు. అధునా-&nbsp;<BR>తన కాలంలో భారతదేశంలో ఇలాంటి మహానుభావులు జీవించి వుంటారని&nbsp;<BR>భావించవచ్చునా? అనే ప్రశ్న ఆయనకు కలిగింది. ఈ ప్రశ్నకు ‘శ్రీరామకృష్ణుల&nbsp;<BR>జీవితాన్ని గురించి అలా భావించవచ్చును’ అనే జవాబు యివ్వవచ్చును. భారత&nbsp;<BR>దేశ భవిష్యత్‌ అభ్యుదయం, వైభవాలు - వీటిని గురించిన ఆశాలత భారత&nbsp;<BR>దేశానికి తన జీవితాన్ని అంకితం చేసిన యీ పండితుడి హృదయంలో పెరిగి&nbsp;<BR>పెంపొందింది.</FONT></p>
<hr class="puTa_virupu">
<table><tr><td><a class=puTa_lanke href=puTa2446.html>p2446</a></td><td>p2447</td><td><a class=puTa_lanke href=puTa2448.html>p2448</a></td></tr></table>
</div></body></html>
