<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3858.html>p3858</a></td><td>p3859</td><td><a class=puTa_lanke href=puTa3860.html>p3860</a></td></tr></table>

<p><FONT FACE="TimesNewRoman, Times, serif" SIZE="2">2 3 2</FONT></p>
<p><FONT FACE="TimesNewRoman, Times, serif" SIZE="3">4 6 4</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి క్రిస్టిన్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">బేలూర్‌ మఠం, జిల్లా హౌరా,</FONT></p>
<p><FONT FACE="SHREE900, SHREE, sans-serif" SIZE="3">అక్టోబర్‌ 25, 1898.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియ క్రిస్టినా,</FONT></p>
<p><FONT FACE="SHREE900, SHREE, sans-serif" SIZE="3">ఎలా ఉన్నావు? నీ ఆరోగ్యాన్ని గూర్చి ఆందోళనగా ఉంది. నీ దగ్గరనుండి&nbsp;<BR>ఉత్తరం వచ్చి చాల రోజులైంది.</FONT></p>
<p><FONT FACE="SHREE900, SHREE, sans-serif" SIZE="3">మళ్లా నా ఆరోగ్యం చాల చెడిపోయింది. అందువల్ల త్వరగా కాశ్మీర్‌ వదలి&nbsp;<BR>కలకత్తాకు రావలసి వచ్చింది. ఈ చలికాలంలో నేను తిరుగకూడదని డాక్టర్లు&nbsp;<BR>చెబుతున్నారు. అది గొప్ప నిరాశ అని నీకు తెలుసు. ఐనా ఈ వేసవిలో అమెరికా&nbsp;<BR>సంయుక్త రాష్ట్రాలకు వస్తున్నాను. శ్రీమతి బుల్‌, కుమారి ‘మాక్లియోడ్‌’ ఈ&nbsp;<BR>సంవత్సరపు కాశ్మీర్‌ ప్రయాణం ఎక్కువగా ఆనందించారు. ఇప్పుడు వారు ఢిల్లీ,&nbsp;<BR>ఆగ్రా, జయపూర్‌ మొదలైన ప్రదేశాల్లోని చారిత్రిక చిహ్నాలను, భవనాలను&nbsp;<BR>చూస్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">నీకు వ్యవధి ఉంటే చక్కని పెద్ద ఉత్తరం రాయి. చచ్చేట్లు పని చేయవద్దు.&nbsp;<BR>విధి నిస్సంశయంగా విధే. కాని మన విధులు మన కున్నాయి. మన తల్లిపట్ల&nbsp;<BR>మాత్రమే కాక యితరుల పట్లకూడా, కొన్ని సమయాల్లో విధి మన భౌతిక&nbsp;<BR>త్యాగాన్ని కోరుతుంది. మరొక విధి మన ఆరోగ్యాన్ని చూసుకోమని నిర్బం&nbsp;<BR>ధిస్తుంది. దృఢమైన ఉద్దేశాన్ని మనం అనుసరిద్దాం. నీ విషయంలో ఏది బలీ-&nbsp;<BR>యమో తెలియదు.</FONT></p>
<p><FONT FACE="SHREE900, SHREE, sans-serif" SIZE="3">నీ సోదరీమణులు నీ సహాయానికై వచ్చినందున నీ శరీరాన్ని గూర్చి&nbsp;<BR>ఎక్కువ శ్రద్ధ తీసుకో.</FONT></p>
<p><FONT FACE="SHREE900, SHREE, sans-serif" SIZE="3">మీ కుటుంబాన్ని ఎలా సమర్థిస్తున్నావు? - ఖర్చులు వగైరా? నువ్వు రాయ-&nbsp;<BR>దలచినదంతా రాయి. ఎక్కువ కబుర్లు రాయి; రాస్తావుగదూ? తప్పకుండా&nbsp;<BR>రాయి!</FONT></p>
<p><FONT FACE="SHREE900, SHREE, sans-serif" SIZE="3">దిన దినానికి నేను స్వస్థత చెందుతున్నాను. తర్వాత దీర్ఘమాసాల తర్వాత&nbsp;<BR>అమెరికా సంయుక్త రాష్ట్రాలకు బైలుదేరుతాను ... ఏమీ అనుకోవద్దు. మనకు&nbsp;<BR>ఏది మంచిదో ‘జగజ్జనని’కి తెలుసు. మార్గం ఆమె చూపిస్తుంది. ఇప్పుడు నేను</FONT></p>
<hr class="puTa_virupu">
<table><tr><td><a class=puTa_lanke href=puTa3858.html>p3858</a></td><td>p3859</td><td><a class=puTa_lanke href=puTa3860.html>p3860</a></td></tr></table>
</div></body></html>
