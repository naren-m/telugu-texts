<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2206.html>p2206</a></td><td>p2207</td><td><a class=puTa_lanke href=puTa2208.html>p2208</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 5 8</FONT></p>
<p><FONT FACE="SHREE900, SHREE, sans-serif" SIZE="3">అటు తర్వాత, తేజోవైభవమూర్తి అయిన శ్రీరామానుజుల వా రుద్భవిం-&nbsp;<BR>చారు. శంకరాచారుల్యకు మహోజ్జ్వల బుద్ధివైభవంతో సమమైన హృదయ&nbsp;<BR>వైశాల్యం లేదని నా భావం. రామానుజాచార్యుల హృదయం మహోదారమైంది.&nbsp;<BR>పీడితులకోసం ఆయన హృదయం బాధపడింది. వారిపట్ల ఆయనకు సాను-&nbsp;<BR>భూతి కలిగింది. అప్పటికి దేశాచారాలలో కలిసిపోయి, అంతటా విజృంభిస్తున్న&nbsp;<BR>కర్మకలాపాలను ఆయన సాధ్యమైనంతవరకు సంస్కరించి పవిత్రం చేశాడు.&nbsp;<BR>ప్రజలకు అత్యావసరమైన క్రొత్త కర్మలను, పూజాకలాపాలను ఏర్పరచాడు. ఇది-&nbsp;<BR>కాక ఉత్తమాధ్యాత్మిక పూజావకాశాన్ని బ్రాహ్మణుడు మొదలు మాలవాని&nbsp;<BR>వరకు, ప్రతివానికీ - కల్పించాడు. ఇదే శ్రీరామానుజులవారు చేసిన గొప్పపని!&nbsp;<BR>ఆ ఉద్యమం ఉత్తరముఖంగా పురోగమించి, క్రమక్రమంగా, ఉత్తరభారతమంతా&nbsp;<BR>వ్యాపించింది. ఆ తర్వాత, మహమ్మదీయ పరిపాలనకాలంలో అక్కడి మహా&nbsp;<BR>నాయకులు కొందరు దాన్ని చేపట్టారు. ఉత్తరదేశపు నవీన ప్రవక్తలలో, దీన్ని&nbsp;<BR>చేపట్టిన మహనీయులలో మహోజ్వల బుద్ధిసంపన్నుడు శ్రీచైతన్యులవారు.</FONT></p>
<p><FONT FACE="SHREE900, SHREE, sans-serif" SIZE="3">శ్రీరామానుజులవారి కాలంనుండి ఒక విశేషం మీరు గుర్తించవచ్చు. ప్రతి-&nbsp;<BR>వానికీ, ఆధ్యాత్మిక సాధనకు అవకాశం కల్పించబడింది. శంకరాచార్యులవారికి&nbsp;<BR>ముందున్న ప్రవక్తలందరూ, ఈ ధర్మాన్నే పాటించారు. రామానుజులకు తర్వాత&nbsp;<BR>వచ్చిన ప్రవక్తలకుకూడ అదే ధర్మసూత్రమై వెలసింది. శంకరాచార్యులవారు ఈ&nbsp;<BR>విషయంలో అంగీకారంలేనివారు, అనే ప్రతీతికి కారణమేమో నేను గ్రహించ&nbsp;<BR>లేకున్నాను. అలాటి ప్రాతికూల్యం వారి గ్రంథాలలో ఎక్కడా నాకు కన్పించడం&nbsp;<BR>లేదు. శంకరాచార్యులవారి బోధలలో లోకానికి ఇట్టి భావం ఉండటానికి కారణం&nbsp;<BR>చాలావరకు బుద్ధభగవానుని విషయంలో లాగే, వారి శిష్యుల అసమర్థతే అని నా&nbsp;<BR>భావన! ఉత్తరభారతదేశ సిద్ధపురుషుశేఖరులైన శ్రీచైతన్యులవారు, పురాణకాలం-&nbsp;<BR>నాడు, గోపికలలో కనబడిన ప్రేమోన్మాదానికి మూర్తీభావమై వెలశారు. ఆయన&nbsp;<BR>బ్రాహ్మణుడు. ఆ కాలంలో తర్కానికి ప్రసిద్ధిపొందిన సద్వంశంలో జన్మించిన&nbsp;<BR>వాడు. తర్కశాస్త్రంలో మహావిద్వాంసుడు. తర్కశాస్త్ర బోధకుడు. జగద్వి-&nbsp;<BR>జయం సాధించిన తార్కికాగ్రగణ్యుడు. తర్కజ్ఞానమే జీవితానికి పరమ గమ్యమని&nbsp;<BR>బాల్యంనుండి నేర్చుకొన్నాడు. అయినా ఒక మహాత్ముని కరుణవల్ల ఆయన జీవి-&nbsp;<BR>తమంతా మారిపోయింది. వాగ్వాదాలను, తర్కవిద్యాగురుపదవులను పరిత్యజిం-&nbsp;<BR>చాడు! లోకంలో భక్తి ప్రబోధం చేసిన గురువు లందరిలోకి అగ్రగణ్యు&nbsp;<BR>డయ్యాడు! వెర్రి చైతన్యుడను పేరు పొందినాడు! వాని భక్తి వంగభూమి అంతటా&nbsp;<BR>వ్యాపించి, ప్రతివానికీ, భవక్లేశోపశాంతిని కలిగించింది. అతని ప్రేమకు</FONT></p>
<hr class="puTa_virupu">
<table><tr><td><a class=puTa_lanke href=puTa2206.html>p2206</a></td><td>p2207</td><td><a class=puTa_lanke href=puTa2208.html>p2208</a></td></tr></table>
</div></body></html>
