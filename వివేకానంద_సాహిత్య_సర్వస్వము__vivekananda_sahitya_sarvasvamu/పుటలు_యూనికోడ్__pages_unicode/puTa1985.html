<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1984.html>p1984</a></td><td>p1985</td><td><a class=puTa_lanke href=puTa1986.html>p1986</a></td></tr></table>
<p><FONT FACE="SHREE900, SHREE, sans-serif" SIZE="3">380 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">లింగ రహితమైన ఈ ఆత్మ</FONT></p>
<p><FONT FACE="SHREE900, SHREE, sans-serif" SIZE="3">ఎవరికి తండ్రి? ఎవరికి బిడ్డ?</FONT></p>
<p><FONT FACE="SHREE900, SHREE, sans-serif" SIZE="3">ఈ ఆత్మ ప్రాణులందరిలోనూ విరాజమానం.</FONT></p>
<p><FONT FACE="SHREE900, SHREE, sans-serif" SIZE="3">మిగిలినదంతా మిథ్య</FONT></p>
<p><FONT FACE="SHREE900, SHREE, sans-serif" SIZE="3">నువ్వే ఆ ఆత్మవు అని తెలుసుకొని</FONT></p>
<p><FONT FACE="SHREE900, SHREE, sans-serif" SIZE="3">ధీరసన్న్యాసి పలుకుమా&nbsp;<BR>ఓం తత్‌ సత్‌ ఓం అని.</FONT></p>
<p><FONT FACE="SHREE900, SHREE, sans-serif" SIZE="3">ఉన్నదంతా</FONT></p>
<p><FONT FACE="SHREE900, SHREE, sans-serif" SIZE="3">నామరూప అంజన రహిత</FONT></p>
<p><FONT FACE="SHREE900, SHREE, sans-serif" SIZE="3">నిత్యశుద్ధ బుద్ధ ముక్త ఆత్మ ఒక్కటే</FONT></p>
<p><FONT FACE="SHREE900, SHREE, sans-serif" SIZE="3">అతనిలోనే ఈ మాయ</FONT></p>
<p><FONT FACE="SHREE900, SHREE, sans-serif" SIZE="3">కంటున్నదీ కలల నన్నిటినీ.</FONT></p>
<p><FONT FACE="SHREE900, SHREE, sans-serif" SIZE="3">అతడే సాక్షి, అతడే ప్రకృతి పురుషులు</FONT></p>
<p><FONT FACE="SHREE900, SHREE, sans-serif" SIZE="3">నువ్వే అతడివని తెలుసుకొని,</FONT></p>
<p><FONT FACE="SHREE900, SHREE, sans-serif" SIZE="3">ధీరసన్న్యాసి,</FONT></p>
<p><FONT FACE="SHREE900, SHREE, sans-serif" SIZE="3">పలుకుమా&nbsp;<BR>ఓం తత్‌ సత్‌ ఓం అని.</FONT></p>
<p><FONT FACE="SHREE900, SHREE, sans-serif" SIZE="3">మిత్రమా!</FONT></p>
<p><FONT FACE="SHREE900, SHREE, sans-serif" SIZE="3">ఎక్కడ వెదుకుతున్నావు? ఆ స్వతంత్రతను</FONT></p>
<p><FONT FACE="SHREE900, SHREE, sans-serif" SIZE="3">ఈ ప్రపంచం ఇవ్వజాలదని తెలియదా?</FONT></p>
<p><FONT FACE="SHREE900, SHREE, sans-serif" SIZE="3">గ్రంథాల్లో గుడుల్లో నీ అన్వేషణ వ్యర్థం;</FONT></p>
<p><FONT FACE="SHREE900, SHREE, sans-serif" SIZE="3">నిన్ను ఈడ్చుకొని పోతున్న త్రాటి కొస</FONT></p>
<p><FONT FACE="SHREE900, SHREE, sans-serif" SIZE="3">నీ చేతిలోనే ఉన్నదని గ్రహించు;</FONT></p>
<p><FONT FACE="SHREE900, SHREE, sans-serif" SIZE="3">విలపించటం మాను, నీ చేపట్టును విడచి,</FONT></p>
<p><FONT FACE="SHREE900, SHREE, sans-serif" SIZE="3">ధీరసన్న్యాసి,</FONT></p>
<p><FONT FACE="SHREE900, SHREE, sans-serif" SIZE="3">పలుకుమా&nbsp;<BR>ఓం తత్‌ సత్‌ ఓం అని.</FONT></p>
<p><FONT FACE="SHREE900, SHREE, sans-serif" SIZE="3">అందరికీ స్వస్తి! అభయం సర్వభూతేభ్యో!</FONT></p>
<p><FONT FACE="SHREE900, SHREE, sans-serif" SIZE="3">జీవించే ఏ ప్రాణికి నానుండి ఏ బాధా కలుగకుండుగాక అని పల్కు</FONT></p>
<p><FONT FACE="SHREE900, SHREE, sans-serif" SIZE="3">పైన వసించే వారందరిలోనూ, క్రింద ప్రాకే క్రిములన్నిటిలోనూ</FONT></p>
<hr class="puTa_virupu">
<table><tr><td><a class=puTa_lanke href=puTa1984.html>p1984</a></td><td>p1985</td><td><a class=puTa_lanke href=puTa1986.html>p1986</a></td></tr></table>
</div></body></html>
