<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1042.html>p1042</a></td><td>p1043</td><td><a class=puTa_lanke href=puTa1044.html>p1044</a></td></tr></table>
<p><FONT FACE="SHREE900, SHREE, sans-serif" SIZE="3">ఓజస్సు</FONT></p>
<BR>
<p><FONT FACE="SHREE900, SHREE, sans-serif" SIZE="3">219</FONT></p>
<BR>
<p><FONT FACE="SHREE902, SHREE, sans-serif" SIZE="4">ఓజస్సు</FONT></p>
<BR>
<p><FONT FACE="SHREE900, SHREE, sans-serif" SIZE="3">  ఒక వ్యక్తికి, మరోవ్యక్తికి మధ్య భేదాన్ని కలిగించేదే ఓజస్సు. ఓజస్సు ఎక్కువ&nbsp;<BR>ఉన్నవ్యక్తి, నాయకుడౌతాడు. ఓజస్సుకు అద్భుత ఆకర్షణశక్తి ఉంది. ఓజస్సు&nbsp;<BR>మజ్జాతంతువుల నుండి పుడుతుంది. దానికి ఈ విచిత్రం వుంది; లింగభేదానికి&nbsp;<BR>సంబంధించిన శక్తుల రూపంలో వ్యక్తమయ్యే సత్తానుండి, అది చాలా సులభంగా&nbsp;<BR>పుడుతుంది. లింగభేదానికి సంబంధించిన చక్రాల్లోని శక్తులు వ్యర్థం కాకుంటే,&nbsp;<BR>వాటిని ఓజస్సుగా మార్చవచ్చు. దేహంలోని ఎంతో ప్రధానమైన రెండు&nbsp;<BR>మజ్జాతంతువులు మెదడులో ప్రారంభమై సుషుమ్నానాడికి రెండువైపుల నుండి&nbsp;<BR>అధోముఖంగా వెళతాయి. అవి తలలో వెనకప్రక్క ‘8’ ఆకారంలో పరస్పరం&nbsp;<BR>దాటుతాయి. కాబట్టి దేహంలోని ఎడమవైపు భాగాన్ని, శిరస్సులోని కుడివైపు&nbsp;<BR>భాగం నియంత్రిస్తుంది. మజ్జాతంతువుల అధోభాగం కొనలో లింగభేదానికి&nbsp;<BR>సంబంధించిన చక్రం ఉంది. ఈ రెండు మజ్జాతంతువుల ద్వారా ప్రసారమయ్యే శక్తి&nbsp;<BR>క్రిందికి దిగుతుంది. లింగభేదానికి సంబంధించిన చక్రంలో నిరంతరం విస్తారంగా&nbsp;<BR>శక్తి నిల్వ అవుతూ ఉంటుంది. ఈ చక్రంమీద సుషుమ్నానాడిలోని చిట్టచివరి&nbsp;<BR>పూస ఉంటుంది. దాన్ని త్రిభుజమని సాంకేతిక పరిభాషలో అంటారు.</FONT></p>
<p><FONT FACE="SHREE900, SHREE, sans-serif" SIZE="3">  మజ్జాతంతువుల్లో జరిగే ప్రసారం ద్వారా చేతన, అవచేతన పని చేస్తాయి.&nbsp;<BR>నాడీప్రసారం అధోముఖాగ్రం చేరినప్పుడు దాన్ని అతీంద్రియచేతన స్వాధీనం&nbsp;<BR>చేసుకుంటుంది. పైకిపోయి బాటను చుట్టనీయక దాన్ని నిరోధించి, లింగభేదానికి&nbsp;<BR>సంబంధించిన చక్రం నుండి సుషుమ్న నాడిపైకి ఓజస్సు రూపంలో మరలిస్తుంది.&nbsp;<BR>సుషుమ్ననాడి సహజంగా మూసుకుని ఉంటుంది. అయితే ఓజస్సు ప్రసారం&nbsp;<BR>కావటానికి వీలుగా దాన్ని తెరవవచ్చు. ఓజస్సు సుషుమ్నానాడిలోని ఒక&nbsp;<BR>చక్రాన్నుండి, మరోచక్రం వైపుకు ప్రసారం అవుతున్నకొద్దీ, నువ్వు ఒక&nbsp;<BR>లోకాన్నుండి మరోలోకానికి ప్రయాణం చేస్తావు. అందుకే మనిషి ఇతర జీవులకన్నా&nbsp;<BR>అధికుడు. మానవదేహంలోని ఆత్మకు అన్ని భూమికలు, అన్ని అనుభవాలు&nbsp;<BR>సాధ్యమౌతాయి. మనకు మరొకటి అవసరం లేదు. మనిషి తలచుకుంటే, ఈ&nbsp;<BR>దేహంలో పరీక్షలో ఉత్తీర్ణుడై తర్వాత పరిశుద్ధ ‘ఆత్మ’ అవుతాడు.</FONT></p>
<p><FONT FACE="SHREE900, SHREE, sans-serif" SIZE="3">  ఓజస్సు ఒక చక్రాన్నుండి మరో చక్రానికి ప్రయాణం చేసి, మెదడులోని&nbsp;<BR>పైనల్‌ గ్లాండ్‌ (ఈ భాగం ఏం పనిచేస్తుందో నేటి విజ్ఞానాని కింకా తెలియదు) కు&nbsp;<BR>చేరేసరికి, మనిషి ఇక దేహం కాదు; మనసు కాదు; అతను సర్వబంధాలనుండి</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1042.html>p1042</a></td><td>p1043</td><td><a class=puTa_lanke href=puTa1044.html>p1044</a></td></tr></table>
</div></body></html>
