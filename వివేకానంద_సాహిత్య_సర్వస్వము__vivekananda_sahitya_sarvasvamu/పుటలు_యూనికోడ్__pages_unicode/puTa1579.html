<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1578.html>p1578</a></td><td>p1579</td><td><a class=puTa_lanke href=puTa1580.html>p1580</a></td></tr></table>
<p><FONT FACE="SHREE900, SHREE, sans-serif" SIZE="3">350 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">ధర్మం అనే పురాతన భావమొకటి వుంది. కాని అది అసంపూర్ణమైన సమీకరణం&nbsp;<BR>కాబట్టి ఇప్పుడు, దాన్నెవరూ అంగీకరించరు. వేదాలు అలా చెబుతున్నాయి&nbsp;<BR>కాబట్టి, మేము ఇది చేయరాదు, అది చేయరాదు - అని హిందువులంటారు;&nbsp;<BR>కాని వేదాలు ప్రమాణాలని క్రైస్తవులు ఒప్పుకోరు. బైబిల్‌ శాసిస్తోంది కాబట్టి,&nbsp;<BR>మనం ఇది చేయాలి, అది చేయకూడదు అని క్రైస్తవులంటారు. బైబిల్‌లో&nbsp;<BR>విశ్వాసంలేని వాళ్లకు, ఈ నియమం వర్తించదు. కాబట్టి ఇలాటి భిన్నాభిప్రా&nbsp;<BR>యాలను అన్నిటినీ లొంగదీసే, సమర్థమైన విశాలతర సిద్ధాంతం మనకు కావాలి.&nbsp;<BR>సగుణ బ్రహ్మంలో విశ్వాసముంచేవాళ్లు లక్షలకొద్దీ వున్నా, ఈ సగుణ భావం&nbsp;<BR>సంకుచితమైందనీ, ఇంతకంటే చాలా ఉన్నతమైంది కావాలనీ, వాదించేవాళ్లు&nbsp;<BR>లోకంలోని మేధాసంపన్నులలో వేలకొలదీ వున్నారు. ఇట్టి భావాలున్న వారి&nbsp;<BR>నందరినీ కూడగట్టుకోవడానికి, తగినంత వైశాల్యం మతంలో లేనప్పుడంతా&nbsp;<BR>సంఘంలోని మేధావంతులందరూ మతానికి దూరంగా నిలిచిపోయేవారు. ఈ&nbsp;<BR>కాలంలో ముఖ్యంగా యూరప్‌లో, ఈ స్థితి ప్రస్ఫుటంగా వెల్లడయింది.</FONT></p>
<p><FONT FACE="SHREE900, SHREE, sans-serif" SIZE="3">ఇలాంటి భావాలున్నవారిని అందరినీ తనలో కలుపుకొని రావడానికి&nbsp;<BR>మతం తగినంత విశాలంగా వుండాలి. దాని సిద్ధాంతాలన్నీ వివేక పరిశీలనకు&nbsp;<BR>నిలువగలిగేవిగా వుండాలి! మత సిద్ధాంతాలను, తర్కసూత్రాలతో విమర్శించ&nbsp;<BR>తగదనడం ఎందుకో ఎవరికీ తెలీదు. యుక్తి సూత్రాల సహాయాన్ని విడిస్తే, మత&nbsp;<BR>విషయాల్లో సైతం, నిర్దుష్టమైన పరిష్కారాలు లభించజాలవు. ఒక మతం మహా-&nbsp;<BR>ఘోరమైన ఆచరణలను విధిస్తుందనుకోండి! ఉదాహరణకు - మహమ్మదీయ&nbsp;<BR>మతం - ఆ మతస్థులు కానివారినందర్నీ చంపడానికి అనుమతిస్తుంది-&nbsp;<BR>‘‘మహమ్మదీయ మతంలో కలవడానికి ఒప్పుకోని వారిని వధించండి-’’ అని&nbsp;<BR>ఖురానులో స్పష్టంగా ఉంది. మతాంతరులను దగ్ధం కావించవలసిందే, కత్తికి ఎర-&nbsp;<BR>వేయవలసిందే! మహమ్మదీయునితో ఇది తప్పంటే ‘‘అది నీకెలా తెలుసు? అది&nbsp;<BR>సత్కార్యం కాదనడానికి ఏం ప్రమాణం? మా శాస్త్ర మది సత్కార్య&nbsp;<BR>మంటోంది-’’ అని అతడు సహజంగా బదులు పలుకుతాడు. మీ శాస్త్రంకన్నా,&nbsp;<BR>మా శాస్త్రం (బైబిల్‌) పురాతనమైందని మీరంటే, అప్పుడు బౌద్ధులు మా శాస్త్రం&nbsp;<BR>మరింత ప్రాచీనమైందంటారు. హిందువులు వచ్చి, మా శాస్త్రాలు అన్నిటి&nbsp;<BR>కంటే చాల ప్రాచీనాలని వాదిస్తారు. కాబట్టి శాస్త్రాలు ప్రామాణికాలనడం&nbsp;<BR>సరికాదు. ఒండొంటిని పోల్చి చూడటానికిక ఆధారమేది? మా పర్వతోప&nbsp;<BR>దేశాన్ని (సెర్మన్‌ ఆన్‌ ది మౌంట్‌) చూడండి అని మీరు (క్రైస్తవులు) అంటారు.&nbsp;<BR>మా ఖురాను ధర్మాన్ని చూడండి - అని మహమ్మదీయు డంటాడు. ఈ&nbsp;<BR>రెంటిలో ఉత్తమతరమైన దేదో తేల్చే వాడెవడని మహమ్మదీయుడు మిమ్మల్ని</FONT></p>
<hr class="puTa_virupu">
<table><tr><td><a class=puTa_lanke href=puTa1578.html>p1578</a></td><td>p1579</td><td><a class=puTa_lanke href=puTa1580.html>p1580</a></td></tr></table>
</div></body></html>
