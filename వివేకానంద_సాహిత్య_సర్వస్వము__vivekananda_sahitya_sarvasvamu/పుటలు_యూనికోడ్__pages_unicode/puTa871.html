<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa870.html>p870</a></td><td>p871</td><td><a class=puTa_lanke href=puTa872.html>p872</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ప్రత్యాహారం : ధారణ</FONT></p>
<BR>
<p><FONT FACE="SHREE900, SHREE, sans-serif" SIZE="3">47</FONT></p>
<BR>
<p><FONT FACE="SHREE900, SHREE, sans-serif" SIZE="3">హిప్నాటిస్టులు చేసేది కూడా ఇదే; రోగికి సూచనలిచ్చి ఒకరకమైన వికృత&nbsp;<BR>ప్రత్యాహారాన్ని తాత్కాలికంగా అతనిలో కలిగిస్తారు. వీరి సూచనలు బలహీన&nbsp;<BR>మనసు గలవారిపైననే పని చేస్తాయి. సూటిగా చూస్తూనో, మరోరకంగానో&nbsp;<BR>హిప్నాటిస్టు వ్యక్తి మనసును నిశ్చలం చేస్తాడు; ఆ తర్వాత తనకు అనుకూలంగా&nbsp;<BR>మలచుకొంటాడు. అప్పుడే అతని సూచనలను ఆ వ్యక్తి పాటిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">హిప్నాటిస్టు - ఫేత్‌హీలర్‌ ఇద్దరూ తాత్కాలికంగా ఇంద్రియనిగ్రహాన్ని రోగికి&nbsp;<BR>కలిగిస్తారు; కాని ఇది చివరికి రోగికి కీడు చేస్తుంది; అందుకని వీరి పద్ధతులను&nbsp;<BR>అంగీకరించకూడదు. ఈ పద్ధతిలో రోగి తన మనసును తన సంకల్పంతో&nbsp;<BR>నిగ్రహింపడు. మరొకరి సంకల్పానికి వశుడై హఠాత్తుగా మనసును స్తంభించు&nbsp;<BR>కుంటాడు. ఎంతో వేగంతో గుర్రాలు పరిగెత్తుతున్నాయనుకోండి; వాటిని&nbsp;<BR>ఆపటానికి సారథి తన స్వశక్తిని ఉపయోగించడు, పగ్గాలను లాగడు, కాని&nbsp;<BR>యితరులతో వాటి ముఖాలపై కొట్టిస్తాడు. ఆ బాధకు అవి తాత్కాలికంగా&nbsp;<BR>ఆగిపోతాయి. హిప్నాటిస్టు - ఫేత్‌ హీలర్‌ల నిగ్రహం కూడా యిలాంటిదే. ఇలాంటి&nbsp;<BR>చికిత్సాపద్ధతుల్లో, అన్నిట్లోకూడా వ్యక్తికి మనసు పూర్తిగా వశం కాదు. పైగా అతని&nbsp;<BR>మానసికశక్తి క్షీణిస్తుంది. మనసు చాలావరకు పాడైపోతుంది. చివరికి అతనికి&nbsp;<BR>పిచ్చాసుపత్రే దిక్కవుతుంది.</FONT></p>
<p><FONT FACE="SHREE900, SHREE, sans-serif" SIZE="3">తానుగా కాక, మరొకరిద్వారా మనసును నిగ్రహించుకోవటం చాలా&nbsp;<BR>హానికరం. అంతేకాదు, దీనిద్వారా తన కార్యం కూడా చెడిపోతుంది. స్వేచ్ఛ,&nbsp;<BR>స్వాధీనత - ఇవే ప్రతిజీవి పరమలక్ష్యాలు. ప్రకృతి - ఆలోచనల బానిసత్వం నుండి&nbsp;<BR>స్వేచ్ఛ పొందాలి. బయటి - లోపలి ప్రకృతులను స్వాధీనం చేసుకోవాలి. మరొకరి&nbsp;<BR>సంకల్పంతో ఇంద్రియాలను సూటిగా నిగ్రహించటం- మనసును సుప్తంచేసి&nbsp;<BR>నిగ్రహించటం - ఈ విధంగా మనకు బంధం నుండి స్వేచ్ఛ లభించదు. పైగా&nbsp;<BR>పూర్వసంస్కారాలతో, మూఢత్వంతో ఏర్పడిన మన భవబంధాలను ఈ పద్ధతులు&nbsp;<BR>మరింత బిగిస్తాయి. కాబట్టి ఇతరులకు వశం కావద్దు; మీ మనసును యితరులకు&nbsp;<BR>అప్పగించవద్దు; జాగ్రత్తగా ఉండండి. మీకు తెలియకుండానే తద్వారా యితరులకు&nbsp;<BR>ప్రమాదం చేసే వీలుంది. కాబట్టి జాగ్రత్త.</FONT></p>
<p><FONT FACE="SHREE900, SHREE, sans-serif" SIZE="3">కొంతమంది హిప్నాటిస్టులు మనిషి మనసుకు క్రొత్త సూచనలు చేసి, చాలా&nbsp;<BR>మందికి మంచి చేస్తున్నారు. నిజమే. అయితే అదే సమయంలో వారు లక్షలాది&nbsp;<BR>మందిని నాశనం చేసిన వారౌతున్నారు. తమ అజ్ఞాతసూచనలతో స్త్రీ పురుషుల&nbsp;<BR>మనసులను సుప్తంగా - రోగగ్రస్థంగా - మోహవశంగా మారుస్తూ, చివరికి వారిని&nbsp;<BR>మృతప్రాయులుగా మార్చివేస్తున్నారు. కాబట్టి, తనను గ్రుడ్డిగా నమ్మండని -&nbsp;<BR>చెప్పేవారెవరైనా, తన గొప్పసంకల్పశక్తితో ఇతరులను నియంత్రించి, వారిని</FONT></p>
<hr class="puTa_virupu">
<table><tr><td><a class=puTa_lanke href=puTa870.html>p870</a></td><td>p871</td><td><a class=puTa_lanke href=puTa872.html>p872</a></td></tr></table>
</div></body></html>
