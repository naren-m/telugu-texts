<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa614.html>p614</a></td><td>p615</td><td><a class=puTa_lanke href=puTa616.html>p616</a></td></tr></table>

<p><FONT FACE="TimesNewRoman, Times, serif" SIZE="2">2 0 0</FONT></p>
<p><FONT FACE="SHREE900, SHREE, sans-serif" SIZE="3">విశ్వంతో ఐక్యులవండి; అతడితో ఐక్యులవండి. ఇలాటి నిర్గుణబ్రహ్మానికి&nbsp;<BR>నిరూపణ, నిదర్శనం అవసరంలేదు. అతడు మన ఇంద్రియాలకంటె, మన&nbsp;<BR>ఆలోచనలకంటె మనకు సమీపస్థుడు. అతడిలో, అతడి ద్వారానే మనం&nbsp;<BR>చూస్తున్నాం, భావిస్తున్నాం. దేన్ని చూడడానికైనా ముందుగా నే నతణ్ణి చూడాలి.&nbsp;<BR>ఈ గోడను చూడడానికి ముందు నేనతణ్ణి చూడాలి, తర్వాతే గోడను చూడ-&nbsp;<BR>గలుగుతాను. శాశ్వతమైన జ్ఞాత అతడే. అత డిక్కడే మన హృదయాంతరాళం-&nbsp;<BR>లోనే వున్నాడు. దేహాలు, మనస్సులు మారిపోతాయి; దుఃఖం, సౌఖ్యం, మంచి,&nbsp;<BR>చెడు వస్తాయి, పోతాయి; రోజులు, సంవత్సరాలు గతిస్తాయి; జీవితం వస్తుంది,&nbsp;<BR>పోతుంది. కాని అతడు నశించడు. ‘‘నేనున్నాను, నేనున్నాను’’ అనే వాణి శాశ్వత&nbsp;<BR>మైనది. దానికి మార్పులేదు. అతడిలో, అతడిద్వారా మనం అంతా తెలుసు&nbsp;<BR>కొంటున్నాం; అతడిలో, అతడిద్వారా మనం సమస్తాన్నీ చూస్తున్నాం; అతడిలో&nbsp;<BR>అతడిద్వారా మనం ఇంద్రియాలచేత గ్రహిస్తున్నాం; మనం ఆలోచిస్తున్నాం,&nbsp;<BR>మనం నివసిస్తున్నాం. మనం వున్నాం. పరిమితమైన ‘‘నేను’’ అని మనం పొర-&nbsp;<BR>పడుతున్న ఆ ‘‘నేను’’ నా ‘‘నేను’’ మాత్రమే కాదు, మీ ‘‘నేను’’ కూడా. అది&nbsp;<BR>ప్రతివ్యక్తిలోని ‘‘నేను’’, జంతువుల, దేవతల, క్షుద్రాతిక్షుద్రమైన జీవుల ‘‘నేను’’&nbsp;<BR>కూడ అదే. ‘‘నే నున్నాను’’ అనేది హంతకునిలో, సాధువులో, ధని&nbsp;<BR>కుడిలో, పేదలలో, పురుషుడిలో, స్త్రీలో, మానవుడిలో, జంతువులో సమా-&nbsp;<BR>నంగా ఒక్కటే. అణువు మొదలు బ్రహ్మాండం వరకు ప్రతి ఆత్మలో యిది&nbsp;<BR>వసిస్తూ ‘‘నే నతడే నే నతడే’’ అని శాశ్వతంగా ఘోషిస్తూంది. ఆ వాణి శాశ్వ-&nbsp;<BR>తంగా వుందని మనం గ్రహించినప్పుడు, మన మీ విషయం తెలుసుకొన్నప్పుడు&nbsp;<BR>జగత్తంతా తన రహస్యాన్ని వెల్లడించినట్లవుతుంది. ప్రకృతి మనకు తన మర్మం&nbsp;<BR>తెలియచేసినదౌతుంది. ఇక తెలుసుకోదగ్గదేదీ వుండదు. అప్పుడు సర్వ మతాలు&nbsp;<BR>దేనికోసం అన్వేషిస్తున్నాయో ఆ సత్యాన్ని మనం తెలుసుకొన్న వారమౌతాం;&nbsp;<BR>అప్పుడు యీ భౌతిక విజ్ఞానశాస్త్రాలన్నీ ముఖ్యంగాని గౌణవిద్యలని తెలుస్తుంది.&nbsp;<BR>జగదీశ్వరుడైన విశ్వాత్మలో మనకు తాదాత్మ్యం కలిగించే జ్ఞానమే యథార్థ&nbsp;<BR>జ్ఞానం.</FONT></p>

<BR>
<hr class="puTa_virupu">
<table><tr><td><a class=puTa_lanke href=puTa614.html>p614</a></td><td>p615</td><td><a class=puTa_lanke href=puTa616.html>p616</a></td></tr></table>
</div></body></html>
