<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3102.html>p3102</a></td><td>p3103</td><td><a class=puTa_lanke href=puTa3104.html>p3104</a></td></tr></table>

<p><FONT FACE="SHREE900, SHREE, sans-serif" SIZE="3">కుటుంబంలో సంపాదించే నలుగురు కొడుకులలో ఒకడు అకస్మాత్తుగా&nbsp;<BR>మరణించాడనుకో. అప్పుడు ఆ ఉద్యోగి కుటుంబం ఏం చేస్తారో తెలుసా?&nbsp;<BR>వెంటనే పిల్లలకిచ్చే పాలల్లో కొంచెం మోతాదు తగ్గిస్తారు. లేకపోతే ఒంటిపూట&nbsp;<BR>భోంచేస్తారు. లేదా రాత్రిపూట కొంచెం మరమరాలు తిని పడుకుంటారు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: మరి అటువంటి పరిస్థితుల్లో వాళ్లేమి చేయగలరు?&nbsp;<BR>స్వామీజీ: ఏం? మరికొంత కష్టపడి సంపాదించి వారి భోజనస్థాయిని</FONT></p>
<p><FONT FACE="SHREE900, SHREE, sans-serif" SIZE="3">ఎందుకు నిలబెట్టుకోలేరు. కాని అలాచెయ్యరు. రచ్చబండల దగ్గరికిపోయి గంట-&nbsp;<BR>లతరబడి కాలక్షేపంచేసి తీరాలి. ఓహో! కాలం ఎలా వ్యర్థం చేస్తున్నారో వారికి&nbsp;<BR>తెలిస్తే ఎంత బాగుంటుంది?</FONT></p>
<p><FONT FACE="SHREE902, SHREE, sans-serif" SIZE="3">ఏడవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">గుణకర్మ విభాగరూపమైన చాతుర్వర్ణ్యం - పాశ్చాత్య దేశాల్లోని బ్రాహ్మణులు,&nbsp;<BR>క్షత్రియులు - వంగదేశంలోని గురుకుల సంప్రదాయం</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">బాగ్బజారులో వున్న కీ.శే. బలరాంబోసుగారి యింట్లో స్వామీజీ&nbsp;<BR>ఉంటున్నప్పుడు ఒకసారి వారిని దర్శించటానికి వెళ్లాను. జపాను, అమెరికాలను&nbsp;<BR>గూర్చి సుదీర్ఘప్రసంగం జరిగిన తర్వాత స్వామీజీని యిలా అడిగాను.&nbsp;<BR>‘‘స్వామీజీ! మీకు పాశ్చాత్యదేశాల్లో ఎంతమంది శిష్యులున్నారు?’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: చాలామంది.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: రెండు మూడు వేలు ఉంటారా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అంతకంటె ఎక్కువ ఉండవచ్చు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: వారందరికి మీరు మంత్రదీక్ష యిచ్చారా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఇచ్చాను.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: ప్రణవోచ్చారణ చేయటానికి మీరు అనుమతి యిచ్చారా?&nbsp;<BR>స్వామీజీ: ఇచ్చాను.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: మహారాజ్‌ ఎలా ఇచ్చారు? బ్రాహ్మణులకు తప్పితే, శూద్రులకు&nbsp;<BR>ప్రణవానికి అధికారంలేదని చెబుతారు కదా! పాశ్చాత్యులు మ్లేచ్ఛులు, శూద్రులు&nbsp;<BR>కూడా కాదు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నేను ఉపదేశం చేసినవాళ్లు బ్రాహ్మణులు కారని నీకెలా&nbsp;<BR>తెలుసు?</FONT></p>
<p><FONT FACE="SHREE900, SHREE, sans-serif" SIZE="3">నేను: యవనులు, మ్లేచ్ఛులు ఉన్న యితరదేశాల్లో మీకు బ్రాహ్మణులు&nbsp;<BR>ఎక్కడ దొరికారు?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నా శిష్యులంతా బ్రాహ్మణులే! బ్రాహ్మణులకు తప్పితే మిగిలిన&nbsp;<BR>వారికి ప్రణవాధికారం లేదనే సత్యాన్ని నేను పూర్తిగా అంగీకరిస్తాను. కాని,</FONT></p>
<hr class="puTa_virupu">
<table><tr><td><a class=puTa_lanke href=puTa3102.html>p3102</a></td><td>p3103</td><td><a class=puTa_lanke href=puTa3104.html>p3104</a></td></tr></table>
</div></body></html>
