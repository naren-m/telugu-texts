<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa85.html>p85</a></td><td>p86</td><td><a class=puTa_lanke href=puTa87.html>p87</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వమత ఆదర్శం</FONT></p>
<p><FONT FACE="SHREE902, SHREE, sans-serif" SIZE="4">విశ్వమత ఆదర్శం</FONT></p>
<BR>
<p><FONT FACE="SHREE902, SHREE, sans-serif" SIZE="3">(విభిన్న రీతుల మనస్కులకు, మార్గాలకు అనుకూలించేది)</FONT></p>
<p><FONT FACE="SHREE900, SHREE, sans-serif" SIZE="3">మన ఇంద్రియాలకుగాని, మనస్సుకుగాని గోచరించే ప్రతివిషయంలోను&nbsp;<BR>రెండు శక్తుల ప్రభావం కానవస్తోంది. ఈ శక్తులు పరస్పర విరుద్ధాలు. ఒకదాని&nbsp;<BR>గుణాన్ని ఒకటి విఘాతం చేసేవి. మన ఇంద్రియగోచర ప్రపంచంలోను, మనో-&nbsp;<BR>గోచర ప్రపంచంలోను నిరంతరం చూపట్టే ద్వంద్వత్వానికి యిదే హేతువు.&nbsp;<BR>బాహ్యలోకంలో వీటి ప్రభావం ఆకర్షణ నిరాకర్షణాలుగాను, కేంద్రాభిముఖ&nbsp;<BR>(సెంట్రిపిటల్‌) అపకేంద్ర (సెంట్రిఫ్యూగల్‌) గమనాలుగాను, ఆంతరంగిక&nbsp;<BR>లోకంలో రాగద్వేషాలుగాను, మంచిచెడులుగాను వ్యక్తమవుతుంటవి. కొన్ని వస్తు-&nbsp;<BR>వులను మనం నిరాకర్షిస్తాం, కొన్నిటిని ఆకర్షిస్తాం. మన కొక వస్తువు అను-&nbsp;<BR>కూలం, ఒకటి ప్రతికూలం. కేవలం అకారణంగా మనలను ఎన్నోసార్లు ఒక్కొక్క&nbsp;<BR>రాకర్షించినట్లు తోస్తుంది. అలాగే ఒక్కొక్కరు ఏమాత్రమూ గిట్టకుంటారు.&nbsp;<BR>ఈ విషయం అందరూ ఎరిగిందే. కార్యరంగం ఉన్నతమయ్యేకొద్దీ యీ విరు-&nbsp;<BR>ద్ధశక్తుల బలంకూడ ప్రబలమూ, అద్భుతంగా కానిపిస్తూంటవి. మన భావక్షే-&nbsp;<BR>త్రంలో, జీవితక్షేత్రంలో అత్యున్నతస్థానం ఆక్రమించే మతవిషయంలో యీ&nbsp;<BR>రెండు శక్తుల ప్రభావం అత్యంత ప్రకటరూపమై వుంటుంది. మానవుల&nbsp;<BR>కింకా ఏ క్షేత్రాల్లోను కానరాని అపారప్రేమభావాలు మత మూలాన ఉద్భవి-&nbsp;<BR>ల్లాయి. ఇంకా ఏ క్షేత్రంలోను కానరాని ఘోరాతిఘోర ద్వేషభావాలుకూడ మత-&nbsp;<BR>మూలానే ఉద్భవిల్లాయి. ప్రపంచం ముందు ఎన్నడూ విని ఎరుగని మహోదార&nbsp;<BR>శాంతిసందేశాలు మతప్రవక్తలనుంచి బయలుదేరాయి. ముందు ఎన్నడూ కనీవినీ&nbsp;<BR>ఎరుగని భీషణనిందారూప విషవర్షాలుకూడ బోధకుల వద్దనుంచే వెలు&nbsp;<BR>వడినాయి. మతంయొక్క ఉద్దేశం ఉన్నతమయేకొద్దీ, దాని వ్యవస్థ పరిణతి&nbsp;<BR>నందేకొద్దీ, దాని కార్యకలాపవిధానాలుకూడ విశిష్టత నొందుతూంటవి. మత&nbsp;<BR>ప్రేరణల మాదిరే లోకాన్ని రక్తసముద్రాలలో ముంచిన ప్రేరణలు యింకేవీ లేవు.&nbsp;<BR>కాని అన్ని దీనజనశరణాలయాలు, అన్ని చికిత్సశాలలు లోకంలో యితర&nbsp;<BR>ప్రేరణలవల్లా స్థాపించబడలేదు. కేవలం మానవక్షేమం కోసమేకాక, నోరులేని అతి-&nbsp;<BR>హీన జంతువుల క్షేమంకోసంకూడ, సదుపాయా లేర్పడటానికి కారణభూత&nbsp;<BR>మైన మానవప్రేరణలలో మతప్రేరణలకే అగ్రస్థానం. మతోత్సుకత్వంవల్ల కలిగే-&nbsp;<BR>టంత క్రౌర్యం మరి దేనివల్లా ఏర్పడదు. ఇంతవరకూ అలాగే జరుగుతోంది.&nbsp;<BR>ఇకమీదటకూడ యిలాగే జరుగుతుందని నమ్మవచ్చు. కాని యీ కలకలాలు,</FONT></p>
<p><FONT FACE="ITCBookmanSWA,Bold, ITCBookman, sans-serif" SIZE="2"><B>79</B></FONT></p>
<hr class="puTa_virupu">
<table><tr><td><a class=puTa_lanke href=puTa85.html>p85</a></td><td>p86</td><td><a class=puTa_lanke href=puTa87.html>p87</a></td></tr></table>
</div></body></html>
