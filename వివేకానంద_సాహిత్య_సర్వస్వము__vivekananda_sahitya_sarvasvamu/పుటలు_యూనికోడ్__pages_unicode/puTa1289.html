<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1288.html>p1288</a></td><td>p1289</td><td><a class=puTa_lanke href=puTa1290.html>p1290</a></td></tr></table>
<p><FONT FACE="SHREE900, SHREE, sans-serif" SIZE="3">60 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">మరెన్నడూ వర్థిల్లలేదు. లోకం ఇప్పటంత ఘోరవిపత్తులను ఎన్నడూ ఎరుగదు.&nbsp;<BR>ఇప్పుడున్నంత పోటాపోటీ ఎన్నడూ లేదు. తోటి మానవుల పట్ల మానవులు&nbsp;<BR>ఇంత క్రూరతను ఎన్నడూ చూపలేదు. కాబట్టే ఈ ‘‘బదుకనేర్చు విధం’’ ఇంత&nbsp;<BR>వ్యాప్తిలోనికి వచ్చింది. ఇంత ప్రబలంగా బోధించబడింది. కానీ ఈ మార్గం&nbsp;<BR>జయం పొందదు. అపజయమే దీనిగతి. క్రుళ్లువాసనగొట్టు మృగకళేబరాన్ని&nbsp;<BR>పూలతో కప్పిపెట్టడం నిరుపయోగంకదా? అది ఎన్నాళ్లు జరుగుతుంది?&nbsp;<BR>పూవులు త్వరగానే వాడిపోతాయి. అప్పటికి ఆ కళేబరం మొదటికన్నా చెడిపోయి&nbsp;<BR>వుంటుంది. మన జీవితాల విషయంకూడ ఇంతే. చీముకారుతూండే మన&nbsp;<BR>పాతగాయాలను బంగారురేకుతో కప్పిపెట్టవచ్చు. కాని కొన్నాళ్లకు ఆ రేకు తీసి-&nbsp;<BR>వేయవలసి వస్తుందికదా? అప్పు డా గాయం, చూడటానికే సాధ్యంకానంత&nbsp;<BR>అసహ్య రూపంతో బయటపడుతుంది.</FONT></p>
<p><FONT FACE="SHREE900, SHREE, sans-serif" SIZE="3">అట్లయిన ఇక మార్గమేలేదా? మనం మాయకు దాసులం. మాయలోనే&nbsp;<BR>పుట్టి, మాయలోనే జీవిస్తున్నామనడం నిజమే అయినా, విముక్తి మార్గము,&nbsp;<BR>ఆశపాటు కాధారము లేనేలేదా? ఈ లోకం, మన ‘కీర్తితెర’ లనబడే వాని అందం,&nbsp;<BR>మన మనోబుద్ధులు ఇవన్నీ చెరసాలలే అనడం, యుగయుగాలుగా తెలిసిన&nbsp;<BR>సత్యమే. ఎప్పుడో ఒకప్పుడు తన అంతరాత్మలో ఈ సత్యాన్ని పొడగాంచని&nbsp;<BR>మానవుడే లేడు. వృద్ధుల కిది ముఖ్యంగా తెలిసి ఉంటుంది. వారికొక జీవిత-&nbsp;<BR>కాలపు పూర్ణానుభవం వుంటుంది కదా? అందువల్ల ప్రకృతి చేసే వంచనలకు&nbsp;<BR>వారు సులభంగా మోసపోరు. స్థితిగతులన్నీ ఇట్లున్నా ఈ భయంకర సత్యం&nbsp;<BR>అందరికీ తెలిసిందే అయినా, ఈ వ్యధల, ఈ కష్టాల బాధ తప్పించుకోజాలనిదే&nbsp;<BR>అయినా, బ్రదుకు చావులకు భేదమే లేదని చెప్పదగిన ఈ లోకంలోనే, అన్ని&nbsp;<BR>యుగాల్లోనూ, అన్ని దేశాల్లోనూ, ప్రతి హృదయంలో, నిగూఢవాణి ఒకటి&nbsp;<BR>నెమ్మదిగా - అయినా, సుస్పష్టంగా - ఇలా పలుకుతూ ఉంటుంది. ‘‘ఈ నా&nbsp;<BR>మాయ అలౌకికం అత్యద్భుతం. అది సత్త్వరజస్తమో గుణాలతో కూడినది.&nbsp;<BR>దాన్ని దాటడం అత్యంత కష్టం. కానీ నన్ను శరణుజొచ్చువారు ఈ సంసార&nbsp;<BR>సాగరాన్ని దాటుతారు;’’ ‘‘కష్ట జీవితాలు గడుపుతూ, తమ భారాలను&nbsp;<BR>మోయజాలక క్రుంగిపోతున్నవారంతా నావద్దకు రండి. నేను మీకు విశ్రాంతి&nbsp;<BR>కలిగిస్తాను’’ - ఆ వాణియే మనలను ముందుకు నడిపిస్తోంది. యుగ&nbsp;<BR>యుగాలుగా, అది మనకందరికీ వినిపిస్తోంది. అంతా కోల్పోయినట్లనిపించి,&nbsp;<BR>ఆశలన్నీ అడుగంటి, స్వశక్తిపై గల విశ్వాసమంతా అంతరించి ఎటుచూచినా&nbsp;<BR>అపజయమే కానవచ్చేటప్పుడు, జీవితమంతా శిథిలరూపాన్ని పొందినప్పుడు -</FONT></p>
<hr class="puTa_virupu">
<table><tr><td><a class=puTa_lanke href=puTa1288.html>p1288</a></td><td>p1289</td><td><a class=puTa_lanke href=puTa1290.html>p1290</a></td></tr></table>
</div></body></html>
