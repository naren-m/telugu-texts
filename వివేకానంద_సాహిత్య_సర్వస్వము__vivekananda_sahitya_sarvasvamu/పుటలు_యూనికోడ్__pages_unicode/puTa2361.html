<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2360.html>p2360</a></td><td>p2361</td><td><a class=puTa_lanke href=puTa2362.html>p2362</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 1 2</FONT></p>
<p><FONT FACE="SHREE900, SHREE, sans-serif" SIZE="3">వేదాంతి, దీనికి పూర్వమున గల దశలను నిరసించేవాడు కాడు. అతడు వెను-&nbsp;<BR>దిరిగి చూచి, వాటిని ఆశీర్వదిస్తాడు. అవి సత్యమే అని అతనికి తెలుసు. కాని,&nbsp;<BR>వాటిని అపసవ్యంగా చూచి అపసవ్యంగా వర్ణించటం తటస్థించింది. మాయ అనే&nbsp;<BR>అద్దంద్వారా చూడటంచేత వికారమై కనిపించినా, అవి అన్నీ ఆ ఒక్క సత్పదా-&nbsp;<BR>ర్థమే; అన్నీ సత్యమే. సత్యేతరం కావు. పామరుడు ప్రకృతిబాహ్యునిగా చూసే&nbsp;<BR>వానినే, కొంచెం చదువుకున్నవాడు జగత్తులో అంతర్యామియై వున్నట్లు&nbsp;<BR>చూస్తాడు. ఆ బ్రహ్మమునే ఋషి, తన ఆత్మగా, జగత్స్వరూపంగాను గ్రహిస్తాడు.&nbsp;<BR>అంతా ఒకటే; ఒక్క తత్త్వమే. మాయామయమైన అద్దాలద్వారా, వేర్వేరు&nbsp;<BR>దృక్పథాలనుండి భిన్నభిన్నములైన మనస్సులతో చూడటంవల్ల ఈ భేదమంతా&nbsp;<BR>కలుగుతోంది. ఇంతేకాదు. ఒక దృష్టి, మరొక దృష్టికి దారితీయాలి. శాస్త్ర&nbsp;<BR>జ్ఞానానికి, సామాన్య జ్ఞానానికి మధ్యవున్న భేదమేమి? చీకటిలో వున్న నీవు&nbsp;<BR>వీథిలో పోతూంటే ఏదైనా, అసాధారణ విషయం జరిగితే, దానికి కారణమేమని&nbsp;<BR>ఆ దారినిపోయే ఒకడిని అడుగు. ఆ సంఘటన ఒక దయ్యంవల్ల కలుగుతోందని&nbsp;<BR>పదిమందిలో ఒకడైనా తప్పక చెబుతాడు. కారణాలను, కార్యలకు భిన్నంగా&nbsp;<BR>వెలుపల కలవని దేవులాడటం అజ్ఞానుల స్వభావం కాబట్టి, అతడు సదా&nbsp;<BR>దయ్యాలను, భూతాలను చూస్తూంటాడు. ఒక రాయి క్రిందపడితే పామరుడు,&nbsp;<BR>ఏదైనా దయ్యమో, భూతమో దాన్ని పడవేసిందంటాడు. కాని శాస్త్రజ్ఞానంగల&nbsp;<BR>పురుషుడో, అది ప్రకృతి ధర్మంవల్ల, భూమ్యాకర్షణ స్వభావంవల్ల జరిగిం&nbsp;<BR>దంటాడు.</FONT></p>
<p><FONT FACE="SHREE900, SHREE, sans-serif" SIZE="3">ప్రకృతిశాస్త్రానికి, మతానికీ, సర్వత్రా కలిగే పోరాటం ఎలాంటిది?&nbsp;<BR>మతాలు, బాహ్యప్రపంచంనుండి తెచ్చిపెట్టుకొన్న అనేక సమాధానాల బరువుతో&nbsp;<BR>క్రుంగిపోతున్నాయి. సూర్యుడు ఒక అధిష్ఠానదేవత వశంలో వుంటాడు.&nbsp;<BR>చంద్రుడు మరొక అధిష్ఠానదేవత వశంలో వుంటాడు. ఇలా అనంతమైన దైవ-&nbsp;<BR>తాలు ఏర్పడుతున్నారు. ప్రతి వికారం ఒక దేవతవల్ల కలుగుతోంది. ఈ దేవత&nbsp;<BR>లంతా ఆయా విషయాలకు వెలుపల వుండేవారని అందరూ అంగీకరిస్తున్నారు.&nbsp;<BR>ఏదైనా విషయంయొక్క కారణంకోసం దాని స్వభావాన్నే పరిశీలించాలని&nbsp;<BR>ప్రకృతిశాస్త్రం చెబుతోంది. ఈ ప్రకృతిశాస్త్రం, ఒక్కొక్కమెట్టుగా పైకి ఎక్కిపో-&nbsp;<BR>తున్న కొద్ది కారణాలను దేవతల, భూతాల చేతులలోనుండి లాగివేస్తున్నది.&nbsp;<BR>అద్వైత మతంకూడ, ఆధ్యాత్మికవిషయాల్లో అలాగే చేస్తున్నది. కాబట్టి అది&nbsp;<BR>అత్యంత శాస్త్రసమ్మతమైన మతమని చెప్పవచ్చు. ఈ జగత్తు విశ్వాతీతుడైన&nbsp;<BR>ఏ బ్రహ్మదేవునిచేత సృష్టించబడలేదు. ఇది బయట ఎక్కడో వుండే, ఏ&nbsp;<BR>పెనుభూతంయొక్క సృష్టీ కాదు. ఇది స్వయంగానే సృష్టియై, స్వయంగానే</FONT></p>
<hr class="puTa_virupu">
<table><tr><td><a class=puTa_lanke href=puTa2360.html>p2360</a></td><td>p2361</td><td><a class=puTa_lanke href=puTa2362.html>p2362</a></td></tr></table>
</div></body></html>
