<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa321.html>p321</a></td><td>p322</td><td><a class=puTa_lanke href=puTa323.html>p323</a></td></tr></table>
<p><FONT FACE="SHREE900, SHREE, sans-serif" SIZE="3">దివ్యవాణి - అన్నం</FONT></p>

<p><FONT FACE="SHREE900-Italic, SHREE, sans-serif" SIZE="3">(సమితి అంతా నేడు వనభోజనంలో పాల్గోటానికి బయలుదేరింది. స్వామి ఎప్పటి&nbsp;<BR>మాదిరి నిరంతరం బోధిస్తూండిన ఆయన బోధనలను ఎవ్వరూ రాసివుంచుకోలేదు.&nbsp;<BR>ఏమైనా బయలుదేరటానికిముందు, ఉదయం ఉపాహార సమయంలో స్వామి యిలా&nbsp;<BR>చెప్పారు:)</FONT></p>
<p><FONT FACE="SHREE900, SHREE, sans-serif" SIZE="3">అన్ని రకాలైన ఆహారంపట్లా కృతజ్ఞుడవైవుండు. అన్నం బ్రహ్మం, ఆతడి&nbsp;<BR>విరాట్ఛక్తే మన వ్యక్తిగతశక్తిగా పరిణమించి సమస్త కార్యాల్లోను మనకు తోడ్పడు-&nbsp;<BR>తోంది.</FONT></p>
<p><FONT FACE="SHREE902-Italic, SHREE, sans-serif" SIZE="3">శనివారం, జూన్‌ 29</FONT></p>
<BR>
<p><FONT FACE="SHREE900-Italic, SHREE, sans-serif" SIZE="3">(స్వామి నేటి ఉదయం గీతను పుచ్చుకొని వచ్చాడు.)</FONT></p>
<p><FONT FACE="SHREE900, SHREE, sans-serif" SIZE="3">ఆత్మేశ్వరుడైన కృష్ణుడు గుడాకేశు (= నిద్రను జయించినవాడు) డైన అర్జు-&nbsp;<BR>నుడితో సంభాషిస్తూన్నాడు. సంసారమే ధర్మక్షేత్రం (యుద్ధరంగం); (ధర్మ-&nbsp;<BR>మూర్తులైన) ఐదుగురు సోదరులు (మనం మరులుగొనే వాటిని ప్రతిఘటించే-&nbsp;<BR>వాటి మూర్తీభావాలైన) నూరుమంది సోదరులతోను యుద్ధం చేస్తున్నారు;&nbsp;<BR>వీరోత్తముడైన అర్జునుడే (ప్రబుద్ధాత్మే) నాయకుడు. మనలను మోహబద్ధులను&nbsp;<BR>చేస్తున్న విషయసుఖాలన్నిటితో మనం పోరాడవలసివుంది, వాటిని నిర్జించవలసి&nbsp;<BR>వుంది. మనం కేవలులమై వుండాలి; బ్రహ్మస్వరూపులం మనం. ఇతర భావాలన్నీ&nbsp;<BR>ఒక్కదాన్లో లయించిపోవాలి.</FONT></p>
<p><FONT FACE="SHREE900, SHREE, sans-serif" SIZE="3">కేవల నిస్సంగుడై కృష్ణుడు సమస్త కార్యాలను ఒనర్చాడు; అతడు సంసా-&nbsp;<BR>రంలో మెలగినా సంసారసంగం లేనివాడు. ‘‘సమస్త కర్మలను ఆచరించు. కాని&nbsp;<BR>వాటిలో సంగం పెట్టుకోకు. కర్తవ్యాల నెప్పుడుకాని స్వార్థానికై నిర్వర్తించకు,&nbsp;<BR>కర్తవ్యతాబుద్ధితో ఒనర్చు.’’</FONT></p>

<p><FONT FACE="SHREE900, SHREE, sans-serif" SIZE="3">స్వాతంత్య్రం ఎన్నడూ నామరూపాలను అనువర్తించదు; అది మృత్తిక.&nbsp;<BR>దాన్లోనుంచి మనం (కుండలం) నిర్మింపబడ్డాం; కాబట్టి కుండగా రూపొందితే&nbsp;<BR>అది పరిమితం, అస్వతంత్రం - సాపేక్షమైన దానిపట్ల స్వాతంత్య్రం వర్తించ&nbsp;<BR>లేదు. ఘటరూపంలో ఘటం ఎన్నటికీ ‘‘నేను స్వతంత్రాన్ని’’ అని చెప్ప&nbsp;<BR>లేదు; రూపభావన తొలగినప్పుడే దానికి విముక్తి. భేదాలతో కూడుకొన్న&nbsp;<BR>ఆత్మే సమస్త విశ్వమూ. ప్రకారభేదాలచే ఒక్కరాగమే సహ్యమవుతోంది; ఒక్కో-&nbsp;<BR>సారి అపస్వరాలు దొర్లుతూంటాయి, కాని వాటిచే తదనంతరపు స్వరసమ్మేళన&nbsp;<BR>మాధుర్యం సంపూర్ణమవుతుంటుంది. విశ్వగానమాధుర్యంలో స్వాతంత్య్రం,</FONT></p>
<hr class="puTa_virupu">
<table><tr><td><a class=puTa_lanke href=puTa321.html>p321</a></td><td>p322</td><td><a class=puTa_lanke href=puTa323.html>p323</a></td></tr></table>
</div></body></html>
