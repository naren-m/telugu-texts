<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2892.html>p2892</a></td><td>p2893</td><td><a class=puTa_lanke href=puTa2894.html>p2894</a></td></tr></table>

<p><FONT FACE="SHREE900, SHREE, sans-serif" SIZE="3">ఈ మంత్రం ఉచ్చరిస్తూ అందరూ శ్రీరామకృష్ణుని ముందు ప్రణ&nbsp;<BR>మిల్లినారు. సాయంత్రం స్వామీజీ బాగ్బజారుకు తిరిగి వచ్చారు.</FONT></p>
<p><FONT FACE="SHREE902, SHREE, sans-serif" SIZE="3">పండ్రెండవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">గురుగోవిందసింగ్‌ - మానసిక శక్తులు.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: బలరాంబాబు యిల్లు, కలకత్తా; సంవత్సరం: 1898</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">గత రెండు రోజులనుండి స్వామీజీ బాగ్బజారులో ఉండే బలరాంబాబు&nbsp;<BR>యింట్లో ఉంటున్నారు. ఆయన మేడ మీద పచారు చేస్తున్నారు. శిష్యుడు మరి&nbsp;<BR>యితరులు నలుగురు ఆయనకు సేవ చేస్తున్నారు. అటూ యిటూ పచారు&nbsp;<BR>చేస్తూ స్వామీజీ గురుగోవింద సింగు కథ మొదలుపెట్టి వారి జీవితంలోని అనేక&nbsp;<BR>విషయాలను తన వాగ్ధాటితో వివరించారు. ఆయన మహత్తరమైన త్యాగం,&nbsp;<BR>తపస్సు, తితీక్ష, ఆత్మార్పణం చేత సిక్కు సంప్రదాయాన్ని ఎలా పునరుజ్జీవింప&nbsp;<BR>జేసిందీ, మంత్రోపదేశం వల్ల మహమ్మదీయ మతం తీసుకున్నవారిని మరల&nbsp;<BR>హిందువుల్ని చేసి సిక్కు సంఘంలోకి వారిని ఎలా చేర్చుకున్నదీ, నర్మదానదీ&nbsp;<BR>తీరంలో అతడు తన అద్భుతమైన జీవితాన్ని ఎలా పరిసమాప్తి చేసిందీ స్వామీజీ&nbsp;<BR>వివరించారు. తన శిష్యులతో గురుగోవిందసింగు, ఎలా శక్తిని ప్రసారం చేశారో&nbsp;<BR>చెబుతూ స్వామీజీ ఎక్కువ ప్రచారంలో ఉన్న ఒక సిక్కుల దోహాను ఉదహ&nbsp;<BR>రించారు.</FONT></p>
<p><FONT FACE="SHREE902, SHREE, sans-serif" SIZE="3">సవాలఖ పర ఏక ఛడావూ।</FONT></p>
<p><FONT FACE="SHREE902, SHREE, sans-serif" SIZE="3">జబ గురుగోవింద నామ సునావూ।।</FONT></p>
<p><FONT FACE="SHREE900, SHREE, sans-serif" SIZE="3">గురుగోవిందుడు మంత్రోపదేశం చేసినప్పుడు ఒక్కొక్క శిష్యుడు ఒక&nbsp;<BR>లక్ష యిరవై వేల మంది శత్రువుల్ని ఓడించే శక్తి సంపాదించ గలడు.</FONT></p>
<p><FONT FACE="SHREE900, SHREE, sans-serif" SIZE="3">ప్రతి శిష్యుడు, ఆయన ఉపదేశబలం వల్ల నిజమైన ఆధ్యాత్మిక శ్రద్ధను&nbsp;<BR>పొంది, మిక్కిలి అద్భుతమైన తేజస్సుతో నిండిపోతాడు. మత, ధర్మ ప్రభావాన్ని&nbsp;<BR>స్వామీజీ ఎత్తి చూపుతుండగా ఆయన నేత్రాలు ఉత్సాహంతో విప్పారి నిప్పులు&nbsp;<BR>కక్కుతున్నాయా అన్నట్లు కన్పించింది. వింటున్నవారు నిశ్చేష్టులై ఆయన వైపు&nbsp;<BR>చూస్తూ ఆ అద్భుత దృశ్యాన్ని తిలకిస్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">కొంతసేపైన తర్వాత శిష్యుడన్నాడు. ‘‘మహాశయా! గురుగోవిందుడు&nbsp;<BR>హిందువుల్ని, మహమ్మదీయుల్ని తన మతంలో ఐక్యం చేసి యిద్దరినీ ఒకే&nbsp;<BR>గమ్యానికి తీసుకొని పోవడం ఆశ్చర్యమే. హిందూదేశ చరిత్రలో దీనికి మరో&nbsp;<BR>సాదృశ్యం కన్పించదు.’’</FONT></p>
<hr class="puTa_virupu">
<table><tr><td><a class=puTa_lanke href=puTa2892.html>p2892</a></td><td>p2893</td><td><a class=puTa_lanke href=puTa2894.html>p2894</a></td></tr></table>
</div></body></html>
