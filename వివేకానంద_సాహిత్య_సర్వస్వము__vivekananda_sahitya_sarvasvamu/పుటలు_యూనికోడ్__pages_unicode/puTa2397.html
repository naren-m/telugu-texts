<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2396.html>p2396</a></td><td>p2397</td><td><a class=puTa_lanke href=puTa2398.html>p2398</a></td></tr></table>
<p><FONT FACE="SHREE902, SHREE, sans-serif" SIZE="5">మద్రాసుసభ సన్మానానికి సమాధానం</FONT><FONT FACE="TimesNewRoman, Times, serif" SIZE="3"><sup>*</sup></FONT></p>
<BR>
<p><FONT FACE="SHREE900, SHREE, sans-serif" SIZE="3">మద్రాసు మిత్రులాలా! నా దేశీయులారా! సహమతావలంబులారా!&nbsp;<BR>మతరంగంలో నేను చేసిన అల్పసేవ మీ ఆమోదం పొందినందుకు చాలా</FONT></p>
<p><FONT FACE="SHREE900, SHREE, sans-serif" SIZE="3">సంతోషంగావుంది. ఇది దూరదేశంలో నేనుచేసిన కృషిని ప్రశంసించినందుకు&nbsp;<BR>కాదు; భారతదేశంపై ప్రభంజనంలాగా విదేశీయుల దండయాత్రలు పరంపరగా&nbsp;<BR>చెలరేగినా, శతాబ్దాలతరబడి మన అశ్రద్ధవల్ల మనపై దండెత్తినవారి తృణీకార&nbsp;<BR>భావంవల్ల ప్రాచీన ఆర్యావర్త వైభవం క్షీణించినా, ఆ వైభవం సూచించే రాజ&nbsp;<BR>ప్రాసాదాలు, సుందర మందిరాలు, అద్భుత నిర్మాణాలు, పెక్కు శతాబ్దాల్లో భార-&nbsp;<BR>తదేశంలో విజృంభించిన మహాప్రవాహంలో కొట్టుకొనిపోయినా - కేంద్రం&nbsp;<BR>భద్రంగా వుంది; దీని ప్రాతిపదిక చెడలేదు. అందుకు నాకు సంతోషం కలుగు-&nbsp;<BR>తోంది. భగవన్మహిమను, జీవకారుణ్యాన్ని ప్రతిష్ఠించడానికి పునాదిగా నిలిచి,&nbsp;<BR>వాటి పరిపోషణకు తోడ్పడిన, ఆధ్యాత్మికతత్త్వం చలింపక ఎప్పటిలాగా సుదృ-&nbsp;<BR>ఢంగావుంది. ఎవరి సందేశాన్ని భారతదేశానికి, అఖిలప్రపంచానికి అందజేయ-&nbsp;<BR>వలసిన భాగ్యం ఆతని సేవకులలో బొత్తిగా అనర్హుడనైన నాకు కలిగిందో, అలాటి&nbsp;<BR>వ్యక్తిని మీరు సహృదయంతో అవగాహన చేసికొన్నారు. ఆయనలోను, ఆయన&nbsp;<BR>సందేశంలోను వున్న ఆధ్యాత్మికశక్తి తరంగాల మొదటి మర్మరధ్వనులను మీరు&nbsp;<BR>మీకు సహజమైన ఆధ్యాత్మిక ప్రవృత్తితో గుర్తించారు. ఆ ఆధ్యాత్మిక శక్తి అచిర&nbsp;<BR>కాలంలోనే భారతదేశ మంతటిపై అప్రతిహతంగా ప్రసరించగలదు. అది అని-&nbsp;<BR>వార్యం. సర్వశక్తిమంతమైన ఆ ఆధ్యాత్మిక ప్రవాహం దౌర్బల్యం, దోషం కల&nbsp;<BR>వానినికూడ ముందుకు తీసికొనిపోగలదు. అంతట, హైందవజాతి, శతాబ్దాల-&nbsp;<BR>కొద్దీ మౌనంతో అనుభవించిన బాధలకు ప్రతిఫలంగా విధివిధానం అనుసరించి&nbsp;<BR>అపూర్వమైన కీర్తితో ఉన్నతస్థాయి నందుకోగలదు; ప్రపంచపు ఆధ్యాత్మిక ఉన్నతి&nbsp;<BR>మార్గాన్ని చూపెట్టి, తన కర్తవ్యాన్ని నిర్వహించగలదు.</FONT></p>
<p><FONT FACE="SHREE900, SHREE, sans-serif" SIZE="3">ఉత్తర భారతంలోని ప్రజలు ముఖ్యంగా దక్షిణభారంతలోని మీకు కృతజ్ఞ&nbsp;<BR>తాబద్ధులు. నేడు భారతదేశంలో పనిచేస్తున్న శక్తులను ప్రేరేపిస్తున్న అనేక</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">వివేకానందస్వామి అమెరికాలో విజయం సాధించిన వార్త భారతదేశంలో తెలియ-&nbsp;<BR>గానే, అనేక సన్మానసభలు ఏర్పాటుచేయబడి, అభినందనపూర్వకమైన సన్మానపత్రాలు వారి&nbsp;<BR>కందజేయబడ్డాయి. వారు, తమ సమాధానాన్ని మొట్టమొదట మద్రాసు హిందువుల అభి-&nbsp;<BR>నందనపత్రానికి పంపారు.</FONT></p>
<p><FONT FACE="TimesNewRoman, Times, serif" SIZE="2">3 4 8</FONT></p>
<hr class="puTa_virupu">
<table><tr><td><a class=puTa_lanke href=puTa2396.html>p2396</a></td><td>p2397</td><td><a class=puTa_lanke href=puTa2398.html>p2398</a></td></tr></table>
</div></body></html>
