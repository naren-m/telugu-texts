<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2459.html>p2459</a></td><td>p2460</td><td><a class=puTa_lanke href=puTa2461.html>p2461</a></td></tr></table>

<p><FONT FACE="SHREE900, SHREE, sans-serif" SIZE="3">వుంటుందా అని భావించసాగారు. పాశ్చాత్య ప్రభువులు - బాహుబలంతో&nbsp;<BR>స్వమత ఔన్నత్యాన్ని ప్రకటించిన పాశ్చాత్య ప్రభుపుంగవులు - ప్రాచీనాచారాలను&nbsp;<BR>అన్నింటిని అజ్ఞానజనితాలనీ, మూఢాలనీ బోధిస్తూండగా వీటికి స్వస్తి చెప్పటం&nbsp;<BR>కంటె గత్యంతరం లేదని తలపోయసాగారు. ఆ బాల్యం పాశ్చాత్య విధానాన్ననుస&nbsp;<BR>రించి రూపొందించబడిన విద్యాలయాల్లో శిక్షణ పొందుతూ, పాశ్చాత్య భావ-&nbsp;<BR>పూరితులైనవారి హృదయాలు యిలాటి సందేహాల పుట్టలవటంలో వింతే-&nbsp;<BR>ముంది? మూఢసంస్కారాలను పరిత్యజించి సత్యాన్వేషణ తత్పరులగుటకు&nbsp;<BR>బదులుగా వారు పాశ్చాత్యుల వాక్కులనే పరమ ప్రమాణాలుగా పరిగ్రహింప&nbsp;<BR>సాగారు. మతాచార్యుల ఆధ్వర్యం, శాస్త్రవిశ్వాసం అంతరించాలి. ఎందుకంటె&nbsp;<BR>పాశ్చాత్యులు అలా బోధిస్తున్నారు కాబట్టి. ఈ విధంగా తటస్థమైన చిత్తసంక్షో-&nbsp;<BR>భమే కారణంగా సంస్కారోద్యమం ఒకటి భారతదేశంలో పొడసూపింది.</FONT></p>
<p><FONT FACE="SHREE900, SHREE, sans-serif" SIZE="3">సంస్కరణాన్నే ప్రధానాశయంగా తీసుకొన్న వ్యక్తికి ముఖ్యంగా మూడు&nbsp;<BR>గుణాలు వుండాలి. మొదటిది, సదయాంతఃకరణం. నువ్వు సోదర మానవకోటి&nbsp;<BR>నిమిత్తం యథార్థంగా పరితపిస్తున్నావా? లోకాన్ని ఆవరించిన అజ్ఞాన మౌఢ్య&nbsp;<BR>శోకాలు నిన్ను వాస్తవంగానే కలవరపెడుతున్నాయా? మానవమాత్రుడు సహో-&nbsp;<BR>దరుడని నువ్వు నిజంగా అంటున్నావా? ఈ భావం నీలో పరిపూర్ణంగా వుందా?&nbsp;<BR>ఇది రక్తంతో సమానంగా నీలో ప్రవహిస్తోందా? ఇది నీ రక్తనాళాలను ఉబికి-&nbsp;<BR>స్తోందా? ఈ భావం నీ సమస్త నాడుల్లోను, నీ అవయవ సంధులన్నింట్లోను&nbsp;<BR>ప్రతిస్పందిస్తోందా? ఈ సానుభూతిలో నీకు అద్వైతస్థితి కలిగిందా? నీలో&nbsp;<BR>యింతటి భావప్రాబల్యం వుంటే, యీ విషయానికి అనుకూలమైన&nbsp;<BR>సాధనసంపత్తిలో నీ కొక్కటి మాత్రమే లభించిందని గ్రహించు. తరువాత నువ్వు&nbsp;<BR>యోచించవలసిన విషయం - దీనికి చికిత్స. ప్రాచీన భావాలన్నీ విజ్ఞాన సమ్మ-&nbsp;<BR>తాలు కాకున్నా, ఆ అజ్ఞాన స్తూపాల్లో సువర్ణ శకలాల మాదిరి మిలమిలలాడే&nbsp;<BR>సత్యకణాలున్నాయి. మట్టితో బంగారం కలిసి వుంది. మట్టిని కడిగేసి బంగారాన్ని&nbsp;<BR>శుద్ధంచేసే ఉపాయాన్ని కనుగొన్నావా? ఆ ఉపాయం నీకు లభిస్తే, సాధన&nbsp;<BR>సంపత్తిలో రెండోదాన్ని చేకూర్చుకొన్నట్లుగా భావించు. మరొకటి అవసరమై&nbsp;<BR>వుంది. నీ ఉద్దేశం ఏమిటి? నువ్వు పూర్తిగా నిష్కాముడవై, ఐశ్వర్యాన్ని, పేరు&nbsp;<BR>ప్రతిష్ఠలను కోరుకోవటం లేదనే విషయంలో నీకు దృఢవిశ్వాసం వుందా? నువ్వు&nbsp;<BR>నీ ఆదర్శాన్ని పట్టుదలతో గట్టిగా పట్టుకొని, లోకమంతా నిన్ను కాలరాయాలని&nbsp;<BR>ప్రయత్నించినా నీ పనిని నువ్వు చక్కపరచుకోగలవా? నిగూఢ చేతనలో&nbsp;<BR>సుషుప్తాలైన భావాలు నీకు విదితాలా? మృత్యువు గొంతుపైన వున్నా కర్తవ్యనిష్ఠను&nbsp;<BR>ప్రదర్శించగలవా? ‘బొందిలో ప్రాణం వున్నంతదాకా’ తుదిశ్వాస విడిచే వరకు</FONT></p>
<hr class="puTa_virupu">
<table><tr><td><a class=puTa_lanke href=puTa2459.html>p2459</a></td><td>p2460</td><td><a class=puTa_lanke href=puTa2461.html>p2461</a></td></tr></table>
</div></body></html>
