<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa796.html>p796</a></td><td>p797</td><td><a class=puTa_lanke href=puTa798.html>p798</a></td></tr></table>
<p><FONT FACE="SHREE902, SHREE, sans-serif" SIZE="4">భావాతీతం</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘పశ్చాత్తాపం పొందండి. స్వర్గరాజ్యం చేరువలో వుంది.’’ ‘రిపెంట్‌’&nbsp;<BR>అంటె గ్రీకులో మెటోనొయైట్‌: (దీనికి వెనుక, తరువాత, అతీతంగా అని&nbsp;<BR>అర్థం) జ్ఞానాన్ని అతిక్రమించటమని శబ్దార్థం - పంచేంద్రియజ్ఞానాన్ని అతిక్ర-&nbsp;<BR>మించటమని భావం. ‘‘అంతర్ముఖుడవవు; నువ్వు స్వర్గరాజ్యాన్ని కనుగొన&nbsp;<BR>గలవు’’ అని దాని అర్థం.</FONT></p>
<p><FONT FACE="SHREE900, SHREE, sans-serif" SIZE="3">‘‘సర్‌ విలియం హామిల్టన్‌ తన తాత్త్వికగ్రంథం చివర యిలా రాశాడు: తత్త్వ-&nbsp;<BR>వాదం ఎక్కడ ముగుస్తుందో మతం అక్కడ ప్రారంభమవుతుంది.’’ మతం&nbsp;<BR>తార్కికబుద్ధికి సంబంధించిన పరిధిలో వుండదు, దాని కెన్నడూ చెందదు.&nbsp;<BR>తార్కికజ్ఞానం ఇంద్రియగోచరమైన వస్తువులమీద, అనుభవాలమీద ఆధారపడి&nbsp;<BR>వుంటుంది. మతం ఇంద్రియాలకు సంబంధించినది కాదు. అజ్ఞేయవాదులు&nbsp;<BR>తాము దేవుణ్ణి తెలుసుకోజాలమని చెబుతారు. వారు ఇంద్రియాల శక్తు లన్నిటిని&nbsp;<BR>వినియోగించారు. కాని దేవుణ్ణి గురించిన జ్ఞానం కలుగలేదు. కాబట్టి మతాన్ని&nbsp;<BR>నిరూపించటానికి, అంటె దేవుడి అస్తిత్వం, అమృతత్వం మొదలైన&nbsp;<BR>విషయాలను నిరూపించటానికి మనం ఇంద్రియజ్ఞానాన్ని అధిగమించిపోవాలి.&nbsp;<BR>మహాప్రవక్తలు, ద్రష్టలు ‘‘దేవుణ్ణి దర్శించా’’మని పలుకుతారు. వారు అపరోక్షా-&nbsp;<BR>నుభూతి పొందారని భావం. అనుభూతిలేక జ్ఞానంలేదు. మానవుడు దేవుణ్ణి&nbsp;<BR>తన ఆత్మలో దర్శించాలి. విశ్వంలోని ఒక్క మహత్తరసత్యాన్ని ముఖాముఖి&nbsp;<BR>దర్శించటంతో - అప్పుడే - సమస్త సంశయాలు విచ్ఛిన్నమైపోతాయి; వక్రంగా&nbsp;<BR>వున్న విషయాలు తిన్ననవుతాయి. అది ఈశ్వర ‘‘దర్శనమే’’. మన పని&nbsp;<BR>ఋజువు చేసుకోటంగాని ఉత్తినే మింగటంకాదు. ఇతర విజ్ఞానశాస్త్రాల మాదిరి&nbsp;<BR>మతంలోకూడ విషయాలను సేకరించి, స్వయంగా నీకు నువ్వే పరిశీలించు&nbsp;<BR>కోవాలి. ఈ పని పంచేంద్రియజ్ఞానాన్ని అతిక్రమిస్తేనే సాధ్యమవుతుంది. మత&nbsp;<BR>సత్యాలను ప్రతివ్యక్తి ఋజువు చేసుకోవలసిందే. ఈశ్వరసాక్షాత్కారం ఒక్కటే&nbsp;<BR>లక్ష్యం. శక్తులు పొందటం లక్ష్యంకాదు. నిర్మలమైన సత్యం, జ్ఞానం, ప్రేమ&nbsp;<BR>మనకు లక్ష్యం: ప్రేమే భగవంతుడు.</FONT></p>

<p><FONT FACE="TimesNewRoman, Times, serif" SIZE="2">3 8 2</FONT></p>
<hr class="puTa_virupu">
<table><tr><td><a class=puTa_lanke href=puTa796.html>p796</a></td><td>p797</td><td><a class=puTa_lanke href=puTa798.html>p798</a></td></tr></table>
</div></body></html>
