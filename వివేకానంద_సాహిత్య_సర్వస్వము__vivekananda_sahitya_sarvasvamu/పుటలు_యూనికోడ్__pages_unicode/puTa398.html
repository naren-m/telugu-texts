<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa397.html>p397</a></td><td>p398</td><td><a class=puTa_lanke href=puTa399.html>p399</a></td></tr></table>

<p><FONT FACE="SHREE900, SHREE, sans-serif" SIZE="3">పూర్ణమై వుండాలి, పరిపూర్ణమైవుంటే అఖండమైవుండాలి; అఖండమైతే అద్వి-&nbsp;<BR>తీయమైవుండాలి; ఎందుకంటె అఖండవస్తువులు రెండు వుండలేవు. కాబట్టి&nbsp;<BR>ఆత్మ ఏకమైవుండాలి. అది అనేకమైవున్నట్లు కనిపించినా నిజానికి ఏకమే. ఒకడు&nbsp;<BR>సూర్యుడి దగ్గరకు పోతున్నాడనుకొంటె, అడుగడుగునా విభిన్నుడైన సూర్యుణ్ణి&nbsp;<BR>గాంచుతాడు, ఐనా ఆతడు చూసేది ఒక్క సూర్యుణ్ణే కదా.</FONT></p>
<p><FONT FACE="SHREE900, SHREE, sans-serif" SIZE="3">అస్తిత్వమే ఏకత్వానికంతకూ మూలం, ఆ మూలాన్ని కనుగొనినంతనే&nbsp;<BR>పరిపూర్ణత సిద్ధిస్తుంది. అన్నిరంగులు ఒక్క రంగులోకి తీసుకురాబడగలిగితే,&nbsp;<BR>చిత్రలేఖనం అంతమవుతుంది. పరిపూర్ణ ఐక్యమే శాంతి; సమస్తరూపాలూ ఒక్క&nbsp;<BR>మూలతత్త్వాలే అనటం మన విశ్వాసం. టావోమతస్థులు, కన్‌ఫ్యూషియన్‌ మత-&nbsp;<BR>స్థులు, బౌద్ధులు, హిందువులు, యూదులు, మహమ్మదీయులు, క్రైస్తవులు,&nbsp;<BR>జోరాష్టరీయ మతస్థులు (పారసీకులు) ఒక్క ధర్మాన్నే యించుమించుగా&nbsp;<BR>సమానవాక్కులతో బోధించారు. కాని హిందువులు యిందుకు కారణాన్ని&nbsp;<BR>కనుగొనివుండటంతో వారొక్కరే యీ ధర్మానికి ఉపపత్తులను చూపారు. ఇత-&nbsp;<BR>రులు స్వయంగా తానే అవటంతో మానవుడు యితరులను ప్రేమించాలి. ఉన్న&nbsp;<BR>బ్రహ్మం ఒక్కటే.</FONT></p>
<p><FONT FACE="SHREE900, SHREE, sans-serif" SIZE="3">ప్రపంచంలోని మహాధర్మప్రవక్తల్లో లవోట్జి, బుద్ధుడు, జీసస్‌ మాత్రమే&nbsp;<BR>సామాన్య ధర్మసూత్రాన్ని అతిక్రమించి, ‘‘నీ శత్రువులకు మేలు ఒనరించు’’,&nbsp;<BR>‘‘నిన్ను ద్వేషించేవారిని ప్రేమించు’’ అని వచించారు.</FONT></p>
<p><FONT FACE="SHREE900, SHREE, sans-serif" SIZE="3">ధర్మసూత్రాలు స్వతస్సిద్ధాలుగానే వున్నవి; వాటిని మనం సృష్టించటం-&nbsp;<BR>లేదు, కాని కనుగొంటున్నాం ... అనుభూతిలోనే మతం యిమిడివుంది. సిద్ధాం-&nbsp;<BR>తాలుగాని పద్ధతులుగాని మతధర్మాలు కావు. వివిధమతాలన్నీ ఒక్క మతమే వివిధ&nbsp;<BR>సమాజాల అక్కరలకు సరిపడేట్లు ఒనర్పబడిన సంవిధానాలు. సిద్ధాంతాలు&nbsp;<BR>కేవలం కలహానికి కారణాలవుతవి. ఈ రీతిలో శాంతిని వెలుగొంద&nbsp;<BR>చేయవలసిన భగవన్నామం లోకంలోని సగం రక్తపాతానికి హేతుభూతమైనది.&nbsp;<BR>మూలకారణానికే తిన్నగా వెళ్లు. భగవతత్త్వాన్ని భగవంతుణ్ణే అడుగు. తన&nbsp;<BR>తత్త్వాన్ని ఆతడు నీకు తెలుపనంతవరకు ఆతడు లేనివాడే; కాని ఆతడు తెలుపు&nbsp;<BR>తాడని ప్రతిమతమూ బోధిస్తోంది.</FONT></p>
<p><FONT FACE="SHREE900, SHREE, sans-serif" SIZE="3">నీ పరంగా నువ్వు చెప్పవలసింది నీ వద్ద వుండాలి; లేకుంటే యితరులు&nbsp;<BR>చెప్పినదాన్ని గురించి ఏదైనా భావం నీ కెలా కలుగుతుంది? పూర్వపు మూఢ-&nbsp;<BR>విశ్వాసాలను పట్టుకొని పాకులాడకు; నూతన తత్త్వాలను గ్రహించ సదా సంసి-&nbsp;<BR>ద్ధుడవై వుండు. ‘‘తమ తాతముత్తాతలు తవ్విన బావిలోని ఉప్పునీటినే&nbsp;<BR>తాగుతూ, యితరులు తవ్విన బావిలోని మంచినీటిని తాగకుండేట్టివారు</FONT></p>
<hr class="puTa_virupu">
<table><tr><td><a class=puTa_lanke href=puTa397.html>p397</a></td><td>p398</td><td><a class=puTa_lanke href=puTa399.html>p399</a></td></tr></table>
</div></body></html>
