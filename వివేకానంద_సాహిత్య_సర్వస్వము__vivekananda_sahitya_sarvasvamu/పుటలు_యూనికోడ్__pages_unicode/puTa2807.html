<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2806.html>p2806</a></td><td>p2807</td><td><a class=puTa_lanke href=puTa2808.html>p2808</a></td></tr></table>
<p><FONT FACE="SHREE900, SHREE, sans-serif" SIZE="3">బౌద్ధకాలపు భారతదేశం</FONT></p>
<p><FONT FACE="TimesNewRoman, Times, serif" SIZE="2">3 7 1</FONT></p>
<p><FONT FACE="SHREE900, SHREE, sans-serif" SIZE="3">ఏదో ఒక భాగాన్ని ఉధృతం చేసి యిది సరికాదు అని నువ్వు ఆక్షేపించవచ్చు.&nbsp;<BR>ఎందుకు? మీ బైబిల్‌ పాతనిబంధనలలో వున్నదానివలె యిదికూడ ఆజ్ఞ కాబట్టి.&nbsp;<BR>ఇది సరికాదు అని నీ సమాధానం కావచ్చు. ప్రస్తుతకాలంలో మనం అంగీకరింప&nbsp;<BR>జాలని ఎన్నో విషయాలు యీ పాతపుస్తకా లన్నిటిలో కనబడతాయి. ‘‘ఈ&nbsp;<BR>సిద్ధాంతం అసలు మంచిదే కాదు. ఇది అవినీతికరం.’’ ఎందువల్ల? నైతికత&nbsp;<BR>అంటే నేను అర్థం చేసుకొన్న దానికిది విరుద్ధంగావుంది కాబట్టి అని నువ్వు&nbsp;<BR>అనొచ్చు. నీ కీ భావం ఎలా వచ్చింది? నువ్వు ఆలోచించి యీ నిర్ణయానికి&nbsp;<BR>వచ్చావు కాబట్టా? దీన్ని మేం ఒప్పుకోం. భగవంతుడు యిది యిలా అని నిర్ణ-&nbsp;<BR>యించినప్పుడు దాన్ని ప్రశ్నించటానికి నువ్వెవరు? ‘‘దీన్ని చెయ్యద్దు. ఇది&nbsp;<BR>అధర్మం’’ అని వేదాలు చెబుతున్నప్పుడు దాన్ని ప్రశ్నించే హక్కు నీకులేదు.&nbsp;<BR>వచ్చిన చిక్కది. నువ్వొక హిందువుతో, ‘‘మా బైబిల్‌ అనటం లేదే’’ అని అంటే&nbsp;<BR>వారు నవ్వుతారు. ‘‘ఓ, మీ బైబిలా, అది నిన్న మొన్న పుట్టిన శిశువు. మా&nbsp;<BR>వేదాలను మించిన బైబిల్‌ మరొకటేముంది?’’ దీన్ని మించిన గ్రంథం మరొకటి&nbsp;<BR>వుండజాలదు. జ్ఞానమంతా దేవుడిలో వుంది. దేవుడు రెండు లేదా ఎక్కువ&nbsp;<BR>బైబిళ్లు బోధించుతాడనేనా నీ అభిప్రాయం? తప్పుచేసి దాన్ని సరిచెయ్యదల్చి,&nbsp;<BR>మరింత చక్కగా బోధించ తలచి, మరొక గ్రంథం ద్వారా మరొక దేశంలో తన&nbsp;<BR>జ్ఞానాన్ని బోధించాడనా నువ్వు చెప్పవచ్చేది? వేదాలకంటే ప్రాచీనమైన మరో&nbsp;<BR>గ్రంథాన్ని నువ్వు చూపలేవు. తక్కిన గ్రంథాలన్నీ ఈ వేదాలనుండే ‘నకలు’&nbsp;<BR>చెయ్యబడ్డాయి. హిందువులు మీ మాటలను వినరు. ఒకవేళ క్రైస్తవుడు తన&nbsp;<BR>బైబిల్‌ను తీసుకొచ్చి అతడికి చూపించినా - ఇదంతా మోసం, దేవుడొక్కసారే&nbsp;<BR>మాట్లాడతాడు, అత డెప్పుడూ తప్పు చెయ్యజాలడని హిందువు లంటారు.&nbsp;<BR>భయంకరమైన యీ సాంప్రదాయికతనుగూర్చి ఒక్కసారి ఆలోచించు. నువ్వొక&nbsp;<BR>హిందువుతో ‘‘నీ సమాజాన్ని ఒకింత పునర్నిర్మాణం చేసుకో, యిది చెయ్యి&nbsp;<BR>అది చెయ్యి’’ అని చెప్తే అతడిలా అంటాడు: ‘‘ఇలా చెయ్యాలని మా వేదాల్లో&nbsp;<BR>వ్రాయబడిందా? లేదే! కాబట్టి దీన్ని మార్చటానికి నేను ఒప్పుకోను. కొంతకాలం&nbsp;<BR>వేచిచూడు. ఇప్పుడు సరిగ్గా లేదని కనబడేదంతా యింకొక ఐదువందల సంవ-&nbsp;<BR>త్సరాల లోపు అంతా సరిపడుతుంది.’’ నీ యీ సామాజిక వ్యవస్థ మంచిది-&nbsp;<BR>కాదని నువ్వతడితో అంటే ‘‘ఇది సరికాదని నీ కెలా తెలిసింది?’’ అని అత&nbsp;<BR>డడుగుతాడు. ఈ విషయంలో మా సాంఘికాచారాలు చాల మేలైనవి. మీ సాంఘి-&nbsp;<BR>కాచారాలన్నీ ఐదు వందల సంవత్సరాల లోపు ఎలా నశించిపోతాయో కాస్త వేచి-&nbsp;<BR>చూడు. మేలైనవి మాత్రమే జీవించి వుంటాయి. ఇది పరీక్ష. నువ్విప్పుడు సజీ-&nbsp;<BR>వంగా వున్నావు సరే. కాని ఐదువందల సంవత్సరాలపాటు ఒకే రీతిగా నిలిచివున్న</FONT></p>
<hr class="puTa_virupu">
<table><tr><td><a class=puTa_lanke href=puTa2806.html>p2806</a></td><td>p2807</td><td><a class=puTa_lanke href=puTa2808.html>p2808</a></td></tr></table>
</div></body></html>
