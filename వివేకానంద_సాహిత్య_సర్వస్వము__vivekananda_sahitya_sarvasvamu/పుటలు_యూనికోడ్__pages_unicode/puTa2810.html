<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2809.html>p2809</a></td><td>p2810</td><td><a class=puTa_lanke href=puTa2811.html>p2811</a></td></tr></table>

<p><FONT FACE="SHREE900, SHREE, sans-serif" SIZE="3">బంధించలేవు. వీరు వేదాలపై నిలుచుంటారు; మా సాంఘిక వ్యవస్థలకు&nbsp;<BR>అతీతులైనవారు; వీరు జాతిని, ఆశ్రమాలను అతిక్రమించినవారు. ఈ చిన్న&nbsp;<BR>చిన్న నియమాలతో కట్టుబడలేనంత గొప్పవారయ్యారు. రెండు విషయాలను-&nbsp;<BR>మాత్రం వీరు పాటించాలి. 1. వారు వివాహమాడరాదు. 2. ఆస్తిపాస్తులను&nbsp;<BR>గడించరాదు. పెళ్లాడి, ఇల్లు కట్టుకొని, ఆస్తిపాస్తులతో సంబంధం పెట్టుకొన్న&nbsp;<BR>తక్షణం యీ నియమాలు వారిమీద దూకి, వారిని అదిమిపెడతాయి. నిజంగా&nbsp;<BR>జాతి జీవంత దేవతలు వీరే; మాలో మహాత్ములుగా పరిగణింపడేవారిలో&nbsp;<BR>అధికులు యీ సన్న్యాసులే.</FONT></p>
<p><FONT FACE="SHREE900, SHREE, sans-serif" SIZE="3">ఏ దేశంలోనైనా నిజమైన మహత్వానికి నిదర్శనం అసాధారణ వ్యక్తిత్వం;&nbsp;<BR>ఇది సమాజంలో కానరాదు. అది సమాజాన్ని పగలగొట్టుకొని బైటికి రాగోరు-&nbsp;<BR>తుంది. సమాజం యీ వ్యక్తిత్వాన్ని అదిమిపెట్టాలని ప్రయత్నించినా అది సమా-&nbsp;<BR>జాన్ని చీల్చిచెండాడి బైటికి రావాలనుకొంటుంది. కాబట్టి దానికొక సులువైన-&nbsp;<BR>మార్గం చూపబడింది. ‘‘సమాజంనుండి బైటికిపోయిన తక్షణం నీ యిష్టం&nbsp;<BR>వచ్చినట్లు చేసుకో, బోధించు. మేం నిన్ను దూరంనుండే పూజిస్తాం.’’ ఇలా&nbsp;<BR>మహత్తరమైన వ్యక్తిత్వమున్న స్త్రీ పురుషులున్నారు. నిజానికి వీరే సమాజానికి&nbsp;<BR>ఆణిముత్యాలు. కాషాయాంబరులైన ఈ సన్న్యాసులు వచ్చినప్పుడు చక్రవర్తికూడ&nbsp;<BR>వారి సాన్నిధ్యంలో కూర్చోటానికి సాహసించడు. అతడు నిలబడే వుండాలి; మరి&nbsp;<BR>కొంతకాలం తర్వాత ఆ సన్న్యాసి ఒక పేదవాని పూరింటివద్ద కనిపించవచ్చు; ఒక&nbsp;<BR>చిన్న రొట్టెముక్కతో తృప్తుడై వుండటం చూడొచ్చు. అతడు అందరితో సరి-&nbsp;<BR>సమానంగా కలసి మెలసి తిరగాలి; అతడిప్పు డొక పేదవాని మంచంమీద నిద్రి-&nbsp;<BR>స్తాడు. రేపు చక్రవర్తుల మృదుతల్పం మీద నిద్రించవచ్చు. ఒకరోజు రాజమం-&nbsp;<BR>దిరాల్లో బంగార పళ్లెరాలలో భుజించవచ్చు; మర్నాడు పస్తుతో ఒక చెట్టునీడలో&nbsp;<BR>నిద్రించవచ్చు. సమాజం యిలాటి వారిని ఎంతో గౌరవంతో చూస్తుంది. వీరిలో&nbsp;<BR>కొందరు తమ వ్యక్తిత్వాన్ని చూపించటానికి సాంప్రదాయిక ఆచారాలను నిరాక-&nbsp;<BR>రించవచ్చు. అచంచలమైన పవిత్రత, అకించనత్వం - యీ ఆదర్శాలు రెండూ&nbsp;<BR>పరిపాలింపబడేవరకూ - వీరి భావాలు ఎంత విపరీతంగా కనిపించినా -&nbsp;<BR>సమాజం వారిని గౌరవిస్తూనే వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">వ్యక్తిత్వ సంపన్నులైన యీ సన్న్యాసులు ప్రతిదేశాన్ని సందర్శిస్తూ సరి&nbsp;<BR>కొత్త సిద్ధాంతాలను, కార్యక్రమాలను ప్రచారం చెయ్యటానికి, నడిపించటానికి&nbsp;<BR>ప్రయత్నిస్తూ వుంటారు. ఇక ఇతరులో - వీరందరూ మనల నందరినీ పాత-&nbsp;<BR>దారుల్లో నడిపించటానికే బలాత్కరిస్తూ వుంటారు. ఐనా మానవప్రకృతి</FONT></p>
<hr class="puTa_virupu">
<table><tr><td><a class=puTa_lanke href=puTa2809.html>p2809</a></td><td>p2810</td><td><a class=puTa_lanke href=puTa2811.html>p2811</a></td></tr></table>
</div></body></html>
