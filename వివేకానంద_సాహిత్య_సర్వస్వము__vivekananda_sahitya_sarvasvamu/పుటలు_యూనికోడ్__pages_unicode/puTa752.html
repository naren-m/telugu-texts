<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa751.html>p751</a></td><td>p752</td><td><a class=puTa_lanke href=puTa753.html>p753</a></td></tr></table>
<p><FONT FACE="SHREE900, SHREE, sans-serif" SIZE="3">ఆత్మతత్త్వం - దాని గమ్యం</FONT></p>
<p><FONT FACE="TimesNewRoman, Times, serif" SIZE="2">3 3 7</FONT></p>
<p><FONT FACE="SHREE900, SHREE, sans-serif" SIZE="3">డవుతాడు. ఆ జ్ఞానధనమూ, శక్తిసంపదా శిశువుకు ఎక్కణ్ణుండి వచ్చాయి?&nbsp;<BR>అవన్నీ ఆత్మలో వున్నాయని సమాధానం. బిడ్డడి ఆత్మలో యీ జ్ఞానమూ,&nbsp;<BR>శక్తీ మొట్టమొదటినుంచే వున్నాయి. ఈ శక్తి, యీ పరిశుద్ధత, యీ బలం&nbsp;<BR>ఆత్మలో వుండినవి కాని అవి అవ్యక్తాలై వుండినవి; ఇప్పుడవి వ్యక్తాలైనవి. వ్యక్తం&nbsp;<BR>అవ్యక్తం అనే యీ మాటలకు అర్థం ఏమిటి? సాంఖ్యసిద్ధాంతంలో చెప్పినట్లు&nbsp;<BR>ప్రతి ఆత్మా పవిత్రమని, పరిపూర్ణమని, సర్వశక్తివంతమని, సర్వజ్ఞమని, అది&nbsp;<BR>తనను తాను వ్యక్తం చేసుకోగలగటం దానికున్న మనసుమీద ఆధారపడి వుంటుం-&nbsp;<BR>దని - అర్థం. మనస్సు ఆత్మను ప్రతిఫలింపచేసే అద్దంలాంటిది. నా మనస్సు&nbsp;<BR>నా ఆత్మశక్తులను కొంతవరకు ప్రతిఫలింపచేస్తుంది; నీ ఆత్మ విషయమూ&nbsp;<BR>అంతే; ప్రతి వ్యక్తి ఆత్మ విషయమూ అంతే. అతినిర్మలంగావున్న అద్దంలో ఆత్మ&nbsp;<BR>ఎక్కువ స్పష్టంగా ప్రతిఫలిస్తుంది. కాబట్టి వ్యక్తీకరణం వారివారి మనస్సులనుబట్టి&nbsp;<BR>భేదిల్లుతుంటుంది. కాని పవిత్రతా, పరిపూర్ణతా ఆత్మలకు స్వతస్సిద్ధాలే.</FONT></p>
<p><FONT FACE="SHREE900, SHREE, sans-serif" SIZE="3">ఇది సరికాదనే మరొక వాదంవుంది. పరిశుద్ధతా, పరిపూర్ణతా ఆత్మకు&nbsp;<BR>సహజమైనా యీ పరిశుద్ధతా, పరిపూర్ణత్వమూ ఒక్కొక్కప్పుడు సంకోచాన్ని,&nbsp;<BR>మరొకప్పుడు వ్యాకోచాన్ని పొందుతూంటవట. కొన్ని కర్మలవల్ల, కొన్ని తలం-&nbsp;<BR>పులవల్ల ఆత్మస్వరూపం సంకోచం పొందుతుంది; మరికొన్ని కర్మలు, తలం-&nbsp;<BR>పులు ఆత్మస్వరూపాన్ని వెలువరిస్తాయి; వ్యక్తం చేస్తాయి. ఈ విషయం మరింతగా&nbsp;<BR>వివరింపబడుతోంది. ఆత్మశక్తిని, పరిశుద్ధతను సంకోచింపచేసే తలంపులు,&nbsp;<BR>చేష్టలు చెడుతలంపులు, చెడు చేష్టలు. ఆత్మను వ్యక్తం చెయ్యటానికి, దాని శక్తు-&nbsp;<BR>లను వెలువరచటానికి తోడ్పడే తలంపులు, చేష్టలు మంచివి; నీతిదాయకాలైనవి.&nbsp;<BR>ఈ ఉభయవాదాలకూవున్న వ్యత్యాసం స్వల్పాతిస్వల్పం. అది దాదాపు సంకోచ&nbsp;<BR>వ్యాకోచాలనే మాటల గారడే. హెచ్చుతగ్గులు ఒక్కొక్క ఆత్మకువున్మ మనస్సు-&nbsp;<BR>మీద ఆధారపడి వుంటుందని చెప్పే వాదమే మేలు, సందేహం లేదు. కాని సంకో-&nbsp;<BR>చవ్యాకోచవాదం సంకోచవ్యాకోచాలనే శబ్దాల మరుగును ఆశ్రయించ గోరుతుంది.&nbsp;<BR>‘ఆత్మ సంకోచం’ ‘ఆత్మ వికాసం’ అనే మాటల కర్థం ఏమిటని&nbsp;<BR>వారిని అడుగవలసిందే. జీవుడు ఆత్మస్వరూపి. భౌతికపదార్థాన్ని గురించి - అది&nbsp;<BR>భౌతికపదార్థం కావచ్చు లేదా మనస్సనే సూక్ష్మవస్తువు కావచ్చు - అలాటి భౌతిక&nbsp;<BR>పదార్థం విషయమై సంకోచ వ్యాకోచాలంటే ఏమిటి? అని మీరు అడుగవచ్చు.&nbsp;<BR>కాని భౌతికపదార్థం కానిదాని విషయమై, దేశకాలాలచే బద్ధంకానిదాన్ని గురించి&nbsp;<BR>సంకోచవ్యాకోచాలనే మాటలకు అర్థం చెప్పటం ఎలా? కాబట్టి ఆత్మ సర్వదా&nbsp;<BR>పరిశుద్ధమని, పరిపూర్ణమని, దాని స్వరూపం కొన్ని మనస్సుల ద్వారా ఎక్కువగా&nbsp;<BR>వ్యక్తమౌతుందని, కొన్ని మనస్సుల ద్వారా తక్కువగా వ్యక్తమౌతుందని చెప్పే</FONT></p>
<hr class="puTa_virupu">
<table><tr><td><a class=puTa_lanke href=puTa751.html>p751</a></td><td>p752</td><td><a class=puTa_lanke href=puTa753.html>p753</a></td></tr></table>
</div></body></html>
