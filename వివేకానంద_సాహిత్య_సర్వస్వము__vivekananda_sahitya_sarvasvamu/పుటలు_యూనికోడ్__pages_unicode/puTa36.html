<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa35.html>p35</a></td><td>p36</td><td><a class=puTa_lanke href=puTa37.html>p37</a></td></tr></table>


<p><FONT FACE="SHREE900, SHREE, sans-serif" SIZE="3">అన్ని మతాలు సమానంగా సత్యాలు అనే విషయం, ఇది మరియు ముక్తి-&nbsp;<BR>సిద్ధాంతం - మనుష్యుడు దేవుణ్ణి సాక్షాత్కరించుకొని దివ్యుడు కావాలి; మృత్యు-&nbsp;<BR>మయమైన ఈ ప్రపంచంలో నిజమైన జీవన మెవడో, నిత్యపరివర్తనశీలమైన ఈ&nbsp;<BR>జగత్తుకు ఏకమాత్ర ఆధారభూతుడెవడో, ఇతర జీవాత్మలన్నీ ఏ పరమాత్మ-&nbsp;<BR>యొక్క మాయాప్రకాశంలో అట్టి పరమేశ్వరుని దగ్గరకు కొనిపోగల్గినప్పుడే&nbsp;<BR>మనలో మతం పరిపూర్ణతను పొందుతుందనేదే ముక్తిసిద్ధాంతం - మానవ&nbsp;<BR>చరిత్రలో సుదీర్ఘమూ, అతిక్లిష్టమూ ఐన అనుభవంతో సత్యంగా నిరూపింప&nbsp;<BR>బడిన ఈ రెండు పరమోన్నత సత్యాలను భారతదేశం వివేకానందులద్వారా ప్రక-&nbsp;<BR>టించిన ఆధునిక పాశ్చాత్య ప్రపంచానికి ప్రకటించినట్లు గ్రహించవచ్చు.</FONT></p>
<p><FONT FACE="SHREE900, SHREE, sans-serif" SIZE="3">మొదటనే చెప్పబడినట్లు స్వాముల ఈ సంక్షిప్తోపన్యాసం భారతదేశానికి&nbsp;<BR>స్వాధికార ప్రతిష్ఠ నివ్వగల్గే ఒక ప్రమాణపత్రం ఐనది. వక్త హిందూధర్మం అంతా&nbsp;<BR>సమగ్రంగా వేదాలపై ఆధారితం అని చెప్తాడు. కాని వెనువెంటనే వేదం అనే పదాన్ని&nbsp;<BR>ఆధ్యాత్మికపరంగా చేస్తాడు. సత్యమైనదంతా వేదం అని స్వామి అభిప్రాయం. వేదా-&nbsp;<BR>లంటే గ్రంథాలు కావు. వివిధ కాలాలలో, విభిన్న సాధకులు కనుగొన్న ఆధ్యాత్మి-&nbsp;<BR>కసత్యాల నిధులే ‘వేదాలు’ అని వారు వచించారు. ప్రసంగవశాత్తు సనాతనధర్మాన్ని&nbsp;<BR>గూర్చి తమ అభిప్రాయాన్ని వారిలా వ్యక్తం చేశారు.‘‘ భౌతిక శాస్త్రజ్ఞులు, నేడు&nbsp;<BR>కనుగొంటూన్న వైజ్ఞానిక ఆవిష్కరణలు దేనికి కేవలం ప్రతిధ్వనులుగా తోస్తవో&nbsp;<BR>అట్టి వేదాంతశాస్త్రంలోని మహోన్నత ఆధ్యాత్మిక తత్వాలనుంచి వివిధ పురాణ-&nbsp;<BR>జాలాలతో కూడిన నిమ్నతమ జడ పూజల వరకూ, బౌద్ధుల అజ్ఞేయవాదానికి,&nbsp;<BR>జైనుల నాస్తికవాదానికి మరియు ఇలాంటి మతాలన్నిటికి హిందూమతంలో స్థానం&nbsp;<BR>ఉంది.’’ ఏ వర్గంకాని, మతశాఖకాని, ఎటువంటి యథార్థమైన ఆధ్యాత్మికాను&nbsp;<BR>భూతిగాని - అది ఇతరులకు ఎంత సత్యవిరుద్ధంగా కన్పించినా సరే - దాన్ని&nbsp;<BR>హిందూమతంనుంచి బహిష్కరించటం సరికాదని స్వామి అభిప్రాయం. తనకు&nbsp;<BR>తగిన సాధనామార్గాన్ని తనకు నచ్చిన దేవతాస్వరూపాన్ని తన ఇష్టంప్రకారం వరించ&nbsp;<BR>గల స్వాతంత్య్రం ప్రతి జీవికి వుందనేదే ఇష్టదేవతా సిద్ధాంతం. ఇదే భారతీయ&nbsp;<BR>సనాతనధర్మంలోని అతివిశిష్టమైన సిద్ధాంతం అని స్వామి అభిప్రాయం. ఇలా&nbsp;<BR>నిర్వచించినట్లయితే హిందూమతం అనే సువిశాల సామ్రాజ్య పతాకనూ ఏ&nbsp;<BR>సైన్యమూ ఇంతవరకు వహించలేదని చెప్పవచ్చు. భగవత్సాక్షాత్కారమే ‘హిందూ-&nbsp;<BR>మత’ ఆధ్యాత్మికలక్ష్యం ఐనట్లు సాధన విషయంలో ప్రతి జీవికి సంపూర్ణ&nbsp;<BR>స్వాతంత్య్రం యివ్వటం ఈ మతంలోని ఆధ్యాత్మిక నియమం.</FONT></p>
<p><FONT FACE="SHREE900, SHREE, sans-serif" SIZE="3">‘‘శృణ్వంతు విశ్వే అమృతస్య పుత్రాః’’ - ఓ అమృత పుత్రులారా! వినండి!&nbsp;<BR>ఉన్నతలోకవాసులైన దేవతలారా! మీరుకూడా వినండి! చీకటి కావల ఉన్న,</FONT></p>
<hr class="puTa_virupu">
<table><tr><td><a class=puTa_lanke href=puTa35.html>p35</a></td><td>p36</td><td><a class=puTa_lanke href=puTa37.html>p37</a></td></tr></table>
</div></body></html>
