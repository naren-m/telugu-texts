<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2080.html>p2080</a></td><td>p2081</td><td><a class=puTa_lanke href=puTa2082.html>p2082</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="SHREE902, SHREE, sans-serif" SIZE="3">పాంబన్‌లో సమర్పించిన స్వాగత పత్రానికి</FONT></p>
<BR>
<p><FONT FACE="SHREE902, SHREE, sans-serif" SIZE="3">ప్రత్యుత్తరంగా ఇచ్చిన ఉపన్యాసం</FONT></p>
<BR>
<p><FONT FACE="SHREE900, SHREE, sans-serif" SIZE="3">తర్వాత పాంబన్‌ పట్టణానికి శ్రీ వివేకానందస్వాములవారు చేరగానే, రామ-&nbsp;<BR>నాడు రాజాగారు శ్రీవారిని కలిసికొని భక్తిపూర్వకంగా స్వాగతమిచ్చారు. సముద్ర&nbsp;<BR>తీరంలో శ్రీవారు పడవదిగిన చోటనే స్వాగత సత్కారాలకోసం ప్రత్యేకంగా&nbsp;<BR>నిర్మించబడి, చిత్రవిచిత్రంగా అలంకరించబడిన పందిరిలో పాంబన్‌ పట్టణ&nbsp;<BR>వాసుల పక్షాన ఈ క్రింది అభినందనపత్రం వారికి సమర్పించబడింది.</FONT></p>
<p><FONT FACE="SHREE902-Italic, SHREE, sans-serif" SIZE="3">పరమ పూజ్యులైన యతివర్యా!</FONT></p>
<BR>
<p><FONT FACE="SHREE900, SHREE, sans-serif" SIZE="3">చాలాగాఢమైన కృతజ్ఞతతోను, పరమ పూజ్యభావంతోను, శ్రీవారికి&nbsp;<BR>స్వాగతమర్పించ గల్గినందుకు మేము చాలా సంతోషిస్తున్నాం. ఎన్నో ఆహ్వానాల&nbsp;<BR>ఒత్తిడి వున్నా, ఒక్కసారి మాకు దర్శనమివ్వడానికి దయతో, సంతోషంగా మీ&nbsp;<BR>రంగీకరించినందుకు మేమెంతో కృతజ్ఞులం. మీలోని మహనీయ సద్గుణానికి,&nbsp;<BR>ఔదార్యంతో మీరు నిర్వహించబూనుకొని, అసమానశక్తితో, పరిపూర్ణోత్సా-&nbsp;<BR>హంతో, అచంచలదీక్షతో కొనసాగిస్తున్న మీ పవిత్రోద్యమానికి, ఇవే మా&nbsp;<BR>శ్రద్ధాంజలులు!</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్య సభ్యజాతుల మనస్సులలో మీరు నాటిన హిందూతత్త్వబీజాలు&nbsp;<BR>మొలకెత్తడం చూస్తున్నాం. అవి పెరిగి, పూర్ణసత్ఫలితాల నిచ్చే సూచనలను,&nbsp;<BR>ఇప్పుడిప్పుడే కనుగొని, మహానందం పొందుతున్నాం. శ్రీవారు ఆర్యావర్తంలో&nbsp;<BR>సంచారం చేసేటప్పుడు, పాశ్చాత్య దేశాలలో కంటె, గొప్పగా ఈ మన మాతృ-&nbsp;<BR>భూమిలోని సోదరులను పుట్టినదాదిగా, ఆవరించిన నిద్రనుండి మేల్కొలిపి,&nbsp;<BR>ఎంతోకాలంనుండి మరచివున్న బ్రహ్మవిద్యను వారి జ్ఞప్తికి తెచ్చి, ప్రబోధం&nbsp;<BR>కల్పించి, అనుగ్రహించాలని మనవి చేస్తున్నాం.</FONT></p>
<p><FONT FACE="SHREE900, SHREE, sans-serif" SIZE="3">మా హృదయాలు మా సద్గురువులైన శ్రీవారిపట్ల సత్యభక్తితోను, పూజ్య-&nbsp;<BR>భావంతోను, పవిత్రాభిమానంతోను నిండి పరవశమైపోతున్నాయి. కాబట్టి మా&nbsp;<BR>భావాలను తగిన రీతిలో వ్యక్తం చేయజాలకున్నాం. శ్రీవారికి దీర్ఘాయురారోగ్యాల&nbsp;<BR>నిచ్చి, చిరకాలంగా లోకంలో కొరవడివున్న విశ్వసోదర భావాన్ని పునరుద్ధ&nbsp;<BR>రించడానికి కావలసిన సమస్త శక్తులను సర్వేశ్వరుడు ప్రసాదించుగాక అని పూర్ణ-&nbsp;<BR>భక్తితో మేమందరం ప్రార్థిస్తూ విరమిస్తున్నాం.</FONT></p>
<p><FONT FACE="TimesNewRoman, Times, serif" SIZE="2">3 2</FONT></p>
<hr class="puTa_virupu">
<table><tr><td><a class=puTa_lanke href=puTa2080.html>p2080</a></td><td>p2081</td><td><a class=puTa_lanke href=puTa2082.html>p2082</a></td></tr></table>
</div></body></html>
