<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2209.html>p2209</a></td><td>p2210</td><td><a class=puTa_lanke href=puTa2211.html>p2211</a></td></tr></table>
<p><FONT FACE="SHREE902, SHREE, sans-serif" SIZE="5">మన ప్రస్తుత కర్తవ్యం</FONT></p>
<BR>
<p><FONT FACE="SHREE902, SHREE, sans-serif" SIZE="3">(చెన్నపురి, తిరువల్లిక్కణి సారస్వత సంఘంలో ఇచ్చిన ఉపన్యాసం)</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రపంచం సాగిపోతూన్నకొద్దీ, జీవన సమస్య ప్రతిదినమూ, చాలా&nbsp;<BR>గంభీరం, విశాలమూ అవుతోంది. వేదాంతధర్మం మొదట దర్శించబడినప్పుడే&nbsp;<BR>- ఆ ప్రాచీనకాలంలోనే - జీవనమంతా అభిన్నమనే మహాసత్యం ప్రబోధించ&nbsp;<BR>బడింది. ప్రపంచాన్నంతా తనతో లాక్కొనిపోకుండా, విశ్వంలో ఒక్క అణువైనా,&nbsp;<BR>కదలజాలదు. ప్రపంచమంతా వెన్నంటి రాకుండా, ఏదీ పురోగమనం సాగించ-&nbsp;<BR>లేదు. సంకుచిత దృష్టితో, - అది జాతీయం కానీండి, సాంఘికం కానీండి -&nbsp;<BR>ఏ సమస్యా పరిష్కారం కాజాలదని అనుదినం మనకు విశదమవుతూనే వుంది.&nbsp;<BR>ప్రతి సంకల్పం, ప్రపంచమంతటా వ్యాపించేంతగా విశాలం కావాలి! ప్రతి&nbsp;<BR>ఉద్యమం, మానవజాతినంతా - జీవకోటినంతాకూడ - తనలో ఇముడ్చుకో-&nbsp;<BR>జాలేంతవరకు, క్రమాధిక వికాసంపొందాలి. మనదేశం ప్రాచీన కాలంలోలాగా,&nbsp;<BR>కొద్ది శతాబ్దాలనుండి పురోగమించకుండా వుండటాని క్కారణం ఇందువల్ల&nbsp;<BR>విశదమవుతోంది. మనం ఇలా భ్రష్టులం కావడానికి కల కారణాల్లో ఒకటి, మన&nbsp;<BR>దృక్పథం సంకుచితం కావడంవల్ల మన కార్యాల ఫలవ్యాప్తి పరిమిత మవడం.</FONT></p>
<p><FONT FACE="SHREE900, SHREE, sans-serif" SIZE="3">ఒకే మహాజాతినుండి రెండు విచిత్రమైన ఉపజాతు లుద్భవించాయి. అవి&nbsp;<BR>వేర్వేరు పరిస్థితుల్లో, వేర్వేరు వాతావరణాల్లో పడిపోయి, దేనికది తన ప్రత్యేక-&nbsp;<BR>మార్గంలో జీవిత సమస్యల్ని పరిష్కరించడానికి పూనుకొన్నాయి. ప్రాచీన&nbsp;<BR>హిందూజాతి, ప్రాచీన గ్రీకు జాతి, ఈ రెండు ఉపజాతులు. హైందవార్యుడు&nbsp;<BR>ఉత్తరాన తుషార కిరీటంలో ఒప్పారు హిమాలయ పర్వతాలు, చుట్టూ ప్రావాహిక&nbsp;<BR>సముద్రాల్ని పోలిన మధుర జలపూరితాలైన నదులు, ఎటు చూచినా, దిగంతాల&nbsp;<BR>వరకు వ్యాపించినట్లున్న సాంద్రారణ్యాలు, తనకు అడ్డు నిలువగా, తన దృష్టిని&nbsp;<BR>అంతర్ముఖం చేశాడు. నిశిత మేధాశాలి అయిన ఇతడు, తన నాదరించిన&nbsp;<BR>మనోహర ప్రకృతి దృశ్యాల ప్రేరణవల్ల, ఆంతరదృష్టి కలవాడు కావడం స్వభావ&nbsp;<BR>సిద్ధమే! ఈ విధంగా నిజమనః పరిశోధనమే హైందవార్యునికి స్వాభావికమైపో-&nbsp;<BR>యింది. ఇక గ్రీకు ఆర్యుడైతే, సుందరమైన గ్రీకు ద్వీపరాశి మధ్య ప్రవేశించాడు.&nbsp;<BR>ఆత డాక్రమించిన భూభాగంలో గాంభీర్యానికి మించిన సౌందర్యముంది. వాని-&nbsp;<BR>చుట్టూ వున్న ప్రకృతి నిరాడంబర సుందరమై నేత్రపర్వంగా వుంది. కాబట్టి</FONT></p>
<p><FONT FACE="TimesNewRoman, Times, serif" SIZE="2">1 6 1</FONT></p>
<hr class="puTa_virupu">
<table><tr><td><a class=puTa_lanke href=puTa2209.html>p2209</a></td><td>p2210</td><td><a class=puTa_lanke href=puTa2211.html>p2211</a></td></tr></table>
</div></body></html>
