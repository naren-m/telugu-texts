<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3430.html>p3430</a></td><td>p3431</td><td><a class=puTa_lanke href=puTa3432.html>p3432</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>^</FONT></p>
<p><FONT FACE="SHREE900, SHREE, sans-serif" SIZE="3">వారు వేసిన ఒక పన్నాగం. క్రైస్తవ ప్రభుత్వాన్నిగూర్చి సాధారణ ధోరణిలో కొన్ని&nbsp;<BR>కటువైన మాటలు ప్రయోగిస్తూ, న్యాయమైన విమర్శచేశాను. దాన్నిబట్టి రాజ-&nbsp;<BR>కీయాల్లో నాకేదో రకమైన సంబంధంవుందని గాని, లేక అటువంటిదాన్ని లక్ష్య-&nbsp;<BR>పెడతాననిగాని అర్థంకాదు. నా ప్రసంగాల్లోని కొన్నిభాగాలను బైటికితీసి, నే నొక&nbsp;<BR>రాజకీయ ప్రచారకుణ్ణని నిరూపించటం, కొందరికి ఘనకార్యంగా తోస్తే వారికి&nbsp;<BR>యిలా చెప్పు. ఓ భగవంతుడా! నన్ను నా స్నేహితులనుండి రక్షించు...</FONT></p>
<p><FONT FACE="SHREE900, SHREE, sans-serif" SIZE="3">...నన్ను గురించి దుష్ప్రచారం చేసేవారికి నా మౌనమే జవాబని చెప్పు. నేను&nbsp;<BR>వారి దెబ్బకు దెబ్బకొడితే, అది మనలను వారి స్థితికే దిగజారుస్తుంది. సత్యమే నన్ను&nbsp;<BR>కాపాడుకొంటుందని, నాకోసం వారెవరితోను కలహించ నవసరంలేదని&nbsp;<BR>మనవిచెయ్యి. వారికి నేర్చుకోవలసింది ఎంతో వుంది. వారు కేవలం అమాయకులైన&nbsp;<BR>శిశువులు. వారింకా ఎన్నో బంగారు కలలు కంటూన్న సామాన్య బాలులు.</FONT></p>
<p><FONT FACE="SHREE900, SHREE, sans-serif" SIZE="3">పత్రికా ప్రకటనలు, అర్థంలేని బహిరంగ జీవితం నాకు పూర్తిగా వెగటు-&nbsp;<BR>పుట్టించింది. ప్రశాంత హిమాలయాలకు వెళ్లాలని నేను ఆకాంక్షిస్తూన్నాను.</FONT></p>
<p><FONT FACE="SHREE900, SHREE, sans-serif" SIZE="3">సదా ప్రేమపూరితమైన&nbsp;<BR>భవదీయ,&nbsp;<BR>వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>   </sup>Ȉ</FONT></p>
<BR>
<p><FONT FACE="SHREE902, SHREE, sans-serif" SIZE="3">(అలసింగ పెరుమాళ్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">అమెరికా,</FONT></p>
<p><FONT FACE="SHREE900, SHREE, sans-serif" SIZE="3">సెప్టెంబరు 29, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియ అలసింగా,</FONT></p>
<p><FONT FACE="SHREE900, SHREE, sans-serif" SIZE="3">నిస్వార్థులైన ధీరవత్సలారా! మీరు పని బాగా నిర్వర్తించారు. మిమ్మల్ని&nbsp;<BR>చూసి నే నెంతో గర్విస్తున్నాను. నిరాశచెందవద్దు. ఉత్సాహవంతులుగా ఉండండి.&nbsp;<BR>ఉద్యమం అంత చక్కగా ప్రారంభమైనప్పుడు, నిరాశచెందితే మీరు మూర్ఖు&nbsp;<BR>లవుతారు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశం మన కార్యరంగం. పాశ్చాత్యుల ప్రశంస భారతదేశానికి ఉత్తే-&nbsp;<BR>జాన్ని కలిగిస్తుంది. దృఢమైన ఒక కార్యస్థానంనుండి మనం వ్యాప్తిగాంచాలి. ఒక్క-&nbsp;<BR>క్షణమైనా తొట్రుబాటు వుండకూడదు. సమస్తం చక్కగానే నెరవేరుతుంది.&nbsp;<BR>అది ప్రపంచాన్ని కదలించివేస్తుంది.</FONT></p>
<p><FONT FACE="SHREE900, SHREE, sans-serif" SIZE="3">నాయనా, మన యువకులు క్రైస్తవు లవుతున్నందుకు విచారించవద్దు.&nbsp;<BR>ప్రస్తుత సాంఘిక కట్టుబాట్లలో, అందులోను, మద్రాసులో, వారు క్రైస్తవులు</FONT></p>
<hr class="puTa_virupu">
<table><tr><td><a class=puTa_lanke href=puTa3430.html>p3430</a></td><td>p3431</td><td><a class=puTa_lanke href=puTa3432.html>p3432</a></td></tr></table>
</div></body></html>
