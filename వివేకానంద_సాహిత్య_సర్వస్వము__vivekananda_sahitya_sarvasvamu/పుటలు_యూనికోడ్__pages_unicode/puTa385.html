<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa384.html>p384</a></td><td>p385</td><td><a class=puTa_lanke href=puTa386.html>p386</a></td></tr></table>


<p><FONT FACE="SHREE900, SHREE, sans-serif" SIZE="3">మంతా ఆతడు లక్షించడు; తర్కించడు; పసిగడతాడు, చూస్తాడు, అనుభూతి&nbsp;<BR>పొందుతాడు. విశుద్ధ భగవత్ప్రేమలో ఆతడు లీనుడు కాగోరుతాడు, ముక్తికంటె&nbsp;<BR>యిదే వాంఛనీయమని పలికే భక్తులూ వున్నారు; వా రిలా అంటారు: ‘‘మేం&nbsp;<BR>పంచదార కాగోరం. పంచదారను రుచి చూడగోరతాం. ప్రియుణ్ణి ప్రేమింప,&nbsp;<BR>అనుభవించగోరతాం.’’</FONT></p>
<p><FONT FACE="SHREE900, SHREE, sans-serif" SIZE="3">దేవుడిపట్ల యథార్థమూ గాఢమూ ఐన అభిలాషే భక్తియోగంలోని&nbsp;<BR>ప్రధాన విషయం. మనకు భగవంతుడు తప్ప మిగిలినవన్నీ కావాలి, ఎందుకంటె&nbsp;<BR>బాహ్యప్రపంచంవల్ల మన సాధారణవాంఛలన్నీ నెరవేరుతున్నవి. మన అక్కరలు&nbsp;<BR>భౌతిక ప్రపంచ పరిమితాలై వున్నంతవరకు భగవంతుడి ఆవశ్యకత మనకేమీ&nbsp;<BR>కలుగదు. జీవితంలో గట్టిదెబ్బలు తిని, ఇహంలో సర్వత్రా విఫలమనోరథులమై-&nbsp;<BR>నప్పుడే ఒక పరతత్త్వపుటక్కర మనకు కలుగుతుంది, అప్పుడే భగవంతుణ్ణి&nbsp;<BR>అపేక్షిస్తాం.</FONT></p>
<p><FONT FACE="SHREE900, SHREE, sans-serif" SIZE="3">భక్తి నాశనకారి కాదు; ముక్తిని పొందటానికై మన శక్తిసామర్థ్యాలన్నీ సాధన&nbsp;<BR>భూతాలు కాగలవని భక్తియోగం మనకు బోధిస్తుంది. వాటి నన్నిటిని మనం&nbsp;<BR>భగవంతుడి వైపుకే మరల్చాలి; సాధారణంగా క్షణిక విషయసుఖాలకుగాను మనం&nbsp;<BR>వ్యర్థంచేస్తూండే ప్రేమను భగవంతుడివైపుకు ప్రసరింపచేయాలి.</FONT></p>
<p><FONT FACE="SHREE900, SHREE, sans-serif" SIZE="3">మీ పాశ్చాత్యుల మతధర్మభావానికీ భక్తిసిద్ధాంతానికీ భేదం వుంది; ఎందు-&nbsp;<BR>కంటె భక్తితత్త్వంలో కించిత్తూ భయంలేదు; సంతుష్టి పరచవలసిన వ్యక్తిగాని, ప్రస-&nbsp;<BR>న్నంచేసుకోవలసిన వ్యక్తిగాని భక్తిదృక్పథంలో లేనేలేదు. భగవంతుడిపట్ల ఏ విధ-&nbsp;<BR>మైన భయంగాని, గురుభావంగాని లేకుండటానికై ఆతణ్ణి తమ బిడ్డగా భావించి&nbsp;<BR>ఉపాసించే భక్తులూవున్నారు. యథార్థప్రేమలో భయం వుండజాలదు, భయం&nbsp;<BR>లేశమైనా వున్నంతవరకు భక్తి కలుగనే కలుగదు. భగవంతుణ్ణి ప్రాధేయపడటాని-&nbsp;<BR>కిగాని, ఆతడితో బేరమాడటానికిగాని భక్తిపథంలో అవకాశం యిసుమంతకూ-&nbsp;<BR>డలేదు. భగవంతుణ్ణి ఏ విధమైన కోరికగాని కోరటం భక్తుడికి మహాపరాధంగా&nbsp;<BR>తోస్తుంది. సంపదనిమిత్తంగాని, ఆరోగ్యంకోసంగాని చివరకు స్వర్గప్రాప్తి నిమిత్తం-&nbsp;<BR>గాని భక్తుడు ప్రార్థించడు.</FONT></p>
<p><FONT FACE="SHREE900, SHREE, sans-serif" SIZE="3">భగవంతుణ్ణి ప్రేమించగోరేవాడు, భక్తుడిగా వుండగోరేవాడు, యీ&nbsp;<BR>వాంఛలనన్నిటిని కట్టగట్టి వెలికిపెట్టి మరి భగవత్సన్నిధిని చేరాలి. తేజోనిల-&nbsp;<BR>యంలో ప్రవేశించగోరేవాడు తద్ద్వారాన్ని దాటటానికి ముందు ‘అంగడి బేరపు’&nbsp;<BR>మతాన్ని కట్టగట్టి ఆవల పారవెయ్యాలి. భగవంతుణ్ణి నువ్వు అర్థించే విష&nbsp;<BR>యాలను పొందజాలవనటం కాదు, సర్వం పొందగలవు; కాని అది నీచం,&nbsp;<BR>నికృష్టం, వట్టి బిచ్చగాడి మతం. గంగాతీరంలో నివసిస్తూ నీటికోసం బావి తవ్వే-</FONT></p>
<hr class="puTa_virupu">
<table><tr><td><a class=puTa_lanke href=puTa384.html>p384</a></td><td>p385</td><td><a class=puTa_lanke href=puTa386.html>p386</a></td></tr></table>
</div></body></html>
