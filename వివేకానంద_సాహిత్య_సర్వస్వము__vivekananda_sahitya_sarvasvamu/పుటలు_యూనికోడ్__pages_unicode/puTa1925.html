<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1924.html>p1924</a></td><td>p1925</td><td><a class=puTa_lanke href=puTa1926.html>p1926</a></td></tr></table>
<p><FONT FACE="SHREE900, SHREE, sans-serif" SIZE="3">320 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">దేశాల్లో వ్యాపించాయి. గ్రీకు చాలకాలం రోమన్ల ఆధిపత్యం కింద వున్నప్పటికీ,&nbsp;<BR>విద్యాసంస్కృతుల్లో గ్రీకులు రోమన్లకు ఉపాధ్యాయులు. గ్రీకులు క్రైస్తవ&nbsp;<BR>మతంలో చేరటంతో, క్రైస్తవుల బైబిల్‌ గ్రీకు భాషలోకి రచించబడటంతో&nbsp;<BR>రోమన్‌ సామ్రాజ్యమంతా క్రైస్తవమతం వ్యాపించింది. కాని మనం యవనులని&nbsp;<BR>పిలిచే, ఐరోపా నాగరికతకు ప్రథమ దేశీయులైన ప్రాచీన గ్రీకులు క్రైస్తవులకంటె&nbsp;<BR>ఎంతో పూర్వమే సంస్కృతిలో అత్యున్నతిని సాధించారు. వారు క్రైస్తవులుగా&nbsp;<BR>మారిన తరువాత వారి విద్యాసంస్కృతులు వినష్టమైనాయి. కాని తమ ప్రాచీన&nbsp;<BR>సంస్కృతి ఏ కాస్తో హైందవుల యిళ్లలో మాదిరి వున్నట్లే యీనాటి క్రైస్తవ&nbsp;<BR>గ్రీకుల్లోకూడా వారి సంస్కృతి మిగిలివుంది. ఈ గ్రంథాలు ఐరోపా అంతా&nbsp;<BR>వ్యాపించాయి. ఆంగ్లేయుల, జర్మన్ల, ఫ్రెంచ్‌ మొదలైన యూరోపియన్ల నాగరికతా&nbsp;<BR>వ్యాపనానికి యివి తోడ్పడ్డాయి. గ్రీకుభాష, కళలు నేర్వటానికి యూరోపియన్లు&nbsp;<BR>ఎంతో వ్యామోహపడ్డారు. లభించిన గ్రంథాల్లో వున్నదంతా వారు ఆసక్తితో గ్రహిం-&nbsp;<BR>చారు. వారి తెలివితేటలు వికసించేకొద్దీ, వారి వైజ్ఞానికజ్ఞానం అభివృద్ధి చెందే-&nbsp;<BR>కొద్దీ ఆ గ్రంథాల రచనాకాలం, గ్రంథకర్త, విషయం, ప్రామాణికత&nbsp;<BR>మొదలైనవి పరిశోధించబడసాగాయి. క్రైస్తవుల ప్రవిత్ర గ్రంథాలమీద తప్ప యితర&nbsp;<BR>గ్రీకు గ్రంథాలమీద యథేచ్ఛగా తమ అభిప్రాయాలను వెలిబుచ్చటానికి అడ్డం-&nbsp;<BR>కులు లేవు. ఫలితంగా ఒక కొత్త వైజ్ఞానిక శాస్త్రం - అంతర్విమర్శ,&nbsp;<BR>బహిర్విమర్శ అనేది - ఉద్భవించింది.</FONT></p>
<p><FONT FACE="SHREE900, SHREE, sans-serif" SIZE="3">ఉదాహరణకు ఫలానా రోజున ఫలానా సంఘటన జరిగిందని ఒక&nbsp;<BR>గ్రంథంలో వ్రాయబడినదనుకోండి. ఎవడో ఒకడు అది జరిగిందని వ్రాసినంత&nbsp;<BR>మాత్రాన అది నిజంగా జరిగిందని నమ్మేయటమేనా? ఆనాటి ప్రజల్లో&nbsp;<BR>ఊహాగానా న్ననుసరించి ఏదో జరిగినట్లు వ్రాయటం అలవాటుగా వుండేది.&nbsp;<BR>ఇంతేకాక వారికి ప్రకృతిని గురించి, మనం వసిస్తూన్న భూమిని గురించి పరిజ్ఞాన&nbsp;<BR>మేమీలేదు. ఇలాటి విషయాలన్నీ ఆయా గ్రంథాల్లోని విషయాల యథార్థాన్ని&nbsp;<BR>గురించి సందేహాలు పుట్టటానికి కారణాలైనాయి. ఉదాహరణకు ఒక గ్రీకు&nbsp;<BR>చరిత్రకారుడు ఫలానాకాలంలో చంద్రగుప్తుడు భారతదేశాన్ని పరిపాలించాడని&nbsp;<BR>వ్రాశాడనుకోండి. భారతదేశంలోని గ్రంథాలుకూడా ఆ కాలంలో ఆ రాజు&nbsp;<BR>వున్నట్లు వ్రాస్తే ఆ విషయం చాలవరకు నిర్థారితమైనట్లే. చంద్రగుప్తుని పరిపాలన&nbsp;<BR>సూచించే నాణేలు దొరికినా లేక అతడి పరిపాలన సూచించే ఆనాటి ఒక కట్టడం&nbsp;<BR>బయల్పడ్డా అప్పుడు ఆ గ్రీకు చరిత్రకారుడు వ్రాసింది నిజమేనని గ్రహిస్తాం.</FONT></p>
<p><FONT FACE="SHREE900, SHREE, sans-serif" SIZE="3">మరో గ్రంథకర్త అలెగ్జాండర్‌ పరిపాలనలో ఫలానా సంఘటన జరిగిందని&nbsp;<BR>వ్రాశాడనుకోండి. అందులో ఏ ఒకరో యిద్దరో రోమన్‌ చక్రవర్తులను</FONT></p>
<hr class="puTa_virupu">
<table><tr><td><a class=puTa_lanke href=puTa1924.html>p1924</a></td><td>p1925</td><td><a class=puTa_lanke href=puTa1926.html>p1926</a></td></tr></table>
</div></body></html>
