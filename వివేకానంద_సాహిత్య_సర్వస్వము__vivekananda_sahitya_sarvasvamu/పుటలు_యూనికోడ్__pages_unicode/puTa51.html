<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa50.html>p50</a></td><td>p51</td><td><a class=puTa_lanke href=puTa52.html>p52</a></td></tr></table>

<p><FONT FACE="SHREE900, SHREE, sans-serif" SIZE="3">ప్రవాహంలో - పుణ్యపాప కర్మాధీనమై, శక్తిహీనమై, నిస్సహాయమై, విదీర్ణమై,&nbsp;<BR>అటూ యిటూ ఊగిసలాడే నౌకా? - వితంతువుల కన్నీటిని అనాథశిశువుల&nbsp;<BR>విలాపాలను గమనించక, సర్వాన్నీ చూర్ణంచేస్తూ పరిభ్రమించే కార్యకారణ&nbsp;<BR>చక్రంకింద పడవేయబడే క్షుద్రక్షీటకమా? విషయాన్ని తలస్తే, గుండె ఝల్లు&nbsp;<BR>మంటుంది. కాని ప్రకృతి నియమం యిలా వుంది. ‘‘ఆశ లేదా?’’ ‘‘తరణో-&nbsp;<BR>పాయం లేదా?’’ - అంటూ నిరాశాహతహృదయాంతరాళంనుంచి ఆక్రందన&nbsp;<BR>వెలువడింది. అది కరుణాపయోనిధికి వినిపించింది, వెంటనే ఆశాజనక -&nbsp;<BR>అభయవాక్కు అవతరించింది. దానిచే ప్రేరితుడై వేదఋషి విశ్వం ముందు నిల-&nbsp;<BR>బడి, జలదగంభీర స్వరంలో యిలా చాటాడు: ‘‘దివ్యలోక నివాసులైన ఓ&nbsp;<BR>అమృతపుత్రులారా, ఆలకించండి: అజ్ఞానాంధకారానికి ఆవల ప్రకాశించే పరమ-&nbsp;<BR>పురుషుణ్ణి కనుగొన్నాను; ఆతణ్ణి కనుగొనటంవల్లనే మీరు మృత్యువునుంచి తరి&nbsp;<BR>స్తారు; వేరే మార్గంలేదు.’’</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> ‘‘అమృతపుత్రులు’’ - ఆహా! ఏం మధురవాక్కు!&nbsp;<BR>ఏం ఆశాజనకమైన దివ్యనామం! సోదరులారా, యీ పేరులో - అమృతపుత్రు-&nbsp;<BR>లనే పేరులో - మిమ్మల్ని పిలువనివ్వండి - నిజంగా హైందవులు మిమ్మల్ని పాపు-&nbsp;<BR>లనటానికి నిరాకరిస్తారు. మీరు భగవంతుడి బిడ్డలు, అమృతసంతానం, పావ-&nbsp;<BR>నులు, పరిపూర్ణులు. మీరు భూదేవతలు. - పాపులా? మానవుణ్ణి పాపి అనటమే&nbsp;<BR>పాతకం; మానవస్వభావానికి అపకీర్తి, దూషణం. ఓ సింహాల్లారా, బయలుదే-&nbsp;<BR>రండి, గొర్రెలమనే భ్రాంతిని విడనాడండి; మీరు అమృతజీవులు, ముక్తాత్మలు,&nbsp;<BR>శాశ్వతానందమయులు; జడప్రకృతికాదు మీరు; శరీరాలు కారు; ప్రకృతి మీ&nbsp;<BR>దాసురాలు; అంతేగాని ప్రకృతికి మీరు దాసులు కారు.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి సారాంశం యిది: వేదాలు ప్రకటించేవి మనలను బంధించే ఘోర-&nbsp;<BR>శాసనాలు కావు; అంతులేని కార్యకారణ కారాగారం కాదు; ‘‘ఎవరి ఆజ్ఞచే&nbsp;<BR>వాయువు వీస్తుందో, అగ్ని దహిస్తుందో, మేఘుడు వర్షిస్తాడో, మృత్యువు ప్రాణా-&nbsp;<BR>లను హరిస్తుందో’’</FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3"> అలాటి పరమేశ్వరుడు యీ సమస్త ప్రకృతి నియమాలకు&nbsp;<BR>అధీశుడై, ప్రతి పరమాణువులోను ప్రతిశక్తిలోను వెలుగొందుతున్నాడని వేదాలు&nbsp;<BR>చాటుతున్నాయి.</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">‘‘శృణ్వంతు విశ్వే అమృతస్య పుత్త్రా, ఆయే ధామాని దివ్యాని తస్థుః </FONT><FONT FACE="SHREE900-Italic, SHREE, sans-serif" SIZE="3">(శ్వేతాశ్వ-&nbsp;<BR>తరోపనిషత్తు,</FONT><FONT FACE="SHREE900, SHREE, sans-serif" SIZE="3"> 2.5) వే దాహ మేతం పురుషం మహాంతం ఆదిత్యవర్ణం తమసః</FONT></p>
<p><FONT FACE="SHREE900, SHREE, sans-serif" SIZE="3">పరస్తాత్‌, తమేవ విదిత్వాఽతిమృత్యుమేతి నాన్యః పంథా విద్యతేఽయనాయ.’’</FONT></p>
<p><FONT FACE="Times-Roman, Times, serif" SIZE="2">— </FONT><FONT FACE="SHREE900-Italic, SHREE, sans-serif" SIZE="3">అందే,</FONT><FONT FACE="SHREE900, SHREE, sans-serif" SIZE="3"> 3.8.</FONT></p>
<p><FONT FACE="SHREE900, SHREE, sans-serif" SIZE="2">2. </FONT><FONT FACE="SHREE900, SHREE, sans-serif" SIZE="3">‘‘భీషాఽస్మా ద్వాతః పవతే, భీ షోదేతి సూర్యః, భీషాఽస్మాదగ్నిశ్చేంద్రశ్చ,</FONT></p>
<p><FONT FACE="SHREE900, SHREE, sans-serif" SIZE="3">మృత్యు ర్థావతి పంచమ ఇతి.’’ </FONT><FONT FACE="Times-Roman, Times, serif" SIZE="2">— </FONT><FONT FACE="SHREE900-Italic, SHREE, sans-serif" SIZE="3">తైత్తిరీయోపనిషత</FONT><FONT FACE="SHREE900, SHREE, sans-serif" SIZE="3">్తు, 2.8.1.</FONT></p>
<hr class="puTa_virupu">
<table><tr><td><a class=puTa_lanke href=puTa50.html>p50</a></td><td>p51</td><td><a class=puTa_lanke href=puTa52.html>p52</a></td></tr></table>
</div></body></html>
