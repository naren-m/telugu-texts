<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3174.html>p3174</a></td><td>p3175</td><td><a class=puTa_lanke href=puTa3176.html>p3176</a></td></tr></table>

<p><FONT FACE="SHREE900, SHREE, sans-serif" SIZE="3">తెలిసికొంటున్నాను. ‘అహం’ ప్రవేశించినప్పుడెల్ల నా నిర్ణయం సరియైనదై -&nbsp;<BR>న్యాయమైనదై - ఒప్పింది.</FONT></p>
<p><FONT FACE="SHREE900, SHREE, sans-serif" SIZE="3">‘‘స్వార్థమనేది లేకుండ ఏ మత వ్యవస్థకూడ వెలువడి ఉండేది కాదు.&nbsp;<BR>మానవుడు తనకై యేమీ కోరివుండకపోతే, ఈ పూజా ప్రార్థనల నన్నింటిని&nbsp;<BR>అవలంబించి వుండేవాడనుకొంటున్నావా? ఎందుకు? ఏ సుందర ప్రకృతి&nbsp;<BR>దృశ్యాన్నో, మరిదేన్నో చూచి అప్పుడప్పుడు బహుశా ఏ అల్పస్తోత్రానికో, లేక-&nbsp;<BR>పోతే ఒక ఖండకావ్యానికో పూనుకొనేవాడు, భగవంతుని గూర్చి ఎప్పుడూ తల-&nbsp;<BR>పెట్టి ఉండే వాడే కాడు. కాని ఉండవలసిన మనోభావం అది ఒక్కటే! సెబాస్‌!&nbsp;<BR>స్వార్థరహితులమైతే యిక కావలసినదేమి?</FONT></p>
<p><FONT FACE="SHREE900, SHREE, sans-serif" SIZE="3">‘‘పోరాటం వికాస చిహ్నమని భావిస్తే మీరు కేవలం పొరబడుతున్నారు.&nbsp;<BR>అది యెంతమాత్రం అలాంటిది కాదు. వికాస చిహ్నం - అభివృద్ధి లక్షణం&nbsp;<BR>- ఇతర మతాశయాలను స్వీకరించడం - ఇదే హిందూమత సహజలక్షణం.&nbsp;<BR>పోరాటాన్ని మేమెన్నడూ లక్షింపలేదు. ఐనప్పటికీ ఆత్మరక్షణార్థం అప్పు&nbsp;<BR>డప్పుడు మేముకూడ దెబ్బ కొట్టగలిగినవార మనడానికి సందేహంలేదు. అది&nbsp;<BR>న్యాయమే. కాని మేమెప్పుడూ కలహానికి ఢీకొనాలని ఉద్దేశించలేదు. ప్రతివారు&nbsp;<BR>దాన్ని నేర్చుకోక తప్పలేదు. కాబట్టి ఈ నూతన జాతులన్నిటిని భారతదేశానికి&nbsp;<BR>వచ్చి చిందులు తొక్కనీయండి. చిట్టచివరికి హిందూమతం వీటన్నిటిని ఆపో-&nbsp;<BR>శనం పట్టుతుంది.’’</FONT></p>
<p><FONT FACE="SHREE900, SHREE, sans-serif" SIZE="3">21. ‘‘మానవ జీవరాశి మాత్రమే కాక, సకల జీవరాశి సగుణ సాకార-&nbsp;<BR>బ్రహ్మం. సాముదాయకమైన యీ దైవసంకల్పం ఏదీ ప్రతిఘటింపజాలదు.&nbsp;<BR>నియమమనీ, ధర్మమనీ మనం గ్రహించున దిదే. శివుడన్నా కాళి అన్నా, మరి-&nbsp;<BR>యేమన్నా మన తాత్పర్యమిదే.’’</FONT></p>
<p><FONT FACE="SHREE900, SHREE, sans-serif" SIZE="3">22. ‘‘భయంకర ప్రకృతిని ఆరాధించండి. మృత్యువును ఆరాధించండి.&nbsp;<BR>మిగిలిందంతా వ్యర్థం. పెనుగులాట అంతా వ్యర్థం. ఇదే చిట్టచివరి గుణపాఠ-&nbsp;<BR>మయినా యిది పిరికిపందల మరణ ప్రీతి, దుర్బలుల ప్రేమ లేదా ఆత్మహత్య&nbsp;<BR>కాదు. లోకమందలి ప్రతి విషయంయొక్క విలువను కూలంకషంగా శోధించి&nbsp;<BR>గత్యంతరం లేదని గ్రహించితే ఇది బలాఢ్యుని ఆహ్వానం - స్వాగతం.’’</FONT></p>
<p><FONT FACE="SHREE900, SHREE, sans-serif" SIZE="3">23. ‘‘నా దేశీయులకు తిరిగి వారి మూఢవిశ్వాసాలను ముట్టజెప్పు వా&nbsp;<BR>రెవ్వరి తోడను నేను ఏకీభవించను. ఈజిప్టు దేశంలో ఆ పురావస్తు శాస్త్రజ్ఞుని-&nbsp;<BR>కుండే అభిమానంవలె భారతదేశంలో కేవలం స్వార్థపరమైన అభిమానం&nbsp;<BR>పొందటం సులభమే. మన గ్రంథాలలో అభివర్ణితమైన, మనం కలలుగనే భారత&nbsp;<BR>దేశాన్ని మనం మరల తెలిసికొనడానికి ఆశపడవచ్చు. కేవలం సహజమార్గంలో</FONT></p>
<hr class="puTa_virupu">
<table><tr><td><a class=puTa_lanke href=puTa3174.html>p3174</a></td><td>p3175</td><td><a class=puTa_lanke href=puTa3176.html>p3176</a></td></tr></table>
</div></body></html>
