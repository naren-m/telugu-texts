<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa105.html>p105</a></td><td>p106</td><td><a class=puTa_lanke href=puTa107.html>p107</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగం</FONT></p>
<p><FONT FACE="SHREE902, SHREE, sans-serif" SIZE="7">భక్తియోగం</FONT></p>
<BR>
<p><FONT FACE="SHREE902, SHREE, sans-serif" SIZE="3">‘‘స తన్మయో హ్యమృత ఈశ సంస్థో జ్ఞః సర్వగో భువన స్యాస్య గోప్తా।&nbsp;<BR>య ఈశే అస్య జగతో నిత్యమేవ నాన్యో హేతు ర్విద్యత ఈశనాయ।।&nbsp;<BR>యో బ్రహ్మాణం విదధాతి పూర్వం, యో వైవేదాం శ్చ ప్రహిణోతితస్మై।&nbsp;<BR>తం హదేవం ఆత్మబుద్ధిప్రకాశం, ముముక్షు ర్వై శరణ మహం ప్రపద్యే।। ’’&nbsp;<BR></FONT><FONT FACE="SHREE900, SHREE, sans-serif" SIZE="3">అతడు యీ లోకానికి అంతరాత్మ; అమృత స్వరూపుడు; ఈశ్వ&nbsp;<BR>రుడు; సర్వజ్ఞుడు; సర్వవ్యాపి; లోకరక్షకుడు; శాశ్వత ప్రభువు; శాశ్వతుడైన&nbsp;<BR>(అలాటి పరమాత్మకంటె) జగన్నియామకుడు మరొకడు లేడు.</FONT></p>
<p><FONT FACE="SHREE900, SHREE, sans-serif" SIZE="3">సృష్ట్యాదిని బ్రహ్మను ఎవ్వరు సృజించి వేదాలను ఒసగాడో, ఎవ్వని&nbsp;<BR>ప్రకాశం బుద్ధిని ఆత్మాభిముఖం గావిస్తుందో ఆ దేవదేవుణ్ణి మోక్షార్థినై శరణు&nbsp;<BR>వేడుతున్నాను. </FONT></p>
<p><FONT FACE="Times-Italic, Times, serif" SIZE="2"><I>— </I></FONT><FONT FACE="SHREE900-Italic, SHREE, sans-serif" SIZE="3">శ్వేతాశ్వతరోపనిషత్తు (6-17-18)</FONT></p>
<BR>
<p><FONT FACE="SHREE902, SHREE, sans-serif" SIZE="3">భక్తి నిర్వచనం</FONT></p>
<BR>
<p><FONT FACE="SHREE900, SHREE, sans-serif" SIZE="3">భగవంతుణ్ణి గురించి నిజం, నిష్కళంకం ఐన అన్వేషణమే భక్తియోగం.&nbsp;<BR>ఇది ప్రేమలో జనించి, ప్రేమలో వికసించి, ప్రేమలో లయిస్తుంది. ఉత్కృష్ట&nbsp;<BR>మైన యిలాటి భగవత్ప్రేమోన్మాదం క్షణమాత్రం లభించినా అది మనకు శాశ్వత&nbsp;<BR>మోక్షాన్ని ఒనగూరుస్తుంది. భక్తిసూత్రాలను ఉగ్గడిస్తూ నారదుడు, ‘‘భగ&nbsp;<BR>వంతుడిపట్ల పరమ ప్రేమే భక్తి’’ (‘‘సా త్వస్మిన్‌ పరమ ప్రేమరూపా’’)</FONT><FONT FACE="SHREE900, SHREE, sans-serif" SIZE="2"><sup>1&nbsp;<BR></sup></FONT><FONT FACE="SHREE900, SHREE, sans-serif" SIZE="3">అని నిర్వచించాడు. అలాటి భక్తి లభించిన వ్యక్తి సమస్తాన్నీ ప్రేమిస్తాడు, దేన్నీ&nbsp;<BR>ద్వేషించడు; నిత్య సంతుష్టుడౌతాడు. ఈ ప్రేమను ఏ ఐహిక లాభస్థాయికి&nbsp;<BR>దింపలేం.</FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3"> ఎందుకంటె లౌకిక విషయవాంఛలున్నంతవరకు అలాటి భగవత్ప్రేమ</FONT></p>
<p><FONT FACE="SHREE900, SHREE, sans-serif" SIZE="2">1.</FONT><FONT FACE="SHREE900, SHREE, sans-serif" SIZE="3"> నారద భక్తిసూత్రము, 12.</FONT></p>
<p><FONT FACE="SHREE900, SHREE, sans-serif" SIZE="2">2.</FONT><FONT FACE="SHREE900, SHREE, sans-serif" SIZE="3"> ‘‘సా నకామయమానా నిరోధరూపత్వాత్‌’’ అనే నారద భక్తిసూత్రానికి (6)&nbsp;<BR>యిది మూలతాత్పర్యం. ‘నిరోధరూపత్వాత్‌’ అనేది భక్తికి విశేషణంగా గైకొంటే ‘భక్తి కామా&nbsp;<BR>లను నిరోధిస్తుం’ దని అర్థం వస్తుంది. కామానికి విశేషణంగా  గైకొంటే స్వామి భావం వస్తుంది.&nbsp;<BR>ఈ అర్థమే భక్తిమార్గానికి అనువర్తిస్తుంది. ‘‘భుక్తి ముక్తి స్పృహాయావత్‌ పిశాచీ హృది&nbsp;<BR>వర్తతే, తావద్భక్తి సుఖస్యాత్ర కథమభ్యుదయో భవేత్‌’’ - భోగమోక్షాలనే పిశాచా లెంత&nbsp;<BR>వరకు వుంటాయో అంతదాకా భక్తిసుఖం ఎలా లభిస్తుంది? అనే హరిభక్తి రసామృత సింధువు&nbsp;<BR>లోని వాక్యాలతో సరిపోల్చవచ్చును.</FONT></p>
<p><FONT FACE="ITCBookmanSWA,Bold, ITCBookman, sans-serif" SIZE="2"><B>99</B></FONT></p>
<hr class="puTa_virupu">
<table><tr><td><a class=puTa_lanke href=puTa105.html>p105</a></td><td>p106</td><td><a class=puTa_lanke href=puTa107.html>p107</a></td></tr></table>
</div></body></html>
