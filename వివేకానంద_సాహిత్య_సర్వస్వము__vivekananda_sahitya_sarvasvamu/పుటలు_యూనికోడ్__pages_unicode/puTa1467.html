<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1466.html>p1466</a></td><td>p1467</td><td><a class=puTa_lanke href=puTa1468.html>p1468</a></td></tr></table>
<p><FONT FACE="SHREE900, SHREE, sans-serif" SIZE="3">238 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">స్వచ్ఛమైనది. ఇది స్వార్థత్యాగానికి త్రోవతీస్తుంది. ఒక రుషిని గురించి ఒక కథ&nbsp;<BR>వుంది. అతడు తన కుక్క స్వర్గానికి పోవడానికై తన పుణ్యమంతా దానికిచ్చినా-&nbsp;<BR>డట. ఎందువల్ల? పాపం అది చాలాకాలం విశ్వాసంతో అతన్ని సేవించింది.&nbsp;<BR>అందుకతడు తన పుణ్యం దానికిచ్చి, తాను నరకానికి పోవడానికైనా ఇష్టపడ్డాడు.</FONT></p>
<p><FONT FACE="SHREE900, SHREE, sans-serif" SIZE="3">జ్ఞానంవల్లే మోక్షం కలుగుతుందని జ్ఞానకాండ చెబుతూంది. మోక్షం&nbsp;<BR>పొందడానికి వివేకమవసరం. జ్ఞానం ప్రధానమైన గమ్యం. జ్ఞాత తన్ను తానే&nbsp;<BR>తెలిసికోవడం. ఆత్మే జ్ఞాత. అది తన్ను తాను తెలిసికోవడానికి ప్రయత్నించడమే&nbsp;<BR>సాధన అంటారు. అద్దమెంత స్వచ్ఛంగా వుంటే, ప్రతిబింబమంత స్వచ్ఛంగా&nbsp;<BR>వుంటుంది. అట్లే సాధకుని చిత్తం ఎంత స్వచ్ఛంగా వుంటే, అంత స్వచ్ఛంగా&nbsp;<BR>పరమాత్మ దానిలో ప్రతిబింబిస్తాడు. తాను ఈశ్వరునికంటే వేరని, తాను&nbsp;<BR>శరీరాన్నని మనిషి భావిస్తాడు. ఈ భ్రాంతి మాయవల్ల కలుగుతోంది. మాయ&nbsp;<BR>అంటే, ఒక వస్తువు అన్యధా భాసించడంకాని, లేనిది భాసించడం కాదు-&nbsp;<BR>(ఉదాహరణ శశవిషాణం - అంటే కుందేటికొమ్ము; ఉన్న వస్తువే మరొక రీతిగా&nbsp;<BR>భాసించడం మిథ్య; రజ్జువునందు (త్రాడును చూచి) సర్పం). ఈ దేహాత్మ-&nbsp;<BR>భ్రాంతి అసమభావానికి త్రోవతీస్తుంది. అప్పుడు హెచ్చుతగ్గులు కన్పిస్తాయి. దీని-&nbsp;<BR>వల్ల స్పర్ధ, అసూయ పెరుగుతాయి. ఈ అసమానత్వ మున్నంత వరకు మనకు&nbsp;<BR>శాంతి లేదు. అజ్ఞానం, అసమానత్వం - ఈ రెండు దుఃఖాలన్నిటికీ మూలమని&nbsp;<BR>జ్ఞానయోగం చెబుతోంది.</FONT></p>
<p><FONT FACE="SHREE900, SHREE, sans-serif" SIZE="3">మనుష్యుడు లోకంలో ఎన్నో దుఃఖాలనుభవించి, మోక్షం పొందాలని&nbsp;<BR>కోరుతాడు. ఈ లౌకిక బంధాలను తెగగోసి కొనాలని తపన చెంది, జ్ఞానానికి&nbsp;<BR>ప్రయత్నిస్తాడు. తన అచ్చమైన స్వరూపమేదో తెలిసికొని ముక్తుడవుతాడు.&nbsp;<BR>తర్వాత అతడు లోకాన్ని ఒక పెద్దయంత్రంగా చూస్తాడు. కాని ఆ యంత్రం&nbsp;<BR>చక్రంలో తన వేళ్లు ఇరుక్కోకుండా చూస్తాడు. అంటే, లోకంలో సక్తుడు కాడు.&nbsp;<BR>ముక్తుడైన వానికి విధి నిషేధాలు లేవు. ముక్తుని ఏ శక్తీ బంధించలేదు. అతడు&nbsp;<BR>లోకానికి మేలు చేస్తాడు. అది అతని స్వభావాన్ని వ్యక్తీకరిస్తుంది. అంతేకాని ఏ&nbsp;<BR>శాసనంవల్ల అది కాదు. ఇంద్రియబంధాలను త్రెంచుకోలేని వారికిది వర్తించదు.&nbsp;<BR>మిథ్యాత్మ భావాన్ని దూరంచేసి, సత్యాత్మ స్వరూపంలో పరినిష్ఠితుడైవున్న ముక్త-&nbsp;<BR>పురుషునికి ఇది వర్తిస్తుంది. అతడు ఆత్మస్వభావంలో ప్రతిష్ఠితుడై వున్నాడు.&nbsp;<BR>కాబట్టి అత డే నియమానికీ కట్టుబడి వుండడు. అతడు స్వతంత్రుడు, పరి-&nbsp;<BR>పూర్ణుడు. అతడు అంధవిశ్వాసాలన్నిటినీ దూరంగా నెట్టివేశాడు. అతడు లౌకిక&nbsp;<BR>యంత్రంనుండి బైటపడ్డాడు. ఈ ప్రకృతి అనేది మన ఆత్మలను ప్రతిబింబించే&nbsp;<BR>అద్దం. మానవుల కార్యశక్తికి మితి వుంది. కానీ వారి వాంఛలకు మితి లేదు.</FONT></p>
<hr class="puTa_virupu">
<table><tr><td><a class=puTa_lanke href=puTa1466.html>p1466</a></td><td>p1467</td><td><a class=puTa_lanke href=puTa1468.html>p1468</a></td></tr></table>
</div></body></html>
