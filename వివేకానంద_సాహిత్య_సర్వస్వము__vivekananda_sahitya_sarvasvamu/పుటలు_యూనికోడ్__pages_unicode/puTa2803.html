<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2802.html>p2802</a></td><td>p2803</td><td><a class=puTa_lanke href=puTa2804.html>p2804</a></td></tr></table>
<p><FONT FACE="SHREE900, SHREE, sans-serif" SIZE="3">బౌద్ధమతం - ఆసియాజ్యోతి మతం</FONT></p>
<p><FONT FACE="TimesNewRoman, Times, serif" SIZE="2">3 6 7</FONT></p>
<p><FONT FACE="SHREE900, SHREE, sans-serif" SIZE="3">పూర్వపురుషులనుండి పొందారో అదే రీతిగా మీ తరువాతివారికి మంచితనాన్ని&nbsp;<BR>ప్రసాదించండి. సంచిత సద్గుణ సంపద సముచితాభివృద్ధి పొందడానికై మన-&nbsp;<BR>మంతా కృషి సలుపుదాం గాక! ‘శివమ్‌’ అనే పరమాశయం సదా మన దృష్టిని&nbsp;<BR>ఆకర్షించనీ.’’</FONT></p>
<p><FONT FACE="SHREE900, SHREE, sans-serif" SIZE="3">అతడు మొదటి మతప్రవక్త. ఆత డెన్నడూ ఎవరినీ దూషించలేదు. తన&nbsp;<BR>మహిమాతిశయాన్ని ఎన్నడూ ప్రకటించుకోలేదు. ప్రతిమానవుడు తన నిర్వా-&nbsp;<BR>ణానికై తానే కృషి సలుపాలని ఆతడు బోధించాడు.</FONT></p>
<p><FONT FACE="SHREE900, SHREE, sans-serif" SIZE="3">మరణశయ్యమీద వున్నప్పుడు అంతేవాసుల నుద్దేశించి ఆత డన్న మాట&nbsp;<BR>లివి: ‘‘నేనుగాని మరెవరుగాని ప్రత్యేకించి మీ కేం చెబుతారు? ఎవరిమీదా&nbsp;<BR>ఆధారపడొద్దు. మీ నిర్వాణాన్ని మీరే సాధించండి.’’</FONT></p>
<p><FONT FACE="SHREE900, SHREE, sans-serif" SIZE="3">‘‘మానవుడికీ మానవుడికీ మధ్య, మనిషికీ పశువుకీ మధ్య ఎలాటి&nbsp;<BR>వ్యత్యాసం వుండరాదని ఆతడు కంఠమెత్తి పలికాడు. ‘సమస్త జీవనం ఒక్కటే’&nbsp;<BR>అని ఆతడు బోధించాడు. మద్యపాన నిషేధాన్ని గురించి తొలుత బోధ చేసిన&nbsp;<BR>వాడతడే! ‘‘సద్వర్తనం కలిగి వుండండి. ఇతరులకు మేలు చెయ్యండి’’ అని&nbsp;<BR>బోధించాడు. ‘‘దేవు డుంటే సద్వర్తనులై ఆతణ్ణి పొందండి. దేవుడు లేని&nbsp;<BR>పక్షంలో, సద్వర్తనం కలిగివుండటం ఉత్తమం. మానవుడు కష్టపడితే తన కష్టా-&nbsp;<BR>లకు తానే కారకుడని అత డెరుగాలి. అతడు మేలుచేస్తూ జీవిస్తే తన సత్ప్రవ-&nbsp;<BR>ర్తనకు అతడే ప్రశంసనీయుడౌతాడు.</FONT></p>
<p><FONT FACE="SHREE900, SHREE, sans-serif" SIZE="3">మత ప్రచారకులను తొలుత ఏర్పరచినవా డాతడే. పతితులైన అసంఖ్యాక&nbsp;<BR>జనానికి రక్షకుడయ్యాడు. అతడి బోధలను వారు సరిగా అవగాహన చేసుకో-&nbsp;<BR>లేదు. అతణ్ణి చూసి, అతడి బోధలచే ఆకర్షితులై జనం అతణ్ణి అనుసరించారు.</FONT></p>
<p><FONT FACE="SHREE900, SHREE, sans-serif" SIZE="3">క్రైస్తవమతానికి పునాది బుద్ధుని బోధలనీ, క్రైస్తవంలోని కేథలిక్‌శాఖ&nbsp;<BR>బౌద్ధమతంనుండి ఉద్భవించిందనీ తెలిపి వివేకానందస్వామి తమ ప్రసంగాన్ని&nbsp;<BR>ముగించాడు.</FONT></p>

<hr class="puTa_virupu">
<table><tr><td><a class=puTa_lanke href=puTa2802.html>p2802</a></td><td>p2803</td><td><a class=puTa_lanke href=puTa2804.html>p2804</a></td></tr></table>
</div></body></html>
