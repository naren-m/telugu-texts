<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa803.html>p803</a></td><td>p804</td><td><a class=puTa_lanke href=puTa805.html>p805</a></td></tr></table>
<p><FONT FACE="SHREE900, SHREE, sans-serif" SIZE="3">శాసనం - విముక్తి</FONT></p>
<p><FONT FACE="TimesNewRoman, Times, serif" SIZE="2">3 8 9</FONT></p>
<p><FONT FACE="SHREE900, SHREE, sans-serif" SIZE="3">మానవుడు పూర్వంనుంచీ ముక్తుడే. ఐతే దాన్ని అతడు మళ్లా కనుగొ-&nbsp;<BR>నాలి. అతడికి అది వున్నమాట నిజమే. కాని అనుక్షణం అత డా విషయాన్ని&nbsp;<BR>మరచిపోతూంటాడు. దాన్ని ఎరుకతోనో ఎరుకలేకనో కనుగొనుతూండటమే&nbsp;<BR>ప్రతివ్యక్తి జీవితక్రమమంతా. యోగి ఎరుకతో కనుగొంటాడు. ఎరుకలేక పామ-&nbsp;<BR>రుడు కనుగొంటాడు. అదే యిద్దరికీవున్న వ్యత్యాసం. ప్రతివ్యక్తీ స్వాతంత్య్రం-&nbsp;<BR>కోసం పోరాడుతున్నాడు. అణువునుంచి నక్షత్రంవరకు ప్రతివస్తువు చేస్తూన్నపని&nbsp;<BR>అదే. చిన్నపరిమితిలో స్వాతంత్య్రం లభిస్తే, పామరుడు తృప్తిచెందుతాడు. క్షుత్పి-&nbsp;<BR>పాసల బాధలనుంచి విముక్తి కలిగితే అతడికి చాలు. దీనికంటె బలమైన బంధం&nbsp;<BR>ఒకటి వుందని గుర్తించి, యోగి దాన్ని ఛేదించగోరుతాడు. రెడ్‌ ఇండియన్ల&nbsp;<BR>స్వాతంత్య్రం ఒక స్వాతంత్య్రంగా అతడు పరిగణించడు.</FONT></p>
<p><FONT FACE="SHREE900, SHREE, sans-serif" SIZE="3">మా తత్త్వవేత్తల అభిప్రాయం ప్రకారం జీవిత చరమగమ్యం మోక్షమే.&nbsp;<BR>జ్ఞానం చరమలక్ష్యం కానేరదు. ఎందుకంటె జ్ఞానం మిశ్రమం. అది శక్తి స్వాతం-&nbsp;<BR>త్య్రాల కలయిక. స్వాతంత్య్రమే కాంక్షింపదగింది. దానికోసమే మానవులు&nbsp;<BR>సాగించే పోరాటమంతా. కేవలం శక్తి స్వాధీనమైనంత మాత్రాన జ్ఞానం వున్నట్లు&nbsp;<BR>తలచరాదు. వైజ్ఞానికుడు విద్యుత్ప్రవాహాన్ని కొన్నిమైళ్లదూరం పంపగలడు.&nbsp;<BR>ప్రకృతి అంతులేని దూరం పంపగలదు. మరి ప్రకృతికే శిలావిగ్రహాలను ఎందుకు&nbsp;<BR>ప్రతిష్ఠించకూడదు! మనం కోరేది శాసనంకాదు; శాసనాన్ని ఉల్లంఘించగల శక్తి;&nbsp;<BR>మనం శాసనధిక్కారులం కాగోరుతూంటాం. మీరు శాసనబద్ధులైన పక్షంలో&nbsp;<BR>మట్టిముద్దలై పోతారు. మీరు శాసనాన్ని అతిక్రమించారా లేదా అనేది యిక్కడి&nbsp;<BR>ప్రశ్నకాదు; మనం శాసనానికి అతీతులమనే భావంమీదే మానవకోటి చరిత్ర&nbsp;<BR>అంతా ఆధారపడివుంది. ఉదాహరణ గమనించండి: ఒకడు అడవిలో నివసి-&nbsp;<BR>స్తాడు. అతడికి చదువుగాని జ్ఞానంగాని లేదు. అతడొక రాయి కింద పడటమనే&nbsp;<BR>ప్రకృతి సహజ సంఘటనను చూస్తాడు. అది స్వాతంత్య్రమనే అతడనుకొం-&nbsp;<BR>టాడు. దానికి ఆత్మ వుందనే అతడూహిస్తాడు. దాని ప్రధానాంశం స్వాతంత్య్రం.&nbsp;<BR>కాని రాయి పడితీరవలసిందే అని అతడు తెలుసుకోగానే దాన్ని ప్రకృతి అంటాడు&nbsp;<BR>- దాన్ని నిర్జీవం, యంత్రప్రాయం ఐన క్రియగా భావిస్తాడు. నేను వీథిలోకి పోవ-&nbsp;<BR>చ్చును, పోకనూపోవచ్చును. అందులోనే మానవుడననే ఘనతవుంది. నేను పోయి&nbsp;<BR>తీరవలసిందే అన్న నిర్బంధం వున్నప్పుడు నేను మానవుడనవటం మానేసి&nbsp;<BR>యంత్రమవుతాను. అంతంలేని శక్తివున్నా ప్రకృతి ఒక యంత్రమే; స్వాతంత్య్రమే&nbsp;<BR>జీవన లక్షణం.</FONT></p>
<p><FONT FACE="SHREE900, SHREE, sans-serif" SIZE="3">ఆటవిక మానవుడి భావం సరైనదే; ఆతడికి కలిగే స్ఫురణ సరైనదే అని&nbsp;<BR>వేదాంతం వచిస్తుంది. కాని ఆటవికుడి వివరణమాత్రం తప్పు. అత డీ ప్రకృతిని</FONT></p>
<hr class="puTa_virupu">
<table><tr><td><a class=puTa_lanke href=puTa803.html>p803</a></td><td>p804</td><td><a class=puTa_lanke href=puTa805.html>p805</a></td></tr></table>
</div></body></html>
