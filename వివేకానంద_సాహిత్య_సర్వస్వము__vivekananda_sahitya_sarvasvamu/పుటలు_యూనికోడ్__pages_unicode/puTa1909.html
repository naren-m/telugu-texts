<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1908.html>p1908</a></td><td>p1909</td><td><a class=puTa_lanke href=puTa1910.html>p1910</a></td></tr></table>
<p><FONT FACE="SHREE900, SHREE, sans-serif" SIZE="3">304 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">అప్పుడు టర్కీసుల్తాన్‌ హిందూమహాసముద్ర ప్రాంతంనుండి బుడతకీచులను&nbsp;<BR>వెళ్లగొట్టటానికి ఏడెన్‌ పట్టణాన్ని నౌకాస్థావరంగా మార్చాడు.</FONT></p>
<p><FONT FACE="SHREE900, SHREE, sans-serif" SIZE="3">మళ్లా ఏడెన్‌ పట్టణం పొరుగు అరబ్బురాజు అధీనమైంది. తరువాత అతని&nbsp;<BR>వద్దనుండి ఇంగ్లీషువారు దాన్నిగైకొని ప్రస్తుత పట్టణాన్ని అభివృద్ధి చేశారు.&nbsp;<BR>ప్రస్తుతం ప్రపంచంలోని ప్రతి బలవంతమైన దేశ యుద్ధనౌకలు ప్రపంచమంతటా&nbsp;<BR>తిరుగుతున్నాయి. ప్రతి దేశం ప్రపంచంలో ఎక్కడెక్కడ తగాదా పుడుతుందో&nbsp;<BR>అక్కడక్కడ తన అధికారం చలామణీ కావాలని వాంఛిస్తోంది. ప్రతి దేశం తన&nbsp;<BR>ఆధిక్యాన్ని, తన రాజకీయ లాభాలను, తన వర్తక వ్యవస్థలను పదిలంగా కాపాడు&nbsp;<BR>కోవాలని వాంఛిస్తోంది. అందుచేత యీ దేశా లన్నింటికి సర్వకాల సర్వావస్థల్లో&nbsp;<BR>బొగ్గు కావాలి. యుద్ధకాలంలో శత్రుదేశాలనుండి బొగ్గు సరఫరా అవటం కష్టం.&nbsp;<BR>కాబట్టి ప్రతి దేశం బొగ్గు నిలువచేసుకోటానికి కొన్ని ప్రాంతాలను తన అధీనం-&nbsp;<BR>లోకి తెచ్చుకోవాలని కాంక్షిస్తూంది. ఉన్నవాటిల్లో మంచి ప్రాంతాలను&nbsp;<BR>ఆంగ్లేయులు ఆక్రమించుకొన్నారు. మిగిలినవాటిలో మంచివాటిని ఫ్రెంచ్‌వారు&nbsp;<BR>ఆక్రమించారు. వారి తరువాత మిగిలిన పాశ్చాత్యదేశాలవారు పనికివచ్చే తక్కిన&nbsp;<BR>ప్రాంతాలను బలవంతంగానో, ధనమూలంగానో, స్నేహసంబంధాలవల్లో తమ&nbsp;<BR>అధీనం చేసుకొన్నారు. ఇప్పుడు ఆసియా, ఐరోపా దేశాలను సూయజ్‌ కాలువ&nbsp;<BR>కలుపుతోంది. అదిప్పుడు ఫ్రెంచ్‌వారి అధీనంలో వుంది. అందుకు ప్రతిగా&nbsp;<BR>ఆంగ్లేయులు ఏడెన్‌ రేవులో తమ పరిస్థితిని కట్టుదిట్టం చేసుకొన్నారు. తక్కిన&nbsp;<BR>దేశాలవారు ఎర్ర సముద్రం వెంట ఏదో ఒక ప్రాంతాన్ని ఆక్రమించుకొన్నారు.&nbsp;<BR>ఒక్కొక్కప్పుడు యిలాంటి కాంక్ష వినాశకరమైన ఫలితాలను తెచ్చిపెడుతుంది.&nbsp;<BR>ఇటలీ ఏడు శతాబ్దాల కాలం విదేశీయుల పరిపాలన కింద నలిగిపోయింది.&nbsp;<BR>తరువాత అష్టకష్టాలుపడి స్వాతంత్య్రాన్ని సంపాదించుకొంది. వెంటనే ఇటలీవారు&nbsp;<BR>యితర దేశాలను జయించాలనే దురాశతో దురాలోచనలు చెయ్యసాగారు.&nbsp;<BR>ఐరోపాలో ఒక దేశానికి చెందిన భూభాగాన్ని మరో దేశంవారు అంగుళమైనా ఆక్ర-&nbsp;<BR>మించుకోటానికి వీలులేదు. అలా జరిగితే తక్కిన దేశాలన్నీ కలిసి ఆ&nbsp;<BR>ఆక్రమించుకొన్న దేశంపై పడుతాయి. ఆసియాలో యీ శక్తివంతులైన&nbsp;<BR>ఆంగ్లేయులో, రష్యావారో, ఫ్రెంచ్‌వారో, డచ్చివారో ఆక్రమించుకోకుండా&nbsp;<BR>వదిలేసిన స్థలం అంగుళమైనా లేదు. ఆఫ్రికాలో కొన్ని చిన్న ప్రాంతాలు మాత్రం&nbsp;<BR>మిగిలాయి. కాబట్టి ఇటలీ తన దృష్టిని ఆ పక్కకు తిప్పింది. మొదట ఇటలీ&nbsp;<BR>ఉత్తర ఆఫ్రికాను ఆక్రమించటానికి ప్రయత్నించింది. కాని అక్కడ ఫ్రెంచ్‌వారు&nbsp;<BR>ఎదురయ్యారు. అందుచేత ఇటలీ తన ప్రయత్నాలను మానుకోవలసి వచ్చింది.&nbsp;<BR>ఇప్పుడు ఇటలీకి ఆంగ్లేయులు ఎర్ర సముద్ర ప్రాంతంలో కొంత భూభాగాన్ని</FONT></p>
<hr class="puTa_virupu">
<table><tr><td><a class=puTa_lanke href=puTa1908.html>p1908</a></td><td>p1909</td><td><a class=puTa_lanke href=puTa1910.html>p1910</a></td></tr></table>
</div></body></html>
