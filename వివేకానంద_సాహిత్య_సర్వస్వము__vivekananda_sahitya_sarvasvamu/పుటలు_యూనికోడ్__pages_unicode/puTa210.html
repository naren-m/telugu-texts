<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa209.html>p209</a></td><td>p210</td><td><a class=puTa_lanke href=puTa211.html>p211</a></td></tr></table>


<p><FONT FACE="SHREE900, SHREE, sans-serif" SIZE="3">భగవంతుణ్ణి మానవరూపంలోగాక మరేవిధంగాను దర్శించలేం. మనం మేధాశక్తి&nbsp;<BR>బంధురాలైన మహోపన్యాసాలను చేయవచ్చు. గొప్పయుక్తివాదులం కావచ్చు;&nbsp;<BR>దేవుణ్ణి గురించిన యీ కథలన్నీ కేవల పుక్కిటిపురాణాలని మనం ఋజువు&nbsp;<BR>చేయవచ్చు. కాని ఆచరణయోగ్యమైన లోకజ్ఞానం ఏదో వ్యక్తీకరించటం మన&nbsp;<BR>ధర్మం. ఈ అద్భుత మేధాశక్తి వెనుక ఏముంది? పూర్ణానుస్వారం; శుద్ధపూజ్యం;&nbsp;<BR>కేవల ఫేనం; శుద్ధశూన్యం. ఈశ్వరారాధనకు విరుద్ధంగా ఎవడైనా మేధాశక్తిబం-&nbsp;<BR>ధుర మహోపన్యాసాలు యివ్వటం యికముందు మీరు వింటే,&nbsp;<BR>అతగాణ్ణి పట్టుకొని, ‘‘భగవంతుడంటే నీ అభిప్రాయం ఏమిటి? ‘సర్వశక్తి’&nbsp;<BR>అంటే ఏమిటి? ‘సర్వజ్ఞత’ అంటే ఏమిటి? ‘సర్వత్రా విరాజిల్లే ప్రేమ’ అంటే&nbsp;<BR>ఏమిటి? ఈ తీరు మహావాక్కుల వర్ణక్రమాలేకాక, వాటిలోని అంతరార్థం&nbsp;<BR>ఏమిటి?’’ అని అడగండి. అత డేమీ చెప్పలేడు. ఒక్క భావాన్నైనా ఆతడు&nbsp;<BR>సూత్రబద్ధం చేయలేడు. ఒక్క గ్రంథాన్నైనా చదువని పామరుడికంటె ఆత డధి-&nbsp;<BR>కుడు కాడు. పామరుడు ప్రశాంతమూర్తి. లోకంలో ఆత డెలాటి గగ్గోలూ&nbsp;<BR>పుట్టించడు. ఇక ఆ వాచాలుడో, తన పిడివాదాలతో లోకంలో చెప్పరాని గడబిడ&nbsp;<BR>సృష్టిస్తాడు. నిజమైన అనుభూతి అతగాడిలో హుళక్కి. ఇద్దరూ సమస్థితిలో&nbsp;<BR>వున్నవారే.</FONT></p>
<p><FONT FACE="SHREE900, SHREE, sans-serif" SIZE="3">మతమంటె మహత్తరభావానుభూతి. కేవల ప్రసంగానికి ఆధ్యాత్మిక&nbsp;<BR>భావానుభూతికివున్న వ్యత్యాసాన్ని మీరు గ్రహించాలి. ఆత్మ విలోకనంలో, ఆత్మ-&nbsp;<BR>సాక్షాత్కారంలో సాధ్యమయ్యే దీ అనుభూతి. మానవుడు ఆత్మను గురించిన&nbsp;<BR>భావన చేయజాలడు. సమక్షంలోని దృగ్గోచరాలైన దృశ్యాలద్వారా దాన్ని ఆతడు&nbsp;<BR>భావనచేయాలి. వినీల వియత్తలాన్ని, విశాల కేదారాలను, గభీర సింధువును&nbsp;<BR>ఈదృశ మహిమోపేత ప్రకృతి దృశ్యాన్ని పురస్కరించుకొని ఆతడు భావన&nbsp;<BR>చేయాలి. వేరే తీరులో భగవంతుణ్ణి భావన చేయటం ఎలా? నిజానికి మీరు&nbsp;<BR>ఏం చేస్తున్నారు? సర్వత్రవిద్యమాన శక్తిని గురించి మీరు ప్రసంగిస్తూన్నప్పుడు&nbsp;<BR>సముద్రాన్ని గురించి మీ రూహిస్తూన్నారు. భగవంతుడు సముద్రమా? ఒకింత&nbsp;<BR>లోకజ్ఞానం అవసరమైవుంది. లోకజ్ఞానం కంటె అసామాన్యమైన దేదీ లేదు.&nbsp;<BR>లోకం మాటలతో నిండివుంది. ఫేనసదృశ లౌకికవాగ్వాదాన్ని కట్టిపెట్టు. మన&nbsp;<BR>ప్రస్తుత స్థితి మేరకు మన శక్తి పరిధిగలదై వుంది. భగవంతుణ్ణి మనం మానవ&nbsp;<BR>స్వరూపంలో చూడక తప్పదు. దున్నపోతులు ఈశ్వరుణ్ణి ఆరాధించాలను-&nbsp;<BR>కొంటె, ఆతడొక పెద్ద దున్నపోతనే భావన చేస్తవి. చేప, ఒకటి దేవుణ్ణి&nbsp;<BR>కొలవాలనుకొంటే అతణ్ణొక పెద్ద చేపగానే భావించుకొంటుంది. మీరూ, నేనూ,&nbsp;<BR>దున్నపోతు, చేపా వేర్వేరు పాత్రలను పోలిన వారం. ఈ పాత్రలన్నీ తమతమ ఆకా-</FONT></p>
<hr class="puTa_virupu">
<table><tr><td><a class=puTa_lanke href=puTa209.html>p209</a></td><td>p210</td><td><a class=puTa_lanke href=puTa211.html>p211</a></td></tr></table>
</div></body></html>
