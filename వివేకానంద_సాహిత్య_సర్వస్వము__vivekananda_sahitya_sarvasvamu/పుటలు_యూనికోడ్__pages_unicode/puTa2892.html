<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2891.html>p2891</a></td><td>p2892</td><td><a class=puTa_lanke href=puTa2893.html>p2893</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">63</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ తన బృందంతోకూడా రామకృష్ణపురం స్నానఘట్టం చేరు&nbsp;<BR>కున్నారు. అతిసామాన్యమైన కాషాయదుస్తులు ధరించి, తలపై పాగా చుట్టు&nbsp;<BR>కున్నారు. కాలికి జోళ్లు లేవు. రోడ్డుకు యిరువైపులా వారి దర్శనార్థమై జనులు&nbsp;<BR>తండోపతండాలుగా నిలిచి వున్నారు. ‘‘దుఃఖినీ బ్రాహ్మణీ కోలే కే ఎసెఛో’’&nbsp;<BR>- పేదబ్రాహ్మణ తల్లి ఒడిలో పవ్వళించిన నీవెవ్వరు? మొదలైన పాటలు&nbsp;<BR>పాడుతూ, స్వామీజీ తానే ఖోల్‌ (ఒక విధమైన మద్దెల) వాయిస్తూ ఊరేగింపుకు&nbsp;<BR>ముందు నడిచారు.</FONT></p>
<p><FONT FACE="SHREE900, SHREE, sans-serif" SIZE="3">ఊరేగింపు గమ్యస్థానాన్ని చేరుకోగానే, స్వామీజీ పూజామందిరాన్ని&nbsp;<BR>దర్శించటానికి, మేడపైకి వెళ్ళారు. పూజామందిరపు గచ్చు చలువరాళ్లతో&nbsp;<BR>చేయబడి వుంది. దాని మధ్యలో సింహాసనంపై, శ్రీరామకృష్ణుని పింగాణీ&nbsp;<BR>విగ్రహం ఉంచబడింది. వస్తువులన్నీ ఏర్పరచిన తీరు చక్కగా వుంది. దానిని&nbsp;<BR>చూచి స్వామీజీ ఎంతో సంతోషించారు.</FONT></p>
<p><FONT FACE="SHREE900, SHREE, sans-serif" SIZE="3">ఇంట్లో వున్న స్త్రీ లందరితోకూడా, నవగోపాల్‌ బాబు భార్య స్వామీజీకి&nbsp;<BR>నమస్కరించింది. విసనకర్ర తీసికొని విసరసాగింది. ఏర్పాట్లను గూర్చి&nbsp;<BR>స్వామీజీ ఘనంగా మాట్లాడటం విని, ఆమె వారి నుద్దేశించి చెప్పింది.&nbsp;<BR>‘‘ఠాకూరును (గురుదేవులను) ఆరాధించే భాగ్యం కలగటానికి మేము యిచ్చి&nbsp;<BR>పెట్టుకున్నాం, కానీ, మాది పేదయిల్లు, చాలినంత వసతి సౌకర్యాలు లేవు!&nbsp;<BR>స్వామివారి దయావిశేషం చేతనే ఈ ప్రతిష్ఠ జరిగి మేము ధన్యులం కావాలి!’’</FONT></p>
<p><FONT FACE="SHREE900, SHREE, sans-serif" SIZE="3">దీనికి సమాధానంగా స్వామీజీ ఉల్లాసంగా అన్నారు. ‘‘మీ ఠాకూరు తన&nbsp;<BR>పదునాల్గు తరాలలో, నివసించటానికి యిటువంటి చలవరాళ్లు పరిచిన&nbsp;<BR>యింటిని చూచి వుండలేదు. ఆయన జన్మించింది కుగ్రామపు పూరిగుడిసెలో.&nbsp;<BR>తన జీవితకాలమంతా తక్కువ స్థితిలోనే గడిపారు. ఇంత అద్భుతంగా లభిస్తున్న&nbsp;<BR>సేవలో ఉండకపోతే ఆయన మరెక్కడ వుంటారు?’’ స్వామీజీ మాటలు&nbsp;<BR>అందరికి నవ్వు పుట్టించింది. అప్పుడు స్వామీజీ ఒంటినిండా విభూతి&nbsp;<BR>పూసుకొని, పూజా ఆసనంపై కూర్చున్నారు. స్వామి ప్రకాశానంద వారికి&nbsp;<BR>సహాయం చేశారు. పూజ ముగిసిన తర్వాత, స్వామీజీ పూజామందిరంలోనే&nbsp;<BR>ఉండి, ఆశువుగా శ్రీరామకృష్ణుని ఎదుట ప్రణామం చేయటానికి ఈ ధ్యాన&nbsp;<BR>శ్లోకాన్ని చెప్పారు.</FONT></p>
<p><FONT FACE="SHREE902, SHREE, sans-serif" SIZE="3">స్థాపకాయ చ ధర్మస్య సర్వధర్మ స్వరూపిణష।</FONT></p>
<p><FONT FACE="SHREE902, SHREE, sans-serif" SIZE="3">అవలార వరిష్ఠాయ రామకృష్ణాయ లేనమః।।</FONT></p>
<p><FONT FACE="SHREE900, SHREE, sans-serif" SIZE="3">‘‘సర్వధర్మాలను స్థాపించినట్టియు, సర్వధర్మ స్వరూపుడును, అవతార&nbsp;<BR>పురుషులలో గొప్పవాడునునైన రామకృష్ణునకు నేను నమస్కరిస్తున్నాను.’’</FONT></p>
<hr class="puTa_virupu">
<table><tr><td><a class=puTa_lanke href=puTa2891.html>p2891</a></td><td>p2892</td><td><a class=puTa_lanke href=puTa2893.html>p2893</a></td></tr></table>
</div></body></html>
