<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3689.html>p3689</a></td><td>p3690</td><td><a class=puTa_lanke href=puTa3691.html>p3691</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">6 3</FONT></p>
<p><FONT FACE="TimesNewRoman, Times, serif" SIZE="3">3 2 8</FONT></p>
<BR>
<p><FONT FACE="SHREE902, SHREE, sans-serif" SIZE="3">(కృపానందకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">స్విట్జర్లాండ్‌,</FONT></p>
<p><FONT FACE="SHREE900, SHREE, sans-serif" SIZE="3">ఆగస్ట్‌, 1896.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన,</FONT></p>
<p><FONT FACE="SHREE900, SHREE, sans-serif" SIZE="3">పవిత్రుడవుగా వుండు. అన్నిటికంటె అధికతరంగా నిష్కపటివై వుండు.&nbsp;<BR>ఒక్క క్షణమైనా భగవద్విశ్వాసాన్ని కోల్పోకు. అప్పుడు నీకు దారి కనిపిస్తుంది.&nbsp;<BR>ఏది సత్యమో అది నిత్యం. సత్యం కానిదాన్ని ఎవ్వరూ నిలుపజాలరు. ప్రతి-&nbsp;<BR>విషయం అన్వేషణ గావించి బైటికి తీసుకురాబడ్డ యీ సమయంలో మనం&nbsp;<BR>జన్మించటంచేత ఉపకారం పొందాం. ఇతరులు ఏం తలచినా, ఏం చేసినా సరే,&nbsp;<BR>నువ్వు మాత్రం నీ పావనత్వాన్ని, నైతికవర్తనం, భగవద్భక్తి స్థాయిని దిగజార్చకు.&nbsp;<BR>అన్నిటికంటె ముఖ్యంగా రహస్య సంఘాల విషయంలో జాగ్రత్తపడు. భగవం-&nbsp;<BR>తుణ్ణి ప్రేమించే వాడెవ్వడూ, మోసాన్ని చూసి భయపడ నవసరంలేదు. భువిలో&nbsp;<BR>గాని, దివిలోగాని పవిత్రత ఒక్కటే సర్వోత్కృష్టమైన దివ్యశక్తి. ‘‘సత్యమే జయి-&nbsp;<BR>స్తుంది. అనృతం జయించదు. సత్యంద్వారానే దేవతలను చేరుకొనే మార్గం&nbsp;<BR>తెరుచుకొనివుంది.’’ (ముండక - </FONT><FONT FACE="TimesNewRoman, Times, serif" SIZE="2">III (i). 6</FONT><FONT FACE="SHREE900, SHREE, sans-serif" SIZE="3">) నీతో ఎవరు చెయ్యికలిపారా, ఎవరు&nbsp;<BR>కలుపలేదా అని లెక్కపెట్టవద్దు. నువ్వు మాత్రం భగవంతుడి చేతిని స్పృశించి&nbsp;<BR>వుండు. అది చాలు...</FONT></p>
<p><FONT FACE="SHREE900, SHREE, sans-serif" SIZE="3">‘మాంటిరోసా’లోని ఘనీభవించిన మంచుప్రవాహానికి వెళ్లి, సదా&nbsp;<BR>మంచుతో నిండిన ప్రదేశంలో పూచిన గట్టి పుష్పాలను కొన్నింటిని పోగుచేశాను.&nbsp;<BR>ఈ ఐహిక జీవితం అనే మంచులో నువ్వు అలాంటి ఆధ్యాత్మిక స్థైర్యాన్ని పొందు-&nbsp;<BR>తావనే ఉద్దేశంతో ఆ పువ్వులలో ఒకదాన్ని, ఈ ఉత్తరంతోపాటు పంపు&nbsp;<BR>తున్నాను...</FONT></p>
<p><FONT FACE="SHREE900, SHREE, sans-serif" SIZE="3">నువ్వు కన్న కల అమోఘంగావుంది. జాగ్రదావస్థలో మనం తెలుసుకోలేని&nbsp;<BR>మన మానసిక పొరలోని విషయాలను మన ఆత్మ స్వప్నంలో చదువ (తెలు-&nbsp;<BR>సుకో) గలదు. ఊహ అనేది ఎంత అసత్యంగావున్నా, ఊహ లేక భావన మరు-&nbsp;<BR>గులోనే అగోచరమైన మానసిక సత్యాలు నిలిచి వుంటాయి. ధైర్యంపూను.&nbsp;<BR>మానవ శ్రేయానికై మనం చెయ్యగలిగింది చెయ్యటానికి ప్రయత్నిద్దాం... మిగి-&nbsp;<BR>లింది దైవంమీద ఆధారపడివుంది...</FONT></p>
<p><FONT FACE="SHREE900, SHREE, sans-serif" SIZE="3">మంచిది. ఆదుర్దా చెందవద్దు. నిదానంగాను, పట్టుదలతోను, నిశ్శబ్దంగాను&nbsp;<BR>చేసేపనే సమస్తాన్ని సమకూరుస్తుంది. భగవంతుడు పరాత్పరుడు. నాయనా!</FONT></p>
<hr class="puTa_virupu">
<table><tr><td><a class=puTa_lanke href=puTa3689.html>p3689</a></td><td>p3690</td><td><a class=puTa_lanke href=puTa3691.html>p3691</a></td></tr></table>
</div></body></html>
