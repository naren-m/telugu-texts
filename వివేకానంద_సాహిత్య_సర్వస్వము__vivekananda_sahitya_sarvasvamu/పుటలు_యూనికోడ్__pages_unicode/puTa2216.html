<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2215.html>p2215</a></td><td>p2216</td><td><a class=puTa_lanke href=puTa2217.html>p2217</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - మన ప్రస్తుత కర్తవ్యం</FONT></p>
<BR>
<p><FONT FACE="TimesNewRoman, Times, serif" SIZE="2">1 6 7</FONT></p>
<p><FONT FACE="SHREE900, SHREE, sans-serif" SIZE="3">ఒక సామాన్యనామంతో వ్యవహరించారు. సత్యంగా వీరు శ్రీకృష్ణుని బిడ్డలు! వారు&nbsp;<BR>నిజంగా గీతానుష్ఠానపరులు! ‘‘కర్మణ్యే వాధికారస్తే మా ఫలేషు కదాచన!’’ (కర్మ&nbsp;<BR>చేయడానికే నీకు అధికారముంది కానీ, దాని ఫలానికి నీకు అధికారం లేదు!)&nbsp;<BR>అనే సూత్రాన్ని అనుసరించి వారు వర్తించారు.</FONT></p>
<p><FONT FACE="SHREE900, SHREE, sans-serif" SIZE="3">ఈ విధంగా, భారతదేశ ప్రభావం ప్రపంచంపై పనిచేస్తోంది. కాని దానికొక&nbsp;<BR>సదుపాయం అవసరం. వర్తకపు సంబారాలలాగానే, భావాలుకూడ ఎవరో ఒకరు&nbsp;<BR>సిద్ధంచేసిన మార్గాలవెంట మాత్రమే వ్యాపించగలవు. ఒకచోటి నుండి మరొక-&nbsp;<BR>చోటికి ప్రయాణంచేయాలంటే భావాలకుకూడ మార్గాలు సిద్ధమై ఉండాలి!&nbsp;<BR>ప్రపంచచరిత్రలో ఒక మహాజాతి విజృంభించి, దిగ్విజయంగాంచి, ప్రపంచం-&nbsp;<BR>లోని వివిధప్రాంతాలను ఒక్కచోట జతకూర్చినపుడంతా, ఆ మార్గాల వెంట&nbsp;<BR>భారతీయతత్త్వవిద్య ప్రవహించి ప్రతి జాతి రక్తనాళాలలోనికి ప్రవేశిస్తూ&nbsp;<BR>వచ్చింది. బౌద్ధమతం అవతరించడానికి ముందే భారత తత్త్వవిద్య విశ్వవ్యాప్త&nbsp;<BR>మవుతోందనడానికి అనేక నిదర్శనాలు కన్పిస్తున్నాయి. బౌద్ధమతవ్యాప్తికి&nbsp;<BR>పూర్వమే చీనాలోనికి, పర్ష్యాలోకి, తూర్పుసముద్రంలోని ద్వీపగణాలలోకి,&nbsp;<BR>వేదాంతం వ్యాపించింది. గ్రీకుల ధీశక్తి ప్రాక్ప్రపంచాన్నంతా ఒక్కటిగా సమ్మేళనం&nbsp;<BR>గావించినప్పుడు, భారతీయ వేదాంతంకూడ వ్యాపించింది. తమ నాగరికతను-&nbsp;<BR>గూర్చి క్రైస్తవులు ఎంతగా డంబాలు కొట్టుకొన్నా వారి మతం భారతీయ తత్త్వ-&nbsp;<BR>శాస్త్రాలలోని స్వల్పాంశాల సముదాయం మాత్రమే! బౌద్ధమతం చాలా గొప్పదే-&nbsp;<BR>కానీ, అది మన మతంలోనుండి పుట్టి, దానికెదురు తిరిగి, విడివడిన బిడ్డ!&nbsp;<BR>క్రైస్తవమతం మన మతాన్ని అనుకరించే ఒక అతుకుల బొంత! ఈ చక్రగతి మళ్లీ&nbsp;<BR>ప్రారంభమైంది. ప్రపంచంలోని ఆయా భాగాలను సమ్మేళనంచేస్తూ ఆంగ్ల&nbsp;<BR>సామ్రాజ్యాధికారం ప్రబలుతోంది. ఇంగ్లీషువారి బాటలు పూర్వపు రోమనుల&nbsp;<BR>బాటలలాగా, నేలమీద ప్రాకులాడటంతో తృప్తిపడక, మహాసముద్రాల్లో సైతం&nbsp;<BR>అన్నివైపులకు, నాగలిచాళ్లలాగా అనుదినం వ్యాపిస్తున్నాయి. ఒక మహాసముద్రం-&nbsp;<BR>నుండి, వేరొక మహాసముద్రానికి ఇంగ్లాండు బాటలు నిరాటంకంగా పరుగు&nbsp;<BR>లిడుతున్నాయి. ప్రపంచంలోని ప్రతిదేశం, ప్రతి ఇతరదేశంతో లంకె పెట్టుకొం-&nbsp;<BR>టూంది. క్రొత్త వార్తాహరునిలాగా, విద్యుచ్ఛక్తి మహాద్భుత వ్యాపారాన్ని నడుపు-&nbsp;<BR>తోంది. ఈ పరిస్థితు లన్నిటివల్ల భారతదేశం పునర్జీవాన్ని పొంది ప్రపంచ పురోభి&nbsp;<BR>వృద్ధికీ, నాగరికతా వ్యాప్తికీ, తన వంతు దోహదం చేయడానికి సిద్ధంగా ఉంది.&nbsp;<BR>ప్రకృతి నన్ను నెట్టుకొని పోయిందేమో అన్నట్లుగా, నేను ఇంగ్లాండు, అమెరికా-&nbsp;<BR>లకు పోయి మతప్రచారం సాగించడం దాని ఫలితమే! భారతదేశం ప్రపంచానికి&nbsp;<BR>ఆధ్యాత్మిక నాయకత్వం వహించే సమయం వచ్చిందని మనలోని ప్రతివారూ</FONT></p>
<hr class="puTa_virupu">
<table><tr><td><a class=puTa_lanke href=puTa2215.html>p2215</a></td><td>p2216</td><td><a class=puTa_lanke href=puTa2217.html>p2217</a></td></tr></table>
</div></body></html>
