<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1500.html>p1500</a></td><td>p1501</td><td><a class=puTa_lanke href=puTa1502.html>p1502</a></td></tr></table>
<p><FONT FACE="SHREE900, SHREE, sans-serif" SIZE="3">272 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">మేలు చేద్దాం?’’ అనే ఇలాంటి ప్రశ్నలు తలెత్తవు. ‘‘నేను పెద్దవాడనైతే, నా అల్లం&nbsp;<BR>మురబ్బా ఏమవుతుంది?’’ అని పసిపాప అడుగుతాడు. ‘‘నేను పెద్దవాడనైతే నా&nbsp;<BR>గోలీల గతి ఏమి? కాబట్టి నేను పెద్దవాడిని కాను -’’ అని చిన్నపాపడు అంటాడు.&nbsp;<BR>‘‘నేను పెద్దయితే నా బొమ్మలేమవుతాయి -’’ అని పసిపాప అడుగు&nbsp;<BR>తుంది. ఈ జగత్తును గూర్చిన విషయంకూడ అలాంటిదే. ఈ జగత్తుకు ఉనికి&nbsp;<BR>ముందు లేదు. ఇప్పుడు లేదు. ఇంకముందు ఉండదు. ఆత్మ యథార్థాన్ని తెలిసి&nbsp;<BR>కొంటే, ఆత్మ తప్ప వేరేదీ లేదని, ఆత్మేతరమైన దంతా స్వప్నమే అనీ, వానికి&nbsp;<BR>పారమార్థిక సత్తా లేదని, తెలిసికొంటే, దారిద్య్రంతో, వ్యసనంతో, చెడుతో,&nbsp;<BR>మంచితో కూడిన ఈ జగత్తు మనలను కలవరపెట్టజాలదు. అవేవీ లేనప్పుడు&nbsp;<BR>ఎవరికోసం, దేనికోసం? మనం శ్రమ పడతాం? జ్ఞానయోగులు చేసే బోధ ఇది.&nbsp;<BR>కాబట్టి ‘‘నేను ముక్తుడినే’’ అనే ధీరత వహించు. నీ మనసు నిన్ను తీసుకుని&nbsp;<BR>పోగలిగినంత దూరం ధైర్యంతో పో. భావించినదంతా ధైర్యంతో చేయి. జ్ఞానాన్ని&nbsp;<BR>అధిగమించటం కష్టం. ధైర్యవంతులకే, నిరతిశయ సాహసోపేతులకే, సకల&nbsp;<BR>ప్రతిమలను, భావనకు చెందిన ప్రతిమలనే కాక, ఇంద్రియములందలి&nbsp;<BR>ప్రతిమలను సహితం, తుత్తునియలు చేయగల సాహసం కలవారికే జ్ఞానమార్గం.&nbsp;<BR>ఈ దేహం నేను కాను. ఇది పోవాలి. ఇందులోనుండి అన్ని విధాల విచిత్రాలు&nbsp;<BR>వెలువడవచ్చు. ఒకడు లేచి ‘‘నేను దేహం కాను. కనుక నా తలనొప్పి పోవాలి’’&nbsp;<BR>అంటాడు. మరి తలనొప్పి దేహంలోకాక, మరెక్కడుంటుంది? వేయి తల&nbsp;<BR>నొప్పులు, వేయి దేహాలు రానీ - పోనీ - అందువల్ల నాకు కలిగేదేమి? నాకు&nbsp;<BR>జననం లేదు. మరణం లేదు. నాకెన్నడు తండ్రి లేడు, తల్లి లేదు, మిత్రులు లేరు,&nbsp;<BR>శత్రువులు లేరు. ఎందుకంటే వారందరూ నేనే. నేనే నా మిత్రుడిని, నేనే నా&nbsp;<BR>శత్రువు. అఖండసచ్చిదానందమైన బ్రహ్మం నేనే. సోఽహం, సోఽహం - వేయి&nbsp;<BR>దేహాలలో నేను జ్వరంతోను, ఇతర వ్యాధులతోను, బాధపడుతూంటే, లక్ష దేహా-&nbsp;<BR>లలో నేను ఆరోగ్యవంతుడినై ఉన్నాను. ఒక వేయి దేహాలలో నేను పస్తుంటే,&nbsp;<BR>మరొక వేయి దేహాలలో నేను విందులారగిస్తున్నాను. వేలకొద్దీ&nbsp;<BR>దేహాలలో దుఃఖపడుతోంటే, వేలకొద్దీ దేహాలలో నేను సుఖపడుతూనే వున్నాను.&nbsp;<BR>ఎవరు ఎవరిని నిందిస్తారు? ఎవరు ఎవరిని స్తుతిస్తారు. ఎవరిని వెదకాలి? ఎవరిని&nbsp;<BR>విడిచిపెట్టాలి? నే నెవరిని అన్వేషించను. ఎవరిని వదలను. ఎందుకంటే,&nbsp;<BR>విశ్వమంతా నేనే. నన్ను నేనే స్తుతించుకొంటాను. నన్ను నేనే నిందించు&nbsp;<BR>కొంటాను. నా కొరకే నేను బాధపడతాను. నా సంకల్పంచేతనే నేను సుఖపడు-&nbsp;<BR>తున్నాను. నేను ముక్తుడిని. ధీరుడు, సాహసి అయిన జ్ఞాని ఇలాంటి వాడు.</FONT></p>
<hr class="puTa_virupu">
<table><tr><td><a class=puTa_lanke href=puTa1500.html>p1500</a></td><td>p1501</td><td><a class=puTa_lanke href=puTa1502.html>p1502</a></td></tr></table>
</div></body></html>
