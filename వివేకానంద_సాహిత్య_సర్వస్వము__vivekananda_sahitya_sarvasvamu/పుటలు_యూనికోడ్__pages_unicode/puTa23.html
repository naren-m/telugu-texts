<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa22.html>p22</a></td><td>p23</td><td><a class=puTa_lanke href=puTa24.html>p24</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానందస్వామి జీవిత సంగ్రహం</FONT></p>

<p><FONT FACE="SHREE900, SHREE, sans-serif" SIZE="3">3. త్యాగము, సేవ ఇవే భారతజాతీయ జీవనాదర్శాలు. వీటిని అభివృద్ధి&nbsp;<BR>చేసి పరిపాలించటంవలననే దేశోన్నతి సాధ్యం.</FONT></p>
<p><FONT FACE="SHREE900, SHREE, sans-serif" SIZE="3">4. గతంలోనూ, ప్రస్తుతమూ మతమే భారతదేశపు వెన్నెముక. గతంలో&nbsp;<BR>మనదేశం మహోజ్వలస్థితికి చేరింది మతం వల్లనే. దీనిని నిర్లక్ష్యం చేయటమే&nbsp;<BR>మన ప్రస్తుత అవనతికి ముఖ్యకారణం. నిజమైన మతాచరణ - డాంబిక మూఢా-&nbsp;<BR>చారాలు మతం కాదు - అన్నివిధాలా వ్యక్తిగతంగా, సామూహికంగా ఉన్నతికి&nbsp;<BR>కారణం. అలాగే మనదేశం భవిష్యత్తులో ఉన్నతిని చెందాలంటే మతాచరణ&nbsp;<BR>ఒక్కటే మార్గం.</FONT></p>
<p><FONT FACE="SHREE900, SHREE, sans-serif" SIZE="3">5. గతంలోనూ, ప్రస్తుతమూ ప్రపంచానికి ఆధ్యాత్మిక గురువుగా ఉన్నది&nbsp;<BR>భారతదేశం. భవిష్యత్తులోకూడ అదే గురుపదా న్నలంకరించగలదు. భారత&nbsp;<BR>దేశపు కర్తవ్యం ప్రపంచానికి తన ఆధ్యాత్మిక కోశాగారాన్ని అందించి, దానినుంచి&nbsp;<BR>కావలసిన వైజ్ఞానిక, పారిశ్రామిక విద్యలను నేర్చుకోటం.</FONT></p>
<p><FONT FACE="SHREE900, SHREE, sans-serif" SIZE="3">6. అన్నిటికంటే ముఖ్యం - దేశానికి వెన్నెముకవంటి జనసామాన్యాన్ని&nbsp;<BR>స్త్రీలను అస్పృశ్యులుగా, హీనులుగా భావించి నిర్లక్ష్యించటం. వీరి ఉద్ధరణ&nbsp;<BR>మీదనే దేశోద్ధరణ ఆధారపడి ఉంటుంది. కనుక మొట్టమొదటి పని జన&nbsp;<BR>సామాన్యాన్ని మేల్పొల్పి వారిని లేవదీయటం.</FONT></p>
<p><FONT FACE="SHREE900, SHREE, sans-serif" SIZE="3">ఉత్తిష్ఠ । జాగ్రత । ప్రాప్యవరాన్ని బోధత - లెండు మేల్కొనండి గమ్యం&nbsp;<BR>చేరేవరకు ఆగవద్దు. వివేకానందుడి ఈ జాగృతిగీతి దేశమంతటా అగ్నిజ్వాలగా&nbsp;<BR>వ్యాపించి శతాబ్దాలుగా నిద్రాణమైవున్న జనులను మేల్కొల్పింది. కొలంబోనుంచి&nbsp;<BR>ఆల్మోరా వరకు తిరిగి దేశానికి స్వామి ఇచ్చిన సందేశసారం ఇదే.</FONT></p>
<p><FONT FACE="SHREE900, SHREE, sans-serif" SIZE="3">మద్రాసునుంచి వివేకానందుడు కలకత్తాకు ప్రయాణించాడు. అక్కడ-&nbsp;<BR>కూడ స్వామి గౌరవార్థం బ్రహ్మాండమైన ఆహ్వానసభ ఏర్పాటైంది. దాదాపు&nbsp;<BR>ఆరు సంవత్సరాల తర్వాత సోదర శిష్యులను, భక్తులను కలుసుకొని చాల సంతో-&nbsp;<BR>షించారు. వారుకూడ స్వాముల ఈ విజయాగమనాని కెంతో గర్వితులయ్యారు&nbsp;<BR>- ఎన్నో సంవత్సరాల కిందట గురుదేవులు నరేంద్రుని మహత్వాన్ని గురించి&nbsp;<BR>వచించిన పలుకులు ఈనాడు అక్షరాలా సత్యమౌటం చూసి ఆశ్చర్యాన్వితు&nbsp;<BR>లయ్యారు.</FONT></p>
<p><FONT FACE="SHREE902, SHREE, sans-serif" SIZE="3">కార్య సంఘటన</FONT></p>
<BR>
<p><FONT FACE="SHREE900, SHREE, sans-serif" SIZE="3">వివేకానందుడు యిన్ని నెలలు తమ దైవీదత్త ఉపన్యాస విద్యుద్ఘాతాలచే జను-&nbsp;<BR>లను లేవగొట్టారు. కాని వీటితో వారి అంతరాత్మకు తృప్తిలేదు. ఇవి ఒట్టి ఉప-&nbsp;<BR>న్యాసాలు కాదు, ఆచరణీయాలు అని వారూ ఆచరణపూర్వకంగా చూప</FONT></p>
<hr class="puTa_virupu">
<table><tr><td><a class=puTa_lanke href=puTa22.html>p22</a></td><td>p23</td><td><a class=puTa_lanke href=puTa24.html>p24</a></td></tr></table>
</div></body></html>
