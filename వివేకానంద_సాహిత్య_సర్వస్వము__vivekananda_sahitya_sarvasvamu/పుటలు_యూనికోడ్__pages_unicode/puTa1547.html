<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1546.html>p1546</a></td><td>p1547</td><td><a class=puTa_lanke href=puTa1548.html>p1548</a></td></tr></table>
<p><FONT FACE="SHREE900, SHREE, sans-serif" SIZE="3">318 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">ముఖ్యంగా జ్ఞప్తిలో వుంచుకో తగింది; మనమందరం అలా చేయగలం. ‘‘కాదు;&nbsp;<BR>నా చేతకాదు’’ అని ఎన్నడూ అనకండి. మీరు అనంతులు. మీ స్వభావంతో&nbsp;<BR>సరిపోలిస్తే, కాలం, దేశం సైతం క్షుద్రమై కనిస్తాయి. మీరు సర్వశక్తిసంపన్నులు;&nbsp;<BR>దేన్నిపడితే దాన్ని సాధించగలరు.</FONT></p>
<p><FONT FACE="SHREE900, SHREE, sans-serif" SIZE="3">ఈ నీతి తత్త్వాలనుండి ఒకింత క్రిందికి దిగి, వాని వివరాలను విచారిద్దాం;&nbsp;<BR>ప్రతివానియొక్క, ప్రతి జాతియొక్క దైనిక జీవితాల్లో, నగర జీవితాల్లో, గ్రామ్య&nbsp;<BR>జీవితాల్లో, జాతీయ జీవితాల్లో, గృహ జీవితాల్లో, ఈ వేదాంతబోధ ఎలా&nbsp;<BR>అనుష్ఠింపదగునో చూద్దాం. నరుడు ఎక్కడివాడైనా ఎలాంటి దశలోవున్నాకూడ,&nbsp;<BR>వానికి ఉపకరించని మతం, అంతగా ప్రయోజనకారి కాదు. ప్రత్యేకం కొందరికి&nbsp;<BR>మాత్రమే ఉపకరించే మతం సిద్ధాంతరూపంలోనే నిలిచి వుంటుంది. నరు&nbsp;<BR>డెలాంటి స్థితిలోవున్నా, స్వతంత్రుడైనా, దాస్యంలో వున్నాకూడ చేయూతనీయ&nbsp;<BR>సమర్థమై సంసిద్ధమై వుండే మతమే మానవకోటికి ఉపకరించగలదు. అది నీచాతి&nbsp;<BR>నీచమైన దశలోను, అత్యుత్తమ పవిత్ర దశలోకూడ ఉపకరించాలి. అది వాని&nbsp;<BR>కెప్పుడూ చేయూత నివ్వగలిగి వుండాలి. ఈ మహాధర్మాన్ని నిర్వహించే శక్తి&nbsp;<BR>గలదైనప్పుడే దాన్ని వేదాంతమనండి, ఆదర్శమనండి, మీరే పేరుతోనైనా&nbsp;<BR>పిలవండి, అది సార్థకం కాగలదు.</FONT></p>
<p><FONT FACE="SHREE900, SHREE, sans-serif" SIZE="3">మనలో మనకు విశ్వాసాన్ని చేకూర్చే ఆదర్శం, మనకు అత్యంత&nbsp;<BR>ప్రయోజనకరం. మనం అంతకన్నా అధికంగా ఆత్మవిశ్వాసాన్ని నేర్చి, దాన్ని&nbsp;<BR>అనుష్ఠించి వుంటే, మనమిప్పుడు అనుభవించే అనర్థాలు, దుఃఖాలు, చాలావరకు&nbsp;<BR>రూపుమాసి వుండేవి. మానవ చరిత్రనంతటినీ పరికిస్తే, ఘనకార్యాలను చేసిన&nbsp;<BR>స్త్రీ పురుషుల జీవితాల్లో అన్నింటికంటే ఎక్కువగా సామర్థ్యాన్నిచ్చిన మూలశక్తి,&nbsp;<BR>వారి ఆత్మవిశ్వాసమే అని తెలుస్తుంది. వాళ్లు ఘనులమనే విశ్వాసంతో&nbsp;<BR>జన్మించారు. ఘనులే అయ్యారు. ఒక నరుడు, అధమాధమ స్థితిలో పడిపోయా-&nbsp;<BR>డనుకోండి. కొంతకాలానికి అతడే, నిరాశా కారణంచేతనే, తన స్థితినుండి,&nbsp;<BR>ఊర్ధ్వగమనాన్ని సాగించి, ఆత్మవిశ్వాసాన్ని నేర్చుకొని తీరుతాడు. అయినా&nbsp;<BR>మొదటినుండి, మనం దాన్ని గుర్తించడం శ్రేయం. ఆత్మవిశ్వాసాన్ని పొందడానికై&nbsp;<BR>ఇన్నికష్టాలు పడటమెందుకు? మనిషికి, మనిషికి మధ్యగల వ్యత్యాసమంతా, ఆత్మ-&nbsp;<BR>విశ్వాసం వుండటం, ఆత్మ విశ్వాసం లేకపోవడం అనే భేదం వల్లనే&nbsp;<BR>కలుగుతుందని మనం సులభంగా గ్రహించగలం. ఆత్మవిశ్వాసం అన్నిటినీ&nbsp;<BR>సాధించగలదు. నా జీవితంలో, నాకది అనుభవానికి వచ్చింది; ఇంకా అనుభ&nbsp;<BR>విస్తున్నాను; నేను పెద్దవాడనయిన కొద్దీ ఈ విశ్వాసం బలమవుతోంది. ఆత్మ-&nbsp;<BR>విశ్వాసం లేనివాడు నాస్తికుడని, పూర్వ మతాలు బోధించాయి. తనలో తనకు</FONT></p>
<hr class="puTa_virupu">
<table><tr><td><a class=puTa_lanke href=puTa1546.html>p1546</a></td><td>p1547</td><td><a class=puTa_lanke href=puTa1548.html>p1548</a></td></tr></table>
</div></body></html>
