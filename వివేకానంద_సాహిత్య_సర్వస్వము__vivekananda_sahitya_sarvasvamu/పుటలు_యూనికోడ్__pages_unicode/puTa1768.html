<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1767.html>p1767</a></td><td>p1768</td><td><a class=puTa_lanke href=puTa1769.html>p1769</a></td></tr></table>
<p><FONT FACE="SHREE900, SHREE, sans-serif" SIZE="3">డాక్టర్‌ పాల్‌ డ్యూసేన్‌</FONT></p>
<p><FONT FACE="SHREE900, SHREE, sans-serif" SIZE="3">163</FONT></p>
<p><FONT FACE="SHREE900, SHREE, sans-serif" SIZE="3">ఉదారులు కాబట్టి పూజనీయులు. వారు పండితులు కాబట్టి సానుభూతి&nbsp;<BR>పరులు. ఈ నూతన తరహా పండితులకు, తత్పూర్వులకు తటస్థుడు మన&nbsp;<BR>మాక్స్‌ ముల్లర్‌. పాశ్చాత్య పండితుల్లో యీ మాక్స్‌ ముల్లర్‌కు భారతీయులమైన&nbsp;<BR>మనం ఎంతో ఋణపడివున్నాం. వారు చిన్నవయస్సులో మొదలుపెట్టిన ఒక&nbsp;<BR>మహత్కార్యాన్ని ఎంతో వృద్ధులైనాక పూర్తిచేశారని విన్నప్పుడు నేను ఎంతో&nbsp;<BR>ఆశ్చర్యపోయాను. ఈ మహాకార్యనిర్వహణంలో ఆయనకు సాహాయ్య మేమీ&nbsp;<BR>లేదు. భారతీయ పండితులకుకూడా చదవటానికి జీవితమంతా పడుతుంది.&nbsp;<BR>పోనీ, ఏ పేదపండితుని సహాయంకూడా ఈయనకు లేదు. అమెరికన్లు మన&nbsp;<BR>పండితులను గురించి యిలా చెప్పారు: నెలకు పది షిల్లింగులిచ్చో లేక తాను&nbsp;<BR>ప్రచురించే అత్యంత నూతన పరిశోధనాగ్రంథం పీఠికలో అతని పేరు ప్రకటించో&nbsp;<BR>ఒక భారతీయ పండితునిచేత పని చేయించవచ్చును.) అలాటి పరిస్థితిలో యీ&nbsp;<BR>మాక్స్‌ ముల్లర్‌ రోజుల తరబడి, నెలల తరబడి, సాయన భాష్యంలోని ఒక&nbsp;<BR>మాట లేక ఒక్క వాక్య అర్థాన్ని వివరించటానికి శ్రమించేవాడు. ఈ సంగతి&nbsp;<BR>అతడే నాతో చెప్పాడు. చిట్టచివరి కతడు యీ వైదిక సాహిత్య మహారణ్యంలో&nbsp;<BR>సుఖప్రచారయోగ్యమైన రాచబాటను నిర్మించ గలిగాడు. ఈ పాశ్చాత్యుడు&nbsp;<BR>ఒనరించిన యీ మహాకార్యాన్ని గురించి కాస్త ఆలోచించండి. అతడు మన కెంత&nbsp;<BR>ఉపకారో తెలుస్తుంది. అతడు రచించిన అనేక విషయాలతో, చేసిన అనేక&nbsp;<BR>వ్యాఖ్యానాలతో మనం ఏకీభవించక పోవచ్చును. అలా ఏకీభవించటం అసంభవం&nbsp;<BR>కూడా. ఏకీభావమున్నా లేకున్నా మనలో ఎవరూ కలలోకూడా చేయడానికి&nbsp;<BR>ఊహించలేని యీ మహాకార్యాన్ని, మన పూర్వీకుల యీ మహాసారస్వతాన్ని&nbsp;<BR>రక్షించటానికి, వ్యాప్తిచేయటానికి అతడు ఒంటరిగా కఠోర పరిశ్రమ చేశాడు.&nbsp;<BR>ఇదంతా అతడు భక్తిప్రపత్తులతో, మనసారా నిర్వర్తించిన పనే.</FONT></p>
<p><FONT FACE="SHREE900, SHREE, sans-serif" SIZE="3">మాక్స్‌ ముల్లర్‌ ఈ నూతనోద్యమానికి ప్రథమ నాయకుడైతే డ్యూసేన్‌&nbsp;<BR>ఆ ఉద్యమం అభివృద్ధి దశలోనివాడు. మన వేదాల్లోని ఆధ్యాత్మిక సిద్ధాంత&nbsp;<BR>రత్నాలు భాషాశాస్త్ర విషయిక పరిశోధనలో మరుగుపడిపోయాయి. మాక్స్‌&nbsp;<BR>ముల్లర్‌ ఆ రత్నాలను కొన్నింటిని వెలికిదీసి పదిమందికి చూపించాడు. అతడు&nbsp;<BR>భాషాశాస్త్రవేత్తల్లో అగ్రగణ్యు డవటంచేత ఆ రోజుల్లో ఈ సత్యాల వైపుకు&nbsp;<BR>ఇతరుల దృష్టిని ఆకర్షింప గలిగాడు. డ్యూసేన్‌కు ఆ భాషాశాస్త్ర సంబంధమైన&nbsp;<BR>పిచ్చిలేదు. అతడు ప్రాచీన గ్రీకు, అధునాతన జర్మనీ వేదాంతాలలో నిష్ణాతుడైన&nbsp;<BR>పండితుడు. అతడు ఔపనిషధిక సిద్ధాంతాలలో మునిగి వాటి యాథార్థ్యాన్ని గమ-&nbsp;<BR>నించి లోకానికి చాటాడు. వేదాంతాన్ని గురించి తమ అభిప్రాయాన్ని&nbsp;<BR>స్వతంత్రంగా ప్రకటించిన వారిలో డ్యూసేన్‌ అగ్రగణ్యుడు. ఇతర పండితు</FONT></p>
<hr class="puTa_virupu">
<table><tr><td><a class=puTa_lanke href=puTa1767.html>p1767</a></td><td>p1768</td><td><a class=puTa_lanke href=puTa1769.html>p1769</a></td></tr></table>
</div></body></html>
