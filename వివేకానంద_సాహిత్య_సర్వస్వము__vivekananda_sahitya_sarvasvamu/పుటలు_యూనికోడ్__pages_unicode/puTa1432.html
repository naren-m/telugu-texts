<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1431.html>p1431</a></td><td>p1432</td><td><a class=puTa_lanke href=puTa1433.html>p1433</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మానవుని సత్య స్వరూపం, దృశ్య స్వరూపం</FONT></p>
<p><FONT FACE="SHREE900, SHREE, sans-serif" SIZE="3">203</FONT></p>
<p><FONT FACE="SHREE900, SHREE, sans-serif" SIZE="3">వస్తువు ఒకటి లేకపోతే, మార్పు అనే భావాన్ని మనం గ్రహింపజాలం. అంతగా&nbsp;<BR>మారిన వస్తువొకదాన్ని తెలిసికొన్నపుడే, మనకు వస్తువులోని మార్పు గోచర&nbsp;<BR>మవుతుంది. అంతకన్నా తక్కువగా మార్పు మరొక వస్తువుతో పోల్చినప్పుడే వస్తు-&nbsp;<BR>వుకూడ ఎక్కువ మార్పులున్న దానిగానే తెలుస్తుంది. ఇలా పోగా పోగా, చివరికి&nbsp;<BR>మార్పులకే లోకువకాని, వస్తువొకటి ఉండి తీరాలని మన మంగీకరించక&nbsp;<BR>తప్పదు. ఈ వ్యక్త ప్రపంచమంతా, ఒక కాలంలో అవ్యక్త స్థితిలో నిశ్చలంగా,&nbsp;<BR>నిశ్శబ్దంగా ఉండి వుండాలి. భిన్న ముఖాల నాకర్షించే, పరస్పర విరుద్ధ శక్తుల&nbsp;<BR>సంఘర్షణకి ఫలమే ఆ నిశ్చలత్వం. అప్పు డే శక్తీ గోచరరూపంలో వుండదు.&nbsp;<BR>సమస్థితి (ఈక్విలిబ్రియం) చెదిరినప్పడేకదా శక్తి గోచర రూపానికొస్తుంది? ఆ&nbsp;<BR>సమస్థితి మళ్ళీ రావడాని కీ జగత్తు అవిరామంగా పరువులిడుతోంది. ఇంతకన్నా&nbsp;<BR>నిస్సంశయంగా, మన కీ విషయం తెలీదు. నిర్వికార వస్తువొకటి వుందని&nbsp;<BR>ద్వైతులు చెప్పేమాట నిజమే; కాని అది మనస్సు కాదు, శరీరం కాదు; ఈ&nbsp;<BR>రెంటికి భిన్నమైన మరొక మూలపదార్థమవడం మాత్రం పొరపాటు. ఈ&nbsp;<BR>ప్రపంచమంతా మార్పుల రాశి అనే బౌద్ధవాదం నిస్సంశయంగా సత్యమే.&nbsp;<BR>ఎందుకంటే నేనీ ప్రపంచం కన్నా, వేరై వుండేంతవరకు, నేను వెనుక నిలుచుండి,&nbsp;<BR>ఎదుట వుండే వొక వస్తువును చూస్తున్నంత వరకు, చూసేవాడు, చూడబడేది&nbsp;<BR>- అనే రెండు వస్తువులున్నంత వరకు ఈ ప్రపంచం మార్పులు కలదిగానే -&nbsp;<BR>ఎప్పుడూ మారుతూన్నదిగానే - కనిపిస్తుంది; యథార్థ స్థితి ఏమంటే, ఈ&nbsp;<BR>లోకంలో మార్పు వుంది. నిర్వికారతా వుంది. ఆత్మ, మనస్సు, శరీరం - ఇవి&nbsp;<BR>మూడు ప్రత్యేక వస్తువులు కావు. ఈ మూడూకల మూర్తి ఏక వస్తువు. మన-&nbsp;<BR>శ్శరీరాలుగా, మనశ్శరీరాల కతీతంగా కనిపించేది వొకే వస్తువు. కాని అది ఒకే&nbsp;<BR>కాలంలో ఈ మూడుగా వుండదు. శరీరాన్ని చూసే వానికి మనస్సు కనిపించదు.&nbsp;<BR>మనస్సును చూసే వానికి, ఆత్మ అనేది కనిపించదు. ఆత్మను చూసే వానికి&nbsp;<BR>మనస్సు శరీరాలు అదృశ్యాలవుతాయి. చలనమే (కదలిక) చూసేవానికి,&nbsp;<BR>పరిపూర్ణ నిశ్చలత్వమెన్నడూ కనిపించదు. పరిపూర్ణ నిశ్చలత్వం చూసే వానికి&nbsp;<BR>చలనం కనిపించదు. తాడు నొక్కొక్కసారి పాముగా భ్రాంతి పడుతారు.&nbsp;<BR>అలాంటప్పుడు పామును చూసేవానికి తాడు అదృశ్యమవుతుంది. ఈ భ్రాంతి&nbsp;<BR>నశించగా, తాడును చూసే వానికి పాము మాయమౌతుంది.</FONT></p>
<p><FONT FACE="SHREE900, SHREE, sans-serif" SIZE="3">అంటే, ఉండేది ఒక్క వస్తువే. అది సర్వాత్మకం. అదే నానారూపాలతో&nbsp;<BR>కనిపిస్తూంది. ప్రపంచంలో నిజంగా వుండేది ఈ ఆత్మ - యథార్థ వస్తువు -&nbsp;<BR>ఒకటే. అద్వైత పరిభాషలో దీన్ని బ్రహ్మమంటారు. నామరూపాలు అడ్డు&nbsp;<BR>రావడం వల్ల ఇదే నానారూపకంగా కనిపిస్తుంది. సముద్ర తరంగాలు చూడండి.</FONT></p>
<hr class="puTa_virupu">
<table><tr><td><a class=puTa_lanke href=puTa1431.html>p1431</a></td><td>p1432</td><td><a class=puTa_lanke href=puTa1433.html>p1433</a></td></tr></table>
</div></body></html>
