<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2793.html>p2793</a></td><td>p2794</td><td><a class=puTa_lanke href=puTa2795.html>p2795</a></td></tr></table>

<p><FONT FACE="SHREE900, SHREE, sans-serif" SIZE="3">ఆర్నాల్డ్‌ రచించిన ‘ఆసియా జ్యోతి’లో బుద్ధుడు రాజవంశంలో&nbsp;<BR>జన్మించాడని, లోకంలోని దుఃఖం అతడి హృదయాన్ని కలచివైచిందని, భోగా-&nbsp;<BR>లతో పెరిగినా, భోగాలమధ్యవున్నా స్వసౌఖ్యంలో, రక్షణలో అతడికి మనశ్శాంతి&nbsp;<BR>లేకుండినదని, తన భార్యను, పసిబిడ్డను విడనాడి అతడు విరాగి ఐనాడని,&nbsp;<BR>సత్యాన్ని అన్వేషిస్తూ అతడు అనేకమంది గురువులను ఆశ్రయించాడని మీరు&nbsp;<BR>చదివే వుంటారు. అతడికి ఎలా జ్ఞానోదయం ఐందీ మీకు తెలుసు. దీర్ఘకాలం&nbsp;<BR>అతడు గావించిన ధర్మప్రచారం గురించి, అతడి శిష్యులను గురించి, సంస్థలను&nbsp;<BR>గురించి మీకు తెలుసు. ఈ విషయాలన్నీ మీరు తెలుసుకొనివున్నారు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో పురోహితులకు ప్రవక్తలకు సాగుతూండిన సంఘర్షణలో&nbsp;<BR>కలిగిన విజయమే బుద్ధుడిలో మూర్తీభవించింది. భారతదేశంలోని పురోహితుల&nbsp;<BR>విషయమై ఒక్కమాట చెప్పొచ్చు - వారి కేనాడూ మతవిషయమై అసహనం&nbsp;<BR>లేదు; అన్యమతస్థుల నెన్నడూ వారు హింసించలేదు. తమకు వ్యతిరేకంగా ఎవరైనా&nbsp;<BR>మతబోధ చెయ్యటానికి అంగీకరించేవారు. వారి మతమే అలాంటిది; మతాభి-&nbsp;<BR>ప్రాయాలవల్ల ఎవరినిగాని వారెన్నడూ బాధించలేదు. ఐతే వారూ పురోహితు&nbsp;<BR>లందరికీ వున్న విచిత్ర లోపాలవల్ల బాధపడ్డారు: వారూ అధికారాన్ని కాంక్షిం-&nbsp;<BR>చారు; వారూ నియమ నిబంధనలు కల్పించి మతాన్ని అనవసరంగా సంక్లిష్టం&nbsp;<BR>చేశారు; తత్ఫలితంగా తమ మతావలంబులను నిర్వీర్యులను చేసివేశారు.</FONT></p>
<p><FONT FACE="SHREE900, SHREE, sans-serif" SIZE="3">ఈ కలుపుమొక్క లన్నిటిని బుద్ధుడు తొలగించివేశాడు. అత్యద్భుత&nbsp;<BR>సత్యాల నతడు బోధించాడు. వేదాల్లోని తత్త్వజ్ఞాన సారాన్నే బుద్ధుడు బోధిం-&nbsp;<BR>చాడు; విచక్షణ చూపక అందరికీ బోధించాడు. అతడి మహత్తర సందేశాల్లో&nbsp;<BR>ఒకటి మానవ సమానత్వం. కాబట్టి యావత్తు ప్రపంచానికి అతడు తన మతాన్ని&nbsp;<BR>బోధించాడు. మానవులంతా సమానులే. ఎవరికీ ప్రత్యేకాధిక్యాన్ని చూపనవసరం&nbsp;<BR>లేదు. సమత్వాన్ని బోధించిన మహాత్ముడు బుద్ధుడు. పురోహిత వర్గానికి,&nbsp;<BR>తదితర కులాలకు మధ్యనున్న భేదాలను బుద్ధుడు నిర్మూలించాడు. ఎంతటి నికృ-&nbsp;<BR>ష్టస్థితిలో వున్నవారైనా పరమోత్కృష్ట ప్రయోజనాలకు అర్హులే; నిర్వాణ&nbsp;<BR>ప్రాప్తికి ద్వారాన్ని అత డందరికీ తెరిచి వుంచాడు. భారతదేశంలో సైతం అతడి&nbsp;<BR>సందేశం సాహసోపేతమైంది. ఎంతటి ప్రచారానికైనా సరే, భారతీయులు బెదరే&nbsp;<BR>వారు కారు. కాని బుద్ధుడి సిద్ధాంతం భారతీయులకు మింగుడుపడటం కష్ట-&nbsp;<BR>మైంది. మీకు అది మరెంత కష్టమౌతుందో కదా!</FONT></p>
<p><FONT FACE="SHREE900, SHREE, sans-serif" SIZE="3">అతడి సిద్ధాంతం యిది: ‘‘మన జీవితాల్లో దుఃఖం ఎందుకుంది? మన&nbsp;<BR>సుఖంకోసమే మనం కోర్కెలు కోరుకొంటుంటాం - అందులోనే దుఃఖముంది.&nbsp;<BR>దుఃఖనివారణోపాయం ఏమిటి? తనది అనేదాన్ని విడనాడటమే. ఈ లోకంలో</FONT></p>
<hr class="puTa_virupu">
<table><tr><td><a class=puTa_lanke href=puTa2793.html>p2793</a></td><td>p2794</td><td><a class=puTa_lanke href=puTa2795.html>p2795</a></td></tr></table>
</div></body></html>
