<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1241.html>p1241</a></td><td>p1242</td><td><a class=puTa_lanke href=puTa1243.html>p1243</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మానవుని యథార్థరూపం</FONT></p>
<p><FONT FACE="SHREE900, SHREE, sans-serif" SIZE="3">13</FONT></p>
<p><FONT FACE="SHREE902, SHREE, sans-serif" SIZE="4">మానవుని యథార్థరూపం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">లండన్‌లో ఉపన్యసింΔంది</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">మనిషి ఇంద్రియాలకు లొంగి ఉంటాడు. తాను జీవిస్తున్న, నిత్యవిహారం&nbsp;<BR>చేస్తున్న ఈ బాహ్యప్రపంచం, అతనికి వాస్తవంగా తోచడం సహజమేకదా? కాని&nbsp;<BR>ప్రతి మానవుని బుద్ధిలో, ప్రతి జాతి బుద్ధిలో, ఏదో ఒక సమయంలో ‘ఇది&nbsp;<BR>సత్యమేనా’ అనే ప్రశ్న అప్రయత్నంగా పుడుతున్నది. కాలమంతా రకరకాల&nbsp;<BR>విషయభోగాల్లోనే గడుపుతూ ‘ఇంద్రియాలను నమ్మవచ్చా?’ అని ఆలోచించ-&nbsp;<BR>డానికైనా, తీరికలేని వానినికూడ మరణం వరిస్తుంది. అప్పుడు, అతడుకూడ&nbsp;<BR>విషయవాస్తవికతను గూర్చి సందేహించవలసి ఉంటుంది. ‘‘జగత్తు వాస్తవ-&nbsp;<BR>మేనా?’’ అనే సమస్యే ఆస్తికధర్మ జీవనానికి (రెలిజియన్‌) ఆరంభం. దాని&nbsp;<BR>పరిష్కారమే ఆ జీవన పరమార్థం. ఐతిహాసిక యుగానికి పూర్వం, పురాణ&nbsp;<BR>యుగానికికూడ పూర్వం, నాగరికతా సూర్యుడు ఉదయించడానికి ముందే,&nbsp;<BR>మానవుని బుద్ధి యింకా కనుచీకటిలో తడుముకొంటున్న ఆదిమకాలంలో-&nbsp;<BR>కూడ, ఈ ప్రశ్నే బయలుదేరింది. ‘‘ఇది ఏమవుతుంది? ఏది వాస్తవం-’’</FONT></p>
<p><FONT FACE="SHREE900, SHREE, sans-serif" SIZE="3">‘‘నరుని మరణాన్ని గూర్చి రెండు భిన్నాభిప్రాయాలున్నాయి. అతడు&nbsp;<BR>శాశ్వతంగా అంతరించాడని కొందరి వాదం. జీవించే ఉన్నాడని మరికొందరి&nbsp;<BR>వాదం. ఇందులో ఏది నిజం? -’’ అనే విచారం (ఆలోచన)తోనే కఠోపనిషత్తు&nbsp;<BR>ప్రారంభమవుతోంది. ఈ ప్రశ్నకు ఎన్నెన్నో సమాధానా లియ్యబడినాయి.&nbsp;<BR>మానసికశాస్త్రాలు, వేదాంతశాస్త్రాలు, మతశాస్త్రాలు,- ఇవన్నీ ఈ సమాధానాల-&nbsp;<BR>తోనే నిండి ఉన్నాయి. కొంద రీ విచారాన్నే ‘‘మరణానంతరం ఏమి? ఏది&nbsp;<BR>నిత్యం?’’ అనే ప్రశ్నలకు మూలమైన, బుద్ధి, అశాంతినే - అణచివేయజూచారు.&nbsp;<BR>కాని మరణమనేది ఉండేంతకాలం, ఇటువంటి ప్రయత్నాలు ఎలా కొనసాగు-&nbsp;<BR>తాయి? ఇంద్రియాతీతమైన దేదీలేదు, మన ఆశలను, లక్ష్యాలను, ప్రస్తుత కాల&nbsp;<BR>పరిమితిలోనే ఉంచుతామనీ చెప్పవచ్చు. ఇంద్రియ ప్రపంచాన్ని దాటిపోకుండ&nbsp;<BR>మనస్సును నిరోధించే ప్రయత్నం చేయవచ్చు. బుద్ధిని ఈవిధంగా అరికట్టి ఉంచే&nbsp;<BR>ప్రయత్నానికి బాహ్య ప్రపంచమంతా సహకరింపవచ్చు. ఈ ప్రయత్నంలో లోకు-&nbsp;<BR>లంతా ఏకీభావాన్నీ చూపవచ్చు. కాని మరణమనేది ఉన్నంతకాలం, ‘‘నిత్యాతి-&nbsp;<BR>నిత్యములైనట్లు, సత్యాతిసత్యములైనట్లు మనమెంతో జలగపట్టుతో పట్టుకుని&nbsp;<BR>ఉండీ ఈ ఐహికవిషయాలన్నీ మరణంతో అంతమొందేవేనా?’’ అనే ప్రశ్న,</FONT></p>
<hr class="puTa_virupu">
<table><tr><td><a class=puTa_lanke href=puTa1241.html>p1241</a></td><td>p1242</td><td><a class=puTa_lanke href=puTa1243.html>p1243</a></td></tr></table>
</div></body></html>
