<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1920.html>p1920</a></td><td>p1921</td><td><a class=puTa_lanke href=puTa1922.html>p1922</a></td></tr></table>
<p><FONT FACE="SHREE900, SHREE, sans-serif" SIZE="3">316 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">భూమార్గం. ఆప్ఘనిస్థాన్‌, పర్షియాల మీదుగా యీ మార్గం పోతుంది. రెండోది&nbsp;<BR>సముద్రమార్గం. ఎర్రసముద్రంగుండా అలెగ్జాండర్‌ పర్షియాను జయించిన&nbsp;<BR>తరువాత భారతదేశాని కొక సముద్రమార్గం కనిపెట్టటానికి నియార్కస్‌ అనే&nbsp;<BR>సేనాధిపతిని నియమించాడు. ఆ సముద్రమార్గం సింధునదీ ముఖద్వారంనుండి&nbsp;<BR>మహాసముద్రం మీదుగా, ఎర్రసముద్రంగుండా ఏర్పాటు చెయ్యబడింది.&nbsp;<BR>బాబిలోనియా, పర్షియా, గ్రీసు, రోమ్‌ దేశాల సౌభాగ్యం ప్రాచీనకాలంలో&nbsp;<BR>భారతదేశంతోటి వాణిజ్యంపై చాలభాగం ఆధారపడి వుండేదని చాలమంది&nbsp;<BR>జనులకు తెలియదు. రోమన్‌ సామ్రాజ్యం పతనం చెందాక మహమ్మదీయ&nbsp;<BR>దేశాల్లో బాగ్దాద్‌, ఇటలీలో వెనీసు, జెనీవా నగరాలు భారతదేశపు సరకులకు&nbsp;<BR>పాశ్చాత్యదేశాల్లో వాణిజ్యకేంద్రాలైనాయి. తరువాత రోమన్‌ సామ్రాజ్యాన్ని&nbsp;<BR>తురకలు జయించినప్పుడు వారు ఇటలీవారికి భారతదేశానికి వెళ్లే వాణిజ్య&nbsp;<BR>మార్గాన్ని మూసేశారు. అప్పుడు స్పెయిన్‌ దేశస్థుడైన క్రిస్టోఫర్‌ కొలంబస్‌ భారత&nbsp;<BR>దేశానికి అట్లాంటిక్‌ మహాసముద్రంగుండా ఒక కొత్తమార్గాన్ని కనిపెట్టటానికి&nbsp;<BR>ప్రయత్నించాడు. ఆ ప్రయత్నంలో అతడు అమెరికా ఖండాన్ని కనుగొన్నాడు.&nbsp;<BR>అమెరికా చేరాకకూడా అదే భారతదేశమనే భ్రాంతి అతణ్ణి వదల్లేదు. ఆ కారణం&nbsp;<BR>వల్ల అమెరికాలోని ఆదిమవాసులు ‘ఇండియన్స్‌’ అని యీనాటికీ పిలువబడు-&nbsp;<BR>తున్నారు. వేదాల్లో సింధునదికి ‘సింధు’, ‘ఇందు’ అనే రెండు పేర్లు కానవస్తు-&nbsp;<BR>న్నాయి. పారశీకులు ‘సింధుకు’ బదులు ‘హిందు’ అని వాడారు. గ్రీకులు&nbsp;<BR>‘ఇండస్‌’ అని వాడారు. కాబట్టే ఇండియా, ఇండియన్‌ అనే పేర్లు పుట్టాయి.&nbsp;<BR>మహమ్మదీయుల విజృంభణతో ‘హిందు’ అనే పదానికి అపార్థమేర్పడి నల్లని&nbsp;<BR>వాడనే అర్థంలో ప్రయోగించబడింది. ప్రస్తుతం ‘నేటివ్‌’ అనే పదం అలాగే&nbsp;<BR>ఉపయోగించబడుతోంది కదా.’’</FONT></p>
<p><FONT FACE="SHREE900, SHREE, sans-serif" SIZE="3">ఈలోగా బుడతకీచులు ఆఫ్రికాను చుట్టి భారతదేశాని కొక కొత్తమార్గాన్ని&nbsp;<BR>కనుగొన్నారు. బుడతకీచులకు భారతదేశం ఎంతో లాభించింది. తరువాత ఫ్రెంచ్‌-&nbsp;<BR>వారు, డచ్చివారు, డెన్మార్కువారు, ఆంగ్లేయులు వచ్చారు. భారతీయ వాణిజ్యం,&nbsp;<BR>భూమిశిస్తులు, ఇతర శిస్తులు ప్రస్తుతం ఇంగ్లీషువారి అధీనంలో వున్నాయి.&nbsp;<BR>అందుచేతే వారు తక్కిన అన్నిదేశాల్లో అగ్రస్థానం వహించారు. కాని ఇప్పుడు అమె-&nbsp;<BR>రికా మొదలైన దేశాల్లో భారతదేశంకంటె భారతదేశపు పంటలు బాగా పండిం-&nbsp;<BR>చబడుతున్నాయి. అందుచేత ప్రస్తుతం భారతదేశానికి ప్రతిష్ఠ తగ్గింది. భారత-&nbsp;<BR>దేశం తమ నాగరికతకు కారణమనే మాటను ఐరోపీయులు&nbsp;<BR>ఇష్టపడరు. తమ నాగరికతకు, సంపదకు యీ నాటువాళ్లదేశం ముఖ్య కారణమని</FONT></p>
<hr class="puTa_virupu">
<table><tr><td><a class=puTa_lanke href=puTa1920.html>p1920</a></td><td>p1921</td><td><a class=puTa_lanke href=puTa1922.html>p1922</a></td></tr></table>
</div></body></html>
