<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa596.html>p596</a></td><td>p597</td><td><a class=puTa_lanke href=puTa598.html>p598</a></td></tr></table>

<p><FONT FACE="TimesNewRoman, Times, serif" SIZE="2">1 8 2</FONT></p>
<p><FONT FACE="SHREE900, SHREE, sans-serif" SIZE="3">మీరు భగవంతుణ్ణి దర్శించాలి, ఆత్మసాక్షాత్కారం పొందాలి. ఇది అను-&nbsp;<BR>ష్ఠాన మతం. అనుష్ఠాన మతమని మీ రనుకొంటున్నది కాదు, ఏసునాథుడు&nbsp;<BR>బోధించింది ‘‘వినీతులు ధన్యులు, స్వర్గరాజ్యం వారిది.’’ ఈ ప్రవచనం అహం-&nbsp;<BR>కారరహితులు ప్రమోదం కోసం చెప్పబడిందా? మీ రనుకొంటున్న అనుష్ఠాన&nbsp;<BR>మతమంటే ఏమిటి? ‘‘ప్రభూ! మాకు సహాయపడు’’ అనేనా? ‘‘నిర్మల హృద-&nbsp;<BR>యులు ధన్యులు; వారు ఈశ్వరుణ్ణి దర్శిస్తారు.’’ దీనికి అర్థం వీథులూడ్చటం,&nbsp;<BR>వైద్యశాలలు నిర్మించటం మొదలైన పనులు చెయ్యటమా? పవిత్రమైన మన-&nbsp;<BR>స్సుతో చేసిన పనులే సత్కార్యాలవుతాయి. ఇరవై డాలర్లిచ్చి, శాన్‌ఫ్రాన్సిస్కో&nbsp;<BR>లోని అన్ని పత్రికలలోను మీ పేర్లు ప్రకటింపబడ్డాయేమో నని ఆతురతతో&nbsp;<BR>చూడొద్దు. మరొక రెవ్వరూ మీకు సహాయపడలేరని మీరు మీ గ్రంథాలలో&nbsp;<BR>చదవటం లేదా? దరిద్రులలో, దుఃఖభాజనులలో, దుర్బలులలో వున్న భగవం-&nbsp;<BR>తుణ్ణి ఉపాసిస్తున్నామన్న భావంతో సేవ చేయండి. అది ముఖ్యమైన పని. ఫలితం&nbsp;<BR>అప్రధానం. ప్రతిఫలాపేక్ష లేకుండా ఆ రకంగా కృషిచేస్తే ఆత్మకు మేలు కలుగు&nbsp;<BR>తుంది. స్వర్గరాజ్యం అలాంటిదే!</FONT></p>
<p><FONT FACE="SHREE900, SHREE, sans-serif" SIZE="3">స్వర్గరాజ్యం మనలో వుంది. అత డక్కడ వున్నాడు. అతడు సమస్త&nbsp;<BR>ఆత్మలకు ఆత్మ. అతణ్ణి మీ ఆత్మలో దర్శించండి. అనుష్ఠానమతమంటే యిది.&nbsp;<BR>స్వాతంత్య్రం దాన్లోనే వుంది. ఈ విషయంలో మన మెంతగా పురోగమించామో&nbsp;<BR>పరస్పరం అడిగి తెలుసుకొందాం. మనం ఎంతగా దేహాన్ని పూజిస్తున్నామో,&nbsp;<BR>ఆత్మను, భగవంతుణ్ణి ఎంతదాకా నిజంగా విశ్వసిస్తున్నామో, ఎంతదాకా మనం&nbsp;<BR>ఆత్మస్వరూప ఫలమని నమ్ముతున్నామో కనుక్కొందాం. అదే స్వార్థత్యాగం. అదే&nbsp;<BR>విమోచన, అదే నిజమైన ఉపాసన. ఆత్మసాక్షాత్కారం పొందండి. మీ రెవరో తెలు-&nbsp;<BR>సుకోండి. ఇదే జరగవలసిన దంతా, చేయవలసిన దంతా. మీరు స్వత&nbsp;<BR>స్సిద్ధమైన అనంతాత్మలని తెలుసుకోండి. అనుష్ఠాన మతమంటే అది. మిగిలిన-&nbsp;<BR>దంతా అనుష్ఠానానికి భిన్నమే. ఎందుకంటే మిగిలినదంతా అదృశ్యమైపోతుంది.&nbsp;<BR>ఏనాటికీ అదృశ్యంకానిది అదే. అది శాశ్వతమైనది. వైద్యశాలలు కూలిపోగలవు.&nbsp;<BR>రైలు మార్గాలు వేసేవారు మరణించేవారే. ఈ భూమి ముక్కలు ముక్కలు&nbsp;<BR>కాగలదు, సూర్యుడు నిర్నాము డవుతాడు. కాని ఆత్మ మాత్రమే నిత్యమైనది,&nbsp;<BR>శాశ్వతమైనది.</FONT></p>
<p><FONT FACE="SHREE900, SHREE, sans-serif" SIZE="3">ఒకటి: నశ్వరమయ్యేవాటి వెంటబడటం; రెండోది: నిర్వికారం, శాశ్వతం&nbsp;<BR>ఐనదాన్ని ఉపాసించటం - ఈ రెండింటిలో ఏది శ్రేయస్కరం? శక్తియుక్తు&nbsp;<BR>లన్నీ పనికిమాలిన వాటికోసం వినియోగించటం, అవి లభించకముందే మృత్యు-&nbsp;<BR>దేవత వాతబడి వాటి నన్నిటిని విడిచిపెట్టి పోవటం - ఏది ఉత్కృష్టమైన పని?</FONT></p>
<hr class="puTa_virupu">
<table><tr><td><a class=puTa_lanke href=puTa596.html>p596</a></td><td>p597</td><td><a class=puTa_lanke href=puTa598.html>p598</a></td></tr></table>
</div></body></html>
