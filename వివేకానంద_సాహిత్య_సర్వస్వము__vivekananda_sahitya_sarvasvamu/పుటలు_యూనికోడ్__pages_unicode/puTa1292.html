<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1291.html>p1291</a></td><td>p1292</td><td><a class=puTa_lanke href=puTa1293.html>p1293</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మాయ, ముక్తి</FONT></p>
<p><FONT FACE="SHREE900, SHREE, sans-serif" SIZE="3">63</FONT></p>
<p><FONT FACE="SHREE900, SHREE, sans-serif" SIZE="3">పుట్టింది, ముక్తత్వంలో విశ్రమించి ఉంది. ముక్తత్వంలో లయిస్తుంది’’ - ఈ&nbsp;<BR>ముక్తతను మనం విడనాడజాలం. అది లేకపోతే కర్మాచరణం అసాధ్య&nbsp;<BR>మవుతుంది. జీవించడంకూడ అసాధ్యమవుతుంది. మనం దాస్యబద్ధులమనీ,&nbsp;<BR>మనకు స్వేచ్ఛాప్రవృత్తి లేదనీ ప్రకృతి ప్రతిక్షణమూ మనకు తెలుపుతోంది. కాని&nbsp;<BR>స్వతంత్రులం అన్న తలంపుకూడ మనకు అప్పుడే కలుగుతూ ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రతిక్షణం మాయ దెబ్బలుకొట్టి, మనం బద్ధులమని నిరూపిస్తూ&nbsp;<BR>ఉంటుంది. కాని ఆ దెబ్బతోనే, ఆ బద్ధులమనే తలంపుతోనే, మనం&nbsp;<BR>స్వతంత్రులం అనే తలపుకూడ కలుగుతోంది. ఆ స్వతంత్రతను, ప్రత్యక్ష&nbsp;<BR>పరుచుకొని, కార్యరూపంలో చూపజాలం కానీ, ఆ ఆలోచన మనలో&nbsp;<BR>తారట్లాడుతూనే ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రపంచంలో గల సర్వమతాలు దీన్ని ప్రకటించాయి. మతములలో&nbsp;<BR>మాత్రమే కాదు - మతమనే మాటకు, సంకుచితార్థం కల్పించుకోకండి -&nbsp;<BR>సాంఘిక జీవనమంతటిలోను ఈ స్వాతంత్య్రం ప్రకటితమవుతూ ఉంటుంది.&nbsp;<BR>లోకంలో బయలుదేరే ఉద్యమాలన్నిటికి ఆధారభూతమైన మూలమిదే. ‘‘కష్ట&nbsp;<BR>జీవితాలు గడుపుతూ, తమ భారాలను మోయజాలక, క్రుంగిపోతున్న వారంతా&nbsp;<BR>నా దగ్గరకి రండి’’ - అన్న వాక్కు ప్రతి వానికీ వాడికది తెలిసినా, తెలియక-&nbsp;<BR>పోయినా - వినిపించింది. ఏ భాషలోనో, ఏ రూపంలోనో ఈ మోక్ష ప్రదాన&nbsp;<BR>వాక్కు మన కందరికీ అందింది. ఆ వాక్కువల్ల మనం ఈ లోకంలో జన్మించాం.&nbsp;<BR>మన జీవిత వ్యాపారాలన్నీ, ఉద్యమాలన్నీ అందుకోసమే. అందరం మోక్షో&nbsp;<BR>న్ముఖులమై పరుగిడుతున్నాం. తెలిసో, తెలియకో అందరం ఆ వాక్కును&nbsp;<BR>అనుసరిస్తున్నాం. గ్రామంలోని పసిబిడ్డలు, వేణుగోపాలుని గానంతో ఆకర్షింపబ-&nbsp;<BR>డినట్లు, మన మందరం ఆ వాక్కులోని మాధుర్యంతో ఆకర్షింపబడి కారణం&nbsp;<BR>తెలీకనే దాన్ని అనుసరిస్తున్నాం.</FONT></p>
<p><FONT FACE="SHREE900, SHREE, sans-serif" SIZE="3">ఆ వాక్కును అనుసరిస్తున్నపుడు మనం నీతిపరుల మవుతున్నాం.&nbsp;<BR>మనుష్యాత్మలు మాత్రమే కాదు దాన్ని ఆలకించింది. సర్వజీవులు - అతి&nbsp;<BR>క్షుద్రమైనవికూడ - దాన్ని విని, దాని దిశగా పరుగులిడుతున్నాయి. ఆ&nbsp;<BR>సందడిలో కొన్ని ఒకటిగా కూడి; కొన్ని తమ త్రోవకు అడ్డంగావున్న ఇతరము-&nbsp;<BR>లను నెట్టివేసి పరుగెత్తుతాయి. ఆ వాక్కును చేరబోవు ఉన్మత్తావేశ ఫలమే ఈ&nbsp;<BR>ప్రపంచమంతా. ఈ పోటీలు, ఈ సుఖాలు, ఈ మరణాలు; ప్రకృతి ధర్మం&nbsp;<BR>వ్యక్తమయ్యే రూపం ఇదే.</FONT></p>
<p><FONT FACE="SHREE900, SHREE, sans-serif" SIZE="3">వెంటనే ఏమవుతుంది? దృశ్యమంతా మారిపోతుంది. మాయతోడి&nbsp;<BR>పోరాటంవల్ల బీభత్స యుద్ధరంగంగా కాన్పించిన ఈ లోకమే సుఖంగా, అందంగా</FONT></p>
<hr class="puTa_virupu">
<table><tr><td><a class=puTa_lanke href=puTa1291.html>p1291</a></td><td>p1292</td><td><a class=puTa_lanke href=puTa1293.html>p1293</a></td></tr></table>
</div></body></html>
