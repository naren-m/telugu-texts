<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa752.html>p752</a></td><td>p753</td><td><a class=puTa_lanke href=puTa754.html>p754</a></td></tr></table>

<p><FONT FACE="TimesNewRoman, Times, serif" SIZE="2">3 3 8</FONT></p>
<p><FONT FACE="SHREE900, SHREE, sans-serif" SIZE="3">వాదమే ఎక్కువ సమంజస మనిపిస్తుంది. మనస్సు మార్పుచెందేకొద్దీ, అది&nbsp;<BR>మరింత స్వచ్ఛమయ్యేకొద్దీ, ఆత్మను మరింత చక్కగా ప్రతిబింబిస్తుంది. చివరకు&nbsp;<BR>ఆత్మస్వరూపాన్ని సమగ్రంగా ప్రతిబింబింపగలంత స్వచ్ఛత మనస్సుకు కలుగు-&nbsp;<BR>తుంది. అప్పుడు ఆత్మ విముక్తమౌతుంది.</FONT></p>
<p><FONT FACE="SHREE900, SHREE, sans-serif" SIZE="3">ఆత్మతత్త్వం యిది. దాని గమ్యం ఏమిటి? భారతదేశంలోని విభిన్న శాఖీ-&nbsp;<BR>యుల్లో ఆత్మకు గమ్యం ఒక్కటిగానే కనబడుతోంది. అందరి ఆశయం ఒక్కటే.&nbsp;<BR>ఏమంటే విముక్తే. మానవుడు అనంతుడు; అత డిప్పుడు పరిమితుడై వున్నాడు.&nbsp;<BR>కాని యిది అతడి స్వరూపం కాదు. అనంతత్త్వం, అపరిచ్ఛిన్నత్త్వం అతడి జన్మ-&nbsp;<BR>హక్కు. తన యీ స్వస్వరూపాన్ని పొందేవరకు అతడు యీ పరిచ్ఛేదాల&nbsp;<BR>ద్వారా ముందుకు వెళ్లటానికి, పైకెక్కటానికి పాటుపడుతున్నాడు. మనం&nbsp;<BR>చుట్టూచూస్తున్న యీ కలయికలు, పునస్సంయోగాలు, వ్యక్తీకరణాలు, యివి&nbsp;<BR>మన లక్ష్యంకావు; గమ్యంకావు; ఇవి తాత్కాలికాలు; ఆనుషంగికాలు. ఏ అనుభ&nbsp;<BR>వాలగుండా ఆత్మ తన పరిపూర్ణస్వరూపాన్ని వ్యక్తంచేసి బంధాలను ఊడ్చివే-&nbsp;<BR>స్తుందో, ఆ అనుభూతిని పొందటానికి మనకు తోడుపడేవే యీ భూముల -&nbsp;<BR>సూర్యుల - చంద్రుల - నక్షత్రాల - గుణదోషాల - మంచి చెడుల - హాస-&nbsp;<BR>విలాపాల - సుఖదుఃఖాల రూపంలోని యీ కలయికలు. ఆత్మ యిక బాహ్య-&nbsp;<BR>ప్రకృతి శాసనాల బంధంలోగాని, అంతఃప్రకృతి శాసనాల బంధంలోగాని&nbsp;<BR>వుండదు. అది సమస్త శాసనాలకు, సకల పరిమితులకు, సమస్త ప్రకృతిని అతిక్ర&nbsp;<BR>మించి పోయింది. ఆత్మ యిప్పుడు తాను ప్రకృతివశాత్తు వున్నట్లు ఎంచుతుందే&nbsp;<BR>గాని అది ప్రకృతి వశంలోలేదు. ప్రకృతే ఆత్మవశంలోకి వచ్చింది. అదొక్కటే&nbsp;<BR>ఆత్మకున్న గమ్యం; ఏ మెట్లమీదుగా అది తనను వ్యక్తం చేసుకొంటూందో&nbsp;<BR>ఆ మెట్లూ, లక్ష్యమూ ముక్తిని పొందటానికై ఆత్మ వరుసగా గురౌతూన్న అను-&nbsp;<BR>భూతులన్నీ దాని జన్మలుగా సూచింపబడుతున్నవి. ఆత్మ నిమ్నదేహాన్ని ధరించి,&nbsp;<BR>దానిద్వారా తన్ను తాను అభివ్యక్తం చేసుకోటానికి ప్రయత్నిస్తుంది. కాని ఆ&nbsp;<BR>ఉపాధి తనకు చాలదని గ్రహించి, విసర్జిస్తుంది. తరువాత అంతకంటె పైదయిన&nbsp;<BR>దేహాన్ని దాలుస్తుంది. దానిద్వారా ఆత్మ తనను తాను అభివ్యక్తీకరించుకోటానికి&nbsp;<BR>శ్రమిస్తుంది. ఆ ఉపాధిసైతం సరిపోవటం లేదని విడిచిపెడుతుంది.&nbsp;<BR>తరువాత అంతకంటె మరింత ఉత్కృష్టమైన ఉపాధి ధరిస్తుంది. ఆత్మ తన&nbsp;<BR>మహోన్నతాశయాలను ప్రకటించుకోటానికి సరిపడే దేహం లభించేవరకు ఒక&nbsp;<BR>దేహం తరువాత మరొక దేహాన్ని దాలుస్తూనే వుంటుంది. అనంతరం ఆత్మ&nbsp;<BR>విముక్తమవుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ వేయదగ్గ ప్రశ్న యిది: జీవాత్మ అనంతం, సర్వత్రా వుండేది, ఆత్మ</FONT></p>
<hr class="puTa_virupu">
<table><tr><td><a class=puTa_lanke href=puTa752.html>p752</a></td><td>p753</td><td><a class=puTa_lanke href=puTa754.html>p754</a></td></tr></table>
</div></body></html>
