<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2248.html>p2248</a></td><td>p2249</td><td><a class=puTa_lanke href=puTa2250.html>p2250</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 0 0</FONT></p>
<p><FONT FACE="SHREE900, SHREE, sans-serif" SIZE="3">వాలు, స్పష్టమైన పరివర్తన చెందాయి. భారతీయుల ఆదర్శాలయెడ వారికి&nbsp;<BR>గౌరవం అతిశయించింది. మతాలను, పరస్పరం పోల్చి పరిశీలించడానికీ, ఆధ్యా-&nbsp;<BR>త్మిక ధర్మాలను పరిశోధించడానికీ, ఎన్నో క్లబ్బులు, సమాజాలు నెల&nbsp;<BR>కొల్పబడి, త్వరగా వృద్ధిచెందాయి. ఆ దూర పాశ్చాత్య భూమిలో, మీరు చేసిన&nbsp;<BR>కృషికి అవన్నీ సాక్షులు. లండన్‌ నగరంలో, వేదాంతతత్త్వశాస్త్ర బోధనకై ఏర్పడిన&nbsp;<BR>ఒక కళాశాలను నిజానికి మీరే స్థాపించారనవచ్చు. అక్కడ మీరు పరంపరగా&nbsp;<BR>ఇచ్చిన ఉపన్యాసాలను వినడానికై ఎందరో ఆత్రపడుతూ వచ్చి విని మిమ్మల్ని&nbsp;<BR>ఎంతగానో అభినందించారు. వాటి మహిమ ఆ ఉపన్యాస భవనాల ఆవరణను&nbsp;<BR>దాటి, చాలాదూరం వ్యాపించింది. మీరు లండన్‌ నగరం వదలే సమయంలో,&nbsp;<BR>ఆ నగరంలోని వేదాంతశాస్త్ర పాఠకులు మీకు సమర్పించిన వినతి పత్రాలలో&nbsp;<BR>చూపిన ప్రగాఢ కృతజ్ఞతవల్ల వారి మనస్సుల్లో మీ బోధ ఎలాటి ప్రేమను, గౌర-&nbsp;<BR>వాన్ని కలిగించిందో సృష్టమౌతోంది.</FONT></p>
<p><FONT FACE="SHREE900, SHREE, sans-serif" SIZE="3">ఆర్యుల ధర్మసూత్రాలతో మీకున్న గాఢమైన పరిచయాన్ని, వాగ్రూపం-&nbsp;<BR>లోను గ్రంథరచనా మూలంగానూ భావప్రకటన చేయడంలో మీకున్న సామ-&nbsp;<BR>ర్థ్యాన్ని, ముఖ్యంగా మీ శీల మహిమ, మత బోధకులుగా మీరు సాధించిన విజ-&nbsp;<BR>యానికి కారణాలు. మీ ఉపన్యాసాలు, మీ వ్యాసాలు, మీ గ్రంథాలు, ఆధ్యాత్మి-&nbsp;<BR>కంగా, సాహితీ విషయకంగా, అద్భుతప్రభావం కలవి. అవి ఇక మహాఫలితాలను&nbsp;<BR>ఇవ్వకుండా వుంటాయా? ఐనా నిరాడంబరం, నిష్కపటం, త్యాగపూరితం&nbsp;<BR>అయిన మీ శీలం, మీ జీవితాదర్శం, మీ వినయసంపద, మీ భక్తి, మీ దీక్షా-&nbsp;<BR>పరాయణత, ఆ మహిమకు, వాక్కుతో వర్ణించలేని విధంగా వన్నెతెచ్చాయి.</FONT></p>
<p><FONT FACE="SHREE900, SHREE, sans-serif" SIZE="3">మన మతంలోని సూక్ష్మధర్మాలను ఉపదేశించి, మీరు చేసిన లోకోపకా-&nbsp;<BR>రానికి, మా కృతజ్ఞతను తెలిపే ఈ సమయాన, మీ గురుదేవుడైన శ్రీరామకృష్ణ&nbsp;<BR>పరమహంసలవారిని సంస్మరించి, భక్తితో సంభావిస్తున్నాం. మిమ్మల్ని మాకు&nbsp;<BR>ప్రసాదించిందీ వారే! మీలోని దివ్యతేజాన్ని అసాధారణమైన అద్భుత సూక్ష్మ&nbsp;<BR>దృష్టితో ముందుగానే కనిపెట్టి, వారు మీ భవ్యజీవిత విశేషాన్నిగూర్చి జోస్యం&nbsp;<BR>చెప్పారు. ఓహో! అది ఇప్పుడు అందరికీ తెలిసేలా ప్రకటితం కావడం ఎంతో&nbsp;<BR>ఆనందదాయకం. భగవంతుడు మీకు ప్రసాదించిన ఆత్మదృష్టిని, దివ్యశక్తిని&nbsp;<BR>వెలికితెచ్చిన మహనీయుడు ఆయనే! మీ సంకల్పాలకు, ఆశయాలకు, క్రమ&nbsp;<BR>గతిని ప్రసాదించి, అదృశ్య ప్రపంచంలో మీ పరిశోధనలలో తోడుగా నిలిచి, దారి-&nbsp;<BR>చూపినదికూడ ఆ మహాపురుషుడే! భావి సంతానానికి, ఆయన ఇచ్చిన దివ్య-&nbsp;<BR>ప్రసాదమే శ్రీవారుగా మూర్తీభవించింది!</FONT></p>
<hr class="puTa_virupu">
<table><tr><td><a class=puTa_lanke href=puTa2248.html>p2248</a></td><td>p2249</td><td><a class=puTa_lanke href=puTa2250.html>p2250</a></td></tr></table>
</div></body></html>
