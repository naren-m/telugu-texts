<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa731.html>p731</a></td><td>p732</td><td><a class=puTa_lanke href=puTa733.html>p733</a></td></tr></table>
<p><FONT FACE="SHREE900, SHREE, sans-serif" SIZE="3">ఆత్మ, దేవుడు, మతం</FONT></p>
<p><FONT FACE="TimesNewRoman, Times, serif" SIZE="2">3 1 7</FONT></p>
<p><FONT FACE="SHREE900, SHREE, sans-serif" SIZE="3">మీద పడదా? సర్వదయాపరుడైన తండ్రి ప్రపంచంలోని పాపాలకు బాధ్యు&nbsp;<BR>డవటమా? పాపమనేది యీ విధంగా పుడితే ఒకరు మరొకరికంటె ఎక్కువగా&nbsp;<BR>బాధపడటం ఎందుకు? అఖిల జీవదయాపరుడైన భగవంతుడినుండే అది ఏతెం-&nbsp;<BR>చితే యింతటి పక్షపాతం ఎందుకు? లక్షల జనం పాదాలకింద నలిగిపోతున్నా&nbsp;<BR>రెందుకు! ఎలాటి పాపకార్యాలు చెయ్యనివారు తిండిలేక మలమలమాడటానికి&nbsp;<BR>కారణం ఏమిటి? అందుకు బాధ్యత ఎవరిది? అందుకు ఎవరూ బాధ్యులు కాక-&nbsp;<BR>పోతే దేవుడే బాధ్యుడని తలచాలి. కాబట్టి ఎవరి కష్టాలకు, దుఃఖాలకు వారే&nbsp;<BR>బాధ్యులని చెప్పటం సమంజసం. నేను చక్రాన్ని దొర్లిస్తే అందువల్ల కలిగే ఫలి-&nbsp;<BR>తాలకు నేను బాధ్యుణ్ణవుతాను. నేను దుఃఖం కలిగించగలిగితే, దాన్ని నివా&nbsp;<BR>రించగల శక్తికూడ నాకుంది. దీన్నిబట్టి మనం స్వతంత్రులమని స్పష్టమౌతోంది.&nbsp;<BR>విధి అనేది లేదు. మనలను నిర్బంధించే దేదీ లేదు. మనం చేసే కర్మను మనం&nbsp;<BR>నివారించగలంకూడ.</FONT></p>
<p><FONT FACE="SHREE900, SHREE, sans-serif" SIZE="3">ఈ సిద్ధాంతానికి సంబంధించిన వాదం ఒకటి వుంది. అది కాస్త జటిలంగా&nbsp;<BR>వుంటుంది. కాబట్టి సావధానులై ఆలకించగోరతాను. మనకు సమస్త జ్ఞానం అను-&nbsp;<BR>భవంవల్ల కలుగుతోంది; జ్ఞానానికి అదొక్కటే మార్గం. అనుభవాలనేవి చైతన్య-&nbsp;<BR>స్థాయి మీదనే కలుగుతుంటాయి. దీనికి ఉదాహరణ: ఒకడు పియానో వాయి-&nbsp;<BR>స్తున్నాడు. సచేతనంగా అతడు ఒక్కొక్క వేలు ఒక్కొక్క ‘కీ’ (మెట్టు) మీద&nbsp;<BR>పెడతాడు. వేళ్లకు అభ్యాసం కలిగేవరకు అతడు యీ సాధన చేస్తూంటాడు.&nbsp;<BR>తరువాత ప్రయత్నపూర్వకంగా, ఎరుకతో ఒక్కొక్కవేలు ఒక్కొక్క ‘కీ’ మీద&nbsp;<BR>పెట్టాల్సిన అవసరం వుండదు. అదేవిధంగా మన అభిరుచులు, ప్రవృత్తులు మనం&nbsp;<BR>ఎరుకతో చేసిన పూర్వకర్మల ఫలితమని గ్రహిస్తాం. శిశువు కొన్ని విశిష్ట ప్రవృ-&nbsp;<BR>త్తులతో జన్మిస్తుంది. అవి ఎక్కణ్ణుండి వచ్చాయి? ఎలాటి సంస్కారంలేక కేవలం&nbsp;<BR>తెల్లని కాగితంవంటి మనస్సుతో ఏ శిశువూ జన్మించటంలేదు. కాగితం&nbsp;<BR>మీద యిదివరకే రాయబడివుంది. ఖాళీ మనస్సుతో ఏ శిశువూ జన్మించటం&nbsp;<BR>లేదని ప్రాచీన గ్రీసు, ఈజిప్టు దేశపు తత్త్వవేత్తలు బోధించారు. ఎరుకతో&nbsp;<BR>ప్రయత్నపూర్వకంగా చేసిన పూర్వకర్మల ఫలితాలైన శతాధిక ప్రవృత్తులతో ప్రతి&nbsp;<BR>శిశువు జన్మిస్తుంది. వాటిని శిశువు యీ జన్మలో అలవరచుకోలేదు. అందువల్ల&nbsp;<BR>వాటిని శిశువు గతజన్మలలో అలవరచుకొందని అనివార్యంగా అంగీకరించవలసి&nbsp;<BR>వుంటుంది. ఈ ప్రవృత్తులు గతకర్మల ఫలితాలని కరడుగట్టిన భౌతికవాది సైతం&nbsp;<BR>అంగీకరిస్తాడు; ఐతే అవి వంశరక్తంతో సంక్రమించాయంటాడు. ఈ సిద్ధాంతం&nbsp;<BR>ప్రకారం మన తల్లిదండ్రులు, తాతముత్తాతలు మన దగ్గరకు చేరుతున్నారు.&nbsp;<BR>జన్మతోవచ్చే వివిధ సంస్కారాలన్నీ యీ విధంగా వివరించ గలిగితే ఆత్మలో</FONT></p>
<hr class="puTa_virupu">
<table><tr><td><a class=puTa_lanke href=puTa731.html>p731</a></td><td>p732</td><td><a class=puTa_lanke href=puTa733.html>p733</a></td></tr></table>
</div></body></html>
