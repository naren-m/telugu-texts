<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2992.html>p2992</a></td><td>p2993</td><td><a class=puTa_lanke href=puTa2994.html>p2994</a></td></tr></table>

<p><FONT FACE="SHREE900, SHREE, sans-serif" SIZE="3">ఆరోగ్యంగా లేరు. కాబట్టి డాక్టర్లు ఉదయం, సాయంత్రం గంగానది మీద నౌకా-&nbsp;<BR>విహారం చేయమని సలహా యిచ్చారు.</FONT></p>
<p><FONT FACE="SHREE900, SHREE, sans-serif" SIZE="3">ఒక ఆదివారం, శిష్యుడు స్వామీజీ గదిలో కూర్చుండి ఆయనతో మాట్లా-&nbsp;<BR>డుతున్నాడు. ఆ సమయంలో మఠ సన్యాసులు బ్రహ్మచారులు పాటించ&nbsp;<BR>వలసిన నియమాలను స్వామీజీ ఏర్పాటు చేస్తున్నారు. ఈ నియమాల ఉద్దేశ్యం,&nbsp;<BR>సన్యాసుల్ని, బ్రహ్మచారుల్ని సాంసారిక జీవితం గడిపేవారితో విచ్చలవిడిగా కలసి&nbsp;<BR>మెలసి తిరగకుండా ఉండటాన్ని నిరోధించటమే. సంభాషణ ఈ విషయం&nbsp;<BR>వైపు మళ్లింది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఏనాడైనా ఐహిక జీవనం గడిపే ప్రజల దుస్తుల్లోను, వస్త్ర&nbsp;<BR>ధారణలోను ఆత్మనిగ్రహం లేనటువంటి ఒక ప్రత్యేకమైన వాసన కొడుతున్నది.&nbsp;<BR>అందువల్ల మఠంలో గృహస్థులు, సన్యాసుల పడకలపై కూర్చోకూడదని,&nbsp;<BR>పడుకోకూడదని ఒక నియమాన్ని ఏర్పాటుచేశారు.</FONT></p>
<p><FONT FACE="SHREE900, SHREE, sans-serif" SIZE="3">అటువంటి వాసన కొడుతుందని, యిదివరకు శాస్త్రాలలో చదివాను.&nbsp;<BR>అందువల్ల సన్యాసులు గృహస్థుల వాసన భరించలేరు. అది యథార్థమని నా&nbsp;<BR>కిప్పుడు తెలుస్తున్నది. ఇప్పు డేర్పాటు చేసిన నియమాలను గట్టిగా పాటిస్తే&nbsp;<BR>బ్రహ్మచారులు సకాలంలో యథార్థమైన సన్యాసులుగా ఎదుగుతారు. ఏమాత్ర-&nbsp;<BR>మైనా హాని కలగకుండా వాళ్లు సంసారులైన లౌకిక ప్రజలతో సమానస్థాయిలో&nbsp;<BR>కలసిపోగలరు. కాని యిప్పుడు నియమాలలో కట్టుదిట్టంగా ఉంచకపోతే&nbsp;<BR>వారంతా పెడత్రోవ పట్టవచ్చు. ఆదర్శ బ్రహ్మచర్య స్థితిని పొందటానికి ప్రారంభ&nbsp;<BR>దశలో కఠినమైన సంయమనం అవలంబించాలి. స్త్రీ పురుష సంపర్కం&nbsp;<BR>ఏమాత్రం లేకుండా ఉండటమే కాకుండా వాళ్లు వివాహితుల సాంగత్యాన్నికూడా&nbsp;<BR>విసర్జించాలి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు గృహస్థుడైనందున స్వామీజీ మాటలకు భయకంపితుడై, తానిది&nbsp;<BR>వరకు మాదిరి మఠ సాధువులతో విచ్చలవిడిగా కలసి వుండలేనని బాధపడుతూ&nbsp;<BR>అన్నాడు. ‘‘స్వామీ! నా స్వంత కుటుంబం వారికంటే, మఠంలో వుండేవారు&nbsp;<BR>నాకు మరింత సన్నిహితంగా ఉన్నట్లు అనిపిస్తారు. ఎంతోకాలంనుంచి తెలిసిన-&nbsp;<BR>వారుగా ఉంటారు. ఇక్కడ పొందుతున్న స్వాతంత్య్రం లోకంలో నాకు ఎక్కడా&nbsp;<BR>కనిపించదు.’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: పరిశుద్ధమైన గుణం కలవాళ్లకు, యిక్కడ అలాగే ఉంటుంది.&nbsp;<BR>అలా అనిపించని వారు, ఈ మఠానికి, మఠ ఆదర్శాలకు చెందిన వారు కారు.&nbsp;<BR>అందువల్లనే చాలామంది వేడుక కోసమే యిక్కడికి వచ్చి తర్వాత పారిపో&nbsp;<BR>తుంటారు. బ్రహ్మచర్య విహీనులు, రాత్రింబవళ్లు ధనం కోసమే తాపత్రయ</FONT></p>
<hr class="puTa_virupu">
<table><tr><td><a class=puTa_lanke href=puTa2992.html>p2992</a></td><td>p2993</td><td><a class=puTa_lanke href=puTa2994.html>p2994</a></td></tr></table>
</div></body></html>
