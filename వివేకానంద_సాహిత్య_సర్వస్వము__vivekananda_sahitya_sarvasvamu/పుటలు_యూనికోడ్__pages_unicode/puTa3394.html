<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3393.html>p3393</a></td><td>p3394</td><td><a class=puTa_lanke href=puTa3395.html>p3395</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>˝ </FONT></p>
<p><FONT FACE="SHREE900, SHREE, sans-serif" SIZE="3">కలిగిందంటే, ఆ తుఫాను దెబ్బకు అదృశ్యమైపోయింది. ఆధ్యాత్మిక తన్మయ-&nbsp;<BR>త్వంలో సుమారు రెండు వందల కుర్చీలు నేలపైకిలేచి గంతులు వేయసాగాయి.&nbsp;<BR>‘మిల్స్‌ కంపెనీకి’ చెందిన శ్రీమతి ‘ఫిగ్స్‌’ ప్రతిరోజు ఒక ఉపన్యాసం యిస్తోంది.&nbsp;<BR>అందర్లోను ఉత్సాహం చెలరేగింది. ‘కోరా’ విషయంలో నే నెక్కువ సంతోష-&nbsp;<BR>పడ్డాను. గడచిన శీతాకాలంలో, వారు ఎంతో బాధపడ్డారు. కాబట్టి, కొంచెం&nbsp;<BR>సంతోషం కలగటం ఆమెకు మంచిదే. వారి వారి బసల్లో వారు అనుభవిస్తున్న&nbsp;<BR>స్వేచ్ఛను, ఆనందాలను చూసి మీరు ఆశ్చర్యచకితులవుతారు. కాని వారందరు&nbsp;<BR>మంచివారు, పవిత్రులు - విపరీతం కొంచెంఎక్కువ. అంతే.</FONT></p>
<p><FONT FACE="SHREE900, SHREE, sans-serif" SIZE="3">మొన్నటిరాత్రి ఈ శిబిరవాసు లందరు ఒక దేవదారువృక్షం కింద నిద్ర-&nbsp;<BR>పోయారు. ప్రతి ఉదయం, నేను ఆ వృక్షఛాయలో హైందవపద్ధతిలో కూర్చొని,&nbsp;<BR>ప్రవచనం చేశాను. నేనుకూడా ఆ రాత్రి వారితోకూడా వెళ్ళాను. నక్షత్ర&nbsp;<BR>కాంతిలో, భూమాత ఒడిలో నిద్రిస్తూ, సంతోషంగా కాలంగడిపాను, నేను ప్రతి-&nbsp;<BR>క్షణం ఆనందించాను. ఒక సంవత్సరం జంతువులా గడిపిన తర్వాత - నేలపై&nbsp;<BR>పరుండి, అడవిలో చెట్టుకింద ధ్యానంచేయటం మొదలైన అనుభవాలుగల&nbsp;<BR>ఆ రాత్రి శోభను నేను వర్ణింపలేను. దాదాపు సత్రానికి చెందిన వారందరు శ్రీమం-&nbsp;<BR>తులే. శిబిరంలోనివారు స్త్రీ పురుషులు, ఆరోగ్యవంతులు, యవ్వనులు, ఋజు-&nbsp;<BR>వర్తనులు, పవిత్రులు. నేను ‘శివోఽహం’ ‘శివోఽహం’ అని వారికి చెప్పితే వారు&nbsp;<BR>ఆ విధంగానే ఉచ్చరిస్తారు. నిష్కపటులు, నిర్మలులు ఐనటువంటి వీరు అప్రతి&nbsp;<BR>హతమైన ధీరులు. అందుకే నేను ఆనందాన్ని గౌరవాన్ని అనుభవిస్తున్నాను. నన్ను&nbsp;<BR>బీదవానిని చేసినందుకు భగవంతునకు ధన్యవాదాలు. డేరాలలో నివసిస్తున్న యీ&nbsp;<BR>బిడ్డలను, బీదవారిని చేసినందుకు భగవంతునకు ధన్యవాదాలు. విలాస పురు-&nbsp;<BR>షులు, విలాస స్త్రీలు హోటళ్ళలో ఉంటున్నారు. కాని ఇనుముతో బిగించిన&nbsp;<BR>నరాలు, మూడు పేటల ఉక్కుతో చేసిన దేహాలు, జాజ్వల్యమానమైన శక్తి&nbsp;<BR>మంతులు శిబిరాలలో ఉంటున్నారు. నిన్న, ధారాపాతంగా వాన కురిసింది.&nbsp;<BR>తుఫాను అన్నింటిని తలకిందులు చేస్తున్నప్పుడు, గుడారాలు ఎగిరిపోకుండా వీరు&nbsp;<BR>గుడారాలకు కట్టిన తాళ్ళను పట్టుకొని వేలాడుతూ ఆత్మస్థైర్యంతో నిలిచారు.&nbsp;<BR>మీరు యీ దృశ్యాన్ని చూస్తే, మీ హృదయాలకు కొంతమేలు కలిగేది. అటు-&nbsp;<BR>వంటి వారిని చూడటానికి నేను నూరు మైళ్ళైనా వెళ్లటానికి సంసిద్ధుణ్ణి. భగ-&nbsp;<BR>వంతుడు వారిని అనుగ్రహించుగాక! మీరు పల్లెటూరి వాతావరణాన్ని అనుభ&nbsp;<BR>విస్తున్నారనీ ఆశిస్తున్నాను. ఒక క్షణమైనా మీరు ఆదుర్దా చెందవద్దు. నన్ను జాగ్ర-&nbsp;<BR>త్తగా చూసుకొంటున్నారు. లేకపోతే నా కాలం దాపురించిందని తెలిసికొని,&nbsp;<BR>ప్రాణం విడుస్తాను.</FONT></p>
<hr class="puTa_virupu">
<table><tr><td><a class=puTa_lanke href=puTa3393.html>p3393</a></td><td>p3394</td><td><a class=puTa_lanke href=puTa3395.html>p3395</a></td></tr></table>
</div></body></html>
