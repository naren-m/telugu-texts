<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1918.html>p1918</a></td><td>p1919</td><td><a class=puTa_lanke href=puTa1920.html>p1920</a></td></tr></table>
<p><FONT FACE="SHREE900, SHREE, sans-serif" SIZE="3">314 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">‘‘ఏం, బాగున్నావా?’’ అని పలుకరించి నాకు జరిగిన పరాభవం దీనికి&nbsp;<BR>జరగకుండా ఎందుకుండాలి? అని అనుకొని ముందుకు పోయివుంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఒక వంగకావ్యంలో యిలా వుంది: ‘‘భగీరథుడు శంఖం పూరిస్తూ&nbsp;<BR>ముందుకు నడుస్తూంటే వెనుక గంగానది అతణ్ణి అనుసరిస్తోంది.’’ ఇప్పుడు&nbsp;<BR>అలాగే యీ శంఖధ్వని వినిపించింది. అంటే ముందు పురోగామి చేపలు&nbsp;<BR>వస్తున్నాయి. వాటి వెనుక యీ చదునుతల చేప తన పర్వత సదృశ శరీరంతో&nbsp;<BR>వస్తోంది. చుట్టూ జలగ చేప లెగురుతున్నాయి. ఆహా! ఎవరు అంత ఆకర్ష&nbsp;<BR>ణీయమైన దృశ్యాన్ని చూసి అణచుకోగలరు. మధ్యనున్న యీ మాంసం ముక్క-&nbsp;<BR>వల్ల ఐదారుగజాల మేరలో ఆ సముద్రపు నీరంతా జిడ్డు తేరింది. మరి ఆ&nbsp;<BR>మాంసంముక్క సువాసన ఎంత దూరానికి వ్యాపించిందో చెప్పలేం. ఆ మాంసం-&nbsp;<BR>ముక్క చూడ్డానికి ఎంత సొగసుగా వుంది! ఎర్రగా, తెల్లగా, పచ్చగా చిత్రవర్ణంగా&nbsp;<BR>వుంది. అది అచ్చమైన ఇంగ్లీషు పంది మాంసం. దాన్ని గాలానికి కట్టి నీళ్లలోకి&nbsp;<BR>వదిలారు. అది ఎంతో ఆకర్షణీయంగా నీళ్లలో తేలుతోంది.</FONT></p>
<p><FONT FACE="SHREE900, SHREE, sans-serif" SIZE="3">‘‘ఎవ్వరూ మాట్లాడవద్దు, కదలద్దు, తొందరపడవద్దు. తాడు పట్టుకొని&nbsp;<BR>లాగటానికి సిద్ధంగామాత్రం వుండండి. అదిగో! ఆ సొరచేప గాలం దగ్గరకు&nbsp;<BR>వచ్చింది. ఎరను పరీక్షిస్తోంది. నోట్లో పెట్టుకొంటోంది. పెట్టుకోనివ్వండి.&nbsp;<BR>మాట్లాడొద్దు. ఇప్పుడది కాస్త పక్కకు తిరిగింది. మొత్తమంతా మింగుతోంది.&nbsp;<BR>బాగా మింగనివ్వండి’’ అన్నారు కొందరు. ఇప్పుడు యీ చదునుతల సొరచేప&nbsp;<BR>వత్తిగిలి, తీరుబడిగా ఆ ఎరను కబళించిపోదామని కాస్త కదలగానే లాగబడింది.&nbsp;<BR>అది ఆశ్చర్యంతో తలను కొంచెం విదిలించి, లోపలున్న గాలాన్ని బైటికి కక్కా-&nbsp;<BR>లనుకొంది. లాభం లేకపోగా గాలం గొంతులో మరింత లోతుగా గుచ్చుకొంది.&nbsp;<BR>పైనుండి పెద్దలు, చిన్నలు అందరూ కలిసి తాడును బలంగా లాగసాగారు.&nbsp;<BR>‘‘చూడండి! చూడండి! సొరచేప తల నీళ్లమీదికొచ్చింది. లాగండి! లాగండి!&nbsp;<BR>అప్పుడే సగం శరీరం నీళ్లపైకి వచ్చింది. అబ్బ! ఏం దవడలు. లాగండి! లాగండి!&nbsp;<BR>హమ్మయ్య యిప్పటికి మొత్తమంతా పైకివచ్చింది. ఇప్పుడు గాలం దాని దవడల&nbsp;<BR>గుండా సాంతం గుచ్చుకొనిపోయింది. లాగండి. ఆగండి. ఓ అరబ్బు పోలీసూ!&nbsp;<BR>దాని తోకకు తాడుకట్టి యిలా విసురు. ఇది పెద్ద దయ్యంలా వుంది. ఏమోయ్‌&nbsp;<BR>జాగ్రత్త సుమా! అది తోకతో కొడితే చాలు గుర్రపు కాలైనా విరిగిపోతుంది!&nbsp;<BR>లాగండి! లాగండి. అబ్బ! ఎంత బరువుంది! ఓయి భగవంతుడా! సొరచేప పొట్ట-&nbsp;<BR>మీద ఏం వేలాడుతోంది! అవి పేగులు కావా! అంత బరువు శరీరంవల్ల ఆ పేగులు&nbsp;<BR>బైటకు వచ్చేశాయి. సరే! వాటిని కోసి సముద్రంలో పారెయ్యండి. బరువెంతో&nbsp;<BR>తగ్గుతుంది. అబ్బ! ఏం రక్త ప్రవాహం! బట్టలమీద పడకుండా జాగ్రత్తపడ్డా</FONT></p>
<hr class="puTa_virupu">
<table><tr><td><a class=puTa_lanke href=puTa1918.html>p1918</a></td><td>p1919</td><td><a class=puTa_lanke href=puTa1920.html>p1920</a></td></tr></table>
</div></body></html>
