<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3452.html>p3452</a></td><td>p3453</td><td><a class=puTa_lanke href=puTa3454.html>p3454</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>˝</FONT></p>
<p><FONT FACE="SHREE900, SHREE, sans-serif" SIZE="3">శ్రీరామకృష్ణుని గురించి బోధించండి. మీ దప్పికను తీర్చిన పాత్రను వారికి&nbsp;<BR>అందించండి. భక్తిని బోధించండి. వెర్రివేదాంతాలతో మీ బుర్రలు కలవర&nbsp;<BR>పెట్టుకోవద్దు. మీ స్వమత దురభిమానంతో యితరులను కలవరపరచొద్దు...</FONT></p>
<p><FONT FACE="SHREE900, SHREE, sans-serif" SIZE="3">ఆశీస్సులతో,</FONT></p>
<p><FONT FACE="SHREE900, SHREE, sans-serif" SIZE="3">భవదీయుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>  </sup>ˇ </FONT></p>
<BR>
<p><FONT FACE="SHREE902, SHREE, sans-serif" SIZE="3">(డాక్టర్‌ నంజుండరావుకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">అమెరికా,</FONT></p>
<p><FONT FACE="SHREE900, SHREE, sans-serif" SIZE="3">నవంబరు 30, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రేమాస్పదా,</FONT></p>
<p><FONT FACE="SHREE900, SHREE, sans-serif" SIZE="3">నువ్వు వ్రాసిన చక్కని ఉత్తరం అందింది. శ్రీరామకృష్ణుని తత్త్వాన్ని&nbsp;<BR>నువ్వు అవగాహన చేసికొన్నందుకు నే నెంతో ఆనందిస్తున్నాను. మీ దృఢవైరాగ్యం&nbsp;<BR>న న్నెంతో అలరించింది. భగవత్సాక్షాత్కారానికి అది ముఖ్యావశ్యకం. మద్రాసు-&nbsp;<BR>వారిమీద నాకు ఎంతో ఆశవుంది. మద్రాసునుండి లేచిన మహత్తరమైన ఆధ్యా-&nbsp;<BR>త్మిక తరంగం, భారతదేశాన్ని ముంచివేస్తుందని నా కిప్పటికీ దృఢవిశ్వాసం&nbsp;<BR>వుంది. ఈశ్వరానుగ్రహంవల్ల నీ సదాశయాలు ఫలిస్తాయిగాక! కాని నాయనా!&nbsp;<BR>ఇక్కడే చిక్కులున్నాయి. తొందరపడి ఏ కార్యాన్ని చెయ్యరాదు. నువ్వు గమనిం-&nbsp;<BR>చాల్సిన మొదటి విషయం యిది. ఇక రెండవది: మీ తల్లి, భార్య భావాలను&nbsp;<BR>నువ్వు గౌరవించాలి. ‘శ్రీరామకృష్ణుని శిష్యులైన మీరుకూడ మీ తల్లిదండ్రుల&nbsp;<BR>భావాలను త్రోసివేయలేదా?’ అని నువ్వు నన్ను అడగొచ్చు. మహత్తరమైన త్యాగం-&nbsp;<BR>వల్లే, మహత్తరమైన కార్యాలు సాధింపబడ్డాయని నాకు తెలుసు. నిస్సందేహంగా&nbsp;<BR>ఎరుగుదును. భారతమాత ఉత్తమోత్తములు, మహాధనులు ఐన తన పుత్రుల&nbsp;<BR>త్యాగాన్ని కోరుతోందని నాకు తెలుసు. అలాటివారిలో నువ్వూ ఒకడివి కాగలిగే&nbsp;<BR>మహద్భాగ్యం నీకు కలుగుగాక అని ఆశిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">ప్రపంచ చరిత్రలో ఎక్కడ చూసినా మహాపురుషులు మహాత్యాగాలు చేసి&nbsp;<BR>నట్లూ జనసామాన్యం ఆ సత్ఫలితాల్ని అనుభవించినట్లూ మీకు కనిపి&nbsp;<BR>స్తుంది. నీ స్వీయముక్తికై నువ్వు త్యాగం చేయదలిస్తే, అదొక ఘనకార్యం&nbsp;<BR>కాబోదు. జగత్కల్యాణానికై నీ స్వీయముక్తినికూడ నువ్వు త్యాగం చేయటానికి&nbsp;<BR>సిద్ధంగా వున్నావా? అలా తలిస్తే నువ్వు సాక్షాత్తు భగవంతుడివే. ఈ విష&nbsp;<BR>యాన్ని యోచించు. నీకు నా సలహా ఏమంటే బ్రహ్మచర్యం అవలంబిస్తూ,</FONT></p>
<hr class="puTa_virupu">
<table><tr><td><a class=puTa_lanke href=puTa3452.html>p3452</a></td><td>p3453</td><td><a class=puTa_lanke href=puTa3454.html>p3454</a></td></tr></table>
</div></body></html>
