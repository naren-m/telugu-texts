<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1875.html>p1875</a></td><td>p1876</td><td><a class=puTa_lanke href=puTa1877.html>p1877</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">271</FONT></p>
<p><FONT FACE="SHREE900, SHREE, sans-serif" SIZE="3">గర్వాహంకారులుగా కనిపిస్తున్నారు. పైన వర్షసంభరిత మేఘాల ఉరుములతో&nbsp;<BR>నిండిన ఆకాశం! - అన్ని దిక్కులా నురుగులు కక్కుతోన్న తరంగాల గర్జనలు,&nbsp;<BR>నృత్యాలు! సముద్రుడి బలాన్ని లెక్కచెయ్యని మా ఓడ యంత్రాల పెద్ద చప్పుళ్లు!&nbsp;<BR>ఇవన్నీ కలిసి విచిత్రమైన ధ్వని సమ్మేళనం! దీన్ని వింటూ సగం నిద్ర, సగం&nbsp;<BR>మెలకువగా వున్నట్లు ఆశ్చర్యంలో నిమగ్నుడనయ్యాను. హఠాత్తుగా యీ ధ్వను-&nbsp;<BR>లన్నిటినీ కప్పేసి సంగీతనాదం తాళధ్వనిలో నా చెవుల్లో గింగురుమంది. స్త్రీ పురు-&nbsp;<BR>షుల కంఠస్వరాల కలయిక వినిపిస్తోంది. వారు జాతీయగీతాన్ని&nbsp;<BR>ఆలాపిస్తున్నారు. ‘‘ఓ ఆంగ్లదేశమా! ఈ సముద్రాన్ని పాలించు. ఆంగ్లదేశం యీ&nbsp;<BR>తరంగాలను పాలిస్తోం’’దన్న చరణం దాన్లో వుంది. నేను చుట్టూ పరికించాను.&nbsp;<BR>ఓడ భారంగా ముందుకు సాగుతోంది. సోదరుడు తురీయానందుడు తలను&nbsp;<BR>రెండు చేతులతోను పట్టుకొని సముద్రరోగంతో బాధపడుతున్నాడు.</FONT></p>
<p><FONT FACE="SHREE900, SHREE, sans-serif" SIZE="3">రెండవ తరగతిలో యిద్దరు బెంగాలీ యువకులున్నారు. వారు పైచదువుల&nbsp;<BR>నిమిత్తం విదేశాలకు పోతున్నారు. వారి స్థితి అంతకంటె అధ్వాన్నంగా వుంది.&nbsp;<BR>అందులో ఒకడు ఎంతో భయపడినట్లు కనిపిస్తున్నాడు. ఓడను ఒడ్డుకుపట్టిస్తే&nbsp;<BR>యింటికి పరిగెత్తు కెళ్లేట్లున్నాడు. ఈ కుర్రవాళ్లిద్దరు, మేం యిద్దరం ఓడలో&nbsp;<BR>వున్న భారతీయులం. అధునాతన భారతదేశానికి ప్రతినిధులం. ఓడ గంగా&nbsp;<BR>నదిలో వున్న రెండు రోజులు సోదరుడు తురీయానందుడు ‘‘అధునాతన&nbsp;<BR>భారతదేశాన్ని’’ గురించిన నా వ్యాసాన్ని పూర్తిచెయ్యమని తొందరపెడుతూనే&nbsp;<BR>వున్నాడు. నన్ను తొందరపెట్టమని ‘ఉద్బోధన’ పత్రికా సంపాదకుడు రహస్యంగా&nbsp;<BR>అతడితో చెప్పినట్లున్నాడు. ఈరోజు నాకు కాస్త అవకాశం చిక్కింది. తురీయా-&nbsp;<BR>నందుణ్ణి యిలా అడిగాను: ‘‘సోదరా! అధునాతన భారతదేశ పరిస్థితి గురించి&nbsp;<BR>నీ అభిప్రాయ మేమిటి?’’ అతడు రెండవ తరగతి వంక తేరిపారచూసి తన వంక&nbsp;<BR>చూసుకొని నిట్టూరుస్తూ ‘‘చాల శోచనీయం. మరీ గందరగోళంగా తయారవు&nbsp;<BR>తోంది’’ అన్నాడు.</FONT></p>
<p><FONT FACE="SHREE900, SHREE, sans-serif" SIZE="3">గంగానదికి పద్మ, హుగ్లీ అనే రెండు శాఖలున్నాయి. పద్మ పెద్దపాయ. ఐనా&nbsp;<BR>హుగ్లీకే యింత ప్రాముఖ్య మెందుకొచ్చింది? అనేకుల దృష్టిలో హుగ్లీ ముఖ్యమైన&nbsp;<BR>పాయ. కాలాంతరంలో మరో పాయ ఏర్పడింది. అదే పద్మ. అలాగే తోలీనుల్ల&nbsp;<BR>గంగానది ప్రాచీనవాహిని. అది ఆదిగంగగా ప్రసిద్ధి. కవికంకణుడి గ్రంథంలో&nbsp;<BR>నాయకుడు సముద్ర వర్తకుడు. అతడు లంకకు యీ పాయగుండానే పయ&nbsp;<BR>నించాడు. పూర్వకాలంలో గంగానదిలో త్రివేణి వరకు పెద్ద ఓడలే పోయేవి. సప్త-&nbsp;<BR>గ్రామమనే ఒక ఓడరేవు త్రివేణీఘట్టానికి కొంచెందూరంలో సరస్వతీనది ఒడ్డున&nbsp;<BR>వుండేది. అతిపురాతన కాలంనుండి వంగదేశ విదేశీయ వాణిజ్యానికి సప్తగ్రామం</FONT></p>
<hr class="puTa_virupu">
<table><tr><td><a class=puTa_lanke href=puTa1875.html>p1875</a></td><td>p1876</td><td><a class=puTa_lanke href=puTa1877.html>p1877</a></td></tr></table>
</div></body></html>
