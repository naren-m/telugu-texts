<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2185.html>p2185</a></td><td>p2186</td><td><a class=puTa_lanke href=puTa2187.html>p2187</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - హైందవ జీవితం : వేదాంతం</FONT></p>
<BR>
<p><FONT FACE="TimesNewRoman, Times, serif" SIZE="2">1 3 7</FONT></p>
<p><FONT FACE="SHREE900, SHREE, sans-serif" SIZE="3">భావిస్తే శ్రేష్ఠతరుడైన న్యాయవాది అవుతాడు. ఇలాగే ఇతరులుకూడ. దీని&nbsp;<BR>ఫలితంగా కులాలు శాశ్వతంగా నిలిచివుంటాయి - వర్గాలుగా ఏర్పడటం సంఘ&nbsp;<BR>స్వభావంలోనే ఉంది. అందులో ఉన్న ప్రత్యేకాధికారాలు మాత్రమే నశించాలి!&nbsp;<BR>కులమనేది సహజమైన వ్యవస్థ. సాంఘిక జీవితంలో నేనొక ధర్మాన్ని నిర్వహించ&nbsp;<BR>గలను; నీవు మరొక ధర్మాన్ని నిర్వహించగలవు; నీవు దేశాన్ని పరిపాలించగలవు.&nbsp;<BR>నేను పాతచెప్పులజోడును బాగుచేయగలను. అంతమాత్రంచేత నీవు నాకంటె&nbsp;<BR>గొప్పవాడి వనడానికి కారణంలేదు. ఎందుకంటె, నీవు నాలాగా, చెప్పులను&nbsp;<BR>మరమ్మత్తు చేయగలవా? నేను దేశాన్ని ఏలగలనా? నేను చెప్పులను బాగుచేయ-&nbsp;<BR>డంలో నేర్పరిని; నీవు వేదాలు చదవటంలో నేర్పరివి. కానీ అంతమాత్రంచేత&nbsp;<BR>నీవు, నా నెత్తిమీదకెక్కి త్రొక్కడానికి కారణం లేదే? ఒకడు నరహత్యచేస్తే వానిని&nbsp;<BR>స్తోత్రం చేయడం, మరొకడు ఒక రేగుపండును దొంగిలించినమాత్రాన, వానిని&nbsp;<BR>ఉరిదీయడమూ ఎందుకు? ఇలాంటిది అంతరించాలి. కులవిభజన మంచిదే.&nbsp;<BR>జీవన సమస్యను పరిష్కరించడానికి ఇదొక్కటే సహజమైన మార్గం. మానవులు&nbsp;<BR>సంఘాలుగా ఏర్పడవలసిందే; దాన్ని మీరు ఆపలేరు. మీ రెక్కడికి వెళ్లినా అక్కడ&nbsp;<BR>కులం ఉండి తీరుతుంది. కాని అలా అనడంవల్ల ఈ ఎక్కువ తక్కువలు, ఈ&nbsp;<BR>ప్రత్యేకాధికారాలు, ఉండాలని అర్థం కాదు. వాటిని తప్పక నిర్మూలించాలి. మీరు&nbsp;<BR>చేపలుపట్టే బెస్తవానికి, వేదాంతం నేర్పితే అతడిలా అంటాడు: ‘నేను నీలాగే మాన-&nbsp;<BR>వుణ్ణి. నీవు తత్వజ్ఞుడవు; నేను చేపలు పట్టేవాడిని. ఐతే ఏం? నీలో ఉన్న ఆ&nbsp;<BR>బ్రహ్మమే నాలోనూ ఉంది.’ మనకు కావలసిందిదే. ప్రత్యేకాధికారాలు ఎవరికీ&nbsp;<BR>ఉండరాదు; అందరికీ సమానావకాశాలే. ప్రతివానికీ తనలో&nbsp;<BR>భగవంతుడున్నాడని బోధించండి. అప్పుడు ప్రతివాడూ, తన ముక్తికై తానే పాటు-&nbsp;<BR>పడతాడు.</FONT></p>
<p><FONT FACE="SHREE900, SHREE, sans-serif" SIZE="3">స్వాతంత్య్రమే అభివృద్ధికి ముఖ్యమైన మూలం. ‘ఈ స్త్రీకిగాని, బిడ్డకుగాని&nbsp;<BR>నేను ముక్తిని సాధించిపెడతాను’ అని ఎవడైనా చెప్పసాహసిస్తే, అది అపచారం.&nbsp;<BR>ఘోరాపచారం! వితంతు సమస్యను గూర్చి, నా అభిప్రాయమేమనీ, స్త్రీ&nbsp;<BR>సమస్యనుగూర్చి నా అభిప్రాయమేమనీ నన్ను ఎన్నోసార్లు అడుగుతూ ఉంటారు.&nbsp;<BR>ఇందుకు ఒకేసారిగా ప్రత్యుత్తరమిస్తాను. ‘‘ఆ పిచ్చి మాటలు నన్నడగడానికి నేను&nbsp;<BR>వితంతువునా? నన్నా ప్రశ్న పదేపదే అడగటానికి నేను ఆడదాన్నా? ఆడవాళ్ల&nbsp;<BR>సమస్యలను పరిష్కరించడానికి మీరెవరు? ప్రతి వితంతువును, ప్రతి స్త్రీని, మీ&nbsp;<BR>అధికారంలోకి తెచ్చుకొని పరిపాలించడానికి మీరు దిగి వచ్చిన దేవుళ్లా?&nbsp;<BR>దూరంగా నిలవండి! వాళ్లు తమ సమస్యలను తామే పరిష్కరించుకొంటారు.&nbsp;<BR>లోకకంటకులారా! మీ రొకరికొక సహాయం చేసిపెట్టగలమని తలప</FONT></p>
<hr class="puTa_virupu">
<table><tr><td><a class=puTa_lanke href=puTa2185.html>p2185</a></td><td>p2186</td><td><a class=puTa_lanke href=puTa2187.html>p2187</a></td></tr></table>
</div></body></html>
