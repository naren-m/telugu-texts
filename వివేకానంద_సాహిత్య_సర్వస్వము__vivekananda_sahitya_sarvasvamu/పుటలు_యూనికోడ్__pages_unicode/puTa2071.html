<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2070.html>p2070</a></td><td>p2071</td><td><a class=puTa_lanke href=puTa2072.html>p2072</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 2</FONT></p>
<p><FONT FACE="SHREE900, SHREE, sans-serif" SIZE="3">అంతరించి తీరాలి! అప్పుడు సర్వనాశనమే ఫలితార్థం. జీవం శాశ్వతమై వచ్చేదే!&nbsp;<BR>దీన్ని గ్రహించడానికి పెద్ద మేధాశక్తి అవసరం లేదు. ఈనాటి ప్రకృతి శాస్త్రాలన్నీ&nbsp;<BR>మనకు తోడ్పడుతున్నాయి. అవి మన ధర్మశాస్త్రాలకు భౌతిక ప్రపంచంలో నిద-&nbsp;<BR>ర్శనాలు చూపుతున్నాయి. మనలో ప్రతివాని స్థితి అనంతమైన పూర్వజన్మల ఫలి-&nbsp;<BR>తార్థమే అని మీకు తెలుసు. లోకంలో ఒక బిడ్డ పుట్టాడనుకోండి. అతడు ప్రకృతి&nbsp;<BR>చేతిలోనుండి తళుక్కుమని తటాలున ఊడిపడటంలేదు. కవులు అలా వర్ణించి&nbsp;<BR>ఆనందించిన, ఆనందింతురు గాక! కాని, బిడ్డ నెత్తిమీద అనంతమైన పూర్వకర్మ&nbsp;<BR>భారముంది. మంచో, చెడో తన పూర్వకర్మలను&nbsp;<BR>పరిష్కరించుకొనే నిమిత్తమే, అత డీ లోకానికి వస్తున్నాడు. ఇదే కర్మసూత్రం.&nbsp;<BR>మనలోని ప్రతివాడు, తన అదృష్టానికి తానే కర్త అవుతున్నాడు. ఈ సూత్రం&nbsp;<BR>‘విధి వ్రాత’, ‘దైవసంకల్పం’ అనే వాదాలను ఎగురగొట్టేస్తోంది. ఈ సూత్రమే&nbsp;<BR>భగవంతునికీ, మానవునికీ సమాధానం కూర్చడానికి ఆధారమవుతోంది. మన&nbsp;<BR>దుఃఖాలకు మనమే బాధ్యులం; ఇంకెవరూ కారు. కార్యరూప ఫలం మనమే;&nbsp;<BR>కారణమూ మనమే. అందువల్లే, మనం స్వతంత్రులం అనడం. నేను దుఃఖినైతే,&nbsp;<BR>ఆ దుఃఖం నేను తెచ్చిపెట్టుకొన్నదే. నేను తలచుకొంటే సుఖవంతుడనుగా మార-&nbsp;<BR>గల ననడానికి అదే నిదర్శనం. నేను దుష్టుడనైతే అదీ నా కర్మఫలమే. కాబట్టి&nbsp;<BR>నేను తలపెట్టితే పవిత్రుడిని కాగలననడానికి రుజువుకూడ అదే. నరుని ఇచ్ఛాశక్తి&nbsp;<BR>పరిస్థితులన్నిటికీ అతీతమై ఒప్పుతోంది. దీని ముందు అంటే, నరునిలో వున్న&nbsp;<BR>బలిష్ఠం, మహత్తరం, అఖండం అయిన ఇచ్ఛాస్వాతంత్య్రాల ఎదుట, ప్రకృతి-&nbsp;<BR>కూడ జోహారనవలసిందే; తలవంచి దాస్యం చేయవలసిందే. కర్మసూత్రం&nbsp;<BR>యొక్క మహిమ ఇలాంటిది సుమండీ!!</FONT></p>
<p><FONT FACE="SHREE900, SHREE, sans-serif" SIZE="3">తరువాతి ప్రశ్న: జీవుడు అంటే ఏమి? అనేది? ‘జీవు’ డనగా ఏమో&nbsp;<BR>గ్రహించనిదే మన శాస్త్రంలోని ‘దేవు’ డంటే ఏమో తెలిసికోలేం. బాహ్య&nbsp;<BR>జగత్తును పరిశీలించే మూలంగా దానికి పరంలో ఏముందో కనిపెట్టడానికి&nbsp;<BR>భారతదేశంలో, ఇతర దేశాల్లో ప్రబల ప్రయత్నాలు సాగేయి. కాని, చివరికి ఆ&nbsp;<BR>ప్రయత్నాలన్నీ ఎలా వ్యర్థమయ్యాయో మనకందరకు తెలిసిన విషయమే. పర-&nbsp;<BR>మార్థాన్ని తెలిసికోవడానికి మారుగా, మనం ఈ జడప్రపంచాన్ని పరిశీలించే-&nbsp;<BR>కొద్దీ, మనమే జడమతులమైపోవడం తటస్థిస్తోంది. ఈ జడప్రపంచంలో విశేష&nbsp;<BR>జోక్యం కలిగించుకొన్నకొద్దీ, మనలో మిణుకుమిణుకుమంటున్న పారమార్థికత&nbsp;<BR>కూడ ఎగిరిపోవడం తటస్థిస్తోంది. కాబట్టి పారమార్థికతకు, పరమసత్యాన్ని&nbsp;<BR>గ్రహించడానికి అది మార్గం కాదు. అది హృదయంద్వారా, జీవాత్మద్వారా&nbsp;<BR>మాత్రమే లభించవలసి వుంది. బాహ్యకర్మలు పరమార్థాన్ని గురించి, ఆ అఖండ</FONT></p>
<hr class="puTa_virupu">
<table><tr><td><a class=puTa_lanke href=puTa2070.html>p2070</a></td><td>p2071</td><td><a class=puTa_lanke href=puTa2072.html>p2072</a></td></tr></table>
</div></body></html>
