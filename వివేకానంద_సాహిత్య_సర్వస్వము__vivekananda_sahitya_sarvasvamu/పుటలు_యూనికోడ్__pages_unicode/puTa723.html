<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa722.html>p722</a></td><td>p723</td><td><a class=puTa_lanke href=puTa724.html>p724</a></td></tr></table>

<p><FONT FACE="TimesNewRoman, Times, serif" SIZE="2">3 0 8</FONT></p>
<p><FONT FACE="SHREE900, SHREE, sans-serif" SIZE="3">కోణం - ప్రేమ ప్రేమ కోసమే ప్రేమిస్తుంది, లక్ష్యం వుండాలనే ఆశయంకూడ&nbsp;<BR>అదృశ్యమౌతుంది. ప్రేమ ప్రేమించే ఏకైకరూపం ప్రేమే. ఇది పరమోన్నత&nbsp;<BR>తత్త్వం. ఇదే బ్రహ్మం.</FONT></p>
<p><FONT FACE="SHREE900, SHREE, sans-serif" SIZE="3">దీని తరువాతిది </FONT><FONT FACE="SHREE902-Italic, SHREE, sans-serif" SIZE="3">రాజయోగం: దీ</FONT><FONT FACE="SHREE900, SHREE, sans-serif" SIZE="3">నికి యీ యోగాలన్నిటితో పొత్తు&nbsp;<BR>కుదురుతుంది. ఏ నమ్మకాలున్నా, ఏ నమ్మకాలు లేకున్నా యీ యోగం అన్ని&nbsp;<BR>వర్గాల అన్వేషకులకు సరిపడుతుంది. పారమార్థిక విచారానికి యిది నిజమైన&nbsp;<BR>సాధనం. ప్రతి విజ్ఞానశాస్త్రానికి ఒక ప్రత్యేక పరిశోధనావిధానం వున్నట్లే పార&nbsp;<BR>మార్థిక పరిశోధనకు విధానం యీ రాజయోగం. ఈ శాస్త్రంకూడ ప్రకృతి&nbsp;<BR>భేదాలను అనుసరించి నానావిధాల అన్వయింపబడుతోంది. దీన్లోని ముఖ్యాం-&nbsp;<BR>గాలు: ప్రాణాయామం, ఏకాగ్రత, ధ్యానం, దేవుడిపట్ల విశ్వాసంగలవారికి&nbsp;<BR>గురువునుండి ఉపదేశం పొందిన ‘ఓమ్‌’ వంటి పవిత్ర సంకేతనామం ఏదైనా&nbsp;<BR>మిగిలి సహాయపడుతుంది. ప్రణవం అన్నిటికంటె ఉత్కృష్టమైంది. అది&nbsp;<BR>బ్రహ్మమే ప్రతిపాదిస్తుంది. ఈ పవిత్ర సంకేత పదాలను జపిస్తూ వాటి అర్థాన్ని&nbsp;<BR>ధ్యానించటం ముఖ్యసాధన.</FONT></p>
<p><FONT FACE="SHREE900, SHREE, sans-serif" SIZE="3">తరువాతిది</FONT><FONT FACE="SHREE902-Italic, SHREE, sans-serif" SIZE="3"> జ్ఞానయోగం: </FONT><FONT FACE="SHREE900, SHREE, sans-serif" SIZE="3">ఇది మూడు భాగాలుగా విభజించబడింది:&nbsp;<BR>బ్రహ్మమే సత్యం, తక్కినదంతా మాయ (సోపాధికం) అనే సత్యాన్ని వినటం,&nbsp;<BR>శ్రవణం, మొదటి భాగం. రెండవది: ఈ తత్త్వాన్ని అన్ని దృక్పథాలనుండి తర్కిం-&nbsp;<BR>చటం, మూడవది: తర్కవితర్కా లన్నిటిని కట్టిపెట్టి సత్యాన్ని సాక్షాత్కరించు-&nbsp;<BR>కోటం. ఈ సాక్షాత్కారం అంటె 1. బ్రహ్మమే సత్యం, తక్కినదంతా అసత్యం&nbsp;<BR>అనే గట్టినమ్మకం 2. భోగాసక్తిని పూర్తిగా విసర్జించటం 3. ఇంద్రియనిగ్రహం,&nbsp;<BR>మనోనిగ్రహం 4. ప్రగాఢ మోక్షకాంక్ష - ఈ సత్యాన్ని నిరంతరం ధ్యానించటం,&nbsp;<BR>ఆత్మకు దాని యథార్థతత్త్వాన్ని జ్ఞాపకం చెయ్యటం- ఇవే యీ యోగానికి&nbsp;<BR>మార్గాలు. ఇది పరమోత్కృష్ట యోగం; కాని ఎంతో కష్టమైనది. దీన్ని బుధ్ధిచేత&nbsp;<BR>గ్రహించేవారు అనేకులున్నారు. కాని సాక్షాత్కారం పొందేవారు అరుదు.</FONT></p>
<hr class="puTa_virupu">
<table><tr><td><a class=puTa_lanke href=puTa722.html>p722</a></td><td>p723</td><td><a class=puTa_lanke href=puTa724.html>p724</a></td></tr></table>
</div></body></html>
