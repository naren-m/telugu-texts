<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1912.html>p1912</a></td><td>p1913</td><td><a class=puTa_lanke href=puTa1914.html>p1914</a></td></tr></table>
<p><FONT FACE="SHREE900, SHREE, sans-serif" SIZE="3">308 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">మహమ్మదు జన్మించటానికి పూర్వం దిగంబరులై, కాబా దేవాలయానికి&nbsp;<BR>ప్రదక్షిణ చెయ్యటం వారి అలవాటు. మహమ్మదు కాలంనుండి దుస్తులు&nbsp;<BR>ధరించటం ప్రారంభమైంది. ఇందువల్లే మన దేశంలో మహమ్మదీయులు ప్రార్థనా&nbsp;<BR>సమయాల్లో లాగూ బొందులు విప్పి వారి పాదాలదాకా బట్టను వ్రేలాడగడతారు.&nbsp;<BR>ఇప్పుడు అరబ్బుల రోజులు గతించాయి. ఎడతెగకుండా లోపలికి తోసుకొచ్చిన&nbsp;<BR>కాఫర్లు, సిదీలు, అబిసీనియన్లు అరబ్బుజాతిని సాంకర్యం చేశారు. వారి శరీర&nbsp;<BR>దారుఢ్యం, శక్తి పూర్తిగా మారిపోయింది. ఈ ఎడారి అరబ్బుల పూర్వ&nbsp;<BR>వైభవమంతా వినష్టమైపోయింది. ఉత్తర దిక్కున టర్కీరాజ్య పౌరులు శాంతజీ-&nbsp;<BR>వనాన్ని గడుపుతున్నారు. కాని యిక్కడ సుల్తాను కాలంలోని క్రైస్తవ ప్రజలు తుర-&nbsp;<BR>కలను (టర్క్స్‌) ద్వేషిస్తారు. అరబ్బులంటే యిష్టపడతారు. వారిలా అంటారు:&nbsp;<BR>‘‘ఈ అరబ్బులు చెప్పినట్లు వింటారు, చదువుకొంటారు. పెద్ద&nbsp;<BR>మనుషు లవుతారు. వీరితో అంత చిక్కులేదు. కాని తురకవారు మాత్రం&nbsp;<BR>క్రైస్తవులను బాగా అణచివేస్తారు.’’</FONT></p>
<p><FONT FACE="SHREE900, SHREE, sans-serif" SIZE="3">ఈ ఎడారి ఎంతో ఉష్ణప్రాంతమైనప్పటికీ యిక్కడి వేడి బలహీనతను&nbsp;<BR>కలిగించదు. నువ్వు తలను, శరీరాన్ని కప్పుకొంటే చాలు ఎండవల్ల ఏ&nbsp;<BR>ప్రమాదమూ వాటిల్లదు. ఈ వేడిలో ఉక్కపోత వుండదు. దీనివల్ల బలహీనత&nbsp;<BR>కలుగదు సరికదా యిలాటి ఎండవల్ల శరీరారోగ్యం బాగుపడుతుంది. రాజ&nbsp;<BR>పుత్రస్థానం, అరేబియా, ఆఫ్రికాలలోని జనమే దీనికి నిదర్శనం. మార్వారులోని&nbsp;<BR>కొన్ని మండలాల్లో మనుషులు, పశువులు, గుర్రాలు బలిష్ఠవంతాలై, దృఢ దీర్ఘ-&nbsp;<BR>కాయాలతో వుండటం చూస్తాం. ఈ అరబ్బులను, సిద్దీలను చూడ్డం&nbsp;<BR>సంతోషకరంగా వుంటుంది. బెంగాల్‌ మాదిరి వేడిలో తేమవుంటే శరీరంలోని&nbsp;<BR>బలశక్తి నశిస్తుంది; ప్రతి జంతువు బలహీనంగా వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఎర్రసముద్రం పేరు వినగానే ప్రయాణీకులు భయపడతారు. అక్కడి వేడి&nbsp;<BR>భయంకరమైంది. వేసవిలో అది మరింత ఎక్కువగా వుంటుంది. ఇప్పుడూ&nbsp;<BR>అంతే. ప్రతివాడూ డెక్‌మీద కూర్చుని వాడికి తెలిసిన ఒక భయంకరమైన&nbsp;<BR>ఆపదను గురించి కథ చెప్తాడు. కెప్టెన్‌ వీరందరికంటె మంచివాడు. అతడిలా&nbsp;<BR>చెప్పాడు: ‘‘కొన్ని రోజుల క్రితం ఒక చైనా యుద్ధనౌక ఎర్రసముద్రంలో&nbsp;<BR>ప్రయాణం చేస్తోంది. దాని కెప్టెన్‌, బొగ్గు గదిలో పనిచేస్తున్న మరి ఎనిమిదిమంది&nbsp;<BR>నావికులు ఎండదెబ్బకు చచ్చిపోయారు.’’</FONT></p>
<p><FONT FACE="SHREE900, SHREE, sans-serif" SIZE="3">నిజానికి బొగ్గు గదిలో పనిచేస్తున్నవారు అగ్ని మధ్య నిలబడి వుండాలి.&nbsp;<BR>దీనికితోడు ఎర్రసముద్రం ఎండతో ఒక్కొక్కప్పుడు వారికి పిచ్చెక్కుతుంది.</FONT></p>
<hr class="puTa_virupu">
<table><tr><td><a class=puTa_lanke href=puTa1912.html>p1912</a></td><td>p1913</td><td><a class=puTa_lanke href=puTa1914.html>p1914</a></td></tr></table>
</div></body></html>
