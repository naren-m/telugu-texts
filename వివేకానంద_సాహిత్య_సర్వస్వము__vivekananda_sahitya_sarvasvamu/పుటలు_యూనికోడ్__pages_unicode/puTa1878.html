<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1877.html>p1877</a></td><td>p1878</td><td><a class=puTa_lanke href=puTa1879.html>p1879</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">273</FONT></p>
<p><FONT FACE="SHREE900, SHREE, sans-serif" SIZE="3">అటుకు నడిచిపోయే వీలుగా అప్పుడప్పుడు ఎండిపోతుండేది. 1770 వ సంవ-&nbsp;<BR>త్సరంలో యిలాగే జరిగింది. 1734 వ సంవత్సరం అక్టోబర్‌ 9 గురువారంనాడు&nbsp;<BR>మధ్యాహ్నం సముద్ర ఆటుకాలంలో నది పూర్తిగా ఎండిపోయిందట. అది&nbsp;<BR>కొంచెం తరువాత సాయంకాలం అమంగళకరమైన సమయంలో జరిగివుండే,&nbsp;<BR>ఫలితం ఎలా వుండేదో మీ వూహకే వదలివేస్తాను. బహుశ మళ్లీ నది అక్కడ&nbsp;<BR>ప్రవహించేది కాదేమో.</FONT></p>
<p><FONT FACE="SHREE900, SHREE, sans-serif" SIZE="3">పూర్వం హుగ్లీ పైభాగాలకు పట్టినగతే యిప్పుడు దిగువ భాగానికి&nbsp;<BR>పట్టింది. ఇక్కడ మనం రెండు ప్రమాదాల నెదుర్కోవలసి వుంది. అది జేమ్స్‌&nbsp;<BR>దిబ్బలు, మేరీ దిబ్బలు. పూర్వం కలకత్తాకు 30 మైళ్ల ఎగువ దామోదర్‌నది వచ్చి&nbsp;<BR>గంగలో కలిసేది. ఇప్పుడు కాలమహిమతో దానికి 31 మైళ్లు దక్షిణంగా యీ&nbsp;<BR>నది వచ్చి పడుతోంది. ఈ ప్రాంతానికి 6 మైళ్ల దిగువ రూపనారాయణ నది&nbsp;<BR>గంగలో కలుస్తోంది. ఈ రెండు నదులు గంగలోకి ఎంతో నీళ్లను తీసుకొస్తు-&nbsp;<BR>న్నాయి. కాని అవి తీసుకొచ్చే ఒండ్రునంతా తొలగించటం ఎట్లా? ఫలితంగా&nbsp;<BR>నదీతలంలో పెద్ద లంకలు తలచూపాయి. ఈ లంకలు నిరంతరం వేర్వేరు&nbsp;<BR>చోట్లకు మార్పుచెందుతుంటాయి. ఒక్కొక్కప్పుడు ఇవి దిబ్బవేసుకొని&nbsp;<BR>పోతాయి, బోలుగా వుంటాయి. ఒక్కొక్కప్పుడు బిగిసి దిబ్బకడుతుంది. ఈ&nbsp;<BR>లంకలే ఎంతో భయకారణాలు. రాత్రింబవళ్లు నది లోతును కొలిచి చూసుకో-&nbsp;<BR>వలసిందే. అజాగ్రత్తతో కొన్ని రోజులు యీ కొలతలు తీసుకోకపోతే ఓడలకు&nbsp;<BR>అమితనష్టం కలుగుతుంది. ఓడ వెళ్లి యీ లంకలకు తగలగానే మళ్లీ ఓడ కదల&nbsp;<BR>కుండా వుండిపోవటమో, కూరుకొనిపోవటమో జరుగుతుంది. మూడు తెర-&nbsp;<BR>చాపలున్న ఓడకూడా యీ దిబ్బలకు తగిలిన అరగంటలో లోపలకు కూరు-&nbsp;<BR>కొనిపోగా తెరచాప కొయ్యల కొసలు మాత్రమే కనిపించే సందర్భాలు అనేకం&nbsp;<BR>నమోదయ్యాయి. ఈ ఇసుక దిబ్బలు దామోదర్‌, రూపనారాయణ</FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3"> నదుల&nbsp;<BR>ముఖాలని మనం అనుకోవచ్చును. దామోదర్‌నది యిప్పుడు సంతాలుల&nbsp;<BR>గ్రామాలను మింగటంతో తృప్తిపడటంలేదు. ఇప్పుడు ఓడలను, స్టీమర్లనుకూడా&nbsp;<BR>రుచి వైవిధ్యంకోసం మింగుతోంది. 1877 వ సంవత్సరంలో ‘‘కౌంట్‌ ఆఫ్‌&nbsp;<BR>స్టెర్లింగ్‌’’ అనే ఓడ 1444 టన్నుల గోధుమను నింపుకొని కలకత్తానుండి వస్తూ,&nbsp;<BR>యీ ఇసుక దిబ్బల ఊబిలో చిక్కుకొని ఎనిమిదే నిమిషాల్లో చిక్కుకొన్న జాడ-&nbsp;<BR>కూడా లేకుండా అదృశ్యమైంది. ఓ గంగామాతా! నీ వదనం చిరకాలం వర్థిల్లాలి!&nbsp;<BR>మమ్మల్ని సుఖంగా నీ నోటినుండి బైటపడనిచ్చినందుకు నీకు ధన్యవాదాలను&nbsp;<BR>సమర్పించుకొంటున్నాను. సోదరుడు తురీయానందుడు ‘‘అయ్యా! గంగా-&nbsp;<BR>మాత ఔదార్యానికి ఒక మేకను బలి యివ్వాలి’’ అన్నాడు. ‘‘తప్పకుండా</FONT></p>
<hr class="puTa_virupu">
<table><tr><td><a class=puTa_lanke href=puTa1877.html>p1877</a></td><td>p1878</td><td><a class=puTa_lanke href=puTa1879.html>p1879</a></td></tr></table>
</div></body></html>
