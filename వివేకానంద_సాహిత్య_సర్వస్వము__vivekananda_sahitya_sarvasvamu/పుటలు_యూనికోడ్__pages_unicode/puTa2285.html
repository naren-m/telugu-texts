<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2284.html>p2284</a></td><td>p2285</td><td><a class=puTa_lanke href=puTa2286.html>p2286</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 3 6</FONT></p>
<p><FONT FACE="SHREE900, SHREE, sans-serif" SIZE="3">ఆదర్శాలతో తలలు తిరిగిపోయినవారు. కొందరుండవచ్చు! వెక్కసమయ్యేలా,&nbsp;<BR>ఇంద్రియభోగాలను - పశ్చిమదేశాలను పాడుచేసి లోకాన్ని శాపగ్రస్తం చేసిన ఇంద్రి-&nbsp;<BR>యభోగాలను - పూర్తిగా అనుభవించే మనుషులు వేలకొద్దీ లక్షలకొద్దీ ఉందు-&nbsp;<BR>రుగాక! అయినా ఈ నా మాతృభూమిలో ఆ మత ధర్మాన్నే సత్యమని నమ్మి,&nbsp;<BR>ఎంతటి కష్టాలొచ్చినా లెక్కచేయక, అవసరమైతే సమస్తమూ బలి ఇవ్వడానికి&nbsp;<BR>సంసిద్ధంగా వుండేవాళ్లు వేలకొద్దీ మహనీయులు నిలిచేవుంటారు!</FONT></p>
<p><FONT FACE="SHREE900, SHREE, sans-serif" SIZE="3">మన సంప్రదాయాలన్నీ సర్వసామాన్యంగా పాటించే మరొక ఆదర్శాన్ని&nbsp;<BR>మీకిపుడు నివేదించాలనుకొంటున్నాను. అదికూడ , మహావిస్తృత రూపమైందే!&nbsp;<BR>‘‘మత మనేది ప్రత్యక్షానుభవానికి తెచ్చుకోవలసిన విషయం’’- అనే అనన్య&nbsp;<BR>సామాన్యసిద్ధాంతం ఈ భారతదేశంలో మాత్రమే కనిపిస్తోంది. ‘‘నాయమాత్మా&nbsp;<BR>ప్రవచనేన లభ్యో న మేధయా న బహునాశ్రుతేన’’ - ‘‘ఈ ఆత్మ ప్రసంగాలచేత&nbsp;<BR>లభ్యమయ్యేదికాదు; బుద్ధి బలంచేతకూడ లభ్యమయ్యేది కాదు; విశేషమైన&nbsp;<BR>వేదాధ్యయనం చేతకూడ లభ్యమయ్యేది కాదు.’’ ‘‘వేదపఠనం వల్ల సైతం ఆత్మ&nbsp;<BR>లభ్యం కాదు’’ అని ప్రకటించేది ప్రపంచంలో మన వేదమొక్కటే. ఏ ఇతర ధర్మ-&nbsp;<BR>గ్రంథంలోను, ఇలాటి ప్రకటన కానరాదు. ప్రగల్భాలు పనికిరావు; ఉపన్యాసాలు&nbsp;<BR>వ్యర్థం. ఇలాటి వేవీ ఉపకరింపజాలవు; అయినా, ఆత్మను ప్రత్యక్షానుభూతికి&nbsp;<BR>తెచ్చుకోవాలి. అది గురువువల్ల శిష్యునికి లభిస్తుంది. శిష్యునికి ఈ అంతర్దృష్టి&nbsp;<BR>లభించినప్పుడు అంతా తేటతెల్లమౌతుంది. అంతట ఆత్మసాక్షాత్కారం అను-&nbsp;<BR>భవంలోకి వస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఇంకొక భావం. కులగురువు, లేక వంశపారంపర్య గురువు అనే ఒక వింత-&nbsp;<BR>ఆచారం వంగదేశంలో ఉంది. ‘‘నా తండ్రి నీకు గురువు. కాబట్టి ఇప్పుడు, నేను&nbsp;<BR>నీ గురువును. నా తండ్రి నీ తండ్రికి గురువు. కాబట్టి నేను నీకు గురువుగా&nbsp;<BR>వుంటాను.’’ గురువు అంటే ఏమి? వెనక్కి తిరిగి శ్రుతులలో ఏముందో&nbsp;<BR>చూద్దాం. ‘‘వేదరహస్యం తెలిసినవాడు గురువు.’’ కాని, గ్రంథావలోకన&nbsp;<BR>వ్యగ్రులుకానీ, వైయాకరణులుగానీ, పండితులుకానీ, అంతమాత్రం చేతనే&nbsp;<BR>గురువులు కాజాలరు. పరమార్థం తెలిసినవారే గురువులు. ‘‘యథా ఖర శ్చందన&nbsp;<BR>భారవాహీ భారస్యవేత్తా నతు చందనస్య’’ - (గంధపు చెక్కలు మోసే గాడిదకు&nbsp;<BR>ఆ చెక్కల బరువు తెలుస్తుందే తప్ప, వాటి సుగంధం తెలీదు.) అలాటి వా రీ&nbsp;<BR>పండితులు. అలాటివాళ్ళు మనకు అవసరం లేదు. వాళ్ల కీ అపరోక్షానుభూతి&nbsp;<BR>లేకుంటే, వారేమి బోధించగలరు? ఇక్కడ, ఈ కలకత్తా నగరంలో నేను&nbsp;<BR>బాలుడిగా వున్నప్పుడు, మతధర్మాన్ని తెలిసికోగోరి ఎన్నోచోట్లకు వెళ్లేవాడిని.&nbsp;<BR>ప్రతిచోట, పెద్దపెద్ద ఉపన్యాసా లిస్తూండేవారు. చెప్పిందంతా విని, ‘‘మీరు</FONT></p>
<hr class="puTa_virupu">
<table><tr><td><a class=puTa_lanke href=puTa2284.html>p2284</a></td><td>p2285</td><td><a class=puTa_lanke href=puTa2286.html>p2286</a></td></tr></table>
</div></body></html>
