<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3449.html>p3449</a></td><td>p3450</td><td><a class=puTa_lanke href=puTa3451.html>p3451</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup>ˇ</FONT></p>
<p><FONT FACE="SHREE900, SHREE, sans-serif" SIZE="3">జాగ్రత! అసత్య విషయంలో జాగరూకత వహించు. సత్యాన్ని అంటి&nbsp;<BR>పెట్టుకొని వుండు. నెమ్మది కావచ్చునుగాని, మనం తప్పక జయించి తీరతాం.&nbsp;<BR>నేను లేనట్లుగా భావించే మీరు పనిచేయండి. కార్యభారం సమస్తం మీ ప్రతి&nbsp;<BR>ఒక్కరి భుజస్కంధాలమీద వుందని భావించి పనిచేయండి. యాభై శతాబ్దాలు&nbsp;<BR>మీకై ఎదురుచూస్తున్నాయి. భావి భారత భాగ్యోదయం మీపై ఆధారపడివుంది.&nbsp;<BR>పనిని సాగించండి. నే నెప్పుడు తిరిగిరాగలనో చెప్పలేను. ఇది పనిచేయటానికి&nbsp;<BR>ఒక మహాక్షేత్రం. భారతీయులు నన్ను ప్రశంసిస్తే ప్రశంసించవచ్చు. కాని వారు&nbsp;<BR>ఏ పనికీ ఒక్కపైసాకూడ యివ్వరు. పాపం ఎక్కణ్ణుండి తేగలరు. వారే ఒకవైపు&nbsp;<BR>బిచ్చగాళ్లుగదా? ఐతే వారు గత రెండువేల సంవత్సరాలుగా పరోపకారం గావించే&nbsp;<BR>సామర్థ్యాన్నే కోల్పోయారు. ఇప్పుడిప్పుడే వారు జాతీయభావం, ప్రజాస్వామ్యం&nbsp;<BR>మొదలైన ఆశయాలను నేరుస్తున్నారు. కాబట్టి వారిని నేను నిందింప పనిలేదు.&nbsp;<BR>విశేషాలను మరింతగా ముందు వ్రాస్తాను.</FONT></p>
<p><FONT FACE="SHREE900, SHREE, sans-serif" SIZE="3">ఆశీర్వాదాలతో,</FONT></p>
<p><FONT FACE="SHREE900, SHREE, sans-serif" SIZE="3">భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>  </sup>Ȉ ˙</FONT></p>
<BR>
<p><FONT FACE="SHREE902, SHREE, sans-serif" SIZE="3">(అలసింగ పెరుమాళ్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">అమెరికా,</FONT></p>
<p><FONT FACE="SHREE900, SHREE, sans-serif" SIZE="3">నవంబర్‌ 30, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియ అలసింగా,</FONT></p>
<p><FONT FACE="SHREE900, SHREE, sans-serif" SIZE="3">‘ఫోనోగ్రాఫ్‌’, ఉత్తరం సురక్షితంగా చేరినందుకు సంతోషం. వార్తాపత్రికల&nbsp;<BR>నుండి కత్తిరింపులు యికపై పంపొద్దు. అవి నన్ను ముంచేశాయి. ఇక చాలు.&nbsp;<BR>ప్రస్తుతం సంఘవ్యవస్థకై పాటుపడు. నేను యిప్పటికే న్యూయార్క్‌లో ఒక&nbsp;<BR>సంస్థను స్థాపించాను. దాని ఉపాధ్యక్షుడు త్వరలో మీకు వ్రాస్తాడు. వారితో ఉత్తర&nbsp;<BR>ప్రత్యుత్తరాలు జరుపుతూండు. ఆధ్యాత్మిక విషయాలలోకాక, ఆ ఆధ్యాత్మిక&nbsp;<BR>విషయాలకు సంబంధించిన లౌకిక, వ్యావహారిక విషయాల్లో మన శక్తులన్నిం-&nbsp;<BR>టిని సంఘటిత పరచాలి. అంతేకాని మత విషయంలో ఒక ప్రత్యేక శాఖా&nbsp;<BR>సంప్రదాయాలను సృష్టించటం కాదు. ఉత్తేజాన్ని కల్గించే ప్రచారాన్ని మనం&nbsp;<BR>ప్రారంభించాలి. మీ తలలన్నీ ఒకటిగా చేర్చి దాన్ని రూపొందించాలి.</FONT></p>
<p><FONT FACE="SHREE900, SHREE, sans-serif" SIZE="3">శ్రీరామకృష్ణుని మాహాత్మ్యాన్నిగూర్చిన ఈ ప్రసంగం ఎంత పిచ్చిది!&nbsp;<BR>ఈ మాహాత్మ్యా లేమిటో నాకు తెలియవు, అర్థంకావు. సారాయిని గుప్తాగారి</FONT></p>
<hr class="puTa_virupu">
<table><tr><td><a class=puTa_lanke href=puTa3449.html>p3449</a></td><td>p3450</td><td><a class=puTa_lanke href=puTa3451.html>p3451</a></td></tr></table>
</div></body></html>
