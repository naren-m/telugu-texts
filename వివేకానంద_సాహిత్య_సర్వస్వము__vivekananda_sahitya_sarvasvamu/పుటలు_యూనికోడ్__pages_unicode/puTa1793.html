<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1792.html>p1792</a></td><td>p1793</td><td><a class=puTa_lanke href=puTa1794.html>p1794</a></td></tr></table>
<p><FONT FACE="SHREE900, SHREE, sans-serif" SIZE="3">188 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">భగవానుడు గీతలో యిలా అంటున్నాడు: ‘‘ఎప్పుడూ పరిపూర్ణోత్సాహంతో&nbsp;<BR>పనిచేస్తూండు, నీ శత్రువులను నిర్మూలించు, లోకాన్ని అనుభవించు.’’ కాని&nbsp;<BR>చివరికి ఏసుక్రీస్తు, శ్రీకృష్ణుడు ఉద్దేశించిన దానికి ప్రత్యక్ష విరుద్ధంగా జరిగింది.&nbsp;<BR>యూరపు దేశస్థులు ఏసుక్రీస్తు బోధకు ప్రాముఖ్యం అంతగా యివ్వలేదు.&nbsp;<BR>ఎల్లప్పుడూ కార్యతత్పరత్వానికి అలవడ్డవారు, అపార రాజసిక స్వభావులు&nbsp;<BR>అవటంచే వారు యువకోత్సాహంతో, పూర్ణ సాహసంతో, ప్రపంచంలోని సమస్త&nbsp;<BR>దేశాల సుఖాలను, భోగాలను సమకూర్చుకొని వాటిని తనివితీర అనుభవిస్తు-&nbsp;<BR>న్నారు. ఇక మనం, మూటముల్లెలు సర్దుకొని, ఓ మూలకూర్చుని, రేయింబ-&nbsp;<BR>వళ్లు మరణవిచారణ చేస్తూ ‘‘నళినీదళగత జలమతితరళం తద్వజ్జీవన మతిశయ&nbsp;<BR>చపలమ్‌’’ (తామరాకుమీది నీళ్లు అతిచంచలం, అలాగే యీ జీవితం ఎంతో&nbsp;<BR>అస్థిరం) అని పాడుకొంటుంటాం. తత్ఫలితంగా మృత్యుదేవుడైన యముని&nbsp;<BR>భీతిచే మన రక్తం చల్లబారి, మాంసం భయకంపితమౌతోంది.&nbsp;<BR>దురదృష్టవశాత్తు యముడూ మన మాటలనే విశ్వసించినట్లు మహామారి,&nbsp;<BR>తదితర భయంకర వ్యాధులు మన దేశంలో ప్రవేశించాయి. గీతాబోధానుసారం&nbsp;<BR>యిప్పుడెవరు ప్రవర్తిస్తున్నారు? ఐరోపా దేశస్థులు. ఏసుక్రీస్తు సంకల్పానుసారం&nbsp;<BR>ఎవరు ప్రవర్తిస్తున్నారు? శ్రీకృష్ణుని సంతతివారు! ఈ విషయాన్ని పూర్తిగా అవ-&nbsp;<BR>గాహన చేసుకోవాలి.</FONT></p>
<p><FONT FACE="SHREE900, SHREE, sans-serif" SIZE="3">మోక్షమార్గాన్ని ముందుగా కనుగొని ప్రకటించినవి వేదాలు. పిదప&nbsp;<BR>బుద్ధుడు, ఏసుక్రీస్తు మొదలైన ప్రవక్తలు బోధించినదంతా ఆ ఏకైక మూలం-&nbsp;<BR>నుండే గైకోబడింది. ఈ ప్రవక్తలు సన్యాసులు కాబట్టి వారు ‘‘ఎవరినీ శత్రు&nbsp;<BR>వులుగా భావించుకోలేదు. అందరి పట్ల స్నేహంతో, దయతో వుండిరి.’’ అది&nbsp;<BR>వారికి సముచితం. కాని ఆ మోక్షమార్గాన్నే అవలంబించమని లోకాన్నంతా&nbsp;<BR>బలాత్కరించే యీ ప్రయత్నం ఎందుకు? రుద్ది, తోమి సౌందర్యాన్ని ఉత్పత్తి&nbsp;<BR>చెయ్యటం సాధ్యమా? తనకు మోక్షం అక్కర్లేదన్నవాడికి, మోక్షానికి అనర్హుడైన&nbsp;<BR>వాడికి బుద్ధుడు, ఏసుక్రీస్తు ఏం నిర్ణయించారు? ఏమీ లేదు. - మానవుడు&nbsp;<BR>మోక్షాన్నైనా పొందాలి, లేక నాశనానికి సంసిద్ధుడై వుండాలి. వారు వివరించింది&nbsp;<BR>యీ రెండు మార్గాలనే; మధ్యేమార్గ మేదీలేదు. మోక్షేతరార్థానికి ప్రయత్నించ&nbsp;<BR>టానికి మానవులకు లేశమంత స్వాతంత్య్రంకూడా యివ్వబడలేదు - ప్రపంచ&nbsp;<BR>సుఖాన్ని కొంతకాలం ఒకింత అనుభవించే మార్గమేదీ చూపబడలేదు. అందుకు&nbsp;<BR>అనువైన మార్గాలన్నీ సంపూర్ణంగా బంధింపబడటమేకాక, అడుగడుగునా అడ్డం-&nbsp;<BR>కులుకూడా కల్పించబడ్డాయి. వేదచోదిత మతమొక్కటే ధర్మార్థకామమోక్షాలనే&nbsp;<BR>నాలుగు పురుషార్థాలను సాధించే మార్గాలను ఏర్పరచింది. బుద్ధుడు మనలను</FONT></p>
<hr class="puTa_virupu">
<table><tr><td><a class=puTa_lanke href=puTa1792.html>p1792</a></td><td>p1793</td><td><a class=puTa_lanke href=puTa1794.html>p1794</a></td></tr></table>
</div></body></html>
