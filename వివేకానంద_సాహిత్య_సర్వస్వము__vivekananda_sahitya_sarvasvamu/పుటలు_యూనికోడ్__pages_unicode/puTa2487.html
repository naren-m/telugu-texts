<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2486.html>p2486</a></td><td>p2487</td><td><a class=puTa_lanke href=puTa2488.html>p2488</a></td></tr></table>
<p><FONT FACE="SHREE900, SHREE, sans-serif" SIZE="3">నా గురుదేవుడు</FONT></p>
<p><FONT FACE="TimesNewRoman, Times, serif" SIZE="2">51</FONT></p>
<p><FONT FACE="SHREE900, SHREE, sans-serif" SIZE="3">ఈ మహాపురుషుడి భావాలను, ఉపదేశాలను ప్రచారం చేసే సమర్థులు&nbsp;<BR>కొద్దిమందే వున్నారు. తదితర శిష్యులతోపాటు, ఈయనకొక యువక శిష్య-&nbsp;<BR>బృందం వుంది. వా రీతడి బోధనలను ప్రచారంచెయ్య సంసిద్ధులైనారు. వారిని&nbsp;<BR>అణగద్రొక్కే ప్రయత్నాలు జరిగాయి. కాని వారికి ఆ మహాత్ముడి పావన చరిత్రే&nbsp;<BR>ప్రేరణ కలిగించే ఆలంబనకాగా, జంకుగొంకులేక వారు స్థిరంగా నిలబడ్డారు. ఆ&nbsp;<BR>ధన్యజీవితం కళ్లముందే చూసిన వారవటంతో దృఢవ్రతులై మనగలిగారు. ఈ&nbsp;<BR>యువశిష్యబృందం సన్న్యాస దీక్షను స్వీకరించి తాము పుట్టి పెరిగిన కలకత్తా నగర&nbsp;<BR>వీథుల్లోనే భిక్షాటనకై బైలుదేరారు. వీరిలో కొందరు సంపన్న కుటుం&nbsp;<BR>బాలకు చెందినవారుకూడా వున్నారు. ముందుగా ప్రతిఘటన ఎక్కువగానే తల-&nbsp;<BR>చూపింది. కాని వీరు ధైర్యస్థయిర్యాలను విడువక, ఆసేతు శీతనగ పర్యంతం&nbsp;<BR>గురుదేవుని సందేశం ప్రచారమయ్యే వరకూ అనుదినం ప్రయత్నించసాగారు.&nbsp;<BR>వంగదేశంలో మారుమూలలోని ఒకానొక కుగ్రామంలో జన్మించిన మహా&nbsp;<BR>పురుషుడు చదువంటే ఏమిటో ఎరుగకున్నా, కేవలం దృఢసంకల్పబలంతోనే&nbsp;<BR>పరమార్థాన్ని సాక్షాత్కరింప చేసుకొని యితరులకుకూడా ప్రసాదించాడు.&nbsp;<BR>స్వీయసాక్షాత్కార అనుభవాలు లోకంలో సుప్రతిష్ఠిత మొనర్చే కార్యభారాన్ని&nbsp;<BR>కొంతమంది యువకులకు అర్పించి మహాప్రయాణం గావించాడు.</FONT></p>
<p><FONT FACE="SHREE900, SHREE, sans-serif" SIZE="3">కోటానుకోట్ల భారతదేశ ప్రజకు నేడు శ్రీరామకృష్ణ పరమహంస పేరు&nbsp;<BR>సుపరిచితమై విరాజిల్లుతోంది. అంతేగాక భారతేతర దేశాల్లోకూడా ఆ మహనీ-&nbsp;<BR>యుడి శక్తి వ్యాపిస్తోంది. ప్రపంచంలో ఎక్కడైనా నేను సత్యప్రదీప్తమైన మాట&nbsp;<BR>ఒక్కటైనా పలికి వుంటే, ఆధ్యాత్మిక భావసందీప్తమైన శబ్దాన్నొకదాన్నైనా&nbsp;<BR>ఉచ్చరించి వుంటే అది నా గురుదేవుడిది; దోషాలుమాత్రం నావి.</FONT></p>
<p><FONT FACE="SHREE900, SHREE, sans-serif" SIZE="3">వర్తమాన ప్రపంచానికి శ్రీరామకృష్ణులిచ్చే సందేశం ఏమంటే: సిద్ధాం&nbsp;<BR>తాలు, మతవాదాలు, సంప్రదాయాలు, ఉపాసనా మందిరాలు, దేవాలయాలు&nbsp;<BR>మొదలైన వాటిని గురించి భావించవద్దు; మానవహృదయంలో దీపిస్తున్న&nbsp;<BR>ఆత్మవస్తువుతో సరిపోల్చిచూస్తే యివి ఎందుకూ కొరగావు. ఈ ఆత్మవస్తువే&nbsp;<BR>ఆధ్యాత్మికశక్తి. ఈ శక్తి ఎంతగా అభివృద్ధి పొందితే, మనిషిలో జగన్మంగళకర&nbsp;<BR>మైనశక్తి అంతగా అభివృద్ధిని గాంచుతుంది. ముందు యీ శక్తిని సముపార్జించు-&nbsp;<BR>కోండి. దీన్నే పొందటానికి ప్రయత్నించండి. ఇతర ధర్మాలను నిందించవద్దు.&nbsp;<BR>ప్రతిమతంలోను, ప్రతి సిద్ధాంతంలోను, ఏదో కొంతమంచి వుంటుంది.&nbsp;<BR>ధర్మం మాటల్లోను, సంప్రదాయాల్లోను దాగి వుండదని నీ జీవితం ద్వారా&nbsp;<BR>ప్రదర్శించు. సాక్షాత్కార అనుభవాన్ని పొందినవారే సత్యాన్ని గ్రహిస్తారు.</FONT></p>
<hr class="puTa_virupu">
<table><tr><td><a class=puTa_lanke href=puTa2486.html>p2486</a></td><td>p2487</td><td><a class=puTa_lanke href=puTa2488.html>p2488</a></td></tr></table>
</div></body></html>
