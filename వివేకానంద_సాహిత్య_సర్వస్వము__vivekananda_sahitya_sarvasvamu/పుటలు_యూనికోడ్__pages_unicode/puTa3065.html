<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3064.html>p3064</a></td><td>p3065</td><td><a class=puTa_lanke href=puTa3066.html>p3066</a></td></tr></table>

<p><FONT FACE="SHREE900, SHREE, sans-serif" SIZE="3">చేసుకో. సన్యాస శిష్యులకు బోధించేటప్పుడు, ఆయన తన ఆసనం మీదనుండి&nbsp;<BR>లేచి, గృహస్థుడు ఎవరైనా అటువైపు వస్తున్నాడా లేదా అని తేరిపార చూచేవాడు.&nbsp;<BR>ఎవ్వరూ కన్పించకపోతే, జాజ్జ్వల్యమానమైన మాటల్లో త్యాగంయొక్క,&nbsp;<BR>తపస్సుయొక్క మహిమను వర్ణించేవాడు. దేదీప్యమానమైన ఆయన ఉద్దీపన&nbsp;<BR>ప్రభావంచేత, మేము సంసారాన్ని త్యాగంచేసి, ఐహిక విషయాలకు దూరమై&nbsp;<BR>పోయాము.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే ఆయన గృహస్థుల మధ్య, సన్యాసుల మధ్య అంత తేడా&nbsp;<BR>చూపించేవాడన్నమాట!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: దీన్ని గూర్చి ఆయన గృహస్థ శిష్యులనే అడిగి తెలుసుకో. నీవం-&nbsp;<BR>తట నీవే ఆలోచించి, గొప్ప ఎవరో, నీవే తెలుసుకో. భగవత్సాక్షాత్కారం&nbsp;<BR>కోసమై ప్రాపంచిక జీవిత భోగాలన్నీ త్యాగం చేసి, కొండలమీద, అరణ్యాల-&nbsp;<BR>లోను, తీర్థాలలోను కఠోర తపస్సాధనలు చేస్తూ తమ జీవితాలను ఆహుతి చేస్తు-&nbsp;<BR>న్నవాళ్లు గొప్పవాళ్లా, లేక భగవన్నామాన్ని కీర్తిస్తూ ఆయన స్మరణ చేస్తూనే&nbsp;<BR>ప్రాపంచిక మాయాబంధానికి అతీతులు కాలేనివాళ్లు గొప్పవాళ్లా? ఎవరు గొప్ప-&nbsp;<BR>వాళ్ళు? తాము ఆత్మస్వరూపులుగా భావిస్తూ బాల్యంనుండే బ్రహ్మచర్యం&nbsp;<BR>పాటిస్తూ త్యాగవైరాగ్య స్వరూపులుగా సంచరిస్తూ మానవసేవకై ముందు నడుం-&nbsp;<BR>కట్టే వాళ్లు గొప్పవాళ్లా? లేక ఈగల్లాగా ఒకసారి పువ్వుమీద వాలుతూ, ఆ&nbsp;<BR>మరుక్షణమే పెంటకుప్ప మీద వాలుతుండేవాళ్లు గొప్పవాళ్లా? నీ వంతట నీవే&nbsp;<BR>ఆలోచించుకొని ఒక నిర్ణయానికి రా!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే మహాశయా! ఆయన అనుగ్రహాన్ని పొందినవారికి&nbsp;<BR>ఈలోకం నిజంగా ఏమిలెక్క? వాళ్లు గృహస్థ జీవితాన్ని గడిపినా లేక సన్యాసం&nbsp;<BR>తీసుకున్నా ఒకటే కదా? అలా నా కనిపిస్తున్నది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నిజంగా ఆయన కృపాపాత్రులైనవారు, ఐహిక జీవితానికి అంటి-&nbsp;<BR>పెట్టుకొని ఉండరు. ఆయన కృపకు నిదర్శనమేమంటే, కామినీకాంచన&nbsp;<BR>వైముఖ్యం - అంటే కాంతాకనకాలను తృణీకరించడం - జీవితంలో ఆ వైరాగ్య&nbsp;<BR>లక్షణం అలవరచుకోనివాడు నిజంగా ఆయన కృపను పొందనట్లే!</FONT></p>
<p><FONT FACE="SHREE900, SHREE, sans-serif" SIZE="3">ఈ చర్చ యింతటితో ముగియగానే శిష్యుడు మరొక విషయాన్ని లేవనెత్తి&nbsp;<BR>స్వామీజీని అడిగాడు. ‘‘మీరు ఈ దేశంలోను, విదేశాల్లోను యింతగా శ్రమపడి&nbsp;<BR>సాధించిన మీ ఉద్యమంయొక్క ఫలితమేమిటి?’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఇంతవరకు భావించిన దానికి అల్పారంభం మాత్రమే నీకు&nbsp;<BR>కనిపిస్తుంది. అనతికాలంలోనే శ్రీరామకృష్ణునియొక్క సార్వజనీనమైన ఉదార&nbsp;<BR>భావాలను ప్రపంచమంతా అంగీకరించి తీరుతుంది. ఇప్పు డా మహోద్య</FONT></p>
<hr class="puTa_virupu">
<table><tr><td><a class=puTa_lanke href=puTa3064.html>p3064</a></td><td>p3065</td><td><a class=puTa_lanke href=puTa3066.html>p3066</a></td></tr></table>
</div></body></html>
