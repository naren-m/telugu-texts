<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa71.html>p71</a></td><td>p72</td><td><a class=puTa_lanke href=puTa73.html>p73</a></td></tr></table>


<p><FONT FACE="SHREE900, SHREE, sans-serif" SIZE="3">ఎంతో మితిమీరి వుంది. ప్రచారకార్యం మొదటినుంచి ఆసియాఖండవాసులదై&nbsp;<BR>వుంది. కొత్తకొత్త సంస్థలు స్థాపించటంలోను, సంఘాలు నెలకొల్పటంలోను,&nbsp;<BR>సైనికదండయాత్రలతో సామ్రాజ్యాలను స్థాపించటంలోను పాశ్చాత్యాలు మేటి-&nbsp;<BR>వారే! కాని మతబోధలు చేయటంలో వారు ఆసియాఖండస్థులకు సాటిరాలేరు.&nbsp;<BR>ఆసియావారికి అది మొదటనుంచీ అభ్యాసం. దాని మార్గం వారెరుగుదురు.&nbsp;<BR>కాబట్టి వారు ఎక్కువ యంత్రాడంబరం ఉపయో&nbsp;<BR>గించరు.</FONT></p>
<p><FONT FACE="SHREE900, SHREE, sans-serif" SIZE="3">ఈనాటి మానవజాతి చరిత్రలో గమనించదగ్గ అంశమిది: గొప్పమతాలన్నీ&nbsp;<BR>సుస్థిరాలై నిలిచి, వర్ధిల్లుతున్నాయి. దీనికొక కారణం వుందనటం స్పష్టం. ఈ&nbsp;<BR>మతాలన్నిటిలో ఒక్కటి మాత్రమే నిలిచివుండి తక్కినవన్నీ నాశనం కావలసిన&nbsp;<BR>వని సర్వజ్ఞుడూ, కృపానిధీ ఐన విధాత ఉద్దేశమైతే, ఎన్నడో అలా జరిగివుండేది.&nbsp;<BR>మతాలలో ఒక్కటిి మాత్రమే సత్యమూ, తక్కినవన్నీ అసత్యమూ ఐనపక్షంలో&nbsp;<BR>ఆ ఒక్కటి మాత్రమే నిలిచివుండి, తక్కినవి మన తాతలనాడే నశించి వుండేవి.&nbsp;<BR>కాని అలా జరుగలేదు. మతాలన్నీ ఒక్కోసారి వృద్ధిలో వుంటాయి, ఒక్కోసారి&nbsp;<BR>మందగిస్తాయి. ఈ ఒక్క విషయమూ ఆలోచించి చూడండి. మీ దేశంలో ఆరు-&nbsp;<BR>కోట్లకు అధికంగా జనసంఖ్య వుంది. వారిలో ఏమతమైనా అవలంబించేవారు&nbsp;<BR>రెండుకోట్లు మాత్రమే! వృద్ధి అనేది సుస్థిరదశ కాదని దీన్నిబట్టి స్పష్టమవు-&nbsp;<BR>తోంది. పరిశీలిస్తే ప్రతిదేశంలోను మతాలు ఒక్కోసారి పురోభివృద్ధి దశలోను,&nbsp;<BR>ఒక్కోసారి క్షీణదశలోను వుంటవని తెలుస్తోంది. నిరంతరం శాఖాసంప్రదా-&nbsp;<BR>యాలు బయలుదేరుతుంటాయి. సత్యమంతా ఒక్కమతంలోనే వుందనే వాదం&nbsp;<BR>నిజమే అయి, ఆ సత్యాన్నంతటిని భగవంతుడు ఒక్కపుస్తకంలో యిమిడ్చి వారికి&nbsp;<BR>యిచ్చివుంటే, యిన్ని సంప్రదాయాలు ఎలా పుడతాయి? ఒక్క పుస్తకాన్ని&nbsp;<BR>ఆధారం చేసుకొనే శాఖాంతరాలు అనేకం బయలువెడలుతున్నవి కదా! భగవం-&nbsp;<BR>తుడు ఏవో కొన్ని గ్రంథాలలోనే సత్యాన్నంతా పొందుపరచివుంటే, వాటిని&nbsp;<BR>ఆధారంచేసుకొని పోరాటాలు చేయటానికై వాటిని మనకు యిచ్చివుండడు గదా!&nbsp;<BR>భగవంతుడు సత్యాన్నంతటినీ ఒక్క గ్రంథంలో పొందుపరచి వుండటమూ లాభ-&nbsp;<BR>దాయకం కాదు సుమా! ఆ పుస్తకం ఎవరికీ అర్థమై వుండదు. ఉదాహరణకు&nbsp;<BR>బైబిల్‌ ఆధారంగా గైకొని ఎన్ని మతశాఖలు పుట్టినాయో తీసుకొండి. ప్రతిశాఖా&nbsp;<BR>ఒక్కోవాక్యాన్ని తీసుకొని, తన స్వంత వ్యాఖ్యానం యిస్తూ, తన వ్యాఖ్యానమే&nbsp;<BR>సత్యమనీ, తదితరులు చెప్పే అర్థం తప్పనీ వాదిస్తూంటుంది. ప్రతిమతంలోను&nbsp;<BR>యిలాగే జరుగుతోంది. మహమ్మదీయులలోను, బౌద్ధులలోను శాఖాభేదాలు&nbsp;<BR>ఎన్నో పుట్టాయి. హిందువులలోని భేదాలు వందలకొద్దీ వున్నాయి! పారమార్థిక</FONT></p>
<hr class="puTa_virupu">
<table><tr><td><a class=puTa_lanke href=puTa71.html>p71</a></td><td>p72</td><td><a class=puTa_lanke href=puTa73.html>p73</a></td></tr></table>
</div></body></html>
