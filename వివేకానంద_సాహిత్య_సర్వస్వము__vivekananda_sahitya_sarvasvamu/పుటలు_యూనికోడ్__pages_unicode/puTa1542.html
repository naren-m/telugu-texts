<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1541.html>p1541</a></td><td>p1542</td><td><a class=puTa_lanke href=puTa1543.html>p1543</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - ప్రథమ భాగం</FONT></p>
<p><FONT FACE="SHREE900, SHREE, sans-serif" SIZE="3">313</FONT></p>
<p><FONT FACE="SHREE900, SHREE, sans-serif" SIZE="3">ముందుకూడ వెలుగుతూవున్న తేజం అప్పుడు గోచరిస్తుంది. ఎన్నడూ చీకటి&nbsp;<BR>లేదు; దుర్బలత లేదు. మనమే వెర్రివాళ్లమై దుర్బలురమని వాపోతున్నాం; మనమే&nbsp;<BR>పిచ్చివారమై పాపులమని విలపిస్తున్నాం. ఈ ఆదర్శమిప్పుడు సుసాధ్యమనడమే&nbsp;<BR>కాక, అనాదినుండి, లభ్యమయ్యే వుందనీ, ఈ ఆదర్శం (ఈ సత్యతత్త్వం) మన&nbsp;<BR>స్వభావమే అనీ కూడ, వేదాంతం వక్కాణిస్తోంది. నీకు కనిపించే తదితర&nbsp;<BR>మంతా అసత్యం; బూటకం; ‘‘నేనొక అల్పుడనైన మర్త్యుడను’’ అని నీవనగానే&nbsp;<BR>అసత్యం పలికిన వాడవవుతావు. నిన్ను నీవే మోసగించుకొంటున్నావు. ఇంద్ర-&nbsp;<BR>జాలానికి లోనై, నీ అంతట నీవు నీచుణ్ణి, క్షుద్రుడిని, దౌర్భాగ్యుడిని - అని&nbsp;<BR>భ్రమిస్తున్నావు.</FONT></p>
<p><FONT FACE="SHREE900, SHREE, sans-serif" SIZE="3">వేదాంతం పాపాన్ని ఒప్పుకోదు. ‘‘పొరపాటు’’ అనేదాన్ని మాత్రం అంగీక&nbsp;<BR>రిస్తుంది. ఇంకా, నీవు దుర్బలుడవనీ, పాపివనీ, దీనుడవని, శక్తిహీనుడవని, దేన్ని-&nbsp;<BR>గాని సాధింపజాలని వాడవని పలకడమే అన్నిటినీ మించిన పొరపాటని వేదాంతం&nbsp;<BR>బోధిస్తోంది. అలా నీవనుకొన్నప్పుడు, నిన్ను బంధించే గొలుసుకు, నీవొక కొత్త&nbsp;<BR>కొక్కేన్ని చేర్చుకొన్నట్లవుతుంది. నీ ఆత్మను ఆవరించిన ఇంద్రజాలానికి,&nbsp;<BR>ఇంకొక కొత్త పొరను చేర్చుకొనినట్లవుతుంది. కాబట్టి తాను, దుర్బలుడనని&nbsp;<BR>భావించేవాడు దోషి. తాను అపవిత్రుడనని తలచేవాడు బోర్లపడుతూ, లోకం-&nbsp;<BR>లోని ఒక దుష్టభావాన్ని ప్రచారం చేసిన వాడౌతాడు. ఇప్పటి మన జీవితం, ఇంద్ర-&nbsp;<BR>జాలంలో పడిన ఈ జీవితం, మనం ఆరోపించుకొన్న ఈ అసత్యజీవితం,&nbsp;<BR>ఆదర్శంతో సరిపెట్టే యత్నమే వేదాంతంలో లేదనీ, ఈ మాయాకల్పిత జీవితం&nbsp;<BR>నశించి, నిత్యసత్యజీవితం ప్రకటితమై ప్రకాశించవలసి వుందనీ, మనం సదా జ్ఞప్తి-&nbsp;<BR>నుంచుకోవాలి. ఏ మనుష్యుడు కాని, ఒకప్పటికంటె ఇంకొకప్పుడు, అధికంగా&nbsp;<BR>పవిత్రుడు కాబోవడం లేదు; సహజంగావున్న పవిత్రతను, ఎక్కువ ప్రకాశించేలా&nbsp;<BR>చేసికొంటున్నాడనాలి. పొరలు తొలగిపోయేకొద్దీ, ఆత్మయొక్క సహజ&nbsp;<BR>పావనత్వం ప్రకాశిస్తూ వుంటుంది. అనంత పవిత్రత, స్వాతంత్య్రం, అనురాగం,&nbsp;<BR>సర్వశక్తులూ - చెప్పడమెందుకు? సచ్చిదానందమే మనదై వుందని గుర్తిస్తాం.&nbsp;<BR>సచ్చిదానందం, సర్వశక్తులు, అన్నీ సదా మనవే.</FONT></p>
<p><FONT FACE="SHREE900, SHREE, sans-serif" SIZE="3">అడవుల్లో, గుహల్లో నివసించే వాళ్లే కాక, సకల జీవితావస్థల్లో వుండేవారూ,&nbsp;<BR>దీన్ని అనుభవానికి తెచ్చుకోగలరనికూడ వేదాంతం బోధిస్తుంది. ఈ సత్యాలను&nbsp;<BR>కనుగొన్నవారు, అడవుల్లో, గుహల్లో నివసించేవాళ్లు కారనీ,&nbsp;<BR>సామాన్యమైన వృత్తులతో జీవించే వాళ్లు కారనీ, నిరంతర కార్యవ్రగ్రులై, సేనల్ని&nbsp;<BR>నడుపుతూ, కోట్లకొలది ప్రజల క్షేమాలను తెలుసుకుంటూ, సింహాసనాధిష్ఠులై&nbsp;<BR>వున్న ప్రభువులనీ, మన కిప్పటికే తెలుసు. దాదాపు కీలుబొమ్మలైపోయిన ఈ</FONT></p>
<hr class="puTa_virupu">
<table><tr><td><a class=puTa_lanke href=puTa1541.html>p1541</a></td><td>p1542</td><td><a class=puTa_lanke href=puTa1543.html>p1543</a></td></tr></table>
</div></body></html>
