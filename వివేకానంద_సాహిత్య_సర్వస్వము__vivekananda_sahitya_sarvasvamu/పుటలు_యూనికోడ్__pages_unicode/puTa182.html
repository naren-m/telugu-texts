<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa181.html>p181</a></td><td>p182</td><td><a class=puTa_lanke href=puTa183.html>p183</a></td></tr></table>


<p><FONT FACE="SHREE900, SHREE, sans-serif" SIZE="3">ఆహారానికీ, మన శరీర మనస్సులకూ ప్రధాన వ్యత్యాసం ఏదీలేదు. ప్రాకృత ప్రపం-&nbsp;<BR>చంలో మనం అవలోకించే పదార్థశక్తులు మన శరీర మనస్సులను&nbsp;<BR>సృజిస్తుంది. కాబట్టి శరీరానికీ, మనస్సుకీ, మనం భుజించే ఆహారానికీ నడుమ-&nbsp;<BR>నున్న వ్యత్యాసం బాహ్యవ్యక్తీకరణంలోనే కనబడుతుంది. మన ఆహారపదార్థాం-&nbsp;<BR>శాలనుంచి, భావసాధనం సృష్టి అవుతుంది. ఈ అంశాల్లోని సూక్ష్మశక్తులనుంచి&nbsp;<BR>భావం సృష్టి అవుతుంది. కాబట్టి యీ భావమూ, దీన్ని సృష్టించే సాధనాలూ&nbsp;<BR>మన ఆహారాన్ని అనుసరించి మార్పు చెందుతూంటాయి. మన మనస్సులలో&nbsp;<BR>కొంత వికారాన్ని, మార్పును కలిగించే కొన్ని ఆహారపదార్థాలు వున్నవి. ఈ&nbsp;<BR>విషయం ప్రతిరోజు మన అనుభూతిలో స్పష్టమవుతోంది. శరీరంలో మార్పు&nbsp;<BR>కలిగించే మరికొన్ని ఆహార వస్తువులున్నాయి. కాలక్రమాన మనస్సు మీద వీటి&nbsp;<BR>ప్రభావం విశేషంగా ప్రసరిస్తుంది. ఇది ముఖ్యంగా గ్రహించవలసిన విషయం.&nbsp;<BR>మనం అనుభవించే యాతనలో విశేషభాగం మనం భుజించే ఆహారంవల్లే సృష్టి&nbsp;<BR>అవుతూంటుంది. జీర్ణంకాని అమితాహారాన్ని భుజించిన తరువాత మన&nbsp;<BR>మనస్సును నిగ్రహించటం చాల కష్టమని మీరు గ్రహించగలరు. భుక్తాయాసం&nbsp;<BR>వున్నంతవరకు అవిరామంగా ఇందందు అది చిందులాడుతుంటుంది. ఉద్రేకాన్ని&nbsp;<BR>కలిగించే కొన్ని ఆహార పదార్థాలున్నాయి. ఇలాటి పదార్థాలను భుజిస్తే, మన-&nbsp;<BR>స్సును చెప్పుచేతలలో వుంచటం దుస్సాధ్యమే అవుతుంది. సారా గాని, మత్తును&nbsp;<BR>కలిగించే మరే పానీయం గాని విశేషంగా తాగాక మనస్సును అరికట్టటం అసాధ్య-&nbsp;<BR>మని అనుభవంతో మనిషి స్పష్టంగా తెలుసుకోగలడు. సంయమశక్తిని అది&nbsp;<BR>అధఃకరించి చెలరేగుతుంది.</FONT></p>
<p><FONT FACE="SHREE900, SHREE, sans-serif" SIZE="3">శ్రీరామానుజస్వామి ఉద్దేశం ప్రకారం ఆహారంలో మనం విసర్జించవలసిన&nbsp;<BR>మూడు వస్తువులున్నాయి. అది ఏ జాతి పదార్థమో, అది ఏ రీతి ఆహార&nbsp;<BR>పదార్థమో మనం యోచించాలి. ఉద్రేకం కలిగించే మాంసంవంటి పదార్థాలను&nbsp;<BR>విసర్జించాలి. సహజంగా యిది అశుభ్రమైన వస్తువు. మరొక ప్రాణిని సంహ&nbsp;<BR>రిస్తేనేగాని యీ పదార్థం లభించదు. దీనిని ఆరగించేవారికి క్షణకాలం ఆనందం&nbsp;<BR>కలుగవచ్చు. ఈ ఆనందం ఒకరికి కలిగించటానికై మరోజీవి ప్రాణాలను&nbsp;<BR>తీయాలి. ఈ సంహారక్రియ అలావుంచితే, యితర మానవులు దీనివల్ల నీతి-&nbsp;<BR>భ్రష్టులవుతుంటారు. మాంసాన్ని మెక్కే అతగాడు తన చేత్తో తానే ఒక జంతు-&nbsp;<BR>వును చంపి అలా చేయటం మేలు. కాని యిలా జరుగటంలేదు. తమకోసమే&nbsp;<BR>యీ కార్యాన్ని జరిపే ఒక తరగతివారిని సమాజం తలఎత్తనిస్తోంది. ఈ తర-&nbsp;<BR>గతివారిని అది జుగుప్సతో చూస్తూంటుంది. ఇంగ్లండ్‌లో కసాయివాడు జూరీ&nbsp;<BR>సభ్యులలో ఒకడవటానికి అర్హుడుకాడు.</FONT></p>
<hr class="puTa_virupu">
<table><tr><td><a class=puTa_lanke href=puTa181.html>p181</a></td><td>p182</td><td><a class=puTa_lanke href=puTa183.html>p183</a></td></tr></table>
</div></body></html>
