<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2480.html>p2480</a></td><td>p2481</td><td><a class=puTa_lanke href=puTa2482.html>p2482</a></td></tr></table>
<p><FONT FACE="SHREE900, SHREE, sans-serif" SIZE="3">నా గురుదేవుడు</FONT></p>
<p><FONT FACE="TimesNewRoman, Times, serif" SIZE="2">45</FONT></p>
<p><FONT FACE="SHREE900, SHREE, sans-serif" SIZE="3">యీ ముహూర్తంనుండే ప్రయత్నించండి. ‘శనైః శనైః ఉపరమేత్‌.’ నెమ్మదిగా&nbsp;<BR>అడుగులు వేస్తూ వెళ్లాలి.</FONT></p>
<p><FONT FACE="SHREE900, SHREE, sans-serif" SIZE="3">నేను నా గురుదేవుణ్ణుండి తెలుసుకొన్న రెండో సిద్ధాంతం ఏమంటే: లోకం-&nbsp;<BR>లోని ధర్మమతాలు పరస్పర విరుద్ధాలు కావు. పరస్పర వైరభావ సంబద్ధాలూ&nbsp;<BR>కావు; అవి సనాతనమైన ఒకే ధర్మసిద్ధాంత వివిధరూపాలు; దేశకాలపాత్రల ననుస&nbsp;<BR>రించి, భావ భూమికల ననుసరించి, ఆ సనాతన ధర్మమే పాత్రోచితంగా సమ-&nbsp;<BR>న్విత మొనర్చబడుతోంది. ఇదే అతడి బోధనలలోకెల్లా అతిముఖ్యమైన బోధ,&nbsp;<BR>అతడావిష్కరించిన మహోన్నత సత్యం. నీ మతం నా మతం అనటం తప్పు;&nbsp;<BR>ఆ జాతివారి మతం యీ జాతివారి మతం అనటం పొరపాటు. అనేక మతా-&nbsp;<BR>లున్నాయనటం భ్రాంతి. ఉన్నది ఒకే ధర్మం. ‘ఏకమేవాద్వితీయ’మనే మహా&nbsp;<BR>సత్యమే అనాదినుండి వెలుస్తోంది. అదే చిరంజీవమై, నిత్యసిద్ధమై, భవిష్యత్తులో-&nbsp;<BR>కూడా వెలుగొందుతుంది. ఈ ధర్మమే నానాదేశాల నానారూపాలను ధరిస్తోంది.&nbsp;<BR>కాబట్టి వివిధ మతాలు సమానయోగ్యాలే అవుతున్నాయి. సాధ్యమైనంతదాకా&nbsp;<BR>వాటినన్నింటిని మన్నిస్తుండాలి. ధర్మం దేశ భేదాన్ని, జాతీయ వైశిష్ట్యాన్ని అనుస&nbsp;<BR>రించేగాక, ఆధికారిక ఔన్నత్యాన్ని అనుసరించీ ప్రకాశితమౌతుంది. ఒక వ్యక్తిలో&nbsp;<BR>యీ ధర్మం తీవ్రకర్మపరత్వంగా - కర్మయోగంగా - వెలుగొందుతుంది; మరో-&nbsp;<BR>వ్యక్తిలో పరభక్తిరూపంలో, యింకో వ్యక్తిలో యోగరూపంలో, అన్యునిలో జ్ఞాన-&nbsp;<BR>రూపంలో యిలాగే అనేక విధాలుగా ఆ సనాతనధర్మం పరివ్యక్తమౌతోంది.&nbsp;<BR>కాబట్టి, పరుల సాధనామార్గాన్ని దోషభూయిష్ఠ మనకూడదు. ప్రేమభక్తి నను-&nbsp;<BR>సరించే వ్యక్తి, పరోపకారపరాయణుడైన కర్మయోగిని తన మార్గానువర్తనుడు&nbsp;<BR>కాకపోవటంతో, భ్రాంతుడనటం యుక్తంకాదు. జ్ఞానయోగి అన్యసాధకులను&nbsp;<BR>గురించి - ‘అజ్ఞానప్రాయులు, ఈశ్వరుణ్ణి గురించిగాని, తత్ప్రేమను గురించి&nbsp;<BR>గాని వారికేం తెలుసు? వారి విషయం వారికే అర్థం కావటంలేదు’ అని భావిం-&nbsp;<BR>చటమూ భావ్యంకాదు. ఎందుకంటె, యిద్దరూ ధర్మపథానువర్తులే. సత్యం,&nbsp;<BR>ఏకాత్మకం, అనేకాత్మకంకూడా అనీ, ఆ అద్వితీయ వస్తువే రకరకాల చూపులకు&nbsp;<BR>రకరకాల రూపాల్లో సాక్షాత్కరిస్తుంటుందని మనం అవశ్యం గ్రహిస్తాం! ఇదే&nbsp;<BR>కేంద్రీకృతమైన రహస్యం.</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> ఇలా గ్రహిస్తే మన కెవరితోనూ విరోధం వుండదు.</FONT></p>
<p><FONT FACE="TimesNewRoman, Times, serif" SIZE="3"><sup>*</sup></FONT></p>
<p><FONT FACE="AdobeWoodType, Adobe, sans-serif" SIZE="4">e</FONT></p>
<BR>
<p><FONT FACE="TimesNewRoman, Times, serif" SIZE="2">— </FONT><FONT FACE="SHREE900-Italic, SHREE, sans-serif" SIZE="3">ఋగ్వేదం</FONT></p>
<hr class="puTa_virupu">
<table><tr><td><a class=puTa_lanke href=puTa2480.html>p2480</a></td><td>p2481</td><td><a class=puTa_lanke href=puTa2482.html>p2482</a></td></tr></table>
</div></body></html>
