<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa177.html>p177</a></td><td>p178</td><td><a class=puTa_lanke href=puTa179.html>p179</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగం</FONT></p>

<p><FONT FACE="SHREE902, SHREE, sans-serif" SIZE="3">కాంక్షసేయను కామినీకాంచనముల</FONT></p>
<p><FONT FACE="SHREE902, SHREE, sans-serif" SIZE="3">వలదు వలదయ్య కవితయుఁ బరిజనులును&nbsp;<BR>జన్మజన్మంబుల న్నాకు జగదధీశ</FONT></p>
<p><FONT FACE="SHREE902, SHREE, sans-serif" SIZE="3">సహజ భక్తిని నిమ్ము నీ చరణయుగళి.</FONT><FONT FACE="SHREE902, SHREE, sans-serif" SIZE="2"><sup>1</sup></FONT></p>
<p><FONT FACE="SHREE900, SHREE, sans-serif" SIZE="3">‘‘జగదీశ్వరా! నాకు ధనం వద్దు, జనం వద్దు, సుందరులు వద్దు, కవిత్వం&nbsp;<BR>వద్దు, జన్మజన్మాంతరాలలో నీ పట్ల అహేతుక భక్తే నాకు కావలసింది.’’ భక్తుడు&nbsp;<BR>యిలా పలుకుతాడు: ‘‘తాను చక్కెర కావాలని ఎవ్వడు వాంఛిస్తాడు? చక్కెరను&nbsp;<BR>నేను రుచిచూడ దలస్తాను.’’</FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3"> అలా ఐనప్పుడు ముక్తుడై భగవంతుడితో ఐక్యం&nbsp;<BR>పొందగోరే భక్తుడెవ్వడు? ‘‘ఆ పరమాత్మే నేనని గ్రహించి వుంటాను గాక, ఐనా&nbsp;<BR>నా ప్రియతముడైన పరమేశ్వరుడి సంసర్గం అనుభవించటానికై ఆ పరమాత్మ-&nbsp;<BR>నుంచి విడివడతాను.’’ ఇదే భక్తుడు చెప్పేమాట. అహేతుక భగవత్ప్రేమే భక్తుడికి&nbsp;<BR>మహోన్నతానుభూతి. తన ప్రియతముడి సాన్నిధ్యం అనుభవించటానికై వేయి-&nbsp;<BR>సార్లయినా బద్ధుడై వుండనివా డెవ్వడు? భక్తుడికి వలసినవి భగవత్ప్రేమా, భగ-&nbsp;<BR>వంతుణ్ణి వలచి వలపించుకోవటమూ. వేరొక లక్ష్యంలేదు. భక్తుడి అలౌకికప్రేమ,&nbsp;<BR>సముద్రగామి ఐన నదిలోని పోటువంటిది. భక్తుడు ప్రేమ ప్రవాహానికి ఎదురీ-&nbsp;<BR>దుతాడు. లోకం అతణ్ణి పిచ్చివాడంటుంది. లోకులు పిచ్చివాడన్న ఒక మహనీ-&nbsp;<BR>యుణ్ణి నే నెరుగుదును. దానికి ఆతడి సమాధానం: ‘‘మిత్రులారా, ఈ ప్రపం-&nbsp;<BR>చమంతా ఒక ఉన్మత్త శరణాలయం. దీన్లో దారాపుత్రులకోసం కొందరికి, పేరు-&nbsp;<BR>ప్రతిష్ఠిలకోసం కొందరికి, స్వర్గానికై యిక కొందరికి పిచ్చి ఎత్తింది. ఈ పెద్ద&nbsp;<BR>ఉన్మత్త శరణాలయంలో నేనూఒక పిచ్చివాణ్ణే, భగవంతుణ్ణి పొందాలని నా పిచ్చి;&nbsp;<BR>ధనంకోసం మీకు మతిపోతే భగవంతుడికోసం నాకు మతిపోయింది. మీరూ&nbsp;<BR>పిచ్చివారే నేనూ పిచ్చివాణ్ణే. ఐనా నా పిచ్చిని అన్నిట్లో ఉత్తమంగా ఎంచుతాను.’’</FONT><FONT FACE="SHREE900, SHREE, sans-serif" SIZE="2"><sup>3&nbsp;<BR></sup></FONT><FONT FACE="SHREE900, SHREE, sans-serif" SIZE="3">ఇలాటి దివ్యోన్మత్తతే భక్తుడి ప్రేమ. విశ్వం అతడికి ప్రేమ నిలయమై, ప్రేమ&nbsp;<BR>స్వరూపమై తోచుతుంది. మానవుడు యిలాటి దివ్యప్రేమను పొందితే ధన్యుడై&nbsp;<BR>శాశ్వతానందమూర్తి అవుతాడు. ఈ దివ్యప్రేమోన్మాదం ఒక్కటే మనలోని భవ-&nbsp;<BR>రోగాన్ని శాశ్వతంగా మాన్పుతుంది. స్వార్థపరత్వంతోకూడ భక్తుడి కామం అంత-&nbsp;<BR>రిస్తుంది. భగవత్సన్నిహితుడై భక్తుడు యింతకు మునుపు తనకుండిన వ్యర్థ&nbsp;<BR>వాంఛల నన్నిటిని ఒక్కుమ్మడి త్యజించివేస్తాడు.</FONT></p>
<p><FONT FACE="SHREE900, SHREE, sans-serif" SIZE="3">1. అనువాదం: నే.భ.</FONT></p>
<p><FONT FACE="SHREE900, SHREE, sans-serif" SIZE="3">2. శ్రీరామప్రసాదసేను.</FONT></p>
<p><FONT FACE="SHREE900, SHREE, sans-serif" SIZE="3">3. శ్రీరామకృష్ణ పరమహంస.</FONT></p>
<p><FONT FACE="Times-Roman, Times, serif" SIZE="1">S12</FONT></p>
<hr class="puTa_virupu">
<table><tr><td><a class=puTa_lanke href=puTa177.html>p177</a></td><td>p178</td><td><a class=puTa_lanke href=puTa179.html>p179</a></td></tr></table>
</div></body></html>
