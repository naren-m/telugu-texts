<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1344.html>p1344</a></td><td>p1345</td><td><a class=puTa_lanke href=puTa1346.html>p1346</a></td></tr></table>
<p><FONT FACE="SHREE900, SHREE, sans-serif" SIZE="3">116 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">ముఖాలుగా ప్రవహించేలాగా, మీ కీ లోకాన కనిపించే శక్తులన్నీ ఆ అఖండ&nbsp;<BR>పదార్థంనుండి వచ్చినవే. మాయ మీదపడి, అవి నానాత్వమొందినవి. నానాత్వం&nbsp;<BR>దెస పరుగెత్తకండి. అఖండం దెసకు మరలండి. సచరములన్నిటిలో, పరిశుద్ధ&nbsp;<BR>వస్తువులన్నిటిలో అతడున్నాడు. అతడు జగత్తులో నిండిఉన్నాడు. అతడు&nbsp;<BR>యజ్ఞంలో ఉన్నాడు. ఇంటికి వచ్చిన అతిథిలో వున్నాడు. మానవులలో,&nbsp;<BR>జలంలో, మృగాలలో, సత్యంలో ఉన్నాడు. అతడు మహాపురుషుడు, ఒక్క&nbsp;<BR>రూపంలో వుండే అగ్ని ఈ భూలోకంలో ప్రవేశించి, వివిధ రూపాలకు ప్రతి-&nbsp;<BR>రూపమై ఎలా కనిపిస్తోందో, ఒక్క వాయువే ఈ భువనంలో ప్రవేశించి, వివిధ&nbsp;<BR>ప్రాణి రూపాలకు ప్రతి రూపమై ఎలా కనిపిస్తోందో, అట్లే సర్వ భూతాంతరాత్మ&nbsp;<BR>అయిన ఈ ఆత్మ ఇన్ని భిన్నరూపాలలో కనిపిస్తోంది. ఈ ఏకత్వాన్ని గ్రహించి&nbsp;<BR>నపుడే మీ కిది సత్యమవుతుంది. అంతవరకు కాదు. అప్పుడంతా ఆశాశీలతే.&nbsp;<BR>అంతటా అతడే కనిపిస్తాడుకదా? ఇప్పుడొక సంశయం కలుగగలదు. ‘‘ఆ&nbsp;<BR>పరిశుద్ధుడు, ఆ ఆత్మ, ఆ అఖండుడు, ఈ అన్నిటిలో ప్రవేశించాడనే మాట&nbsp;<BR>సత్యమైతే, అతడు తాపాలపాలు కావడం ఎందుకు? దీన దశను పొందడం&nbsp;<BR>ఎందుకు? అపరిశుద్ధుడు కావడం ఎందుకు?’’ అతడలా కావడం లేదని&nbsp;<BR>ఉపనిషత్తు చెబుతోంది. ‘‘సర్వలోక చక్షువగు (సర్వ జీవుల చూపున కాధార-&nbsp;<BR>మైన) సూర్యుడు జీవుల కళ్లలోగల దోషాలచే, ఎలా దోషయుక్తుడు కాడో అట్లే,&nbsp;<BR>ఆ సర్వ భూతాంతరాత్మ లోకమందలి దుఃఖాలచే లిప్తుడు (దోషయుక్తుడు)&nbsp;<BR>కాడు.’’ కామెర్ల రోగంవల్ల నాకు అన్ని పచ్చగా కనిపింపవచ్చు. సూర్యుడు&nbsp;<BR>అందువల్ల బాధింపబడతాడా? ‘‘అతడు కేవలుడు, సర్వకర్త, సర్వ నియా&nbsp;<BR>మకుడు. తన ఏకత్వాన్ని అతడు బహుత్వం చేస్తాడు. ఏ బుద్ధిశాలులు, అతన్ని&nbsp;<BR>తమ ఆత్మకు ఆత్మగా చూస్తారో వాళ్లదే శాశ్వతసుఖం. మరెవ్వరిదీ కాదు. ఈ&nbsp;<BR>బాహ్యజగత్తులో, ఈ సూర్యులలో, ఈ చంద్రులలో, ఈ నక్షత్రాలలో అతన్ని&nbsp;<BR>ఎలా కనుక్కోవడం? ఆ చోటిని సూర్య చంద్ర నక్షత్రాలు వెలిగింపజాలవు.&nbsp;<BR>అక్కడ మెరుపుల కాంతులు భాసించవు. ఇక ఈ అగ్ని విషయం చెప్పాలా?&nbsp;<BR>అతని ప్రకాశాన్ననుసరించే ఇవన్నీ ప్రకాశిస్తాయి. అతని కాంతిని ఆధారం చేసికొనే&nbsp;<BR>ఇవి వెలుగుతున్నాయి. వాని అన్నిటి ద్వారా వెలిగేది అతడే.’’ మరొక మనోహర&nbsp;<BR>మైన ఉపమానంకూడ వుంది. హిందూదేశంలో వుండే మర్రిచెట్టును మీలో&nbsp;<BR>కొందరు చూచి వుంటారు. అది ఒక వేరులోనుండి పుట్టి, చుట్టు ప్రక్కలలో&nbsp;<BR>ఊడలతో వ్యాపిస్తుంది కదా? అట్టి బ్రహ్మమే మర్రిచెట్టు. ఈ అన్నిటికీ అతడే&nbsp;<BR>మూలం. అతడు వ్యాపించి, ఈ జగత్తయినాడు. ఎంతదూరం వ్యాపించినా ప్రతి&nbsp;<BR>కొమ్మ, ప్రతి ఊడ, పరస్పర సంబంధమున్నదే.</FONT></p>
<hr class="puTa_virupu">
<table><tr><td><a class=puTa_lanke href=puTa1344.html>p1344</a></td><td>p1345</td><td><a class=puTa_lanke href=puTa1346.html>p1346</a></td></tr></table>
</div></body></html>
