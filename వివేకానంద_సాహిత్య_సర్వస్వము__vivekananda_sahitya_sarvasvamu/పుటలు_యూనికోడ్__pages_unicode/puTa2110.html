<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2109.html>p2109</a></td><td>p2110</td><td><a class=puTa_lanke href=puTa2111.html>p2111</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - శివగంగ, మానామదుర </FONT><FONT FACE="TimesNewRoman, Times, serif" SIZE="2">6 1</FONT></p>
<p><FONT FACE="SHREE900, SHREE, sans-serif" SIZE="3">- ‘నన్ను ముట్టకోకండి’ - అనే మహామతావలంబులమైపోయాం! మన మతం&nbsp;<BR>వంటగదిలో ప్రవేశించింది. వంటకుండ మన ‘ఇష్టదేవతై’ వెలసింది. ‘‘నేను పరి-&nbsp;<BR>శుద్ధుడిని, నన్ను తాకకు’’ అనే పలుకులే మహావాక్యాలైపోయాయి. ఈ స్థితే&nbsp;<BR>మరొక శతాబ్దకాలం సాగితే మనలో ప్రతివాడు ‘పిచ్చి ఆసుపత్రి’లో చేరవలసి&nbsp;<BR>వుంటుంది. మన మెదడు పాసిపోయి, మన మనస్సు ఉత్తమ జీవన విషయాలను&nbsp;<BR>గ్రహించలేని గతి పట్టిందనడానికి ఇది స్పష్టమైన గుర్తు. నూతన కల్పనాశక్తి అంతా&nbsp;<BR>అడుగంటింది. మనోబలం ఉడిగిపోయింది. దాని ప్రవృత్తి పాడైంది. ఆలోచనాశక్తి&nbsp;<BR>ఆరిపోయింది. అది ఇప్పుడు తనకు దొరికిన చిన్న గిరిలోపడి గిరగిర తిరుగ&nbsp;<BR>వలసిందే! ఇట్టి అల్ప విషయాలను వెంటనే గంగలో త్రొక్కి, మనం సాహసంతో&nbsp;<BR>నిలబడాలి! అప్పుడే - మన పూర్వులు మనకు పిత్రార్జితంగా ఇచ్చివెళ్ళిన రత్న-&nbsp;<BR>రాసులకు, లోకమంతా నిరంతరం ఆరాటపడుతున్న భాగ్యనిధులకు వారసుల-&nbsp;<BR>మని చెప్పుకొనే యోగ్యత మనకు కలుగుతుంది. ఈ ధనరాసులను మనం పంచి-&nbsp;<BR>పెట్టకపోతే లోకం నశిస్తుంది. వానిని వెలికి తీసికొని రండి! లోకంలో వెద&nbsp;<BR>జల్లండి! దానమే కలియుగంలో ప్రధాన ధర్మమని వ్యాసమహర్షులవారు చెబుతు-&nbsp;<BR>న్నారు. అన్ని దానాలలో ఆధ్యాత్మిక జ్ఞానదానమే అత్యుత్తమం. దీని తర్వాత&nbsp;<BR>లౌకిక జ్ఞానదానం, దాని తర్వాత ప్రాణదానం చివరికి దరిద్రులకు చేసే అన్న-&nbsp;<BR>దానం గణనీయం. అన్నదానం చాలినంత చేస్తూనే వున్నాం. ఇంకే జాతిలోకూడ&nbsp;<BR>మనకంటే ఎక్కువగా బిచ్చం పెట్టేవాళ్లు లేరు. గుడిసెలో గుప్పెడన్నమున్నంత&nbsp;<BR>వరకు బిచ్చగాడు సైతం మరొక బిచ్చగానికి దానిలో సగం పెట్టబోతాడు. ఇట్టి&nbsp;<BR>స్థితి భారతదేశంలో మాత్రమే కనిపిస్తుంది. మనలో ఈ ధర్మం కావలసినం-&nbsp;<BR>తుంది. ఇక పై రెంటి విషయం విచారిద్దాం. ముఖ్యంగా ఆధ్యాత్మిక జ్ఞానదానం,&nbsp;<BR>లౌకిక జ్ఞానదానం మనం చేయవలసి వుంది. ధైర్యంతో, సాహసంతో, ఆత్మ&nbsp;<BR>విశ్వాసంతో కార్యభారం వహించామా ఇరవై అయిదేళ్లలో ఈ సమస్య పూర్తిగా&nbsp;<BR>పరిష్కారం కాగలదు. మనమిక దీనికోసం కీచులాడుకోవలసిన పనివుండదు.&nbsp;<BR>హిందూ ప్రపంచమంతా మళ్ళీ ఆర్యావర్తమై వర్థిల్లుతుంది. ఆర్యమతం ప్రదీప్తమై&nbsp;<BR>వృద్ధి చెందుతుంది.</FONT></p>
<p><FONT FACE="SHREE900, SHREE, sans-serif" SIZE="3">నే నిప్పుడు చెప్పవలసినదంతా ఇదే. నాకు గల పథకాలను గూర్చి మాట-&nbsp;<BR>లాడటం నా కంతగా అలవాటు లేదు. ముందు చేసి చూపి, తర్వాత ఆ పథకాలను&nbsp;<BR>గూర్చి ప్రసంగించడం నా మార్గం. నాకు కొన్ని పథకాలున్నాయి. ఈశ్వరేచ్ఛ&nbsp;<BR>వుంటే, నాకు ఆయువు సరిపోతే, వానిని ఆచరణలో పెట్టాలని నిశ్చ&nbsp;<BR>యించుకొన్నాను. అలా చేయగలుగుతానో లేదో నాకు తెలీదు. జీవితంలో ఒక</FONT></p>
<hr class="puTa_virupu">
<table><tr><td><a class=puTa_lanke href=puTa2109.html>p2109</a></td><td>p2110</td><td><a class=puTa_lanke href=puTa2111.html>p2111</a></td></tr></table>
</div></body></html>
