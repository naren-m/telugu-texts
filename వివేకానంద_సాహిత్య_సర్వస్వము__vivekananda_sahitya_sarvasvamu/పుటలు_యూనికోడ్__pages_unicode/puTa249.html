<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa248.html>p248</a></td><td>p249</td><td><a class=puTa_lanke href=puTa250.html>p250</a></td></tr></table>
<p><FONT FACE="SHREE902, SHREE, sans-serif" SIZE="4">భక్తి</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈశ్వరుడు సగుణుడు అన్న భావం ఏవో కొన్ని మతాలలో తప్ప, దాదాపు&nbsp;<BR>అన్ని మతాలలోను వుంది. బౌద్ధ, జైన మతాలలో లేదు కాని ప్రపంచంలోని&nbsp;<BR>తక్కిన సమస్త మతాలలోను దేవుడు సగుణుడు అన్న భావం వుంది. దీన్ని అను-&nbsp;<BR>సరించి భక్తి, పూజ అనే భావం కలిగింది. బౌద్ధులకూ జైనులకూ ఈశ్వరుడు&nbsp;<BR>లేకపోయినా వారు తమ తమ స్థాపకులను దేవుణ్ణిగా భావించి పూజిస్తారు. బదులు&nbsp;<BR>ప్రేమను మానవుడికి చూపగల ఒక పరతత్త్వంపట్ల భక్తి చూపటం&nbsp;<BR>పూజచేయటం అనే ఆశయం విశ్వజనీనం. వివిధ మతాలలో యీ ప్రేమా,&nbsp;<BR>భక్తీ వివిధ దశలలో, వివిధ పరిమాణాలలో వ్యక్తమవుతున్నవి. కర్మకలాపాలతో&nbsp;<BR>కూడిన దశ ఎంతో జఘన్యమైనది. ఈ దశలో సుసూక్ష్మాశయాలు దాదాపు&nbsp;<BR>అసంభవాలే. అవి అట్టడుగుస్థాయికి కొనిపోబడి స్థూలరూపం పొందబడతవి.&nbsp;<BR>రూపాలు వాటితోపాటు వివిధ సంకేతాలు ప్రాముఖ్యానికి వస్తాయి. భావాతీత-&nbsp;<BR>మైనదాన్ని రూపకల్పన మూలాన, సంకేతాల సాయంతోను గ్రహించటానికి మాన-&nbsp;<BR>వుడు యత్నిస్తూండటం ప్రపంచచరిత్ర అంతటిలోను కానవస్తుంది. గంటలు,&nbsp;<BR>వాద్యాలు, కర్మలు, గ్రంథాలు, ప్రతిమలు అనే మతబాహ్యరూపాలన్నీ - యీ&nbsp;<BR>శీర్షిక కిందికి వస్తాయి. ఇంద్రియ ప్రీతికరాలైనవన్నీ అప్రత్యక్షమైనదానికి ప్రత్య-&nbsp;<BR>క్షరూపకల్పన చేయటానికి మానవుడికి సాయపడేవన్నీ స్వీకరించబడినవి,&nbsp;<BR>పూజింపబడినవి.</FONT></p>
<p><FONT FACE="SHREE900, SHREE, sans-serif" SIZE="3">సంకేతాల నన్నింటిని, కర్మల నన్నింటిని ప్రతిఘటించిన సంస్కర్తలు&nbsp;<BR>ప్రతిమతంలోను అప్పుడప్పుడు వుండే వున్నారు. కాని వారి ప్రతిఘటన&nbsp;<BR>నిష్ప్రయోజనమే అవుతూంటుంది. ఎందుకంటె మనిషి మనిషిగా వున్నంత&nbsp;<BR>కాలం - అంటిపట్టుకోటానికి స్థూలమైన ఒకదాని ఆవశ్యకత, తమ ఆశయాల&nbsp;<BR>కొక ఆశ్రయావశ్యకత, తమ మానసికరూపకల్పనల కన్నిటికి కేంద్రంగా వుండ-&nbsp;<BR>గలదాని ఆవశ్యకత అధికసంఖ్యాకులకు సదా వుంది. కర్మకలాపాలకు స్వస్తి&nbsp;<BR>చెప్పటానికే మహమ్మదీయులు, ప్రాటస్టెంట్లు చేసిన భగీరథ ప్రయత్నాలు. కాని&nbsp;<BR>కర్మకలాపాలు వారి ఆచారాలలోనే చొచ్చుకొన్నాయనటం మనకు ప్రత్యక్షం.&nbsp;<BR>వాటిని పరిత్యజించటం సాధ్యంకాదు; సుదీర్ఘకాలం పెనగులాడి జనం ఒక&nbsp;<BR>సంకేతంనుంచి మరొక సంకేతానికి మారుతారు అంతే. మహమ్మదీయుడు&nbsp;<BR>కానివాడు ఉపయోగించే ప్రతి కర్మా, ప్రతిరూపమూ, విగ్రహమూ, క్రతువూ&nbsp;<BR>దుష్టాలని భావించే మహమ్మదీయుడు తాను కాబా వద్దకు వచ్చినప్పుడల్లా&nbsp;<BR>అలా అనుకోడు. మతానుష్ఠానపరుడైన ప్రతి మహమ్మదీయుడు తా నెక్కడ</FONT></p>
<p><FONT FACE="ITCBookmanSWA,Bold, ITCBookman, sans-serif" SIZE="2"><B>241</B></FONT></p>
<hr class="puTa_virupu">
<table><tr><td><a class=puTa_lanke href=puTa248.html>p248</a></td><td>p249</td><td><a class=puTa_lanke href=puTa250.html>p250</a></td></tr></table>
</div></body></html>
