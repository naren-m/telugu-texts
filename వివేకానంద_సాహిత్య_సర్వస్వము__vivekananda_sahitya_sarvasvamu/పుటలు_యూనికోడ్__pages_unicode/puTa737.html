<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa736.html>p736</a></td><td>p737</td><td><a class=puTa_lanke href=puTa738.html>p738</a></td></tr></table>

<p><FONT FACE="TimesNewRoman, Times, serif" SIZE="2">3 2 2</FONT></p>
<p><FONT FACE="SHREE900, SHREE, sans-serif" SIZE="3">ఆధారపడి వుందని అతడికి తెలియటంలేదు. సమస్త మానవాళిపట్ల ప్రేమ,&nbsp;<BR>కరుణ - యివే నిజమైన మతానికి లక్షణాలు. మానవులంతా సోదరులే అని&nbsp;<BR>క్షణిక భావావేశంలో చెప్పటంకాక, మానవాళి జీవితం అఖండమని ప్రత్యక్ష&nbsp;<BR>సత్యంగా గ్రహించాలి. ఎవరినీ నిషేధించనంతవరకు అన్ని మతసిద్ధాంతాలు, మత-&nbsp;<BR>శాఖలు నావే; అవన్నీ ప్రశస్తమైనవే. అవన్నీ మానవులకు నిజమైన మతానుభవాన్ని&nbsp;<BR>కలిగించటానికి సహాయపడుతున్నాయి. మరోమాట మనవి చేస్తాను. మత&nbsp;<BR>జీవితం దేవస్థానంలో ప్రారంభమవటం మంచిదే. కాని అక్కడే ఆగిపోయి,&nbsp;<BR>అక్కడ పరిసమాప్త మవటం మంచిదికాదు. శిశువుగా జన్మించటం మంచిదే.&nbsp;<BR>ఎల్లకాలం శిశువుగా వుండిపోవటం మంచిదికాదు. ఆలయాలు, మతకర్మలు,&nbsp;<BR>చిహ్నాలు - ఇవన్నీ బిడ్డలకోసం. శిశువు పెద్దగా ఎదిగాక తాను చర్చ్‌ని పగులగొట్టి&nbsp;<BR>బైటికిరావాలి. లేదా తానే నశించాలి. మనం ఎల్లకాలం పసిపిల్లలంగా వుండతగదు.&nbsp;<BR>ఆ పని ఒకే కోటును అన్ని దశలకు అన్ని పరిమాణాలకు సరిపుచ్చటానికి ప్రయ-&nbsp;<BR>త్నించటం వంటిది. మత సంప్రదాయాలను నేను విమర్శించటంలేదు. అవి&nbsp;<BR>ఎంత అధికసంఖ్యలోవుంటే అంత మంచిది. అవి ఎక్కువగా వుంటే ఎవరికి వారు&nbsp;<BR>తమకు కావలసినదాన్ని ఏరుకోటానికి ఎక్కువ అవకాశం వుంటుంది. అందరికి&nbsp;<BR>ఒకే మతాన్ని సరిపుచ్చటం అనే భావనకే నా అభ్యంతరం. మతాలన్నీ ప్రధానంగా&nbsp;<BR>ఒకటే ఐనా, వివిధజాతుల్లో, విభిన్న పరిస్థితుల్లో పెరగటంతో ఏర్పడ్డ స్వరూప&nbsp;<BR>భేదాలుండి తీరవలసిందే. బాహ్యలక్షణాలకు సంబంధించినంత వరకు మనలో&nbsp;<BR>ఒక్కొక్కరికి ఒక్కొక్క విశిష్టమతం వుండాలి.</FONT></p>
<p><FONT FACE="SHREE900, SHREE, sans-serif" SIZE="3">చాల ఏళ్లక్రితం మా దేశంలోని ఒక మహర్షిని నేను సందర్శించాను; అతడు&nbsp;<BR>మహాత్ముడు. అక్కడ మా వేదాలను గురించి మీ బైబిల్‌ను గురించి, కొరాన్‌ను&nbsp;<BR>గురించి మేం స్థూలంగా ముచ్చటించాం. సంభాషణ ముగిశాక ఆయన బల్ల&nbsp;<BR>వద్దకు వెళ్లి, అక్కడున్న ఒక పుస్తకాన్ని తియ్యమన్నాడు; దాన్లో ఎన్నో యితర&nbsp;<BR>విషయాలతోపాటు, ఆ సంవత్సరంలో వర్షపాతం ఎంత వుంటుందో పేర్కో&nbsp;<BR>బడింది. అందులోని విషయాన్ని చదువమని ఆయన కోరాడు. ఎంతవర్షం పడు-&nbsp;<BR>తుందని రాసివుందో చదివాను. ‘‘ఇప్పుడు పుస్తకాన్ని నలిపి, పిండిచెయ్యి’’ అన్నా-&nbsp;<BR>డాయన. అలాగే చేశాను. అప్పుడు ఆయన యిలా అన్నాడు: ‘‘ఏం అబ్బాయ్‌!&nbsp;<BR>ఒక్క నీటి చుక్కయినా పడలేదే? నీరు రానంతవరకు అది కేవలం పుస్తకమే,&nbsp;<BR>మరేమీ కాదు. ఆ తీరునే భగవత్సాక్షాత్కారం కలుగనంతవరకు నీ మతం నిష్ప్ర-&nbsp;<BR>యోజనమే. ఎవరు మతం పేర కేవల గ్రంథపఠనంమాత్రం చేస్తూంటారో వారు&nbsp;<BR>చక్కెర బస్తాలను మోసే గాడిదవంటివారు. ఆ గాడిదకు చక్కెర రుచి యిసు-&nbsp;<BR>మంతైనా తెలియదు.’’</FONT></p>
<hr class="puTa_virupu">
<table><tr><td><a class=puTa_lanke href=puTa736.html>p736</a></td><td>p737</td><td><a class=puTa_lanke href=puTa738.html>p738</a></td></tr></table>
</div></body></html>
