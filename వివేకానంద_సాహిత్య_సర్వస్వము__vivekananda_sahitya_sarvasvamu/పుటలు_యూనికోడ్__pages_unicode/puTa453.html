<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa452.html>p452</a></td><td>p453</td><td><a class=puTa_lanke href=puTa454.html>p454</a></td></tr></table>

<p><FONT FACE="TimesNewRoman, Times, serif" SIZE="2">3 8</FONT></p>
<p><FONT FACE="SHREE900, SHREE, sans-serif" SIZE="3">స్త్రీకి గాని, పురుషుడికి గాని - హృదయపవిత్రతే మొదటి సుగుణం.&nbsp;<BR>ఎలాంటి దుష్ప్రవర్తనుడైనా సరే, పరమసాధ్వీ ప్రేమస్వరూపిణీ ఐన భార్యవలన&nbsp;<BR>సత్పథగామి కాలేని వ్యక్తి ఎక్కడా వుండడు. ప్రపంచమింకా అంత చెడిపోలేదు.&nbsp;<BR>ఘాతకులైన భర్తలను గురించి పురుషుల మలినవర్తనను గురించి లోకంలో&nbsp;<BR>అలజడి చేస్తుంటారు కాని, క్రూరాత్ములు, మలినశీలలు ఐన స్త్రీల సంఖ్యా&nbsp;<BR>అలాటి పురుషుల సంఖ్యకు తీసిపోదనటం యథార్థం. స్త్రీ లందరూ తామను-&nbsp;<BR>కునే టంతటి యోగ్యురాండ్రు పవిత్రహృదయులు అవటం వాస్తవమే ఐతే&nbsp;<BR>అయోగ్యుడు, అపవిత్రహృదయుడు ఐన పురుషు డొక్కడుకూడా లోకంలో&nbsp;<BR>వుండివుండడని దృఢంగా చెప్పగలను. విశుద్ధత పవిత్రత నిర్జింపలేని దౌర్జన్యమేమి&nbsp;<BR>వుంది? తన భర్తను తప్ప ఇతరు లందరినీ తన బిడ్డలుగా భావిస్తూ అందరిపట్లా&nbsp;<BR>మాతృభావం చూపే సచ్ఛీల పతివ్రత ఐన ఇల్లాలి పవిత్రతా ప్రభావం ఎంతగా&nbsp;<BR>వర్ధిల్లుతుందంటే - ఎంతటి ఘాతకమానవుడైనా గాని ఆమె సాన్నిధ్యంలో వున్న-&nbsp;<BR>ప్పుడు పావిత్య్రత పొందని వా డొక్కడూ వుండడు. భర్తకూడా ఇదే విధంగా&nbsp;<BR>తన భార్యను తప్ప ఇతర స్త్రీ లందరినీ తల్లులుగా, కుమార్తెలుగా, సోదరీ&nbsp;<BR>మణులుగా భావించాలి. ఎవడు ధర్మప్రబోధకుడు కావాలనుకుంటాడో అలాటి&nbsp;<BR>వ్యక్తి స్త్రీ లందరినీ తన తల్లులుగా భావించి వారిపట్ల మాతృభావం కలిగి&nbsp;<BR>మెలగాలి.</FONT></p>
<p><FONT FACE="SHREE900, SHREE, sans-serif" SIZE="3">లోకంలో మాతృస్థానమే గొప్పది. అఖండమైన స్వార్థరాహిత్యాన్ని నేర్పి&nbsp;<BR>దైనందిన జీవితంలో చూపించేది ఆ స్థానమే. భగవత్ప్రేమ ఒక్కటే మాతృ&nbsp;<BR>ప్రేమను మించేది; ఇతరమైన ప్రేమలన్నీ జడాలే. తన యోగక్షేమాలకంటె&nbsp;<BR>ముందు తన పిల్లల యోగక్షేమాలను చూసుకోవడమే మాతృధర్మం. కాని దీనికి&nbsp;<BR>బదులు తల్లిదండ్రులు తమ యోగక్షేమాలనే ముందు చూసుకోసాగితే పిల్లలకు&nbsp;<BR>తల్లిదండ్రులకు వున్న సంబంధం రెక్కలు రాగానే తల్లిదండ్రులను త్రోసిరాజనే&nbsp;<BR>పక్షిపిల్లల పక్షులకు గల సంబంధంతో సమమవుతుంది. స్త్రీని జగన్మాతృ ప్రతి-&nbsp;<BR>రూపిణిగా సాక్షాత్కరించుకోగల మగవాడు నిజంగా ధన్యుడు. పురుషుణ్ణి&nbsp;<BR>జగత్పితృ ప్రతిరూపుణ్ణిగా సాక్షాత్కరించుకోగల స్త్రీ నిశ్చయంగా ధన్యురాలు.&nbsp;<BR>తమ తల్లిదండ్రులను ప్రత్యక్షదైవాలుగా చూసుకొనే బిడ్డలు ధన్యులు.</FONT></p>
<p><FONT FACE="SHREE900, SHREE, sans-serif" SIZE="3">విహితకర్మలను కర్తవ్యబుద్ధితో ఆచరించటం ఒక్కటే ఉన్నతిని బడ&nbsp;<BR>యడానికి మార్గం. ఇలాటి కర్మాచరణచే బలం గడిస్తూ క్రమంగా మహోన్నత&nbsp;<BR>స్థితి పొందండి. ఒకప్పుడు బాలసన్యాసి ఒకడు అరణ్యానికిపోయి ధ్యానోపాస&nbsp;<BR>నలను ఆచరిస్తూ చిరకాలం యోగాభ్యాసం చేశాడు. అలా అనేక సంవత్సరాలు&nbsp;<BR>కఠోరతపస్సు చేశాక ఒకనా డతడొక చెట్టుకింద కూర్చుని వుండగా కొన్ని ఎండు-</FONT></p>
<hr class="puTa_virupu">
<table><tr><td><a class=puTa_lanke href=puTa452.html>p452</a></td><td>p453</td><td><a class=puTa_lanke href=puTa454.html>p454</a></td></tr></table>
</div></body></html>
