<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2982.html>p2982</a></td><td>p2983</td><td><a class=puTa_lanke href=puTa2984.html>p2984</a></td></tr></table>

<p><FONT FACE="SHREE900, SHREE, sans-serif" SIZE="3">బ్రాహ్మణుల జిత్తులు - వర్షాకాలంలో పద్మానది గట్లలాగా - కూలిపో&nbsp;<BR>తున్నాయి. అది నీకు కనబడటం లేదా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అవును మహాశయా! పూర్వాచారపరాయణుల నిబంధనలు&nbsp;<BR>యిప్పుడు తగ్గిపోతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అదలా జరగాల్సిందే. బ్రాహ్మణులు క్రమంగా ఘోర అనాచా-&nbsp;<BR>రాలను అవలంబించి ప్రజల్ని అణగద్రొక్కారు. స్వార్థంవల్ల, తమ అధికారాన్ని&nbsp;<BR>చెక్కుచెదరకుండా నిల్పుకోటానికి, విపరీతమైన అనేక అవైదిక, అవినీతికర,&nbsp;<BR>అర్థరహితమైన సిద్ధాంతాలను చొప్పించారు. దాని ఫలితాలు అప్పుడే అనుభ&nbsp;<BR>విస్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! ఆ ఫలితాలు ఎలాంటివంటారు?&nbsp;<BR>స్వామీజీ: నీకు కనబడటంలేదా? భారతదేశంలోని జనసామాన్యాన్ని,&nbsp;<BR>మీరు నీచంగా చూడటం వల్లనే గత వేయి సంవత్సరాలనుండి బానిస బ్రతుకు&nbsp;<BR>బ్రతుకుతున్నారు. అందువల్లనే పాశ్చాత్యుల దృష్టిలో మీరు హేయంగా చూడబ-&nbsp;<BR>డుతున్నారు. మీ దేశీయులుకూడా మిమ్మల్ని అలక్ష్యంగా చూస్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే, స్వామీ! ఇప్పుడు కార్యకలాపాలన్నీ నడిపేది&nbsp;<BR>బ్రాహ్మణులే. ఆ బ్రాహ్మణులు చెప్పినట్లే వారు ఆ కార్యకలాపాలు ఆచరిస్తు-&nbsp;<BR>న్నారు. అలాంటప్పుడు మీరెందుకలా మాట్లాడుతున్నారు?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నాకది కన్పించటం లేదు. శాస్త్రాలు విధించిన దశ విధ&nbsp;<BR>సంస్కారా లిప్పుడెక్కడ వున్నాయి? నేను భారతదేశమంతా పర్యటించాను.&nbsp;<BR>ఎక్కడ చూచినా లోకాచారాలు, శ్రుతి, స్మృతులు ఖండించిన ఆచారాలు&nbsp;<BR>సంఘాన్ని నడుపుతున్నట్లు కన్పించింది. లోకాచారాలు, దేశాచారాలు, స్త్రీలలో&nbsp;<BR>వ్యాపించిన ఆచారాలు యివే సర్వత్రా స్మృతుల స్థానాన్ని ఆక్రమించలేదా?&nbsp;<BR>ఆజ్ఞానుసారం ఎవడు నడుచుకొంటున్నారు? ఎవరి అజ్ఞానుసారం? నీవు&nbsp;<BR>తగినంత డబ్బు ఖర్చుపెట్టావా? నీవు కోరిన విధంగా విధి నిషేధాలు వ్రాయటా-&nbsp;<BR>నికి పురోహితవర్గం సిద్ధంగా వుంది. వారిలో ఎంతమంది వైదికకల్పాన్ని, గృహ్య-&nbsp;<BR>సూత్రాలను, శ్రౌతసూత్రాలను చదివారు? చూడు! ఇక్కడ బెంగాలులో రఘు-&nbsp;<BR>నందన స్మృతి అనుసరించబడుతున్నది. ఇంకాకొంచెం దూరప్రాంతంలో మితా-&nbsp;<BR>క్షర స్మృతి అమలులో వుంది. మరో ప్రాంతంలో మనుస్మృతి ఆచరణలో&nbsp;<BR>వుంది. సర్వేసర్వత్రా ఒకే స్మృతి అమలులో ఉన్నట్లు నీవు తలుస్తున్నావు&nbsp;<BR>కాబోలు! ప్రజల మనస్సులో వేదాలమీద గౌరవాన్ని పెంపొందింపజేసి వేదా&nbsp;<BR>ధ్యయనాన్ని ప్రవేశపెట్టాలని వేదవిధుల్ని సర్వత్రా వాడుకలోకి తీసుకురావాలను-&nbsp;<BR>కుంటున్నాను.</FONT></p>
<hr class="puTa_virupu">
<table><tr><td><a class=puTa_lanke href=puTa2982.html>p2982</a></td><td>p2983</td><td><a class=puTa_lanke href=puTa2984.html>p2984</a></td></tr></table>
</div></body></html>
