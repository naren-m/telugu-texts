<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1224.html>p1224</a></td><td>p1225</td><td><a class=puTa_lanke href=puTa1226.html>p1226</a></td></tr></table>
<p><FONT FACE="SHREE900, SHREE, sans-serif" SIZE="3">401</FONT></p>
<BR>
<p><FONT FACE="SHREE900, SHREE, sans-serif" SIZE="3">మానవుని దివ్యత్వం</FONT></p>
<BR>
<p><FONT FACE="SHREE900, SHREE, sans-serif" SIZE="3">సకాలంలో ముక్తి లభిస్తుంది. ఐనా ఈ స్వర్గసూత్రం ఎంత పామర మతం? - అని&nbsp;<BR>అడిగారు వివేకానంద. ‘సదా నేను - సదా నేను’ అనటమే క్రైస్తవమతం. ఇతరులు నీకేం&nbsp;<BR>చేయాలని ఆశిస్తావో, నువ్వు యితరులకు అది చేయాలి. అది ఘోరం, ఘాతుకం,&nbsp;<BR>అనాగరికం అయిన మతం. ఐనా క్రైస్తవ మతాన్ని దూషించటం వారి కిష్టం లేదట.&nbsp;<BR>ఎందుకంటే, ఎవరు ఆ మతంతో సంతృప్తి చెందివున్నారో వారి కది బాగా&nbsp;<BR>సరిపోతుంది. ఎంతోకాలం నుండి సాగుతున్న ఈ పెద్దవాగును ప్రవహించి&nbsp;<BR>వెళ్లనివ్వండి. ఆ నది దారిని మార్చాలనుకునేవాడు అవివేకి. సకాలంలో ప్రకృతే&nbsp;<BR>సమస్యను పరిష్కరిస్తుంది. దయ్యాల్లో నిజమైన నమ్మకమున్నవాడు, సర్వం&nbsp;<BR>దైవవశం అన్న సిద్ధాంతాన్ని నమ్మే వివేకానంద ‘‘అన్నీ బాగున్నాయి. క్రైస్తవుల మతం&nbsp;<BR>మార్చాలని నాకులేదు’’ అని తమ అభిప్రాయాన్ని నొక్కి చెప్పారు. ‘‘మీ మతం&nbsp;<BR>క్రైస్తవం. అది మంచిదే. మాది హిందూమతం. ఇదీ మంచిదే. ప్రజల మేధస్సుల్లో&nbsp;<BR>వైవిధ్య ముంటుంది కదా! దానికి అనుగుణంగా వారి దేశ మతాల్లో కూడా వైవిధ్యం&nbsp;<BR>ఏర్పడిందట. ఈ వైవిధ్యం ఆధ్యాత్మిక పరిణతిలోని మెట్లను సూచిస్తుందట.&nbsp;<BR>హిందూమతం స్వార్థపూరిత మతం కాదట. ఎంతకీ తన లక్ష్యాల్లో అహంకారాన్నే&nbsp;<BR>చూపే మతం కాదట. ఎప్పుడూ లాభం - ఆశ, దండన - భయాలను ప్రదర్శించే&nbsp;<BR>మతం కాదట. ‘అహంకార నాశనం ద్వారా అనంతత్త్వాన్ని అధిగమించవచ్చని’ ఆ&nbsp;<BR>మతం జీవునకు చూపుతుందట. దేవుడు భూమిపై కొంతమందికి మాత్రమే తన&nbsp;<BR>దర్శనం యిచ్చాడనటం, క్రైస్తవులు దేవుని నుండి దిగివచ్చారని చెప్పటం, క్రైస్తవ&nbsp;<BR>మతం అవలంబించటానికి లంచాలివ్వటం - అనే ఈ పద్ధతి పాపమట! అది ధారుణ&nbsp;<BR>అవినీతి అట. క్రైస్తవ మతాన్ని అక్షరాల అవలంబిస్తే, దురభిమానుల నైతిక&nbsp;<BR>ప్రకృతులను ఎంతో లజ్జాకరంగా పరిణమింప చేస్తుందట. దాంతో జీవుడు&nbsp;<BR>అనంతత్త్వాన్ని పొందే కాలం మరింత ముందుకు జరిగిపోతుందట.</FONT></p>
<p><FONT FACE="TimesNewRoman, Times, serif" SIZE="3">*     *     *</FONT></p>
<p><FONT FACE="SHREE900, SHREE, sans-serif" SIZE="3">జైనులు అనే మాటను ‘జైయంట్లు’ అని పొరపాటుగా విన్న ట్రిబ్యూన్‌&nbsp;<BR>పత్రికా విలేఖరే కాబోలు బర్న్‌ (కాల్చుట) అనే మాటను బరి (పూడ్చుట) అని&nbsp;<BR>విన్నాడు. పైగా (గోల్డన్‌రూల్‌ను) స్వర్ణసూత్రాన్ని గూర్చి స్వామీజీ మాటలు తప్ప,&nbsp;<BR>తక్కిన దానినంతా అతను యథాతథంగానే నివేదించాడు.)</FONT></p>
<p><FONT FACE="SHREE902, SHREE, sans-serif" SIZE="3">(డషట్రాతుుట్‌ ట్రషబ్యూన్‌, ఫిబ్రవరి 18, 1894)</FONT></p>
<p><FONT FACE="SHREE900, SHREE, sans-serif" SIZE="3">నిన్న రాత్రి యునిటేరియన్‌ చర్చ్‌లో ఉపన్యసిస్తూ వివేకానందస్వామి తెలిపిన&nbsp;<BR>విషయాలు - వితంతువులను సజీవంగా సమాధి (కాల్చాలన్న) చేయాలన్న మత&nbsp;<BR>నిర్బంధం కానీ, చట్ట నిర్బంధం కానీ భారతదేశంలో లేదు. ఆ సహగమనం జరిగిన</FONT></p>
<hr class="puTa_virupu">
<table><tr><td><a class=puTa_lanke href=puTa1224.html>p1224</a></td><td>p1225</td><td><a class=puTa_lanke href=puTa1226.html>p1226</a></td></tr></table>
</div></body></html>
