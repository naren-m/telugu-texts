<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2681.html>p2681</a></td><td>p2682</td><td><a class=puTa_lanke href=puTa2683.html>p2683</a></td></tr></table>

<p><FONT FACE="SHREE902, SHREE, sans-serif" SIZE="4">నవ్యభారత సమస్య - దాని పరిష్కారం</FONT><FONT FACE="TimesNewRoman, Times, serif" SIZE="3"><sup>*</sup></FONT></p>
<BR>
<p><FONT FACE="SHREE900, SHREE, sans-serif" SIZE="3">దైవపరాయణమైన ఒక జాతికున్న అత్యంత పరిమిత శక్తులు పనిచేసే వివిధ&nbsp;<BR>రీతులు, ఆ జాతికున్న నిరవధికమైన ఉత్సాహం, వివిధశక్తులయొక్క దుర్నివారా-&nbsp;<BR>లైన ఆఘాతప్రత్యాఘాతాల మేళనం, అన్నిటికంటె ఎక్కువగా వారికుండిన గాఢ-&nbsp;<BR>పర్యాలోచనాశక్తి- అనే వీటి వర్ణనతో నిండివుంది భారతదేశ ప్రాచీన చరిత్ర.&nbsp;<BR>రాజుల, చక్రవర్తుల వృత్తాంతాలనుమాత్రం వర్ణించటం, చెడు ఉద్రేకాలుగల,&nbsp;<BR>గర్వంగల, దురాశాదులుగల - ఆ యా కాలపు రాజుల నిరంకుశపాలనంలో బాధ-&nbsp;<BR>లనుభవించే సమాజాన్ని చిత్రించటం, సౌజన్యదౌర్జన్య కారికాలైన రాజుల చేష్టి&nbsp;<BR>తాలను వర్ణించటం, నాటి సమాజంమీద వాటి ప్రభావాన్ని రూపించటం - యివి&nbsp;<BR>మాత్రమే ‘చరిత్ర’ అనే పదానికి అర్థం ఐతే - అలాటి చరిత్ర భారతదేశానికి&nbsp;<BR>లేదేమో! కాని భారతదేశానికి మతసారస్వతం కొండంతవుంది; కావ్యసాహిత్యం&nbsp;<BR>ఒక సముద్రం; తత్త్వశాస్త్రాల, వివిధ విజ్ఞానశాస్త్రాల రచనలు భారతప్రజానీకపు&nbsp;<BR>స్థితిని, పురోభివృద్ధిలో ప్రతి అడుగును - యివన్నీ సూచిస్తాయి. రాజుల, చక్రవ-&nbsp;<BR>ర్తుల వంశావళులు జీవితచరిత్ర అంశాల కథనం మనకు తెలియచెయ్యగల అంత-&nbsp;<BR>కంటె వేయింతలు ఎక్కువ స్పష్టంగా పూర్వోక్త గ్రంథజాలం మనకు తెలుపుతాయి.&nbsp;<BR>భారతీయ ప్రజానీకం, నాగరికత ఉద్భవించటానికి ముందే వున్నట్టిది. క్షుత్పిపా-&nbsp;<BR>సలు, కామలోభాలు మొదలైన వాటిచేత ప్రేరితులై, సౌందర్యాకర్షణకు ముగ్ధులై,&nbsp;<BR>దుర్వారమహామనోశక్తి గలవారై వివిధ ఆశయాలచేత కదిలింపబడినవారై, వివిధ&nbsp;<BR>మార్గాలద్వారా, సాధనలచేత ఉన్నతినొంది, వారు ప్రస్తుతదశకు వచ్చారు. వారు&nbsp;<BR>ప్రకృతిలో యుగాలుగా సాగించిన పోరాటంలో లెక్కకు మిక్కిలి ఐన&nbsp;<BR>విజయాలను చవిచూశారు. విజయపతాకలను కూడబెట్టుకొన్నారు. ప్రతికూల&nbsp;<BR>పరిస్థితులనే ఝంఝూమారుతాలచే ఆ పతాకాలు యిటీవల చినిగి పేలికలైనా,&nbsp;<BR>పాతవై శిథిలాలైనా, ప్రాచీన భారతదేశ కీర్తిని యింకా చాటుతూనే వున్నాయి.</FONT></p>
<p><FONT FACE="SHREE900, SHREE, sans-serif" SIZE="3">ఈ ప్రజలు మధ్య ఆసియానుండో, ఉత్తర ఐరోపానుండో, ఆర్కిటిక్‌&nbsp;<BR>ప్రాంతంనుండో మెల్లగా బైలుదేరి మెట్టుమెట్టుగా దిగివచ్చి, చివరకు భారత&nbsp;<BR>దేశంలో స్థిరనివాసాలు ఏర్పరచుకొని ఈ దేశాన్ని పవిత్రీకరించారా లేక పవిత్ర-</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">రామకృష్ణమిషన్‌వారు వంగభాషలో ప్రచురించే ఉద్బోధన పక్షపత్రిక (తరువాత&nbsp;<BR>మాసపత్రిక) 14-1-1899 నాడు ప్రారంభమైనప్పుడు, దానికి ఉపోద్ఘాతంగా స్వామీజీ&nbsp;<BR>రచించిన మొట్టమొదటి బెంగాలీ వ్యాసానికి యిది అనువాదం.</FONT></p>
<p><FONT FACE="TimesNewRoman, Times, serif" SIZE="2">2 4 6</FONT></p>
<hr class="puTa_virupu">
<table><tr><td><a class=puTa_lanke href=puTa2681.html>p2681</a></td><td>p2682</td><td><a class=puTa_lanke href=puTa2683.html>p2683</a></td></tr></table>
</div></body></html>
