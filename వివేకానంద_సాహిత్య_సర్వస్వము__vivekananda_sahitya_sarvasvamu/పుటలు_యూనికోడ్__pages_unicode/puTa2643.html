<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2642.html>p2642</a></td><td>p2643</td><td><a class=puTa_lanke href=puTa2644.html>p2644</a></td></tr></table>
<p><FONT FACE="SHREE900, SHREE, sans-serif" SIZE="3">ఆధునిక భారతదేశం</FONT></p>
<p><FONT FACE="Bookman-Light, Bookman, serif" SIZE="2">207</FONT></p>
<p><FONT FACE="SHREE900, SHREE, sans-serif" SIZE="3">ప్రతిష్ఠను బౌద్ధమతం అదలించి వేసింది. వారిని కిందిస్థాయికి దించింది. ‘నర-&nbsp;<BR>దేవు’డైన బుద్ధుని చరణాలకు ఎవరు ప్రణతు లర్పిస్తారో, అలాటి బ్రహ్మేంద్రాది&nbsp;<BR>దివ్యపదవులకంటె బుద్ధత్వమే విశేషంగదా! ఇలాటి బుద్ధత్వప్రాప్తికి ప్రతి&nbsp;<BR>మానవుడికీ అధికారం వుంది. ఈ జన్మలోనే వుంది. దేవతలు తగ్గటంతో,&nbsp;<BR>దేవతాశ్రితులైన పురోహితుల ప్రాబల్యం సహజంగానే అంతరించింది.</FONT></p>
<p><FONT FACE="SHREE900, SHREE, sans-serif" SIZE="3">దాన్ననుసరించి రాజశక్తి అనే మహాయజ్ఞాశ్వం వైదిక పురోహితుని కబంధ&nbsp;<BR>హస్తంనుండి విడివడటంతో అది యథేచ్ఛగా సంచరించగలదు. ఈ యుగంలో&nbsp;<BR>ప్రభుత్వాధికారం సామగాన మొనరుస్తూ, యజుర్వేదానుసారం యాగాల నొన-&nbsp;<BR>రించే పురోహితుల చేతుల్లోగాని, ఏకీభావాన్ని వీడి, చిన్నచిన్న స్వతంత్ర రాష్ట్రా-&nbsp;<BR>లను పాలిస్తూండిన క్షత్రియుల చేతుల్లోగాని లేదు. కాని దిగ్దిగంతాలవరకూ&nbsp;<BR>వ్యాపించివున్న మహాభూభాగాన్ని- అఖండ భరతఖండాన్ని- అప్రతిహతశాసనులై&nbsp;<BR>పరిపాలించే చక్రవర్తులే యీ యుగంలో మానవశక్తికి పట్టుకొమ్మలు. ఈ యుగ-&nbsp;<BR>నాయకులు వసిష్ఠ విశ్వామిత్రులు కారు. కాని చంద్రగుప్త ధర్మాశోకాదులవంటి&nbsp;<BR>సమ్రాట్టులు. బౌద్ధయుగంలో ఏకఛత్రాధిపతులై ఏలిన చక్రవర్తుల మాదిరి&nbsp;<BR>భారత సింహాసనారూఢులై మహోన్నదశ నొందినవారు మరెవరూ లేరు. బౌద్ధ-&nbsp;<BR>యుగాంతంలో రాజపుత్రులు మొదలైనవారు బైలుదేరటం, ఆధునిక హైందవ-&nbsp;<BR>మతం తలఎత్తటం సంభవించాయి. బౌద్ధమత పతనానంతరం రాజపుత్రశక్తి&nbsp;<BR>ప్రబలటంతో, భారతదేశ రాజదండం తన మహోచ్ఛస్థానంనుండి దిగజారి,&nbsp;<BR>మరల సహస్రఖండాలై, బలహీనుల చేజిక్కింది. ఈ సమయంలో బ్రాహ్మణశక్తి&nbsp;<BR>పూర్వంమాదిరి, రాజశక్తికి ప్రతిద్వందిగా కాక సహకారిగా తిరిగి తలఎత్త&nbsp;<BR>గలిగింది.</FONT></p>
<p><FONT FACE="SHREE900, SHREE, sans-serif" SIZE="3">ఈ విప్లవంలో - రాజశక్తికి పౌరోహితశక్తికి గల చిరంతన వివాదం - వైదిక&nbsp;<BR>కాలంలో ఆరంభమై, జైన బౌద్ధ విప్లవ సమయాల్లో విరాడ్రూపాన్ని దాల్చేదాకా&nbsp;<BR>సాగుతూవచ్చిన పోరాటం- శాశ్వతంగా అంతరించింది. ఇప్పు డీ మహాశక్తులు&nbsp;<BR>రెండూ పరస్పర సహకారులైనాయి. కాని ఆ మహాక్షాత్రవీర్యం అడుగంటింది.&nbsp;<BR>ఆ బ్రాహ్మణతేజమూ అంతరించింది. రాజశక్తికీ, పురోహితశక్తికీ కలిగిన యీ&nbsp;<BR>నూతన సంయోగం స్వప్రయోజన సిద్ధికై పరస్పరం తోడ్పడుతూ, ఉమ్మడి ప్రతి-&nbsp;<BR>పక్షుల నిర్మూలనంలోను, ముఖ్యంగా బౌద్ధుల నిర్మూలనాది కృత్యాల్లో తన శక్తి-&nbsp;<BR>సామర్థ్యాలను క్షీణింప చేసుకోసాగింది. ఇలాటి సంయోగాన్ని వెన్నంటివుండే&nbsp;<BR>దుర్గుణాలన్నిట్లోను, అంటె జనసామాన్యాన్ని పీడించటం, శత్రువులమీద&nbsp;<BR>పగ సాధించటం, పరధనాన్ని హరించటం మొదలైన దుష్కార్యాలన్నిట్లోను&nbsp;<BR>నిమగ్నులై, పైపెచ్చు వారు పూర్వరాజన్యుల రాజసూయాది వైదికయాగాల</FONT></p>
<hr class="puTa_virupu">
<table><tr><td><a class=puTa_lanke href=puTa2642.html>p2642</a></td><td>p2643</td><td><a class=puTa_lanke href=puTa2644.html>p2644</a></td></tr></table>
</div></body></html>
