<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2374.html>p2374</a></td><td>p2375</td><td><a class=puTa_lanke href=puTa2376.html>p2376</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 2 6</FONT></p>
<p><FONT FACE="SHREE900, SHREE, sans-serif" SIZE="3">ఋగ్వేద మతానుసారం నరుడు భగవంతుని ప్రత్యక్షంగా చూచేటప్పుడు వాని&nbsp;<BR>సత్యజీవనం ప్రారంభమవుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఇక, ఈ దేవతలు చేసేపని ఏమి? అనే సమస్య వచ్చింది. ఒక్కొక్కప్పుడు&nbsp;<BR>ఇంద్రుడు వచ్చి నరునకు సాయపడుతూండేవాడు. ఒక్కొక్కప్పుడు ఇంద్రుడు&nbsp;<BR>మితిమీరి సోమపానం చేసేవాడు. అప్పుడప్పుడు సర్వశక్తిమంతుడు, సర్వవ్యాపి,&nbsp;<BR>మొదలైన లక్షణాలు పూజకులు అతనికి ఆరోపించేవారు. వరుణుని విషయం-&nbsp;<BR>లోనూ ఇట్లే జరిగింది. ఇదేవిధంగా ఆ గ్రంథభాగం నడిచింది. ఈ మంత్రాలలో&nbsp;<BR>కొన్ని, ఈ దేవతలను అభివర్ణించిన రీతి మహాద్భుతం. ఆ భాష అత్యంత&nbsp;<BR>గంభీరం. ఈ సందర్భంలో ప్రళయవర్ణన చేసే నాసదీయసూక్తాన్ని శ్రీస్వాముల&nbsp;<BR>వారు చదివి - ‘‘చీకటి చీకటిని కప్పిపుచ్చింది’’ అనే భావం అందులో వుండటం&nbsp;<BR>తెలిపి, ఇటువంటి కవన ధోరణిని, ఇలాంటి గంభీర భావాలను అభివర్ణించిన&nbsp;<BR>పురుషులు, అనాగరికులు, అజ్ఞానులు అయితే మనలను ఏమని పిలుచుకోవాలి?&nbsp;<BR>అని ప్రశ్నించారు. ఆ మహాఋషులను, ఇంద్రవరుణ ఇత్యాది వారి దేవతలను&nbsp;<BR>విమర్శించటంగానీ, ఖండించడంకానీ తమ పని కాదన్నారు. ఇది అంతా, ఒక&nbsp;<BR>విశ్వరూపదర్శనంలాగా రంగం తర్వాత రంగంగా గోచరానికి వస్తూంది. దీని&nbsp;<BR>కన్నిటికి వెనుక ఆధారంగా ‘‘ఏకం సద్విప్రా బహుధావదంతి’’ (ఉన్న బ్రహ్మం&nbsp;<BR>ఒక్కటే. దాన్ని ఋషులు అనేక నామాలతో పిలిచారు.) అనే దివ్యభావన స్థిరంగా&nbsp;<BR>నిలుచున్నది. ఇదంతా అలౌకికమై, అద్భుతమై, అత్యంత సుందరమై ఒప్పు-&nbsp;<BR>తోంది. అది ఇప్పటికినీ అసామాన్యమై అందరానిదై తోస్తోంది. ఆ తెర చాలా-&nbsp;<BR>సూక్ష్మమై స్పర్శమాత్రంచేతనే విచ్ఛిన్నమై, ఎండమావులలాగా శూన్యంలో కలిసి&nbsp;<BR>పోయేదానిలాగా తోస్తోంది.</FONT></p>
<p><FONT FACE="SHREE900, SHREE, sans-serif" SIZE="3">ఇలా చెబుతూ ఒక విషయం స్పష్టంగా జరిగి వుండవచ్చన్నారు. అది&nbsp;<BR>ఏమంటే - ఆర్యులుకూడ, గ్రీకులలాగా తమ సమస్యా పరిష్కారంకోసం,&nbsp;<BR>బాహ్యసృష్టిని ఆశ్రయించారు. ఆ ప్రకృతి వారిని బాహ్యమునకు ఆకర్షించి&nbsp;<BR>క్రమంగా సుందరం, ప్రయోజనకరం అయిన బాహ్యప్రపంచం లోనికి నడిపింది.&nbsp;<BR>కానీ ఈ భారతదేశాన గంభీరతలేని దేనికీ గణ్యతలేదు. మరణ రహస్యాలను&nbsp;<BR>తెలిసికోవాలనే అభిలాష గ్రీకులకు కలుగలేదు. కాని ఇక్కడనో, మొట్టమొదటి-&nbsp;<BR>నుండీ ‘‘నే నెవడిని? మరణానంతరం నేనేమైపోతాను’’ అనే ప్రశ్న పదేపదే స్ఫురి-&nbsp;<BR>స్తోంది. అక్కడ గ్రీకులు నరుడు మృతినొంది స్వర్గానికి పోతాడని భావించారు.&nbsp;<BR>ఈ స్వర్గానికి పోవడమంటే ఏమి? ప్రతిదాన్నీ విడిచి వెలువడిపోవడం అని వారి&nbsp;<BR>భావన. ఆంతర్యంలో ఏమీలేదు. అంతా వెలుపలే వుంది. ఇలా తలచి, గ్రీకు-&nbsp;<BR>దేశీయుడు, తన అన్వేషణాన్ని బాహ్యమునకు తిప్పాడు. ఇంతేల? తాను సైతం</FONT></p>
<hr class="puTa_virupu">
<table><tr><td><a class=puTa_lanke href=puTa2374.html>p2374</a></td><td>p2375</td><td><a class=puTa_lanke href=puTa2376.html>p2376</a></td></tr></table>
</div></body></html>
