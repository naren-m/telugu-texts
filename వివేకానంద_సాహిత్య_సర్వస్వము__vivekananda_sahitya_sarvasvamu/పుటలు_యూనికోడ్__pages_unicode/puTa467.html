<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa466.html>p466</a></td><td>p467</td><td><a class=puTa_lanke href=puTa468.html>p468</a></td></tr></table>

<p><FONT FACE="TimesNewRoman, Times, serif" SIZE="2">5 2</FONT></p>
<p><FONT FACE="SHREE900, SHREE, sans-serif" SIZE="3">సత్కార్యమంటున్నాం. ఉదాహరణకు మీరు నా ఉపన్యాసవ్యాపారం చాల మంచి-&nbsp;<BR>దని చెప్పవచ్చును. కాని క్రిము లలా చెప్పవుకదా. మిమ్మల్ని మీరు చూస్తున్నారు&nbsp;<BR>కాని క్రిములు మీకు కనిపించడం లేదు. నేను చేసే ప్రసంగం మీ విషయంలో&nbsp;<BR>ఎలాటి ఫలితాన్ని కలిగిస్తుందో మీకు కనబడుతున్నది. కాని క్రిముల విషయంలో&nbsp;<BR>ఎలాటి ఫలితాన్ని యిస్తోందో మీకు ఆ రీతిలో కనబడటం లేదు. కాబట్టి మన&nbsp;<BR>దుష్కార్యాలను కూడా మనం పరిశీలించి చూస్తే ఎక్కడో వాటివల్ల కొంత మేలు&nbsp;<BR>జరగడానికి అవకాశం వుందని మనకు తెలుస్తుంది. సత్కర్మలలో కూడా ఏదో&nbsp;<BR>కొంత చెడు వుందని, ఒఠి దుష్కర్మలలోను ఏదో ఒకమూల కొంత మేలు&nbsp;<BR>వున్నదని గుర్తించే వ్యక్తే కర్మరహస్యాన్ని గ్రహించినవాడు.</FONT></p>
<p><FONT FACE="SHREE900, SHREE, sans-serif" SIZE="3">కాని దీనివలన తేలేదేమిటి? మనమెంత ప్రయత్నించినా పూర్తిగా పవిత్ర-&nbsp;<BR>మని చెప్పదగ్గ కర్మగాని, పూర్తిగా అపవిత్రమని చెప్పదగిన కర్మగాని - పవిత్రతా-&nbsp;<BR>పవిత్రతలను అహింస, హింస అనే అర్థంలో తీసుకుంటే - వుండబోదు.&nbsp;<BR>ఇతరులకు హింస కలగకుండా జీవించలేం, శ్వాసించలేం; మనం నోట పెట్టుకొనే&nbsp;<BR>ప్రతి అన్నపుముద్ద మరొకడి నోటినుండి లాగుకొన్నదే. మన జీవితాలే యితరుల&nbsp;<BR>జీవితాలను నెట్టివేస్తున్నాయి. మానవులనో, జంతువులనో, సూక్ష్మక్రిములనో -&nbsp;<BR>వీటిలో వేటినైనా నెట్టివేయక మనకు తప్పదు. కాబట్టి కర్మచేత పరిపూర్ణత&nbsp;<BR>సిద్ధింపదనే పర్యవసానం సహజంగా కలుగుతున్నది. అనంతకాలం మీరు కర్మ&nbsp;<BR>చేసినా క్లిష్టమైన యీ కర్మవ్యూహం నుండి - బయటపడే మార్గం లేదు.&nbsp;<BR>మీరు కర్మలను ఎడతెరపిలేక చేస్తున్నా కర్మ ఫలితంలోని యీ మేలు కీళ్ల&nbsp;<BR>కలయికకు అంతుండదు.</FONT></p>
<p><FONT FACE="SHREE900, SHREE, sans-serif" SIZE="3">కర్మకు లక్ష్యమేది అనేది మనం విచారించవలసిన రెండవ విషయం. ఈ&nbsp;<BR>విశ్వం పరిపూర్ణస్థితికి వచ్చే సమయం - ప్రపంచంలో వ్యాధిగాని, జరామరణాలు&nbsp;<BR>గాని, దుఃఖదౌష్ట్యాలుగాని లేని సమయం - వస్తుందని నమ్మే అధికసంఖ్యాక&nbsp;<BR>జనులు ప్రతిదేశంలోను కానవస్తారు. ఇది చాలమంచి అభిప్రాయమే. అజ్ఞానులకు&nbsp;<BR>ఉత్సాహాన్ని, ఉన్నతిని కలుగచేసే మంచి ప్రేరక శక్తే; కాని క్షణం ఆలోచిస్తే ఇది&nbsp;<BR>అసంభవమని స్పష్టంగా తెలిసిపోతుంది. మంచి చెడులు ఒకే నాణెపు ఇరువైపులు&nbsp;<BR>అనడం స్పష్టమైనప్పుడు అది ఎలా శక్యమౌతుంది? మేలు కలుగుతూ అదే&nbsp;<BR>సమయంలో కీడు లేకుండటం ఎలా సాధ్యం! పరిపూర్ణత అంటే ఏమిటి? పరి-&nbsp;<BR>పూర్ణ జీవితమనటం ‘విరోధాలంకారం’. మనకూ బాహ్యప్రపంచంలోని ప్రతి-&nbsp;<BR>వస్తువుకు నిరంతరం సాగే పోరాటమే కదా మన జీవితం. ప్రతిక్షణం బాహ్యప్ర-&nbsp;<BR>కృతితో మనం నిజంగా పోరాడుతూనే వున్నాం; ఓడిపోతే జీవితం అంతరించ&nbsp;<BR>వలసిందే. తిండికోసం గాలికోసం ఎడతెరపిలేక చేసే పోరాటమే జీవితం. వీటిలో</FONT></p>
<hr class="puTa_virupu">
<table><tr><td><a class=puTa_lanke href=puTa466.html>p466</a></td><td>p467</td><td><a class=puTa_lanke href=puTa468.html>p468</a></td></tr></table>
</div></body></html>
