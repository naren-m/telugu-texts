<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3552.html>p3552</a></td><td>p3553</td><td><a class=puTa_lanke href=puTa3554.html>p3554</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>˝</FONT></p>
<p><FONT FACE="SHREE900, SHREE, sans-serif" SIZE="3">పశ్చాత్తాప పడదగింది నే నేదీ చెయ్యలేదు. దేశనుండి దేశానికి పోయి, నే నెరిగింది&nbsp;<BR>ఏ కొంచెమైనా ప్రజలకు బోధించాను. దాని ప్రతిఫలంగా వారిచ్చిన భిక్షను&nbsp;<BR>(రొట్టెను) స్వీకరించాను. జనాన్ని వంచిస్తూ, కేవలం పొట్టపోసుకొంటూ కాల-&nbsp;<BR>యాపన చేస్తే, ఎప్పుడో ఆత్మహత్య చేసుకొనివుండేవాణ్ణి. సోదర మానవులకు&nbsp;<BR>బోధించటానికి అనర్హులమని తలచేవారు, గురువుల వేషాన్ని ధరించి, వారిని&nbsp;<BR>వంచించి పొట్టనెందుకు నింపుకోవాలి? అది మహాపాతకం కాదా?...&nbsp;<BR>భవదీయ,&nbsp;<BR>వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>   </sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(అలసింగ పెరుమాళ్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">అమెరికా సంయుక్తరాష్ట్రాలు,</FONT></p>
<p><FONT FACE="SHREE900, SHREE, sans-serif" SIZE="3">జూలై 1, 1895.</FONT></p>
<p><FONT FACE="SHREE900, SHREE, sans-serif" SIZE="3">ప్రియ అలసింగా,</FONT></p>
<p><FONT FACE="SHREE900, SHREE, sans-serif" SIZE="3">నువ్వు పంపిన మిషనరీ పుస్తకం, రామనాథపుర ఫోటోలు అందాయి. నేను&nbsp;<BR>రాజాకూ, మైసూరు దివాన్‌కూ రాశాను. డాక్టర్‌ జేన్‌తో రామాబాయివర్గం&nbsp;<BR>వారి తగాదా వాసన ఆ మిషనరీ పుస్తకంలో వుండటంచేత, యింతకుముందే&nbsp;<BR>దాన్ని యిక్కడికి పంపితే బాగుండేది. ఇప్పుడు నువ్వు దేన్ని గురించి భయపడ&nbsp;<BR>నవసరంలేదు. ఆ పుస్తకంలో ఒక విషయం తప్పుగా ప్రచురింపబడింది. ఈ దేశం-&nbsp;<BR>లోని ఏ పెద్దహోటల్‌కు నే నెప్పుడూ వెళ్లలేదు. ఇతరవాటికికూడ ఎప్పుడోగాని&nbsp;<BR>వెళ్లలేదు. బాల్టిమోర్‌లోని హోటళ్లకు విషయం తెలియనందున, నల్లవారనగానే&nbsp;<BR>నీగ్రోలని భావించి లోనికి ప్రవేశం యివ్వరు. నీగ్రోకు, విదేశస్థుడికి మధ్యనున్న&nbsp;<BR>తేడా తెలిసినవారుగాక, నాకు ఆతిథ్యమిచ్చిన డాక్టర్‌ ఊర్మన్‌ నన్ను ఒక పెద్ద&nbsp;<BR>హోటల్‌కు తీసుకొనిపోవలసి వచ్చింది. కాబట్టి అలసింగా, మిమ్మల్ని మీరే సమ-&nbsp;<BR>ర్థించుకోవాలని చెబుతున్నాను? పసిపిల్లలమాదిరి ఎందుకు ప్రవర్తిస్తున్నారు? మీ&nbsp;<BR>మతాన్ని ఎవరైనా దూషిస్తే, మీ రెందుకు మీ మతాన్ని సమర్థించరు? ఇక నా&nbsp;<BR>విషయంలో మీరేమీ భయపడొద్దు. ఇక్కడ విరోధులకంటె మిత్రులే నాకు ఎక్కు-&nbsp;<BR>వగా వున్నారు. ఈ దేశస్థుల్లో క్రైస్తవులు మూడవ వంతు వున్నారు. విద్యావం-&nbsp;<BR>తులైనవారిలో ఏ అల్పసంఖ్యాకులోగాని మిషనరీలను లెక్కపెట్టరు. మిషనరీలు&nbsp;<BR>దేన్నైనా ద్వేషిస్తే, ఆ ద్వేషించిన విషయాన్ని చదువుకొన్నవారు (మిషన&nbsp;<BR>రీలకు విరుద్ధంగా) మెచ్చుకొంటారు. వారికి యిక్కడ పలుకుబడి చాలతక్కువ.&nbsp;<BR>వారి సంఖ్య దినదినం తగ్గిపోతోంది. మిషనరీల దూషణ నీకు బాధకలిగిస్తే</FONT></p>
<hr class="puTa_virupu">
<table><tr><td><a class=puTa_lanke href=puTa3552.html>p3552</a></td><td>p3553</td><td><a class=puTa_lanke href=puTa3554.html>p3554</a></td></tr></table>
</div></body></html>
