<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1386.html>p1386</a></td><td>p1387</td><td><a class=puTa_lanke href=puTa1388.html>p1388</a></td></tr></table>
<p><FONT FACE="SHREE900, SHREE, sans-serif" SIZE="3">158 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE902, SHREE, sans-serif" SIZE="4">అమ్వృం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">అమెరికాలో ఉపన్యసింపబడింది</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">నేటి ఉపన్యాస విషయం, మానవాత్మయొక్క అమృతత్వాన్ని (నిత్య-&nbsp;<BR>త్వాన్ని) కూర్చినది. ఈ విషయం విచారించబడి నన్నిసార్లు ఇంకే విషయం&nbsp;<BR>కూడ లోకంలో విచారించబడలేదు. ఈ సమస్యను పరిష్కరించడానికై&nbsp;<BR>మానవుడు జగత్తును పరిశోధించినన్నిసార్లు, ఇంకే సమస్యకై పరిశోధించలేదు.&nbsp;<BR>మానవ హృదయానికి ఇంతకన్న ముఖ్యం, ఇంతకన్న ప్రీతికరం అయిన సమస్య&nbsp;<BR>ఇంకొకటి లేదు. మన జీవితంలో ఇంతకన్న అభేద్య సమస్య ఇంకేదీ లేదు.&nbsp;<BR>కవులు, సిద్ధపురుషులు, మతాచార్యులు, మత ప్రవక్తలు దీన్ని విచారించారు.&nbsp;<BR>సింహాసనాసీనులైన రాజన్యులు దీన్ని చర్చించారు. భిక్షాటనం చేసే యాచకులు&nbsp;<BR>దీన్నిగూర్చి కలలుకన్నారు. మహోన్నత మానవులు ఈ విషయంలో ప్రసక్తుల-&nbsp;<BR>య్యారు. అధమాధములుకూడ దీనిపై ఆశ చూపారు. దీనియందలి ఆసక్తి&nbsp;<BR>ఇంతదాకా నశించలేదు. మానవ ప్రకృతి వుండేంతవరకు అది నశించలేదు. ఎంతో-&nbsp;<BR>మంది ఈ సమస్యను పరిశీలించి ఎన్నో సమాధానాలు లోకానికి&nbsp;<BR>అర్పించారు. ప్రతి చారిత్రక యుగంలోను, ఈ చర్చను విరమించుకొన్న వారు-&nbsp;<BR>కూడ వేనవేలున్నారు. కాని సమస్య మాత్రం యథాప్రకారం పూర్ణబలంతో నిలిచే&nbsp;<BR>వుంది. జీవితపు ఆరాటంలో, పోరాటంలో ఇది మరపున పడినట్లు తోస్తోంది.&nbsp;<BR>కాని ఇంతలో, హఠాత్తుగా ఎవరో ఒకరు మరణిస్తారు. మనకు ప్రేమప్రదమైన-&nbsp;<BR>వాడు, మిక్కిలి ఆప్తబాంధవుడు, హృదయాన్ని చూరగొన్నవాడు దూర&nbsp;<BR>మౌతాడు. అప్పు డీ ప్రపంచ ఘోష, మన ఆరాటాలు, పోరాటాలు కొంతసేపు&nbsp;<BR>ఆగిపోతాయి. ‘‘మరణానంతరం ఏముంది’’ అనే పురాతన ప్రశ్న, మళ్ళీ&nbsp;<BR>జీవాత్మకు తోస్తుంది. మానవ జ్ఞానానికి మూలం అనుభవమే. అనుభవానికి రాని&nbsp;<BR>విషయాన్ని మనం తెలుసుకోలేం. మన హేతువాదానికంతా మూలం అనుభూత&nbsp;<BR>విషయాలనుండి, ఊహించుకోబడిన సామాన్యధర్మాలు. మన జ్ఞానానికంతా&nbsp;<BR>మూలం, అనుభూతమైన విషయాలను సమరసపరచి నిర్మించుకోబడిన&nbsp;<BR>భావాలు; మన చుట్టూగల వస్తు ప్రపంచాన్ని చూస్తే కనిపించేది నిరంతర&nbsp;<BR>పరిణామమే కదా? బీజంలోనుండి, మొలక మొలచి, పెరిగి, వృక్షమై చివరకు&nbsp;<BR>మరల బీజమౌతుంది. జంతువు పుడుతుంది. కొన్నాళ్లు బ్రదుకుతుంది.&nbsp;<BR>చస్తుంది. మళ్లీ మొదటికి వస్తుంది. మానవుడుకూడ ఇంతే. కొండ,</FONT></p>
<hr class="puTa_virupu">
<table><tr><td><a class=puTa_lanke href=puTa1386.html>p1386</a></td><td>p1387</td><td><a class=puTa_lanke href=puTa1388.html>p1388</a></td></tr></table>
</div></body></html>
