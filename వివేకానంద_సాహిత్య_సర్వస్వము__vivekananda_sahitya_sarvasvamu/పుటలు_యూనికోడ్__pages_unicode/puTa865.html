<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa864.html>p864</a></td><td>p865</td><td><a class=puTa_lanke href=puTa866.html>p866</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ప్రాణాయామం</FONT></p>
<BR>
<p><FONT FACE="SHREE900, SHREE, sans-serif" SIZE="3">41</FONT></p>
<BR>
<p><FONT FACE="SHREE902, SHREE, sans-serif" SIZE="3">ఐదవ అధ్యాయం</FONT></p>
<BR>
<p><FONT FACE="SHREE902, SHREE, sans-serif" SIZE="4">ప్రాణాయామం</FONT></p>
<BR>
<p><FONT FACE="SHREE902, SHREE, sans-serif" SIZE="3">(యౌగిక ప్రాణనితోధం)</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రాణాయామం లోని సాధనలను ఇప్పుడు చెప్పుకుందాం. ఊపిరితిత్తుల&nbsp;<BR>చలనాన్ని నిరోధించటం యోగానికి మొదటి మెట్టని యోగుల ద్వారా గ్రహించాం&nbsp;<BR>కదా! శరీరంలోపల జరిగే సూక్ష్మచలనాన్ని మన మికమీదట కనుగొనాలి. మన చిత్తం&nbsp;<BR>బహిర్ముఖమై బాహ్యవిషయాల్లో సంచరిస్తూ ఉంటుంది; కాబట్టే అది అంతర్గత&nbsp;<BR>సూక్ష్మచలనాలను గమనించటం లేదు. ఈ సూక్ష్మచలనాలను కనిపెడితే చాలు, ఇవి&nbsp;<BR>మనకు స్వాధీనం కావటం మొదలుపెడతాయి. నాడీవాహినులు శరీరమంతటా&nbsp;<BR>సంచరిస్తూ, ప్రతి కండరానికి జవసత్త్వాలు కలుగచేస్తూ ఉంటాయి; అయినా మన&nbsp;<BR>కా అనుభవం కలగటం లేదు. యోగసాధనతో ఇలాంటి అనుభవాన్ని పొందవచ్చని,&nbsp;<BR>యోగు లంటారు. చాలా కాలం వరకు ప్రాణాయామాన్ని అభ్యాసం చేస్తే,&nbsp;<BR>సూక్ష్మచలనాలను వశం చేసుకోగలం.</FONT></p>
<p><FONT FACE="SHREE900, SHREE, sans-serif" SIZE="3">ఇక ప్రాణాయామ సాధనల గూర్చి తెలుసుకుందాం. శరీరాన్ని నిటారుగా&nbsp;<BR>నిలిపి సమంగా కూర్చోవాలి. ఇది మొదటి పని. వెన్నుపాము వెన్నెముక నంటి&nbsp;<BR>యుండకపోయినా, అది దానిలోనే ఉంటుంది. వంకరగా కూర్చుంటే, వెన్ను&nbsp;<BR>పాము స్థితి చెడుతుంది. అది సమంగా ఉండాలి. కాబట్టి నిటారుగా కూర్చోవాలి.&nbsp;<BR>వంకరగా కూర్చుని ధ్యానించే ప్రతిసారీ, మీకు కీడే జరుగుతుంది. దేహంలోని వక్షం</FONT></p>
<p><FONT FACE="SHREE900, SHREE, sans-serif" SIZE="3">- మెడ - తల ఈ మూడింటిని ఎప్పుడూ నిలువుగా ఉంచాలి. ఇలా కొంతకాలం&nbsp;<BR>ఆసనాన్ని అభ్యాసం చేయాలి. అలా చేస్తే, శ్వాస ఎంత సులభమో, ఆసనం అంత&nbsp;<BR>సుళువౌతుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">నాడుల్ని స్వాధీనం చేసుకోవటం, రెండవ పని. శ్వాసకోశాన్ని నియంత్రించే&nbsp;<BR>నాడీకేంద్రానికి, ఇతర నాడులు ఒక రకంగా ఆధీనమై పనిచేస్తాయని, అందుకని&nbsp;<BR>శ్వాసనియంత్రణాన్ని అభ్యాసం చేయటం తప్పనిసరని చెప్పుకున్నాం కదా! మనం&nbsp;<BR>ఊపిరి పీలుస్తూ - వదులుతూ ఉంటాం; దీనికో నియమాన్ని అనుసరిస్తున్నామని&nbsp;<BR>చెప్పలేం. అంతేకాదు, స్త్రీ - పురుషుల శ్వాసక్రియలో కూడా స్వాభావిక భేదాలు కొన్ని&nbsp;<BR>ఉన్నాయి.</FONT></p>
<hr class="puTa_virupu">
<table><tr><td><a class=puTa_lanke href=puTa864.html>p864</a></td><td>p865</td><td><a class=puTa_lanke href=puTa866.html>p866</a></td></tr></table>
</div></body></html>
