<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa887.html>p887</a></td><td>p888</td><td><a class=puTa_lanke href=puTa889.html>p889</a></td></tr></table>
<p><FONT FACE="SHREE900, SHREE, sans-serif" SIZE="3">64 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ క్రింది సాధనలు యోగసిద్ధికి తోడ్పడతాయి. శాస్త్రోక్తప్రవర్తన, తపస్సు,&nbsp;<BR>స్వాధ్యాయం, సంతోషం, శౌచం, ఈశ్వర ప్రణిధానం (ఆరాధనం).</FONT></p>
<BR>
<p><FONT FACE="SHREE900, SHREE, sans-serif" SIZE="3">ఉపవాసాలు మొదలైనవాటితో కలిగే ఇంద్రియనిగ్రహం శారీరక తపస్సు.&nbsp;<BR>వేదాధ్యయనం, మంత్రజపం వల్ల శరీరంలో సత్త్వశుద్ధి ఏర్పడుతుంది. ఇదే స్వా«&nbsp;<BR>ద్యాయం. మంత్రజపం మూడు రకాలు. మంత్రాన్ని వినబడేలా ఉచ్చరించుట,&nbsp;<BR>పెదవులతో వినబడకుండా ఉచ్చరించుట, మంత్రార్థాన్ని భావిస్తూ మనసులోనే&nbsp;<BR>జపించుట. మొదటిరకం అధమం. మానసిక జపం ఉత్తమం. శౌచం రెండు&nbsp;<BR>రకాలు: బాహ్యం - ఆంతరికం. నీరు, మట్టి మొదలైనవాటితో స్నానం చేయటం&nbsp;<BR>బాహ్యశౌచం. సత్యాది సద్గుణాలు అలవరచుకోవటం అంతఃశౌచం. ఈ రెండూ&nbsp;<BR>కావాలి. బాహ్యంగా అపరిశుద్ధంగా ఉంటూ, మానసికశుద్ధి కలిగియున్నంత&nbsp;<BR>మాత్రానా చాలదు. బాహ్యం, ఆంతరికం రెండూ చేయటం సాధ్యంకాని పక్షంలో,&nbsp;<BR>ఆంతరికశౌచం శ్రేష్ఠం. అయితే యోగి కాదలిచే వ్యక్తి, రెండు శౌచాలు తప్పక&nbsp;<BR>పాటించాలి.</FONT></p>
<p><FONT FACE="SHREE900, SHREE, sans-serif" SIZE="3">భగవంతుని సంకీర్తన, భావం, భక్తితో ఆరాధించటం ఈశ్వర ప్రణిధానం.&nbsp;<BR>యమ నియమాలను ఇదివరకే తెలుసుకున్నాం. ఇక ఆసనం: వక్షం, భుజాలు, తల</FONT></p>
<BR>
<p><FONT FACE="SHREE900, SHREE, sans-serif" SIZE="3">- వీటిని నిటారుగా స్థిరంగా నిలపటమే ఆసనంలోని ముఖ్యాంశం. ఇక&nbsp;<BR>ప్రాణాయామం; ప్రాణమంటే శరీరంలోని రకరకాల జీవశక్తులు. ‘ఆయామ’&nbsp;<BR>అంటే నిరోధించుట అని అర్థం. ప్రాణాయామ మంటే ప్రాణవ్యాపార నిరోధం.&nbsp;<BR>ప్రాణాయామం మూడు రకాలు: సామాన్యం, మధ్యమం, ఉత్తమం. ప్రాణా&nbsp;<BR>యామంలో పూరక, రేచక, కుంభకాలని మూడు భాగాలుంటాయి. పన్నెండు&nbsp;<BR>క్షణాలతో మొదలయ్యే ప్రాణాయామం సామాన్యం. ఇరవైనాల్గు క్షణాలతో మొద&nbsp;<BR>లయ్యేది మధ్యమం. ముప్ఫయిఆరు క్షణాలతో మొదలయ్యేది ఉత్తమం.</FONT></p>
<p><FONT FACE="SHREE900, SHREE, sans-serif" SIZE="3">సామాన్య ప్రాణాయామంలో చెమట పడుతుంది. మధ్యమంలో శరీరం&nbsp;<BR>వణుకుతుంది. ఉత్తమంలో శరీరం భూమిని వదలి పైకి లేస్తుంది; దివ్యానందం&nbsp;<BR>కూడా యోగికి లభిస్తుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">గాయత్రి పరమపవిత్ర వేదమంత్రం. ‘‘ఈ విశ్వాన్ని సృజన చేసే పరమ&nbsp;<BR>పురుషుని ఐశ్వర్యాన్ని ధ్యానిస్తాం; అతను మాకు జ్ఞానోదయాన్ని కలిగించు&nbsp;<BR>గాక’’ అనేది గాయత్రి మంత్రార్థం. ఈ గాయత్రీ మంత్రాన్ని ఓం తో ప్రారంభించి,&nbsp;<BR>ఓం తో ముగించాలి. ఒక్క ప్రాణాయామంలో గాయత్రిని మూడుసార్లు జపిం&nbsp;<BR>చాలి. శ్వాసవదలుట రేచకం; శ్వాస పీల్చుట పూరకం; శ్వాసను నిలుపుట&nbsp;<BR>కుంభకం. ప్రాణాయామం ఈ మూడింటితో కూడియుంటుందని గ్రంథాలన్నీ&nbsp;<BR>చెబుతుంటాయి.</FONT></p>
<hr class="puTa_virupu">
<table><tr><td><a class=puTa_lanke href=puTa887.html>p887</a></td><td>p888</td><td><a class=puTa_lanke href=puTa889.html>p889</a></td></tr></table>
</div></body></html>
