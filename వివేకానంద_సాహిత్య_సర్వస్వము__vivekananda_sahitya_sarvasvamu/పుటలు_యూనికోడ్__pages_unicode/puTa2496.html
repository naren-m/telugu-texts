<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2495.html>p2495</a></td><td>p2496</td><td><a class=puTa_lanke href=puTa2497.html>p2497</a></td></tr></table>

<p><FONT FACE="SHREE900, SHREE, sans-serif" SIZE="3">మాటలన్నీ ఎందుకు? నీకు ముందుగా నేను పోతుంటాను’’ అంది సీత. అలాగే&nbsp;<BR>సీత పోతోంది. ఇక తమ్ముడా, అతడూ వారితోకూడా పోయాడు. వారు&nbsp;<BR>అడవిలో ఎంతోదూరం చొచ్చుకొని వెళ్లి గోదావరీ తీరాన్ని చేరారు. అక్కడొక&nbsp;<BR>చిన్నపర్ణశాలను నిర్మించుకొన్నారు. రామ లక్ష్మణులు జింకలను వేటాడి, పళ్లను&nbsp;<BR>సేకరించుకొని వచ్చేవారు. ఇలా వారు కొంతకాలం గడిపాక అక్కడికొక రాక్షసి&nbsp;<BR>వచ్చింది. ఆమె లంకేశ్వరుడి చెల్లెలు. స్వేచ్ఛగా అడవిలో విహరిస్తూ రాము&nbsp;<BR>డున్నచోటుకు వచ్చింది. అతని దివ్యాద్భుత సౌందర్యాన్ని చూసిన తక్షణమే&nbsp;<BR>ఆమెకు అతడిపట్ల మోహం పుట్టుకొచ్చింది. కాని రాముడు పరమపవిత్రుడు,&nbsp;<BR>వివాహితుడు. కాబట్టి ఆ రాక్షసి వలపుకు ప్రేరణ పొందలేదు. ఆ కసి తీర్చు-&nbsp;<BR>కోవటానికై ఆమె రాక్షసరాజైన అన్నవద్ద కెళ్లి రాముని భార్య ఐన సీత భువనైక&nbsp;<BR>సౌందర్యాన్ని గురించి చెప్పింది.</FONT></p>
<p><FONT FACE="SHREE900, SHREE, sans-serif" SIZE="3">మానవు లందరిలో రాముడు అమిత పరాక్రమశాలి. దేవతలు, రాక్షసులు&nbsp;<BR>మరెవరూ అతణ్ణి గెలిచే పరాక్రమవంతులు కారు. కాబట్టి రాక్షసరాజు కుట్రప-&nbsp;<BR>న్నవలసి వచ్చింది. అతడు మాయావి ఐన మరో రాక్షసుణ్ణి తోడుచేసుకొని అత-&nbsp;<BR>గాణ్ణి బంగారు జింకగా మార్చాడు. ఆ బంగారు జింక రాముడి పర్ణశాల&nbsp;<BR>చుట్టుపట్ల తిరుగసాగింది. సీత దాని అందచందాలు చూసి, ఆశపడి, దాన్ని&nbsp;<BR>పట్టి తెమ్మని రాముణ్ణి కోరింది. లక్ష్మణుడి రక్షణలో సీతనుంచి, రాముడు</FONT></p>
<p><FONT FACE="SHREE900, SHREE, sans-serif" SIZE="3">జింకను తరుముకొంటూ అడవిలోకి వెళ్లాడు. అప్పుడు లక్ష్మణుడు తమ&nbsp;<BR>కుటీరంచుట్టూ ఒక అగ్ని వలయాన్ని ఏర్పాటు చేసి ‘‘ఈ దినం నీ కేదైనా&nbsp;<BR>ఆపద కలుగుతుందనే తోస్తోంది. కాబట్టి నే చెప్పేదేమంటే, యీ మాయా&nbsp;<BR>వలయానికి బైటకుమాత్రం పోవద్దు. పోతే ఏదో ఆపద వాటిల్లుతుంది’’ అని&nbsp;<BR>సీతను హెచ్చరించాడు. ఇంతలో రాముడు మాయామృగం మీద బాణాన్ని&nbsp;<BR>ప్రయోగించాడు. అది మరుక్షణమే జింక రూపాన్ని వదిలేసి రాక్షస రూపాన్ని-&nbsp;<BR>పొంది, మరణించింది.</FONT></p>
<p><FONT FACE="SHREE900, SHREE, sans-serif" SIZE="3">తక్షణమే ‘‘హా లక్ష్మణా! నా సహాయం రా’’ అని రాముడి గొంతుతో ఒక&nbsp;<BR>కేక పర్ణశాలకు వినవచ్చింది. ‘‘లక్ష్మణా, వెంటనే బైలుదేరి రాముడికి&nbsp;<BR>సహాయానికి వెళ్లు’’ అని సీత తొందరపెట్టింది. ‘‘అది రాముడి కంఠస్వరం&nbsp;<BR>కాదు’’ అన్నాడు లక్ష్మణుడు. కాని సీత ప్రార్థనలను కాదనలేక లక్ష్మణుడు&nbsp;<BR>రాముణ్ణి వెదుక్కుంటూ వెళ్లాల్సి వచ్చింది. అతడు అలా వెళ్లగానే రాక్షసరాజు&nbsp;<BR>సన్న్యాసి రూపంలో పర్ణశాల ద్వారంవద్ద నిలబడి భిక్ష కోరాడు. ‘‘కాస్సేపు&nbsp;<BR>వుండండి, నా భర్త యింటికి తిరిగి వస్తారు. అప్పుడు సమృద్ధిగా భిక్ష</FONT></p>
<hr class="puTa_virupu">
<table><tr><td><a class=puTa_lanke href=puTa2495.html>p2495</a></td><td>p2496</td><td><a class=puTa_lanke href=puTa2497.html>p2497</a></td></tr></table>
</div></body></html>
