<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa732.html>p732</a></td><td>p733</td><td><a class=puTa_lanke href=puTa734.html>p734</a></td></tr></table>

<p><FONT FACE="TimesNewRoman, Times, serif" SIZE="2">3 1 8</FONT></p>
<p><FONT FACE="SHREE900, SHREE, sans-serif" SIZE="3">నమ్మకం వుండవలసిన అవసరమే లేదు; శరీరాన్ని ఆధారంచేసుకొని సమస్తానికి&nbsp;<BR>జవాబు చెప్పవచ్చును; భౌతికవాదం, ఆత్మవాదాలలోని వివిధ యుక్తులలోకి,&nbsp;<BR>చర్చలలోకి పోవాల్సిన పనిలేదు. జీవాత్మలో విశ్వాసం వున్నవారికి విషయం&nbsp;<BR>యిప్పటికి స్పష్టమై వుంటుంది. సహేతుకమైన నిర్ణయానికి రావటానికై మనకు&nbsp;<BR>పూర్వజన్మలు వున్నాయని అంగీకరించక తప్పదు. ప్రాచీన, ఆధునిక ప్రముఖ&nbsp;<BR>తత్త్వవేత్తల విశ్వాసం యిదే. యూదులలో యీ నమ్మకం వుంది. ఏసుక్రీస్తుకూ&nbsp;<BR>యీ నమ్మకం వుంది. అతడు బైబిల్‌లో ‘‘అబ్రహాం పుట్టకముందునుండే&nbsp;<BR>నేను వున్నాను’’ అని చెప్పాడు. మరో సందర్భంలో ఇక్కడికి వచ్చినట్లు చెప్పబడ్డ&nbsp;<BR>ఈలియాస్‌ యీ వ్యక్తే అన్నాడు.</FONT></p>
<p><FONT FACE="SHREE900, SHREE, sans-serif" SIZE="3">వివిధ జాతుల వారిలో విభిన్న పరిస్థితుల్లో, వేర్వేరు సందర్భాల్లో వర్ధిల్లిన&nbsp;<BR>మతాలన్నీ ఆసియాఖండంలో పుట్టాయి. వాటిని ఆసియన్లు బాగా అర్థం&nbsp;<BR>చేసుకోగలిగారు. మాతృసీమనుండి వెడలి యితర ప్రాంతాలకు పోవటంతో&nbsp;<BR>అవి దోషభూయిష్ఠాలైనాయి. క్రైస్తవమతంలోని అతిప్రశస్తాలైన గభీరభావాలను&nbsp;<BR>ఐరోపాలోని వారెన్నడూ సవ్యంగా అర్థం చేసుకోలేదు. అందుకు కారణం బైబిల్‌&nbsp;<BR>రచయితలు వెల్లడించిన భావాలు, ప్రయోగించిన అలంకారాలు ఆ సీమకు కొత్త.&nbsp;<BR>ఉదాహరణకు మదోనా చిత్తరువులను తీసుకోండి. ప్రతి చిత్రకారుడు మదోనాను&nbsp;<BR>తానంతకుముందు సొంతంగా ఊహించుకొన్న భావాలకు అనుగుణంగా చిత్రి-&nbsp;<BR>స్తాడు. ఏసుక్రీస్తు కడపటి విందును గురించిన చిత్తరువులను నేను వందలకొద్దీ&nbsp;<BR>చూస్తున్నాను. క్రీస్తు బల్లముందు కూర్చున్నట్లు చిత్రించబడ్డాయి. క్రీస్తు ఎన్నడూ&nbsp;<BR>బల్లముందు కూర్చోలేదు; అత డందరితో కలిసి నేలమీద కూర్చున్నాడు. గిన్నెలో&nbsp;<BR>వారు రొట్టెను ముంచుకొన్నారు - మీరు యీ రోజుల్లో తింటూన్న రొట్టె&nbsp;<BR>వంటిది కాదది. ఏ జాతికిగాని యితర ప్రజల ఆచారాలను అర్థం చేసుకోటం&nbsp;<BR>కష్టం. శతాబ్దాల తరువాత ఎన్నో మార్పులు - గ్రీకు, రోమన్‌ తదితర ప్రభా-&nbsp;<BR>వాలవల్ల ఎన్నో నూతన చేరికలు - కలిగాక యూదుల ప్రాచీన సంప్రదాయాలను&nbsp;<BR>ఐరోపియన్లు అవగాహన చేసుకోటం మరెంత కష్టమైన పని! మనోహరమైన ఏసు-&nbsp;<BR>నాథుడి మతమూ, దానిచుట్టూ అల్లుకొన్న కథలు, పౌరాణిక గాథలద్వారా&nbsp;<BR>జనులు ఈషణ్మాత్రమే గ్రహించగలగటంలోను, దాన్ని ఆధునిక వ్యాపారసరళికి&nbsp;<BR>మార్చివెయ్యటంలోను వింతలేదు.</FONT></p>
<p><FONT FACE="SHREE900, SHREE, sans-serif" SIZE="3">అసలు విషయానికి వద్దాం. మతాలన్నీ ఆత్మ నిత్యమైనదనీ, దాని స్వత-&nbsp;<BR>స్సిద్ధమైన తేజస్సు తగ్గిందనీ, ఈశ్వరజ్ఞానంతో దాని పూర్వపు పరిశుద్ధతను&nbsp;<BR>తిరిగి పొందాల్సివుందనీ బోధిస్తూన్నాయి. ఈ విభిన్న మతాల్లోని ఈశ్వరజ్ఞానం&nbsp;<BR>ఏమిటి? ప్రారంభంలో ఈశ్వరుణ్ణి గురించిన భావం అస్పష్టంగా వుండేది. అతి-</FONT></p>
<hr class="puTa_virupu">
<table><tr><td><a class=puTa_lanke href=puTa732.html>p732</a></td><td>p733</td><td><a class=puTa_lanke href=puTa734.html>p734</a></td></tr></table>
</div></body></html>
