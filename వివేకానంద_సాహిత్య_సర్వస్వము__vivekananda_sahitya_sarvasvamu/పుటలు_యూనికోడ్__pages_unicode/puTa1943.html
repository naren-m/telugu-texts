<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1942.html>p1942</a></td><td>p1943</td><td><a class=puTa_lanke href=puTa1944.html>p1944</a></td></tr></table>
<p><FONT FACE="SHREE900, SHREE, sans-serif" SIZE="3">338 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">చెప్పనక్కర్లేదు.</FONT></p>
<p><FONT FACE="SHREE900, SHREE, sans-serif" SIZE="3">అక్టోబర్‌ 24 వ తారీఖు సాయంకాలం రైల్లో పారిస్‌నుండి బైలుదేరాం.&nbsp;<BR>ఆ రాత్రి చాలచీకటిగా వుంది. బోయిస్‌, నేను ఒక పెట్టెలో ఎక్కాం. త్వరగా&nbsp;<BR>నిద్రపోయాం. తెల్లారేసరికి మేం ఫ్రాన్స్‌ ఎల్లలు దాటి జర్మనీలో ప్రవేశించాం.&nbsp;<BR>జర్మనీని నే నిదివరకు చక్కగా చూశాను. ఫ్రాన్స్‌ను చూశాక జర్మనీని చూసి-&nbsp;<BR>నప్పుడు రెంటికి వున్న వ్యత్యాసం కొట్టవచ్చినట్లు కనిపిస్తుంది. ఒకవైపు సమస్త&nbsp;<BR>ప్రపంచంలోను ప్రసిద్ధిగాంచిన ఫ్రాన్స్‌ దేశ చంద్రబింబం,</FONT><FONT FACE="SHREE900, SHREE, sans-serif" SIZE="2"><sup>10 </sup></FONT><FONT FACE="SHREE900, SHREE, sans-serif" SIZE="3">యింకోవైపు&nbsp;<BR>కేంద్రీకృత, యువ, బలవత్తరమైన జర్మనీ త్వరత్వరగా అభివృద్ధిగాంచుతోంది.&nbsp;<BR>ఒకపక్క నల్లని వెంట్రుకలు, కాస్త పొట్టివారైన విలాసవంతులు, ఎంతో&nbsp;<BR>నాగరికులు ఐన ఫ్రెంచ్‌ ప్రజలు వారి కళాకౌశలంతో ఒప్పుతారు. వారి జీవిత-&nbsp;<BR>లక్ష్యం కళ. వారి జీవితంలో కళ మేళవించింది. ఇంకో పక్క బూడిదరంగు&nbsp;<BR>జుట్టు కలిగి మంచి ఒడ్డూ పొడుగూ కలిగిన జర్మన్‌ ప్రజల మొరటైన, నేర్పులేని&nbsp;<BR>కళావిహీనమైన పనులు కానవస్తాయి. పారిస్‌ తర్వాత అంత గొప్పపట్టణం&nbsp;<BR>పాశ్చాత్య దేశాల్లో లేదు. తక్కిన ప్రతి పట్టణం పారిస్‌కు నకలు లేదా కనీసం&nbsp;<BR>పారిస్‌ ననుకరించే ప్రయత్నం కనిపిస్తుంది. కాని ఫ్రాన్స్‌ కళల్లో ఒక దివ్య&nbsp;<BR>సౌందర్యం, వైభవం వున్నాయి. జర్మనీ, ఇంగ్లండ్‌, అమెరికాలలో ఫ్రాన్స్‌ కళా-&nbsp;<BR>నుకరణం మొద్దుగాను, మొరటుగాను వుంటుంది. ఫ్రెంచ్‌ నాగరికత ఉత్సాహ-&nbsp;<BR>పూరితమైంది. పచ్చకప్పురం లేక కస్తూరి తావిలా అది గదినంతా క్షణంలో&nbsp;<BR>పరిమళంతో నింపేస్తుంది. జర్మన్‌ నాగరికత వట్టి బండలా, సీసంలా,&nbsp;<BR>పాదరసంలా బరువుగా వుండి పడ్డచోటనుండి అది కదలలేదు. జర్మన్ల బండ-&nbsp;<BR>బలం ఎలాంటిదంటె వారు అవిశ్రాంతంగా పనిచేస్తారు. ఫ్రెంచ్‌వారి శరీరాలు&nbsp;<BR>మృదులమైనవి. కాని వారు నిష్ఠతో పనిచెయ్యటం మొదలుపెడితే అది&nbsp;<BR>యినుపసుత్తితో కొట్టినట్లు అనిర్వార్యం.</FONT></p>
<p><FONT FACE="SHREE900, SHREE, sans-serif" SIZE="3">జర్మన్లు ఫ్రెంచ్‌ పద్ధతిలో పెద్ద పెద్ద భవనాలు, హర్మ్యాలు నిర్మిస్తున్నారు.&nbsp;<BR>పెద్ద శిలావిగ్రహాలు, అశ్విక సంబంధిత విగ్రహాలు ఆ భవనాలమీద నెలకొల్పు-&nbsp;<BR>తున్నారు. కాని ఒక రెండంతస్తుల జర్మను భవనాన్ని చూస్తే యివి మనుషులు&nbsp;<BR>నివసించటానికా లేక ఏనుగులు, ఒంటెలు మొదలైనవి కట్టివెయ్యటానికా అనిపి&nbsp;<BR>స్తుంది. కాని ఫ్రాన్స్‌లో ఏనుగులు, గుర్రాలు వుండే ఐదంతస్తుల మేడలను చూసి-&nbsp;<BR>నప్పుడు అవి దేవకన్యా నివాస సౌధాలనిపిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">అమెరికాలో ఎక్కువగా జర్మను పద్ధతి అంటె యిష్టపడతారు. ప్రతి&nbsp;<BR>నగరంలోను లక్షలకొద్ది జర్మన్‌ లున్నారు. భాష మాత్రం ఆంగ్లమే. కాని అమెరికా&nbsp;<BR>నెమ్మదిగా జర్మన్‌ పద్ధతులను పెంచుకొంది. జర్మనీలో జనాభా పెరిగిపోతోంది,</FONT></p>
<hr class="puTa_virupu">
<table><tr><td><a class=puTa_lanke href=puTa1942.html>p1942</a></td><td>p1943</td><td><a class=puTa_lanke href=puTa1944.html>p1944</a></td></tr></table>
</div></body></html>
