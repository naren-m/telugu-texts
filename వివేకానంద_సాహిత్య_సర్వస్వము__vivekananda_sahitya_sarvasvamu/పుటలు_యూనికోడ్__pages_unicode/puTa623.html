<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa622.html>p622</a></td><td>p623</td><td><a class=puTa_lanke href=puTa624.html>p624</a></td></tr></table>

<p><FONT FACE="TimesNewRoman, Times, serif" SIZE="2">2 0 8</FONT></p>
<p><FONT FACE="SHREE900, SHREE, sans-serif" SIZE="3">ప్పటికి ఏకత్వమనేది మానవజాతిలో సహజంగా వుందని నాకు తోస్తూంది.&nbsp;<BR>కాబట్టి యీ స్వభావానికి అడ్డుతగులకుండా పనిచెయ్యటం ఉత్తమం. ప్రతి&nbsp;<BR>మతం భిన్న శాఖలుగా విడిపోవటంవల్ల మతానికి మేలే జరుగుతుంది గాని కీడు&nbsp;<BR>వాటిల్లదు. దీనివల్ల మతం పరిపుష్టమౌతుంది. అన్నిచోట్లా ఒకే విధంగా వుండ-&nbsp;<BR>టమూ మంచిది కాదు. ఇది కూడా యీ శాఖాభేదం వల్ల తొలగుతుంది. మన&nbsp;<BR>ప్రణాళికను నిర్ణయించుకోవడానికి కూడా యిది ఉపయుక్తంగా వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ప్రతివ్యక్తీ తానొక శాఖ అయ్యేవరకు మతం అనేక శాఖలుగా వృద్ధి-&nbsp;<BR>గావటమే గమ్యంగా కనిపిస్తోంది. అంతేకాక యీ మతాలన్నింటిని కలిపి ఒక తత్త్వ-&nbsp;<BR>శాస్త్రాన్ని నిర్మాణం చేసుకొంటే అది వీటన్నింటికి ఆధారభూతమై వీటిలోని&nbsp;<BR>ఏకత్వాన్ని ప్రదర్శిస్తుంది. పురాణగాథలలో గాని, కర్మకలాపాలలోగాని ఐక్యత&nbsp;<BR>అసంభవం. స్థూల విషయాలలోనే మానవులలో భేదం కలుగటమే దీనికి&nbsp;<BR>కారణం; సూక్ష్మ విషయాలను గురించి కాదు. సిద్ధాంతం ఒకటే అని అంగీక&nbsp;<BR>రించినా ఆచార్యపురుషులలో వారు గొప్ప, వీరు గొప్ప అని జనులు భేదభావు-&nbsp;<BR>లౌతారు.</FONT></p>
<p><FONT FACE="SHREE900, SHREE, sans-serif" SIZE="3">అందువల్ల అన్ని మతాల సమ్మేళనం ద్వారా ఒక తాత్త్వికమైన ఏకత, సర్వ-&nbsp;<BR>మతాలకు ఆధారభూతమైనది మనకు కనిపిస్తుంది. ఆ ఏకత ననుసరించి ప్రతి-&nbsp;<BR>వ్యక్తి తన గురువును, తన ఆరాధనామార్గాన్ని తానే ఎన్నుకోవచ్చును. ఈ కలిపి&nbsp;<BR>చూడటమనేది వేల సంవత్సరాలనుండి జరుగుతూనే వుంది. కాని పరస్పర&nbsp;<BR>విరోధాలవల్ల ప్రస్తుతం యిది మందగించింది.</FONT></p>
<p><FONT FACE="SHREE900, SHREE, sans-serif" SIZE="3">అందువల్ల భిన్నజాతుల మధ్య యీ విరోధాన్ని పెంచటంకంటే పరస్పరం&nbsp;<BR>మన అభిప్రాయాలు తెలుసుకోవడానికి మనం సహాయపడాలి. ప్రజలను విద్యా-&nbsp;<BR>వంతులను చెయ్యడానికి ప్రపంచంలోని అన్ని మతాలనుండి మనం బోధకులను&nbsp;<BR>అన్ని ప్రాంతాలకు పంపించే ఏర్పాటు చెయ్యాలి. కాని పూర్వం అశోకుడు చేసి-&nbsp;<BR>నట్లు ఒకరినొకరు దూషించుకోకుండా కట్టుదిట్టం చెయ్యాలి; ఒకరి దోషాలు&nbsp;<BR>ఒకరు ఎన్నకుండా చూడాలి. ఒకరి కొకరు సాహాయపడటం, సానుభూతి&nbsp;<BR>చూపించటం, తెలుపుకోవటం మాత్రమే సమంజసాలు.</FONT></p>
<p><FONT FACE="SHREE900, SHREE, sans-serif" SIZE="3">ప్రపంచమంతటా భౌతికజ్ఞానానికి ఆధ్యాత్మజ్ఞానం విరుద్ధమని పెద్దగోల&nbsp;<BR>జరుగుతోంది. భౌతిక జీవనం యథార్థమైనదని నిర్ధారణచేసే ఆధ్యాత్మికవాదం-&nbsp;<BR>పైన ఒక పెద్ద యుద్ధం చెయ్యటం యీ రోజుల్లో గొప్ప మోజైపోయింది. దీనిలో&nbsp;<BR>మతప్రచారకులూ పాల్గొంటున్నారు. అవివేకులైన సామాన్య ప్రజలు పైకి సొగ-&nbsp;<BR>సుగా వున్నవాటినే ఎప్పుడు అనుసరిస్తారు, ఆచరిస్తారు. కాని కాస్త వివేకంవున్న&nbsp;<BR>ప్రజలుకూడా యీ కూడని మోజులోపడి యీ కపటవాదాలలో తగుల్కొని</FONT></p>
<hr class="puTa_virupu">
<table><tr><td><a class=puTa_lanke href=puTa622.html>p622</a></td><td>p623</td><td><a class=puTa_lanke href=puTa624.html>p624</a></td></tr></table>
</div></body></html>
