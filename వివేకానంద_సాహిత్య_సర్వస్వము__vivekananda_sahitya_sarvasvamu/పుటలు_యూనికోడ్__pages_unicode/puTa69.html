<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa68.html>p68</a></td><td>p69</td><td><a class=puTa_lanke href=puTa70.html>p70</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వమత దర్పణం</FONT></p>
<p><FONT FACE="SHREE902, SHREE, sans-serif" SIZE="4">విశ్వమత దర్పణం</FONT></p>
<BR>
<p><FONT FACE="SHREE902, SHREE, sans-serif" SIZE="3">(28వ తేదీ జనవరి, 1900వ సం।। పసదెనలోని యూనివర్సలిస్ట్‌ చర్చ్‌లో ప్రసంగించింది)</FONT></p>
<p><FONT FACE="SHREE900, SHREE, sans-serif" SIZE="3">మనిషి అనేక విషయాలను గురించి అన్వేషిస్తూన్నాడు. వాటన్నిటిలోను&nbsp;<BR>‘ఆత్మదర్శనం’ కోసం చేసే అన్వేషణ అత్యంత ప్రియమైనది. ఆత్మ, భగవం-&nbsp;<BR>తుడు, మోక్షం అనే వాటిని గురించి జ్ఞానాన్ని సాధించే నిమిత్తం గావించినంతటి&nbsp;<BR>ప్రయత్నం మానవుడు వేరొక విషయాన్ని గురించి చేసివుండలేదు. మన నిత్య-&nbsp;<BR>కృత్యాల్లోను, మన కోరికలను సాధించుకోటంలోను, మన వృత్తుల్లోను, అంతేగాక&nbsp;<BR>యితర రూపాలైన మన ప్రయత్నాల్లోను మనం ఎంత తీవ్రంగా చిక్కుకొని పెను-&nbsp;<BR>గులాడుతూన్న, ఒక్కోసారి యివన్నీ అకస్మాత్తుగా ఆగిపోవటం జరుగుతుంది;&nbsp;<BR>మనస్సు స్తంభిస్తుంది. ఈ ప్రపంచపు పరిధులను దాటాక, యీ జన్మను విడి-&nbsp;<BR>చాక, ఏమవుతుందనే ప్రశ్న మన ముందు గోచరిస్తుంది. ఒక్కోసారి మనస్సు మన&nbsp;<BR>ఇంద్రియానుభవాలను దాటిపోయి, అతీంద్రియ లోకపు జాడలను కాంచగలు-&nbsp;<BR>గుతుంది. అప్పుడు ఆ లోకాన్ని గురించి పూర్తిగా ఎరుగాలనే వాంఛ కలుగు&nbsp;<BR>తుంది. అన్ని దేశాల్లోను, అన్ని కాలాల్లోను, అన్ని జాతుల్లోను యీ పరిస్థితి&nbsp;<BR>తటస్థిస్తూనేవుంది. మానవుడు ప్రస్తుత జీవితాన్ని దాటాక పరంలో ఏమి వుందా&nbsp;<BR>అని తెలుసుకోగోరి విచారణలు సాగిస్తూనే వున్నాడు; వికాసాన్ని పొందకోరు&nbsp;<BR>తున్నాడు. మానవజాతి సభ్యత, నాగరికత, పరివర్తనం, వికాసం అనేవి ఎంత-&nbsp;<BR>వరకు సాగివచ్చాయో నిర్ణయించటంలో యీ పరమార్థ విచారం, యీ ఆత్మ-&nbsp;<BR>పరిశీలనం మాత్రమే ప్రమాణాలుగా స్వీకరింపబడుతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">వివిధ జాతుల్లోను జరిగిన సంఘసంస్కార ప్రయత్నాలను ఆ యా&nbsp;<BR>జాతుల సంఘనిర్మాణాన్నిబట్టి గ్రహించగలం. అలాగే ఆయా మతస్థులు గావిం-&nbsp;<BR>చిన పారమార్థికాలైన ప్రయత్నాలనుకూడ ఆయా మతసిద్ధాంతాలనుబట్టి తెలు-&nbsp;<BR>సుకోగలం. వివిధ సాంఘికసంస్థలు పరస్పర ఖండనలు గావించుకొంటూ, పోరా-&nbsp;<BR>టాలు జరుపుతూ ఉన్నట్లే, వేర్వేరు మతాలు పరస్పరం ఆక్షేపణలు చేసు-&nbsp;<BR>కొంటూ, నిందించుకొంటూన్నవి. ఒక్కో సాంఘికసంస్థకు చెందినవారు తాము&nbsp;<BR>మాత్రమే సజీవులై నిలిచివుండ అర్హులని చెబుతూ, తమకు చేతనైనంత వరకు&nbsp;<BR>బలహీనులను అణగదొక్కటమే తమ ధర్మంగా ఆచరింపచూస్తారు. సరిగ్గా&nbsp;<BR>యిలాటి పోరాటమే దక్షిణాఫ్రికాలో నేడు ఘోరంగా సాగుతోంది. అలాగే ప్రతి&nbsp;<BR>మతశాఖా తానొక్కటి మాత్రమే ప్రపంచంలో నిలిచివుండటానికి అర్హత కలిగి-&nbsp;<BR>వుందని వాదించసాగుతుంది. ఈ కారణం చేతనే మతానికి మించి మానవ</FONT></p>
<p><FONT FACE="ITCBookmanSWA,Bold, ITCBookman, sans-serif" SIZE="2"><B>63</B></FONT></p>
<hr class="puTa_virupu">
<table><tr><td><a class=puTa_lanke href=puTa68.html>p68</a></td><td>p69</td><td><a class=puTa_lanke href=puTa70.html>p70</a></td></tr></table>
</div></body></html>
