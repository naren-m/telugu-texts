<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa130.html>p130</a></td><td>p131</td><td><a class=puTa_lanke href=puTa132.html>p132</a></td></tr></table>


<p><FONT FACE="SHREE900, SHREE, sans-serif" SIZE="3">తనకు రావలసిన పది రూకలమీదే అతడి దృష్టి. శిష్యుడు తన తలను గురువా-&nbsp;<BR>క్యాలకు అద్దెకిస్తున్నాడు. ఇంతమాత్రం జరగగానే ఎవరి తోవన వారు పోతున్నారు.&nbsp;<BR>ఇలాటి పరిస్థితుల్లో ఆత్మపరత సహజంగా అజ్ఞాత వస్తువైపోవటం అబ్బురం&nbsp;<BR>కాదు. పరమార్థాన్ని బోధించేవారు లేరు, వినేవారు అంతకన్నా&nbsp;<BR>లేరు. ధర్మం యిలాటి వ్యక్తుల చేతుల్లోపడి వర్తకం కిందికి దిగింది. డబ్బుతో&nbsp;<BR>వీళ్లు ధర్మాన్ని సముపార్జించ గలమనుకొంటారు. దైవమా, పరమార్థం అంతతే-&nbsp;<BR>లికగా లభించేదిగా వుండకూడదా! కాని మన దురదృష్టం అది అంత సులభ-&nbsp;<BR>సాధ్యం కాదు!</FONT></p>
<p><FONT FACE="SHREE900, SHREE, sans-serif" SIZE="3">ఆత్మజ్ఞత మహోన్నతమైన జ్ఞానం, మహోన్నత వివేకం. అది కాసులతో&nbsp;<BR>లభించేది కాదు; గ్రంథాలనుంచీ సంపాదింపబడలేనిది. లోకాన దిగ్దిగంతాల,&nbsp;<BR>మూలమూలల గాలించి చూస్తావుగాక; హిమాలయాలను ఆల్ప్సు కాకససు&nbsp;<BR>పర్వతాలను అధిరోహించి పరిశోధిస్తావుగాక; టిబెట్‌ దేశంలోకి, గోబీ ఎడారిలోకి&nbsp;<BR>పోయి వాటిలోని ప్రతి అణువును పరిశీలిస్తావు గాక; పరమార్థం పొందటానికి&nbsp;<BR>నీ హృదయం పరిపక్వం కానిదే, నీ గురువు నీ వద్దకు రానిదే, ఎక్కడా లభ్యం&nbsp;<BR>కాదు. భగవన్నియమితుడైన ఆ గురువు అరుదెంచినప్పుడు బాలుడి విశ్వాసాన్ని&nbsp;<BR>పోలిన విశ్వాసంతో, సరళహృదయంతో ఆతణ్ణి సేవించు. ఆతడి మహాప్రభావం&nbsp;<BR>నీలో ప్రవేశించటానికై నీ హృదయ ద్వారాన్ని పూర్తిగా తెరిచివుంచు. సాక్షాత్తు&nbsp;<BR>భగవదవతారమూర్తిగా ఆతణ్ణి కాంచు.</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> ఇలాటి ప్రేమ గౌరవాలతో గురుసన్నిధిని&nbsp;<BR>సత్యాన్వేషణ చేసేవారికి సత్యనారాయణుడు సత్యాన్ని శివాన్ని సుందరాన్ని కూర్చి&nbsp;<BR>మహాద్భుతరహస్యాలను వెల్లడిస్తాడు.</FONT></p>
<p><FONT FACE="SHREE902, SHREE, sans-serif" SIZE="3">అవతారమూర్తులైన గురువులు - అవతారతత్త్వం</FONT></p>
<BR>
<p><FONT FACE="SHREE900, SHREE, sans-serif" SIZE="3">భగవన్నామం ఎక్కడ కీర్తించబడుతుందో ఆ స్థలంసైతం పుణ్యం. అలాం-&nbsp;<BR>టప్పుడు కీర్తించేవాడు యింకెంత పవిత్రుడో! పరమార్థోపదేశం చేసే గురు&nbsp;<BR>వర్యుణ్ణి ఎంత ఆదరంతో ఆశ్రయించాలో! అలాటి సద్గురువరేణ్యులు యీ&nbsp;<BR>లోకంలో ఎంతో అరుదుగా వున్నారు; ఐనా వాళ్లు బొత్తిగాలేని సమయంమాత్రం&nbsp;<BR>ఎన్నడూలేదు. మానవజీవిత నందనవనంలో వారే పారిజాతాలు. వారు ‘‘అహే-&nbsp;<BR>తుక దయాసింధువులు’’</FONT><FONT FACE="SHREE900, SHREE, sans-serif" SIZE="2"><sup>2</sup></FONT><FONT FACE="SHREE900, SHREE, sans-serif" SIZE="3"> ‘‘ఆచార్యం మాం విజానీయాత్‌’’ - ‘‘ఆచార్యుణ్ణి</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">శ్లో।। ‘‘గురుర్బహ్మా గురుర్విష్ణో గురుర్దేవో మహేశ్వర&nbsp;<BR>గురు స్సాక్షాత్పరం బ్రహ్మ తస్మై శ్రీ గురువే నమః.’’</FONT></p>
<p><FONT FACE="SHREE900, SHREE, sans-serif" SIZE="2">2. </FONT><FONT FACE="SHREE900, SHREE, sans-serif" SIZE="3">వివేకచూడామణి, శ్లో.35</FONT></p>
<hr class="puTa_virupu">
<table><tr><td><a class=puTa_lanke href=puTa130.html>p130</a></td><td>p131</td><td><a class=puTa_lanke href=puTa132.html>p132</a></td></tr></table>
</div></body></html>
