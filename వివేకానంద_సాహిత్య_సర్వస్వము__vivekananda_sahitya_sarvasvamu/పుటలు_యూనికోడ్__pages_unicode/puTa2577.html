<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2576.html>p2576</a></td><td>p2577</td><td><a class=puTa_lanke href=puTa2578.html>p2578</a></td></tr></table>
<p><FONT FACE="SHREE900, SHREE, sans-serif" SIZE="3">భగవద్గీత - 3</FONT></p>
<p><FONT FACE="Bookman-Light, Bookman, serif" SIZE="2">141</FONT></p>
<p><FONT FACE="SHREE900, SHREE, sans-serif" SIZE="3">మీకోసం మీ ప్రకృతిని కనుగొనగల శక్తి నిజమైన గురువుకే వుంటుంది. మీ&nbsp;<BR>ప్రకృతిని మీరు ఎరుగకపోవచ్చు. మీ ప్రకృతి అని మీరు అనుకొనేది పూర్తిగా&nbsp;<BR>భ్రాంతి కావచ్చును. మీ ప్రకృతికి అందేటంతగా మీ ప్రకృతి వృద్ధిపొంది వుండక&nbsp;<BR>పోవచ్చును. దీన్ని కనుక్కోవలసిన వాడు గురువే... ఒక్కసారి మీ ముఖాన్ని&nbsp;<BR>చూడగానే మీ ప్రకృతిని తెలుసుకొని, మీ గురువు మిమ్మల్ని, మీకు తగిన&nbsp;<BR>మార్గంలో పెట్టాలి. ఆ జీవితవాహినిలో పడి, దానిచేత గమ్యం చేర్పబడేవరకు&nbsp;<BR>మనం దేవులాడవలసిందే. ఇక్కడ అక్కడ ప్రయాసపడాలి, ఏదేదో చెయ్యాలి.&nbsp;<BR>చేసినా పురోగతి వుండదు. ఆ జీవితవాహినిలో పడ్డామా వెంటనే తేలుతాం. అదే&nbsp;<BR>గుర్తు. ఇక ఎలాటి శ్రమా వుండదు. దాన్ని కనుక్కోవాలి. కనుక్కొన్న తర్వాత&nbsp;<BR>దాన్ని వదలి మరోదాన్ని అవలంబించటంకంటె, అందులోనే వుండి మర&nbsp;<BR>ణించినా మేలే.</FONT></p>
<p><FONT FACE="SHREE900, SHREE, sans-serif" SIZE="3">ఇలా చెయ్యక, మనం ఒక మతాన్ని స్థాపిస్తాం. ఒక సూత్రావళిని నిర్మిస్తాం.&nbsp;<BR>అందరి ప్రకృతి ఒకేరకం అనే తలంపుతో, మానవకోటి లక్ష్యాన్నే తప్పిస్తాం. ఏ&nbsp;<BR>యిద్దరి మనస్సులుగాని, దేహాలుగాని ఒక్కటిగా వుండవు... ఏ యిద్దరి మతం&nbsp;<BR>ఒకటి కాదు.</FONT></p>
<p><FONT FACE="SHREE900, SHREE, sans-serif" SIZE="3">మీరు మతపరులుగా వుండగోరితే వ్యవస్థాపితాలైన మతాల్లో దేన్లోనూ&nbsp;<BR>ప్రవేశించవద్దు. అవి మేలుకంటే శతాధికంగా కీడే చేస్తాయి. ఎందుకంటె అవి ప్రతి-&nbsp;<BR>వ్యక్తియొక్క ప్రత్యేకవికాసాన్ని నిరోధిస్తాయి. అన్నింటిని తెలుసుకోండి. కానీ,&nbsp;<BR>మీ స్థానంలో మీరు నిశ్చలులై వుండండి. మీరు నా సలహావింటే, బోనులో&nbsp;<BR>మెడను దూర్చవద్దు. ఏ క్షణంలో వారు ఉచ్చు తగిలించ ప్రయత్నిస్తారో, ఆ&nbsp;<BR>క్షణంలోనే దానిలో చిక్కుకోక మీ మెడను దాన్నుండి తప్పించి, బైటికెక్కడికైనా&nbsp;<BR>పోండి. అనేక పుష్పాలనుండి తీనెను ఆస్వాదించే తేనెటీగ ఎలా ఏ పువ్వులోను&nbsp;<BR>తగుల్కోక స్వేచ్ఛగా వుంటుందో... అదే విధంగా మీరూ వ్యవస్థాపితాలైన ఏ&nbsp;<BR>మతంలోను ప్రవేశించవద్దు. మతమనేది మీకూ మీ దేవుడికీ మధ్య వుండే&nbsp;<BR>విషయం. మీ యిద్దరి మధ్యా మూడోవ్యక్తి ఎవరూ రాకూడదు. వ్యవస్థాపితాలైన&nbsp;<BR>యీ మతాలు ఏం చేశాయో చూడండి! ఈ మతాంతరుల హింసకంటె&nbsp;<BR>ఏ నెపోలియను ఎక్కువ భయంకరుడుగా వుంటాడు?.... మీరూ, నేనూ&nbsp;<BR>వ్యవస్థను ఏర్పరుస్తే, ప్రతిమానవుణ్ణి ద్వేషింప మొదలుపెడతాం. ప్రేమించటం&nbsp;<BR>అంటే యితరులను ద్వేషించటమే ఐతే ప్రేమించకుండటమే మేలు. అది ప్రేమే&nbsp;<BR>కాదు. అది నరకం! మీవారిని ప్రేమించు అంటే, తక్కిన వారినందరినీ&nbsp;<BR>ద్వేషించటమే ఐతే, అది స్వార్థపరత్వానికి, పశుత్వానికి నిగ్గు. మిమ్మల్ని</FONT></p>
<hr class="puTa_virupu">
<table><tr><td><a class=puTa_lanke href=puTa2576.html>p2576</a></td><td>p2577</td><td><a class=puTa_lanke href=puTa2578.html>p2578</a></td></tr></table>
</div></body></html>
