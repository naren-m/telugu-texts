<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2261.html>p2261</a></td><td>p2262</td><td><a class=puTa_lanke href=puTa2263.html>p2263</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - దానం </FONT><FONT FACE="TimesNewRoman, Times, serif" SIZE="2">2 1 3</FONT></p>
<BR>
<p><FONT FACE="SHREE900, SHREE, sans-serif" SIZE="3">సాహసం పూనండి. శ్రద్ధ సంపాదించుకోండి; తక్కిందంతా వచ్చి తీరుతుంది.&nbsp;<BR>ఇంతవరకు నేను చేసింది అత్యల్పం మాత్రమే. ఆ పనిని మీరు చేయాలి.</FONT></p>
<BR>
<p><FONT FACE="SHREE900, SHREE, sans-serif" SIZE="3">రేపు నేను మరణించినా ఈ కార్యం ఆగిపోదు. వేలకొద్దీ ముందుకువచ్చి, ఈ&nbsp;<BR>కార్యాన్ని చేపట్టి, నేను ఊహతో కల్పనచేసికొన్న ప్రత్యాశలనన్నిటినీ మించి, ఈ&nbsp;<BR>మహాకార్యాన్ని ముందుకు సాగించుకొని పోతారని నేను నిశ్చయంగా నమ్ము&nbsp;<BR>తున్నాను. నా మాతృదేశంలో, ముఖ్యంగా నా మాతృదేశ యువకులలో, నాకు&nbsp;<BR>విశ్వాసముంది. యువకుల భుజాలపై ఇంతవరకు వుంచబడిన కార్యభారా&nbsp;<BR>లన్నిటికంటె గొప్పభారం, ఈ వంగదేశ యువకుల మీద ఇప్పుడు పడింది.&nbsp;<BR>దాదాపు పది సంవత్సరాలనుండి భారతదేశమంతటా నేను సంచారం చేశాను.&nbsp;<BR>భారతమాతను ఉద్ధరించి, ఆధ్యాత్మికంగా ఆమెకు అర్హమైన స్థానాన్ని మరొకసారి&nbsp;<BR>సంపాదించి పెట్టగల శక్తి వంగదేశ యువకులనుండి ప్రభవించనున్నదని నా నిశ్చిత&nbsp;<BR>విశ్వాసం. ఆహా! మన పితరులు దర్శించిన అఖండ పరమార్థసత్యాలను&nbsp;<BR>బోధిస్తూ, ఉపదేశాలు చేస్తూ, ప్రపంచం మూలమూలలకు, ప్రచారం సాగించే,&nbsp;<BR>వీరవరులు, ఈ వంగదేశపు యువకులనుండే - అద్భుత భావస్ఫూర్తి, ఉత్సాహ&nbsp;<BR>పూరిత రక్తంగల ఈ నా యువకసోదరులనుండే - ఉదయించనున్నారు. మీ ఎదు-&nbsp;<BR>టవున్న గొప్పకర్తవ్య మిదే! కాబట్టి, ‘‘లెండి! మేల్కోండి! కోరిక నెరవేరే వరకు&nbsp;<BR>నిలవకండి!’’ అంటూ మరొకసారి మిమ్మల్ని హెచ్చరిస్తూ, నా ఉపన్యాసాన్ని&nbsp;<BR>ముగిస్తాను. భయపడకండి. మానవచరిత్రలో అంతటా, మహాశక్తి ప్రజల&nbsp;<BR>నుండే ప్రభవిస్తూ వచ్చింది! అలాటి ప్రజాశ్రేణులనుండే ప్రపంచంలోని మహా-&nbsp;<BR>మనీషులంతా వచ్చారు. చరిత్రలో ఒక్కసారి సంఘటిల్లిందే - మరల సంఘటిల్లు&nbsp;<BR>తుంది. దేనికీ మీరు భయపడవద్దు. మీరు అద్భుత కార్యాలను చేయగలరు. భయ-&nbsp;<BR>పడిన తక్షణమే మీరెందుకూ కొరగాకుండాపోతారు. లోకంలోని దుఃఖాని&nbsp;<BR>కంతకూ, ముఖ్యకారణం ఈ భయమే. మూఢవిశ్వాసాలలోకంతా అత్యధిక-&nbsp;<BR>మైంది ఈ భయమే. మన దుఃఖాలకంతకూ, ప్రధానకారణం ఈ భయమే! నిర్భ-&nbsp;<BR>యత, ఒక్కక్షణంలో స్వర్గాన్ని సైతం తెచ్చిపెట్టగలదు; కాబట్టి ‘‘ఉత్తిష్ఠత,&nbsp;<BR>జాగ్రత, ప్రాప్యవరాన్‌ నిబోధత - లెండి, మేల్కొనండి, గమ్యస్థానం చేరేవరకు&nbsp;<BR>ఆగకండి!-’’</FONT></p>
<p><FONT FACE="SHREE900, SHREE, sans-serif" SIZE="3">మహాశయులారా! మీరు నాపట్ల చూపిన ఆదరణకంతకూ మరోసారి&nbsp;<BR>మీకు నమస్కారా లర్పిస్తున్నాను. ఏ కొంచెమైనా, ప్రపంచానికి, ముఖ్యంగా, నా&nbsp;<BR>దేశానికి, నా దేశ ప్రజలకు సేవలందించాలని నా కోరిక. అదే నిశ్చయమైన నా&nbsp;<BR>దృఢాభిలాష!</FONT></p>
<BR>
<p><FONT FACE="AdobeWoodType, Adobe, sans-serif" SIZE="4">o </FONT><FONT FACE="AdobeWoodType, Adobe, sans-serif" SIZE="3">n </FONT><FONT FACE="AdobeWoodType, Adobe, sans-serif" SIZE="4">o</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa2261.html>p2261</a></td><td>p2262</td><td><a class=puTa_lanke href=puTa2263.html>p2263</a></td></tr></table>
</div></body></html>
