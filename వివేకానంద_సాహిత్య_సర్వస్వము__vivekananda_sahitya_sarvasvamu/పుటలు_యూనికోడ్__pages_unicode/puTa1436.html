<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1435.html>p1435</a></td><td>p1436</td><td><a class=puTa_lanke href=puTa1437.html>p1437</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మానవుని సత్య స్వరూపం, దృశ్య స్వరూపం</FONT></p>
<p><FONT FACE="SHREE900, SHREE, sans-serif" SIZE="3">207</FONT></p>
<p><FONT FACE="SHREE900, SHREE, sans-serif" SIZE="3">లోక’’మంతా మాయమై, ఇంకేదో ఒక దృశ్యం కనిపిస్తుంది. అది&nbsp;<BR>దేవతలు, దేవతాలోకం కావచ్చు. లేక పాపాత్ములకు పిశాచాలు, పిశాచలోకం&nbsp;<BR>కావచ్చు. కాని ఇవన్నీ వేర్వేరు దృక్పథాలనుండి కనిపించే ఒకే లోకం. మానవ&nbsp;<BR>క్షేత్రంనుండి ఇవి ధాత్రీ, సూర్య, చంద్ర, నక్షత్రాదులు; పాప క్షేత్రంనుండి ఇదే&nbsp;<BR>నరకలోకం. స్వర్గ కాంక్ష గలవారి కిదే స్వర్గం. సింహాసనస్థుడైన ఒక దేవుని&nbsp;<BR>ముందు నిలిచి, అతణ్ణి కీర్తించడమే జీవిత పరమార్థంగా గల వారికి, మరణా-&nbsp;<BR>నంతరం ఆ దృశ్యమే కనిపిస్తుంది. వారి కీ లోకమే విశాల స్వర్గంగా మారి&nbsp;<BR>పోతుంది. రెక్కలుగల దేవతలు, అక్కడ అనేక జాతుల వారుంటారు. గద్దెపై&nbsp;<BR>ఒక దేవుడు కూర్చుని వుంటాడు. ఈ స్వర్గాలన్నీ మానవ కల్పితాలు. కాబట్టి&nbsp;<BR>ద్వైతి చెప్పేదంతా నిజమైనా, అది కేవల స్వకల్పితం అని అద్వైతి చెబుతాడు.&nbsp;<BR>ఈ లోకాలు, భూత పిశాచాలు, దేవతలు, నూత్న శరీర ధారణలు, పునర్జన్మలు&nbsp;<BR>ఇవన్నీ పురాణ కథలు. ఈ మనుష్య జీవితంకూడ అలాంటిదే. ఈ జీవిత&nbsp;<BR>మొక్కటే సత్యమనుకొనే మహాప్రమాదానికి మనుష్యులంతా లోనవుతున్నారు.&nbsp;<BR>ఇతర విషయాలు పురాణ కథలన్నప్పుడు, వా రామాటను బాగానే గ్రహిస్తారు.&nbsp;<BR>కాని తమ నమ్మకాలుకూడ అట్టివే అని వారంగీకరించరు. ఈ కన్పించేదంతా&nbsp;<BR>కేవల కల్పిత కథ. మన మీ శరీరాలం అనడంకన్నా పెద్దబొంకు లేదు. మన&nbsp;<BR>మెన్నడూ శరీరాలుగా ఉండలేదు. ఎన్నటికీ ఉండబోం. మనం, మానవ&nbsp;<BR>మాత్రులమే అనుటకన్న పెద్దబొంకు ఉండబోదు. జగదీశ్వరుడంటే మనమే&nbsp;<BR>కదా? ఈశ్వరుని ఆరాధించడంలో మనమెప్పుడు, మనలో దాగివుండే ఆత్మనే&nbsp;<BR>ఆరాధిస్తూ వుంటాం. ‘‘నేను ఆజన్మ (పుట్టుకతోనే) పాపిని, ఆజన్మ&nbsp;<BR>దుష్టుడను’’ అనడంకన్నా ఘోరమైన అసత్యాన్ని నీవు పల్కజాలవు. ఇతరులను&nbsp;<BR>పాపిగా తలచేవాడే పాపి. ఇక్కడ ఒక పసిబిడ్డ వుందనీ, నీ వీ మేజాపై ఒక డబ్బు&nbsp;<BR>మూటను పెట్టావనీ అనుకో! ఆ మూటను ఒక దొంగ తీసికొని పోయినా&nbsp;<BR>డనుకో! బిడ్డకేమీ విశేషం జరిగిన ట్లనిపించదు. బిడ్డ లోపల దొంగలేడు కాబట్టి,&nbsp;<BR>బయటకూడ దొంగ లేడు. లోకంలో నీచత్వం కనిపించేది పాపాత్ములకు,&nbsp;<BR>నీచులకు. మంచివారికి కనిపించదు. కాబట్టే పాపాత్ముల కీ లోకం నరక&nbsp;<BR>రూపంలోను, కొంతవరకు సజ్జనులైన వారికి స్వర్గ రూపంలోను, పరిపూర్ణ-&nbsp;<BR>త్వాన్ని పొందిన వారికి భగవత్పూర్ణంగానూ కనిపిస్తుంది. పరిపూర్ణ స్థితి&nbsp;<BR>ప్రాప్తించినప్పుడు గాని, కన్నుల కడ్డుపడి వున్న తెరపడిపోదు. మానవుడప్పుడు&nbsp;<BR>పరిశుద్ధుడు నిర్మలుడు అవుతాడు. అతని కప్పుడు సర్వమూ కొత్త రీతిగా&nbsp;<BR>కనిపిస్తుంది. లక్షోప లక్షల సంవత్సరాలుగా తనను వేధిస్తూన్న దుస్స్వప్నాలన్నీ&nbsp;<BR>మాయమవుతాయి. తాను మానవుడనో, దేవత అనో, భూతమనో తలచుకొన్న</FONT></p>
<hr class="puTa_virupu">
<table><tr><td><a class=puTa_lanke href=puTa1435.html>p1435</a></td><td>p1436</td><td><a class=puTa_lanke href=puTa1437.html>p1437</a></td></tr></table>
</div></body></html>
