<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa580.html>p580</a></td><td>p581</td><td><a class=puTa_lanke href=puTa582.html>p582</a></td></tr></table>

<p><FONT FACE="TimesNewRoman, Times, serif" SIZE="2">1 6 6</FONT></p>
<p><FONT FACE="SHREE900, SHREE, sans-serif" SIZE="3">దారిద్య్రాన్ని బాపి వారికి మరికొన్ని దుస్తులివ్వగలదా?’’ ఆ పని చెయ్యలేదనే అను-&nbsp;<BR>కొంటాం. అప్పుడు మతం అసత్యమని ఋజువయినట్లేనా? ఖగోళశాస్త్రానికి&nbsp;<BR>సంబంధించిన సిద్ధాంతా న్నొకదాన్ని మీరు నిరూపిస్తున్నప్పుడు కుర్రవాడొకడు&nbsp;<BR>లేచి ‘‘అది నాకు అల్లం మొరబ్బా తెచ్చి పెడుతుందా?’’ అని అడిగాడను-&nbsp;<BR>కొందాం. ‘‘అబ్బే, అది తెచ్చిపెట్టదు’’ అని కదా మీరు చెబుతారు! ‘‘అయితే&nbsp;<BR>అదంతా నిరర్థకం’’ అంటా డా కుర్రవాడు. నిఖిల విశ్వాన్ని పిల్లలు యిలాంటి&nbsp;<BR>దృష్టితోనే చూస్తారు; అల్లంమొరబ్బా తెచ్చిపెట్టడంతోనే చూస్తారు. ప్రపంచం-&nbsp;<BR>లోని పిల్లలంతా అలాగా ఆలోచిస్తారు.</FONT></p>
<p><FONT FACE="SHREE900, SHREE, sans-serif" SIZE="3">ఈ పందొమ్మిదవ శతాబ్దం చివర యీ అభిప్రాయాలను ప్రతిపాదించే-&nbsp;<BR>వారు విద్యాధికులుగా, హేతుజ్ఞాన ప్రపూరితులుగా, ఉద్దండ తార్కికులుగా,&nbsp;<BR>అపూర్వ ప్రతిభాసంపన్నులుగా ప్రస్తుతించబడటం శోచనీయం.</FONT></p>
<p><FONT FACE="SHREE900, SHREE, sans-serif" SIZE="3">ఉదాత్త విషయాలను మన నిమ్నదృష్టితో నిర్ణయించకూడదు. ప్రతి విష-&nbsp;<BR>యాన్ని దానికి సంబంధించిన కొలబద్దతో నిర్ణయించాలి. అనంతాన్ని అనంత-&nbsp;<BR>ప్రమాణంతోనే నిర్ణయించాలి. మతం మానవజీవిత పరివ్యాప్తం. అది జీవితం-&nbsp;<BR>లోని ప్రతి ప్రకరణలోను వ్యాపిస్తుంది. ఈ జీవితంలోనే కాదు, పూర్వ వర్తమాన&nbsp;<BR>భవిష్య జ్జీవితా లన్నింటిలోను అది వ్యాప్తమౌతుంది. అది శాశ్వతమైన ఆత్మకు,&nbsp;<BR>శాశ్వతమైన దేవుడితోవున్న శాశ్వతమైన సంబంధం. ఐదు నిమిషాల మానవ&nbsp;<BR>జీవితంపై దాని ప్రభావాన్ని చూసి, దాని విలువను నిర్ణయించటం సహేతుక-&nbsp;<BR>మేనా? ఎంతమాత్రమూ కాదు. ఇవన్నీ నిషేధాత్మక యుక్తులు.</FONT></p>
<p><FONT FACE="SHREE900, SHREE, sans-serif" SIZE="3">ఇప్పు డసలు ప్రశ్నను గురించి యోచిద్దాం: మతంవల్ల నిజంగా ఏమైనా&nbsp;<BR>ప్రయోజనం వుందా? వుంది.</FONT></p>
<p><FONT FACE="SHREE900, SHREE, sans-serif" SIZE="3">మతం అన్నవస్త్రాలను సంపాదించిపెట్టగలదా? తెచ్చిపట్టగలదు. ఆ పని&nbsp;<BR>అది సర్వదా చేస్తూనే వుంది. అంతకన్న అనంతమైన మేలుకూడా అది చెయ్య-&nbsp;<BR>గలదు; అది మానవుడికి అమృతజీవనం ప్రసాదించగలదు. మానవుణ్ణి ప్రస్తుత&nbsp;<BR>స్థితికి తీసుకొచ్చిం దదే. అది యింకా యీ మానవపశువును దేవుడిగా చేస్తుంది.&nbsp;<BR>మతం చెయ్యగలపని యిది. మానవసమాజం నుండి మతాన్ని తీసివేస్తే యిక&nbsp;<BR>మిగిలే దేమిటి? అడవి మృగాలు మాత్రమే. ఇంద్రియభోగమే మానవజీవిత&nbsp;<BR>పరమలక్ష్యమనుకోవటం పెద్ద తప్పని చూపడానికి నేనింతకుముందు ప్రయ&nbsp;<BR>త్నించాను. దాంతోపాటు జ్ఞానసాధనమే జీవితలక్ష్యమని గ్రహించవచ్చును. సత్యా&nbsp;<BR>న్వేషణలో, మానవకోటి సౌభాగ్యసాధనలో వేలకొద్ది సంవత్సరాలుగా పడ్డ&nbsp;<BR>ప్రయాసల వల్ల మనం చెప్పతగినంత అభివృద్ధి పొందలేదని నిరూపించడానికి&nbsp;<BR>ప్రయత్నించాను గాని, మానవుడు జ్ఞానరంగంలో అద్భుతంగా పురోగమించాడు.</FONT></p>
<hr class="puTa_virupu">
<table><tr><td><a class=puTa_lanke href=puTa580.html>p580</a></td><td>p581</td><td><a class=puTa_lanke href=puTa582.html>p582</a></td></tr></table>
</div></body></html>
