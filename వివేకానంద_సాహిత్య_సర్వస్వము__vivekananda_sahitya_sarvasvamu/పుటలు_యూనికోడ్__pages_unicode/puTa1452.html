<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1451.html>p1451</a></td><td>p1452</td><td><a class=puTa_lanke href=puTa1453.html>p1453</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగోపన్యాసాలు</FONT></p>
<p><FONT FACE="SHREE900, SHREE, sans-serif" SIZE="3">223</FONT></p>
<p><FONT FACE="SHREE900, SHREE, sans-serif" SIZE="3">అచంచలమైన శ్రద్ధతో, జ్ఞాని చిత్తసమాధి పొంది శాంతిని సంపాదిస్తాడు.&nbsp;<BR>శాంతి లేనట్టి మనుష్యుడు జంతువుతో సమానం. జ్ఞాని పరోపకారపారీణుడు.&nbsp;<BR>ఈశ్వర సేవకుడు. ఇహపరాలలో కలిగే లాభాలాభాలను, కర్మ ఫలాలలను&nbsp;<BR>ఆశించక, అతడు పరమేశ్వర ప్రీతికై పరకార్యాలలో ఆసక్తి చూపుతాడు.&nbsp;<BR>అతనికేం కావాలి? ఈ ప్రపంచంలో పొందదగిన ఉత్కృష్టమైన ఆత్మానుభూతి-&nbsp;<BR>నందిన తర్వాత పొందవలసిన దేముంటుంది? ఆత్మపదార్థ మొక్కటే అభిన్నమైన&nbsp;<BR>సత్పదార్థమని వేదం చెబుతుంది. మనస్సు, మేధ, బుద్ధి వీని అన్నిటికంటె ఆత్మ&nbsp;<BR>వేరు. దీన్నుండే, పైన చెప్పబడినవన్నీ కల్గాయి. వినడం, ఆలోచించడం, తినడం&nbsp;<BR>- మొదలైనవి చేస్తున్నాం. ఈ సృష్టికి ప్రయోజన మొక్కటే. అది&nbsp;<BR>ఏకత్వాన్ని ప్రదర్శించడం. సృష్టి అంతా ఓంకార స్వరూపం. అంటే ఒక్కటే సత్ప-&nbsp;<BR>దార్థంతో విలసిల్లుతోంది. జ్ఞాని ఏ మతానికి చెందిన వాడు కాడు. దేనికి కట్టుబడి&nbsp;<BR>వుండరాదు. అతడు హిందువు కాడు; మహమ్మదీయుడు కాడు;&nbsp;<BR>క్రైస్తవుడు కాడు. ఐనా అన్నీ అతడే. అతడు కర్మత్యాగం చేసినవాడు. అతణ్ణి&nbsp;<BR>ఏ కర్మా బంధించజాలదు. అతడు నిశ్చిత సమీక్ష చేస్తాడు. అతడన్నిటినీ&nbsp;<BR>నిరాకరిస్తాడు. నిరంతరం అతడొక్కటే భావిస్తాడు. ‘‘ఏ విశ్వాసాలూ లేవు. ఏ&nbsp;<BR>పవిత్ర శబ్దాలూ లేవు. స్వర్గ నరకాలు లేవు. ఆలయాలు లేవు. ఉన్నది ఒక్కటే&nbsp;<BR>ఆత్మపదార్థం.’’ ‘‘నేతి, నేతి’’ అని అన్నిటినీ నిరాకరించిన తర్వాత, నిరాక&nbsp;<BR>రింపలేని పదార్థ మొకటి కనిపిస్తుంది. అదే ఆత్మ. జ్ఞాని దేన్నీ అనాలోచితంగా&nbsp;<BR>అంగీకరించడు. తనకున్న హేతువాదబలంవల్ల, బుద్ధిబలంవల్ల వివేకించి, నిత్య&nbsp;<BR>పదార్థాలను దూరంచేసి, నిర్యాణపరమైన శాంతిని పొందుతాడు. ఈ స్థితిని వర్ణిం-&nbsp;<BR>చడం, భావించడంకూడ అసంభవం. లౌకికమైన ఫలితాలనుబట్టి జ్ఞానియొక్క&nbsp;<BR>జ్ఞానం నిర్ణయించలేం. రాబందులు, ఆకాశంలో చాలా ఎత్తున కెగరవచ్చు కాని&nbsp;<BR>ఆ పక్షి దృష్టి భూమి మీదే. ఎక్కడైనా మాంసంముక్క కనిపించిందా, అంత&nbsp;<BR>ఎత్తునుండి క్రిందకి ఒక్కమాటుగా దూకుతుంది. దానిలాగా ఉండొద్దు.&nbsp;<BR>వ్యాధులు నెమ్మదించాలనీ, ఆయుర్దాయం పెరగాలనీ, సంపద కావాలనీ&nbsp;<BR>కోరవద్దు. మోక్షం కావాలని కోరుకో.</FONT></p>
<p><FONT FACE="SHREE900, SHREE, sans-serif" SIZE="3">మనం సచ్చిదానందస్వరూపులం. సత్పదార్థం సృష్టిలో అన్ని విశేషణాలను&nbsp;<BR>నిరాకరించిన తర్వాత మిగిలేది. అందువల్ల మనం ఉన్నాం. ఉన్నామని తెలుసు.&nbsp;<BR>అంటే ఉనికితో కూడివున్నాం. ఇదే సత్‌. అందువల్ల సత్పదార్థానుభూతి&nbsp;<BR>మనకుంది. మరొకదాని సంపర్కమక్కర లేకుండా ఉనికివల్లే ఆనందం&nbsp;<BR>లభిస్తుంది. అప్పుడప్పుడు మనకు అచ్చమైన ఆనందం క్షణికంగా అమలులోనికి&nbsp;<BR>వస్తుంది. అప్పుడు దేన్నిగానీ కాంక్షించం. దేన్నిగానీ ఎవరికీ ఇవ్వం. మనకు ఇతర</FONT></p>
<hr class="puTa_virupu">
<table><tr><td><a class=puTa_lanke href=puTa1451.html>p1451</a></td><td>p1452</td><td><a class=puTa_lanke href=puTa1453.html>p1453</a></td></tr></table>
</div></body></html>
