<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa875.html>p875</a></td><td>p876</td><td><a class=puTa_lanke href=puTa877.html>p877</a></td></tr></table>
<p><FONT FACE="SHREE900, SHREE, sans-serif" SIZE="3">52 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">చేయాలి. ఆత్మానుభూతి పొందిన మహాత్ములు రాసిన గ్రంథాలను మాత్రమే&nbsp;<BR>చదవాలి.</FONT></p>
<BR>
<p><FONT FACE="SHREE900, SHREE, sans-serif" SIZE="3">సముద్రంలో ముత్యపుచేప ఉంటుంది. యోగసాధకుడు దానిలా వ్యవహ&nbsp;<BR>రించాలి. స్వాతిలో వర్షపుబిందువు మత్యపుచిప్పలో పడితే, అది ముత్యంగా&nbsp;<BR>తయారౌతుందని భారతదేశంలో అనుకుంటారు. స్వాతినక్షత్రం వెలుగుతు&nbsp;<BR>న్నప్పుడు ముత్యపుచేపలు నీటిపైకి వస్తాయి. అతివిలువైన వర్షపుబిందువు కోసం&nbsp;<BR>ఎదురుచూస్తుంటాయి. ఒక బిందువు పడగానే, అవి తమ చిప్పలను మూసుకుని&nbsp;<BR>అడుగు భాగానికి వెళ్లిపోతాయి. ఆ బిందువును ముత్యంగా మారుస్తాయి. యోగి ఈ&nbsp;<BR>ముత్యపుచేపలా సాధన చేయాలి. మొదట తత్త్వాన్ని చక్కగా విని - అవగాహన&nbsp;<BR>చేసుకోవాలి. తర్వాత మనసును వ్యాకులం చేసే బాహ్యవిషయాలను త్యాగం చేసి,&nbsp;<BR>సత్యదర్శనం కోసం దీక్ష వహించాలి. ఒక కొత్తవిషయాన్ని చూస్తాం,&nbsp;<BR>వ్యామోహితులమై దానివెంట పడతాం; అంతలో మరో కొత్తవిషయం కనిపిస్తుంది;&nbsp;<BR>దీన్ని వదలి దాని వెంటపడిపోతాం - ఇలా చేస్తూపోతే మన శక్తిసామర్థ్యాలన్నీ&nbsp;<BR>వ్యర్థమైపోతాయి. కాబట్టి యోగసాధకుడు ఇలాంటి భ్రాంతిలో పడవద్దు.&nbsp;<BR>మొదటనే చక్కగా ఆలోచించి, ఒక భావాన్ని స్వీకరించాలి; దాని అంతు చూసేదాక,&nbsp;<BR>యిక దాన్ని వదలిపెట్టనే వద్దు. ఇలా ఒక భావాన్ని పిచ్చిగా సాధన చేసేవారికే, వికాసం&nbsp;<BR>కలుగుతుంది. కనిపించే వాటినన్నింటినీ రుచిచూచేవారికి, అసలు ఆకలే తీరదు.&nbsp;<BR>చపలచిత్తం గలవారికి క్షణకాలం భావోద్రేకం కలుగుతుంది; మరుక్షణం ఆ పొంగు&nbsp;<BR>చల్లారిపోతుంది. ఇలాంటివారు ఎప్పటికీ ప్రకృతికి దాసులై ఉంటారు;&nbsp;<BR>ఇంద్రియాలను ఎప్పటికీ జయించలేరు.</FONT></p>
<p><FONT FACE="SHREE900, SHREE, sans-serif" SIZE="3">నిజంగానే యోగి కావాలనుకుంటే, ఇలాంటి చాపల్యాన్ని పూర్తిగా&nbsp;<BR>వదిలిపెట్టాలి. ఒక భావాన్ని స్వీకరించండి. దాన్నే మీ జీవితసమస్యగా చేసుకోండి.&nbsp;<BR>దాన్నే మననం చేయండి. దాన్నే కలగనండి. దానిలోనే పరవశులై జీవించండి. మీ&nbsp;<BR>మెదడు, కండరాలు, నరాలు, శరీరంలోని ప్రతిభాగం కూడా ఆ భావంతో&nbsp;<BR>తన్మయం కావాలి. ఇదే కార్యసిద్ధికి దారి. ఈ విధానమే అలౌకిక గుణాఢ్యులైన&nbsp;<BR>ఆధ్యాత్మిక మహాత్ములను ప్రభవింప చేసింది. సాధనకు పూనుకోనివారంతా&nbsp;<BR>వదరుబోతులు. మనం ధన్యులమై - ఇతరులను ధన్యులను చేయాలంటే, పూనికతో&nbsp;<BR>మనం సాధన చేయాలి. మనసును కలతకు గురిచేయవద్దు; కలతపరిచే భావాలు&nbsp;<BR>గలవారితో సావాసం చేయవద్దు; సిద్ధికిది మొదటి ఉపాయం. కొంత&nbsp;<BR>మందిని చూస్తే, కొన్ని స్థలాలకు వెళితే, కొన్ని తినుపదార్థాలు కనిపిస్తే మనకు&nbsp;<BR>చిరాకు కలుగుతుంది; ఈ విషయం మీ కంతా తెలుసు. అలాంటి వాటినన్నింటిని&nbsp;<BR>వదలివేయాలి. అత్యుత్తమ స్థితిని పొందగోరేవారు అన్ని సంసర్గాలను త్యాగం</FONT></p>
<hr class="puTa_virupu">
<table><tr><td><a class=puTa_lanke href=puTa875.html>p875</a></td><td>p876</td><td><a class=puTa_lanke href=puTa877.html>p877</a></td></tr></table>
</div></body></html>
