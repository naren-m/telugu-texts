<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3464.html>p3464</a></td><td>p3465</td><td><a class=puTa_lanke href=puTa3466.html>p3466</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>ˇ </FONT></p>
<p><FONT FACE="SHREE900, SHREE, sans-serif" SIZE="3">ఇక్కడ ఒక రకమైన ఆకుకూడ వుంది. దాన్ని వండితే మన బెంగాల్లోని&nbsp;<BR>‘నోటె’ వంటరుచి కల్గివుంటుంది. ‘ఆస్పరేగస్‌’ అనే మరోరకమైన కూర వుంది.&nbsp;<BR>దాని పైభాగాన్ని మాత్రం తింటారు. అది మన ‘డెంగో’ మూలికవంటి రుచి&nbsp;<BR>గలది. కాని దానితో మన ‘చార్చరీ’ తయారుచేయటానికి వీల్లేదు. పప్పు పదా-&nbsp;<BR>ర్థాలు ఇక్కడ లభించవు. వాటి విషయంకూడ యిక్కడివారికి తెలియదు. అనేక&nbsp;<BR>రకాలైన చేపలు, మాంసం, అన్నం, రొట్టె లభిస్తాయి. వారి వంటకాలు ఫ్రెంచ్‌వారి&nbsp;<BR>వంటకాలను పోలుతాయి. పాలున్నవి కాని పెరుగు లభించదు. పాలవిరుగుడు&nbsp;<BR>తేట సమృద్ధి. కాఫీలోను, టీలోను మరి యితరమైన వాటన్నిటిలోను మీగడ&nbsp;<BR>వేస్తారు - మీగడ అంటే మరిగిన పాలు గడ్డకట్టు మలాయికాదు - వెన్నకూడ&nbsp;<BR>వుంది. ఇక మంచునీరు (ఐస్‌వాటర్‌) - అది వేసవికాని, చలికాలంగాని, రాత్రి-&nbsp;<BR>గాని, పగలుగాని, జలుబుచేసినా, జ్వరంవచ్చినా - విశేషంగా తాగుతారు. వీరు&nbsp;<BR>వైజ్ఞానిక మనోభావం వున్నవారు. ఐస్‌వాటర్‌ జలుబును అధికం చేస్తుందని చెబితే&nbsp;<BR>పరిహాసం చేస్తారు. మీరు ఎంత ఎక్కువ తాగితే అంత మంచిది. రకరకాల ఐస్‌-&nbsp;<BR>క్రీమ్‌లు, పలువిధ ఆకారాల్లో సమృద్ధిగా లభిస్తాయి. ‘నయాగర’ జలపాతాన్ని&nbsp;<BR>నేను ఏడెనిమిదిసార్లు దర్శించాను. భగవంతుడు కొనియాడబడుగాక! చలి&nbsp;<BR>కాలంలో నిస్సందేహంగా అదొక సుందరదృశ్యమే. కాని వర్ణింపబడినంత ఘనత&nbsp;<BR>దాన్లో కన్పించదు. ఒకరోజు మాకు ఉత్తర ధృవమండలంలోని జ్యోతి కన్పిం-&nbsp;<BR>చింది... ఇది కేవలం శిశుజర్పితం. ఈ జీవితంలో అలాంటిమాటలు విన&nbsp;<BR>టానికి నాకు వ్యవధిలేదు. మరుజన్మలో అలాటివాటిని వినగల్గుతానేమో.&nbsp;<BR>యోగీన్‌ ఈపాటికి స్వస్థుడైనాడని భావిస్తాను. దిమ్మరిగా తిరిగే స్వభావం&nbsp;<BR>శారదకు (త్రిగుణాతీతానందస్వామికి) ఇంకా పోయినట్లులేదు. ఆవశ్యకమైనది&nbsp;<BR>సంఘటిత శక్తి - తెలిసిందా? మీ తలల్లో ఆ విధమైన ఆలోచన మీ కెవరికైనా&nbsp;<BR>ఉందా? ఉంటే మీ మెదడును పనిచేయనివ్వండి. సోదరుడు తారక్‌, శరత్తు,&nbsp;<BR>హరి, దాన్ని సాధించగలరు ... కు స్వతంత్ర ఆలోచనలేదు కాని అతడు చాల&nbsp;<BR>మంచి పనిమంతుడు. దక్షతకలవాడు - ఆ లక్షణాలు అత్యంతావశ్యకాలు.&nbsp;<BR>శశికి (రామకృష్ణానందస్వామికి) పనిచేయించే శక్తివుంది. యువకులై, ఉత్సాహ&nbsp;<BR>వంతులై, బుద్ధిమంతులై, ధీరులై మృత్యుగహ్వరంలోకి చొరటానికి వెనుతీయని&nbsp;<BR>సముద్రాన్ని ఎదురీదటానికి సంసిద్ధులైన శిష్యులు మనకు కావాలి. తెలిసిందా?&nbsp;<BR>నా మాట అర్థమైందా? అలాంటి నూర్లమంది స్త్రీ పురుషులు మనకు అవసరం.&nbsp;<BR>దాన్ని సాధించటానికే విశ్వప్రయత్నం చెయ్యండి. సంకోచపడక, ప్రజలను మన&nbsp;<BR>విధానంలోకి మార్చి మన ఆశయాలను అవలంబింపజేసి మన పవిత్రతను&nbsp;<BR>అలవరచే శిక్షణ గరపండి.</FONT></p>
<hr class="puTa_virupu">
<table><tr><td><a class=puTa_lanke href=puTa3464.html>p3464</a></td><td>p3465</td><td><a class=puTa_lanke href=puTa3466.html>p3466</a></td></tr></table>
</div></body></html>
