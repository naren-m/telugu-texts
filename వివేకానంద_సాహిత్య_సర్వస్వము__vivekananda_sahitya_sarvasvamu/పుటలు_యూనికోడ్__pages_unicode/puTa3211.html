<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3210.html>p3210</a></td><td>p3211</td><td><a class=puTa_lanke href=puTa3212.html>p3212</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">^</FONT></p>
<p><FONT FACE="SHREE900, SHREE, sans-serif" SIZE="3">కుతుంది. గంగాధరుడు ఎక్కడున్నా, అతనికీ యిదే ఆహారం. ప్రస్తుతం నా&nbsp;<BR>ఆరోగ్యం ఒక రకంగా ఉంది; కాని మానసిక స్థితిమాత్రం భయంకరంగా ఉంది.</FONT></p>
<p><FONT FACE="SHREE900, SHREE, sans-serif" SIZE="3">విధేయుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>  </sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(ప్రమదదాస మిత్రకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">బాగ్బజార్‌, కలకత్తా,</FONT></p>
<p><FONT FACE="SHREE900, SHREE, sans-serif" SIZE="3">జూలై, 4, 1889.</FONT></p>
<p><FONT FACE="SHREE900, SHREE, sans-serif" SIZE="3">ప్రియ మహాశయా,</FONT></p>
<p><FONT FACE="SHREE900, SHREE, sans-serif" SIZE="3">మీరు వ్రాసిన ఉత్తరం నిన్ననే అందింది. అందులోని విషయాలు నా కెంతో&nbsp;<BR>ఆనందాన్నిచ్చాయి. మీకు ఉత్తరం వ్రాయమని గంగాధరునితో చెప్ప&nbsp;<BR>మని వ్రాశారు. అది సాధ్యపడని పనిగా ఉంది. గంగాధరుడు, ఇతరులు నాకు&nbsp;<BR>ఉత్తరాలు వ్రాస్తున్నా, వారు ఏ ప్రదేశంలోను రెండు మూడు రోజులకంటే&nbsp;<BR>ఎక్కువగా ఉండకపోవటంవల్ల మీ ఉత్తరాలు అందే అవకాశం కనపడటంలేదు.</FONT></p>
<p><FONT FACE="SHREE900, SHREE, sans-serif" SIZE="3">పూర్వాశ్రమంలోని నా బంధువొకరు వైద్యనాథం సమీపాన ఉన్న సిముల్త-&nbsp;<BR>లలో ఒక బంగళా కొన్నాడు. అక్కడి వాతావరణం ఆరోగ్యానికి అనుకూలంగా&nbsp;<BR>ఉండటంవల్ల నేను అక్కడ కొంతకాలమున్నాను. కాని వేసవిలో ఎండలు ముదర&nbsp;<BR>గానే నాకు అతిసారం పట్టుకొంది. అందువల్ల ఒక్క పరుగున యిక్కడికి వచ్చే-&nbsp;<BR>శాను. వారణాసి రావాలని, మీ సాంగత్యంలో కొంతకాలం యిష్టాగోష్టి సలుపుతూ&nbsp;<BR>ఉండాలని నేను పడిన ఆవేదన వర్ణనాతీతం. కాని సర్వం ఈశ్వరేచ్ఛపై ఆధార-&nbsp;<BR>పడివుంది. మన మధ్యనున్న హృదయ సంబంధం ఎన్ని జన్మలనుండి వస్తోందో&nbsp;<BR>కదా! కలకత్తాలో ఎందరో అధికార పట్టభద్రులు, నాపై ప్రేమానురాగాలు వర్షి-&nbsp;<BR>స్తున్నా, వారితో ఉండటం నాకు ఏవగింపు కలిగించింది. కాని, మీతో గడిపిన&nbsp;<BR>ఒక్కరోజు నా హృదయాన్ని ముగ్ధపరచింది; మీరు నాకు సన్నిహిత బంధువులని,&nbsp;<BR>ఆధ్యాత్మిక జీవితంలో సన్నిహితులని అనిపిస్తోంది. దీనికి మరొక కారణం యిది&nbsp;<BR>అయివుండవచ్చు.</FONT></p>
<p><FONT FACE="SHREE902, SHREE, sans-serif" SIZE="3">తచ్చేతసాస్మరతి నూనమబోధపూర్వం&nbsp;<BR>భావస్థిరాని జననాన్తర సౌహృదాని</FONT><FONT FACE="TimesNewRoman, Times, serif" SIZE="2"><sup> </sup></FONT></p>
<p><FONT FACE="TimesNewRoman, Times, serif" SIZE="3"><sup>  </sup></FONT><FONT FACE="SHREE900, SHREE, sans-serif" SIZE="3">పూర్వజన్మలలో స్థిరపడిన భావాలు కొన్ని (ఏదో ఒక వస్తువునుగాని, మనుషు&nbsp;<BR>లనుగాని) చూచిన తక్షణమే తనకు తెలియకుండానే జ్ఞాపకానికి వస్తాయి. (కాళిదాసు&nbsp;<BR>శాకుంతలం, 5 వ అంకం.)</FONT></p>
<hr class="puTa_virupu">
<table><tr><td><a class=puTa_lanke href=puTa3210.html>p3210</a></td><td>p3211</td><td><a class=puTa_lanke href=puTa3212.html>p3212</a></td></tr></table>
</div></body></html>
