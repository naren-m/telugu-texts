<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1789.html>p1789</a></td><td>p1790</td><td><a class=puTa_lanke href=puTa1791.html>p1791</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">185</FONT></p>
<p><FONT FACE="SHREE900, SHREE, sans-serif" SIZE="3">గ్రహించాలి. ఎవడి ధ్యానం వాస్తవం, కార్యసాధకం? భగవత్సంకల్పానికి ఎవడు&nbsp;<BR>పూర్తిగా ఆత్మార్పణ మొనర్చుకొంటాడు? ఎవడు పిడుగులాంటి నిర్నిరోధశక్తితో&nbsp;<BR>భగవన్నామాన్ని ఉచ్చరిస్తాడు? చిత్తశుద్ధిని సాధించినవాడే. అంటే ఎవడి చిత్తం&nbsp;<BR>కర్మాచరణంతో పరిశుద్ధమైందో వాడు, అంటే ఎవడు ‘ధార్మికుడో’ వాడు.</FONT></p>
<p><FONT FACE="SHREE900, SHREE, sans-serif" SIZE="3">ప్రతి మానవుడు ఒక శక్తి ప్రదర్శన కేంద్రం. పురాకృతఫలంగా యీ శక్తి&nbsp;<BR>సంచితమై వుంది. మనలో ప్రతివాడూ యీ శక్తిని తన వెనుక వుంచుకొనే&nbsp;<BR>పుడుతున్నాడు. ఈ శక్తంతా కర్మాచరణ రూపంలో వ్యయమై నిశ్శేషమయేదాకా&nbsp;<BR>ఎవడైనా వూరకేవుంటాడా? అంతదాకా అతడు తన సత్కర్మవల్ల సుఖాన్ని,&nbsp;<BR>దుష్కర్మవల్ల దుఃఖాన్ని అనుభవించే తీరాలి; కర్మాచరణం నిలుపుకొని వూరకే&nbsp;<BR>వుండటం అతడికి అశక్యం. అంతవరకు అనుభూతులను కర్మాచరణాన్ని నిలు-&nbsp;<BR>పుకోవటం సాధ్యం కాకపోతే, దుష్కర్మలు చెయ్యటంకంటె సత్కర్మలు&nbsp;<BR>చెయ్యటం, దుఃఖ మనుభవించటంకంటె సుఖాన్ని అనుభవించటం మేలుగదా.&nbsp;<BR>రాంప్రసాద్‌ </FONT><FONT FACE="SHREE900, SHREE, sans-serif" SIZE="2"><sup>2 </sup></FONT><FONT FACE="SHREE900, SHREE, sans-serif" SIZE="3"> యిలా అనేవాడు: ‘‘ ‘మంచి’, ‘చెడు’ అనే రెండు మాటలు&nbsp;<BR>వాడుకలో వున్నాయి; వాటిలో ‘మంచి’ చెయ్యటమే శ్రేయస్కరం.’’</FONT></p>
<p><FONT FACE="SHREE900, SHREE, sans-serif" SIZE="3">మనం యిప్పుడు ఆచరించాల్సిన ‘మంచి’ ఎలాటిది? మోక్షాన్ని అర్థించే&nbsp;<BR>వాడి ‘మంచి’ ఒకటి, ధర్మాన్ని అర్థించేవాడి ‘మంచి’ మరొకటి. గీతావిష్కరణం&nbsp;<BR>చేసిన శ్రీకృష్ణభగవానుడు తేటపరచటానికి ఎంతో ప్రయత్నించింది యీ మహా-&nbsp;<BR>సత్యాన్నే; హైందవ మతంలోని వర్ణాశ్రమ ధర్మవ్యవస్థ, స్వధర్మ సిద్ధాంతం దీని&nbsp;<BR>ఆధారంమీదే నిర్మించబడ్డాయి.</FONT></p>
<p><FONT FACE="SHREE900, SHREE, sans-serif" SIZE="3">‘‘అద్వేష్టా సర్వభూతానాం మైత్రః కరుణ ఏవ చ।</FONT></p>
<p><FONT FACE="SHREE900, SHREE, sans-serif" SIZE="3">నిర్మమో నిరహఙ్కారః సమదుఃఖ సుఖః క్షమీ।।’’  (గీత - </FONT><FONT FACE="TimesNewRoman, Times, serif" SIZE="2">XII,</FONT><FONT FACE="SHREE900, SHREE, sans-serif" SIZE="3"> 13)&nbsp;<BR>(ఏ భూతం పట్లగాని ద్వేషం లేనివాడు, అన్ని భూతాల్లోనూ మైత్రీ,&nbsp;<BR>కరుణా వున్నవాడు, ‘నేను’, ‘నాది’ అనే భావాలు లేనివాడు, సుఖదుఃఖాలను&nbsp;<BR>సమబుద్ధితో చేసేవాడు, ఓర్పు గలిగి వుండేవాడు) ఈ వర్ణన అంతా మోక్షమే&nbsp;<BR>జీవిత లక్ష్యమైన వాడికి వర్తిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">‘‘క్లైబ్యం మా స్మ గమః పార్థ నైత త్త్వయ్యుపపద్యతే।</FONT></p>
<p><FONT FACE="SHREE900, SHREE, sans-serif" SIZE="3">క్షుద్రం హృదయదౌర్బల్యం త్యక్త్వోత్తిష్ఠ పరన్తప।।’’    (గీత - </FONT><FONT FACE="TimesNewRoman, Times, serif" SIZE="2">II,</FONT><FONT FACE="SHREE900, SHREE, sans-serif" SIZE="3"> 3)&nbsp;<BR>(పార్థా, కాపురుషుడవు కావద్దు; అలా అవటం నీకు తగదు. శత్రుతాప-&nbsp;<BR>కారివైన ఓ అర్జునా, తుచ్ఛమైన యీ మనోదుర్బలత్వాన్ని విడిచి, లే); అంతేకాక</FONT></p>
<p><FONT FACE="SHREE900, SHREE, sans-serif" SIZE="3">‘‘తస్మాత్త్వముత్తిష్ఠ యశోలభస్వ।</FONT></p>
<p><FONT FACE="SHREE900, SHREE, sans-serif" SIZE="3">జిత్వా శత్రూన్‌ భుంక్ష్వ రాజ్యం సమృద్ధమ్‌।।’’</FONT></p>
<hr class="puTa_virupu">
<table><tr><td><a class=puTa_lanke href=puTa1789.html>p1789</a></td><td>p1790</td><td><a class=puTa_lanke href=puTa1791.html>p1791</a></td></tr></table>
</div></body></html>
