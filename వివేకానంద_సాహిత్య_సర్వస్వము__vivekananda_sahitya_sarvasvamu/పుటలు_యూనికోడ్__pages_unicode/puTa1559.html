<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1558.html>p1558</a></td><td>p1559</td><td><a class=puTa_lanke href=puTa1560.html>p1560</a></td></tr></table>
<p><FONT FACE="SHREE900, SHREE, sans-serif" SIZE="3">330 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">చంద్రుడే నిప్పు; నక్షత్రాలే విస్ఫులింగాలు (నిప్పుకణాలు); ఈ అగ్నిలో&nbsp;<BR>దేవతలిచ్చే ఆహుతే శ్రద్ధ. ఆ ఆహుతినుండి, సోమప్రభుడు ఆవిర్భవిస్తున్నాడు.&nbsp;<BR>నీ విప్పటిలాగా ఒక అల్పాగ్నిలో హోమం చేయనఖ్కర్లేదు. ఈ జగత్తంతా అగ్నే.&nbsp;<BR>ఈ హోమం లేక ఈ ఆరాధన నిరంతరం జరుగుతూనే వుంది. దేవతలు, దేవ-&nbsp;<BR>దూతలు, అందరూ దీనిని అరాధిస్తూనే వున్నారు. ‘‘నరుని శరీరం, ఆ అగ్నికి&nbsp;<BR>అత్యుత్తమ చిహ్నం-’’ అని అత డుపదేశించాడు. ఇక్కడకూడ, ఆదర్శం&nbsp;<BR>అనుష్ఠాన సాధ్యమై ఒప్పుతోంది. బ్రహ్మం అన్నిటిలో కనిపిస్తున్నాడు. ఈ కథ-&nbsp;<BR>లన్నిటిలో కనిపించే మూలభావమేమంటే, కల్పిత చిహ్నాలు ఎంతమంచివైనా,&nbsp;<BR>ఎంత సహకారాలైనా మనం కల్పింపజాలిన వన్నిటినీ మించిన శ్రేష్ఠతమ చిహ్నాలు&nbsp;<BR>ఇదివరకే వున్నాయి. ఈశ్వరారాధనకై నీవు ఒక చిహ్నాన్ని రచించవచ్చు; కాని&nbsp;<BR>సజీవుడైన పురుషుని ఆకారంతో, శ్రేష్ఠతమమైన విగ్రహం ఇప్పటికే వుంది. నీవు&nbsp;<BR>దేవతా ప్రతిష్ఠకై ఒక దేవాలయం నిర్మించవచ్చు; కాని నరుని శరీరమనే&nbsp;<BR>మహోత్తమ దేవాలయం ఉంది కదా?</FONT></p>
<p><FONT FACE="SHREE900, SHREE, sans-serif" SIZE="3">వేదాలలో కర్మభాగం, జ్ఞానభాగం అనే రెండు భాగాలున్నాయని మీకు&nbsp;<BR>తెలుసు. రాను రాను కర్మలు ఎక్కువైపోయి వానిని వివరంగా తెలిసికోవడానికి&nbsp;<BR>అసాధ్యమైనంత చిక్కులేర్పడ్డాయి. కాబట్టి ఉపనిషత్తులలో ఈ కర్మలు ఇంచు-&nbsp;<BR>మించుగా విసర్జించబడ్డాయి. కాని ఈ విసర్జన అత్యంత మృదువుగా, ఆ కర్మల&nbsp;<BR>విశదీకరణ రూపంలో సాధించబడింది. పూర్వకాలంలో ఈ హోమాలు,&nbsp;<BR>యజ్ఞాలూ విశేషంగా చేసేవారు. తర్వాత తత్వజ్ఞులు బయలుదేరారు. కాని&nbsp;<BR>పామరులు చిహ్నాలను బలాత్కరంగా లాగి వేయడానికి మారుగా, ఈ కాలపు&nbsp;<BR>సంస్కర్త లవలంబించే విఘాత మార్గాలకు మారుగా, పూర్వచిహ్నపు స్థానంలో,&nbsp;<BR>కొత్తదాన్ని వారికి చూపేవారు. వారిలా బోధించారు- ‘‘అగ్నికి ఈ చిహ్నముంది&nbsp;<BR>కదా? మంచిది! ఇదిగో భూమి. ఇది మరొక చిహ్నం. ఇది ఎంత గొప్పదో&nbsp;<BR>చూడండి! ఈ చిన్న దేవాలయం వుందికదా? అదిగో! జగత్తంతా దేవళమే!&nbsp;<BR>ఇక్కడ, ఎక్కడైనా సరే నరుడు పూజలు చేయవచ్చు. నేలమీద మానవులు&nbsp;<BR>వేరువేరు యంత్రాలు గీస్తున్నారు కదా? వేదికలను రచిస్తారు కదా? ఇదిగో,&nbsp;<BR>అంతకంటే మహత్తరమైన వేదిక! సచేతనమైన ఈ మానవ శరీరం. జడములైన&nbsp;<BR>విగ్రహాలను ఆరాధించడంకంటే, ఈ వేదిక దగ్గర పూజలను చేయడం&nbsp;<BR>ఉత్తమోత్తమం.’’</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడొక వింత సిద్ధాంతం చూద్దాం. దాన్ని నేనుకూడ అంతగా గ్రహించ&nbsp;<BR>లేకున్నాను. మీకేమైనా అర్థమవుతుందేమో చూడండి చదివి వినిపిస్తాను.&nbsp;<BR>తపస్సుచే పవిత్రుడై, జ్ఞానాన్ని పొందిన నరుడు మరణించినప్పుడు -</FONT></p>
<hr class="puTa_virupu">
<table><tr><td><a class=puTa_lanke href=puTa1558.html>p1558</a></td><td>p1559</td><td><a class=puTa_lanke href=puTa1560.html>p1560</a></td></tr></table>
</div></body></html>
