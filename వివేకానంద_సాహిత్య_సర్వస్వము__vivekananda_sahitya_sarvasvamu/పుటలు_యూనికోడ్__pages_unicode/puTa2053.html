<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2052.html>p2052</a></td><td>p2053</td><td><a class=puTa_lanke href=puTa2054.html>p2054</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2"><sup>4</sup></FONT></p>
<p><FONT FACE="SHREE900, SHREE, sans-serif" SIZE="3">ఆశీర్వాదపాత్రుడైన, ఈశ్వరపుత్రుడైన, ఈతనిని ‘‘శాంతస్వభావ విశిష్టుడైన&nbsp;<BR>హిందువు’’ అనడంలోనే వుంది. ప్రపంచంలోని ఇతర భాగాల్లోకూడ నాగరి&nbsp;<BR>కతలు వెలశాయి. ప్రాచీనకాలంలోకూడ, శక్తిమంతాలైన గొప్పగొప్ప జాతుల్లో&nbsp;<BR>మహాద్భుతభావాలు వెలువడ్డాయి. నాడు, నేడుకూడ అద్భుత భావరాశి, ఒక&nbsp;<BR>జాతినుండి మరొక జాతికి ప్రసరించే వుంది. పురాతనకాలాల్లోనూ, ఈ రోజు-&nbsp;<BR>ల్లోనూకూడ పరదేశాలపై దాడులు వెడలే బలవంతాలైన జాతులు, మహా&nbsp;<BR>ధర్మాలు, దివ్యమహిమల మొలకలను దూరప్రదేశాల్లో నాటుతూ వచ్చినమాట&nbsp;<BR>వాస్తవమే! కాని ప్రియమిత్రులారా! నా మాటలు గుర్తుపెట్టుకోండి! ఈ ప్రపంచ&nbsp;<BR>మంతా, యుద్ధభేరుల ఘోషతోను, యుద్ధభటవ్యూహాల, అట్టహాసాలతోను&nbsp;<BR>సాగింది. ప్రతి ధర్మభావం, నెత్తుటి వెల్లువలో ముంచబడింది. ప్రతి దివ్యసం-&nbsp;<BR>కల్పం లక్షలకొద్దీ సోదరుల రక్తప్రవాహాలపై తేలియాడుతూ నడచింది. ప్రతి&nbsp;<BR>మహావాక్కు కోట్లకొలది ప్రజల ఆర్తనాదాలు, పసిబిడ్డల ఏడ్పులు, వితంతువుల&nbsp;<BR>కన్నీటి వెల్లువలను వెల్లడించింది. దాదాపుగా, ఇతర జాతుల ధర్మప్రచారమంతా&nbsp;<BR>ఇలాగే జరిగింది. కాని భారతభూమే యుగయుగాలనుండి శాంతిమయ జీవ-&nbsp;<BR>నాన్ని సాగిస్తోంది. గ్రీకుదేశం తలఎత్తడానికి ముందే, రోమ్‌ నగరం ఊహా&nbsp;<BR>క్షేత్రంలో పొడచూపడానికి ముందే, నేటి యూరప్‌ జాతుల పూర్వపురుషులు,&nbsp;<BR>శరీరమంతా పచ్చలు పొడిపించుకొని అడవులలో తిరుగుతున్న కాలంలోనే, ఈ&nbsp;<BR>భారతదేశంనుండి ధర్మప్రచారాలు సాగాయి. అంతకు పూర్వంనుండి - అంటే,&nbsp;<BR>చారిత్రక గ్రంథయోచనేలేని కాలంనుండి - దురవగాహమైన ప్రాచీనాంధకారం&nbsp;<BR>లోనికి పురాణగాధలు తొంగిచూడటానికి సాహసించలేని కాలంనుండి - నేటి-&nbsp;<BR>వరకు, దివ్యభావ పరంపరలెన్నో ఈ దేశంనుండి ప్రచారమై వెడలినాయి. కాని&nbsp;<BR>ఆ ప్రతిపలుకుకు ముందు, శాంతి, వెనుక దీవన, సహచరులుగా ప్రవర్తిల్లాయి.&nbsp;<BR>ప్రపంచంలోని అన్నిజాతులలోను మనంమాత్రం ఎప్పుడూ పరులమీదికి దాడి&nbsp;<BR>వెడలి ఎరుగం! అలాటి మహాభాగ్యం ఉండడంవల్లే మనం సజీవులమై వున్నాం.</FONT></p>
<p><FONT FACE="SHREE900, SHREE, sans-serif" SIZE="3">గ్రీసుదేశ సేనాదళాల దాడివల్ల భూమివణకిపోయిన కాలం వుంది. ఆ పురా-&nbsp;<BR>తన గ్రీకుల సామ్రాజ్యం - అలాటి వీరభూమి - నేడు నామరూపాలు లేకుండా&nbsp;<BR>తుడిచిపెట్టుకొని పోయింది. చివరికి - దాన్నిగూర్చి చెప్పుకోవడానికి నేటికొక&nbsp;<BR>పిట్టకథకూడ మిగలలేదు. లోకంలో కొంచెం పచ్చపచ్చగా వున్న ప్రాంతంపై అంతా&nbsp;<BR>రోమన్‌ జండా ఎగిరినకాలం వుంది. చతుస్సముద్రపర్యంతం వారు, తమ కబం-&nbsp;<BR>ధహస్తాలు చాచారు. వారి అధికార దుర్మదాంధత మానవజాతి శిరస్సుపై తాండ-&nbsp;<BR>వమాడింది. కాని, ఇప్పుడో! ఒకప్పుడు రాజప్రాసాదాలతో కళకళలాడిన క్యాపి-&nbsp;<BR>టోలీన్‌ పర్వతం ఇప్పుడు జాడతెలియకుండా పాడుపడివుంది. వారి సీజర్‌ బిరు-</FONT></p>
<hr class="puTa_virupu">
<table><tr><td><a class=puTa_lanke href=puTa2052.html>p2052</a></td><td>p2053</td><td><a class=puTa_lanke href=puTa2054.html>p2054</a></td></tr></table>
</div></body></html>
