<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1959.html>p1959</a></td><td>p1960</td><td><a class=puTa_lanke href=puTa1961.html>p1961</a></td></tr></table>
<p><FONT FACE="SHREE900, SHREE, sans-serif" SIZE="3">355</FONT></p>
<p><FONT FACE="SHREE900, SHREE, sans-serif" SIZE="3">అనుబంధం</FONT></p>
<p><FONT FACE="SHREE900, SHREE, sans-serif" SIZE="3">స్టాంబూల్‌ మ్యూజియం వుంది. మేమక్కడ కొన్ని చెప్పుకోదగ్గ శాసనాలు,&nbsp;<BR>చెక్కిన శవపేటికలను, మరికొన్ని వస్తువులను చూశాం. దానిపైని ‘టొఫానీ’&nbsp;<BR>అనబడే ఎత్తయిన ప్రదేశంనుండి పట్టణాన్ని చూశాం. ఆ దృశ్యం ఎంతో&nbsp;<BR>ఆకర్షణీయంగా వుంది. అక్కడ నేను వేపిన కోడిమాంసాన్ని కొని తిన్నాను. ఈ&nbsp;<BR>మాంసం తిని చాలకాలమైంది. దానితోపాటు తురుష్కపద్ధతిలో తయారుచేసిన&nbsp;<BR>మసాలా అన్నాన్ని, మరికొన్ని పదార్థాలను తిన్నాను. స్కటారీలోని శ్మశానాన్ని&nbsp;<BR>చూశాక ప్రాచీన కుడ్యాలను చూడటానికి వెళ్లాం. ఆ గోడల లోపలవున్న చెరసాల&nbsp;<BR>ఎంతో భయంకరమైన ప్రదేశం. తరువాత ఉడ్స్‌ పాషాను చూసి, బోస్ఫారస్‌కు&nbsp;<BR>బైలుదేరాం. ఫ్రెంచ్‌ వ్యవహారాధికారితో భోజనాలు చేశాక ఒక గ్రీకు పాషాను,&nbsp;<BR>ఒక ఆల్బేనియా పెద్దమనిషిని చూశాం. అక్కడ పోలీసువారు పెరీ హైసింథీ&nbsp;<BR>ప్రసంగాలను నిషేధించారు. అందుచేత నేను ప్రసంగించటానికి వీలులేదు. మేం&nbsp;<BR>దేవన్మల్ల కోబిజీ అనే గుజరాతీ బ్రాహ్మణుణ్ణి చూశాం. ఇక్కడ భారతీయులైన&nbsp;<BR>హిందూస్తానీవారు, ముసల్మానులు అనేకులున్నారు. మేం తురుష్క తత్త్వశాస్త్రం&nbsp;<BR>మీద కొంత ప్రసంగించాం. నూన్‌బే అనే వ్యక్తిని గురించి విన్నాం. అతని తాత&nbsp;<BR>ఫ్రెంచ్‌వాడు. అక్కడ కొందరతణ్ణి కాశ్మీర దేశస్థుడి మాదిరి అందగాడని&nbsp;<BR>చెబుతారు. ఇక్కడి స్త్రీలకు పర్దా పద్ధతి లేదు. చాల చనువుగా తిరుగుతారు.&nbsp;<BR>మహమ్మదీయుల్లో వ్యభిచారం అధికం. మేం కుర్దు పాషాను గురించి విన్నాం.&nbsp;<BR>ఆర్మీనియన్ల హత్యను గురించి విన్నాం. ఈ ఆర్మీనియన్ల కొక దేశమనేది లేదు.&nbsp;<BR>వారు వసించే దేశాల్లో మహమ్మదీయు లధికం. ఆర్మీనియా అనే ప్రాంతం&nbsp;<BR>వున్నట్లు ఎవరికీ తెలియదు. ఇప్పటి సుల్తాను కుర్దు జాతివారితో హమీదీయా-&nbsp;<BR>శ్వసైన్యాన్నొకదాన్ని తయారుచేసి కొసాక్స్‌ల పద్ధతిలో వారికి శిక్షణ నిప్పించా&nbsp;<BR>లనుకున్నాడు. వారికి సైన్యంలో చేరవలసిన నిర్బంధం వుండదు.</FONT></p>
<p><FONT FACE="SHREE900, SHREE, sans-serif" SIZE="3">సుల్తాన్‌ ఆర్మీనియన్‌, గ్రీకు కుటుంబీకులను పిలిచి పన్నులకు బదులుగా&nbsp;<BR>సైన్యంలో చేరే నిర్బంధాన్ని ప్రతిపాదించాడు. వా రావిధంగా వారి మాతృభూమి&nbsp;<BR>పరిరక్షణకు సేవ చెయ్యగలరు. దానికి వారిలా సమాధానం చెప్పారు:&nbsp;<BR>‘‘యుద్ధంలో మేం పోరాడుతూ మహమ్మదీయులతోపాటు మరణిస్తే క్రైస్తవ&nbsp;<BR>సైనికులను ఖననం చెయ్యటంలో కొంత గందరగోళం జరుగుతుంది.’’ దీనికి&nbsp;<BR>సుల్తాను మహమ్మదీయుల్లోను, క్రైస్తవుల్లోను ప్రతి దళంలోను వేర్వేరు మత&nbsp;<BR>గురువులను ఏర్పాటు చేస్తానని చెప్పాడు. వారివారి మతపద్ధతులను బట్టి అంత్య-&nbsp;<BR>క్రియలు జరుగుతాయని, ఒకవేళ మూక ఉమ్మడిగా పాతిపెట్టవలసివస్తే క్రైస్తవ,&nbsp;<BR>మహమ్మదీయ మతగురువులు కలిసి అంత్యక్రియలు నెరవేరుస్తారని, ఒక&nbsp;<BR>మతానికి చెందిన జీవుడు తన మత మంత్రాలతోపాటు యితర మత మంత్రాలను</FONT></p>
<hr class="puTa_virupu">
<table><tr><td><a class=puTa_lanke href=puTa1959.html>p1959</a></td><td>p1960</td><td><a class=puTa_lanke href=puTa1961.html>p1961</a></td></tr></table>
</div></body></html>
