<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2820.html>p2820</a></td><td>p2821</td><td><a class=puTa_lanke href=puTa2822.html>p2822</a></td></tr></table>
<p><FONT FACE="SHREE900, SHREE, sans-serif" SIZE="3">బౌద్ధకాలపు భారతదేశం</FONT></p>
<p><FONT FACE="TimesNewRoman, Times, serif" SIZE="2">3 8 5</FONT></p>
<p><FONT FACE="SHREE900, SHREE, sans-serif" SIZE="3">మున్నదని మా నమ్మకం. బుద్ధుడు ఈ రెండిటినీ నిరాకరించాడు. శాశ్వతమైన&nbsp;<BR>దొకటి ఉంది అనే దానికి ఋజువులేదని, ఇదంతా క్షణక్షణం జరుగుతూన్న&nbsp;<BR>మార్పుల పుంజమనీ, ఈ చిరమార్పులతో కనబడుతూన్న ఆలోచనా సముదా-&nbsp;<BR>యమే ‘మనస్సని’ అతని బోధన. ఒక దివ్వెను గిరగిరా తిప్పితే అదొక వృత్తంగా&nbsp;<BR>కనిపిస్తుంది. కాని నిజాని కదొక భ్రాంతి. లేదా ఒక నదిని ఉదాహరణగా తీసు-&nbsp;<BR>కోండి. అవిచ్ఛిన్నంగా పారుతూన్న జలసముదాయానికే నది అని పేరు. ప్రతి-&nbsp;<BR>క్షణం కొత్తజలం వచ్చి పారుతూ ఉంటుంది. జీవితం, శరీరమూ, మనస్సు&nbsp;<BR>సరిగా అలాగే...</FONT></p>
<p><FONT FACE="SHREE900, SHREE, sans-serif" SIZE="3">అతడి ఈ సిద్ధాంతం నా కర్థంకాలేదు. మా హిందువుల కెప్పుడూ అర్థం&nbsp;<BR>కాలేదు. కాని దీని వెనుక ఉన్న సిద్ధాంతాన్ని నేను అర్థం చేసుకోగలను. అదొక&nbsp;<BR>మహోన్నతమైన ఉద్దేశం. స్వార్థపరత్వం ప్రపంచాని కొక మహాశాపం. మన&nbsp;<BR>మందరం స్వార్థపరులం. అనర్థములూ దీనిలోనే ఉన్నాయి. స్వార్థానికి అవకాశం&nbsp;<BR>ఉండకూడదు. జీవిత మొక నదీప్రవాహం వంటిది. కాబట్టి దేవుడు వద్దు. ఆత్మ&nbsp;<BR>వద్దు. నీ కాళ్ళపై నువ్వే నిలబడు. నరక భయంతోగాని, శిక్షింపబడతాననే&nbsp;<BR>భయంతోగాని లేక మరే ఇతర ఉద్దేశంగాని లేకుండా మంచికోసం మంచిని, మేలు-&nbsp;<BR>కోసం మేలును చెయ్యి. నిష్కాముడవై, ధీరుడవై నిలువు. నేను మంచికొరకై&nbsp;<BR>మంచిని చేయగోరతాను. అంతే. మరే ఇతర ఉద్దేశమూ లేదు. అద్భుతం,&nbsp;<BR>మహాద్భుతం!</FONT></p>
<p><FONT FACE="SHREE900, SHREE, sans-serif" SIZE="3">అతని తత్వసిద్ధాంతాలను నేను అంగీకరింపజాలను. కాని అతని నైతికశక్తి&nbsp;<BR>నన్ను గగుర్పొడుస్తుంది. మీలో ఎవరైనా ఒక గంటసేపు సాహసంతో, సమర్థతతో&nbsp;<BR>అతనివలె ఉండగలరేమో ప్రయత్నించి చూడండి. నేనుమాత్రం ఐదు నిము&nbsp;<BR>షాలుకూడా అలా ఉండలేను. దుర్బలత్వం, పిరికితనం నన్ను ఆవరిస్తుంది, ఏదో&nbsp;<BR>ఒక ఆధారంకోసం నేను తహతహలాడుతాను. ఆ మహాశక్తివంతుణ్ణి గురించి&nbsp;<BR>భావించినప్పుడల్లా నా మనస్సు ఉత్సాహంతో నిండిపోతుంది. ఆ మహాన్‌ శక్తిని&nbsp;<BR>మనం సమీపించజాలం. అటువంటి మహత్‌ శక్తిని ప్రపంచం కనీ వినీ ఎరుగదు;&nbsp;<BR>అటువంటి శక్తి నా కిం కెక్కడా కన్పించలేదు. మన మందరం పిరికితనంతో&nbsp;<BR>జన్మించాం. మన ప్రయత్నాలన్నీ మనలను మనం రక్షించుకోవటానికే. మహా-&nbsp;<BR>భయం, మహాస్వార్థం సదా మనల నావరించి ఉంది. మన స్వార్థమే మనలను&nbsp;<BR>పిరికిపందలనుగా చేస్తుంది. ఈ భయానికి, ఈ పిరికితనానికి మూలం మనలో&nbsp;<BR>ఉన్న ఈ మహాన్‌ స్వార్థపరత్వమే. కాని బుద్ధుణ్ణి చూడండి: ‘‘మంచి చేయటం&nbsp;<BR>మంచిది. కాబట్టి మంచిని చేయండి. మరింకేమీ అడగొద్దు అంతేచాలు.’’</FONT></p>
<hr class="puTa_virupu">
<table><tr><td><a class=puTa_lanke href=puTa2820.html>p2820</a></td><td>p2821</td><td><a class=puTa_lanke href=puTa2822.html>p2822</a></td></tr></table>
</div></body></html>
