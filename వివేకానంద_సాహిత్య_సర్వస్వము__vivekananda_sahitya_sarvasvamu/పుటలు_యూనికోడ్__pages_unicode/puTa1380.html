<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1379.html>p1379</a></td><td>p1380</td><td><a class=puTa_lanke href=puTa1381.html>p1381</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వతత్త్వ దర్పణం</FONT></p>
<p><FONT FACE="SHREE900, SHREE, sans-serif" SIZE="3">151</FONT></p>
<p><FONT FACE="SHREE900, SHREE, sans-serif" SIZE="3">గలుగుతాం. అప్పుడే, ఈ జగత్తు, ఒక నాటక రంగమని, మీరు అందలి&nbsp;<BR>నటులని, మీ అంతరాత్మలకు గోచరమైపోతుంది. పిడుగులాంటి గొప్పశక్తితో&nbsp;<BR>వైరాగ్య చింత మిమ్మావహిస్తుంది. అప్పుడే మీ భోగాసక్తిని, ఈ జీవనాన్ని, ఈ&nbsp;<BR>సంసారాన్ని పట్టుకొని ప్రాకులాడాలన్న వాంఛకూడ పూర్తిగా నశిస్తుంది.&nbsp;<BR>ఎన్నెన్నిసార్లు ఇలాంటి జన్మలు మీకు కల్గుతాయో, ఎన్ని కోట్ల పర్యాయాలు&nbsp;<BR>మీకు తండ్రులు, తల్లులు, కొడుకులు, కూతుళ్లు, భర్తలు, భార్యలు,&nbsp;<BR>బంధువులు, స్నేహితులు, సంపదలు, అధికారాలు ప్రాప్తిస్తూండటం జరిగిందో&nbsp;<BR>తేటతెల్లంగా మీ మనోనేత్రాలకు గోచరిస్తుంది. అవి ఎప్పుడూ వస్తూ పోతూ&nbsp;<BR>వుండేవే. ఎన్నిసార్లో మీరు, గొప్ప ఆశాతరంగాల ఉన్నతాగ్రాలపై నాట్యాలు చేసి&nbsp;<BR>వుంటారు. మరెన్నిసార్లో నిరాశలో చిక్కి, అధఃపతితులై పోయారు. ఈ అన్ని&nbsp;<BR>విషయాలు మీ స్మృతికి వచ్చినప్పుడు మీరు శూరులై నిలబడి, ఈ జగత్తు&nbsp;<BR>మిమ్మల్ని రౌద్రదృక్కులతో బెదిరిస్తున్నా, మందహాసం చేయజాలుదురు.&nbsp;<BR>అప్పుడు మాత్రమే మీరు ధీరులై నిలబడి, ‘‘ఓ మృత్యువా! నిన్ను సైతం నేను&nbsp;<BR>లక్ష్యపెట్టను. నిన్ను చూస్తే నాకేం భయం?’’ అని ఎలుగెత్తి పలుకగలుగుతారు.&nbsp;<BR>ఎప్పుడో ఒకప్పుడు, ఈ సిద్ధి అందరికీ ప్రాప్తించేదే!</FONT></p>
<p><FONT FACE="SHREE900, SHREE, sans-serif" SIZE="3">‘‘జీవుని పునరావృత్తిని స్థాపించే (మళ్లీ మళ్లీ పుట్టడం, మరణించడం&nbsp;<BR>అనేది వుందని ఋజువుపరిచే) ప్రమాణాలుగాని, సహేతుకాలైన నిదర్శనాలు-&nbsp;<BR>గాని, వున్నాయా?’’ అని మీరడుగవచ్చు. ఇంత వరకు, ఖండన వాదనలు&nbsp;<BR>నిరాధారాలని తెలిపే యుక్తులు మాత్రం చెప్పాను. ‘‘ప్రత్యక్ష నిదర్శనాలు ఏమైనా&nbsp;<BR>వున్నాయా?’’ అంటారా - ఉన్నాయంటాను. మంచి గట్టి నిదర్శనాలే ఉన్నాయి.&nbsp;<BR>మనిషికీ, మనిషికీ మధ్య జ్ఞాన సముపార్జన శక్తిలో ఎక్కువ తారతమ్యం&nbsp;<BR>కనిపిస్తోంది. దానిని విశదీకరించడానికి సమర్థమైనది, ఈ జన్మాంతర&nbsp;<BR>సిద్ధాంతానికి మించింది వేరొకటి దొరకదు. జ్ఞానాన్ని సంపాదించుకొనేటప్పుడు,&nbsp;<BR>మనం అనుసరించే అనుక్రమణికను మొదట పరిశీలిద్దాం. నేను వీధి లోనికి వెళ్లి&nbsp;<BR>ఒక కుక్కను చూచాననుకోండి. అది కుక్క అనే జ్ఞానం, నాకెలా కలుగుతోంది?&nbsp;<BR>నా కప్పుడు కనబడేదాన్ని గూర్చి నా మనస్సుతో సంప్రదిస్తాను. అక్కడ రక&nbsp;<BR>రకాలుగా ఏర్చి కూర్చి పెట్టిన నా పూర్వానుభవాలు అనేకం ఉంటాయి. కొత్త&nbsp;<BR>అనుభవం ఏదైనా కలుగగానే, అదివరకున్న ప్రాతవైన భావ చిహ్నరాశులతో&nbsp;<BR>సంప్రదించి, అదివరకు అక్కడ ఉన్నవానిలో, ఈ కొత్త దానితో సమానమైన&nbsp;<BR>భావచిహ్నాల రాశిని వెదకి కనుగొని, వెంటనే దీన్ని వానితో చేర్చేస్తాను. అప్పుడు&nbsp;<BR>నాకు తృప్తి కలుగుతుంది. అదివరకే పేరివున్న భావగణ చిహ్నాలతో ఇది ఏకీభ-&nbsp;<BR>వించడంచేతనే అది ‘కుక్క’ అని నేను గుర్తింప గలగడం. ఈ నూతనానుభవంతో</FONT></p>
<hr class="puTa_virupu">
<table><tr><td><a class=puTa_lanke href=puTa1379.html>p1379</a></td><td>p1380</td><td><a class=puTa_lanke href=puTa1381.html>p1381</a></td></tr></table>
</div></body></html>
