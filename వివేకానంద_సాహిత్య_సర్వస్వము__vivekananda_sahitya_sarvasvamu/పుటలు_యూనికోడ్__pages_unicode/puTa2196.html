<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2195.html>p2195</a></td><td>p2196</td><td><a class=puTa_lanke href=puTa2197.html>p2197</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - భారతీయ సిద్ధపురుషులు</FONT></p>
<p><FONT FACE="TimesNewRoman, Times, serif" SIZE="2">1 4 7</FONT></p>
<p><FONT FACE="SHREE900, SHREE, sans-serif" SIZE="3">మతానికి పరమావధి! తక్కినవన్నీ, ఈ ప్రసంగాలు, తర్కాలు, తత్త్వసిద్ధాం-&nbsp;<BR>తాలు, ద్వైతం, అద్వైతం, చివరికి వేదాలుకూడ - యాత్రాసన్నాహాల వంటివే!&nbsp;<BR>అప్రధానమైనవే! ఋషిత్వం మాత్రమే ప్రధానమైంది. వేదాలు, వ్యాకరణం,&nbsp;<BR>జ్యోతిషం మొదలైనవన్నీ అప్రధానమే! ఆ నిర్వికార బ్రహ్మసాక్షాత్కారాన్ని చేకూ-&nbsp;<BR>ర్చేది పరావిద్య ఒక్కటే. వేదాలలోని ‘ఋషు’లు అట్టి సాక్షాత్కారాన్ని పొందిన&nbsp;<BR>వారే! ఈ ‘ఋషి’ అనే పదం, ఒక తరగతికి, ఒక దశకు పేరు. మనమంతా&nbsp;<BR>- నిజమైన ప్రతిహిందువు - ఆ పదానికి అర్హులమై, మన జీవితంలో ఏదో ఒక-&nbsp;<BR>కాలంలో ‘ఋషు’లం కావాలి! ఋషి కావడమంటే ముక్తి నార్జించడమే అని&nbsp;<BR>హిందువుల అభిప్రాయం. శాస్త్రధర్మాలలోని విశ్వాసం ముక్తికాదు. వేలకొద్దీ&nbsp;<BR>దేవస్థానాలను దర్శించడమూ కాదు; లోకంలోని నదులన్నిటిలో స్నానం చేయ-&nbsp;<BR>డమూ కాదు. కాని మంత్రద్రష్టయై, ‘ఋషి’ కావడమే బంధవిమోచనం,&nbsp;<BR>మోక్షం.</FONT></p>
<p><FONT FACE="SHREE900, SHREE, sans-serif" SIZE="3">వేదకాలానికి తరువాతకూడ లోకాన్ని సంచలింపచేసే సామర్థ్యమున్న&nbsp;<BR>మహర్షులు, అవతారపురుషులు ఎందరో ఉదయించారు. భాగవత ప్రమాణాన్న-&nbsp;<BR>నుసరించి అలా ఉదయించవలసినవారి సంఖ్య అనంతం. భారతదేశంలో అత్య-&nbsp;<BR>ధికంగా పూజించబడేవారు రాముడు, కృష్ణుడు. క్షాత్రియుగంనాటి ప్రాచీన దైవ-&nbsp;<BR>తమైన రాముడు సత్యధర్మాలకు నిలయం; ఆదర్శరూపుడైన కుమారుడు; ఆద-&nbsp;<BR>ర్శరూపుడైన భర్త; ఆదర్శరూపుడైన తండ్రి; అన్నిటినీమించి, ఆదర్శ&nbsp;<BR>రూపుడైన ప్రభువు. ఇలాంటి రాముని, వాల్మీకి మహర్షి మనకు ప్రదర్శించాడు.&nbsp;<BR>ఈ మహాకవి శ్రీరాముని జీవితాన్ని వర్ణించిన భాషకంటె, స్వచ్ఛం, నిర్దుష్టం,&nbsp;<BR>మనోహరం, సులభగ్రాహ్యం అయిన భాష ఉండజాలదు. ఇక సీతనుగూర్చి చెప్ప-&nbsp;<BR>సాధ్యమా? ప్రపంచంలోని పూర్వ గ్రంథరాశినంతా, భవిష్యత్కాలంలో రచించ-&nbsp;<BR>బడే గ్రంథరాశిని సైతం గాలించి చూచినా, మీ కొంకొక సీత కనబడదు. సీత&nbsp;<BR>అసదృశ అయినది. అంతకంటె సమగ్రతను ఊహించడం కష్టమన్నట్లు ఆమె&nbsp;<BR>చిత్రించబడింది. ఎందరో రాములుంటే ఉండవచ్చుకానీ, ఈ ఒక్క సీతతప్ప,&nbsp;<BR>మరి సీతలుండబోరు. ఆమె నిష్కళంక భారత నారీమణికి పరమాదర్శం. ఆ&nbsp;<BR>సీత జీవితంనుండే, స్త్రీత్వపరమావధిని నిర్ణయించే, భారతాదర్శాలన్నీ పుట్టు-&nbsp;<BR>కొని వచ్చాయి. అనేకవేల సంవత్సరాలనుండి ఆర్యావర్త భూమిలో ఒక కొననుండి&nbsp;<BR>మరొక కొన వరకు, సర్వత్ర, ప్రతి పురుషునిచేత, ప్రతి స్త్రీచేత, ప్రతి శిశువుచేత&nbsp;<BR>సైతం పూజలందుకొంటూ, ఆ దివ్యమూర్తి ప్రకాశిస్తోంది. ఈ దివ్యస్వరూపిణి&nbsp;<BR>సీత పావనతకంటే పావనమై, అగాధసహనశీలయై, పరమశాంతినిధానయై, సర్వ-&nbsp;<BR>కాలం, అసమానమై నిలిచి వుంటుంది. కొంచెంకూడ సణుక్కోక, విసుక్కోక</FONT></p>
<hr class="puTa_virupu">
<table><tr><td><a class=puTa_lanke href=puTa2195.html>p2195</a></td><td>p2196</td><td><a class=puTa_lanke href=puTa2197.html>p2197</a></td></tr></table>
</div></body></html>
