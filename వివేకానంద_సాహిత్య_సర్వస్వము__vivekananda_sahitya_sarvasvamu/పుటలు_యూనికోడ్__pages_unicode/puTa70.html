<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa69.html>p69</a></td><td>p70</td><td><a class=puTa_lanke href=puTa71.html>p71</a></td></tr></table>


<p><FONT FACE="SHREE900, SHREE, sans-serif" SIZE="3">శ్రేయస్సు ఒనకూర్చేది ఏదీ కానరాదు. అలాగే మతానికి మించి ఘోరకార్యాలకు&nbsp;<BR>కారణమైనదికూడ ఏదీ కనిపించటంలేదు. ప్రపంచంలో శాంతిని అనురాగాన్ని&nbsp;<BR>వర్ధిల్లచేసే వాటిలో మతానికి సాటిరాదగింది ఏదీ లేదు. అదేవిధంగా క్రూర&nbsp;<BR>వధలకు మూలాలైన వాటిలోను మతానికి సాటిరాదగింది వేరొకటి లేదు. సర్వ-&nbsp;<BR>మానవ సోదరత్వాన్ని వ్యక్తంచేయటంలో మతాన్ని మించిన దేదీ లేదు. అంతేగాక&nbsp;<BR>మనిషికి మనిషికి మధ్య విద్వేషాన్ని రగిల్చి క్రూరకృత్యాలను చేయించటం&nbsp;<BR>లోను మతానికి మించిన దేదీ లేదు! వివిధ ధర్మప్రతిష్ఠాపనలను, అంతేగాక మను-&nbsp;<BR>ష్యులకేకాక పశుపక్ష్యాదులకోసం సైతం వైద్యచికిత్సాలయాలను నెలకొల్పింది&nbsp;<BR>మతమే; అనేకసార్లు భూమిని రక్తపుటేరుల్లో ముంచి లేవనెత్తిందీ మతమే! ఐనా&nbsp;<BR>దీనికంతటికీ మూలం మానవుడి జిజ్ఞాసాప్రవాహమని మనం ఎరుగుదుం. నిరం-&nbsp;<BR>తర భేదాలను కల్పనచేస్తూ ద్వేషాలను పురికొల్పించే యీ భిన్నసంప్రదాయాల&nbsp;<BR>నడుమ సమరసభావాన్ని చేకూర్చటానికై ప్రయత్నించినట్టీ, ప్రస్తుతం ప్రయత్ని-&nbsp;<BR>స్తూన్నట్టీ బోధకులు, తత్త్వజ్ఞులు, పరిశోధకులు, గురువులు, సామాజికులు దేశ-&nbsp;<BR>దేశాల్లోను వున్నారు. కొన్నికొన్ని దేశాల్లో మాత్రమే వీరి ప్రయత్నాలు ఫలిం-&nbsp;<BR>చాయి. కాని సమష్టిని ప్రపంచాన్నంతటిని గురించి విచారిస్తే అవి వ్యర్థాలైపోయి-&nbsp;<BR>నాయి.</FONT></p>
<p><FONT FACE="SHREE900, SHREE, sans-serif" SIZE="3">అన్ని సంప్రదాయాలు సమంగానే మనవలసినవే అని బోధించే అతిపురా-&nbsp;<BR>తన మతసంప్రదాయాలు కొన్నివున్నవి. ప్రతి సంప్రదాయంలోను ఒక పరమ-&nbsp;<BR>గమ్యం వుందనీ, దాన్లో నాటుకొన్న పరమాదర్శం ఒకటి వుందనీ, కాబట్టి అది&nbsp;<BR>లోకకళ్యాణానికి అత్యవసరమే అనీ, వాటి ఉద్దేశం. ఈ ఆధునిక కాలంలోను&nbsp;<BR>యిలాటి భావాలు వున్నవి. వాటిని ఆచరణలోపెట్టే ప్రయత్నాలు తరచు జరుగు&nbsp;<BR>తున్నవి. ఆ ప్రయత్నాలు ఒక్కోసారి మనం ఎదురుచూసేటంత తీవ్రాలు కాకుం-&nbsp;<BR>టాయి. అంత సమర్థతో నిర్వహింపబడటమూలేదు. ఇంతేకాదు నిస్పృహతో&nbsp;<BR>మనం కలహించుకోటంకూడ కద్దు.</FONT></p>
<p><FONT FACE="SHREE900, SHREE, sans-serif" SIZE="3">హఠవాద సిద్ధాంత అధ్యయనం యింతటితో ఆపి, లోకజ్ఞానదృష్టితో యీ&nbsp;<BR>విషయాన్ని పరిశీలిద్దాం. ప్రపంచంలోని ప్రతి గొప్పమతంలోను మహత్తర జీవశక్తి&nbsp;<BR>ఒకటి వుందని మనం అంగీకరించక తప్పదు. మేం ఒప్పుకోము అని కొందర-&nbsp;<BR>నవచ్చు. మా కది స్పష్టమవటం లేదనవచ్చు. కాని అజ్ఞానం క్షమాపణీయం&nbsp;<BR>కాబోదు. ‘ఈ ప్రపంచంలో ఏం జరుగుతోందో నే నెరుగును. కాబట్టి ప్రపం-&nbsp;<BR>చంలో జరుగుతున్నవి అనబడే విషయాలు జరుగటంలేదు’ అని వాదించే&nbsp;<BR>లోకంలోని మతభావప్రచారాన్ని పరికించేవారికి స్పష్టమే. అంతరించిపోవటమే&nbsp;<BR>కాదు; ప్రతిదీ పురోభివృద్ధి చెందుతోంది. క్రైస్తవుల సంఖ్య పెరుగుతోంది.</FONT></p>
<hr class="puTa_virupu">
<table><tr><td><a class=puTa_lanke href=puTa69.html>p69</a></td><td>p70</td><td><a class=puTa_lanke href=puTa71.html>p71</a></td></tr></table>
</div></body></html>
