<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1348.html>p1348</a></td><td>p1349</td><td><a class=puTa_lanke href=puTa1350.html>p1350</a></td></tr></table>
<p><FONT FACE="SHREE900, SHREE, sans-serif" SIZE="3">120 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">వానిని ప్రార్థనాలయాధికారుల సంరక్షణ క్రింద ఉంచుతారు. ప్రాచ్య దేశీయుడు&nbsp;<BR>అడవి మనుష్యులుండే చోటికి పోవడం అపాయకరమని మానుకొంటాడు. కాని&nbsp;<BR>ఒక మహాపర్వతాగ్రాన ఒక సిద్ధ పురుషుడు వున్నాడని, అతడు తనకు ఆత్మజ్ఞానం&nbsp;<BR>ప్రసాదించగలడని తెలిస్తే, అతడు చావుకుకూడ తెగించి అతని దగ్గరకి వెళ్లాల-&nbsp;<BR>నుకుంటాడు. ఈ రెండు రకాల వాళ్లూ, ఆచరణయోగ్యమైన మార్గాలనే పట్టు-&nbsp;<BR>తున్నారు. జీవితమంతా ఈ లోకంలోనే ఇమిడి వున్నట్లు భావించడమే పొర-&nbsp;<BR>పాటు. మీది క్షణభంగురమైన ఇంద్రియభోగాసక్తి. అది కేవలం అనిత్యం. నిరం-&nbsp;<BR>తర క్లేశమూలం. నాది శాశ్వత శాంతిమూలం.</FONT></p>
<p><FONT FACE="SHREE900, SHREE, sans-serif" SIZE="3">మీ భావం తప్పు అని నేననను. తప్పక మీరు దాన్ని అనుసరించండి.&nbsp;<BR>దానివల్ల ఎంతో మేలు, ఎంతో సుఖం కలుగవచ్చు. కాని నా భావాన్ని తప్పు&nbsp;<BR>అనకండి. అదికూడ ఒక విధంగా ఆచరణయోగ్యం. మీ ఒక్కరిదే ఆచరణ-&nbsp;<BR>యోగ్య మార్గమనే వాదం యుక్తియుక్తం కాదు. మీదొక విధంగా ఆచరణ-&nbsp;<BR>యోగ్యం. నాదింకో విధంగా ఆచరణయోగ్యం. మన ఇద్దరి దృక్పథాలనుండి,&nbsp;<BR>ఆచరణయోగ్యమైన ఒకే మార్గాన్ని, అందరం అనుసరిస్తే ఎంత బాగుంటుంది?&nbsp;<BR>భౌతికశాస్త్ర మార్గంలోను, ఆధ్యాత్మిక మార్గంలోనుకూడా, ఆచరణయోగ్య&nbsp;<BR>మార్గమవలంబించే వారు కొందరున్నారు. కాలక్రమంలో మానవులంతా, అట్లే,&nbsp;<BR>రెండు మార్గాలలోను సమానాభివృద్ధి చూపిస్తారని నా ఆశ. నీళ్లు సలసల&nbsp;<BR>కాగనారంభించినపుడు మొదట ఒక బుడగ, తర్వాత ఇంకొకటి, అటుపై&nbsp;<BR>మరొకటి పైకి లేస్తుంది. కొంతసేపటికి ఈ బుడగలన్నీ ఏకమై, మహాసంచలనం&nbsp;<BR>చూపట్టును. లోకంకూడ అట్టిదే. ప్రతి మనుష్యుడు ఒక బుడగ. జాతులు&nbsp;<BR>పెక్కుబుడగల వంటివి. ఈ జాతులు క్రమక్రమంగా కలుస్తున్నాయి. ఇలా&nbsp;<BR>జరుగుతూ పోగా, భిన్నత్వం నశించి, మనమందరం చేరబోవు ఆ ఏకత్వం&nbsp;<BR>గోచరించే దినం వచ్చి తీరుతుందని నా విశ్వాసం. ప్రతివాడు, భౌతికలోకంలో,&nbsp;<BR>ఆధ్యాత్మిక లోకంలోకూడ, ఆచరణయోగ్యమైన మార్గాన్ని అనుసరిస్తాడు. అప్పు&nbsp;<BR>డా ఏకత్వం, ఏకత్వ మాధుర్యం లోకమునంతా ఆవరిస్తుంది. మానవజాతి&nbsp;<BR>అంతా, ఒక్కుమ్మడిగా జీవన్ముక్తిని పొందుతుంది. మన పరస్పర ద్వేషంతో,&nbsp;<BR>అసూయతో, ప్రేమతో, సహకారంతో, ఆ గమ్యస్థానాన్ని చేరడం&nbsp;<BR>కోసమే మనమంతా పోరాడుతున్నాం. మహావాహిని సముద్రం దెస ప్రవహిస్తోంది.&nbsp;<BR>మనల నందరినీ అది ఈడ్చుకొని పోతోంది. గడ్డి పోచలలాగా, కాగితపు ముక్క-&nbsp;<BR>లలాగ, మనం ఇటు అటు అగమ్యంగా కొట్టుకొనిపోతున్నా చివరకు,&nbsp;<BR>చైతన్యానందసాగరాన్ని చేరడం తథ్యం.</FONT></p>

<hr class="puTa_virupu">
<table><tr><td><a class=puTa_lanke href=puTa1348.html>p1348</a></td><td>p1349</td><td><a class=puTa_lanke href=puTa1350.html>p1350</a></td></tr></table>
</div></body></html>
