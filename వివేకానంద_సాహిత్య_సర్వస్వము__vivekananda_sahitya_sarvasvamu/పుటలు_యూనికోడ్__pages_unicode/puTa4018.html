<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4017.html>p4017</a></td><td>p4018</td><td><a class=puTa_lanke href=puTa4019.html>p4019</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">3 9 1</FONT></p>
<p><FONT FACE="SHREE900, SHREE, sans-serif" SIZE="3">తుంది.’ ఇలాగే మిగిలినవీ. హృదయం వేదనాభరితమైనప్పుడు, విచారపు&nbsp;<BR>తుఫాను అన్నివైపులా విజృంభించినప్పుడు, ఇక వెలుగు కనిపిస్తుందనే ఆశ&nbsp;<BR>అడుగంటి పోయినప్పుడు, ఆశా, ధైర్యం దాదాపుగా శూన్యమైపోయినప్పుడు -&nbsp;<BR>ప్రచండమైన ఆ ఆధ్యాత్మిక పెనుతుఫాను మధ్యంలో అంతర్గత బ్రహ్మతేజం&nbsp;<BR>తళుక్కుమని భాసిస్తుంది. ఆగర్భశ్రీమంతులై పుట్టి పెరిగి, హంసతూలికా&nbsp;<BR>తల్పాలపై శయనిస్తూ, పరితాపమంటే ఏమిటో ఎరుగక, ఒక కన్నీటిచుక్కనైనా&nbsp;<BR>కార్చి ఎరుగని వాడెవడైనా, అంతర్గత బ్రహ్మవికాసాన్ని పొందినాడేమో చెప్పు? విల-&nbsp;<BR>పించటానికి నీకు భయ మెందుకు? విలపించు. విలాపం దృష్టిని నిర్మలం చేసి&nbsp;<BR>ఆత్మవికాసాన్ని చేకూర్చుతుంది. అప్పుడు, భేదదృష్టి - పశువు, మనిషి, వృక్షం&nbsp;<BR>మొదలగు భేదభావం - క్రమంగా కరగిపోగా, సర్వత్రా, సర్వకాల సర్వావస్థల్లోను&nbsp;<BR>అఖండబ్రహ్మ సాక్షాత్కారం పొందే అవకాశం లభిస్తుంది - అప్పుడు</FONT></p>
<p><FONT FACE="SHREE902, SHREE, sans-serif" SIZE="3">శ్లో।। సమం పశ్యన్‌ హి సర్వత్ర సమవస్థిత మీశ్వరమ్‌</FONT></p>
<p><FONT FACE="SHREE902, SHREE, sans-serif" SIZE="3">నహిన స్త్యాత్మ నాత్మానమ్‌ తతోయాతి పరాంగతిమ్‌।।</FONT></p>
<p><FONT FACE="SHREE900, SHREE, sans-serif" SIZE="3">అన్ని ప్రాణుల్లోను ఒక పరమాత్మ వెలసివుండటాన్ని గాంచేవాడు, తనలో&nbsp;<BR>అంతర్గతమై ఉన్న పరమాత్మను హింసించడు. కాబట్టి ఉత్కృష్టమైన మోక్షాన్ని&nbsp;<BR>పొందుతాడు.</FONT></p>
<p><FONT FACE="SHREE900, SHREE, sans-serif" SIZE="3">సదా భవదీయ శ్రేయోభిలాషి,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">6 0 6</FONT></p>
<BR>
<p><FONT FACE="SHREE902, SHREE, sans-serif" SIZE="3">(కుమారి జోసఫీన్‌ మాక్లియోడ్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">బేలూర్‌ మఠం, హౌరా,&nbsp;<BR>డిసెంబర్‌ 26, 1900.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన ‘జో’</FONT></p>
<p><FONT FACE="SHREE900, SHREE, sans-serif" SIZE="3">నీ ఉత్తరంతోపాటు ‘అమ్మ’ ఉత్తరం, ఆల్బర్టా ఉత్తరం అందాయి. రష్యాను&nbsp;<BR>గూర్చి ఆల్బర్టా, విద్యావంతుడైన మిత్రుడు చెప్పినదంతా నేను అనుకొన్నట్లే&nbsp;<BR>ఉంది. భావంలో ఒక చిక్కు మాత్రమే ఉంది. అది ఏమంటే హిందూజాతి&nbsp;<BR>రష్యన్‌ జాతిగా మార్పుచేయబడటం సాధ్యమా?</FONT></p>
<p><FONT FACE="SHREE900, SHREE, sans-serif" SIZE="3">నేను యిక్కడికి చేరటానికి ముందే ప్రియుడైన మిస్టర్‌ సెవియర్‌ మరణిం-&nbsp;<BR>చాడు. ఆశ్రమం పక్కగా పారుతూన్న నదీతీరంలో, పుష్పమాలాలం&nbsp;<BR>కృతుణ్ణిజేసి, బ్రాహ్మణులచే మోసుకొనిపోబడి బాలురు వేదపారాయణ చేస్తూం-&nbsp;<BR>డగా, అతడు దహనం చేయబడ్డాడు.</FONT></p>
<hr class="puTa_virupu">
<table><tr><td><a class=puTa_lanke href=puTa4017.html>p4017</a></td><td>p4018</td><td><a class=puTa_lanke href=puTa4019.html>p4019</a></td></tr></table>
</div></body></html>
