<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2511.html>p2511</a></td><td>p2512</td><td><a class=puTa_lanke href=puTa2513.html>p2513</a></td></tr></table>

<p><FONT FACE="SHREE900, SHREE, sans-serif" SIZE="3">సావిత్రికి యౌవనం రాగానే తండ్రి ఆమెతో ‘‘అమ్మా నీ వరుణ్ణి నువ్వే ఎన్నుకో’’&nbsp;<BR>అన్నాడు. ప్రాచీనకాలంలో భారతీయ రాజకుమార్తెలకు ఎంతో స్వేచ్ఛ వుండేది.&nbsp;<BR>వారు తమ వరులను తామే ఎన్నుకొనేవారు.</FONT></p>
<p><FONT FACE="SHREE900, SHREE, sans-serif" SIZE="3">తదనుగుణంగా సావిత్రి బంగారు రథాన్నెక్కి, తనకు తోడుగా తండ్రి&nbsp;<BR>పంపిన పరిరక్షకులను, వృద్ధ ఆస్థానోద్యోగులను వెంటబెట్టుకొని అనేక రాజ&nbsp;<BR>సభలకు వెళ్లింది. అనేకమంది రాజకుమారులను చూసింది. కాని ఒక్కరూ&nbsp;<BR>ఆమె హృదయాన్ని ఆకర్షించలేకపోయారు. చివరికి ఆమె బృందం ఒక పవిత్రాశ్ర&nbsp;<BR>మానికి వచ్చారు. ఆ ఆశ్రమం ఒక అడవిలో వుంది. ఆ ప్రాచీనకాలంలో&nbsp;<BR>అలాంటి అడవులు మృగాల కొరకే కేటాయించబడి వుండేవి. అక్కడ ఎవరినీ&nbsp;<BR>మృగాలను వేటాడనివ్వరు. మృగాలకు మానవులవల్ల భయంపోయింది. తటాకా&nbsp;<BR>ల్లోని చేపలుసైతం నిర్భయంగా బైటికివచ్చి అందించేవారి చేతుల్లోనుండి ఆహా-&nbsp;<BR>రాన్ని అందుకొనేవి. ఎవరూ ఏ ప్రాణినీ చంపకూడదని నియమం వేలసంవత్స-&nbsp;<BR>రాలుగా అక్కడ అమల్లో వుండేది. మునులు, వృద్ధులు, మృగాలు పక్షులతో-&nbsp;<BR>కూడా కలిసి నివసించటానికి అక్కడకు వెళ్లేవారు. అపరాధులుకూడా అక్కడ&nbsp;<BR>సురక్షితంగా వుండేవారు. సంసార విరక్తుడైన వ్యక్తి వనానికెళ్లి మునుల గోష్ఠిలో&nbsp;<BR>ధర్మప్రసంగాల్లోను, ధ్యానంలోను తన శేషజీవితాన్ని గడిపేవాడు.</FONT></p>
<p><FONT FACE="SHREE900, SHREE, sans-serif" SIZE="3">ఆ కాలంలో ద్యుమత్సేను డనే ఒకరాజు వుండేవాడు. ముసలితనంలో&nbsp;<BR>ఆయనకు కంటిచూపు పోయింది. అలాటి దశలో అతడు శత్రువులతో పరా-</FONT></p>
<p><FONT FACE="SHREE900, SHREE, sans-serif" SIZE="3">జితుడై తన రాజ్యాన్ని కోల్పోయాడు. పాపం ముసలి గుడ్డిరాజు తన భార్య-&nbsp;<BR>తోను, ఏకైక కుమారుడితోను అరణ్యంలో తలదాచుకొని, తపస్సులో కాలం గడ-&nbsp;<BR>పసాగాడు. అతడి కుమారుడి పేరు సత్యవంతుడు.</FONT></p>
<p><FONT FACE="SHREE900, SHREE, sans-serif" SIZE="3">వివిధ రాజాస్థానాలను సందర్శించాక సావిత్రి చివరకు యీ తపోవనానికి&nbsp;<BR>రావటం తటస్థించింది. రాజాధిరాజులైనా సరే తపోవనాలను సమీపించినప్పుడు&nbsp;<BR>లోపలికెళ్లి మునులకు ప్రణామం చేసి వెళతారు. మునులపట్ల అలాటి భక్త్యాద-&nbsp;<BR>రాలు వుండేవి. భారతదేశంలో గొప్ప చక్రవర్తి సైతం జీర్ణవస్త్రధారి, కందమూల&nbsp;<BR>ఫలహారి, వనవాసి ఐన ఒక మునీంద్రుడి వంశానికి తాను చెందినవాడని చెప్పు-&nbsp;<BR>కోవటంలో గర్వపడతాడు. మేమంతా ఋషుల వంశంలో పుట్టినవారం. మత&nbsp;<BR>ధర్మానికి అలాంటి గౌరవం వుండేది. కాబట్టి రాజులైనా సరే, మున్యాశ్రమాలను&nbsp;<BR>సమీపించినప్పుడు లోపలికెళ్లి మునులకు ప్రణామాలర్పించటం ఎంతో గౌరవ-&nbsp;<BR>కార్యంగా భావిస్తారు. అశ్వారూఢులై వచ్చివుంటే, గుర్రాలను దిగి పాదచారులై&nbsp;<BR>వారు ఆశ్రమాలను సమీపిస్తారు. రథాన్ని, ఆయుధాలను బైటవుంచే ఆశ్రమం-&nbsp;<BR>లోకి ప్రవేశిస్తారు. యోధుడైనా సరే నిశ్చల ప్రశాంత వినీతవేషంతోనే లోనికి</FONT></p>
<hr class="puTa_virupu">
<table><tr><td><a class=puTa_lanke href=puTa2511.html>p2511</a></td><td>p2512</td><td><a class=puTa_lanke href=puTa2513.html>p2513</a></td></tr></table>
</div></body></html>
