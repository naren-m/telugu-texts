<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1395.html>p1395</a></td><td>p1396</td><td><a class=puTa_lanke href=puTa1397.html>p1397</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - అమృతత్వం</FONT></p>
<p><FONT FACE="SHREE900, SHREE, sans-serif" SIZE="3">167</FONT></p>
<p><FONT FACE="SHREE900, SHREE, sans-serif" SIZE="3">అయితే మనమందరం ఏమౌతాం? మీరంతా ఒక్కరే. ఒకే ఆత్మ వుంది. ఆ ఒక్క&nbsp;<BR>ఆత్మ మీరే. ఆత్మ అనేది, ఈ స్వల్పపరిమిత ప్రకృతి వెనుక నిలిచి వుంది. ఒక్క&nbsp;<BR>వస్తువు మాత్రమే ఉంది. ఒకే సత్త. అది నిత్యానందం, సర్వగతం, సర్వజ్ఞం,&nbsp;<BR>పుట్టుక, మరణం లేనిది. ‘‘అతని శాసనం వల్లనే ఆకాశం విశాల&nbsp;<BR>వ్యాప్తమై వుంది. గాలి వీస్తోంది. ఎండ కాస్తోంది. అందరు జీవిస్తున్నారు.&nbsp;<BR>ప్రకృతిలోని సత్య మతడే. అతడు నీ ఆత్మకు ఆత్మ. అంతేకాదు, నీ వతడివే.&nbsp;<BR>నీవు అతడు అభిన్నులు -’’ ఇద్దరున్న చోటంతా భయం వుంటుంది. అపాయం&nbsp;<BR>వుంటుంది. సంఘర్షణ, కలహం వుంటాయి. అంతా ఆ ఒక్కడే అయినప్పుడు&nbsp;<BR>ద్వేషించడం ఎవర్ని? కలహించడం ఎవరితో? అంతా అతడే అయినప్పుడు,&nbsp;<BR>ఎవరితో మీరు పోరాడగలరు? ఇది జీవంయొక్క యథార్థ స్వరూపాన్ని, ఉనికి&nbsp;<BR>(అస్తిత్వం) యొక్క యథార్థ స్వరూపాన్ని వివరిస్తోంది. ఇదే పరిపూర్ణత. ఇదే&nbsp;<BR>దైవం. నానాత్వం కనిపిస్తూన్నంత వరకు మీరు భ్రాంతిలో వున్నారు. ‘‘ఈ&nbsp;<BR>నానాత్వమయమైన జగత్తులో ఆ కేవలుని, ఈ వికారమయ జగత్తులో ఆ&nbsp;<BR>నిర్వికారుని, తన ఆత్మలో వుండేవానిగా, తన ఆత్మగానే, ఎవడు చూస్తాడో, వాడు&nbsp;<BR>మనకు ముక్తుడు, వాడు అదృష్టశాలి. వాడు గమ్యాన్ని చేరినాడు-’’ కాబట్టి నీవు&nbsp;<BR>అతడే అని తెలుసుకో. నీవే జగదీశ్వరుడివి. ‘‘తత్త్వమసి.’’ నేను పురుషుణ్ణి, నేను&nbsp;<BR>స్త్రీని, ఆరోగ్యవంతుణ్ణి, రోగిని, బలవంతుడిని, బలహీనుడిని; ద్వేషిస్తున్నాను,&nbsp;<BR>ప్రేమిస్తున్నాను. నాకు కొంచెం శక్తి వుంది... ఇట్టి భావాలు కేవలం భ్రాంతినుండి&nbsp;<BR>పుట్టినవి. వానిని పారద్రోలు. నీ బలహీనతకు కారణమేమి? నీ భయానికి కార-&nbsp;<BR>ణమేమి? జగత్తులో వుండేవాడు నీవొక్కడివే. నిన్ను భయపెట్టేదేముంది?&nbsp;<BR>కావున లేచి నిలబడు. విముక్తుడివికా! బలహీనత కల్పించే&nbsp;<BR>ఆలోచనలు, మాటలు తప్ప లోకంలో వేరే కీడేదీ లేదని తెలుసుకో!&nbsp;<BR>బలహీనతను, భీతిని, కల్పించే దాన్నే కీడుగా భావించి, అటువంటి దానిని చేర-&nbsp;<BR>నీయకుండా ఉండు. నిన్నేమి భయపెట్టగలదు? సూర్య, చంద్ర బింబాలు నేల-&nbsp;<BR>పైబడినా, గ్రహమండలాలన్నీ ధ్వంసమైనా, నీకేమి? మహాశిలలాగ నిశ్చలుడవై&nbsp;<BR>నిలుచుకో! నీవు నాశనంలేని వాడివి. ఆత్మవు. జగదీశ్వరుడవు. ‘‘నేను అఖండ&nbsp;<BR>సత్తను. అఖండ చిత్తును. అఖండానందమును. నేనే అతడను’’ అని పలుకు.&nbsp;<BR>బోనులో తుత్తునియలు చేసి యీవలకు లంఘించే సింహంలాగా, నీ బంధం&nbsp;<BR>త్రెంచుకొని శాశ్వతముక్తిని పొందు. నీవేల భయపడుతున్నావు? వెనుకంజ&nbsp;<BR>వేస్తున్నావెందుకు? అజ్ఞానం, భ్రాంతి తప్ప మరేది నిన్ను బంధింపజాలదు. నీవు&nbsp;<BR>శుద్ధుడవు. నిత్యానందమూర్తివి.</FONT></p>
<hr class="puTa_virupu">
<table><tr><td><a class=puTa_lanke href=puTa1395.html>p1395</a></td><td>p1396</td><td><a class=puTa_lanke href=puTa1397.html>p1397</a></td></tr></table>
</div></body></html>
