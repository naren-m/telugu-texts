<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1818.html>p1818</a></td><td>p1819</td><td><a class=puTa_lanke href=puTa1820.html>p1820</a></td></tr></table>
<p><FONT FACE="SHREE900, SHREE, sans-serif" SIZE="3">214 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">మాంసం చేపబుద్ధిని కలిగిస్తాయని ఒక పక్షంవా రంటారు. అలాగైతే బంగాళా&nbsp;<BR>దుంప బంగాళాదుంపబుద్ధిని, కూరగాయలు కూరగాయలబుద్ధిని - అంటే&nbsp;<BR>జడాన్ని, నిర్జీవపదార్థ తుల్యాన్ని ఐన బుద్ధిని - కలిగిస్తాయని వాదించవచ్చని&nbsp;<BR>రెండవ పక్షంవా రంటారు. బుద్ధి జడమై నిర్జీవపదార్థంలా మాంద్యం పొంది&nbsp;<BR>వుండటంకంటె సజీవ జంతుబుద్ధిని పొందటం శ్రేష్ఠం కాదా? శాఖాహారపు&nbsp;<BR>రసాయనిక సమ్మేళనంలోని వస్తువులే జంతువుల్లోకూడా వున్నాయని ఒక పక్షం-&nbsp;<BR>వారు చెబుతారు. రెండవ పక్షం యీ వాదాన్ని పరిహసించి ‘‘ఎందుకు? అవి&nbsp;<BR>గాల్లో కూడా వున్నాయి. కాబట్టి వెళ్లి వాయుభక్షణం చేసి జీవించు’’ అంటారు.&nbsp;<BR>శాఖాహారులు ఎంతో పాటుపడగలరనీ, గాఢమై దీర్ఘ పరిశ్రమ అవసరమైన&nbsp;<BR>కార్యాన్ని నిర్వహింపగలుగుతారని ఒక పక్షంవారు వాదిస్తారు. ‘‘అది నిజమైతే,&nbsp;<BR>శాఖాహార జాతులు ప్రపంచంలో అగ్రస్థానంలో వుండాలని, వారలా లేరనీ,&nbsp;<BR>మాంసాహారులే బలిష్ఠులై అగ్రస్థానాన్ని ఆక్రమించి వున్నారని’’ రెండో పక్షంవారు&nbsp;<BR>దీనికి బదులిస్తారు. ‘‘హిందువులను, చైనా దేశస్థులను చూడండి, ఎంత&nbsp;<BR>దౌర్భాగ్యస్థితిలో వున్నారో. వారు మాంసాహారం తినరు; అన్నం, నానారకాల&nbsp;<BR>శాకాలు తిని ఆ అల్పాహారంతో ఎలాగో జీవిస్తుంటారు. వారి దుస్థితిని పరికిం-&nbsp;<BR>చండి. జపాన్‌ దేశస్థులూ యిలాటి దుర్దశలోనే వున్నారు. కాని మాంసాహారాన్ని&nbsp;<BR>తినటానికి ఆరంభించాక వారి స్థితే మారిపోయింది. హైందవ సైనికదళాల్లో&nbsp;<BR>ఒకటిన్నర లక్షలమంది ఆ దేశస్థులైన సిపాయీలున్నారు; అందులో ఎంతమంది&nbsp;<BR>మాంసాహారులో చూడండి. వారిలో శ్రేష్ఠులైన సిక్కులు, గూర్ఖాలు మొదలైన-&nbsp;<BR>వారు శాకాహారులు కానేకారు’’ అని మాంసాహార పక్షంవారు వాదిస్తారు.&nbsp;<BR>‘‘మాంసాహారం అజీర్ణవ్యాధికి మూలం’’ అని ఒక పక్షంవారు వాదిస్తారు.&nbsp;<BR>‘‘అవన్నీ వెర్రిమొర్రి, అర్థంలేని మాటలు. శాఖాహారులకే జీర్ణకోశవ్యాధు&nbsp;<BR>లెక్కువగా వస్తాయి’’ అని ‘‘శాఖాహారం శరీరానికి చక్కని విరేచనకారిగా&nbsp;<BR>వుండొచ్చును. కాని అంతమాత్రంచేతే లోకమంతా ఆ ఆహారాన్నే స్వీక&nbsp;<BR>రించాలా?’’ అనీ రెండో పక్షంవా రంటారు.</FONT></p>
<p><FONT FACE="SHREE900, SHREE, sans-serif" SIZE="3">ఈ రెండు పక్షాలవారు ఏం చెప్పినా, మాంసాహార జాతులు ఎల్లప్పుడూ,&nbsp;<BR>ధీరత్వంచేత, సాహసంచేత, యోచనాపరత్వంచేత ప్రసిద్ధులై వుండటమే&nbsp;<BR>సామాన్యంగా కనిపిస్తుంది. మాంసాహార జాతు లిలాకూడా అంటారు:&nbsp;<BR>‘‘యజ్ఞధూమం మింటికెగసేటప్పుడు, ఆహూత పశుమాంసాన్ని తినే కాలం-&nbsp;<BR>లోనే హిందువుల్లో ప్రతిభాగ్రగణ్యులైన మతాచార్యులు, అసమానమహితమైన&nbsp;<BR>బుద్ధిగలవారు పుట్టేవారు. కాని వారు ‘బాబాజీ’ల వద్ద శాకాహారాభ్యాసం&nbsp;<BR>అలవరచుకొన్నాక, వారిలో ఒక్కడైనా మహాపురుషుడు, ఉపజ్ఞాశక్తిమహితుడు</FONT></p>
<hr class="puTa_virupu">
<table><tr><td><a class=puTa_lanke href=puTa1818.html>p1818</a></td><td>p1819</td><td><a class=puTa_lanke href=puTa1820.html>p1820</a></td></tr></table>
</div></body></html>
