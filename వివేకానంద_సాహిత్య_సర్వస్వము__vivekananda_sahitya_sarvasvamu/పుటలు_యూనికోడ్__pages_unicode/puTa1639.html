<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1638.html>p1638</a></td><td>p1639</td><td><a class=puTa_lanke href=puTa1640.html>p1640</a></td></tr></table>
<p><FONT FACE="SHREE900, SHREE, sans-serif" SIZE="3">34 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">పారించే నీటితొట్టె ఎక్కడో ఎత్తున వుంది. నీరు పొలంలోకి ప్రవహించటానికి&nbsp;<BR>తొందరపడుతోంది. కాని ద్వారం ఒకటి అడ్డం వుంది. ద్వారం తెరవగానే నీరు&nbsp;<BR>తన సహజధర్మంచేత లోపలికి ప్రవహిస్తుంది; దారిలో దుమ్ము, మురికి వుంటే&nbsp;<BR>నీరు వాటిమీదుగా ప్రవహిస్తుంది. కాని, దుమ్ము, మురికి మానవుడి దివ్యతావి&nbsp;<BR>ష్కారానికి కారణాలు కావు. ఫలితాలూ కావు. అవి దానితోపాటు వుండే పరి-&nbsp;<BR>స్థితులు మాత్రమే. కాబట్టి వాటిని చక్కబరుచుకోవచ్చును.</FONT></p>
<p><FONT FACE="SHREE900, SHREE, sans-serif" SIZE="3">ఈ ఆశయం భారతదేశంలోను, తదితర దేశాలలోను వున్న ప్రతిమతం-&nbsp;<BR>లోను వుందని వేదాంతం వక్కాణిస్తుంది; కొన్ని మతాలలో యీ ఆశయం&nbsp;<BR>పురాణగాధల మూలంగాను, మరికొన్ని మతాలలో సంకేతాల మూలంగాను తెలి-&nbsp;<BR>యచేయబడుతోంది. ప్రతిధర్మావేశమూ, ప్రతి దివ్యమానవావిష్కృతీ, ఎంత&nbsp;<BR>గొప్పదైనాకానీ అది మానవ ప్రకృతిలోని అనంతమైన ఏకత్వపు ప్రకటనమే&nbsp;<BR>అంటుంది వేదాంతం. నీతని, ధర్మమని, పరోపకారమని మనం చెప్పేదంతా ఆ&nbsp;<BR>ఐక్యపు ప్రకటనమే. ప్రతిమానవుడు విశ్వమంతటితో అభేదాన్ననుభవించే క్షణా-&nbsp;<BR>లుంటాయి. తెలిసినా తెలియకపోయినా దాన్ని వ్యక్తంచెయ్యటానికి అత డురవ-&nbsp;<BR>డిస్తాడు. ఈ ఐక్యప్రకటనమే ప్రేమ, సానుభూతి. ఇదే మన సకల ధర్మాలకు,&nbsp;<BR>నీతులకు పునాది. ఇదే వేదాంతంలో ‘తత్త్వమసి’ (అదే నువ్వు) అనే ప్రసిద్ధ&nbsp;<BR>సూత్రంలో సంక్షేపించబడింది.</FONT></p>
<p><FONT FACE="SHREE900, SHREE, sans-serif" SIZE="3">ప్రతి మానవుడికీ యీ విషయం ఉపదేశించబడుతోంది. నువ్వూ విశ్వ-&nbsp;<BR>పురుషుడూ ఒక్కరే. కాబట్టి ప్రతి ఆత్మా నీ ఆత్మే; ప్రతి దేహం నీ దేహమే;&nbsp;<BR>ఎవరికి హానిచేసినా నీకే నువ్వు హానిచేసుకొన్నట్లు, ఎవరిని ప్రేమించినా నిన్నే&nbsp;<BR>నువ్వు ప్రేమించుకొన్నట్లు. ద్వేషాన్ని వ్యక్తపరచిన తక్షణమే వేరెవరికది హాని కలి-&nbsp;<BR>గించినా, నీకూ హాని కలిగిస్తుంది; నీనుండి ప్రేమ వెలువడితే, అది నీ వద్దకు&nbsp;<BR>తిరిగి వచ్చే తీరుతుంది. ఎందుకంటె నేను విశ్వాన్ని; ఈ విశ్వం నా దేహం. నే&nbsp;<BR>ననంతుణ్ణి. ఆ సత్యం నా కిప్పుడు ఎరుకలో లేదు. అంతే. నేను అనంతుడననే&nbsp;<BR>అనుభూతి పొందటానికి సాధన చేస్తున్నాను. అనంతతత్త్వానుభూతి నాకు&nbsp;<BR>సంపూర్ణంగా కలిగినప్పుడు పరిపూర్ణత్వం సిద్ధిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">వేదాంతంలోని మరో విశిష్టాశయం : అందరి లక్ష్యమూ ఒక్కటే. కాబట్టి&nbsp;<BR>మతవిషయంలో అనంత వైవిధ్యాన్ని మనం అనుమతించాలేగాని అందరినీ ఏకాభి&nbsp;<BR>ప్రాయానికి కట్టుపరుప ప్రయత్నించకూడదు. వేదాంతి కావ్యభాషలో అన్నట్లు,&nbsp;<BR>‘‘వేర్వేరు కొండలలో పుట్టిన వేర్వేరు నదులు కిందికి దిగి, సూటిగానో, అడ్డ</FONT></p>
<hr class="puTa_virupu">
<table><tr><td><a class=puTa_lanke href=puTa1638.html>p1638</a></td><td>p1639</td><td><a class=puTa_lanke href=puTa1640.html>p1640</a></td></tr></table>
</div></body></html>
