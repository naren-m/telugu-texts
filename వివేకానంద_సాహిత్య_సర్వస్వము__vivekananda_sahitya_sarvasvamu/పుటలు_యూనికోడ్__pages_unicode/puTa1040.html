<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1039.html>p1039</a></td><td>p1040</td><td><a class=puTa_lanke href=puTa1041.html>p1041</a></td></tr></table>
<p><FONT FACE="SHREE900, SHREE, sans-serif" SIZE="3">216 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE902, SHREE, sans-serif" SIZE="4">తాజయోగ పాoతాలు</FONT><FONT FACE="TimesNewRoman, Times, serif" SIZE="3"><sup>*</sup></FONT></p>
<BR>
<p><FONT FACE="SHREE902, SHREE, sans-serif" SIZE="3">ప్రాణం</FONT></p>
<BR>
<p><FONT FACE="SHREE900, SHREE, sans-serif" SIZE="3">పదార్థం ఐదు స్థితుల్లో ఉంటుందని సృష్టి సిద్ధాంతం. ఆకాశం - తేజోమయ&nbsp;<BR>ఆకాశం - వాయువు - ద్రవం - ఘనపదార్థం; ఇవన్నీకూడా ఒకే సూక్ష్మాతిసూక్ష్మ&nbsp;<BR>మూలపదార్థం, ఆకాశంనుండి ఏర్పడ్డాయి.</FONT></p>
<BR>
<p><FONT FACE="SHREE900, SHREE, sans-serif" SIZE="3">విశ్వగతశక్తిని ప్రాణ మంటారు. ఈ పంచభూతాల్లోని శక్తి అదే. ఈ&nbsp;<BR>ప్రాణశక్తిని వినియోగించే అద్భుతసాధనం మనసు. మనసు భౌతికపదార్థం. మనసు&nbsp;<BR>వెనక ఆత్మ ఉంది. అదే ప్రాణాన్ని స్వాధీనం చేసుకుంటుంది. జగద్వ్యాపారాలను&nbsp;<BR>నడిపించే శక్తి ప్రాణం. జీవచైతన్యం ఉన్న వాటన్నింట్లో అది కనిపిస్తుంది. దేహం&nbsp;<BR>నశ్వరం. మనసుకూడా నశ్వరమే. ఈ రెండూ మిశ్రపదార్థాలే. కాబట్టి మనసు&nbsp;<BR>కూడా నశించక తప్పదు. వీటన్నింటి వెనక అనశ్వర ఆత్మ ఉంది. ఆత్మ శుద్ధమైన&nbsp;<BR>ప్రజ్ఞ. అది ప్రాణాన్ని నియమించి శాసిస్తుంది. అయితే మనచుట్టూ కనిపించే ప్రజ్ఞ,&nbsp;<BR>ఎప్పుడూ అసంపూర్ణంగానే ఉంటుంది. ప్రజ్ఞ పరిపూర్ణమైతే, అప్పుడు క్రీస్తు&nbsp;<BR>లాంటి అవతారాలు వస్తాయి. ప్రజ్ఞ నిరంతరం తనను తాను వ్యక్తం చేసుకోవటానికే&nbsp;<BR>ప్రయత్నిస్తోంది. దానికోసం అది తరతమభేదాలుగా అభివృద్ధి పొందిన వివిధ&nbsp;<BR>దేహాలను - మనసులను సృష్టిస్తోంది. యథార్థానికి, అన్నింటి వెనకాల మూలంలో&nbsp;<BR>అన్నిజీవులు సమానమే.</FONT></p>
<p><FONT FACE="SHREE900, SHREE, sans-serif" SIZE="3">మనసు చాలా సూక్ష్మపదార్థం; ప్రాణాన్ని వ్యక్తం చేసే ఉపకరణం. శక్తి వ్యక్తం&nbsp;<BR>కావాలంటే పదార్థం కావాలి.</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రాణాన్ని ఎలా వినియోగించాలి అన్నది తర్వాతి ప్రశ్న. మనమంతా దాన్ని&nbsp;<BR>ఉపయోగిస్తూనే ఉన్నాం. అయితే దాన్ని మనం ఎంతగా వ్యర్థం చేస్తున్నామో! ఎంత&nbsp;<BR>శోచనీయం! ప్రాథమిక సాధన సన్నాహం చేసే స్థితిలోని మొదటి సిద్ధాంతం ఇది.&nbsp;<BR>జ్ఞానమంతా కూడా అనుభవంవల్లే కలుగుతుంది. పంచేంద్రియాల కతీతంగా&nbsp;<BR>ఉన్నదాన్ని కూడా మనం అనుభవించ వలసిందే. అప్పుడే అది మనకు యథార్థ&nbsp;<BR>మౌతుంది.</FONT></p>
<p><FONT FACE="SHREE900, SHREE, sans-serif" SIZE="3">మన మనసు అవచేతన - చేతన - అతీంద్రియ చేతన అనే మూడంతస్తుల్లో&nbsp;<BR>పనిచేస్తుంది. యోగ సిద్ధాంతమంతా, మనోమయభూమికను దాటిపోవాలనే&nbsp;<BR>చెబుతుంది. కాంతికిరణ ప్రసారాన్ని లేదా ధ్వనితరంగాల సంచారాన్ని పరిశీలిస్తే ఈ</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1039.html>p1039</a></td><td>p1040</td><td><a class=puTa_lanke href=puTa1041.html>p1041</a></td></tr></table>
</div></body></html>
