<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa921.html>p921</a></td><td>p922</td><td><a class=puTa_lanke href=puTa923.html>p923</a></td></tr></table>
<p><FONT FACE="SHREE900, SHREE, sans-serif" SIZE="3">98 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">క్రమంగా క్షీణిస్తాయి.</FONT></p>
<BR>
<p><FONT FACE="SHREE902, SHREE, sans-serif" SIZE="3">41. క్షీణ వృచ్గ్తి తభిజాచి స్యేవ మణే త్గృహీచిృ</FONT></p>
<p><FONT FACE="SHREE900, SHREE, sans-serif" SIZE="3">గ్రహణ గ్రాహ్యేషు తత్‌స్థతదంజనతా సమా పత్తిః.</FONT></p>
<BR>
<p><FONT FACE="SHREE900, SHREE, sans-serif" SIZE="3">క్షీణ (నిగృహీత) వృత్తులు గల యోగి గృహితలో, గ్రహణ (సాధన) లో&nbsp;<BR>గ్రాహ్యంలో (అంటే ఆత్మలేక పురుషునిలో - మనసులో - బాహ్యవిషయాల్లో) వివిధ&nbsp;<BR>వర్ణయుక్త వస్తువులు ఎదుట ఉన్న స్ఫటికం (మణి) వలే ఏకాగ్రతను, తాదాత్మ్యాన్ని&nbsp;<BR>పొందుతాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">నిరంతర ధ్యానంవల్ల లాభ మేమిటీ? ఇంతకు ముందొక సూత్రంలో&nbsp;<BR>ధ్యానంలోని వివిధావస్థలను నిరూపిస్తూ, పతంజలి మొదట్లో స్థూల అవలంబ&nbsp;<BR>నాలను, తర్వాత సూక్ష్మ అవలంబనాలను, చివరికి అతిసూక్ష్మ అవలంబనాలను&nbsp;<BR>గ్రహిస్తూ ధ్యానంలో అభివృద్ధి పొందాలని సూచించి ఉన్నాడు. స్థూలవిషయాల&nbsp;<BR>వలే, సూక్ష్మవిషయాలను కూడా సులభంగా ధ్యానించగలగటమే ఇలాంటి ధ్యానం&nbsp;<BR>వల్ల కలిగే లాభం. దానితో యోగికి గృహీత ఐన పురుషుడు, గ్రాహ్యమగు బాహ్య&nbsp;<BR>విషయం, గ్రహణసాధనమైన చిత్తం గోచరిస్తాయి. శరీరం లేదా భౌతికవస్తువులను&nbsp;<BR>పోలే స్థూలావలంబనాలు - మనశ్చిత్తం లాంటి సూక్ష్మావలంబనాలు - అహంకార&nbsp;<BR>విశిష్టుడైన పురుషుడని మూడు రకాల ధ్యేయాలున్నాయి. ఇలాంటి ధ్యానాలన్నీ&nbsp;<BR>సాధన ద్వారా యోగికి సిద్ధిస్తాయి. ధ్యానించే సమయంలో ధ్యేయేతర విషయాలను&nbsp;<BR>మనసులోకి రానివ్వకుంటే, ధ్యేయవస్తువుతో యోగి తాదాత్మ్యం లేదా ఏకత్వాన్ని&nbsp;<BR>పొందుతాడు. ధ్యానస్థితయోగి పువ్వు ముందున్న స్ఫటికం వంటివాడు. పువ్వు&nbsp;<BR>ఎర్రగా ఉంటే, దాని దగ్గర ఉండే స్ఫటికం కూడా ఎర్రగా ఉన్నట్లు కనిపిస్తుంది.&nbsp;<BR>పువ్వునీలంగా ఉంటే స్ఫటికం నీలంగా ఉన్నట్లు కనిపిస్తుంది.</FONT></p>
<p><FONT FACE="SHREE902, SHREE, sans-serif" SIZE="3">42. చిచ్రి శబ్దాత్థజ్ఞాన వికలైలః సంకీత్ణా సవిచిత్కా సమపత్తిః.&nbsp;<BR></FONT><FONT FACE="SHREE900, SHREE, sans-serif" SIZE="3">శబ్దం - అర్థం - జ్ఞానం అనే మూడు కలసి ఉన్నప్పుడు సవితర్కసమాధి</FONT></p>
<BR>
<p><FONT FACE="SHREE900, SHREE, sans-serif" SIZE="3">అంటారు.&nbsp;<BR>ఇక్కడ శబ్దం అంటే స్పందనం, అర్థం అంటే దాన్ని మెదడుకు తీసుకవెళ్లే&nbsp;<BR>నాడులు, జ్ఞాన మంటే మనసులో కలిగే ప్రక్రియ, అని చెప్పాలి. పై చెప్పిన&nbsp;<BR>ధ్యానాలన్నింటినీ సవితర్కధ్యానాలని చెబుతూ, క్రమంగా పతంజలి ఉన్నత&nbsp;<BR>ధ్యానాలను తెలియచేస్తాడు. శబ్దార్థజ్ఞాన సంయోగంవల్ల కలిగే సవితర్క సమాధిలో&nbsp;<BR>విషయి - విషయాల ద్వైతం భాసిస్తూ ఉంటుంది. బాహ్యస్పందన అయిన శబ్దాన్ని&nbsp;<BR>జ్ఞాననాడులు లోనికి తీసుకవెళ్లినప్పుడు అదే అర్థమౌతుంది. దానితో చిత్తంలో&nbsp;<BR>ప్రతిక్రియాత్మక వృత్తి కలుగుతుంది. అదే జ్ఞానం. అయితే మనం జ్ఞానం అని</FONT></p>
<hr class="puTa_virupu">
<table><tr><td><a class=puTa_lanke href=puTa921.html>p921</a></td><td>p922</td><td><a class=puTa_lanke href=puTa923.html>p923</a></td></tr></table>
</div></body></html>
