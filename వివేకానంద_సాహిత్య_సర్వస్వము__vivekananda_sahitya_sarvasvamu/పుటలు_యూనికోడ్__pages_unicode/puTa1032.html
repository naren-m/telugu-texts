<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1031.html>p1031</a></td><td>p1032</td><td><a class=puTa_lanke href=puTa1033.html>p1033</a></td></tr></table>
<p><FONT FACE="SHREE900, SHREE, sans-serif" SIZE="3">208 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">సంపాదించటానికే ఎంతోకాలం పడుతుంది కదా! విద్యుత్‌ శాస్త్రాన్నో, మరే&nbsp;<BR>శాస్త్రాన్నో నేర్చుకోవటానికి ఎన్నో సంవత్సరాలు పడతాయి కదా! నేర్చుకున్న తర్వాత&nbsp;<BR>కూడా, జీవితమంతా సాధన చేస్తూ ఉండాల్సిందే కదా!</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇతర శాస్త్రాలు స్థావర పదార్థాల నధ్యయనం చేస్తాయి. ఒక కుర్చీ ఉంది; దాన్ని&nbsp;<BR>నువ్వు చక్కగా పరీక్షించవచ్చు. అది ఎక్కడికి ఎగిరి పారిపోదు కదా! కాని ఈ&nbsp;<BR>యోగశాస్త్రం మనసుకు సంబంధించినట్టిది. మరి మనసంటారా, అది అతి&nbsp;<BR>చపలం. అనుక్షణం మనసు పరివర్తన చెందుతూనే ఉంటుంది. అలా మారుతూ&nbsp;<BR>ఉన్నప్పుడే మనం దాన్ని పరీక్షించి, అర్థం చేసుకోవాలి; నిగ్రహించాలి. చూశారా, ఈ&nbsp;<BR>శాస్త్రం ఎంత కష్టసాధ్యమో! దీని కెంత కఠినసాధన కావాలో!!</FONT></p>
<p><FONT FACE="SHREE900, SHREE, sans-serif" SIZE="3">అభ్యాసం చేయటానికి మాకు కొన్ని పాఠాలు చెప్ప రెందుకని నన్ను&nbsp;<BR>కొంతమంది అడుగుతుంటారు. అదంత తేలికపని కాదు. నే నీ వేదికమీద నిలచి&nbsp;<BR>ఉపన్యాసం చేస్తాను. విని మీరు యింటికి వెళ్లిపోతారు. దీనివల్ల మీకుగానీ, నాకుగానీ&nbsp;<BR>ఎలాంటి లాభంలేదు. మీ రేమంటారు? ‘ఇదంతా వట్టి అర్థంలేని ప్రలాపన’&nbsp;<BR>అంటారు. ఎందుకూ? చెప్పిన దానిలోనుండి అలాంటి సరుకును తీసుకోవాలని మీ&nbsp;<BR>రనుకుంటారు కాబట్టి. నాకు తెలిసిన యోగశాస్త్రం చాలా స్వల్పం. అయితే నేను&nbsp;<BR>సంపాదించిన ఈ కొంచెం జ్ఞానానికి నాకు ముప్ఫయి సంవత్సరాలు పట్టాయి. ఆ&nbsp;<BR>కొంచాన్నే ఆరు ఏండ్లుగా ప్రజలకు చెబుతున్నాను. ముప్పది సంవత్సరాలు చాలా&nbsp;<BR>కష్టపడి ఈ కొంచెం నేను నేర్చుకున్నాను. ఒక్కోమారు నేను దినానికి ఇరవై గంటలు&nbsp;<BR>సాధన చేసేవాణ్ణి. ఒక్కోమారు రాత్రి ఒక గంట మాత్రమే నిద్రించేవాణ్ణి.&nbsp;<BR>మరికొన్నిసార్లు రాత్రంతా సాధన చేస్తూ ఉండేవాణ్ణి. ఒక్కోసారి ఊపిరి&nbsp;<BR>చప్పుడుకూడా వినిపించని ప్రశాంత స్థలంలో నివసించేవాణ్ణి. ఒక్కోసారి గుహల్లో&nbsp;<BR>ఉండేవాణ్ణి. ఎంత కష్టమో చూడండి! ఐనా నాకు తెలిసిన దెంత? అసలు ఏమీ&nbsp;<BR>తెలియదనే అనాలి. ఈ శాస్త్రంలో ఆవగింజలో అరవయవ వంతుమాత్రం నాకు&nbsp;<BR>తెలుసు. అయితే ఈ శాస్త్రం చాలా యథార్థమని - విశాలమని - ఆశ్చర్యకరమైనది నేను&nbsp;<BR>గ్రహించాను.</FONT></p>
<p><FONT FACE="SHREE900, SHREE, sans-serif" SIZE="3">మీలో ఎవరైనా ఈ శాస్త్రాన్ని సాధించటానికి పూనుకోదలిస్తే, అతను తన&nbsp;<BR>జీవితంలో ఏ వ్యాపారంలోనైనా ఎంత మనో నిశ్చయంతో దిగుతాడో, అంతకన్నా&nbsp;<BR>ఎక్కువ మనోనిశ్చయంతో దీనికి పూనుకోవాలి.</FONT></p>
<BR>
<p><FONT FACE="SHREE900, SHREE, sans-serif" SIZE="3">వ్యాపారమంటే దానికెంత శ్రద్ధ కావాలో! ఎంత కష్టపడాలో! తండ్రి&nbsp;<BR>మరణించినా, తల్లి - భార్య - చివరికి పిల్లలు కూడా మరణించినా వ్యాపారాన్ని&nbsp;<BR>మానుకోవటానికి వీలులేదు. గుండెలు పగులుతున్నా మనం వ్యాపారస్థలానికి&nbsp;<BR>వెళ్లాల్సిందే! క్షణ క్షణానికి మనకు యమబాధగా ఉన్నా, దాన్ని వదలటానికి</FONT></p>
<hr class="puTa_virupu">
<table><tr><td><a class=puTa_lanke href=puTa1031.html>p1031</a></td><td>p1032</td><td><a class=puTa_lanke href=puTa1033.html>p1033</a></td></tr></table>
</div></body></html>
