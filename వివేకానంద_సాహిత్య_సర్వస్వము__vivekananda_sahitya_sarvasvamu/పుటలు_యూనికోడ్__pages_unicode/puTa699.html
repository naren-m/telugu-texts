<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa698.html>p698</a></td><td>p699</td><td><a class=puTa_lanke href=puTa700.html>p700</a></td></tr></table>

<p><FONT FACE="TimesNewRoman, Times, serif" SIZE="2">2 8 4</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు అలవరచుకోవలసిన నాల్గవ లక్షణం, చివరి లక్షణం సదసద్వి-&nbsp;<BR>వేకం. సద్వస్తువొక్కటే - భగవంతుడు. మనస్సు అతడివైపు మరలించాలి. దాన్ని&nbsp;<BR>అతడికి అర్పించెయ్యాలి. ఉంది దేవుడే, మరేదీ లేదు. తక్కినదంతా వస్తూ&nbsp;<BR>పోతుంటుంది. ప్రపంచాన్ని గురించిన ప్రతివాంఛా భ్రాంతే. జగత్తు సత్యం కదా!&nbsp;<BR>అంతకంతకు మనస్సును ఈశ్వరభావంతో పూజించుకోవాలి. ప్రతి యితర&nbsp;<BR>వస్తువు యథార్థరూపంలో - అసత్యంగా కనబడేదాకా మనం ఈశ్వరభావంలో&nbsp;<BR>లీనమైపోవాలి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు కాగోరే ప్రతివ్యక్తి సాధించాల్సిన నాల్గు గుణా లివి; వీటిని సాధన&nbsp;<BR>చెయ్యకపోతే సద్గురువుతో ప్రత్యక్ష సాంగత్యం కలుగదు. ఒకవేళ అలాటి గురువు&nbsp;<BR>లభించే అదృష్టం కలిగినా, గురువు ప్రసారంచేసే శక్తివల్ల అతడుత్తేజితుడు కాలేడు.&nbsp;<BR>ఈ నియమాలను సడలించడానికి, ఒక విధమైన రాజీపద్ధతిలో సమాధానపడ-&nbsp;<BR>డానికి సాధ్యంకాదు. ఈ నియమపాలనలో అతడు ఉత్తీర్ణుడైతే - యీ సంసి-&nbsp;<BR>ద్ధతతో - శిష్యుడి హృదయకమలం వికసిస్తుంది; భ్రమరం వచ్చి దానిమీద వాలు-&nbsp;<BR>తుంది. అప్పుడు గురువు తనలోనే వున్నాడని, తన దేహంలోనే అతడున్నాడని&nbsp;<BR>శిష్యుడు గ్రహిస్తాడు. శిష్యుడు గురువును దర్శిస్తాడు; సాక్షాత్కారం పొందుతాడు;&nbsp;<BR>సంసారసాగరం దాటి అవతలవైపుకు పోతాడు. భీకరమైన యీ సముద్రాన్ని దాటి&nbsp;<BR>లాభాన్నిగాని, పొగడ్తనుగాని ఆశించక కేవలం కృపారసభరితుడై సంసారసాగరాన్ని&nbsp;<BR>దాటటంలో యితరులకూ సహాయపడతాడు.</FONT></p>

<BR>
<hr class="puTa_virupu">
<table><tr><td><a class=puTa_lanke href=puTa698.html>p698</a></td><td>p699</td><td><a class=puTa_lanke href=puTa700.html>p700</a></td></tr></table>
</div></body></html>
