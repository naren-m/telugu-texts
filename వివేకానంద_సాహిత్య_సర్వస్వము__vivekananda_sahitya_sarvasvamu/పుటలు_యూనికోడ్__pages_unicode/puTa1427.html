<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1426.html>p1426</a></td><td>p1427</td><td><a class=puTa_lanke href=puTa1428.html>p1428</a></td></tr></table>
<p><FONT FACE="SHREE900, SHREE, sans-serif" SIZE="3">198 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">విశ్వమానసంగా వికసించిందని మనం తెలుసుకోవాలి. వ్యక్తిలోకూడ ఇలాగే&nbsp;<BR>జరుగుతుందా? అతని శరీరాన్ని సృష్టించేది అతని మానసమేనా? అతని&nbsp;<BR>మానసాన్ని సృష్టించేది అతని ఆత్మేనా? అంటే అతని ఆత్మ, మనశ్శరీరాలు&nbsp;<BR>మూడూ, ప్రత్యేక భిన్నవస్తువులా, మూడూ ఒక దానిలోని వేనా? లేక ఒకే&nbsp;<BR>వస్తువుయొక్క మూడు భిన్నావస్థలా? ఈ ప్రశ్నకు సమాధానం తెలుసుకోవ&nbsp;<BR>డానికై మనం క్రమంగా ప్రయత్నిద్దాం. మనకు కన్పించే ఈ బాహ్యశరీరం లోపల&nbsp;<BR>స్పర్శేంద్రియ మనోబుద్ధులు, బుద్ధికి వెనుక ఆత్మ వున్నాయని యిదివరకే&nbsp;<BR>తెలిసికొన్నాం. ఆత్మ శరీరం కాదని, మనస్సుకూడ కాదని మన తాత్కాలిక&nbsp;<BR>నిర్ణయం. మత ప్రపంచంలో దీన్ని గూర్చి, అభిప్రాయ భేదాలేర్పడుతున్నాయి.&nbsp;<BR>ద్వైతమనే పేరుతో వున్న మతాలన్నీ ‘ఆత్మ’ ‘సగుణ’మంటాయి. దానికనేక గుణా-&nbsp;<BR>లున్నాయనీ, మన అనుభూతులన్నీ - భోగాలు, కష్టాలు, సుఖాలు - నిజంగా&nbsp;<BR>దానివే అనీ బోధిస్తాయి. ఆత్మకట్టి గుణాలేవీ లేవనీ, అది నిర్గుణమనీ అద్వైతుల&nbsp;<BR>మతం.</FONT></p>
<p><FONT FACE="SHREE900, SHREE, sans-serif" SIZE="3">మొదట ద్వైతులను తీసికొని ఆత్మనుగూర్చి, దాని తర్వాతి గతిని గూర్చి&nbsp;<BR>వారి భావాన్ని తెలపడానికి యత్నిస్తాను. తర్వాత ద్వైతభావాన్ని నిరాకరించే&nbsp;<BR>మతాన్ని విచారించి చివరకు అద్వైత మతం కలిగించే సామరస్యాన్ని తెలిసికోవ-&nbsp;<BR>డానికి ప్రయత్నిద్దాం. జీవాత్మ మనస్సు, శరీరాల కంటే భిన్నం. అది ప్రాణాకాశ&nbsp;<BR>సమ్మేళన ఫలమూ కాదు. కాబట్టి మృత్యువు లేనిదై వుండాలి. ఎందుకు? మృత్యు-&nbsp;<BR>వంటే ఏమి? మూల వస్తువులుగా చీలిపోవడం. వస్తు సంయోగంతో కలిగిన&nbsp;<BR>దానికే కదా ఇలా వియోగం కలుగుతుంది? రెండు మూడు వస్తువుల కూడికచే&nbsp;<BR>కలిగిన వస్తువే వియోగ దశలో, మూల వస్తువుగా చీలిపోగలదు. సంయుక్త&nbsp;<BR>వస్తువుకాని దానికి వియోగ దశ, అంటే మృత్యువు కలుగ జాలదు. అది నిత్యం.&nbsp;<BR>అది అనంతకాలం నిలిచి వుంటుంది. అది సృష్టించబడింది కాదు. సృష్టించబడిన&nbsp;<BR>వస్తువులన్నీ సంయుక్తాలే. శూన్యంలోనుండి సృష్టి కలగడం ఎవ్వరూ చూళ్లేదు.&nbsp;<BR>మనకు తెలిసిన సృష్టి అంతా అంతకు ముందుండిన కొన్ని వస్తువులను కూర్చి&nbsp;<BR>కల్పించబడిన కొత్తరూపాలే. కాబట్టి అసంయుక్త వస్తువైన జీవాత్మ అనాది&nbsp;<BR>సిద్ధమైనదిగా వుండాలి, అనంతంగా ఎప్పటికీ ఉంటుంది. శరీర పతనానంతరం-&nbsp;<BR>కూడ ఆత్మ నిలిచే వుంటుంది. వేదాంత మత ప్రకారం ఈ శరీర వియోగ&nbsp;<BR>కాలంలో, నరుని జీవశక్తులు మరలి మనస్సులో లీనమవుతాయి. మనస్సు&nbsp;<BR>ప్రాణంలో లీనమౌతుంది. ప్రాణం ఆత్మలో చేరుతుంది. అటు తర్వాత జీవాత్మ&nbsp;<BR>సూక్ష్మశరీర మనబడు దానితోకూడ (దాన్ని ఆచ్ఛాదనగా ధరించిందేమో&nbsp;<BR>అన్నట్లు) బయటకు వస్తుంది. దాన్ని మీరు, మానసిక శరీరమనిగాని,</FONT></p>
<hr class="puTa_virupu">
<table><tr><td><a class=puTa_lanke href=puTa1426.html>p1426</a></td><td>p1427</td><td><a class=puTa_lanke href=puTa1428.html>p1428</a></td></tr></table>
</div></body></html>
