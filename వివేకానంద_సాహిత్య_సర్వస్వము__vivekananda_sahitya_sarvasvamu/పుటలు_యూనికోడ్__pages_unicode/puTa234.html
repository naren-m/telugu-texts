<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa233.html>p233</a></td><td>p234</td><td><a class=puTa_lanke href=puTa235.html>p235</a></td></tr></table>


<p><FONT FACE="SHREE900, SHREE, sans-serif" SIZE="3">నిర్దుష్టమైనదని, తమతమ పథాలను అనుసరించేవారి పద్ధతి దోషరహితమైన&nbsp;<BR>దని మనం ముక్తకంఠాలతో పలుకాలి. మీ ప్రకృతి ననుసరించి, మీరు&nbsp;<BR>అనివార్యంగా ఏ మార్గాన్ని అనుసరిస్తారో, అదే సరైన తెరువు. పూర్వానుభూతి&nbsp;<BR>ననుసరించి మనం ప్రత్యేకప్రకృతి విశేషంతో మనలో ప్రతి ఒక్కరు జన్మిస్తారు.&nbsp;<BR>అది పూర్వభవసంచితజ్ఞానమనండి, అనుభూతి అనండి, వంశపరంప&nbsp;<BR>రానుగత పరిజ్ఞానం అనండి, అదెలాటిదని మనం అన్నా  గతానుభూతిఫలం&nbsp;<BR>మన జన్మ అని మనం విశ్వసించి తీరాలి. గతానుభూతి ఏఏ మార్గాల ననుసరించి&nbsp;<BR>మనలో ప్రవేశించినా, యది యథార్థమైన విషయమని, ఈ సిద్ధాంతం సత్యసం-&nbsp;<BR>దీపితమైనదని మనం నమ్మాలి. భూతకాల కారణాన్ని అనుసరించి వర్తమాన&nbsp;<BR>కార్యం మనలో వ్యక్తిలోను విరాజిల్లుతుందనే విషయం సుస్పష్టం. కాబట్టి మనలో&nbsp;<BR>ఒక్కొక్కడిలో, ఒక ప్రత్యేక సంచలనం, వ్యక్తిగత భావానుశీలన వుంది; కాబట్టి&nbsp;<BR>మనలో ప్రతివ్యక్తి తన యిష్టానుసారమైన మార్గాన్ని తాను కనుగొనాలి.</FONT></p>
<p><FONT FACE="SHREE900, SHREE, sans-serif" SIZE="3">మనలో ప్రతివ్యక్తి సహజ ప్రకృతిమేరకు నడిచే మార్గం ‘నిర్వాచితపథ’&nbsp;<BR>మనబడుతుంది. ఇది ఇష్ట సిద్ధాంతం. మనది ఐన మార్గాన్ని మన యిష్ట&nbsp;<BR>పథమంటాం. ఉదాహరణ తీసుకొందాం. భగవంతుడు సర్వశక్తిసంపన్ను&nbsp;<BR>డైన విశ్వాధిపతి అని ఒకడు ఊహించాడనుకోండి. తన ప్రకృతి ననుసరించి&nbsp;<BR>ఆతడు యీ భావన చేసివుంటాడు. ప్రతివారి మీదా తన పాలనాశక్తిని విస్తరింప-&nbsp;<BR>చేయ ఉద్దేశించిన యీ వ్యక్తి ప్రకృతి అధికార విజృంభణాన్ని కాంక్షించి&nbsp;<BR>వుంటుంది. మరొక వ్యక్తి బడిపంతులు కావచ్చు. ఇతడి ప్రకృతి కఠోర&nbsp;<BR>పద్ధతిని అభిలషించేదని ఊహించండి. ఈతడి దృష్టిలో ఈశ్వరుడు నిష్ఠుర&nbsp;<BR>«ధర్మాన్ని నిర్వహించేవాడు. ఈ ధర్మాన్ని నెరపేటప్పుడు దండనవిధి నితడు&nbsp;<BR>అనుష్ఠిస్తూంటాడు. ప్రతివ్యక్తి భగవంతుణ్ణి తన ప్రకృతి ననుసరించి వీక్షి&nbsp;<BR>స్తాడు. మన ప్రకృతి ననుసరించి ఏర్పడే యీ దృష్టి మన ఇష్టసిద్ధాంతాన్ని నిర్ణ-&nbsp;<BR>యిస్తుంది. మన ఇష్టసిద్ధాంతం మేరకు ఈశ్వరసాక్షాత్కారం పొందుతాం. మన&nbsp;<BR>మనసుకు నచ్చిన రూపాన్నే మనం విలోకిస్తాం. మరొక దర్శనశక్తి మనకు&nbsp;<BR>అలవడదు. ఒకడి ప్రబోధానికి చెవి రిక్కించి, అది సర్వోత్కృష్టమైన ప్రబోధ-&nbsp;<BR>మనీ, మీ మనసుకు అనుకూలమైనదనీ మీరు ఊహించవచ్చు. మర్నాడు&nbsp;<BR>మీ మిత్రులలో ఒకరిని ఆతడి బోధను వినటానికై ప్రోత్సహిస్తారు. ఆతడు&nbsp;<BR>వెళ్లి అతడి ప్రసంగాన్ని విని వచ్చి అంత హేయమైన బోధ మరొకటి లేదనీ,&nbsp;<BR>తాను విన్న బోధనలలో అదెంతో నికృష్టమైనదనీ తెలుపుతాడు. ఆ మిత్రుడి&nbsp;<BR>విమర్శ దోషభూయిష్ఠం కాకపోవచ్చు; అతడితో కలహిస్తే ప్రయోజనం లేదు.&nbsp;<BR>ఆ ప్రబోధం మంచిదైనా, ఆ మిత్రుడి మనస్సు కది సరిపడి వుండదు. ఈ</FONT></p>
<hr class="puTa_virupu">
<table><tr><td><a class=puTa_lanke href=puTa233.html>p233</a></td><td>p234</td><td><a class=puTa_lanke href=puTa235.html>p235</a></td></tr></table>
</div></body></html>
