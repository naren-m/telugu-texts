<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1570.html>p1570</a></td><td>p1571</td><td><a class=puTa_lanke href=puTa1572.html>p1572</a></td></tr></table>
<p><FONT FACE="SHREE900, SHREE, sans-serif" SIZE="3">342 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">సూత్రంగా జగత్తుగా, రూపాంతరం పొందింది. కాని అది సదా మనదే సుమండీ!&nbsp;<BR>నిరంతరం మనదే! వేయేల, మానవుని సత్య స్వరూపాన్ని తెలిసికోవడమే&nbsp;<BR>వేదాంతాదర్శం! అది చేసే హెచ్చరిక ఇదే! ప్రత్యక్ష బ్రహ్మస్వరూపుడైన నీ&nbsp;<BR>సోదర మానవుని నీవు ఆరాధించలేకపోతే, అవ్యక్త పరబ్రహ్మను నీవు ఎలా&nbsp;<BR>ఉపాసించగలవు?</FONT></p>
<p><FONT FACE="SHREE900, SHREE, sans-serif" SIZE="3">మీకు బైబిల్‌లోని వాక్యం జ్ఞాపకం లేదా? ‘‘నీవు కనులారా చూచే నీ&nbsp;<BR>సోదరుని ప్రేమించలేకపోతే, నీవు చూడజాలని దేవుని ఎలా ప్రేమించగలవు?’’&nbsp;<BR>నరుని ముఖంలో మీకు బ్రహ్మం కనిపించకపోతే మేఘాలలో, స్తబ్ధం, నిర్జీవం&nbsp;<BR>అయిన జడపదార్థంతో చేసిన విగ్రహాల్లో, నీ మెదడు సృష్టించే కల్పిత గాధలలో&nbsp;<BR>మీరెలా, ఆ బ్రహ్మం జాడ కనిపెట్టగల్గుతారు? మీరు స్త్రీలలో, పురుషులలో&nbsp;<BR>భగవంతుని చూడజాలిన నాటినుండే, మీరు ఆస్తికులని నేను భావిస్తాను.&nbsp;<BR>అప్పుడే ‘‘కుడి చెంపపై కొట్టిన వానికి, ఎడమ చెంపను చూపడం’’ అంటే ఏమో&nbsp;<BR>మీకు తెలుస్తుంది. మీరు నరుని బ్రహ్మంగా చూడగలిగినప్పుడే, అన్నీ - పెద్ద&nbsp;<BR>పులిసైతం - ప్రేమార్హమై మీకు కనిపిస్తుంది. మన తండ్రి, మన తల్లి, మన&nbsp;<BR>స్నేహితుడు, మన బిడ్డ మొదలైన వివిధ రూపాలను ధరించి, మన దగ్గరకు వచ్చి&nbsp;<BR>దర్శన మిస్తున్నది ఆ బ్రహ్మమే, ఆ శాశ్వత దివ్యస్వరూపుడే అని గుర్తిస్తాం.&nbsp;<BR>వారు మనతో లీలలు సలిపే మన ఆత్మస్వరూపాలే.</FONT></p>
<p><FONT FACE="SHREE900, SHREE, sans-serif" SIZE="3">ఇలా మన ఐహిక బాంధవ్యాలు, పారమార్థిక రూపాలనెలా ధరించగలవో,&nbsp;<BR>అట్లే భగవంతునికి, మనకుగల సంబంధం సైతం, ఈ రూపాలలో ఒక దాన్ని&nbsp;<BR>ధరించవచ్చు. అంటే మనం భగవంతుని తండ్రిగాగాని, తల్లిగాగాని, స్నేహితుని-&nbsp;<BR>గాగాని, ప్రియునిగాగాని భావించవచ్చు. భగవంతుని - ‘తండ్రి’ అని పిలవడం&nbsp;<BR>కంటె ‘తల్లి’ అని పిలవడం భవ్యతరం; మిత్రుడనడం ఇంకా ఉన్నతమైంది.&nbsp;<BR>ప్రియునిగా భావించడం ఉత్తమోత్తమం! ప్రియుని, ప్రేయసిని, అభేదంగా చూడ-&nbsp;<BR>జాలడం వీని అన్నిటికన్న పరమోత్తమ భావన. పర్షియన్‌ భాషలో కథ&nbsp;<BR>ఒకటుంది. మీరు దాన్ని విని వుండొచ్చు. ప్రియుడొకడు ప్రియురాలి ఇంటికి&nbsp;<BR>వచ్చి, తలుపు తట్టగా ‘‘నీ వెవరు?’’ అని అడగ్గా ‘నేనే’ అంటా డతడు. అయినా&nbsp;<BR>తలుపు తెరవబడలేదు. మూడవసారి తట్టినప్పుడు ‘‘నీవు ఎవరు?’’ అని లోపలి&nbsp;<BR>నుండి వచ్చిన ప్రశ్నకు అతడు, ‘‘ప్రియురాలా! నీవే నేను!’’ అన్న తక్షణమే&nbsp;<BR>తలుపు తెరవబడిందట!!! భగవంతునికీ, మనకుగల సంబంధం ఇటువంటిది.&nbsp;<BR>అతడన్నిట్లో వున్నాడు. అంతా అతడే. ప్రతి స్త్రీ, పురుషుడు కేవలానంద&nbsp;<BR>స్వరూపమైన బ్రహ్మమే! భగవంతుడు అజ్ఞేయుడని ఎవరన్నారు? ఆయనను&nbsp;<BR>వెదకి కనుక్కోవాలని ఎవ్వరన్నారు? సదా మనకు భగవంతుడు తెలుసు. సదా</FONT></p>
<hr class="puTa_virupu">
<table><tr><td><a class=puTa_lanke href=puTa1570.html>p1570</a></td><td>p1571</td><td><a class=puTa_lanke href=puTa1572.html>p1572</a></td></tr></table>
</div></body></html>
