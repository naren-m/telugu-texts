<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1944.html>p1944</a></td><td>p1945</td><td><a class=puTa_lanke href=puTa1946.html>p1946</a></td></tr></table>
<p><FONT FACE="SHREE900, SHREE, sans-serif" SIZE="3">340 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">చ్చెస్‌’ లని బిరుదులున్నాయి. మా రైలునుండి వియన్నాలో యిద్దరు&nbsp;<BR>ఆర్క్‌డ్యూక్స్‌ దిగాల్సి వుంది. వారు దిగేంతవరకూ తక్కిన ప్రయాణీకులెవరూ&nbsp;<BR>దిగకూడదు. అందువల్ల మేం వారెప్పుడు దిగుతారా అని కాచుకోవలసి వచ్చింది.&nbsp;<BR>యూనిఫారాలు ధరించిన ఉద్యోగులు, ఈకల టోపీలు ధరించిన కొందరు&nbsp;<BR>సైనికులు యీ ఆర్కుడ్యూక్స్‌కోసం వేచివున్నారు. ఆర్క్‌డ్యూక్స్‌ దిగగానే&nbsp;<BR>వారంతా వారిని చుట్టుకొన్నారు. మాకు ప్రాణం తెరపిబడింది. త్వరగా మేం మా&nbsp;<BR>సామానుతో కిందికి దిగాం. మా సామాన్లను అధికారులకు చూపించి&nbsp;<BR>అనుమతి పొందటానికి ఎంతోసేపు పట్టలేదు. ఇంతకు పూర్వమే మేమొక&nbsp;<BR>హోటల్లో బసచెయ్యటానికి ఏర్పాటు జరిగింది. ఆ హోటల్‌వాడు బండిలో&nbsp;<BR>వచ్చాడు. మే మా బండిలో హోటల్‌కు చేరుకొన్నాం. అది రాత్రి కాబట్టి&nbsp;<BR>నగరాన్ని చూడటానికి పోయే ప్రసక్తేలేదు. మరునాటి ఉదయం నగరాన్ని&nbsp;<BR>చూడటానికి బైలుదేరాం. ఇంగ్లండ్‌, జర్మనీలు తప్ప ఐరోపాలోని అన్ని దేశాల్లోని&nbsp;<BR>హోటళ్లలో ఫ్రెంచ్‌ పద్ధతి కనిపిస్తుంది. వారు హిందువుల మాదిరి రెండుసార్లు&nbsp;<BR>- పగలు 12 గంటలకు, రాత్రి 8 గంటలకు భోజనం చేస్తారు. ఉదయం 8&nbsp;<BR>గంటలకు కాస్త కాఫీ తాగుతారు. ఇంగ్లండు, రష్యాలలో తప్ప తక్కిన దేశాల్లో&nbsp;<BR>టీ తాగటం చాలతక్కువ. ఉదయపు భోజనాన్ని ఫ్రెంచ్‌లో ‘డీజెనర్‌’ అంటె&nbsp;<BR>ఆంగ్లంలో బ్రేక్‌ఫాస్ట్‌ అంటారు. రాత్రి భోజనాన్ని ‘డీనెర్‌’, ఆంగ్లంలో డిన్నర్‌&nbsp;<BR>అంటారు. రష్యాలో టీ ఎక్కువగా సేవిస్తారు. రష్యా అమిత చలిదేశం. చైనాకూడా&nbsp;<BR>చాలవరకు చలిదేశమే. చైనా టీ చాలబాగుంటుంది. అందులో అధిక&nbsp;<BR>పాలు రష్యాకు ఎగుమతి అవుతుంది. చైనీయుల మాదిరే రష్యన్లు టీలో పాలు&nbsp;<BR>కలుపుకోకుండా తాగుతారు. టీ, కాఫీలలో పాలు కలిపితే విషమవుతుందట.&nbsp;<BR>అచ్చంగా టీ తాగే జాతులైన చైనా, జపాన్‌, రష్యావారు, మధ్య ఆసియా ప్రజలు&nbsp;<BR>పాలు కలపని వట్టి కషాయమే తాగుతారు. అలాగే అచ్చంగా కాఫీ తాగే జాతులైన&nbsp;<BR>టర్కీ ప్రజలు మొదలైనవారు కాఫీ కషాయంలో పాలు కలుపుకోరు. రష్యాలో&nbsp;<BR>మాత్రం పంచదారగడ్డ నోట్లో వేసుకొని తర్వాత టీ తాగుతారు. తాగిన తరువాత&nbsp;<BR>ఆ గడ్డ తీసి మరొకరి కిస్తారు. వాడింకొకడి కిస్తాడు. అది ఆ విధంగా సాగుతుంది.</FONT></p>
<p><FONT FACE="SHREE900, SHREE, sans-serif" SIZE="3">వియన్నా పారిస్‌ పద్ధతిలో నిర్మించబడిన చిన్ననగరం. కాని ఆస్ట్రియావారు&nbsp;<BR>జాతిచే జర్మన్లు. ఆస్ట్రియా చక్రవర్తే నిన్నమొన్నటిదాకా జర్మనీ కంతకూ&nbsp;<BR>చక్రవర్తి. ఇప్పుడుమాత్రం ప్రష్యా రాజైన విల్‌హెల్మ్‌రాజు దూరదృష్టితో, అతడి&nbsp;<BR>మంత్రి బిస్మార్క్‌ రాజకీయచాతుర్యంతో, అతడి సేనాపతి వాన్‌ మోల్ట్‌కి యుద్ధ-&nbsp;<BR>తంత్రంతో ప్రష్యారాజే ఆస్ట్రియా తప్ప తక్కిన జర్మనీ కంతకీ చక్రవర్తి ఐనాడు.&nbsp;<BR>ప్రస్తుతం ఆస్ట్రియా వైభవం, అధికారం బాగా తగ్గిపోయి, ఏదోవిధంగా తన</FONT></p>
<hr class="puTa_virupu">
<table><tr><td><a class=puTa_lanke href=puTa1944.html>p1944</a></td><td>p1945</td><td><a class=puTa_lanke href=puTa1946.html>p1946</a></td></tr></table>
</div></body></html>
