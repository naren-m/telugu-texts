<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2849.html>p2849</a></td><td>p2850</td><td><a class=puTa_lanke href=puTa2851.html>p2851</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">21</FONT></p>
<p><FONT FACE="SHREE900, SHREE, sans-serif" SIZE="3">వెంటనే ఒక బండి తెచ్చాడు. స్వామీజీ తాను బండిలో ఒకవైపు కూర్చొని&nbsp;<BR>నిరంజనానందను, శిష్యుని మరోవైపు కూర్చోమన్నారు. బండి ఆలంబజారు&nbsp;<BR>మఠానికి పోతూవుంది. దారిలో స్వామీజీ శిష్యునితో యిలా అన్నారు. ‘‘కేవలం&nbsp;<BR>భావాలతో కాలక్షేపం చేయటం చాలదు. ఈ ఉత్సవాలు మొదలైనవికూడా చాలా&nbsp;<BR>అవసరం. అప్పుడే, ఈ భావాలు నెమ్మదిగా జనసామాన్యంలో వ్యాపించుతాయి.&nbsp;<BR>చూడు - మన హిందువులకు సంవత్సరం పొడుగునా పండగలున్నాయి. దీనిలో&nbsp;<BR>ఉన్న రహస్యం, ఈ ఉన్నత ఆశయాలను నెమ్మదిగా ప్రజల మనస్సుల్లో&nbsp;<BR>చొప్పించడమే. దీనిలో ఒక లోపం లేకపోలేదు. ఈ పండుగల్లో అంతరార్థాన్ని&nbsp;<BR>ప్రజలు సహజంగా గుర్తించరు. బాహ్య విషయాలలోనే చిక్కుకొని పండగలు&nbsp;<BR>కాగానే మరల యథాప్రకారంగానే ఉండిపోతారు. కాబట్టి యివన్నీ మతం&nbsp;<BR>(ధర్మం) యొక్క పైపొర అనేది నిజమే. అది యథార్థమైన ఆధ్యాత్మికతను,&nbsp;<BR>ఆత్మజ్ఞానాన్ని ఒకరకంగా కప్పివేస్తుంది.</FONT></p>
<p><FONT FACE="SHREE900, SHREE, sans-serif" SIZE="3">‘‘మతమంటే ఏమిటో లేక ‘ఆత్మ’ అంటే ఏమిటో యథార్థంగా&nbsp;<BR>ఏమాత్రం అర్థం చేసికోలేనివారున్నారు. వారు క్రమంగా ఈ పండుగల&nbsp;<BR>ద్వారాను, ఆచారాల ద్వారాను నెమ్మదిగా ఆధ్యాత్మికతను సాక్షాత్కరించుకోవ&nbsp;<BR>టానికి ప్రయత్నిస్తారు - ఈ రోజు జరిగిన ఉత్సవాన్నే తీసుకో. ఈ రోజు&nbsp;<BR>వచ్చిన వారు ఒక్కసారయినా శ్రీరామకృష్ణుని తలచుకుంటారు కదా! శ్రీరామ-&nbsp;<BR>కృష్ణు డెవరు? ఆయన పేరు మీద జరిగిన ఈ ఉత్సవానికి యింతమంది&nbsp;<BR>ఎందుకు వచ్చారు అనే ఆలోచన వారి మనస్సులోకి వస్తుంది. అంతమాత్రం&nbsp;<BR>కూడా ఆలోచించని వారు సంవత్సరానికి ఒకసారి వచ్చి భక్తిగీతాలను, నృత్యా-&nbsp;<BR>లను దర్శిస్తారు. లేకపోతే పవిత్రమైన ప్రసాదమైనా తీసుకొని, శ్రీరామకృష్ణ&nbsp;<BR>భక్తులను చూస్తారు. ఇది వారికి మంచి చేస్తుందిగాని చెరుపు చేయదు.’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే స్వామీజీ, ఈ పండుగలు, ఈ ఉత్సవాలు మాత్రమే&nbsp;<BR>ముఖ్యమైనవని ఎవరైనా అనుకుంటారు అనుకుందాం. అతనికి పురోభివృద్ధి&nbsp;<BR>సాధ్యమౌతుందా? మన దేశంలో జరుగుతున్న షష్టీదేవి, మంగళ చండీదేవి మొద-&nbsp;<BR>లైన పూజలవలె యివి క్రమంగా మామూలు స్థితిలోకి దిగజారిపోతాయి. చచ్చే-&nbsp;<BR>వరకు ప్రజలు వీటిని జరుపుతున్నట్లు చూస్తాము. కాని వారిలో ఒక్కరైనా&nbsp;<BR>వీటిని పాటించటం వల్ల బ్రహ్మజ్ఞానాన్ని పొందటం కనిపిస్తుందా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఎందుకు కాదు? హిందూదేశంలో ఎందరో ఆధ్యాత్మిక ధీరులు&nbsp;<BR>ప్రభవించారు. ఈ ఉత్సవాలు మొదలైనవి వారిని ఆధ్యాత్మిక శిఖరాలను అధిరో-&nbsp;<BR>హింపజేసి ఉత్తమస్థితికి తీసికొని రాలేదా? ఈ పట్టుకొమ్మలను పట్టుకొని సాధన&nbsp;<BR>చేసి ఆత్మదర్శనం చేసిన తర్వాత, వారు వీటిని అంతగా పట్టించుకోలేదు. కాని</FONT></p>
<hr class="puTa_virupu">
<table><tr><td><a class=puTa_lanke href=puTa2849.html>p2849</a></td><td>p2850</td><td><a class=puTa_lanke href=puTa2851.html>p2851</a></td></tr></table>
</div></body></html>
