<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1523.html>p1523</a></td><td>p1524</td><td><a class=puTa_lanke href=puTa1525.html>p1525</a></td></tr></table>
<p><FONT FACE="SHREE900, SHREE, sans-serif" SIZE="3">సోఽహం</FONT></p>
<p><FONT FACE="SHREE900, SHREE, sans-serif" SIZE="3">295</FONT></p>
<p><FONT FACE="SHREE902, SHREE, sans-serif" SIZE="4">సోఽహం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">మార్చి 20, 1900, శాన్‌ఫ్రాన్సిస్కోలో చేసిన ఉపన్యాసపు వ్యాఖ్య</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">నేటి ఉపన్యాస విషయం ‘‘ప్రకృతికి భిన్నుడైన మానవుడు-’’. ఎంతో&nbsp;<BR>కాలంనుండి ‘ప్రకృతి’ అనే మాట ఎక్కువగా, బాహ్య ప్రకృతి అనే అర్థంలోనే&nbsp;<BR>వ్యవహరించబడింది. బాహ్య ప్రకృతి, ఒక నియమము ననుసరించి నడుస్తూ-&nbsp;<BR>న్నట్లు తెలిసికొనబడింది. ప్రకృతిలోని సంఘటనలన్నీ మరల మరల, ఒకే రీతిగా&nbsp;<BR>జరుగుతూ వుండేవి. ఏ ఒక్క సంఘటనా ఒక్కసారి మాత్రమే జరిగినటువంటి&nbsp;<BR>అనుభవం ఎక్కడా లేదు. దీనివల్ల ప్రకృతి ఇలా, అంతా, నియమబద్ధంగా&nbsp;<BR>జరుగుతూ వుంటుందని పరిశీలన ద్వారా నిశ్చయించబడింది. ‘‘నియమ’’మనే&nbsp;<BR>భావనకు ప్రకృతి అనే భావనకు, అవినాభావసంబంధం వుంది. లేకుంటే ప్రకృతి&nbsp;<BR>సంఘటనలను అర్థం చేసికోవడం అసంభవం. మనం ‘‘నియమం’’ అని పిలిచే&nbsp;<BR>దానికి మూలాధారం ప్రకృతి, ఈ ఏకరీతిగా వర్తించడమే.</FONT></p>
<p><FONT FACE="SHREE900, SHREE, sans-serif" SIZE="3">క్రమంగా ‘ప్రకృతి’ అనేది, ఈ ‘ఏకరీతి’ అనేది, జీవితం, మనస్సు అనే&nbsp;<BR>ఆంతరంగిక భావాలకుకూడ సమన్వయించబడ్డాయి. ఒక వస్తువును, మరొక&nbsp;<BR>వస్తువునుండి, వేరు పరచడానికే ‘ప్రకృతి’ అని పేరు. మొక్కలయొక్క గుణం,&nbsp;<BR>జంతువుయొక్క గుణం, మానవునిగుణం, ఇదంతా ప్రకృతి. మానవుని జీవితం&nbsp;<BR>కొన్నిపద్ధతులను అనుసరించి ప్రవర్తిస్తుంది. అట్లే మనస్సుకూడ. ఆలోచనలు&nbsp;<BR>కేవలం తమంతట తాము కలుగవు. అవి పుట్టడంలో, ఉండటంలో, మళ్లీ&nbsp;<BR>అంతరించడంలో, ఒక పద్ధతి కనపడుతుంది. అంటే, బాహ్యదృగ్గోచర&nbsp;<BR>విషయాలు, నియమబద్ధమైనట్లు, ఆంతరంగిక ప్రకృతి అంటే, మనుష్యుని&nbsp;<BR>ప్రాణం, మనస్సుకూడ నియమబద్ధమై వుంటాయి.</FONT></p>
<p><FONT FACE="SHREE900, SHREE, sans-serif" SIZE="3">ఈ ‘‘నియమము’’ను మానవుని మనస్సుకు, ఆస్తిత్వానికి, అనువర్తించి&nbsp;<BR>విచారిస్తే, స్వతంత్రమైన ఇచ్ఛ, స్వతంత్రమైన ఉనికి వంటివి లేవని వెంటనే మనకు&nbsp;<BR>స్పష్టమవుతుంది. పశుజీవితం ఎలా సంపూర్ణంగా ఈ నియమంతో, క్రమబద్ధం&nbsp;<BR>చేయబడిందో మనకు తెలుసు. జంతువులు ఎటువంటి స్వేచ్ఛను వ్యక్తం చేస్తు-&nbsp;<BR>న్నట్లు కనిపించడం లేదు. మానవుని గూర్చికూడ ఇదే నిజం.&nbsp;<BR>మానవుని ప్రకృతికూడ నియమబద్ధమైనది. మానవుని మనోక్రియల నన్నిటిని&nbsp;<BR>నియమించే శాసనం కర్మ.</FONT></p>
<hr class="puTa_virupu">
<table><tr><td><a class=puTa_lanke href=puTa1523.html>p1523</a></td><td>p1524</td><td><a class=puTa_lanke href=puTa1525.html>p1525</a></td></tr></table>
</div></body></html>
