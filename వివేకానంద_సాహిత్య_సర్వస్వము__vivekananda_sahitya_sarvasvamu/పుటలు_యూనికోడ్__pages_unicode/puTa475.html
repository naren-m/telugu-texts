<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa474.html>p474</a></td><td>p475</td><td><a class=puTa_lanke href=puTa476.html>p476</a></td></tr></table>

<p><FONT FACE="TimesNewRoman, Times, serif" SIZE="2">6 0</FONT></p>
<p><FONT FACE="SHREE900, SHREE, sans-serif" SIZE="3">అంటుంటారు. మనోనిగ్రహాన్ని సాధించని వారికి ప్రపంచం చెడ్డదిగా తోస్తుంది&nbsp;<BR>లేదా మంచిచెడుల సమ్మిశ్రంగానైనా అనిపిస్తుంది. మనోనిగ్రహ సంపన్నులమైతే&nbsp;<BR>మనకు యీ ప్రపంచమే ఆశాజనకమై కనబడుతుంది. అప్పుడు మనకు ప్రపం-&nbsp;<BR>చంలో ఏదీ మంచిగాగాని చెడుగా గాని అనిపించదు; సర్వం ఉచితస్థానంలో&nbsp;<BR>వున్నట్లు పొందుపొసగివున్నట్లు కనిపిస్తుంది. మొదట్లో ప్రపంచం నరకమని చెప్పే&nbsp;<BR>కొంతమంది మనోనిగ్రహాన్ని సాధించగానే ప్రపంచం స్వర్గమని చెప్పి తరచు ముగి-&nbsp;<BR>స్తారు. మనం యథార్థ కర్మయోగులమైతే పైన చెప్పిన సిద్ధిపొంది మనలను శిక్షి-&nbsp;<BR>తులం చేసుకోగోరినట్లయితే, మనం ఏమెట్టు నుండి ప్రారంభించినాసరే పరిపూ-&nbsp;<BR>ర్ణమైన అహంకారలయంలో పర్యవసించి తీరుతాం. జీవభ్రాంతి తొలగగానే,&nbsp;<BR>దుఃఖమయంగా కనిపించే యీ ప్రపంచం ఆనందపూర్ణమైన స్వర్గమే ఐనట్లు&nbsp;<BR>కనిపిస్తుంది. దానిలోని వాతావరణమే పవిత్రమవుతుంది. ప్రతివ్యక్తి ముఖం&nbsp;<BR>లోను మంచే కనబడుతుంది. కర్మయోగోద్దేశమూ కర్మయోగ ప్రయోజనమూ&nbsp;<BR>అలాంటిది. అనుభవంలో దాని పరిపూర్తి అలాటిది.</FONT></p>
<p><FONT FACE="SHREE900, SHREE, sans-serif" SIZE="3">మన వివిధ యోగాలకు ఒకదానితో మరోదానికి ఎలాంటి విరోధమూ&nbsp;<BR>లేదు. అన్ని యోగాలు మనను ఒకే గమ్యానికి చేర్చి పరిపూర్ణులను చేస్తాయి.&nbsp;<BR>ఏ యోగమైనా సరే మనం పూనికతో సాధించాలి. అంతే. కీలకమంతా సాధనలోనే&nbsp;<BR>వుంది. ముందుగా వినాలి, తరువాత మననం చెయ్యాలి. పిమ్మట అభ్యసించాలి.&nbsp;<BR>ప్రతి యోగ విషయమూ యింతే. ఏ యోగాన్ని గురించిగాని మొదట విని,&nbsp;<BR>దానిని గ్రహించాలి; దురవగాహంగా వుండే అనేక విషయాలు నిరంతర శ్రవణ&nbsp;<BR>మననాలచే చక్కగా బోధపడతాయి. ప్రతివిషయమూ వెంటనే గ్రహించటం&nbsp;<BR>కష్టం. అన్నిటికి వివరణ నీలోనే వున్నది. నిజంగా ఇతరులచే నేర్పబడేవాడు లేడు.&nbsp;<BR>మనకు మనమే నేర్చుకోవాలి. వెలుపల బోధించేవాడు కేవలం మార్గ&nbsp;<BR>సూచకుడు. ఆతడి సూచన మన ఆంతరంగికబోధకుణ్ణి మేల్కొలుపుతుంది.&nbsp;<BR>అప్పుడు మన భావనాశక్తిచేతను, గ్రహణశక్తిచేతను విషయం మనకు స్పష్టమౌ-&nbsp;<BR>తుంది. దాని అనుభవం మనకు అప్పుడు మనలోనే కలుగుతుంది; ఇలాటి అను-&nbsp;<BR>భూతే ప్రగాఢ సంకల్పశక్తిగా పరిణమిస్తుంది; మొట్టమొదటిది అనుభూతి; తరు-&nbsp;<BR>వాత అదే సంకల్పంగా పరిణమిస్తుంది; అప్పుడు దానినుండి అద్భుతమైన క్రియా-&nbsp;<BR>శక్తి ఉదయిస్తుంది; ఆ తరువాత మన యావత్తుశరీరం కర్మయోగ సాధనంగా&nbsp;<BR>మారేవరకు, అహంకారలయాన్ని అఖండనిస్స్వార్థత ప్రాప్తించేవరకు, ఆ క్రియా-&nbsp;<BR>శక్తి మన ప్రతినాళంలోకి, ప్రతినరంలోకి, ప్రతికండరంలోకి చొచ్చుకుపోతుంది.&nbsp;<BR>ఈ సిద్ధికి ఏ వాదంమీదా ఏ సిద్ధాంతం మీదా ఏ విశ్వాసంమీదా ఆధారపడవలసిన&nbsp;<BR>అవసరంలేదు. ఒక వ్యక్తి క్రైస్తవుడా, యూదుడా, హిందువా అనేది ఎంత</FONT></p>
<hr class="puTa_virupu">
<table><tr><td><a class=puTa_lanke href=puTa474.html>p474</a></td><td>p475</td><td><a class=puTa_lanke href=puTa476.html>p476</a></td></tr></table>
</div></body></html>
