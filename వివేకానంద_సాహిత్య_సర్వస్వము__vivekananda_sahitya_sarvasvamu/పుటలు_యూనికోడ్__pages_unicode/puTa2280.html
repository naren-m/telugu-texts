<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2279.html>p2279</a></td><td>p2280</td><td><a class=puTa_lanke href=puTa2281.html>p2281</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - సర్వతోముఖ వేదాంతం </FONT><FONT FACE="TimesNewRoman, Times, serif" SIZE="2">2 3 1</FONT></p>
<p><FONT FACE="SHREE900, SHREE, sans-serif" SIZE="3">జూస్తున్నారు. ఇక్కడ నాలుగు వర్ణాలు ఇప్పుడు లేవు. బ్రాహ్మణ, శూద్ర వర్ణాలు&nbsp;<BR>రెండే నాకు కనిపిస్తున్నాయి. క్షత్రియులు, వైశ్యులు వుంటే వారేరీ? ఓ&nbsp;<BR>బ్రాహ్మణులారా! హిందూమతానుసారంగా వారిని - ప్రతి క్షత్రియుని, ప్రతి&nbsp;<BR>వైశ్యుని - యజ్ఞోపవీతాలు ధరించి, వేదాలను చదువుకోండని ఏల బోధించడం&nbsp;<BR>లేదు? ఒకవేళ వైశ్యులు, క్షత్రియులు వంగదేశంలో లేరనుకొందాం. బ్రాహ్మ-&nbsp;<BR>ణులు, శూద్రులు మాత్రమే వున్నదేశంలో బ్రాహ్మణులు నివసించరాదని&nbsp;<BR>శాస్త్రాలు చెబుతున్నాయి కదా! కాబట్టి మూట ముల్లె సర్దుకొని వెళ్లిపోండి!&nbsp;<BR>మీరు వేయి సంవత్సరాలుగా మ్లేచ్ఛుల తిండితిని, మ్లేచ్ఛుల సేవచేస్తున్నారు. అట్టి-&nbsp;<BR>వారిని గూర్చి శాస్త్రాలు ఏమి చెబుతున్నాయో మీకు తెలుసా? అందుకు ప్రాయ-&nbsp;<BR>శ్చిత్తమేమో ఎరుగుదురా? చేతులారా, తన్ను తాను కాల్చుకోవడం! మీరు&nbsp;<BR>గురువులమని పేరు పెట్టుకొని కపటవేషధారులై తిరుగదలచారా? మీకు, మీ&nbsp;<BR>శాస్త్రాల్లో విశ్వాసం వుంటే - అలెగ్జాండరు చక్రవర్తితో వెళ్లివుండిన కారణంగా,&nbsp;<BR>తాను మ్లేచ్ఛుని ఆహారం తిన్నట్లు భావించి, తన్ను తాను దహనం చేసికొన్న&nbsp;<BR>బ్రాహ్మణశ్రేష్ఠునిలాగా - మిమ్మల్ని మీరు వెంటనే దహనం చేసుకోండి! ఆ&nbsp;<BR>విధంగా చేస్తే ఈ జాతి అంతా మీకు పాదాక్రాంతం కాగలదు. మీరు మీ&nbsp;<BR>శాస్త్రాలను విశ్వసించరు. అయినా, ఇతరులు విశ్వసించాలని కోరుతున్నారు.&nbsp;<BR>పూర్వరీతిగా మీరు ఈ కాలంలో చేయజాలకపోతే మీ దుర్బలతను ఒప్పుకోండి;&nbsp;<BR>ఇతరుల దుర్బలతను క్షమించండి. వారికి చేయూతనివ్వండి. వారిని వేదాలు&nbsp;<BR>చదువుకోనివ్వండి; ప్రపంచంలోని ఇతర ఆర్యజాతులతో సరితూగే ఆర్యులు&nbsp;<BR>కానివ్వండి. మీరూ అలాగే ఆర్యులుకండి.</FONT></p>
<p><FONT FACE="SHREE900, SHREE, sans-serif" SIZE="3">మీ దేశాన్ని మారణం చేస్తున్న హేయమైన వామాచారాన్ని వదలండి. మీరు&nbsp;<BR>భారతదేశంలోని ఇతర ప్రాంతాలను చూడలేదు. మన సంఘంలో ఎంతగా ఈ&nbsp;<BR>వామాచారం వ్యాపించిందో చూచినప్పుడు, మన నాగరికతను గూర్చి ఎంతగా&nbsp;<BR>గర్వపడుతున్నా, మన సంఘానికి చాలా లజ్జాకరమైన దశ వాటిల్లినట్లే భావిస్తు-&nbsp;<BR>న్నాను. వంగదేశంలో మన సంఘం వామాచార సాంప్రదాయికులనే తేనెటీగలకు&nbsp;<BR>తెనెపెరగా వుంది. పగలు బయటికివచ్చి ఆచారాన్నిగూర్చి పెద్దపెద్ద ఉపన్యాసాలు&nbsp;<BR>చేసే వాళ్లే, రాత్రుల్లో ఈ భయంకర వ్యభిచారాన్ని సాగిస్తూ, అతిఘోరమైన&nbsp;<BR>గ్రంథాలను ప్రమాణం చేసికొంటున్నారు. ఆ గ్రంథాలు ఇలాటి నీచకార్యాలను&nbsp;<BR>చేయండని వారిని ఆజ్ఞాపిస్తున్నాయట! వంగదేశీయులగు మీకు ఆ సంగతి&nbsp;<BR>తెలుసు. వంగదేశ శాస్త్రాలన్నీ వామాచార తంత్రాలే. శ్రుతులను బోధించడానికి&nbsp;<BR>మారుగా బండ్లకొద్దీ ఆ తంత్రాలను ప్రకటించి మీ బిడ్డల మనస్సులలో విషాన్ని&nbsp;<BR>నింపుతున్నారు. కలకత్తా నగర జనకులారా! ఈ వామాచార తంత్రాలవంటి</FONT></p>
<hr class="puTa_virupu">
<table><tr><td><a class=puTa_lanke href=puTa2279.html>p2279</a></td><td>p2280</td><td><a class=puTa_lanke href=puTa2281.html>p2281</a></td></tr></table>
</div></body></html>
