<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3366.html>p3366</a></td><td>p3367</td><td><a class=puTa_lanke href=puTa3368.html>p3368</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>ˇ </FONT></p>
<p><FONT FACE="SHREE900, SHREE, sans-serif" SIZE="3">వరకు పంపవద్దు. బోస్టన్‌ పత్రికలో నాకు వ్యతిరేకంగా ప్రచురితమైన వ్యాసాన్ని&nbsp;<BR>చూచి శ్రీమతి ‘బాగ్లే’ చలించినట్లు కనిపిస్తోంది. దాని ప్రతి ఒకటి ‘డెట్రాయిట్‌’&nbsp;<BR>నుండి పంపి, ఆనాటినుండి ఉత్తర ప్రత్యుత్తరాలు నిలిపివేసింది. భగవంతుడు&nbsp;<BR>ఆమెను ఆశీర్వదించుగాక! ఆమె నన్నెంతో దయతో చూసింది.</FONT></p>
<p><FONT FACE="SHREE900, SHREE, sans-serif" SIZE="3">నా సోదరా! మీవంటి ధీరచిత్తులు చాల అరుదు. మనమున్న ఈ ప్రపంచం&nbsp;<BR>- ఒక వింత ప్రదేశం. ఏ విధమైన ‘యోగ్యతాపత్రాలు’ లేక పూర్తిగా ఒక కొత్త-&nbsp;<BR>వాడనైన నన్ను ఈ దేశప్రజలు ఎంతో ఆదరంతో చూసి, ఎంతో దయను చూపి-&nbsp;<BR>నందుకు, ఆ భగవంతునకు నే నెంతగానో కృతజ్ఞుడనై ఉన్నాను. అన్నీ మంచికే&nbsp;<BR>జరుగుతాయి.</FONT></p>
<p><FONT FACE="SHREE900, SHREE, sans-serif" SIZE="3">సదా కృతజ్ఞతాపూర్వకమైన</FONT></p>
<p><FONT FACE="SHREE900, SHREE, sans-serif" SIZE="3">మీ</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> మీ పిల్లలకు నచ్చితే ఈ ఈస్ట్‌ ఇండియా కంపెనీ స్టాంపులు&nbsp;<BR>వారి కివ్వండి.</FONT></p>
<p><FONT FACE="TimesNewRoman, Times, serif" SIZE="3"><sup>   </sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(హరిదాస్‌ విహారీదాస్‌ దేశాయ్‌గారికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">షికాగో,</FONT></p>
<p><FONT FACE="SHREE900, SHREE, sans-serif" SIZE="3">జూన్‌ 20, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియ దివాన్జీ సాహెబ్‌,</FONT></p>
<p><FONT FACE="SHREE900, SHREE, sans-serif" SIZE="3">మీరు దయతో వ్రాసిన ఉత్తరం ఈరోజే అందింది. నా తీక్షణమైన పరుష&nbsp;<BR>వాక్కులతో మీ కోమల హృదయాన్ని నొప్పించినందుకు బాధపడుతున్నాను.&nbsp;<BR>మార్దవమైన మీ సవరణలకు తల ఒగ్గుతున్నాను. ‘‘నేను మీ కుమారుణ్ణి, ప్రస-&nbsp;<BR>న్నుడవై నాకు బోధింపు’’- గీత. దివాన్జీ సాహెబ్‌, మీకు నాయందుగల ప్రేమే&nbsp;<BR>నన్ను ఆ విధంగా అనిపించినదని మీకు బాగా తెలుసు. వెనుకనుండి ఆడిపోసు&nbsp;<BR>కొనేవారు నాకేవిధంగాను ఉపకరించలేదని, మీకు చెప్పక తప్పదు. అంతేకాక వారు&nbsp;<BR>నాకు ఎంతో హాని చేశారు. నేను తమ ప్రతినిధినని ఈ అమెరికావారికి చెప్పటానికి&nbsp;<BR>మన భారతీయులు చివరకు ఒక వేలైనా కదలించలేదు. నేను తమ ప్రతినిధినని&nbsp;<BR>తెలుపుతూ, అమెరికన్లు నా యెడల చూపుతున్న అనురాగానికై వారిని అభినం-&nbsp;<BR>దిస్తూ తెలిపితే ఎంత బాగుండేది?... నే నొక మోసగాడనని, అమెరికా వచ్చిన&nbsp;<BR>తర్వాతే కాషాయం ధరించానని చెప్తున్నారు. ఈ ప్రచారం వల్ల అమెరికన్లు&nbsp;<BR>నాయందు చూపుతున్న ఆదరణ తగ్గలేదు. అయినా నాకు డబ్బు యిచ్చే విష-</FONT></p>
<hr class="puTa_virupu">
<table><tr><td><a class=puTa_lanke href=puTa3366.html>p3366</a></td><td>p3367</td><td><a class=puTa_lanke href=puTa3368.html>p3368</a></td></tr></table>
</div></body></html>
