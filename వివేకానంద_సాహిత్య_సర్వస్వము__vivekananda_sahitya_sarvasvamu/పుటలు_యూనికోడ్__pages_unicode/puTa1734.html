<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1733.html>p1733</a></td><td>p1734</td><td><a class=puTa_lanke href=puTa1735.html>p1735</a></td></tr></table>
<p><FONT FACE="SHREE900, SHREE, sans-serif" SIZE="3">క్రీస్తుదూత</FONT></p>
<p><FONT FACE="SHREE900, SHREE, sans-serif" SIZE="3">129</FONT></p>
<p><FONT FACE="SHREE900, SHREE, sans-serif" SIZE="3">లేకున్నామని అంగీకరిస్తాం.</FONT></p>
<p><FONT FACE="SHREE900, SHREE, sans-serif" SIZE="3">అతనికి జీవితంలో మరో వ్యావృత్తి లేదు. తా నాత్మననే భావం తప్ప వేరొక&nbsp;<BR>తలంపు అతనికి లేదు. ఉపాధి విరహితమై, ఎలాటి శృంఖలాలు లేని, ఏవిధంగాను&nbsp;<BR>బద్ధంకాని ఆత్మారాము డతడు. అంతమాత్రమే కాదు. యూదుడు&nbsp;<BR>గాని, మరొకడుగాని, ధనికుడుగాని పేదవాడుగాని, తాపసిగాని పాపిగాని - ప్రతి&nbsp;<BR>పురుషుడు, ప్రతి స్త్రీ తనలా అమృతమైన ఆత్మస్వరూపి అని అద్భుత&nbsp;<BR>సాక్షాత్కారంచేత అతడు తెలుసుకొన్నాడు. కాబట్టి వారందరూ తమ ఆత్మ&nbsp;<BR>తత్త్వాన్ని గ్రహించాలని ప్రబోధించట మొక్కటే అతని కర్తవ్యమైంది.</FONT></p>
<p><FONT FACE="SHREE900, SHREE, sans-serif" SIZE="3">ఆ మహనీయుని జీవితంవల్ల యిది స్పష్టమౌతోంది. మీరు తక్కువవారు,&nbsp;<BR>నిర్భాగ్యులు అనే మూఢవిశ్వాసాలను విసర్జించండని అతడు ఉద్బోధించాడు.&nbsp;<BR>మీరు అణగదొక్కబడుచున్నారని, అత్యాచారానికి గురౌతున్నారని తలచవద్దు.&nbsp;<BR>అణగదొక్కటానికి, క్రూరంగా బాధించటానికి, హింసించటానికి, వధించ&nbsp;<BR>టానికి సాధ్యంకాని దొకటి మీలో వుంది. మీరందరూ ఈశ్వరుడి బిడ్డలే,&nbsp;<BR>అమృతపుత్రులే. ‘‘స్వర్గరాజ్యం మీలోనే వుంది.’’ ‘‘నేను, నా జనకుడు&nbsp;<BR>ఒక్కరమే’’ అని అత డుద్ఘోషించాడు. ‘‘నే నీశ్వరుడి బిడ్డను’’ అని మాత్రమే-&nbsp;<BR>కాక, నా అంతరంగంలో ‘‘నేను, నా తండ్రి ఒక్కరమే’’ అనే అనుభూతిని సైతం&nbsp;<BR>పొందుతామని మీరు చెప్పడానికి సాహసిస్తారా? కాని, నాజరెత్‌ ప్రవక్త జీసస్‌ ఆ&nbsp;<BR>విధంగా వక్కాణించాడు. ఈ ప్రపంచాన్ని గురించి, యీ జీవితాన్ని గురించి అత-&nbsp;<BR>డేనాడూ ప్రస్తావించడు. వీటిలో అతడి కాసక్తిలేదు. లోకాన్ని ఉన్నదు&nbsp;<BR>న్నట్లుగా స్వీకరించి, దాన్ని ముందు కొక్క తోపుతోసి - సమస్త విశ్వం దివ్య-&nbsp;<BR>తేజస్సు పొందేదాకా, ప్రతి వ్యక్తి తన ఆత్మతత్త్వాన్ని సాక్షాత్కరించుకొనేదాకా,&nbsp;<BR>మృత్యువు దుఃఖం అంతరించేదాకా - పురోగతికి తోడ్పడటానికే అతడికి&nbsp;<BR>లోకంతో సంబంధముంది.</FONT></p>
<p><FONT FACE="SHREE900, SHREE, sans-serif" SIZE="3">అతణ్ణి గురించి రచించబడ్డ విభిన్న కథలు మనం చదివాం. మనకు&nbsp;<BR>విద్వాంసుల సంగతి, వారి రచనల సంగతి తెలుసు. ఉత్తమ విమర్శలుకూడా&nbsp;<BR>మనకు తెలుసు. అవన్నీ అధ్యయనం చేసి రచించబడ్డాయే అని తెలుసు. బైబిల్‌&nbsp;<BR>కొత్త నిబంధనలోని దెంతవరకు నిజమనిగాని, అతడి జీవితం ఎంతవరకు&nbsp;<BR>చారిత్రకమనిగాని మనమిప్పుడు చర్చించబోవటం లేదు. అతడు పుట్టిన ఐదు&nbsp;<BR>శతాబ్దాలలో అది రచించబడ్డా, ఆ జీవితం ఎంతవరకు యథార్థమైనదనే&nbsp;<BR>చర్చ మన కనవసరం. కాని, దాని వెనుకవున్న మహద్విషయాన్ని మనం అనుక&nbsp;<BR>రించాలి. అసత్యమాడటానికీ సత్యాన్ని అనుకరించాలి. ఆ సత్యం వాస్తవిక&nbsp;<BR>సంఘటనై వుండాలి. ఎన్నడూ లేనిదాన్ని మనం అనుకరించలేం. మనం</FONT></p>
<hr class="puTa_virupu">
<table><tr><td><a class=puTa_lanke href=puTa1733.html>p1733</a></td><td>p1734</td><td><a class=puTa_lanke href=puTa1735.html>p1735</a></td></tr></table>
</div></body></html>
