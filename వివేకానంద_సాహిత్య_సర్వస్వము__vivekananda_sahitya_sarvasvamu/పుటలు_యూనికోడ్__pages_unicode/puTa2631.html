<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2630.html>p2630</a></td><td>p2631</td><td><a class=puTa_lanke href=puTa2632.html>p2632</a></td></tr></table>
<p><FONT FACE="SHREE900, SHREE, sans-serif" SIZE="3">భారతదేశ చారిత్రక క్రమపరిణామం</FONT></p>
<p><FONT FACE="Bookman-Light, Bookman, serif" SIZE="2">195</FONT></p>
<p><FONT FACE="SHREE900, SHREE, sans-serif" SIZE="3">ఈ కర్మకాండ కొనసాగే వరకు పురోహితులు అవసరమై వుంటారు. అంతే-&nbsp;<BR>గాక వారు అగ్రకులస్థులై వుంటారు. కాబట్టి స్వార్థలాభ ప్రేరితులైన యీ పురో-&nbsp;<BR>హితులు తమ అస్తిత్వరక్షణార్థం యీ క్రతుకలాపాలను పరిరక్షించుకోవటం&nbsp;<BR>సహజమే. ఇదొక వైపు. మరోవైపు తమ దృఢమైన చేతులతో దేశాన్ని&nbsp;<BR>కాపాడుతూ, మార్గాన్ని నిర్దేశిస్తూ, భవనారంగంలోకూడ శ్రేష్ఠత్వాన్ని పొంది,&nbsp;<BR>కేవలం కర్మకలాపాలను జరిపించటమే తెలిసిన పురోహితవర్గానికి మొదటి&nbsp;<BR>స్థానాన్ని యివ్వటానికి క్షత్రియులు సుతారం యిష్టపడలేదు. ఇక యీ బ్రాహ్మణ&nbsp;<BR>క్షత్రియ వర్గాల రెంటినుండి ఎంతోమంది కలిసి ‘చార్వాకు’లయ్యారు. వీరు&nbsp;<BR>కర్మకలాపాలను, తాత్త్విక విచారాలను అవహేళన చేస్తూ, ఆధ్యాత్మికత బూట-&nbsp;<BR>కమనీ, ఇహంలో సుఖాన్ని పొందటమే జీవిత లక్ష్యమనీ ప్రకటించసాగారు. కర్మ-&nbsp;<BR>కలాపాల భారంతో అలసిపోయి, తాత్త్విక విచారాన్ని ప్రశ్నార్థకంతో చూస్తూ&nbsp;<BR>తండోపతండాలుగా జనం యీ ‘చార్వాక’ వర్గంలో చేరసాగారు. ఇలా క్రతుక-&nbsp;<BR>లాపాలు, తాత్త్వికవిచారణ, చార్వాకమతం ఒక త్రికోణంగా ఏర్పడింది ఒకవైపు.&nbsp;<BR>మరోవైపు వర్ణవ్యవస్థయొక్క యుక్తిత్వం ప్రశ్నింపబడ&nbsp;<BR>సాగింది. ఇలా ఆనాటినుండీ బైలుదేరిన యీ కలహాలు, సమస్యలు తీరకుండా&nbsp;<BR>అలాగే దిగిపడ్డాయి మన కాలంలోకికూడ.</FONT></p>
<p><FONT FACE="SHREE900, SHREE, sans-serif" SIZE="3">ఈ పై సమస్యాపరిష్కార ప్రయత్నంలోని తొలిమెట్టు - ప్రతిదాన్లోనూ&nbsp;<BR>ఏదో ఒక మంచి వుండే తీరాలనే విశాల సమన్వయదృష్టి; అన్ని భేదాల వెనుక,&nbsp;<BR>అన్ని వేషాల వెనుక కనిపించేది ఒకే ఒక సత్యమనే విశాలదృష్టి. ఇది ఆ కాలంనుండీ&nbsp;<BR>జనానికి బోధింపబడుతూ వస్తూంది. ఈ సమన్వయానికి ప్రథమ గురువు క్షత్రి-&nbsp;<BR>యుడైన శ్రీకృష్ణుడు; అతడి బోధ ‘భగవద్గీత’. బౌద్ధులు, జైనులు, యితర మత-&nbsp;<BR>శాఖలు తీసుకొచ్చిన ఒడుదుడుకుల నన్నిటినీ దాటి శ్రీకృష్ణుడు సమన్వయ మహా-&nbsp;<BR>ప్రవక్తగా ప్రసిద్ధుడయ్యాడు; అంతేగాక ఆదర్శమైన జీవన తత్త్వశాస్త్రంగా ప్రచలి-&nbsp;<BR>తమైంది అతడు బోధించిన గీత. దీనితో పైన పేర్కొన్న కలహం తాత్కాలికంగా&nbsp;<BR>చల్లబడింది. ఐనా కలహకారణమైన సామాజిక అవసరాలు - మేం శ్రేష్ఠులమంటే&nbsp;<BR>మేం శ్రేష్ఠులమనే బ్రాహ్మణ క్షత్రియుల కలహం - యింకా తీరలేదు. లింగ,&nbsp;<BR>జాతి విభేదం లేకుండా పారమార్థిక జ్ఞానద్వారాన్ని అందరికీ&nbsp;<BR>తెరిచిపెట్టాడు శ్రీకృష్ణుడు. కాని పైన పేర్కోబడ్డ సామాజిక సమస్యలను అతడు&nbsp;<BR>తాకకుండా అలాగే విడిచిపెట్టాడు - యీ సమస్యను తీర్చటానికి, అంటే సమా-&nbsp;<BR>జంలోని అన్ని వర్గాలవారికీ సరిసమానత్వాన్ని యివ్వటానికి బౌద్ధులు వైష్ణవులు&nbsp;<BR>పెద్దప్రయత్నం చేశారుగాని సఫలురు కాలేకపోయారు. ఈనాటికీ ఆ సమస్య&nbsp;<BR>అలాగే నిలిచిపోయింది.</FONT></p>
<hr class="puTa_virupu">
<table><tr><td><a class=puTa_lanke href=puTa2630.html>p2630</a></td><td>p2631</td><td><a class=puTa_lanke href=puTa2632.html>p2632</a></td></tr></table>
</div></body></html>
