<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1076.html>p1076</a></td><td>p1077</td><td><a class=puTa_lanke href=puTa1078.html>p1078</a></td></tr></table>
<p><FONT FACE="SHREE900, SHREE, sans-serif" SIZE="3">ఆధ్యాత్మిక సాధనకు కొన్ని సూచనలు</FONT></p>
<BR>
<p><FONT FACE="SHREE900, SHREE, sans-serif" SIZE="3">253</FONT></p>
<BR>
<p><FONT FACE="SHREE900, SHREE, sans-serif" SIZE="3">నీతిపద్ధతులన్నింట్లో - దొంగతనం చేయకు - అని పెద్దలు చెబుతుంటారు. మంచిదే.&nbsp;<BR>అసలు మనిషి దొంగతనం ఎందుకు చేస్తాడు? ఎందుకంటే, ఈ దొంగతనం&nbsp;<BR>చేయటంలాంటి చెడుపనులన్నీ స్వాభావికమైపోయాయి. గజదొంగ, అసత్యవాది,&nbsp;<BR>దుర్మార్గుడు, కులట - వీరంతా తమ కిష్టం లేకుండానే ఆ పనులు చేస్తుంటారు. ఇది&nbsp;<BR>మనస్తత్త్వానికి సంబంధించిన పెద్దసమస్య. మనుషులను మనం కాస్త ఉదారబుద్ధితో&nbsp;<BR>చూడాలి. సజ్జనుడు కావటం అంత తేలికగాదు. ముక్తిని సంపాదించేంతవరకూ&nbsp;<BR>మీరంతా వట్టి యంత్రాలవంటివారే. మేము సత్పురు&nbsp;<BR>షులం - అని మీరు గర్వించవచ్చా? నిజానికి అలా గర్వించకూడదు. మీరంతా&nbsp;<BR>ఎందుకు సజ్జనులంటారు? మీరు సజ్జనులుగా తప్ప మరోవిధంగా ఉండలేరు&nbsp;<BR>కాబట్టి. మరొకడు దుర్మార్గుడు. అతను దుర్మార్గుడుగా తప్ప వేరుగా ఉండలేడు.&nbsp;<BR>మీరే అతని స్థితిలో ఉంటే, మీరు ఎలా ఉండేవారో ఎవరికి తెలుసు? వ్యభిచారిణి,&nbsp;<BR>దొంగ - వీరిద్దరూ నువ్వు మంచివాడిగా ఉండటానికి బలైన క్రీస్తులు. ఒక్కోమారు&nbsp;<BR>మంచివాడు బలి అవుతాడు. మరొక్కప్పుడు చెడ్డవాడు బలౌతాడు. కాబట్టి&nbsp;<BR>దైవక్రీస్తు, దానవక్రీస్తు - ఈ ఇద్దరూ నాకు సమానంగా పూజనీయులే. మంచివాడు&nbsp;<BR>బలైపోయినప్పుడు, అతను దైవక్రీస్తు, చెడ్డవాడు బలైపోయినప్పుడు, అతను&nbsp;<BR>దానవక్రీస్తు. దొంగలు - హంతకులు - దుర్మార్గులు - వ్యసనపరులు - దుష్టులు - వీరంతా&nbsp;<BR>నాకు క్రీస్తులే. ఇదే నా మతం. ఇలా అనుకోకుండా నే నుండలేను. సజ్జనులు -&nbsp;<BR>దుర్మార్గులు - దురంతకులు - వీరందరి పాదాలకు నేను వందనం చేస్తాను. వీరంతా&nbsp;<BR>నాకు ఆధ్యాత్మిక ఉన్నతిని కలిగించినవారే. వీరంతా నాకు ‘రక్షకులే’. ఒకర్ని నేను&nbsp;<BR>తిట్టవచ్చు; అయినా అతని లోపాలు నాకు కనువిప్పు కల్గించి, నన్ను జ్ఞానమార్గం&nbsp;<BR>వైపుకు త్రిప్పవచ్చు. ఒకర్ని నేను మెచ్చుకోవచ్చు; నే నతని సత్కార్యాలవల్ల లాభం&nbsp;<BR>పొందివుండవచ్చు. నే నిక్కడ నిలచి వుండటం ఎంత సత్యమో, ఇదికూడా అంతే&nbsp;<BR>సత్యం. బజారు కెక్కిన ఆడదాన్ని చూసి అసహ్యించుకోవలసిందే. అలా చేయటం&nbsp;<BR>సంఘానికి యిష్టం. కాని, ఆమె నాకు రక్షకురాలు. ఆమె దోషం, ఆమెయందేర్పడిన&nbsp;<BR>జుగుప్స ఇతరులకు గుణపాఠా&nbsp;<BR>లౌతాయి. ఇతర స్త్రీల పాతివ్రత్యానికి ఆమె కారణం కావచ్చు. ఈ విషయమై మీరు&nbsp;<BR>బాగా ఆలోచించండి. ఇది ఎంతో యథార్థం. ఇందులో ఏమాత్రం అతిశయోక్తి&nbsp;<BR>లేదు. నేను ఈ ప్రపంచంలో పర్యటిస్తున్నకొద్దీ, ఎంతోమంది స్త్రీ పురుషులతో కలిసి&nbsp;<BR>తిరిగిన కొద్దీ, నా కీ అభిప్రాయం స్థిరమౌతున్నది. నే నెవర్ని నిందించాలీ? ఎవర్ని&nbsp;<BR>పొగడాలీ? నా డాలుకు రెండు ప్రక్కలున్నాయి. రెండుకూడా పరిశీలింపదగ్గవే!&nbsp;<BR>పూర్వాపర విషయ సమీక్షచేయటం నా ధర్మం.</FONT></p>
<p><FONT FACE="SHREE900, SHREE, sans-serif" SIZE="3">ముఖ్యవిషయం ఏమిటంటే, మనముందున్న పని చాలా పెద్దది. మనం</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1076.html>p1076</a></td><td>p1077</td><td><a class=puTa_lanke href=puTa1078.html>p1078</a></td></tr></table>
</div></body></html>
