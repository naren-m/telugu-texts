<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3414.html>p3414</a></td><td>p3415</td><td><a class=puTa_lanke href=puTa3416.html>p3416</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">నిరంకుశులైన తమ భర్తలచేతుల్లో నిర్జీవమైన పనిముట్లుగానైనా మారిపోవాలి.&nbsp;<BR>వీరికి కలిగే సంతానం, నిరంకుశుడికి మూర్ఖురాలి&nbsp;<BR>సంపర్కంచే కలిగిన బానిసలు. ఆధునిక భారతదేశ సంపూర్ణచరిత్ర యిది.&nbsp;<BR>అయ్యో, ఈ భయంకరమై ఘనీభవించిపోయిన, యీ స్థితిని బద్దలుకొట్టగలవా&nbsp;<BR>రెవ్వరు? దైవమా! మమ్ము రక్షించు.</FONT><FONT FACE="TimesNewRoman, Times, serif" SIZE="2"><sup> </sup></FONT></p>
<p><FONT FACE="SHREE900, SHREE, sans-serif" SIZE="3">క్రమక్రమంగా యిదంతా జరిగితీరుతుంది. ‘రోడ్డును మెల్లగా, జాగ్రత్తగా&nbsp;<BR>దాటాలి. దిండును నెమ్మదిగా, జాగ్రత్తగా కుట్టాలి. అదేవిధంగా పర్వతాన్ని దాట-&nbsp;<BR>డానికి మెల్లగా, జాగరూకతతో పోవాలి.’ పత్రికలన్నీ సకాలంలో, మంచిస్థితిలో&nbsp;<BR>అందాయి. ఈ విషయంలో చిక్కేమీ కలుగలేదు. విరోధి నోరుమూసాడు. ఈ&nbsp;<BR>విషయం ఆలోచించండి; ఇక్కడివాళ్లు అపరిచితుడు, యౌవనుడు అయిన&nbsp;<BR>నన్ను, తమ ఈడొచ్చిన ఆడపిల్లల మధ్య వుండనిస్తూన్నారు. అదేసమయంలో&nbsp;<BR>మనదేశస్థుడైన మజుందారు, నన్ను దుష్టు డంటున్నాడు. అయినా దాన్ని వారేమీ&nbsp;<BR>పట్టించుకోలేదు! వారు ఎంత ఉదారులు, ఎంత దయగలవారు. నేను నూరు జన్మ-&nbsp;<BR>లెత్తి ఐనా వారి రుణాన్ని తీర్చుకోలేను. అమెరికన్‌ స్త్రీలకు నేను దత్తపుత్రుడిలా&nbsp;<BR>వున్నాను. అన్నివిధాల వారే అభ్యున్నతి నందనిచో, యింకెవరు వృద్ధి&nbsp;<BR>చెందుతారు?</FONT></p>
<p><FONT FACE="SHREE900, SHREE, sans-serif" SIZE="3">కొన్నిరోజుల క్రితం ‘గ్రీనేకర్‌’ అనే ప్రదేశంలో, అనేక వందలమంది స్త్రీ&nbsp;<BR>పురుషులు సమావేశమైనారు. అక్కడ నేను రెండునెల లున్నాను. పద్మాసనస్థుడనై&nbsp;<BR>హైందవపద్ధతిలో చెట్టుకింద కూర్చునేవాణ్ణి. నా అనుయాయులు, శిష్యులు నా&nbsp;<BR>చుట్టూ పచ్చికమీద కూర్చునేవారు. ప్రతి ఉదయం నేను వారికి బోధించేవాణ్ణి.&nbsp;<BR>వారు ఎంతో శ్రద్ధతో వుండేవారు.</FONT></p>
<p><FONT FACE="SHREE900, SHREE, sans-serif" SIZE="3">ప్రస్తుతం యీ దేశస్థులందరికీ నేను పరిచితుణ్ణి. ఈ దేశంలోని మతా-&nbsp;<BR>చార్యులు నామీద కోపంతో వున్నారు. కానీ సహజంగా అందరూ అలాలేరు.&nbsp;<BR>విద్యావంతులైన అనేకమంది మతాచార్యులు నన్ను అనుసరిస్తూన్నారు. వారిలో&nbsp;<BR>అజ్ఞానులు, మూర్ఖులు ఐనవారు అర్థంచేసుకోలేక ఇబ్బంది కలిగిస్తున్నారు. దాని-&nbsp;<BR>వల్ల వారికి వారే అపకారం చేసుకొంటున్నారు. నన్ను దూషించటంతో, మజుం-&nbsp;<BR>దారు ఈ దేశంలో సంపాదించుకొన్న పలుకుబడిలో ముప్పాతికభాగాన్ని కోల్పో-&nbsp;<BR>యాడు. ఈ దేశస్థులు నన్ను తమవాణ్ణిగా స్వీకరించారు. ఎవరైనా నన్ను దూషిస్తే&nbsp;<BR>యిక్కడి మహిళలు అతగాడి భరతంపడతారు.</FONT></p>
<p><FONT FACE="SHREE900, SHREE, sans-serif" SIZE="3">నేను భారతదేశానికి ఎప్పుడు తిరిగివస్తానో చెప్పలేను. బహుశా రాబోయే&nbsp;<BR>శీతాకాలంలో రావచ్చును. అక్కడికి వచ్చినా తిరుగుతూండవలసిందే గదా!</FONT></p>
<p><FONT FACE="TimesNewRoman, Times, serif" SIZE="3"><sup>  </sup></FONT><FONT FACE="SHREE900, SHREE, sans-serif" SIZE="3">ఈ పేరా ఇంగ్లీషులో వ్రాయబడింది.</FONT></p>
<hr class="puTa_virupu">
<table><tr><td><a class=puTa_lanke href=puTa3414.html>p3414</a></td><td>p3415</td><td><a class=puTa_lanke href=puTa3416.html>p3416</a></td></tr></table>
</div></body></html>
