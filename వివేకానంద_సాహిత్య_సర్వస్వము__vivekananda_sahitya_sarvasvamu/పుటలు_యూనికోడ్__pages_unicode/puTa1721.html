<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1720.html>p1720</a></td><td>p1721</td><td><a class=puTa_lanke href=puTa1722.html>p1722</a></td></tr></table>
<p><FONT FACE="SHREE900, SHREE, sans-serif" SIZE="3">116 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">స్వర్గరాజ్యం చెంతనే వుంది.’’ కృష్ణుని సందేశాన్ని యోచించాను. మమత&nbsp;<BR>లేకుండా ధర్మాన్ని నిర్వహించటానికి ప్రయత్నిస్తున్నాను. కాని, ఒక్కొక్కప్పుడు&nbsp;<BR>మరపులో పడిపోతున్నాను. వెంటనే నాకు బుద్ధుడి సందేశం జ్ఞాపకం వస్తోంది.&nbsp;<BR>‘‘జాగ్రత్తసుమా! ఈ లోకంలోని సమస్తం మారిపోతోంది. ఈ జీవితంలో&nbsp;<BR>ఎప్పుడూ దుఃఖం తప్పదు.’’ ఈ సందేశాన్ని వింటాను. దేన్ని స్వీకరించాలో&nbsp;<BR>నాకు పాలుపోవటంలేదు. అప్పుడు పిడుగులా యీ సందేశం వినవస్తుంది:&nbsp;<BR>‘‘సంసిద్ధులవండి. స్వర్గరాజ్యం చెంతనే వుంది. క్షణంకూడా ఆలస్యం చెయ్య-&nbsp;<BR>వద్దు. దేన్నీ రేపటికి వాయిదా వెయ్యవద్దు. తుది సంఘటనకు తయారవండి.&nbsp;<BR>అది వెంటనే జరిగినా జరుగవచ్చును. ఈ క్షణంలో జరిగినా జరుగవచ్చును.’’&nbsp;<BR>ఈ సందేశానికీ స్థానం వుంది. మనం దీన్ని శిరసావహిద్దాం, దివ్యదూతకు,&nbsp;<BR>ఈశ్వరుడికి వందనం చేద్దాం.</FONT></p>
<p><FONT FACE="SHREE900, SHREE, sans-serif" SIZE="3">తరువాత సమానత్వాన్ని ప్రబోధించే దూత, మహమ్మద్‌ పైగంబరు&nbsp;<BR>వస్తాడు. ‘‘అతడి విషయంలో మంచి విషయమేముంది?’’ అని మీరడుగుతారు.&nbsp;<BR>దాన్లో మంచి లక్షణాలేవీ లేకపోతే అది యింతకాలం ఎలా మనగలిగింది? ధర్మమే&nbsp;<BR>జీవిస్తుంది. ధర్మమే కాలం తాకిడికి నిలుస్తుంది. ధర్మమే బలం కలిగింది. కాబట్టే&nbsp;<BR>మనగలదు. ఈ జీవితంలో సైతం పాపి బతుకు ఎంత దీర్ఘమైంది!</FONT></p>
<p><FONT FACE="SHREE900, SHREE, sans-serif" SIZE="3">అంతకంటె పుణ్యాత్ముని జీవితం దీర్ఘతరం కాదా? నిస్సందేహంగా&nbsp;<BR>పరిశుద్ధతే బలం, ధర్మమే బలం. మహమ్మదీయ మతబోధలలో సుగుణం ఏమీ&nbsp;<BR>లేనిపక్షంలో యింతకాలం అదెలా మనగలిగేది? దానిలో విశేష సుగుణముంది.&nbsp;<BR>మహమ్మదు సమానత్వాన్ని, మానవసౌభ్రాతృత్వాన్ని, సమస్త మహమ్మదీయ&nbsp;<BR>సౌభ్రాతృత్వాన్ని ప్రతిపాదించిన ప్రవక్త.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ఒక్కో ప్రవక్తకు, ఒక్కో దూతకు ఒక్కో విశిష్ట సందేశం వుంది.&nbsp;<BR>ఆ సందేశాన్ని ముందు విని, తరువాత ఆ ప్రవక్త జీవితాన్ని చూస్తే, జీవిత&nbsp;<BR>రహస్యమంతా సుబోధమౌతుంది, స్వప్రకాశిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">అవివేకులు యిరవై వేల సిద్ధాంతాలను ప్రారంభిస్తారు. అవి వారి మనోవి-&nbsp;<BR>కాసాని కనుగుణంగాను, మత భావాల కనుకూలమైన వివరణగాను వుంటాయి.&nbsp;<BR>వాటిని ప్రవక్తలకు ఆరోపిస్తారు. ప్రవక్తల ఉపదేశాలను గైకొని వాటికి తమ&nbsp;<BR>భావాలను తొడుగుతారు. ప్రతి ప్రవక్త సందేశానికి అతడి జీవితమే భాష్యం.&nbsp;<BR>అతని జీవితం వైపు చూడండి. అతడి చేష్టలు అతడి బోధల కనుగుణంగానే&nbsp;<BR>వుంటాయి. భగవద్గీతను చదవండి. అది గీతాబోధకుని జీవితానికి చక్కగా&nbsp;<BR>అన్వయిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">మహమ్మదీయులలో నిర్దుష్టమైన సమానత్వం వుండాలని మహమ్మదు నిజ-</FONT></p>
<hr class="puTa_virupu">
<table><tr><td><a class=puTa_lanke href=puTa1720.html>p1720</a></td><td>p1721</td><td><a class=puTa_lanke href=puTa1722.html>p1722</a></td></tr></table>
</div></body></html>
