<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3010.html>p3010</a></td><td>p3011</td><td><a class=puTa_lanke href=puTa3012.html>p3012</a></td></tr></table>

<p><FONT FACE="SHREE900, SHREE, sans-serif" SIZE="3">స్వామీజీ: ఉదాహరణకు కాళీమాత మూర్తినే తీసుకుందాం. దానిలో&nbsp;<BR>క్షేమంకరీ, భయంకరీ అనే రెండు భావాలు కలిసిపోయాయి. ఈ రెండు&nbsp;<BR>లక్షణాలు యథార్థంగా కనిపించే చిత్రమొకటికూడా కన్పించటం లేదు. అంతే-&nbsp;<BR>కాకుండా, ఈ రెండింటిలో ఏ ఒక్కభావాన్నికూడ తగినట్లుగా వ్యక్తపరచే&nbsp;<BR>ప్రయత్నంకూడ లేదు! ‘కాళీమాత’ అనే నా యింగ్లీషు పద్యంలో కాళీమాత-&nbsp;<BR>యొక్క భీకరత్వాన్ని గురించి కొన్నిభావాలు వ్యక్తం చేయటానికి ప్రయత్నిం-&nbsp;<BR>చాను. ఆ భావాలను మీరు ఒక చిత్రంలో వ్యక్తీకరించగలరా?</FONT></p>
<p><FONT FACE="SHREE900, SHREE, sans-serif" SIZE="3">రణదాబాబు: దయచేసి ఆ పద్యాన్ని నాకు చదివి విన్పించి విశదీక&nbsp;<BR>రించండి.</FONT></p>
<p><FONT FACE="SHREE900, SHREE, sans-serif" SIZE="3">వెంటనే లైబ్రరీనుండి స్వామీజీ ఆ పుస్తకాన్ని తెప్పించి రణదాబాబుకు&nbsp;<BR>హత్తుకునేట్లుగా వినిపించసాగారు. రణదాబాబు ప్రశాంతంగా ఆ పద్యాన్ని విని&nbsp;<BR>కొంతసేపైనతర్వాత ఆ మూర్తిని మానసిక నేత్రంతో దర్శిస్తునట్లు కన్పించాడు.&nbsp;<BR>తర్వాత భయంతో నిండిన చూపులతో స్వామీజీవైపు తిరిగాడు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఈ భావాన్ని ఒక చిత్రంలో వ్యక్తపరచగలరా?</FONT></p>
<p><FONT FACE="SHREE900, SHREE, sans-serif" SIZE="3">రణదాబాబు: ప్రయత్నిస్తాను.</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> కాని ఈ భావాన్ని ఊహించటానికే తల&nbsp;<BR>తిరిగి పోతున్నది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: దీనిని చిత్రించిన తర్వాత నాకు చూపించండి. అప్పుడు దాన్ని&nbsp;<BR>సర్వాంగసంపన్నం చేయటానికి అవసరమైన విషయాలను చెబుతాను.</FONT></p>
<p><FONT FACE="SHREE900, SHREE, sans-serif" SIZE="3">తర్వాత స్వామీజీ రామకృష్ణ మిషన్‌ మొహరు </FONT><FONT FACE="TimesNewRoman, Times, serif" SIZE="2">(seal)</FONT><FONT FACE="SHREE900, SHREE, sans-serif" SIZE="3"> కై తాను గీచిన&nbsp;<BR>నమూనా </FONT><FONT FACE="TimesNewRoman, Times, serif" SIZE="2">(design) </FONT><FONT FACE="SHREE900, SHREE, sans-serif" SIZE="3">ను తెచ్చి రణదాబాబుకు చూపించి ఆయన అభిప్రాయాన్ని&nbsp;<BR>అడిగారు. దానిలో ఒక సరస్సు, ఆ సరస్సులో వికసించిన కమలం, ఒక హంస,&nbsp;<BR>అన్నింటిని చుట్టుకొని ఉన్న ఒక సర్పం ఉన్నాయి. దాని భావమేమిటో&nbsp;<BR>రణదాబాబు మొదట గ్రహించలేక వివరించమని స్వామీజీని అడిగారు. స్వామీజీ&nbsp;<BR>యిలా అన్నారు: ‘‘చిత్రంలో ఉన్న తరంగ జలం కర్మాన్ని, పద్మం భక్తిని,&nbsp;<BR>ఉదయిస్తున్న సూర్యుడు జ్ఞానాన్ని, చుట్టుకొని ఉండే పాము యోగాన్ని&nbsp;<BR>జాగృతమైన కుండలినీశక్తిని సూచిస్తున్నాయి. చిత్రంలో ఉండే హంస పర&nbsp;<BR>మాత్మకు సూచకం. కాబట్టి ఈ చిత్రంలోని భావం ఏమంటే కర్మ, జ్ఞానం,&nbsp;<BR>భక్తి, యోగం - వీటి కలయికవల్ల పరమాత్మ దర్శనం లభిస్తుంది అనేదే.’’</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">రణదాబాబు ఆ మర్నాడే ఈ చిత్రాన్ని చిత్రించటానికి మొదలు పెట్టాడు. కాని అది&nbsp;<BR>పూర్తికాలేదు. కాబట్టి స్వామీజీకి చూపింపబడలేదు.</FONT></p>
<hr class="puTa_virupu">
<table><tr><td><a class=puTa_lanke href=puTa3010.html>p3010</a></td><td>p3011</td><td><a class=puTa_lanke href=puTa3012.html>p3012</a></td></tr></table>
</div></body></html>
