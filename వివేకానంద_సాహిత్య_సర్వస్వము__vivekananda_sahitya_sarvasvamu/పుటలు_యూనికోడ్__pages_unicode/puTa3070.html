<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3069.html>p3069</a></td><td>p3070</td><td><a class=puTa_lanke href=puTa3071.html>p3071</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">241</FONT></p>
<p><FONT FACE="SHREE900, SHREE, sans-serif" SIZE="3">కృష్ణుని కృప నీకు కలుగుగాక! అని ఆశీర్వదిస్తున్నాను. ఇంతకంటె అధికతరమైన&nbsp;<BR>ఆశీర్వాదం నాకు మరేమీ తెలియదు.’’ భోజనానంతరం శిష్యుడు స్వామీజీ దగ్గ-&nbsp;<BR>రకు మేడ మీదకి పోలేదు. ఆ రాత్రి త్వరగానే నిద్రించారు.&nbsp;<BR>మరునాటి ఉదయం శిష్యుడు తన పని నిమిత్తం కలకత్తాకు పోవలసి ఉన్నందున&nbsp;<BR>మేడమీదికి వెళ్లి స్వామీజీ ముందు నిలబడ్డాడు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఇప్పుడే వెళుతున్నావా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అవునండి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మళ్లీ వచ్చే ఆదివారం రా, వస్తావుకదూ!&nbsp;<BR>శిష్యుడు: తప్పకుండా వస్తానండి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: సరే, అదిగో పడవ వస్తున్నది.&nbsp;<BR>శిష్యుడు స్వామీజీ అనుజ్ఞ తీసుకున్నాడు. భౌతికరూపంలో యిదే తన&nbsp;<BR>ఇష్టదేవతయొక్క ఆఖరు దర్శనమని అతనికి తెలియదు. స్వామీజీ సంతోషమైన&nbsp;<BR>హృదయంతో అతనికి సెలవిచ్చారు.</FONT></p>
<p><FONT FACE="SHREE900, SHREE, sans-serif" SIZE="3">‘‘ఆదివారం రా’’ అన్నారు. శిష్యుడు ‘‘సరే వస్తానండి’’ అని క్రింది అంత-&nbsp;<BR>స్తుకు వచ్చాడు.</FONT></p>
<p><FONT FACE="SHREE900, SHREE, sans-serif" SIZE="3">పడవవాడు కేకలు పెడుతున్నాడు. అందువల్ల శిష్యుడు పరుగెత్తాడు. పడవ&nbsp;<BR>ఎక్కి స్వామీజీని చూచాడు. స్వామీజీ పైవరండాలో అటూ యిటూ పచారు&nbsp;<BR>చేస్తున్నారు. శిష్యుడు స్వామీజీకి నమస్కరించి పడవ ఎక్కాడు.</FONT></p>
<p><FONT FACE="SHREE900, SHREE, sans-serif" SIZE="3">ఇది జరిగిన వారం రోజులకు స్వామీజీ ఈ భౌతికకాయాన్ని విసర్జిం-&nbsp;<BR>చారు. మహాసమాధి చెందారు. రానున్న ఈ ఘోరాన్ని గూర్చి శిష్యునికి&nbsp;<BR>తెలియదు. స్వామీజీ నిర్యాణం చెందిన మరునాడు వార్త తెలిసి శిష్యుడు&nbsp;<BR>మఠానికి వచ్చాడు. అందువల్ల, స్వామీజీ భౌతికరూపాన్ని దర్శించే మహాభాగ్యం&nbsp;<BR>అతనికి కలుగలేదు.</FONT></p>
<p><FONT FACE="AdobeWoodType, Adobe, sans-serif" SIZE="4">Q n Q</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa3069.html>p3069</a></td><td>p3070</td><td><a class=puTa_lanke href=puTa3071.html>p3071</a></td></tr></table>
</div></body></html>
