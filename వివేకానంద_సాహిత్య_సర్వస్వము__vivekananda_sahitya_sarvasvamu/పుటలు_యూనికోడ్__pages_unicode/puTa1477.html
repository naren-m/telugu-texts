<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1476.html>p1476</a></td><td>p1477</td><td><a class=puTa_lanke href=puTa1478.html>p1478</a></td></tr></table>
<p><FONT FACE="SHREE900, SHREE, sans-serif" SIZE="3">248 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE902, SHREE, sans-serif" SIZE="4">జ్ఞానయోగం</FONT></p>
<BR>
<p><FONT FACE="SHREE900, SHREE, sans-serif" SIZE="3">తెలిసి కొన్నీ, తెలియక కొన్నీ ఆత్మలన్నీకూడ క్రీడిస్తున్నాయి. తెలిసి&nbsp;<BR>క్రీడించడమే మతం. మన ప్రాపంచిక జీవితంలో ఏ శాసనం పనిచేస్తోందో మన&nbsp;<BR>మత జీవితంలో ప్రకృతిలోకూడ అదే పనిచేస్తోంది. అది విశ్వజనీనమైంది.&nbsp;<BR>ప్రపంచాన్ని నడిపించే శాసన మొకటీ, మతాన్ని నడిపించే శాసన మొకటీ&nbsp;<BR>లేవు. దేహం, దయ్యం - ఇది దేహంనుండి, తరతమ భేదాలచేతనే వేరయ్యాయి;&nbsp;<BR>తత్వతః కాదు.</FONT></p>
<p><FONT FACE="SHREE900, SHREE, sans-serif" SIZE="3">మరణానంతరంకూడ తాము జీవించి వుంటామనే విషయాన్ని నిరూ-&nbsp;<BR>పించడానికి, పాశ్చాత్య దేశాలలోని వైజ్ఞానికులు, తత్త్వవేత్తలు, భగవత్తత్వజ్ఞులు&nbsp;<BR>తలలు పగుల గొట్టుకొని సాక్ష్యాలకై మారుమూల వెదుకుతున్నారు. ఒక&nbsp;<BR>చిన్న టీ కప్పులో ఎంత పెద్ద తుఫాను? ఆలోచించడాని కింతకంటే మరెన్నో&nbsp;<BR>ఉన్నత విషయాలున్నాయి. ఏనాటికిగాని మీరు మరణిస్తారనుకోవడం ఎంత&nbsp;<BR>వెర్రితనం!!! మనం చావులేని వారమనే విషయాన్ని అర్థం చేసుకోవడానికై&nbsp;<BR>పురోహితులు, దయ్యాలు, భూతాలు వచ్చి చెప్పనఖ్కర్లేదు. అది సత్యము&nbsp;<BR>లన్నిటిలో స్వప్రకాశమైన సత్యం. తన మరణాన్ని గూర్చి భావించగల మానవు-&nbsp;<BR>డెవ్వడూ లేడు. అమృతత్త్వాన్ని గూర్చిన భావన మానవ ప్రకృతిలో&nbsp;<BR>అంతర్నిహితమై వుంది.</FONT></p>
<p><FONT FACE="SHREE900, SHREE, sans-serif" SIZE="3">జీవనముండే చోటంతా మృత్యువుంటుంది. మృత్యువు ఛాయ జీవితం.&nbsp;<BR>జీవితచ్ఛాయ మృత్యువు. ఈ రెంటికి మధ్యవున్న సరిహద్దుగీత చాలాసున్నితం,&nbsp;<BR>సూక్ష్మం. దాన్ని నిర్ణయించుట అసంభవం; భావించడం చాలాకష్టం; దాన్ని&nbsp;<BR>పట్టుకోవడం చాలాదుస్థరం.</FONT></p>
<p><FONT FACE="SHREE900, SHREE, sans-serif" SIZE="3">నిరంతర ప్రగతి అనే సిద్ధాంతంలో నాకు నమ్మకం లేదు. సరళరేఖలాగా&nbsp;<BR>మనం నిరంతర అభివృద్ధి పొందుతూంటామనే మాట నేను నమ్మను. అది అర్థ-&nbsp;<BR>హీనమైన మాట. సరళరేఖలో సంచారం లేదు. సరళరేఖను అనంతంగా పొడిగిస్తే&nbsp;<BR>అది వృత్తమవుతుంది. బహిర్గతం చేయబడిన శక్తి వృత్తాన్ని ముగించి, తిరిగి&nbsp;<BR>ప్రారంభించిన చోటికి వచ్చి చేరుతుంది.</FONT></p>
<p><FONT FACE="SHREE900, SHREE, sans-serif" SIZE="3">సరళరేఖలో అభివృద్ధి లేదు. ప్రతి ఆత్మ వృత్తాకారంలో చరించి, వృత్తాన్ని&nbsp;<BR>పూర్తిచేయవలసి వుంటుంది. ఒకానొక నాటికి, ప్రతి ఆత్మ ఊర్ధ్వాభిముఖం&nbsp;<BR>కావలసిందే. అలా కాజాలనంతటి అధమస్థితికి ఏ ఆత్మా దిగజారిపోజాలదు.</FONT></p>
<hr class="puTa_virupu">
<table><tr><td><a class=puTa_lanke href=puTa1476.html>p1476</a></td><td>p1477</td><td><a class=puTa_lanke href=puTa1478.html>p1478</a></td></tr></table>
</div></body></html>
