<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3193.html>p3193</a></td><td>p3194</td><td><a class=puTa_lanke href=puTa3195.html>p3195</a></td></tr></table>
<p><FONT FACE="SHREE900, SHREE, sans-serif" SIZE="3">సూక్తులు, సుభాషితాలు</FONT></p>
<p><FONT FACE="Bookman-Light, Bookman, serif" SIZE="2">365</FONT></p>
<p><FONT FACE="SHREE900, SHREE, sans-serif" SIZE="3">పసితనం, అవివేకం, చిత్తచాపల్యం, ధనాఢ్యత అనే వీటిలో ఒక్కటి వున్నా గొప్ప&nbsp;<BR>అనర్థాలు వాటిల్లుతాయి. అంటే ఇక యివన్నీ కూడినచోట చెప్పనక్కరలేదు.&nbsp;<BR>జాగ్రత్తతో ఉండండి.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్య మహిళల నందరిని గూర్చి స్వామీజీ నిష్ఠూరంగా మాట్లాడినా,&nbsp;<BR>బోస్టను మహిళల్ని ఎక్కువగా విమర్శించారు.</FONT></p>
<p><FONT FACE="SHREE900, SHREE, sans-serif" SIZE="3">అన్నిచోట్లకంటె అధమమైంది బోస్టను. అచ్చటి మహిళలందరూ వెఱ్ఱి-&nbsp;<BR>మోజులవారు, చపలచిత్తలు. ఏది క్రొత్తో, ఏది వింతో దాని వెంటపడటమే వారి&nbsp;<BR>మొండిపట్టు.</FONT></p>
<p><FONT FACE="SHREE900, SHREE, sans-serif" SIZE="3">97. అమెరికాలో ఆయన యిట్లడిగినారు. ‘‘తన నాగరికతకు తానే&nbsp;<BR>విఱ్ఱవీగే దేశంలో మనం నిరీక్షించే పారమార్థికపరత ఎక్కడ వుంది?’’</FONT></p>
<p><FONT FACE="SHREE900, SHREE, sans-serif" SIZE="3">98. ఇహం, పరం అనే మాటలు పిల్లల్ని భయపెట్టేవి. అంతా&nbsp;<BR>‘‘ఇహమే.’’ ఈ లోకంలోనే, ఈ జన్మలోనే భగవత్సంబంధమైన జీవులుగానూ&nbsp;<BR>భగవత్సంబంధ విహారులముగాను కావడానికి ‘తాను’ అనే తలంపు పోవాలి.&nbsp;<BR>మూఢవిశ్వాసాలన్నీ తొలగిపోవాలి. అలాంటివారు భారతదేశంలో ఉన్నారు. ఈ&nbsp;<BR>దేశంలో (అమెరికాలో) ఏరీ? మీ మత ప్రచారకులు ‘‘కలలుగనేవారిని’’&nbsp;<BR>నిందిస్తూ ప్రసంగిస్తున్నారు. కలలుగనేవారు ఇప్పుడున్నంతకంటె యింకను&nbsp;<BR>ఎక్కువ ఉంటే ఈ దేశీయులెంతో బాగుపడెడివారు. 19వ శతాబ్దపు వారి ఆత్మ-&nbsp;<BR>స్తుతికిని కలలు గాంచటానికిగాని ఎంతో బేధమున్నది. ప్రపంచమంతా నిండి&nbsp;<BR>వుండేది దేవుడేకాని పాపంకాదు. పరస్పరం ఒకరి కొకరు తోడ్పడుదుముగాక!&nbsp;<BR>ఒకరినొకరు ప్రేమింతుముగాక!</FONT></p>
<p><FONT FACE="SHREE900, SHREE, sans-serif" SIZE="3">99. కామినీ కాంచనాలను, పేరుప్రతిష్ఠల్ని లక్ష్యపెట్టక యథార్థ సన్యాసిగా&nbsp;<BR>మా గురుదేవుడు మరణించినాడు. నేనుకూడ అట్లే మరణింతునుగాక! వీటిలో&nbsp;<BR>కీర్తికాంక్ష లన్నింటికంటె ప్రమాదకరమైంది.</FONT></p>
<p><FONT FACE="SHREE900, SHREE, sans-serif" SIZE="3">100. హానికి బదులుగా హాని చేయుడని నేనెప్పుడును చెప్పలేదు. బలాన్ని&nbsp;<BR>గూర్చియే సదా ప్రసంగించి ఉన్నాను. సముద్రపు తుంపురులపై పగతీర్చు&nbsp;<BR>కొందామని కలలోనైనా తలుస్తామా? కాని దోమకు అదొక పెద్ద విషయమే!</FONT></p>
<p><FONT FACE="SHREE900, SHREE, sans-serif" SIZE="3">101. అమెరికాలో ఒక సందర్భంలో స్వామీజీ యిట్లన్నారు: ఇది గొప్ప-&nbsp;<BR>దేశం. కాని యిక్కడ నివసించడం నా కిష్టంలేదు. అమెరికన్లు ధనమే చాలగొప్పదని&nbsp;<BR>తలుస్తారు. తక్కిన అన్నింటికంటె ధనాన్నే వారు పైమెట్టెక్కిస్తారు. మీ ప్రజలు&nbsp;<BR>యికమీద  నేర్చుకోవలసింది ఎంతోవుంది. మా జాతి కున్నంతటి ప్రాచీనత&nbsp;<BR>మీకు కలిగినప్పుడు మీరు యిప్పటికంటె ఎక్కువ వివేకవంతులవుతారు.</FONT></p>
<p><FONT FACE="Bookman-Light, Bookman, serif" SIZE="2">8V24</FONT></p>
<hr class="puTa_virupu">
<table><tr><td><a class=puTa_lanke href=puTa3193.html>p3193</a></td><td>p3194</td><td><a class=puTa_lanke href=puTa3195.html>p3195</a></td></tr></table>
</div></body></html>
