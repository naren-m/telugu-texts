<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa548.html>p548</a></td><td>p549</td><td><a class=puTa_lanke href=puTa550.html>p550</a></td></tr></table>

<p><FONT FACE="TimesNewRoman, Times, serif" SIZE="2">1 3 4</FONT></p>
<p><FONT FACE="SHREE900, SHREE, sans-serif" SIZE="3">రెండూ స్వాతంత్య్ర పిపాసనుండి ప్రభవించినవే. స్వాతంత్య్రభావం లేకపోతే&nbsp;<BR>మొక్కలో ఐనా జీవం వుండలేదు. మొక్కలోగాని, పురుగులోగాని జీవం&nbsp;<BR>వ్యక్తిత్వందాకా వృద్ధి పొందాలి. కాని ఆ పని అచేతనంగా జరుగుతోంది. మొక్క,&nbsp;<BR>ప్రకృతిని నిలుపడానికి కాక, వైవిధ్యాన్ని, సూత్రాన్ని, రూపాన్ని కాపాడడానికి&nbsp;<BR>బతుకుతోంది. మన పురోగతిని అడుగడుగునా ప్రకృతే నియమిస్తూందన్న భావం&nbsp;<BR>స్వాతంత్య్రభావాన్ని కొట్టివేస్తుంది. భౌతిక ప్రపంచాన్ని గురించిన&nbsp;<BR>భావంతోపాటు స్వాతంత్య్రాన్ని గురించిన భావం వృద్ధిపొందుతూంది. ఐనా&nbsp;<BR>సంఘర్షణ జరుగుతూనే వుంది. మత సిద్ధాంతాల మధ్య, విభిన్న మత శాఖల&nbsp;<BR>మధ్య జరుగుతూన్న సంఘర్షణలను గురించి మనం వింటున్నాం. ఐనా మత&nbsp;<BR>సిద్ధాంతాలు, మత శాఖలు అవసరమే; న్యాయమే. అవి వుండాల్సినవే. ఈ&nbsp;<BR>గొలుసు దీర్ఘమవుతూంది. కాబట్టి సంఘర్షణ ఎక్కువవటం సహజం. మన&nbsp;<BR>మంతా ఒకే లక్ష్యాన్ని సాధించడానికి ప్రయత్నిస్తూన్న సంగతి గ్రహిస్తే కలహాలకు&nbsp;<BR>అవకాశం వుండదు.</FONT></p>
<p><FONT FACE="SHREE900, SHREE, sans-serif" SIZE="3">పరిపూర్ణ స్వతంత్రుణ్ణి, ప్రకృతి నియామకుణ్ణే మనం దేవుడని భావి-&nbsp;<BR>స్తున్నాం. అతడు లేడని మీ రనలేరు. స్వాతంత్య్రాన్ని గురించిన భావంలేక మీరు&nbsp;<BR>చరించలేరు, వసించలేరు కాబట్టి మీ రతణ్ణి నిరాకరించలేరు. మీరు స్వతంత్రు&nbsp;<BR>లనుకోకపోతే, ఇక్కడికి రాగలిగే వారేనా? స్వతంత్రుల మవడానికి నిరంతరం&nbsp;<BR>సాగుతూన్న యీ ప్రయత్నానికి జీవశాస్త్రజ్ఞు డేదో కారణం చెప్పగలడు,&nbsp;<BR>చెబుతాడు. ఇదంతా అంగీకరిద్దాం; అయినా స్వాతంత్య్ర భావం వుండనే&nbsp;<BR>వుంటుంది. ప్రకృతికి లోబడి వున్నామనటం, దాన్ని అతిక్రమించలేమనటం&nbsp;<BR>ఎంత యథార్థమో స్వాతంత్య్ర తృష్ణకూడా అంతే యథార్థం.</FONT></p>
<p><FONT FACE="SHREE900, SHREE, sans-serif" SIZE="3">బంధం, ముక్తి; వెలుగు, నీడ; పుణ్యం, పాపం వుండి తీరవలసినదే.&nbsp;<BR>బంధం దాని మరుగునున్న స్వాతంత్య్రాన్ని స్ఫురింప చేస్తుంది. ఒకటి నిజమే ఐతే,&nbsp;<BR>రెండవదీ అంతే నిజం. స్వాతంత్య్రభావం వుండే తీరాలి. అనాగరికునిలోని&nbsp;<BR>బంధాన్ని గురించిన భావం అతడి స్వాతంత్య్ర సాధనే అని మన మిప్పుడు&nbsp;<BR>గ్రహించలేకపోయినా స్వాతంత్య్రాన్ని గురించిన భావం అతడిలో వున్నది. అనాగ&nbsp;<BR>రిక, ఆటవికుని ప్రకృతి పశుప్రకృతికంటే కాస్త అధికమైనది. కాబట్టి పాపం,&nbsp;<BR>అపవిత్రత వలన కలిగే బంధాన్ని గురించిన అతడి జ్ఞానం ఎంతో పరిమితమైనది.&nbsp;<BR>అతడు పోరాటం సాగించేది తనను బంధిస్తూన్న భౌతిక ప్రకృతితో, భౌతికమైన&nbsp;<BR>అసంతృప్తితో; తక్కువ స్థాయికి చెందిన బంధాన్ని గురించిన యీ ఎరుకనుండే&nbsp;<BR>మానసిక, నైతిక బంధాన్ని గురించిన ఎరుక, ఆత్మస్వాతంత్య్ర పిపాస విక&nbsp;<BR>సిస్తుంది. ఇక్కడ దివ్యత్వం అవిద్య అనే అవనికద్వారా మసకమసకగా ప్రకా</FONT></p>
<hr class="puTa_virupu">
<table><tr><td><a class=puTa_lanke href=puTa548.html>p548</a></td><td>p549</td><td><a class=puTa_lanke href=puTa550.html>p550</a></td></tr></table>
</div></body></html>
