<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4069.html>p4069</a></td><td>p4070</td><td><a class=puTa_lanke href=puTa4071.html>p4071</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">4 4 3</FONT></p>
<p><FONT FACE="SHREE900, SHREE, sans-serif" SIZE="3">అంతేగాక అతడు, అద్భుత ప్రాచీన రీతిలోని పురాతన వర్ణచిత్రాలనుకూడ&nbsp;<BR>చూపిస్తానని చెప్పాడు. ఆ పురాతన రీతిలో చిత్రించగల కుటుంబం ఒక్కటి&nbsp;<BR>మాత్రమే వారణాసిలో మిగిలివుంది. వారిలో ఒకడు, ఒక బటానీ గింజమీద,&nbsp;<BR>అన్ని వివరాలతోను, చేష్టలతోను సమగ్రమైన ఒక పూర్తి వేట దృశ్యాన్ని చిత్రిం-&nbsp;<BR>చాడు.</FONT></p>
<p><FONT FACE="SHREE900, SHREE, sans-serif" SIZE="3">‘ఓకకూర’ తన తిరుగు ప్రయాణంలో ఈ నగరానికి వచ్చి, ఈ పెద్దమ-&nbsp;<BR>నిషికి అతిథిగా వుండి, ఈ మిగిలిపోయిన కళను దర్శిస్తాడని ఆశిస్తాను.</FONT></p>
<p><FONT FACE="SHREE900, SHREE, sans-serif" SIZE="3">నిరంజనుడు ‘ఓకకూరా’తో వెళ్లాడు. ఆయన జపాన్‌ దేశస్థుడు కాబట్టి&nbsp;<BR>ఏ దేవాలయంలోకి పోటానికీ ఆయనను అభ్యంతరపెట్టరు. టిబెట్‌వారు,&nbsp;<BR>యితర ఉత్తరాది బౌద్ధులు అన్ని కాలాల్లోను శివుని పూజించటానికి యిక్కడికి&nbsp;<BR>వస్తూనే ఉన్నారు.</FONT></p>
<p><FONT FACE="SHREE900, SHREE, sans-serif" SIZE="3">అతణ్ణి శివలింగం తాకి పూజ చేయనిచ్చారు. శ్రీమతి అనిబిసెంట్‌ ఒకసారి&nbsp;<BR>దానికి యత్నం చేసింది. పాపం వట్టికాళ్లతో, చీరకట్టుకొని, పురోహితుల పాద-&nbsp;<BR>ధూళికై వంగి వినమ్రత చూపింది. కాని ఆమెను దేవాలయ ఆవరణలోకికూడ&nbsp;<BR>అడుగుపెట్టనివ్వలేదు. మా సుప్రసిద్ధ దేవాలయాల్లో బౌద్ధులు, హైందవేత&nbsp;<BR>రులుగా పరిగణింపబడరు. నా ఆలోచనలు యింకా ఒక నిర్ణయానికి రాలేదు.&nbsp;<BR>త్వరలోనే యీ ప్రదేశంనుండి వెళ్లిపోతాను.</FONT></p>
<p><FONT FACE="SHREE900, SHREE, sans-serif" SIZE="3">శివానంద, తదితర బాలురు తన స్వాగతాన్ని, నమస్కారాలను, ప్రేమను&nbsp;<BR>అందిస్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">నేను యథాప్రకారమే.</FONT></p>
<p><FONT FACE="SHREE900, SHREE, sans-serif" SIZE="3">మీ అత్యంత ప్రీతిపాత్రుడైన పుత్రుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">6 5 5</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి నివేదితకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">బెనారస్‌ (వారణాసి), ఫిబ్రవరి 12, 1902.&nbsp;<BR>సర్వశక్తి సామర్థ్యాలు నీకు కలుగుగాక! స్వయంగా జగన్మాతే నీ హృదయం,&nbsp;<BR>హస్తాలు అయి వెలయుగాక! నీకోసం నేను ప్రార్థించేది - అప్రతిహతమైన అఖం-&nbsp;<BR>డశక్తి. దానితోపాటు సాధ్యమైతే, అనంతశాంతి నీకు లభించుగాక!</FONT></p>
<p><FONT FACE="SHREE900, SHREE, sans-serif" SIZE="3">శ్రీరామకృష్ణునిలో ఏమైనా సత్యమనేది ఉంటే, నాకు ఆయన ఏ విధంగా&nbsp;<BR>మార్గదర్శకుడైనాడో, అదేవిధంగా, కాదు వేయిరెట్లు ఎక్కువగా, నీకుకూడ&nbsp;<BR>మార్గదర్శకుడై వెలయుగాక!</FONT></p>
<p><FONT FACE="TimesNewRoman, Times, serif" SIZE="2">— </FONT><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa4069.html>p4069</a></td><td>p4070</td><td><a class=puTa_lanke href=puTa4071.html>p4071</a></td></tr></table>
</div></body></html>
