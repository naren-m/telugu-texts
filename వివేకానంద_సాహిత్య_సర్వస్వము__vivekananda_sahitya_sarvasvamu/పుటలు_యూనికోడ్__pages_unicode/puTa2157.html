<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2156.html>p2156</a></td><td>p2157</td><td><a class=puTa_lanke href=puTa2158.html>p2158</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 0 8</FONT></p>
<p><FONT FACE="SHREE900, SHREE, sans-serif" SIZE="3">ట్టవలసి వుంది. సంఘసంస్కార సమస్యలన్నీ ‘సంస్కారంకోరే వారెక్కడ?’ అనే&nbsp;<BR>ప్రశ్నలో లీనమవుతున్నాయి. మొదట వారిని తయారుచేయండి. వారిప్పు డెక్క-&nbsp;<BR>డున్నారు. లోకంలో కనిపించే దౌర్జన్యాలన్నిటిలో అల్పసంఖ్యాకుల&nbsp;<BR>దౌర్జన్యమే చాలా ఘోరమైంది. కొన్నివిషయాలు చెడ్డవి అని భావించే ఏ కొద్ది-&nbsp;<BR>మంది పురుషులో జాతిని, కార్యోన్ముఖంగా చేయజాలరు. జాతి కార్యోన్ముఖం&nbsp;<BR>కాకపోవడాని కేమి కారణం? దానికి విద్య లేదు. కాబట్టి మున్ముందు జాతికి విద్య&nbsp;<BR>నేర్పి, తర్వాత శాసనసభా నిర్మాణం చేసికోండి. ఆ తర్వాత శాసనాలు బైలుదే-&nbsp;<BR>రుతాయి. ఎక్కడనుండి శాసనాలు బయలుదేరాలో, అలాటి అధికారస్థానాన్ని&nbsp;<BR>మొదట సృష్టించుకోండి. మీ రాజులు గతించారు. వారి స్థానంలో క్రొత్తగా&nbsp;<BR>అధికారం పూనిన ప్రజాశక్తి ఎక్కడ? ముందు దాన్ని అభివృద్ధి చేయండి. కాబట్టి&nbsp;<BR>సంఘసంస్కరణ విషయంలో సైతం, ప్రజలకు ‘ఎరుక’ కలిగించడం మీ&nbsp;<BR>మొదటి విధి. ఆ జ్ఞానం కలిగేంతవరకు మీరు వేచివుండ వలసిందే. దాదాపు&nbsp;<BR>నూరేళ్ళనుండి మీరు ప్రయత్నించి సాధించిన సంస్కరణలలో చాలాభాగం&nbsp;<BR>కేవలం అలంకారప్రాయంగానే వుండిపోయాయి. ఈ సంస్కరణలలో ప్రతిదీ,&nbsp;<BR>మొదటి రెండు వర్గాలకు మాత్రమే సంబంధించి వుండినదేకానీ, తక్కిన వానిని&nbsp;<BR>తాకనే లేదు. భారతదేశ స్త్రీలలో నూటికి డెబ్బయ్యైదుమంది విషయంలో&nbsp;<BR>వితంతువివాహ ప్రశ్నతో ప్రసక్తిలేనేలేదు. అట్టి ప్రశ్నలన్నీ భారతదేశ ప్రజలలో&nbsp;<BR>ఉత్తమకులాల వారికి మాత్రమే సంబంధించాయి. వీరు ప్రజాసామాన్య ధనం-&nbsp;<BR>తోనే తాము విద్యలు నేర్చుకొన్నారని గ్రహించండి. వారి స్వంతగృహాలను బాగు-&nbsp;<BR>చేసికోవడానికి సర్వప్రయత్నాలను సాగించుకొంటున్నారు. కాని అది సమష్టి&nbsp;<BR>సంఘసంస్కరణ మనిపించుకోదు. మీరు ఎప్పుడుగాని, సమస్య పునాదుల&nbsp;<BR>దగ్గరికి, వేరుల దగ్గరికి దిగిరావాలి. నేను పూర్ణ సంస్కరణమని చెప్పేది ఇలాం-&nbsp;<BR>టిదే. నిప్పును అక్కడ ముట్టించండి, అక్కడినుండి దాన్ని పైకి రగిలి రాని-&nbsp;<BR>వ్వండి. అట్లే భారతజాతి నిర్మాణం పూర్తికానీండి. అది విశాలమైన పెద్దసమస్య&nbsp;<BR>కావడంచేత, దాని పరిష్కారం అంత తేలిక అయిందికాదు. కాబట్టి మీరు ఆత్ర-&nbsp;<BR>పడకండి. ఈ సమస్యను అనేక శతాబ్దాల క్రిందటనే మన పూర్వులు&nbsp;<BR>గుర్తించారు.</FONT></p>
<p><FONT FACE="SHREE900, SHREE, sans-serif" SIZE="3">ఈ దినాలలో ముఖ్యంగా దక్షిణదేశంలో, బౌద్ధమతాన్ని గూర్చి, బౌద్ధుల&nbsp;<BR>అజ్ఞేయ సిద్ధాంతాన్నిగూర్చి, ప్రసంగాలు చేయడం ఆచారమైంది. ఈనాడు&nbsp;<BR>మనకు సంక్రమించిన ఈ పతనదశ బౌద్ధమతంవల్లనే కలిగిందని, వాళ్లు కలలో-&nbsp;<BR>నైనా గ్రహించడంలేదు. బౌద్ధమతం మనకు ఒప్పగించిపోయిన పిత్రార్జితమే ఇది!&nbsp;<BR>బౌద్ధమతం ఎలా ఉదయించిందో, ఎలా పతనమైందో ఎన్నడూ పరిశీలించి</FONT></p>
<hr class="puTa_virupu">
<table><tr><td><a class=puTa_lanke href=puTa2156.html>p2156</a></td><td>p2157</td><td><a class=puTa_lanke href=puTa2158.html>p2158</a></td></tr></table>
</div></body></html>
