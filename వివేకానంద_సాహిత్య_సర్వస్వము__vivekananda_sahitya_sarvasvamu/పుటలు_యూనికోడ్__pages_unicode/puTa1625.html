<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1624.html>p1624</a></td><td>p1625</td><td><a class=puTa_lanke href=puTa1626.html>p1626</a></td></tr></table>
<p><FONT FACE="SHREE900, SHREE, sans-serif" SIZE="3">20 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">సానుభూతి ఎప్పు డెక్కడ ఎవరిలో వ్యక్తమైనా అవి విశ్వజనీన సత్యానికి&nbsp;<BR>నిరూపణలే. ‘‘నా కోసం కాదు, నీ కోసమే.’’ మరొకరికి ఎందుకు సహాయ-&nbsp;<BR>పడాలి? నువ్వు అతడిలో, అతడు నీలో వుండటంచేత అనేది తాత్విక సమా-&nbsp;<BR>ధానం. నిజమైన వేదాంతి తనకు మరణం లేదని తెలుసుకొంటాడు. కాబట్టి&nbsp;<BR>అతడే తోడిమానవులకు తన జీవితాన్ని నిశ్చింతగా అర్పించగలడు. లోకంలో ఏ&nbsp;<BR>మూల ఒక చిన్నపురుగు వున్నా అతడు జీవించే వుంటాడు: ఏ ఒక్కడైనా భుజి-&nbsp;<BR>స్తున్నంతకాలం అతడు తింటున్నట్లే. కాబట్టి అత డితరులకు మేలు చేస్తూనే&nbsp;<BR>వుంటాడు. తన దేహపోషణ విషయంలో శ్రద్ధ వహించాలనే ఆధునిక భావాల&nbsp;<BR>నతడు లక్ష్యపెట్టడు. వైరాగ్యంలో యీ దశకు వచ్చినవాడు నైతిక&nbsp;<BR>సంఘర్షణ నతిక్రమిస్తాడు. అతడు సర్వాన్ని అతిక్రమిస్తాడు. అతడు విద్వాంసు-&nbsp;<BR>డైన మతాచార్యునిలో, గోవులో, శునకంలో హేయస్థలాల్లో విద్వాంసుని,&nbsp;<BR>గోవును, శునకాన్ని, హేయస్థలాలను చూడడు. ఈ అన్నిటిలో అతడు సమాన&nbsp;<BR>తేజంతో ప్రకాశిస్తున్న దివ్యత్వాన్నే చూస్తాడు. అతడే ఆనందపురుషుడు. అలాటి&nbsp;<BR>సమానత్వాన్ని సాధించినవాడు యీ జీవితంలోనే సృష్టిని జయించిన వాడౌ-&nbsp;<BR>తాడు. భగవంతుడు పరిశుద్ధుడు. కాబట్టి అలాటి వ్యక్తి దేవుడిలో చరిస్తున్నట్లు&nbsp;<BR>చెప్పబడుతుంది. ‘‘అబ్రహాంకు పూర్వమే నే నున్నాను’’ అని ఏసునాథుడు ప్రవ-&nbsp;<BR>చించాడు. అంటే ఏసునాథుడు, అతనిలాంటి మరికొందరూ ముక్తాత్మలని&nbsp;<BR>గ్రహించాలి. నజరెత్తులో జన్మించిన ఏసుక్రీస్తు మానవరూపం ధరించాడు. అది&nbsp;<BR>తన పూర్వకర్మల ఫలితమైన నిర్బంధంవల్ల కాదు; మానవకోటికి సహాయపడే&nbsp;<BR>నిమిత్తమే. మానవుడు ముక్తుడయ్యాక నిష్క్రియుడై మృతప్రాయుడు కాడు.&nbsp;<BR>అత డందరికంటె ఎక్కువ చురుకుతనంతో పనిచేస్తాడు. ఇతరు లందరూ బల-&nbsp;<BR>వంతంగా పనిచేస్తారు. అత డొక్కడే పరిపూర్ణ స్వాతంత్య్రంతో పనిచేస్తాడు.</FONT></p>
<p><FONT FACE="SHREE900, SHREE, sans-serif" SIZE="3">మనం దేవుడికి భిన్నులం కాకపోతే మనకు వ్యక్తిత్వం లేదా? లేకేం? అది&nbsp;<BR>దేవుడే. మన వ్యక్తిత్వం దేవుడే. ఇప్పుడు మీకున్న వ్యక్తిత్వం అదికాదు. మీరు&nbsp;<BR>క్రమంగా ఆ స్థితికి వస్తున్నారు. వ్యక్తిత్వమంటే అవిభాజ్యమైనది. దీన్ని వ్యక్తిత్వ-&nbsp;<BR>మని మీ రెలా అంటారు? ప్రస్తుతం మీ రొక రీతిలో భావిస్తుంటారు. ఏది&nbsp;<BR>మార్పు చెందదో, ఏది పరిణామాలన్నింటికీ అతీతమో, ఏది నిర్వికారమో అదే&nbsp;<BR>వ్యక్తిత్వం. ప్రస్తుత స్థితే శాశ్వతంగా వుండటం ఎంతో ప్రమాదకరం. అప్పుడు&nbsp;<BR>దొంగ దొంగగానే వుండిపోతాడు. దుర్మార్గుడు దుర్మార్గుడుగానే వుండిపోతాడు.&nbsp;<BR>శిశువు చనిపోవకపోతే ఎల్లకాలం అతడు శిశువుగానే వుండిపోవలసి వస్తుంది.</FONT></p>
<hr class="puTa_virupu">
<table><tr><td><a class=puTa_lanke href=puTa1624.html>p1624</a></td><td>p1625</td><td><a class=puTa_lanke href=puTa1626.html>p1626</a></td></tr></table>
</div></body></html>
