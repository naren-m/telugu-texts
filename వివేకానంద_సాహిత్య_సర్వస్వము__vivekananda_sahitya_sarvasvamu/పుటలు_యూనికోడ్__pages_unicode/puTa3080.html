<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3079.html>p3079</a></td><td>p3080</td><td><a class=puTa_lanke href=puTa3081.html>p3081</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">251</FONT></p>
<p><FONT FACE="SHREE902, SHREE, sans-serif" SIZE="3">మూడవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">గతకాల స్మృతి - హిందూదేశపు క్షామసమస్య, స్వార్థత్యాగ కర్మపరాయణులు -&nbsp;<BR>ప్రాక్పశ్చిమదేశాలు - ఇది సత్వమా? తమస్సా? - యాచకవృత్తి నవలంబించు జాతి - ‘‘ఇచ్చి&nbsp;<BR>పుచ్చుకొను’’ మార్గం - ఎవనికిగల దోషాలను వానికి మాత్రమే చెప్పాలి, యితరుల గుణాలను&nbsp;<BR>ప్రశంసించాలి. ప్రతివాడును వివేకానందస్వామి కావచ్చును. అఖండ బ్రహ్మచర్యమే శక్తి&nbsp;<BR>నార్జించు రహస్యం - సమాధి కర్మం.</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">మా యిల్లు స్వామీజీ యింటికి చాలా దగ్గర. మేమిద్దరం ఒక పేటలోని&nbsp;<BR>వాళ్లమే. నేను తరచుగా ఆయనతో ఆడుకొంటుండే వాడిని. నా చిన్నప్పటినుండి&nbsp;<BR>ఆయన మీద ఎంతో ప్రీతి నాకు. ఆయన ఒక గొప్పవాడౌతాడని నాకు గట్టిన-&nbsp;<BR>మ్మకం. కాని ఆయన సన్యాసి అయిన తర్వాత ఆయనకు గొప్ప పదవిని పొందే&nbsp;<BR>అవకాశాలన్నీ ధ్వంసమై పోయాయని తలచాము.</FONT></p>
<p><FONT FACE="SHREE900, SHREE, sans-serif" SIZE="3">తర్వాత ఆయన అమెరికా పోయినప్పుడు షికాగో విశ్వమత మహాసభ-&nbsp;<BR>లోను, ఇతర చోట్లను ఆయన యిచ్చిన ఉపన్యాసాలను గూర్చి పత్రికలలో&nbsp;<BR>చదివినప్పుడు నిప్పు గుడ్డచేత ఏనాటికీ కప్పబడదని అనుకున్నా; స్వామీజీలో&nbsp;<BR>వున్న అగ్ని యిప్పుడు జ్వాలారూపంలో బయటపడింది. మొగ్గ అనేక&nbsp;<BR>సంవత్సరాల తర్వాత వికసించింది.</FONT></p>
<p><FONT FACE="SHREE900, SHREE, sans-serif" SIZE="3">కొంతకాలమైన తర్వాత ఆయన భారతదేశానికి తిరిగి వచ్చారని ఉజ్జ్వల-&nbsp;<BR>మైన ఉపాన్యాసాలను యిస్తున్నారని విన్నాను. ఆ ఉపన్యాసాలు చదివి అటువంటి&nbsp;<BR>ఉదాత్తమైన సత్యాలు హిందూమతంలో ఉన్నాయని తెలిసి వాటిని అంత&nbsp;<BR>విస్పష్టంగా చెప్పగలిగినందుకు ఆశ్చర్యపడ్డాను. ఆయన కెటువంటి అద్భుతశక్తి&nbsp;<BR>ఉన్నది. అతడు మనుష్యుడా లేక దేవుడా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ కలకత్తాకు వచ్చినప్పుడు గొప్పఉత్సాహం చెలరేగింది. కాశీ&nbsp;<BR>పూరులో గంగాతీరంలో ఉన్న శీల్‌ కుటుంబంవారి ఉద్యానవన గృహానికి&nbsp;<BR>ఆయనతోకూడా వెళ్లాము. కొన్నాళ్ల తర్వాత రాజా రాధాకాంతదేవుని యింట్లో&nbsp;<BR>‘‘ఈ కలకత్తా బాలుడు’’ తనకు యిచ్చిన స్వాగతపత్రానికి సమాధానంగా ఉత్తేజ&nbsp;<BR>కరమైన మహోపన్యాసం చేశారు. కలకత్తా ప్రజలు తండోపతండాలుగా ఈ&nbsp;<BR>ఉపన్యాసాన్ని మొట్టమొదటిసారిగా విని తన్మయులై పోయారు.</FONT></p>
<p><FONT FACE="SHREE900, SHREE, sans-serif" SIZE="3">ఆయన కలకత్తా వచ్చిన తర్వాత, ఆయనను ఒకసారి ఏకాంతంలో కలిసి మా&nbsp;<BR>చిన్ననాటి విషయాలను అరమరికలు లేకుండా మాట్లాడాలని ఎంతో&nbsp;<BR>ఆతురత చెందాను. కాని ఎప్పుడు చూచినా జిజ్ఞాసువులు ఎప్పుడూ చుట్టూచేరి,&nbsp;<BR>తెరపిలేకుండా మాట్లాడుతుండేవారు. కాబట్టి కొంతకాలందాకా నాకు అవకాశం&nbsp;<BR>దొరకలేదు. చివరకు ఒకరోజు మేమిద్దరం, తోటలో గంగాతీరంలో వాహ్యాళికి</FONT></p>
<hr class="puTa_virupu">
<table><tr><td><a class=puTa_lanke href=puTa3079.html>p3079</a></td><td>p3080</td><td><a class=puTa_lanke href=puTa3081.html>p3081</a></td></tr></table>
</div></body></html>
