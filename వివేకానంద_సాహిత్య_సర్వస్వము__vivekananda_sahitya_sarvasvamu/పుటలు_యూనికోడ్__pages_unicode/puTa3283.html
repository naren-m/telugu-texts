<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3282.html>p3282</a></td><td>p3283</td><td><a class=puTa_lanke href=puTa3284.html>p3284</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">^ ˝</FONT></p>
<p><FONT FACE="SHREE900, SHREE, sans-serif" SIZE="3">ప్రపంచంలో, భారతదేశ మనేది ఒక అల్పభాగమని వారికి తెలియదు. అంతేకాక,&nbsp;<BR>ఈ పవిత్ర భూమిపై, ఒకరి నొకరు హింసించుకొంటూ, ముప్పదిమూడు&nbsp;<BR>కోట్లమంది ప్రజలు వానపాముల్లా ప్రాకుతున్నారని, వీరందరిని ప్రపంచమంతా&nbsp;<BR>అసహ్యభావంతో చూస్తోందని వారికి తెలియదు. ఈ పరిస్థితిని అంత మొందిం-&nbsp;<BR>చాలి. అది మత నిర్మూలనంచే కాక, హిందూమతంయొక్క పరిణామమైన బౌద్ధ-&nbsp;<BR>మతంలోని అత్యద్భుతమైన సానుభూతి అనే సిద్ధాంతాన్ని, తమ మతంలో మేళ-&nbsp;<BR>వించుకోవటంవల్ల జరగాలి.</FONT></p>
<p><FONT FACE="SHREE900, SHREE, sans-serif" SIZE="3">పవిత్రాభినివేశంతో ద్రఢిష్టులై, అఖండ భగవద్విశ్వాసంతో సంరక్షితులై,&nbsp;<BR>పేదల, పతితుల, పీడితులపట్ల సింహ సదృశమైన సానుభూతి కలిగి, మోక్షసి-&nbsp;<BR>ద్ధాంతాన్ని, సహాయతా సిద్ధాంతాన్ని, సాంఘికౌన్నత్యతా సిద్ధాంతాన్ని, సమతా&nbsp;<BR>సిద్ధాంతాన్ని ప్రచారంచేస్తూ ఒక లక్షమంది స్త్రీ పురుషులు యీ దేశం నలు&nbsp;<BR>మూలలలోను పర్యటించెదరు గాక!</FONT></p>
<p><FONT FACE="SHREE900, SHREE, sans-serif" SIZE="3">హిందూమతంలా మానవఔన్నత్యాన్ని గొప్పగా చాటే మతంగాని,&nbsp;<BR>హిందూమతంలా పేదలను, పతితులను అణగద్రొక్కేది గాని, ప్రపంచంలో&nbsp;<BR>మరొక మతం లేదు. ఈ తప్పు మతంలో లేదు. పారమార్థికమని, వ్యావహారిక&nbsp;<BR>మని రకరకాలైన సిద్ధాంతాలను సృష్టించే కిరాతకులు, మోసగాళ్ళు అయిన మతా-&nbsp;<BR>చార్యులదని భగవంతుడు నాకు ప్రత్యక్షంగా చూపాడు.</FONT></p>
<p><FONT FACE="SHREE900, SHREE, sans-serif" SIZE="3">నిరుత్సాహ పడవద్దు; ‘కర్మ చేయటానికే నీకు అధికారంగాని, ఫలితంలో&nbsp;<BR>కాదు’ అనే గీతాచార్యుని ఉపదేశాన్ని స్మరించు. నాయనా! లేచి నడుం బిగించు.&nbsp;<BR>ఈ పని చేయటానికై భగవంతుడు నన్ను నియోగించాడు. కష్టాలతోను, యాత-&nbsp;<BR>నలతోను నిండిపోయిన జీవితంనుండి నన్ను యీవలకు ఈడ్చాడు. నాకు&nbsp;<BR>అత్యంత ఆప్తులు, సన్నిహితులు పస్తులుండి మరణించడం కళ్లారా చూశాను.&nbsp;<BR>నేను అవహేళనకు, అవిశ్వాసానికి గురయ్యాను. నన్ను ఎవరు ఏవగించు&nbsp;<BR>కొన్నారో, అపహాస్యం చేసారో వారిపై సానుభూతి చూపినందువల్ల, నేను బాధ-&nbsp;<BR>లకు గురయ్యాను. దుఃఖంనుండి పాఠాలు నేర్చుకొనే పాఠశాల యిది. ఇది మహా-&nbsp;<BR>త్ములు, ప్రవక్తలుకూడ సానుభూతిని, తితీక్షను అభ్యసించే పాఠశాల; అంతేకాక,&nbsp;<BR>అన్నింటికంటె ముఖ్యంగా మన పాద ఘట్టనలచే ఈ విశ్వమే నుగ్గునుగ్గు ఐపో-&nbsp;<BR>యినా ఏమాత్రం చలించని వజ్రసంకల్పాన్ని నేర్పే పాఠశాల యిది. వారిని చూసి&nbsp;<BR>నేను జాలిపడుతున్నాను. అది వారి తప్పుకాదు. సంఘంలో ఉన్నత పదవులను&nbsp;<BR>అలంకరిస్తున్నా వారు శిశువులు; నిజంగా పసిపిల్లలు. మామూలు పని, తినటం,&nbsp;<BR>తాగటం, సంపాదించటం, పిల్లలను కనటం - ఇవన్నీ క్రమంగా ఒకదాని వెనుక&nbsp;<BR>ఒకటి వస్తూంటాయి. ఈ తమ సంకుచితమైన పరిధులను దాటి, పైన నాలుగు</FONT></p>
<hr class="puTa_virupu">
<table><tr><td><a class=puTa_lanke href=puTa3282.html>p3282</a></td><td>p3283</td><td><a class=puTa_lanke href=puTa3284.html>p3284</a></td></tr></table>
</div></body></html>
