<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1511.html>p1511</a></td><td>p1512</td><td><a class=puTa_lanke href=puTa1513.html>p1513</a></td></tr></table>
<p><FONT FACE="SHREE900, SHREE, sans-serif" SIZE="3">ఒకటే ఎన్నో రకాలుగా కనిపిస్తుంది</FONT></p>
<p><FONT FACE="SHREE900, SHREE, sans-serif" SIZE="3">283</FONT></p>
<p><FONT FACE="SHREE900, SHREE, sans-serif" SIZE="3">అన్ని మతాల్లోను కన్పించే స్వర్గ నరకాలు, ఇత్యాది అనేక ఆశయాలను&nbsp;<BR>అద్వైతి ఎలా సమర్థిస్తాడు? నరుడు మరణించిన తర్వాత స్వర్గానికో, నరకానికో,&nbsp;<BR>ఇక్కడికో, అక్కడికో పోతాడని లేదా - స్వర్గంలోనో, మరొక లోకంలోనో,&nbsp;<BR>మరెక్కడనో, వేరొక దేహంతో మళ్లీ జన్మిస్తాడనీ చెప్పబడుతోంది. ఇవన్నీ&nbsp;<BR>భ్రమలు. నిజానికి ఎవ్వరూ, ఏనాడూ పుట్టడమూ లేదు, చావడమూ లేదు.&nbsp;<BR>స్వర్గమూ లేదు, నరకమూ లేదు; ఈ లోకమూ లేదు. నిజాని కీ మూడూ&nbsp;<BR>ఎన్నడూ లేవు. బాలునికి దయ్యాల కథలు చెబుతాం. సాయంకాల మతనిని&nbsp;<BR>వీథిలోనికి పోనీ; కొంతదూరంలో ఉన్న చెట్టు మొద్దును చూచి అత డేమను-&nbsp;<BR>కొంటాడు. చేతులు చాచుకొని, తనను మ్రింగ సిద్ధంగావున్న భూతమను&nbsp;<BR>కొంటాడు. ప్రేయసిని కలుసుకోవాలనుకొని, వీథి చివరినుండి వస్తున్న వ్యక్తి,&nbsp;<BR>ఆ మానును చూసి తన ప్రియురాలని భ్రమపడతాడు; దూరంనుండి వస్తున్న&nbsp;<BR>పోలీసు దాన్ని చూసి దొంగ అని భ్రాంతి చెందుతాడు. దొంగ దాన్ని చూచి,&nbsp;<BR>పోలీసనుకొంటాడు. ఇన్ని విధాలుగా కనబడుతున్నదీ ఆ మానే. మాను&nbsp;<BR>మాత్రమే నిజం. అది ఏమిగా కనబడిందో, అవెల్లా, వారి వారి మనఃకల్పనలు.&nbsp;<BR>ఉన్న సత్తు ఒక్కటే. అది ఆత్మ. అది వచ్చేది కాదు. పోయేది కాదు. మానవుడు&nbsp;<BR>అజ్ఞానిగా ఉన్నప్పుడు స్వర్గానికో, మరెక్కడికో పోవాలని కోరుతుంటాడు.&nbsp;<BR>బ్రతికినన్నాళ్లు అతడు దీనినే తలపోస్తూ వుంటాడు. భూలోక స్వప్నం తొలగి&nbsp;<BR>పోగానే, ఈ లోకమే అతనికి స్వర్గంగా, ఇక్కడ దేవతలు, దేవదూతలు ఇటు&nbsp;<BR>అటు తిరుగుతున్నట్లు - ఇంకా, అట్టి దృశ్యాలన్నీ కనిపిస్తాయి. తన తాత&nbsp;<BR>ముత్తాతలను చూడాలని జీవిత కాలమంతా తీవ్రంగా కాంక్షించే వానికి ఆదాము-&nbsp;<BR>నుండి తన పూర్వులంతా కనబడతారు. ఎందుకంటే వారినందర్నీ అతడే&nbsp;<BR>సృష్టించుకొంటాడు. అజ్ఞానం మరింత ఎక్కువగా వున్న మానవుడు నరకాన్ని&nbsp;<BR>గూర్చి, అక్కడి అన్ని రకాల శిక్షలను గూర్చి, మత దురభిమానులు పుట్టించిన&nbsp;<BR>భయానికి లోనై, చనిపోతే ఈ లోకమే అతనికి నరకంగా కనిపిస్తుంది. మరణం,&nbsp;<BR>పునర్జన్మం అనే మాటల కర్థం కంటికి కనిపించే, దాని ఉపరిభాగంలో కలిగే&nbsp;<BR>మార్పులే. నీవూ చలించవు. దేనిపై నీ చూపును ప్రసరింపజేస్తావో అదీ&nbsp;<BR>చలించదు. నీవు నిత్యుడవు, నిర్వికారుడవు; నీవు రావడం పోవడం ఎలా జరుగు&nbsp;<BR>తుంది? అది అసాధ్యం; నీవు విశ్వవ్యాపివి? ఆకాశమెప్పుడూ కదలదు. దానిపై&nbsp;<BR>మబ్బులు మాత్రమే కదలుతాయి. కాని ఆకాశమే కదులుతున్నట్టు మన&nbsp;<BR>మనుకోవచ్చు. రైల్లో పోయేటప్పుడు భూమి కదులుతున్నట్టు తోస్తుంది.&nbsp;<BR>అదేమో కదలడం లేదు. పోతున్నది రైలే కదా? నీవు వున్న చోటనే వున్నావు.&nbsp;<BR>ఈ కలలు, ఈ వివిధ మేఘాలు మాత్రమే కదలుతాయి. సంబంధంలేని ఒక</FONT></p>
<hr class="puTa_virupu">
<table><tr><td><a class=puTa_lanke href=puTa1511.html>p1511</a></td><td>p1512</td><td><a class=puTa_lanke href=puTa1513.html>p1513</a></td></tr></table>
</div></body></html>
