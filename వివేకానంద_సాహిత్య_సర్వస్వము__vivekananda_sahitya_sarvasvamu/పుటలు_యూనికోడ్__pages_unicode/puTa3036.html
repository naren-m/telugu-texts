<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3035.html>p3035</a></td><td>p3036</td><td><a class=puTa_lanke href=puTa3037.html>p3037</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">207</FONT></p>
<p><FONT FACE="SHREE900, SHREE, sans-serif" SIZE="3">చేసేవాళ్లయి వుండాలి. నా ఉద్దేశాలను కార్యరూపంలోకి తేవటానికి తమ&nbsp;<BR>జీవితాలను త్యాగంచేసి దానివల్ల తమకు దేశానికి సౌభాగ్యం కూర్చేది ఈ&nbsp;<BR>యువకులే. ఇప్పుడు సామాన్యులైన యువకులు గుంపులు గుంపులుగా వస్తు-&nbsp;<BR>న్నారు. ఇకముందుకూడ వస్తారు. వీళ్ల ముఖాలు మొద్దుబారి వున్నాయి. వీళ్ల&nbsp;<BR>గుండెల్లో ఉత్సాహంలేదు. దుర్బలమైన వీళ్ల శరీరాలు పనిచేయటానికి నిరుప-&nbsp;<BR>యోగం. ఇక వీరి మనస్సుల్లో ధైర్యం శూన్యం. ఇటువంటివారి ద్వారా ఏం పని&nbsp;<BR>జరుగుతుంది? నచికేతునివంటి ఉత్సాహంకల పదిమంది నాకు దొరికితే ఈ దేశ-&nbsp;<BR>ప్రజల ఆలోచనల్ని, విధానాల్ని కొత్తపుంతలు తొక్కించగలను.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! మీ దగ్గరికి ఎందరో యువకులు వస్తున్నారు కదా!&nbsp;<BR>వారిలో అటువంటి స్వభావం కలవాడు ఒక్కడైనా మీకు కన్పించలేదా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: వాళ్లల్లో కొంతమంది బుద్ధికుశలులైన వారున్నా వాళ్లు వివాహ-&nbsp;<BR>బంధంలో కట్టుబడిపోయినారు. ప్రాపంచికమైన పేరు ప్రతిష్ఠలు లేదా డబ్బు&nbsp;<BR>సంపాదించడానికి కొందరు అమ్ముడుపోయినారు. ఇక కొంతమంది దుర్బల&nbsp;<BR>శరీరులు. మిగిలిన బహుసంఖ్యాకులు ఉన్నత భావాలను గ్రహించలేరు. నా&nbsp;<BR>ఉన్నత భావాలను గ్రహించేశక్తి నీకున్నమాట నిజమే కాని నీ వా భావాలను&nbsp;<BR>ఆచరణలో పెట్టలేవు. ఈ కారణాల వల్ల నా మనస్సు ఒక్కొక్కసారి తీవ్రమైన&nbsp;<BR>వేదనకు గురి అవుతుంటుంది. మానవ శరీరాన్ని ధరించికూడ దురదృష్ట&nbsp;<BR>వశంచేత ఏ పని ఎక్కువగా చేయలేకపోయినానే అని బాధపడుతున్నాను.&nbsp;<BR>అయినా పూర్తిగా ఆశ వదలిపెట్టలేను. ఎందుకంటే భగవంతుని దయవల్ల ఈ&nbsp;<BR>యువకుల్లోనుండే సకాలంలో కార్యధురీణులు, పారమార్థిక బలసంపన్నులైన&nbsp;<BR>వారు నా భావాలను ఆచరణలో పెట్టడానికి బయటికి వస్తారేమో!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: విశాలమైన మీ ఉదారాశయాలు ఏదో ఒక రోజు సార్వజనీ&nbsp;<BR>నాంగీకారాన్ని పొందుతాయని నా దృఢవిశ్వాసం. కారణం ఆ భావాలు సర్వతో-&nbsp;<BR>ముఖాలు, ప్రతి కార్యరంగంలోను ప్రతి ఆలోచనా విధానంలోను ఉత్తేజాన్ని&nbsp;<BR>కల్గించేవి కాబట్టి. ఈ దేశప్రజలు మీ భావాలను బహిరంగంగాగాని, రహస్యంగా&nbsp;<BR>కాని ఆమోదించి వాటిని ప్రజలకు బోధిస్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: వాళ్లు ఆ భావాలు నావి అని చెబితే ఏమి? చెప్పకపోతే ఏమి?&nbsp;<BR>నా భావాలను వాళ్లంగీకరిస్తే చాలు. సాధువుల్లో నూటికి తొంభై తొమ్మిదిమంది&nbsp;<BR>కామినీకాంచనాలను త్యాగం చేసికూడా చివరికి పేరు ప్రతిష్ఠలమీది కాంక్షతో&nbsp;<BR>కట్టుబడిపోతున్నారు. ‘‘ఉదారమైన మనస్సుగల వాడికికూడా కీర్తి అనేది చిట్ట-&nbsp;<BR>చివరి బలహీనత’’ అని నీవు చదవలేదా? ఫలాపేక్షను పూర్తిగా వదలి మనం పని-&nbsp;<BR>చేసి తీరాలి. ప్రజలు మనల్ని మంచి వాళ్లనవచ్చు లేదా చెడ్డవాళ్లనవచ్చు. కాని ఆద-</FONT></p>
<hr class="puTa_virupu">
<table><tr><td><a class=puTa_lanke href=puTa3035.html>p3035</a></td><td>p3036</td><td><a class=puTa_lanke href=puTa3037.html>p3037</a></td></tr></table>
</div></body></html>
