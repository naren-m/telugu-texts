<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2367.html>p2367</a></td><td>p2368</td><td><a class=puTa_lanke href=puTa2369.html>p2369</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - వేదాంతం</FONT></p>
<BR>
<p><FONT FACE="TimesNewRoman, Times, serif" SIZE="2">3 1 9</FONT></p>
<p><FONT FACE="SHREE900, SHREE, sans-serif" SIZE="3">బుద్ధుని హృదయం మళ్లీ భారతదేశంలో ప్రత్యక్షమయ్యేంతవరకు, శ్రీకృష్ణ&nbsp;<BR>భగవానుని వాక్కులు అనుష్ఠానంలోకి వచ్చేవరకు, మనకు ఆశలేదు. మీరు&nbsp;<BR>యూరపియన్‌లను, వారి వ్యవస్థలను, వారి మహాసభలను ఎన్నేని అనుకరింతురు&nbsp;<BR>గాక! కాని నా కళ్లారా చూచిన ఒక కథ చెబుతాను వినండి. ఇక్కడ యురేషియను&nbsp;<BR>లనబడే కొందరు, బర్మీయులను కొందరిని లండన్‌ నగరానికి తీసికొనిపోయిరి.&nbsp;<BR>వారు లండన్‌లో ఈ బర్మీయులను ప్రదర్శించి బాగా డబ్బు సంపాదించు&nbsp;<BR>కొన్నారు. అంతట వీరిని యూరప్‌ఖండానికి తీసికొనిపోయి, మీగతి మీరు&nbsp;<BR>చూచుకోండని అక్కడ వదలేశారు. పాపం, వీరికి యూరప్‌భాషలలో ఒక్క&nbsp;<BR>మాటైనా తెలీదు. కానీ ఆస్ట్రేలియాలో ఉండే ఆంగ్లేయ ప్రతినిధి వీరిని లండన్‌&nbsp;<BR>నగరానికి పంపాడు. అక్కడ వీరికి తెలిసినవాళ్లు ఎవరూలేక, ఆ మహానగరంలో&nbsp;<BR>నిరాధారులై వున్నారు. అంతట, ఒక దొరసాని వీరినిగూర్చి తెలిసికొని, ఈ బర్మా-&nbsp;<BR>దేశీయులను తన ఇంటికి తీసికొని వెళ్లింది. తన బట్టలను కట్టుకోవడానికి&nbsp;<BR>ఇచ్చింది. తన పడకను, అన్నిటినీ వారికి వాడుకోవడానికిచ్చింది. ఈ విష&nbsp;<BR>యాన్నిగూర్చి వార్తాపత్రికలకు వ్రాసింది. చూడండి! మరునాడే, ఆ జాతి అంతా&nbsp;<BR>నిద్రనుండి మేల్కొని నట్లయింది. ధనం ప్రవాహంగా వచ్చిపడింది. అంతట&nbsp;<BR>వీరికి సహాయం దొరికింది. వీరు బర్మా చేరగలిగారు. ఈ విధమైన సానుభూతిపై&nbsp;<BR>వారి రాజకీయవ్యవస్థలు, ఇతర వ్యవస్థలు నిర్మితమై వున్నాయి. కనీసం తమ&nbsp;<BR>కొరకే అవనీ, అచంచలములైన ప్రేమనిధులు అక్కడ వున్నాయి. వారు ప్రపం-&nbsp;<BR>చాన్నంతటినీ ప్రేమించకపోవచ్చు. బర్మీయులు వారికి శత్రువులే కావచ్చు. కాని&nbsp;<BR>ఇంగ్లాండులో మాత్రం స్వజాతీయులపట్ల, సత్యంపట్ల, న్యాయంపట్ల, తమ వాకి-&nbsp;<BR>టవున్న పరదేశీయుని ఆదరించే ధర్మంపట్ల వారికి గొప్ప అభిమానం వుంది.&nbsp;<BR>పాశ్చాత్య ఖండంలో ప్రతిదేశంలో, ఎంత అద్భుతంగా, ఎలాటి ఆదరణతో నన్ను&nbsp;<BR>మన్నించారో మీకు తెలుపకపోతే నేను కృతఘ్నుడినే అవుతాను. మనలో ఉదా-&nbsp;<BR>రహృదయం ఎక్కడుంది? ఇక్కడ ఒక చిన్న సమష్టి పరపతి సంఘాన్ని స్థాపిం-&nbsp;<BR>చబోతాం. వెంటనే ఒకరినొకరం మోసగించుకొనే ప్రయత్నం. ఇంకేముంది?&nbsp;<BR>మరుక్షణమే అంతా నేలకూలుతుంది. ఆంగ్లదేశీయులను అనుక&nbsp;<BR>రించడాన్ని గురించీ వారిలాగా, ఒక మహాజాతిని నిర్మాణం కావించటంగూర్చీ,&nbsp;<BR>మీరా ప్రసంగించటం? మీకు పునాదులు ఏవి? వట్టి ఇసుక! కాబట్టి ఏ వ్యవస్థ&nbsp;<BR>కానీ, ఒక్క నిమిషంలో ముక్కలుముక్కలై నేలకూలుతుంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి లాహోరు యువజనులారా! మరల ఒక్కసారి అద్వైత మహాధ్వ-&nbsp;<BR>జాన్ని లేవనెత్తండి. ఏలన, ఆ భగవంతుడు మీకు సర్వత్ర ప్రత్యక్షమయ్యేవరకు,</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa2367.html>p2367</a></td><td>p2368</td><td><a class=puTa_lanke href=puTa2369.html>p2369</a></td></tr></table>
</div></body></html>
