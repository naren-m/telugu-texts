<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1828.html>p1828</a></td><td>p1829</td><td><a class=puTa_lanke href=puTa1830.html>p1830</a></td></tr></table>
<p><FONT FACE="SHREE900, SHREE, sans-serif" SIZE="3">224 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">ఖండించే పుల్లలు) భోజనం చేస్తారు. పూర్వం రోము, గ్రీకు దేశస్థులు తమ&nbsp;<BR>ముందొక బల్లనుంచుకొని, ఒక శయ్యను ఆనుకొని, వ్రేళ్లతో ఆహారాన్ని&nbsp;<BR>తీసుకొనేవారు. యూరోపియన్లుకూడా కుర్చీలలో కూర్చుని బల్లమీద వుంచబడ్డ&nbsp;<BR>ఆహారాన్ని వ్రేళ్లతోనే తింటారు; ఇప్పుడు వారు గరిటెలను, ముళ్లగరిటెలను వాడు-&nbsp;<BR>తున్నారు. చైనావారి భోజనవిధానాన్ని అభ్యసించటానికి కొంతనేర్పు అవసరం.&nbsp;<BR>మన తములపాకు లమ్మేవారు హస్తలాఘవంచేత రెండు వేర్వేరు యినుప&nbsp;<BR>రేకులను తములపాకులు కత్తిరించే కత్తెరమాదిరి పనిచేసేటట్లు ఎలా చేస్తారో,&nbsp;<BR>అలాగే చైనా దేశస్థుడుకూడా రెండు కొయ్య పుల్లలను తన రెండు వ్రేళ్లకు, కుడి&nbsp;<BR>అరచేతికి మధ్య వుంచుకొని ఆడిస్తూ శాకాహారాన్ని తన నోటి దగ్గరకు&nbsp;<BR>పటకారులా కొనిపోయేటట్లు చేస్తాడు. అంతేకాక, నోటివద్ద ఒక అన్నంముద్ద&nbsp;<BR>నుంచుకొని రెండు పుల్లలను ఒకటిగా చేర్చి వాటినొక చిన్న పారమాదిరి చేసి&nbsp;<BR>వాటితో ఆ అన్నాన్ని లోపలికి నెడతాడు.</FONT></p>
<p><FONT FACE="SHREE900, SHREE, sans-serif" SIZE="3">ప్రతి జాతివారు ఆ రోజుల్లో లభించినదాన్నంతా తినేవారట! పెద్ద&nbsp;<BR>జంతువును చంపినప్పుడు దాన్ని ఒక నెలరోజులు వచ్చేటట్లు వాడుకొనేవారట.&nbsp;<BR>కుళ్లిపోయాకకూడా దాన్ని పారవేసేవారు కారట. కాలక్రమంలో వారు నాగరికులై&nbsp;<BR>భూమిని దున్ని వ్యవసాయం నేర్చుకొన్నారు. పూర్వం వేటతో వారికి ఆహారం&nbsp;<BR>ప్రతిరోజు లభించేది కాదట. అందుచేత వారు అడవి మృగాల మాదిరి ఒకనాడు&nbsp;<BR>గొంతుదాకా తిని, ఆ తరువాత నాలుగైదు రోజులు పస్తులుండేవారట. ఇప్పుడు&nbsp;<BR>వ్యవసాయం వల్ల ప్రతిరోజూ ఆహారం లభించటంతో వా రా దురవస్థను తప్పించు&nbsp;<BR>కొన్నారు; కాని ఆహారంతోపాటు పూర్వకాలం మాదిరి కుళ్లిన మాంసమో,&nbsp;<BR>మరేవో యితర కుళ్లిన పదార్థాలో తినటం వారికి సుస్థిరాభ్యాస మయింది.&nbsp;<BR>ప్రథమంలో కుళ్లిన మాంసం అనివార్యాహారంగా వుండేది. ఇప్పుడు అదో, దానికి&nbsp;<BR>బదులు మరో పదార్థమో వ్యంజనంలా రుచికరమైన ప్రియవస్తువయింది.&nbsp;<BR>ఎస్కిమో జాతివారు సదా మంచుమయప్రాంతాల్లో నివసిస్తారు. అక్కడ ధాన్య-&nbsp;<BR>మేదీ పండదు; వారి దైనికాహారం చేపలు, మాంసం. ఎప్పుడైనా వారికి ఆకలి&nbsp;<BR>మందగిస్తే, జఠరాగ్ని మళ్లా ప్రజ్వలించటం కోసం వారొక ముక్క కుళ్లిన&nbsp;<BR>మాంసం తింటారు. నేడూ యూరోపియన్లు తాము వేటాడి తెచ్చిన వన్యపక్షు-&nbsp;<BR>లను, జంతువులను, దుప్పిజాతులను వెంటనే వండుకోక, కొంచెం దుర్వాసన&nbsp;<BR>కొట్ట నారంభించేదాకా వేలాడగట్టి వుంచుతారు. కలకత్తాలో కుళ్లిన దుప్పి-&nbsp;<BR>మాంసం బజారుకు రాగానే తక్షణమే అమ్ముడుపోతుంది. కొన్ని రకాల చేపలను&nbsp;<BR>కొంచెం కుళ్లిన పిదపే తినటానికి జనం యిష్టపడతారు. యూరప్‌లో కొన్ని&nbsp;<BR>ప్రాంతాల్లో కొంచెం వాసనకొట్టే జున్నును ఎంతో రుచికరంగా భావిస్తారు.</FONT></p>
<hr class="puTa_virupu">
<table><tr><td><a class=puTa_lanke href=puTa1828.html>p1828</a></td><td>p1829</td><td><a class=puTa_lanke href=puTa1830.html>p1830</a></td></tr></table>
</div></body></html>
