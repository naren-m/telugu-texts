<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2159.html>p2159</a></td><td>p2160</td><td><a class=puTa_lanke href=puTa2161.html>p2161</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - మద్రాసు : నా ఉద్యమ ప్రణాళిక</FONT></p>
<p><FONT FACE="TimesNewRoman, Times, serif" SIZE="2">1 1 1</FONT></p>
<p><FONT FACE="SHREE900, SHREE, sans-serif" SIZE="3">సిగ్గులేదా? మరలండి, అలాటి పరమపాతక కార్యంనుండి వెనక్కి మరలండి!&nbsp;<BR>గుణపాఠాలను మీరు ముందుగా నేర్చుకోండి. వెర్రిపాపలారా! మీరు నాలుగు&nbsp;<BR>పంక్తులు కాగితంపై గిలకగానే, వానిని ప్రకటించే పిచ్చివాడొకడు దొరికి&nbsp;<BR>నంత మాత్రంతోనే, జగద్గురువుల మైతిమనుకొంటున్నారా? మీ అభిప్రాయమే&nbsp;<BR>భారతదేశ ప్రజాభిప్రాయ మనుకుంటున్నారా? నేను మద్రాసు సంఘసంస్కర్త-&nbsp;<BR>లకు ఈ మాట చెప్పవలసి వుంది. వారిపట్ల నాకు చాలాగౌరవం, ప్రేమ&nbsp;<BR>వున్నాయి. వారి విశాలహృదయాలను చూసి, స్వదేశంపై, బీదలపై, దీనులపై&nbsp;<BR>వారికిగల సానుభూతిని చూచి, నాకు వారిపట్ల ప్రేమ ఏర్పడింది. కానీ, సోదర&nbsp;<BR>ప్రేమతో వారికి ఒక విషయం చెప్పదలచుకొన్నాను. వారి పద్ధతి సరియైందికాదు.&nbsp;<BR>నూరేళ్లపాటు దాన్ని పరీక్షించి, అది వ్యర్థమని తేలింది. ఇంకో క్రొత్త పద్ధతిని&nbsp;<BR>ప్రయోగించి చూడాలి!</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో ఎన్నడైనా సంస్కర్తలకు కరువుందా? భారతదేశ చరిత్రను&nbsp;<BR>మీరు చదివారా? రామానుజులవా రెవరు? శంకరాచార్యులవా రెవరు? చైతన్యదేవు&nbsp;<BR>డెవరు? కబీర్‌ ఎవరు? దాదు ఎవరు? ఒకరి తర్వాత ఒకరుగా ఉదయించిన ఈ&nbsp;<BR>బోధకులంతా ఎవరు? ధగద్ధగితంగా ప్రకాశించే ఈ నక్షత్రరాశి ఎలాంటిది?&nbsp;<BR>రామానుజులవారు నిమ్నజాతులపై కరుణ చూపలేదా? బ్రతికివున్నంతకాలం,&nbsp;<BR>మాలవారినిసైతం తన మతంలో చేర్చుకోవడానికి ఆయన ప్రయత్నించలేదా?&nbsp;<BR>మహమ్మదీయులనుకూడ, తనవారిలో చేర్చుకోవడానికి ప్రయత్నించాడే? నానక్‌&nbsp;<BR>మహాశయుడు హిందువులతోను, మహమ్మదీయులతోను సంప్రదించి, పరిస్థి-&nbsp;<BR>తులు చక్కదిద్దలేదా? వారంతా సంఘసంస్కరణ ప్రయత్నాలు చేసినవారే కదా?&nbsp;<BR>వారి కృషి ఇప్పుడూ కొనసాగుతూనే వుంది. కానీ వున్న భేదమిది; ఈనాటి&nbsp;<BR>సంస్కర్తలలాగా, వారు ఆర్భాటాలు చేయలేదు; శాపనార్థాలు పెట్టలేదు.&nbsp;<BR>ఎప్పుడూ దీవెనలే వారి పెదవులనుండి వెలువడ్డాయి. వారెన్నడూ ఖండనంచేసి&nbsp;<BR>ఎరుగరు. ‘జాతి నిరంతరం పెరుగుతూ పోవలసిందే’’ అని వారు ప్రజలకు&nbsp;<BR>బోధించారు. వారు వెనుదిరిగి చూచి, ‘‘సోదరులారా! మీరు చేసింది యోగ్య-&nbsp;<BR>మైందే, కాని మనం ఇంకా యోగ్యతరంగా ప్రవర్తిద్దాం’’ అని అన్నారు. ‘‘మీరింత&nbsp;<BR>కాలం దుష్టులుగా వున్నారు. ఇప్పుడు యోగ్యులుకండి’’ అని వారనలేదు. వీరి&nbsp;<BR>మాటలకు, మన సంస్కర్తల మాటలకు, చాలాతేడా వుంది. మన సహజశక్తి&nbsp;<BR>ననుసరించి మనం పెరగాలి! విదేశ సంఘాలు మనకు చూపిన కార్యమార్గాల&nbsp;<BR>నవలంబించడంవల్ల ప్రయోజనంలేదు. అది సాగడం అసంభవం. మనల్ని నలిపి,&nbsp;<BR>వంకర టింకరగా మెలిత్రిప్పి, విజాతీయ రూపాలు తయారుచేయడం&nbsp;<BR>సాధ్యంకాదు. భగవత్కృపవల్ల అది అసాధ్యం. ఇతర జాతుల వ్యవస్థలను నేను</FONT></p>
<hr class="puTa_virupu">
<table><tr><td><a class=puTa_lanke href=puTa2159.html>p2159</a></td><td>p2160</td><td><a class=puTa_lanke href=puTa2161.html>p2161</a></td></tr></table>
</div></body></html>
