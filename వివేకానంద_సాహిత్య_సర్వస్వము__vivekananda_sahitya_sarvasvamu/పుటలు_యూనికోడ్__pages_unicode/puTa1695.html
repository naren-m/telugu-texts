<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1694.html>p1694</a></td><td>p1695</td><td><a class=puTa_lanke href=puTa1696.html>p1696</a></td></tr></table>
<p><FONT FACE="SHREE900, SHREE, sans-serif" SIZE="3">90 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE902, SHREE, sans-serif" SIZE="4">బౌద్ధమతం - వేదాంతం</FONT></p>
<BR>
<p><FONT FACE="SHREE900, SHREE, sans-serif" SIZE="3">బౌద్ధమతానికి, భారతదేశంలోని ప్రతి యితర మతానికి వేదాంతాదర్శమే&nbsp;<BR>ప్రాతిపదిక: కాని ఆధునిక అద్వైతవాదం బౌద్ధుల నిర్ణయాలను అనేకం స్వీక&nbsp;<BR>రించింది. ఈ మాటను సనాతన హిందువులు అంగీకరించరు. వీరి దృష్టిలో&nbsp;<BR>బౌద్ధులు సాంప్రదాయిక మత విరుద్ధులు. ఐనా యితర మతస్థులను సైతం స్వీక-&nbsp;<BR>రించటానికి వీలుగా తమ మతాన్ని విస్తృత పరచటానికి బుద్ధిపూర్వకమైన&nbsp;<BR>ప్రయత్నం చెయ్యబడింది.</FONT></p>
<p><FONT FACE="SHREE900, SHREE, sans-serif" SIZE="3">వేదాంతానికి బౌద్ధమతంతో వివాదం లేదు. సర్వాన్ని సమన్వయించటమే&nbsp;<BR>వేదాంత లక్ష్యం. ఉత్తరదేశ బౌద్ధులతో మాకు వివాదమే లేదు. కాని బర్మా,&nbsp;<BR>సయాం తదితర దక్షిణదేశ బౌద్ధులు ‘‘ దృశ్యమానమైన యీ ప్రపంచం&nbsp;<BR>వుండగా దీనికి వెనుక, దీనికి ఆధారంగా మరో ప్రపంచమున్నదనటానికి మీకేం&nbsp;<BR>హక్కుంది?’’ అని ప్రశ్నిస్తారు. ఇది సబబైన ఆక్షేపణ కాదని వేదాంతం&nbsp;<BR>జవాబిస్తుంది. ఇంద్రియగోచరమైన ప్రపంచం ఒకటి, అతీంద్రియమైన మరో&nbsp;<BR>ప్రపంచం - యిలా రెండు ప్రపంచాలు వున్నాయని వేదాంతం ఏనాడూ చెప్పలేదు.&nbsp;<BR>ఉన్నదంతా ఒక్కటే. ఇంద్రియాలద్వారా అదే దృశ్యమాన ప్రపంచంగా&nbsp;<BR>కనబడుతోంది. నిజాని కది ఎప్పుడూ అతీంద్రియమే. తాడును చూసేవాడికి&nbsp;<BR>పాము కనపడదు. అది తాడైనా కావాలి, పామైనా కావాలి. కాని అది రెండు మాత్ర&nbsp;<BR>మెన్నడూ కాజాలదు. కాబట్టి రెండు ప్రపంచాలున్నాయని మేం చెబుతామని&nbsp;<BR>బౌద్ధు లనేమాట నిజంకాదు. ఇష్టమైతే అది దృశ్యమాన ప్రపంచమే అనటానికి&nbsp;<BR>వారి కధికారం వుంది. అంతేగాని అది అతీంద్రియ ప్రపంచ మనటానికి&nbsp;<BR>యితరుల కెలాంటి హక్కులేదని వారనటం తగదు.</FONT></p>
<p><FONT FACE="SHREE900, SHREE, sans-serif" SIZE="3">ఇంద్రియగోచరమైన జగత్తు తప్ప బౌద్ధమతానికి మరేమీ అక్కర్లేదు. ఇంద్రి-&nbsp;<BR>యాల్లోనే వాంఛ వుంది. వాంఛే యీ సర్వాన్ని సృష్టిస్తోంది. ఆధునిక వేదాంత&nbsp;<BR>దార్శనికులు దీన్నెంతమాత్రం అంగీకరించరు. ఇచ్ఛగా మారిందేదో ఒకటి&nbsp;<BR>వుందని మేమూ అంటాం. ఇచ్ఛ ఉత్పత్తి చెయ్యబడ్డ మిశ్రమం; అది&nbsp;<BR>అవిభాజ్యం కాదు. బాహ్యవస్తువే లేకుండా యిచ్ఛ వుండదు. కాబట్టి యిచ్ఛే&nbsp;<BR>-జగత్తును సృష్టించిందనే మాట అసంగతమని మనం గ్రహిస్తాం. అదెలా సాధ్యం?&nbsp;<BR>బాహ్యప్రేరణ లేకుండా ఇచ్ఛ జనించటం ఎన్నడైనా మీరు గమనించారా? ప్రేరణ&nbsp;<BR>లేకుండా కోర్కె లేదు. ఆధునికతత్త్వ పరిభాషలో చెప్పాలంటే, నరాలను</FONT></p>
<hr class="puTa_virupu">
<table><tr><td><a class=puTa_lanke href=puTa1694.html>p1694</a></td><td>p1695</td><td><a class=puTa_lanke href=puTa1696.html>p1696</a></td></tr></table>
</div></body></html>
