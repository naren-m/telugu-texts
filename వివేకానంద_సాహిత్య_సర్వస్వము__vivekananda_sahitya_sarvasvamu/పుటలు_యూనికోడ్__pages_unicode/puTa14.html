<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa13.html>p13</a></td><td>p14</td><td><a class=puTa_lanke href=puTa15.html>p15</a></td></tr></table>


<p><FONT FACE="SHREE900, SHREE, sans-serif" SIZE="3">తోను, పండితులతోను, పామరులతోను, రాజామహారాజులతోను, దీనదరిద్రుల&nbsp;<BR>తోను, విద్యాధికులు, విద్యావిహీనులతోను - అందరితోను కలిసిమెలసి ఉంటూ&nbsp;<BR>వారి సంస్కృతి, సంప్రదాయాలను, ఆచారవ్యవహారాలను, జీవిత విధానాలను&nbsp;<BR>క్షుణ్ణంగా పరిశీలిస్తూ, వారికి బోధిస్తూ, తాను ఎన్నో గుణపాఠాలు నేర్చు-&nbsp;<BR>కుంటూ సంచరించాడు. ఒక్కొక్కప్పుడు ఆతడు మహారాజులు, దివానులు,&nbsp;<BR>పండితులచే ఎంతో ఆదరాప్యాయాలతో ఆదరింపబడేవాడు. కాని ఎక్కువకాలం&nbsp;<BR>బీదసాదలతోనే వసిస్తూ వారి కష్టసుఖాలనూ కనుగొంటూ వారి దుఃఖజీవనంలో&nbsp;<BR>పాలుపంచుకొంటూ ఉండేవాడు. ఈ పరివ్రాజకావస్థలో ఆహారం దొరకక&nbsp;<BR>పస్తున్న రోజులెన్నో. అత్యంత అపాయకర పరిస్థితులలో ఆతడెన్నోసార్లు రక్షింప&nbsp;<BR>బడ్డాడు భగవంతునిచే. ఈ పరివ్రాజకావస్థలో ఎన్నో విషయాలు అతనికి గోచ-&nbsp;<BR>రించాయి. ధనవంతులకంటే బీదసాదల హృదయాలే ప్రేమ, సానుభూతులతో&nbsp;<BR>ఎలా నిండివున్నాయో ఎన్నోసార్లు అతడికి అనుభూతమైంది. ధనికులు దరిద్రు-&nbsp;<BR>లను, అగ్రజాతులు నిమ్నజాతులను, విద్యావంతులు నిరక్షరపేదలను ఎటువంటి&nbsp;<BR>నీచదృష్టితో చూస్తూ, వారిని అసహనీయ బాధ పెట్టటం గమనించాడు. ఒకింత&nbsp;<BR>చదువుకున్నవారు గర్వాంధులై తమ సనాతన విలువలను విడిచి గుడ్డివారి&nbsp;<BR>లాగా పాశ్చాత్యసంస్కృతి, వర్తనాలను అనుకరించటానికి ప్రయత్నించటం&nbsp;<BR>చూశాడు. మతం పేరుతో, సత్వగుణం పేరుతో దేశమంతా తమస్సుచే కప్ప&nbsp;<BR>బడటం జనులు పనికిరానివారుగా మారటం గమనించాడు. మతం అంతా&nbsp;<BR>వంటింటిలోకి ప్రవేశించటం, స్థానీయ నమ్మకాలు, ఆచారాలు వేదానుశాస&nbsp;<BR>నాలుగా చలామణి కావటం కాంచాడు. విదేశీయులచే దాదాపు 10 శతాబ్దాల&nbsp;<BR>సుదీర్ఘకాలం పాలింపబడుతూ తమ వ్యక్తిత్వాన్ని దాదాపు మరచి, తాము బాని-&nbsp;<BR>సలుగా జీవించటానికే పుట్టటం అని తలచే స్థితికి సామాన్య ప్రజలు దిగటం&nbsp;<BR>పరిశీలించాడు. ఆంగ్లేయులు మన దేశీయులను వర్ణనాతీతమైన బాధకు గురిపెట్టి&nbsp;<BR>దేశసంపదనంతా దోచుకొనిపోవటం గమనించాడు. సంక్షిప్తంగా మన సుదీర్ఘ చరి-&nbsp;<BR>త్రలో మొదటిసారి మనదేశం ఇంత అధోగతికి దిగటం కాంచాడు. అలాగే పరి-&nbsp;<BR>వ్రాజకదశలో ఒకరోజు ద్వారకలో ఉన్న శ్రీశంకరుల మఠంలో ధ్యానమగ్నులై&nbsp;<BR>అచిర భవిష్యత్తులో భారతదేశం ఇంతవరకు కని, విని, ఊహింపజాలనంత&nbsp;<BR>మహోజ్వలస్థితికి ఆరోహించటాన్ని కన్నాడు.</FONT></p>
<p><FONT FACE="SHREE902, SHREE, sans-serif" SIZE="3">జీవితకార్యాన్ని గుర్తించటం</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇలా మూడు సంవత్సరాలు దేశసంచారం చేసి ఎన్నో అనుభవాలను సంత-&nbsp;<BR>రించుకొని చివరకు కన్యాకుమారి చేరాడు వివేకానందుడు. జగన్మాత పాదాలకు</FONT></p>
<hr class="puTa_virupu">
<table><tr><td><a class=puTa_lanke href=puTa13.html>p13</a></td><td>p14</td><td><a class=puTa_lanke href=puTa15.html>p15</a></td></tr></table>
</div></body></html>
