<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa453.html>p453</a></td><td>p454</td><td><a class=puTa_lanke href=puTa455.html>p455</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - కర్తవ్యమంటే ఏమిటి?</FONT></p>
<p><FONT FACE="TimesNewRoman, Times, serif" SIZE="2">3 9</FONT></p>
<p><FONT FACE="SHREE900, SHREE, sans-serif" SIZE="3">టాకులు అతడి తలమీద పడ్డాయి. తలపైకెత్తి చూసేసరికి ఒక కాకికి, కొంగకు&nbsp;<BR>చెట్టుమీద దెబ్బలాట జరుగుతోంది. అది చూసి అతడు కోపించి యిలా&nbsp;<BR>అన్నాడు: ‘‘ ఏమిటేమిటి! ఎండుటాకులను నా తలమీద పడేట్లు సాహసిం-&nbsp;<BR>చారా!’’ ఇలా అంటూ వాటిని కోపంతో చూశాడు. ఆ చూపునుండి వెలువడ్డ&nbsp;<BR>అగ్నిజ్వాల ఆ పక్షులను దహించివేసింది. అతడి యోగశక్తి అలాటిది. కేవలం&nbsp;<BR>చూపుతోనే కాకిని కొంగను దగ్ధం చెయ్యగల తన యోగశక్తిని తలచుకొని అతడు&nbsp;<BR>పరమానందభరితుడయ్యాడు. కొంతసేపయ్యాక భిక్షాటనకై అతడు దగ్గరున్న&nbsp;<BR>ఊరికి వెళ్లాడు. అలా వెళ్లి ఒక ఇంటి ముందు నిలబడి ‘‘భవతి భిక్షాం దేహి’’&nbsp;<BR>అంటూ నిలబడ్డాడు. లోపలినుండి ఒక స్త్రీకంఠం ‘‘నాయనా! క్షణం ఆగు’’&nbsp;<BR>అంటూ పలికింది. ఆ యువసన్యాసి తనలో యిలా అనుకొన్నాడు: ‘‘ఓసీ,&nbsp;<BR>దౌర్భాగ్యురాలా, నన్నిక్కడ కాచుకోమని చెప్పేంత సాహసమా నీకు! కానివ్వు.&nbsp;<BR>నా శక్తి నీకు తెలియదులే.’’ అతడిలా అనుకొంటుండగా లోపలి నుండి మరల&nbsp;<BR>యిలా వినవచ్చింది: ‘‘అబ్బాయి, గర్వపడకు. నేను కొంగనూ కాను, కాకినీ&nbsp;<BR>కాను.’’ ఆ మాటలు విని అతడు ఆశ్చర్యచకితు డయ్యాడు; ఏమైనప్పటికీ&nbsp;<BR>అతడు కాచుకోవలసి వచ్చింది. చివరకు ఆమె భిక్షం వెయ్యడానికి వచ్చింది.&nbsp;<BR>తక్షణమే ఆ యువసన్యాసి ఆమె పాదాలమీద పడిపోయి యిలా అన్నాడు:&nbsp;<BR>‘‘అమ్మా! ఆ సంగతి మీ కెలా తెలిసింది?’’ దానికి ఆమె యిలా బదులిచ్చింది:&nbsp;<BR>‘‘నాయనా! నీ యోగం కాని సాధనలు కాని నాకు తెలియవు, నేను సామాన్యు-&nbsp;<BR>రాలిని. నా భర్తకు జబ్బుగా వుండటంచేత ఆయనను సేవిస్తూ నిన్ను వేచి&nbsp;<BR>వుంచాను. యావజ్జీవం నా ధర్మాన్ని నిర్వహించడానికే శ్రమించాను. అవివాహితనై&nbsp;<BR>వున్నప్పుడు నా తల్లిదండ్రులపట్ల నా ధర్మాన్ని నిర్వర్తించాను; వివాహం జరిగాక&nbsp;<BR>నా భర్తపట్ల నా ధర్మాన్ని నిర్వహిస్తున్నాను; ఇదే నేను చేసే యోగసాధన. కాని&nbsp;<BR>స్వధర్మాచరణ వల్లనే నాకు జ్ఞానోదయమైనది. ఈ విధంగా నీ మనోభావాన్ని&nbsp;<BR>గ్రహించి, అడవిలో నువ్వు చేసిన పని తెలుసుకోగలిగాను. ఇంతకంటె ఎక్కువగా&nbsp;<BR>తెలుసుకోవాలంటే నే చెప్పే నగరానికి వెళ్లు. అక్కడి అంగడి వీథిలో ఫలానా&nbsp;<BR>వ్యాధుడు నీకు ఎదురుపడతాడు. అతడు నీకు కొన్ని విషయాలు చెబుతాడు.&nbsp;<BR>అవి తెలుసుకొంటే నువ్వెంతో సంతోషపడతావు.’’ ‘ఆ నగరానికి, ఆ వ్యాధుడి&nbsp;<BR>వద్దకు నే నెందుకు వెళ్లాలి?’ అని సన్యాసి ముందుగా ఆలోచించాడు. కాని తను&nbsp;<BR>కళ్లారా చూసిన సంఘటన అతడిలో కొంత తెలివి కలిగించింది. కాబట్టి అతడు&nbsp;<BR>ఆ ఫలానా నగరానికి వెళ్లాడు. నగరంలో బజారువీథి కనబడింది. కాస్త&nbsp;<BR>దూరంలో స్థూలకాయుడైన ఒక వ్యాధుడు పెద్దపెద్ద కత్తులతో మాంసాన్ని&nbsp;<BR>ఖండిస్తూ, కొనడానికి వచ్చిన వాళ్లతో బేరాలాడుతూ, సంభాషించటం కన</FONT></p>
<hr class="puTa_virupu">
<table><tr><td><a class=puTa_lanke href=puTa453.html>p453</a></td><td>p454</td><td><a class=puTa_lanke href=puTa455.html>p455</a></td></tr></table>
</div></body></html>
