<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1328.html>p1328</a></td><td>p1329</td><td><a class=puTa_lanke href=puTa1330.html>p1330</a></td></tr></table>
<p><FONT FACE="SHREE900, SHREE, sans-serif" SIZE="3">100 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">మీరొక దేశాన్ని చూశారనుకోండి! అయినను, ఇంకొకరి బలత్కారంచే&nbsp;<BR>దాన్ని చూడలేదని చెప్పినా, చూచిన సంగతి, మీ హృదయాంతరాళంలో&nbsp;<BR>తెలుసుకొనే వున్నారు కదా? ఈ బాహ్య ప్రపంచంకన్నా ఎంతో స్పష్టంగా ఆస్తిక&nbsp;<BR>ధర్మం, భగవంతుడు, మీకు కనిపించి ఉంటే, వానిలొ మీకు కల విశ్వాసాన్ని&nbsp;<BR>చలింప జేయుట సాధ్యమా? మీకు యథార్థ విశ్వాసం లభించిందని అప్పుడు&nbsp;<BR>చెప్పవచ్చు. ‘‘ఆవగింజ పాటి విశ్వాసమైన కలవాడు’’ అనే మీ బైబిల్‌లోని&nbsp;<BR>మాటలకిదే అర్థం. అప్పటి మీకు సత్యం తెలుస్తుంది. మీరే సత్యంగా&nbsp;<BR>అయ్యారు కదా?</FONT></p>
<p><FONT FACE="SHREE900, SHREE, sans-serif" SIZE="3">‘‘ఆస్తిక ధర్మాన్ని గూర్చి ప్రసంగించుటంతా నిష్ప్రయోజనం. దాన్ని&nbsp;<BR>అనుభవంలోకి తెచ్చుకోండి’’ అనడమే వేదాంత ముఖ్య సూత్రం. కానీ, ఇది చాల-&nbsp;<BR>కష్టం. మన హృదయాంతరాళాలలో నివసించే ఆ పురాణ పురుషుడు, అణువు&nbsp;<BR>గర్భంలో దాగి వున్నాడు. ఋషులు అతనిని అంతరవలోక (ఆత్మ విచార)&nbsp;<BR>దృష్టితో గ్రహించి కష్టసుఖాలకూ, ధర్మాధర్మాలు అనబడే వానికీ, సుకృత,&nbsp;<BR>దుష్కృతములకూ, అస్తిత్వ, నాస్తిత్వాలకూ అతీతులయ్యారు. అతణ్ణి చూడట-&nbsp;<BR>మంటే, పరమార్థాన్ని చూడటమే. అయితే స్వర్గ విషయమేమి? ఆ సుఖ, దుఃఖ&nbsp;<BR>స్పర్శలేని సుఖమే స్వర్గ భావం. అంటే మానవునికి జీవిత&nbsp;<BR>సుఖాలన్నీ కావాలి. కాని, జీవిత దుఃఖాలేమాత్రమూ వద్దు. ఇది అందరూ&nbsp;<BR>కోరే సహజమైన కోరికే. కాని ఇది కేవలం భ్రాంతి జనితం. కేవలం మంచి,&nbsp;<BR>కేవలం చెడు అన్నవి లేనే లేవు.</FONT></p>
<p><FONT FACE="SHREE900, SHREE, sans-serif" SIZE="3">రోము పట్టణపు ఒక ధనికుడి కథ మీరంతా వినే వుంటారు. తన ఆస్తిలో&nbsp;<BR>పదిలక్షల పౌనులు (సుమారు ఒకటిన్నర కోటి రూపాయలు) మాత్రమే&nbsp;<BR>మిగిలాయని అతనికి ఒకనాడు తెలిసింది. అతడు వెంటనే, ‘‘అయ్యో, రేపు&nbsp;<BR>నా గతేమి?’’ అని ఆత్మహత్య చేసికొన్నాడట! సుఖమంటే ఏమి? దుఃఖమంటే&nbsp;<BR>ఏమి? అది నిరంతరం రూపుమారుతూండే వస్తువు. చిన్ననాడు, నాకు పెట్టె&nbsp;<BR>గుర్రపు బండి తోలడం పరమార్థం. ఆ భావం ఇప్పుడు మారిపోయింది.&nbsp;<BR>కాబట్టి, ఎప్పటి సుఖాన్ని నమ్ముకొని మనం నిలబడాలి? ఈ విషయాన్ని అర్థం&nbsp;<BR>చేసికోవడానికై, మనమందరం, శక్తివంచనలేక ప్రయత్నించాలి. ఇది మనస్సులను&nbsp;<BR>అవలీలగా, తన పిడికిలినుండి వీడునది కాదు. కాబట్టి దీన్ని చక్కగా గ్రహించడం&nbsp;<BR>చాలముఖ్యం. సుఖం అనే మాటకు ఒక్కొక్కరికి ఒక్కొక్క అర్థం కనిపిస్తుంది.&nbsp;<BR>ప్రతి దినం ఒక నల్లమందుగడ్డ మింగితే తప్ప సుఖింపజాలని వాడొకడు నాకు&nbsp;<BR>తెలుసు. వాడు కోరే స్వర్గం నల్లమందు మయమైనది కావచ్చు. కాని నాకది&nbsp;<BR>దుష్ట స్వర్గం. అరేబియా దేశ కావ్యాలలో వర్ణించబడిన స్వర్గంలో, మనోహర</FONT></p>
<hr class="puTa_virupu">
<table><tr><td><a class=puTa_lanke href=puTa1328.html>p1328</a></td><td>p1329</td><td><a class=puTa_lanke href=puTa1330.html>p1330</a></td></tr></table>
</div></body></html>
