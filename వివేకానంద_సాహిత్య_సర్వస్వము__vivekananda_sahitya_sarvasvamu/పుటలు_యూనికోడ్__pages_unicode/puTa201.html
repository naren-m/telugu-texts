<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa200.html>p200</a></td><td>p201</td><td><a class=puTa_lanke href=puTa202.html>p202</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">వినాశకరాలు. ఈ లోకానికి, ఈ దేహానికి కొంత విలువవున్నా యీ మూల్యం&nbsp;<BR>అప్రధానమైంది. ఇది లక్ష్యసిద్ధికి నిమిత్తం మాత్రమే. కాని ప్రపంచమే లక్ష్యం&nbsp;<BR>కాకూడదు. దురదృష్టవశాత్తు చాలసార్లు మనం ప్రపంచాన్ని లక్ష్యంగాను, జగదీ-&nbsp;<BR>శుని నిమిత్తంగాను చేస్తాం. ప్రజలు చర్చ్‌కి వెళ్లి ‘‘ప్రభూ! నాకు దీన్నివ్వు,&nbsp;<BR>దాన్నివ్వు. భగవంతుడా! నా వ్యాధిని నయంచెయ్యి’’ అని ప్రార్థిస్తారు. వారికి&nbsp;<BR>చక్కని, ఆరోగ్యకరాలైన శరీరాలు కావాలి. ఎవరో తమకై వీటిని చేకూరుస్తారని&nbsp;<BR>విని వారి వద్దకు వెళ్లి ప్రార్థిస్తారు. మతాన్ని గురించి ఈ విధమైన ఊహకు మన-&nbsp;<BR>స్సులో చోటివ్వడంకంటె నాస్తికుడై వుండటం మేలు. నేను చెప్పినట్లు భక్తే&nbsp;<BR>పరమాదర్శం. లక్షలాది సంవత్సరాలు దొర్లిపోవచ్చు - ఈ సుదీర్ఘకాలంలో ఈ&nbsp;<BR>పరమాదర్శసిద్ధి కలుగుతుందో కలుగదో చెప్పలేను. కాని అది మహోత్కృష్టమైన&nbsp;<BR>లక్ష్యమని మనం మరువరాదు. మహత్తరమైన ఈ ఆశయమే మన ఇంద్రియాల్ని&nbsp;<BR>ఆకర్షించాలి. గమ్యస్థానం మనం చేరుకోలేకపోయినా, దానికి దగ్గరవగలం. ఈశ్వ-&nbsp;<BR>రుణ్ణి పొందడానికి ప్రపంచంద్వారా, ఇంద్రియాలద్వారా మెల్లమెల్లగా మనం కృషి-&nbsp;<BR>చేయాలి.</FONT></p>
<p><FONT FACE="SHREE902, SHREE, sans-serif" SIZE="3">ఆధ్యాత్మిక బోధకుడు</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రతి ఆత్మకూ పరిపూర్ణత్వం సిద్ధిస్తుంది. ప్రతిజీవికీ చివరకు ఆ స్థితి&nbsp;<BR>లభిస్తుంది. గతంలో మనం ఎలా వున్నామో, ఎలా చింతించామో అటువంటి&nbsp;<BR>జీవితవిధాన ఫలాన్ని, అటువంటి చింతాఫలాన్ని మనం యిప్పుడు అనుభవి-&nbsp;<BR>స్తున్నాం. ఇప్పుడు మనం ఎలా చింతిస్తామో, ఎలా ప్రవర్తిస్తామో దాని ఫలాన్ని&nbsp;<BR>భావికాలంలో అనుభవిస్తాం. ఇలా అన్నప్పుడు బాహ్యసహాయాన్ని పొందరా&nbsp;<BR>దనటం సబబు కాదు. ఆత్మాభివృద్ధి బాహ్యాన్నుంచి చేకూరే సహాయంవల్ల&nbsp;<BR>మరింత త్వరగా జరుగుతుంది. బాహ్యసహకారం అనివార్యమైనదనే విషయం&nbsp;<BR>ప్రపంచంలో చాల దృష్టాంతాలవల్ల మన కర్థమౌతుంది. ప్రేరణ ప్రభావం ఆవలి&nbsp;<BR>నుండి మన హృదయాలపై హత్తుకుంటుంది. మన అంతరంగంలో గర్భితమైన&nbsp;<BR>శక్తులు ఆ వేగ సంస్పర్శ్యాన్ని పొందుతవి. అప్పుడు ఆంతరంగికాభివృద్ధి ఆరంభ&nbsp;<BR>మౌతుంది; ఆధ్యాత్మిక జీవనం ఆవిర్భవిస్తుంది; మనిషి పవిత్రుడై, చివరకు పరి-&nbsp;<BR>పూర్ణుడౌతాడు. బాహ్యంనుంచి లభించే సునిశిత ప్రేరణశక్తి గ్రంథాలవల్ల లభిం-&nbsp;<BR>చదు. ఆత్మ యిటువంటి శక్తిని మరొక ఆత్మనుంచే పొందగలదు; మరేవిధంగాను&nbsp;<BR>యిది సాధ్యంకాదు. ఆజన్మాంతం మనం గ్రంథపఠనం చెయ్యవచ్చు; మనం మహా-&nbsp;<BR>మేధావులం కావచ్చు. కాని మనకు ఆధ్యాత్మికాభివృద్ధి కలుగలేదని కాల&nbsp;<BR>క్రమాన గ్రహిస్తాం. మేధాసంపత్తి వృద్ధి ఐనప్పుడు దానితోపాటే ఆధ్యాత్మిక</FONT></p>
<hr class="puTa_virupu">
<table><tr><td><a class=puTa_lanke href=puTa200.html>p200</a></td><td>p201</td><td><a class=puTa_lanke href=puTa202.html>p202</a></td></tr></table>
</div></body></html>
