<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa429.html>p429</a></td><td>p430</td><td><a class=puTa_lanke href=puTa431.html>p431</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - ఎవరి స్థానంలో వారు అధికులు</FONT></p>
<p><FONT FACE="TimesNewRoman, Times, serif" SIZE="2">1 5</FONT></p>
<p><FONT FACE="SHREE900, SHREE, sans-serif" SIZE="3">ధర్మప్రచారాన్ని చేస్తూ కేవలం పారమార్థిక విషయాలకు తన శక్తిసామర్థ్యాలను&nbsp;<BR>వినియోగించటం సన్న్యాసి ధర్మాలు. మహానిర్యాణతంత్రం నుంచి యీ విష-&nbsp;<BR>యాలకు సంబంధించిన కొన్ని ఘట్టాలను మీకు చదివి వినిపిస్తాను; దానివలన&nbsp;<BR>మానవుడు గృహస్థుడుగా వుంటూ తన ధర్మాల నన్నింటిని సమగ్రంగా&nbsp;<BR>నిర్వర్తించటం ఎంతకష్టసాధ్యమో మీకు తెలుస్తుంది.</FONT></p>
<p><FONT FACE="SHREE900, SHREE, sans-serif" SIZE="3">గృహస్థుడు భగవంతుని భక్తుడై వుండాలి; భగవంతుని జ్ఞానమే అతడి పర-&nbsp;<BR>మావధి. సదా కర్మనిరతుడై తన విధ్యుక్తధర్మాలను నిర్వహిస్తూ కర్మఫలాలను&nbsp;<BR>ఈశ్వరార్పణ చెయ్యాలి.</FONT><FONT FACE="SHREE900, SHREE, sans-serif" SIZE="2"><sup>1</sup></FONT></p>
<p><FONT FACE="SHREE900, SHREE, sans-serif" SIZE="3">కర్మచేస్తూ కర్మఫలాన్ని ఆశింపకుండటం - అంటే ఒకడికి సాయం చేసి&nbsp;<BR>ఆతడు నీపట్ల కృతజ్ఞుడై వుండాలని భావింపకుండా వుండటం - ఏదైనా&nbsp;<BR>సత్కార్యం చేసి దానివలన నీకు పేరుప్రతిష్ఠలు కలుగుతాయో, కలుగవో అనే విష-&nbsp;<BR>యమే తలపెట్టకుండటం - లోకంలో నిజంగా ఎంతో కష్టసాధ్యం. వట్టి పిరికి&nbsp;<BR>పందకూడా లోకం తనను మెచ్చుకొనేటప్పుడు ధైర్యశాలి అవుతాడు. లోకులు&nbsp;<BR>తనను స్తుతించేటప్పుడు మూర్ఖుడూ ధీరపురుషోచిత కార్యాలను చెయ్యగలడు;&nbsp;<BR>కాని సహచరుల పొగడ్తను ఆశించక సర్వదా సత్కార్యాలు చేస్తూండటం నిజంగా&nbsp;<BR>మహోన్నత త్యాగం. జీవనోపాధి ఆర్జించుకోవటం గృహస్థుడికి పరమధర్మం.&nbsp;<BR>కాని ఆ ఆర్జన అబద్ధాలాడి, ఇతరులను మోసగించి, ఇతరుల ధనాన్ని అపహ-&nbsp;<BR>రించి చెయ్యరాదు; అంతేకాక ఈశ్వరసేవ, దీనజనసేవ తన జీవితధర్మాలని&nbsp;<BR>ఆతడు జ్ఞాపకం వుంచుకోవాలి.</FONT><FONT FACE="SHREE900, SHREE, sans-serif" SIZE="2"><sup>2</sup></FONT></p>
<p><FONT FACE="SHREE900, SHREE, sans-serif" SIZE="3">తల్లిదండ్రులను సాక్షాత్తు భగవత్స్వరూపులుగా ఎరిగి గృహస్థుడు సదా,&nbsp;<BR>సర్వవిధాల వారిని సంతుష్టులను చెయ్యాలి.</FONT><FONT FACE="SHREE900, SHREE, sans-serif" SIZE="2"><sup>3</sup></FONT><FONT FACE="SHREE900, SHREE, sans-serif" SIZE="3"> తల్లిదండ్రులు సంతుష్టులైతే భగ-&nbsp;<BR>వంతుడు సంతుష్టుడౌతాడు. తల్లిదండ్రులతో పరుషంగా మాట్లాడని కుమా-&nbsp;<BR>రుడు నిజమైన సుపుత్రుడు.</FONT><FONT FACE="SHREE900, SHREE, sans-serif" SIZE="2"><sup>4</sup></FONT></p>
<p><FONT FACE="SHREE900, SHREE, sans-serif" SIZE="3">తల్లిదండ్రుల ముందు ఎగతాళిగా మాట్లాడరాదు. తొందరపాటు&nbsp;<BR>కూడదు. కోపంగాని, ఆక్రోశంగాని చూపకూడదు.</FONT><FONT FACE="SHREE900, SHREE, sans-serif" SIZE="2"><sup>5</sup></FONT><FONT FACE="SHREE900, SHREE, sans-serif" SIZE="3"> తల్లిదండ్రుల ఎదుట&nbsp;<BR>మొక్కి నిలబడాలి. వాళ్లు కూర్చోమనేదాకా కూర్చోరాదు.</FONT><FONT FACE="SHREE900, SHREE, sans-serif" SIZE="2"><sup>6</sup></FONT></p>
<p><FONT FACE="SHREE900, SHREE, sans-serif" SIZE="3">1. మహానిర్వాణతంత్రం  </FONT><FONT FACE="TimesNewRoman, Times, serif" SIZE="2">VIII - 23.</FONT></p>
<p><FONT FACE="SHREE900, SHREE, sans-serif" SIZE="3">2. ’’ ’’ </FONT><FONT FACE="TimesNewRoman, Times, serif" SIZE="2">- 24.</FONT></p>
<p><FONT FACE="SHREE900, SHREE, sans-serif" SIZE="3">3. </FONT><FONT FACE="TimesNewRoman, Times, serif" SIZE="2">'' '' - 25.</FONT></p>
<p><FONT FACE="SHREE900, SHREE, sans-serif" SIZE="3">4. </FONT><FONT FACE="TimesNewRoman, Times, serif" SIZE="2">'' '' - 26.</FONT></p>
<p><FONT FACE="SHREE900, SHREE, sans-serif" SIZE="3">5. </FONT><FONT FACE="TimesNewRoman, Times, serif" SIZE="2">'' '' - 30.</FONT></p>
<p><FONT FACE="SHREE900, SHREE, sans-serif" SIZE="3">6. </FONT><FONT FACE="TimesNewRoman, Times, serif" SIZE="2">'' '' - 31.</FONT></p>
<hr class="puTa_virupu">
<table><tr><td><a class=puTa_lanke href=puTa429.html>p429</a></td><td>p430</td><td><a class=puTa_lanke href=puTa431.html>p431</a></td></tr></table>
</div></body></html>
