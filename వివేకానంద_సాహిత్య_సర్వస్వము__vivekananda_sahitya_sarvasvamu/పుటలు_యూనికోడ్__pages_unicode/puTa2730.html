<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2729.html>p2729</a></td><td>p2730</td><td><a class=puTa_lanke href=puTa2731.html>p2731</a></td></tr></table>

<p><FONT FACE="SHREE900, SHREE, sans-serif" SIZE="3">లాక్కోగా, వాడు తిరిగి మళ్ళీ తన ఆస్తిని వీడినుండి లాక్కోటానికి ప్రయత్నిం-&nbsp;<BR>చాడు. అప్పుడు వీడు గోలపెడుతూ హక్కులను గురించి ధర్మపన్నాలు ఏకరువు&nbsp;<BR>పెడితే ఎలాగుంటుందో యిదీ సరిగ్గా అలాగే వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">పురోహితులు ప్రతి సాంఘిక విషయంతోను జోక్యం కల్పించుకోవలసిన&nbsp;<BR>అవసరం ఏముంది? లక్షలకొద్ది జనులు దుఃఖభాజను లవటానికి వీరి జోక్యమే&nbsp;<BR>కారణం.</FONT></p>
<p><FONT FACE="SHREE900, SHREE, sans-serif" SIZE="3">నువ్వు క్షత్రియుల మాంసాహారాన్ని గురించి మాట్లాడతావు.&nbsp;<BR>మాంసమో, మరేదో వారేమి తిన్నా హిందూమతంలోని ఉదారమైన, సుందర-&nbsp;<BR>మైన దంతా వారివల్ల సంభవించిందే. ఉపనిషత్తులు రచించిన దెవ్వరు? రాము&nbsp;<BR>డెవరు? కృష్ణు డెవరు? బుద్ధు డెవరు? తీర్థంకరు లెవరు? వీరంతా క్షత్రియులే.&nbsp;<BR>క్షత్రియుడు మతాన్ని గురించి ఎప్పుడు చెప్పినా అతడు అందరికి దాన్ని పంచి-&nbsp;<BR>పెట్టాడు. బ్రాహ్మణులు ఎప్పు డేది వ్రాసినా దాన్ని తెలుసుకోటానికి యితరులకు&nbsp;<BR>హక్కులేదనే చెప్పారు. గీతను చదవండి. వ్యాసుని సూత్రాలు చదవండి. నీకు&nbsp;<BR>చదువుకోటానికి చేతకాకపోతే ఎవరిచేతైనా చదివి చెప్పించుకో. గీతలో చెప్ప&nbsp;<BR>బడింది సర్వులకు స్త్రీ పురుష భేదంలేకుండా, జాతి, వర్ణ భేదంలేకుండా&nbsp;<BR>ఉపద్దిష్టమైనది. కాని వ్యాసుడు వేదాలకు కొన్ని అర్థాలు ఆరోపించటానికి ప్రయ-&nbsp;<BR>త్నించాడు. ఎందుకు? పాపం అమాయకులైన శూద్రులను వంచించటానికి. పర-&nbsp;<BR>మేశ్వరుని దయావాహిని కొక మాంసపుముక్క అడ్డంపడితే ఆగిపోటానికి అత-&nbsp;<BR>డేమైనా నీలాగ అతిదుర్బలుడు, అవివేకి అనుకొన్నావా? నిజంగా అత డలాటివాడే&nbsp;<BR>ఐతే పైసకు కొరగాడు.</FONT></p>
<p><FONT FACE="SHREE900, SHREE, sans-serif" SIZE="3">నే నేమో చేస్తానని ఆశపడొద్దు. ఒక విషయంమాత్రం నాకు బాగా నిశ్చిత&nbsp;<BR>మైంది. నేను మీకు అనేక పర్యాయాలు వ్రాశాను, చెప్పానుకూడ. ఏమంటే:&nbsp;<BR>భారతదేశాన్ని ఉద్ధరించుకోవలసింది భారతీయులు మాత్రమే అని. అందుచేత&nbsp;<BR>ఓ భారతీయ యువకులారా! మీరు అనేకులు యీ కొత్త ఆదర్శంతో ఆవిష్టు&nbsp;<BR>లవండి. ఆలోచించండి. మీకు కావలసిన పరికరాలను సేకరించండి. సంగతి,&nbsp;<BR>సందర్భాలన్నీ విచారించండి. మహిమలు మొదలైనవి వదిలేసి, శ్రీరామకృష్ణుని చరి-&nbsp;<BR>త్రను వ్రాయండి. ఆయన బోధించిన సిద్ధాంతాలకు ఉదాహరణప్రాయంగా&nbsp;<BR>వుండేట్లు ఆయన జీవితాన్ని వ్రాయండి. కేవలం ఈయన జీవితం చాలు. దాన్లోకి&nbsp;<BR>నన్నో, మరెవ్వరినో తీసుకొని రావద్దు. ఆయన జీవితం వ్రాయటంలో ముఖ్యో-&nbsp;<BR>ద్దేశం ఆయన బోధలను లోకంలో అభివ్యాప్తం చెయ్యటమే. ఆ బోధలకు&nbsp;<BR>ఉదాహరణప్రాయంగా ఆయన జీవితాన్ని చూపించటమే. నే నెందుకైనా పనికి&nbsp;<BR>రాని వాణ్ణే. ఐనా నామీద ఒక బాధ్యత వుంది. నా అధీనంలో వుంచిన ఆభరణ</FONT></p>
<hr class="puTa_virupu">
<table><tr><td><a class=puTa_lanke href=puTa2729.html>p2729</a></td><td>p2730</td><td><a class=puTa_lanke href=puTa2731.html>p2731</a></td></tr></table>
</div></body></html>
