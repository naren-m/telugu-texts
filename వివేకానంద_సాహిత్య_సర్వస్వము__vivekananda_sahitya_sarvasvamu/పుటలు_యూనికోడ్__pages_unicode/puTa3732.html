<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3731.html>p3731</a></td><td>p3732</td><td><a class=puTa_lanke href=puTa3733.html>p3733</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 0 5</FONT></p>
<p><FONT FACE="TimesNewRoman, Times, serif" SIZE="3">3 6 2</FONT></p>
<BR>
<p><FONT FACE="SHREE902, SHREE, sans-serif" SIZE="3">(శరశ్చంద్ర చక్రవర్తికి)</FONT><FONT FACE="TimesNewRoman, Times, serif" SIZE="2"><sup>*</sup></FONT></p>
<BR>
<p><FONT FACE="SHREE908, SHREE, sans-serif" SIZE="3">ఓం నమో భగవతే రామకృష్ణాయ</FONT></p>
<BR>
<p><FONT FACE="SHREE900, SHREE, sans-serif" SIZE="3">డార్జిలింగ్‌,</FONT></p>
<p><FONT FACE="SHREE900, SHREE, sans-serif" SIZE="3">మార్చ్‌ 19, 1897.</FONT></p>
<p><FONT FACE="SHREE900, SHREE, sans-serif" SIZE="3">శుభమస్తు! ఆశీర్వాదం, ప్రేమాలింగనంతో కూడిన యీ ఉత్తరం నీకు&nbsp;<BR>ప్రీతిని చేకూరుస్తుందిగాక! పాంచభౌతికమైన యీ నా దేహమనే పంజరం&nbsp;<BR>కొంచెం అలసివుంది. పర్వతాల్లోకల్లా శ్రేష్ఠమైన యీ హిమవంతుని మంచుతో&nbsp;<BR>కప్పిన రమణీయమైన శిఖరాలు మృతప్రాయులను సైతం మళ్లీ బతికిస్తాయని తలు-&nbsp;<BR>స్తాను. శరీరబాధకూడ కాస్త తగ్గిందని తెలుస్తోంది. నువ్వు సూచించిన నీ హృద-&nbsp;<BR>యోద్వేగం కలిగించే ముముక్షుత్వాన్ని, మోక్షం కావాలనే కోర్కెను, యింతకు&nbsp;<BR>పూర్వమే నేను అనుభవించాను. ముముక్షుత్వమే శాశ్వత బ్రహ్మంతో మనస్సును&nbsp;<BR>సమాహితం చేస్తూ ప్రసరిస్తుంది. ‘‘నాన్యః పన్థాః విద్యతేఽయ&nbsp;<BR>నాయ’’ (దీనికి మరో మార్గంలేదు) చేసిన కర్మలు యికమీద చేయదలచే కర్మలు&nbsp;<BR>పూర్తిగా క్షయించి పోయేవరకు యీ భావన అధికాధికంగా, అగ్ని మండినట్లుగా&nbsp;<BR>జ్వలిస్తుందిగాక! అప్పుడు సమస్త ప్రాపంచిక విషయాల వినాశం అవగానే బ్రహ్మ-&nbsp;<BR>ప్రకాశం హఠాత్తుగా కలుగుతుంది. నీ హితంకోసం రానున్న ఆ జీవన్ముక్తిని నీ&nbsp;<BR>అనురాగ దార్ఢ్యతచేతనే ఊహించాలి. నీ అభీష్టసిద్ధిని పొంది, నిర్భీతుడవై పరులను&nbsp;<BR>యీ మహామోహసాగరంనుండి తరింప చెయ్యటానికి యథాశక్తి ప్రయత్నిస్తావు&nbsp;<BR>గాక! దానికోసం యీ విశ్వంలోని సకల మతాలను సమన్వయించిన మహాచా-&nbsp;<BR>ర్యుడైన శ్రీ 108, శ్రీరామకృష్ణుని నీ హృదయంలో ఆవిర్భవింపమని ప్రార్థిస్తు-&nbsp;<BR>న్నాను. నువ్వు ఓజస్సులో చిరకాలం నెలకొన్నవాడవు ఐతావు. వీరులకే మోక్షం&nbsp;<BR>అరచేతిలో వుంటుంది. కాపురుషులకు (పిరికిపందలకు) కాదు. ఓ వీరులారా!&nbsp;<BR>నడుములు బిగించి చేతిలో ఆయుధాలు ధరించండి. మహామోహ రూపులైన&nbsp;<BR>శత్రువులు కట్టెదుట వున్నారు. ‘‘శ్రేయాంసి బహు విఘ్నాని’’ - మంచికే అనేక&nbsp;<BR>విఘ్నాలు అనటంలో సందేహంలేదు. కాబట్టి మీ ప్రయత్నాన్ని అధికతరం&nbsp;<BR>గావించు. మోహగ్రాహగ్రస్తమైన (మోహమనే మొసలిచే పట్టుబడ్డ) యీ&nbsp;<BR>లోకాన్ని చూడు. అయ్యో! హృదయ భేదకరం, కారుణ్యపూర్ణం ఐన వారి ఆర్త-&nbsp;<BR>నాదాన్ని వినండి. బద్ధులను బంధవిముక్తులను చేయటానికి, ఆర్తుల దుఃఖభా-</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">సంస్కృతంలో రాసినదానికి యిది అనువాదం.</FONT></p>
<hr class="puTa_virupu">
<table><tr><td><a class=puTa_lanke href=puTa3731.html>p3731</a></td><td>p3732</td><td><a class=puTa_lanke href=puTa3733.html>p3733</a></td></tr></table>
</div></body></html>
