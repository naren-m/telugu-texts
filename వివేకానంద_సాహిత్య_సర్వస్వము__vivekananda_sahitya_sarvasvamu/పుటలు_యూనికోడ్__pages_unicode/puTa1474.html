<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1473.html>p1473</a></td><td>p1474</td><td><a class=puTa_lanke href=puTa1475.html>p1475</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగోపన్యాసాలు</FONT></p>
<p><FONT FACE="SHREE900, SHREE, sans-serif" SIZE="3">245</FONT></p>
<p><FONT FACE="SHREE900, SHREE, sans-serif" SIZE="3">ఈశ్వరతత్త్వాన్నే దర్శించడానికి యత్నించాలి. సాపేక్షకమైన నామరూపాత్మకమైన&nbsp;<BR>ప్రపంచానికి సంబంధించినంత వరకు, స్వాతంత్య్రమన్న మాటకు అర్థం లేదు.&nbsp;<BR>ఏ రూపమూ ‘రూపంగా తాను స్వతంత్ర’మని చెప్పజాలదు. రూప భ్రాంతి&nbsp;<BR>నశించేంత వరకు ముక్తి అన్నది లేదు. మనం లోకంలో స్వతంత్రులం కాము.&nbsp;<BR>మన స్వాతంత్య్రం, మరొకని కడ్డం రానంత వరకే నిలుస్తుంది. అడ్డం వచ్చినపుడు&nbsp;<BR>మన స్వాతంత్య్రం సాగదు కదా? మన మితరులను కష్టపెట్టరాదు. నిజమైన జ్ఞానం&nbsp;<BR>ఒక్కటే. సాపేక్ష జ్ఞానాలు అనంతాలు. జ్ఞానవాహిని మన అందరిలో&nbsp;<BR>ప్రవహిస్తోంది. చీమనుండి బ్రహ్మ వరకు ప్రవహిస్తున్నది. అచ్చమైన మతమొకటే.&nbsp;<BR>వివిధ పద్ధతులలో, ప్రతీకలలో, ఉదాహరణాలలోనే పోరాటం కనిపిస్తుంది.&nbsp;<BR>చూడగలవారికి స్వర్గమిక్కడే దొరుకుతుంది. అసలు మనం పతితులమై ప్రపంచ&nbsp;<BR>మంతా పతితమవుతోందని అనుకొంటున్నాం. ఓయి పిచ్చివాడా! నీ&nbsp;<BR>హృదయంలో నిరంతరం సచ్చిదానంద స్వరూపమైన ఆత్మపదార్థం ‘‘సోహం’’&nbsp;<BR>‘‘సోహం’’ అని చేస్తున్న శాశ్వతగానం నీకు వినిపించడం లేదా?</FONT></p>
<p><FONT FACE="SHREE900, SHREE, sans-serif" SIZE="3">రూపకల్పన లేకుండా, ఆలోచించడం అసంభవం. ప్రతి మనోవృత్తిలో&nbsp;<BR>రెండు భాగాలున్నాయి. (1) జ్ఞానం, 2) దానిని వ్యక్తపరిచే శబ్దం. మన కీ రెండు&nbsp;<BR>వుండవలసినదే. ఆదర్శవాదులుకాని, జడవాదులుకాని, ఈ లోకమేమో మనకు&nbsp;<BR>చెప్పలేరు. ఈ లోకమేమో చెప్పాలంటే, మనకు జ్ఞానం, శబ్దం, రెండూ&nbsp;<BR>వుండాలి. అసలు జ్ఞానమంతా ప్రతిబింబ విషయికమైనది. మనం అద్దంలో&nbsp;<BR>కన్పించే మన ముఖాలను మాత్రమే చూచుకోగలం. ప్రతివాడు, ఆత్మపదార్థాన్ని,&nbsp;<BR>బ్రహ్మపదార్థాన్ని చూడటం అనేది పొసగదు. కాని ప్రతివాడు ఆత్మభూతుడే.&nbsp;<BR>అందువల్ల ఆ ఆత్మపదార్థాన్ని ప్రతిబింబింప జేసి, జ్ఞాన విషయంగా చేసికోవాలి!&nbsp;<BR>ఈ విధమైన ప్రతిబింబ దర్శనమే, విగ్రహారాధనకు తోవ తీసింది. విగ్రహాలు&nbsp;<BR>కొయ్యవి, రాతివి మొదలుకొని, మహానుభావులైన బుద్ధుడు, క్రీస్తు మొదలగు&nbsp;<BR>వారి వరకు వున్నాయి. ఇవన్నీ ప్రతీకలే (సింబల్స్‌) అంటే ఈశ్వరతత్త్వాన్ని&nbsp;<BR>ప్రతిబింబరూపంలో దర్శించడానికి ఏర్పడినవే. బుద్ధుడు సాకారరూపమైన&nbsp;<BR>దేవుడిపై కొనసాగించిన వ్యతిరేక ప్రచారంవల్ల హిందూదేశంలోనికి విగ్రహాలు&nbsp;<BR>వచ్చాయి. వేదాలలో ఇవి లేవు. బుద్ధుడు వచ్చి సృష్టికర్త, రక్షకుడు అయిన దైవం&nbsp;<BR>లేడన్నప్పుడు, దానికి ప్రత్యామ్నాయంగా ఆచార్యపురుషుల విగ్రహాలు వచ్చాయి.&nbsp;<BR>బుద్ధుడు ఒక ఆచార్యుడై లక్షల కొలది జనాలచే ఆరాధింపబడుతున్నాడు. సంస్క-&nbsp;<BR>రణకోసం చేసే తీవ్రప్రయత్నాలు విధ్వంసం కారాదు. అలా చేస్తే మూలసంస్క-&nbsp;<BR>రణకే ముప్పువాటిల్లుతుంది. మనుష్యునికి ఉపాసన అన్నది స్వాభావిక గుణం.&nbsp;<BR>కేవల ఆధ్యాత్మిక భావన కావించడం వివేకులకు ఏ కొద్దిమందికోగాని కుదరదు.</FONT></p>
<hr class="puTa_virupu">
<table><tr><td><a class=puTa_lanke href=puTa1473.html>p1473</a></td><td>p1474</td><td><a class=puTa_lanke href=puTa1475.html>p1475</a></td></tr></table>
</div></body></html>
