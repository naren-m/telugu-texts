<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2682.html>p2682</a></td><td>p2683</td><td><a class=puTa_lanke href=puTa2684.html>p2684</a></td></tr></table>
<p><FONT FACE="SHREE900, SHREE, sans-serif" SIZE="3">నవ్యభారత సమస్య - దాని పరిష్కారం</FONT></p>
<p><FONT FACE="Bookman-Light, Bookman, serif" SIZE="2">247</FONT></p>
<p><FONT FACE="SHREE900, SHREE, sans-serif" SIZE="3">భారతదేశమే వారి మొదటి మాతృదేశమా - అనే విషయాన్ని తెలుసుకోటానికి&nbsp;<BR>మనకు సరైన ఆధారాలు యిప్పుడు లేవు, సంస్కృతభాషకు యూరప్‌లోని కొన్ని-&nbsp;<BR>భాషలకు సంబంధముంది అనే విషయం ఒక్కటి తప్ప! భారతదేశంలోను&nbsp;<BR>దానికి బైటా నివసిస్తూన్న విశాల ప్రజాసమూహం ప్రకృతి సూత్రాలకులోనై&nbsp;<BR>స్వస్థానంనుండి లేచి, కాలక్రమాన వలసలువచ్చి, యూరపు మొదలైన ప్రాంతాల్లో&nbsp;<BR>చేరుకొన్నారో, వారు తెల్లవారో, నల్లవారో, నీలాక్షులో, కృష్ణాక్షులో, పింగ&nbsp;<BR>కేశులో, కృష్ణకేశులో - యీ విషయాలన్నిటిని నిర్ణయించటానికి చాలినంత&nbsp;<BR>ఆధారం యిప్పుడులేదు. ఇప్పటి భారతీయులు నిజంగా ఆ ప్రజానీకపు సంతతి&nbsp;<BR>వారేనా, వారి రక్తం వీరి నాళాల్లో ఎంతవరకు ప్రవహిస్తోంది, వారిలోనైనా ఏ ఏ&nbsp;<BR>జాతులవారిలో ఆ రక్తం ఏ పాటివుందో - యిదే తుది నిర్ణయం అని నిశ్చయిం-&nbsp;<BR>చటం సులభంకాదు.</FONT></p>
<p><FONT FACE="SHREE900, SHREE, sans-serif" SIZE="3">ఐనా, ఈ విషయం యింత అస్పష్టంగావున్నా దాన్నుండి మనకు నష్టం&nbsp;<BR>లేదులెండి.</FONT></p>
<p><FONT FACE="SHREE900, SHREE, sans-serif" SIZE="3">కాని ఒక్క సంగతిని జ్ఞాపకం వుంచుకోవాలి. ఆ భారతజాతి ప్రాచీనం.&nbsp;<BR>నాగరికతా కిరణాలు ప్రప్రథమంగా ప్రసరించింది వారిమీదే. గంభీర ఆలోచనా-&nbsp;<BR>పటిమ ముందుగా పూర్ణవైభవంతో కానవచ్చింది వారిలోనే. వారి సంతతివారు,&nbsp;<BR>ఆ చిత్తవృత్తినుండి ఉప్పతిల్లినవారు, ఆ భావలకూ, ఆశయాలకూ వారసులు,&nbsp;<BR>వాటిని దక్కించుకోటానికి సిద్ధంగా వున్నవారు - యిప్పటికీ కోట్లమంది&nbsp;<BR>వున్నారు.</FONT></p>
<p><FONT FACE="SHREE900, SHREE, sans-serif" SIZE="3">పర్వతాలను, సముద్రాలను, నదులను దాటి దేశకాల వ్యవధులను లెక్కిం-&nbsp;<BR>చక భారతీయ విజ్ఞాన రక్తప్రవాహం ప్రవహించింది. ఇప్పటికీ భూగోళంలోని&nbsp;<BR>యితర దేశస్థుల నాళాలలోకి స్పష్టమార్గంలోనో, సూక్ష్మ అస్పష్టమార్గంలోనో&nbsp;<BR>ప్రవహిస్తూంది. ఆ ప్రాచీన విశ్వసంపదలో అధికపాలు బహుశా మనదే కాబోలు.</FONT></p>
<p><FONT FACE="SHREE900, SHREE, sans-serif" SIZE="3">మధ్యధరాసముద్రపు తూర్పుమూలలో ఒక చిన్నదేశం వుంది. అది&nbsp;<BR>ప్రకృతి సౌందర్యమహితం. సుందర సుశ్లిష్ట ద్వీపమాలాలంచితం. అక్కడ&nbsp;<BR>ఒక మానవజాతి నివసిస్తూండేది. వారి సంఖ్య స్వల్పమే. వారి రూపం ఎంతో&nbsp;<BR>ఆకర్షకం, సుశ్లిష్టం. వారి కండరాలు, స్నాయువులు బలిష్ఠాలు. వారి శరీరాలు&nbsp;<BR>చలాకీయైనవి. స్థైర్యం, పట్టుదల వారికున్నాయి. ఐహిక సౌందర్యాల సృజించ-&nbsp;<BR>టంలో వారికి సాటిలేరు. అంతేకాదు; వారి ప్రతిభ, కార్యకౌశలాలు అసాధార-&nbsp;<BR>ణాలు. ఇతర ప్రాచీనదేశాలవారు వారిని యవనులని పేర్కొన్నారు. వారు తమను&nbsp;<BR>గ్రీకులని చెప్పుకొన్నారు. పిడికెడు మందే ఐనా, బలిష్ఠులు, అద్భుతావహులు&nbsp;<BR>ఐన వారి స్థానం మానవచరిత్రలో అద్వితీయం. ఎక్కడగాని, ఏ దేశంలోగాని,</FONT></p>
<hr class="puTa_virupu">
<table><tr><td><a class=puTa_lanke href=puTa2682.html>p2682</a></td><td>p2683</td><td><a class=puTa_lanke href=puTa2684.html>p2684</a></td></tr></table>
</div></body></html>
