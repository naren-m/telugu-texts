<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1986.html>p1986</a></td><td>p1987</td><td><a class=puTa_lanke href=puTa1988.html>p1988</a></td></tr></table>
<p><FONT FACE="SHREE900, SHREE, sans-serif" SIZE="3">382 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">తనకు తాను తెలిసిన నిర్మలాత్మను</FONT></p>
<p><FONT FACE="SHREE900, SHREE, sans-serif" SIZE="3">ఆహార పానీయాలు కళంకం చేయలేవు.</FONT></p>
<p><FONT FACE="SHREE900, SHREE, sans-serif" SIZE="3">ప్రవహించే నదివలె సదా ముక్తుడవై,</FONT></p>
<p><FONT FACE="SHREE900, SHREE, sans-serif" SIZE="3">ధీరసన్న్యాసి,</FONT></p>
<p><FONT FACE="SHREE900, SHREE, sans-serif" SIZE="3">పలుకుమా&nbsp;<BR>ఓం తత్‌ సత్‌ ఓం అని.</FONT></p>
<p><FONT FACE="SHREE900, SHREE, sans-serif" SIZE="3">నిజం తెలిసినవారు నిజంగా అరుదే.</FONT></p>
<p><FONT FACE="SHREE900, SHREE, sans-serif" SIZE="3">మిగిలిన మూకలు, మహాత్మా</FONT></p>
<p><FONT FACE="SHREE900, SHREE, sans-serif" SIZE="3">నిన్ను ద్వేషిస్తాయి, నిన్ను చూసి పరిహసిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">లక్షించకు నిత్యముక్తుడవై అన్నిచోట్ల తిరుగుతూ</FONT></p>
<p><FONT FACE="SHREE900, SHREE, sans-serif" SIZE="3">మాయా యవనికలనుండి బైటపడటానికై</FONT></p>
<p><FONT FACE="SHREE900, SHREE, sans-serif" SIZE="3">వారికి తోడ్పడు.&nbsp;<BR>బాధంటే భయపడకు; సుఖాన్ని అన్వేషించకు;</FONT></p>
<p><FONT FACE="SHREE900, SHREE, sans-serif" SIZE="3">ద్వంద్వాతీతుడవై,</FONT></p>
<p><FONT FACE="SHREE900, SHREE, sans-serif" SIZE="3">ధీరసన్న్యాసి,</FONT></p>
<p><FONT FACE="SHREE900, SHREE, sans-serif" SIZE="3">పలుకుమా&nbsp;<BR>ఓం తత్‌ సత్‌ ఓం అని.</FONT></p>
<p><FONT FACE="SHREE900, SHREE, sans-serif" SIZE="3">కర్మబంధనాలు సడలిపోయేవరకూ,&nbsp;<BR>ఇలా క్రమక్రమంగా ఆత్మను చిరముక్తుణ్ణి చెయ్యి.</FONT></p>
<p><FONT FACE="SHREE900, SHREE, sans-serif" SIZE="3">ఇక జన్మలేదు; నేను లేను, నీవు లేవు దేవుడులేడు; మానవుడు లేడు;</FONT></p>
<p><FONT FACE="SHREE900, SHREE, sans-serif" SIZE="3">‘నేనే’ సర్వం; సర్వం ‘నేను’గా ‘ఆనందం’గా అయింది</FONT></p>
<p><FONT FACE="SHREE900, SHREE, sans-serif" SIZE="3">‘తత్వమసి’, నువ్వే ఆ పరతత్వం అని తెలుసుకొని,</FONT></p>
<p><FONT FACE="SHREE900, SHREE, sans-serif" SIZE="3">ధీరసన్న్యాసి,</FONT></p>
<p><FONT FACE="SHREE900, SHREE, sans-serif" SIZE="3">పలుకుమా&nbsp;<BR>ఓం తత్‌ సత్‌ ఓం అని.</FONT></p>
<p><FONT FACE="SHREE902, SHREE, sans-serif" SIZE="3">అకాలంలో విచ్చుకున్న</FONT></p>
<BR>
<p><FONT FACE="SHREE902, SHREE, sans-serif" SIZE="3">నీలి పుష్పానికి</FONT></p>
<BR>

<p><FONT FACE="SHREE900, SHREE, sans-serif" SIZE="3">మంచు కట్టిన మన్ను నీ మంచమైనా ఏమి?</FONT></p>
<p><FONT FACE="SHREE900, SHREE, sans-serif" SIZE="3">రక్తం గడ్డకట్టే చలిగాల్పులు నీ దుస్తులైతే ఏమి?</FONT></p>
<hr class="puTa_virupu">
<table><tr><td><a class=puTa_lanke href=puTa1986.html>p1986</a></td><td>p1987</td><td><a class=puTa_lanke href=puTa1988.html>p1988</a></td></tr></table>
</div></body></html>
