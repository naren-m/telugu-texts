<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa249.html>p249</a></td><td>p250</td><td><a class=puTa_lanke href=puTa251.html>p251</a></td></tr></table>


<p><FONT FACE="SHREE900, SHREE, sans-serif" SIZE="3">ప్రార్థన చేసినా తాను కాబాకు అభిముఖంగా నిలబడి వున్నాననే భావించాలి.&nbsp;<BR>అక్కడి కతడు తీర్థయాత్రకు వెళ్లినప్పుడు ఆ ఆలయపు గోడలోని నల్లని&nbsp;<BR>రాయిని ముద్దుపెట్టుకోవాలి. ఆ రాయిమీద ముద్రితాలైన లక్షోపలక్షల యాత్రీ-&nbsp;<BR>కుల ముద్దులు భగవంతుడు తీర్పుచెప్పే చివరిరోజు విశ్వాసవంతుల కనుకూలు-&nbsp;<BR>రైన సాక్షులుగా రూపొంది నిలుస్తవి. ఇంతేకాక ‘జింజిం’ బావి ఒకటి వుంది.&nbsp;<BR>ఆ బావినుంచి ఎవరైనా కొంచెం నీరు తోడితే వారి పాపాలు క్షమింపబడుతవనీ,&nbsp;<BR>పునరుత్థాన దినం తరువాత వారు కొత్తదేహం దాలుస్తారనీ, వారు శాశ్వతంగా&nbsp;<BR>జీవిస్తారనీ మహమ్మదీయులు విశ్వసిస్తారు. ఇతరుల విషయంలో సంకేతాలు&nbsp;<BR>భవనాల రూపం దాల్చటం కానవస్తుంది. ఇతర స్థలాలకంటె ‘చర్చ్‌’ లు పవిత్రా-&nbsp;<BR>లయినవని ప్రాటెస్టెంటుల నమ్మకం. చర్చే యిక్కడ సంకేత మవుతోంది.&nbsp;<BR>లేదా గ్రంథం వుంది. సంకేతా లన్నిటికంటె వారికి ‘గ్రంథం’ ఎంతో పవిత్ర&nbsp;<BR>తరమైనది.</FONT></p>
<p><FONT FACE="SHREE900, SHREE, sans-serif" SIZE="3">సంకేతాలను ఖండిస్తూ బోధచేయటం నిష్ప్రయోజనం. అసలు వాటిని&nbsp;<BR>ఖండించి ఎందుకు బోధించాలి? మానవుడు సంకేతాలను ఉపయోగించ&nbsp;<BR>రాదనటానికి కారణం లేదు. వాటి వెనుకవున్న భావాలను స్ఫూర్తింపచేయటానికై&nbsp;<BR>మానవులు సంకేతాలను వుంచుకొన్నారు. ఈ విశ్వమే ఒక సంకేతం. దీన్లోను,&nbsp;<BR>దీని ద్వారా యిది సూచించే విషయాన్ని గ్రహించటానికి మనం ప్రయత్ని-&nbsp;<BR>స్తున్నాం. ఆ సూక్ష్మవిషయం దీని వెనుకా, దీనికి అతీతంగాను వుంది. గమ్యం&nbsp;<BR>ఆత్మేకాని స్థూలద్రవ్యం కాదు. రూపాలు, ప్రతిమలు, గంటలు, దీపాలు,&nbsp;<BR>గ్రంథాలు, చర్చ్‌లు, దేవాలయాలు - ఈ పవిత్ర సంకేతాలన్నీ చాల మంచివే;&nbsp;<BR>ప్రవర్ధమానమైన ఆధ్యాత్మికత అనే అంకురానికి ఎంతో సాయపడేవే. కాని, అంత-&nbsp;<BR>వరకే, అంతకు మించరాదు. అనేకుల విషయంలో చూశామంటె మొక్క&nbsp;<BR>పెరుగటం లేదు. చర్చ్‌లో పుట్టుక చెందటం చాల మంచిదేకాని చర్చ్‌లోనే&nbsp;<BR>మరణించటం ఎంతో శోచనీయం. ఆధ్యాత్మికత అనే చిన్న మొలకకు తోడ్పడే&nbsp;<BR>కొన్ని ఆచారాల అవధులకు లోబడి మానవుడు పుట్టటం చాల మంచిదే&nbsp;<BR>కాని ఆ ఆచారాల అవధులలోనే ఆతడు మరణించాడంటె, అతడు ఎదుగ&nbsp;<BR>లేదని ఆత్మకు ఎలాటి వికాసమూ కలుగలేదని ఆ మరణం సూచిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి సంకేతాలను, కర్మకలాపాలను, ఆచారాలను శాశ్వతంగా వుంచుకో-&nbsp;<BR>వలసిందని ఎవరైనా చెబితే అది తప్పు. సంకుచితాధఃస్థాయిలో ఆత్మ వున్నప్పుడు,&nbsp;<BR>దాని వృద్ధికి యీ సంకేతాలూ క్రతువులూ తోడ్పడుతవని ఒకడు అన్నాడంటె&nbsp;<BR>అది సరి. ఆత్మాభివృద్ధి అంటె బుద్ధివికాసం కాబోలునని మీరు పొరపడకూ-&nbsp;<BR>డదు, ఒకడు మహామేధావిగా వుండవచ్చు. ఐనా ఆధ్యాత్మికంగా అతడు శిశివుగానే</FONT></p>
<hr class="puTa_virupu">
<table><tr><td><a class=puTa_lanke href=puTa249.html>p249</a></td><td>p250</td><td><a class=puTa_lanke href=puTa251.html>p251</a></td></tr></table>
</div></body></html>
