<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2063.html>p2063</a></td><td>p2064</td><td><a class=puTa_lanke href=puTa2065.html>p2065</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - జాఫ్నా - వేదాంతమతం</FONT></p>
<BR>
<p><FONT FACE="TimesNewRoman, Times, serif" SIZE="2">1 5</FONT></p>
<p><FONT FACE="SHREE900, SHREE, sans-serif" SIZE="3">డానికై మీరొక మహోద్యమాన్ని బయలుదేర దీశారు. అందుకై మా వందనా&nbsp;<BR>లర్పిస్తున్నాం.</FONT></p>
<BR>
<p><FONT FACE="SHREE900, SHREE, sans-serif" SIZE="3">మన మతం విశ్వశరణ్యమని, ఉదారతాకృత ధర్మమని, మీరు పాశ్చాత్య&nbsp;<BR>ప్రజలకు తెలిపారు. పాశ్చాత్య తత్త్వశాస్త్రాలు, చివరకు ఊహింపనైనాజాలని అనేక&nbsp;<BR>గూఢరహస్యాలు హైందవ వేదాంతంలో వున్నాయని, పాశ్చాత్య ధర్మవిచారపరుల&nbsp;<BR>మనస్సులో నాటే విధంగా ఉద్ఘోషించారు. అందుకు మా కృతజ్ఞతను తగువిధంగా&nbsp;<BR>తెలుపజాలకున్నాం.</FONT></p>
<BR>
<p><FONT FACE="SHREE900, SHREE, sans-serif" SIZE="3">పశ్చిమదేశంలో మీ మహోద్యమ పురోగమనాన్ని జాగరూకులమై కని&nbsp;<BR>పెడుతున్నామని, మీ ధర్మపరాయణతకు మీ నిరంతర కృషికి, మీ విజయ పరం-&nbsp;<BR>పరలకు, మేము పరమానందాన్ని పొందుతున్నామనీ, మీకు వేరుగా చెప్పాలా?&nbsp;<BR>పాశ్చాత్య దేశాల్లో విద్యావ్యాసంగానికి, ధర్మప్రచారానికి, మతవిచారణకు, ప్రసిద్ధి&nbsp;<BR>చెందిన ప్రధాన నగరాల్లోని వార్తాపత్రికలన్నీ మిమ్మల్ని గూర్చి, మన మత&nbsp;<BR>వాఙ్మయ ప్రదర్శనలో మీరు చేసిన అద్భుత ప్రచారాన్నిగూర్చి వ్రాసిన స్తోత్ర&nbsp;<BR>వాక్యాలే, మహనీయమైన మీ ఉదాత్తకృషికి ప్రబల సాక్ష్యాలు.</FONT></p>
<p><FONT FACE="SHREE900, SHREE, sans-serif" SIZE="3">మీరు మా ప్రాంతానికి వచ్చినందుకు హృదయపూర్వకంగా ధన్యవాదా&nbsp;<BR>లర్పిస్తున్నాం. మీతోపాటు, సత్యమైన పారమార్థిక విజ్ఞానానికి, వేదాలు మూలా-&nbsp;<BR>ధారాలని విశ్వసించే మేము, మిమ్మల్ని దర్శించే అవకాశాలు మళ్లీ మళ్లీ లభించా&nbsp;<BR>లని ఆశిస్తున్నాం.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇంతవరకు, మీ ఘనతరమైన ఉద్యమానికి అద్భుత విజయాన్నిచ్చి ధన్యం-&nbsp;<BR>చేసిన పరమేశ్వరుడు, మీ మహోద్యమాన్ని ఇంకా సాగించడానికై మీకు చిరాయు-&nbsp;<BR>వును, జవసత్త్వాలను సంపూర్ణంగా ఇచ్చి రక్షించుగాక! అని ప్రార్థిస్తున్నాం.</FONT></p>
<BR>
<p><FONT FACE="SHREE908, SHREE, sans-serif" SIZE="3">చిత్తగించండి.&nbsp;<BR>ఇట్లు</FONT></p>
<p><FONT FACE="SHREE908, SHREE, sans-serif" SIZE="3"><I>జాఫ్నానగర హైందవ సంఘం.</I></FONT></p>
<p><FONT FACE="SHREE900, SHREE, sans-serif" SIZE="3">శ్రీ స్వాములవారు ఈ అభినందన పత్రానికి ఉచిత రీతిగా ప్రత్యుత్తర-&nbsp;<BR>మిస్తూ, ఆ మరుసటి దినమే సాయంకాలం ‘‘వేదాంత మతాన్ని’’ గూర్చి ఈ&nbsp;<BR>క్రింది విధంగా ఉపన్యసించారు:</FONT></p>
<BR>
<p><FONT FACE="SHREE900, SHREE, sans-serif" SIZE="3">విషయమా చాలపెద్దది; సమయమా చాలాకొద్ది. హిందువుల మతాన్ని&nbsp;<BR>గూర్చిన పూర్తివివరాలను తెలుపడానికి ఈ ఒక్క ఉపన్యాసంలో సాధ్యంకాదు.&nbsp;<BR>కాబట్టి, మన మతంయొక్క ప్రధాన విషయాలను మాత్రం నా చేతనైనంతలో,&nbsp;<BR>సరళమైన భాషలో మీకు నివేదిస్తాను. మనం హిందువులమని చెప్పుకోవడం ఆచా-</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa2063.html>p2063</a></td><td>p2064</td><td><a class=puTa_lanke href=puTa2065.html>p2065</a></td></tr></table>
</div></body></html>
