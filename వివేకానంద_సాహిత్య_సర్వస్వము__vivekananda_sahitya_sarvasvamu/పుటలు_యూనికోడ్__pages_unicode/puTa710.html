<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa709.html>p709</a></td><td>p710</td><td><a class=puTa_lanke href=puTa711.html>p711</a></td></tr></table>
<p><FONT FACE="SHREE900, SHREE, sans-serif" SIZE="3">నిశ్శ్రేయస మార్గం</FONT></p>
<p><FONT FACE="TimesNewRoman, Times, serif" SIZE="2">2 9 5</FONT></p>
<p><FONT FACE="SHREE900, SHREE, sans-serif" SIZE="3">కనువైన మార్గాన్ని అనుసరిస్తాడో అతడే వివేకి. ప్రేయోమార్గాన్ని అనుసరించే-&nbsp;<BR>వాడు పతనం చెందుతాడు. నచికేతూ, నీకు నా నమస్సులు. ఏ భోగాలను నువ్వు&nbsp;<BR>కాంక్షించలేదు. ప్రేయోమార్గం వంకకు నిన్ను నానావిధాల ఆకర్షించాలని&nbsp;<BR>చూశాను. కాని నువ్వు ఆ ఆకర్షణల నన్నింటిని ప్రతిఘటించగలిగావు. భోగ-&nbsp;<BR>జీవితంకంటె జ్ఞానమెంతో ఉత్కృష్టమైనదని నువ్వు గ్రహించావు’’ అని యము-&nbsp;<BR>డన్నాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘భోగాసక్తుడై జీవించే అజ్ఞాని మోటు జంతువుకంటె భిన్నుడు కాడని&nbsp;<BR>నువ్వు గ్రహించావు. ఐనా అజ్ఞానంలో మునిగివుండీ, హృద్గతాహంకారంతో&nbsp;<BR>తాము గొప్పవివేకులమని అనుకొంటూ గుడ్డివారి ననుసరించే గుడ్డివారిలా ఎన్నో&nbsp;<BR>వక్రమార్గాలలో తిరిగేవారు అనేకులున్నారు. కొన్ని మట్టిముద్దలచేత వంచితులై&nbsp;<BR>వివేకహీనులయ్యే బాలకుల వంటి వారి హృదయాలలో యీ సత్యం, నచికేతూ,&nbsp;<BR>ఎప్పుడూ ప్రకాశించదు. వారికి యీ ప్రపంచం బోధపడదు. మరో ప్రపంచం&nbsp;<BR>బోధపడదు. వారు దీన్ని, దాన్నీకూడ కాదంటూ మాటిమాటికి నాకు చిక్కు-&nbsp;<BR>తుంటారు. ఈ ఆత్మను గురించి వినే అవకాశంసైతం అనేకులకు లభించదు;&nbsp;<BR>అనేకులు విన్నప్పటికీ అర్థంచేసుకోలేరు. ఎందుకంటె దీని వక్త ఆశ్చర్యకరుడుగా&nbsp;<BR>వుండాలి. వక్త ఉదాత్తపరిణతి పొందనివాడైతే అతడు నూరు పర్యాయాలు&nbsp;<BR>బోధించినా, నూరు పర్యాయాలు విన్నా పరమార్థం ఆత్మను ఏనాడూ వెలుగొం-&nbsp;<BR>దింపదు. నచికేతూ, నీ మనస్సును వ్యర్థతర్కాలతో చెదరగొట్టుకోకు; పరిశుద్ధ&nbsp;<BR>హృదయంలోనే యీ సత్యం ప్రకాశిస్తుంది. దుర్దర్శం, గూఢం, గుహాహితం,&nbsp;<BR>పురాణం, బాహ్యనేత్రాలకు అగోచరం ఐన దీన్ని అధ్యాత్మయోగంచే చూసే&nbsp;<BR>ధీరుడు హర్షశోకాలను విడిచిపెడతాడు. ఈ రహస్యాన్ని ఎవరు తెలుసు&nbsp;<BR>కొని రిత్తవాంఛలను విడనాడి, ధర్మ్యమైన అణువును సాక్షాత్కరించుకొంటాడో,&nbsp;<BR>అతడు నిత్యామోదాన్ని అనుభవిస్తాడు. నచికేతూ, ఇదే శ్రేయోమార్గం. అతడు&nbsp;<BR>ధర్మానికి అధర్మానికి, కృతానికి, అకృతానికి, భూతానికి భవ్యానికి వేరైనవాడు.&nbsp;<BR>దీన్ని ఎరిగినవాడే నిజమైన జ్ఞాని. సర్వవేదాలు ఏ పదాన్ని (గమ్యాన్ని) ప్రతిపా-&nbsp;<BR>దిస్తున్నాయో, తపస్సులన్నీ దేన్ని (ఫలంగా) ఘోషిస్తున్నాయో, దేన్ని ఆశించి&nbsp;<BR>సాధకులు బ్రహ్మచర్యం ఆచరిస్తారో ఆ గమ్యం పేరు నేను చెబుతాను: అది&nbsp;<BR>‘ఓమ్‌’. నిత్యమైన యీ అక్షరమే బ్రహ్మం. ఈ అక్షరమే పరమం; ఈ అక్షరాన్ని&nbsp;<BR>తెలుసుకొన్నవారు ఏం కోరతారో అది వారిదవుతుంది. నచికేతూ, నువ్విప్పుడ-&nbsp;<BR>న్వేషిస్తున్న జీవాత్మ ఎన్నడూ పుట్టదు. అదెన్నటికీ మరణించదు. శరీరం చస్తు-&nbsp;<BR>న్నప్పుడు అజం నిత్యం పురాణం ఐన ఆత్మ చావదు. చంపేవాడు తాను చంపు-&nbsp;<BR>తున్నానని భావించినా, చంపబడేవాడు తాను చంపబడుతున్నానని అనుకొన్నా</FONT></p>
<hr class="puTa_virupu">
<table><tr><td><a class=puTa_lanke href=puTa709.html>p709</a></td><td>p710</td><td><a class=puTa_lanke href=puTa711.html>p711</a></td></tr></table>
</div></body></html>
