<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2871.html>p2871</a></td><td>p2872</td><td><a class=puTa_lanke href=puTa2873.html>p2873</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">43</FONT></p>
<p><FONT FACE="SHREE900, SHREE, sans-serif" SIZE="3">మాతాజీకి నమస్కరించి స్వామీజీ బండి దగ్గరకి వచ్చారు. బండి&nbsp;<BR>బాగ్బజారు మార్గం పట్టింది. అప్పుడు స్వామి శిష్యుల మధ్య ఈ క్రింది విధంగా&nbsp;<BR>సంభాషణ కొనసాగింది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఈ పూజ్యురాలి జన్మస్థలం యిక్కడికి ఎంతో దూరంలో&nbsp;<BR>ఉంది! ఆమె ఐహికమైన జీవితాన్ని పూర్తిగా త్యజించింది. కాని, మానవజాతికి&nbsp;<BR>ఎంత చక్కగా సేవ చేస్తున్నది? ఆమె స్త్రీ కానట్లయితే, యిప్పుడామె చేస్తున్న&nbsp;<BR>విధంగా స్త్రీల బోధను చేపట్టటం కలిగేదా? ఇక్కడ చూచినదంతా చాలా&nbsp;<BR>బాగున్నది. కాని, కొంతమంది గృహస్థ పురుషులను ఉపాధ్యాయులుగా నియ-&nbsp;<BR>మించటం నాకు ఆమోదయోగ్యంగా లేదు. ఈ పాఠశాలలో విద్యాబోధన&nbsp;<BR>అంతా విద్యావంతులైన వితంతువులచేత, బ్రహ్మచారిణుల చేత చేయించాలి. ఈ&nbsp;<BR>దేశంలో స్త్రీల పాఠశాలలు పురుషుల సంపర్కం లేకుండా చేయటం ఉత్తమం.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే మహాశయా! ఈ దేశంలో గార్గి, ఖానా లేక లీలావతి&nbsp;<BR>వంటి సౌశీల్యవంతులు, విద్యావంతులు పూజ్యులైన స్త్రీలు ఎక్కడనుండి&nbsp;<BR>వస్తారు?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అటువంటి స్త్రీలు యీ దేశంలో యిప్పుడు లేరని నీవనుకుం-&nbsp;<BR>టున్నావా? పవిత్రమైన ఈ భారతదేశంలో సీతను, సావిత్రిని కన్న ఈ దేశంలో&nbsp;<BR>మరెక్కడా కన్పించనట్టి సౌశీల్యం, సేవానిరతి, అనురాగం, దయ, సంతృప్తి&nbsp;<BR>మర్యాదగల స్త్రీలు యింకా వున్నారు. పాశ్చాత్య దేశాలలోని స్త్రీలు సాధారణంగా&nbsp;<BR>స్త్రీల వలెనే ఉండరు. పురుషుల మారురూపాలుగా తారసిల్లుతారు. అక్కడి&nbsp;<BR>స్త్రీలు బండ్లు నడుపుతారు. ఆఫీసులలో పని చేస్తారు. పాఠశాలలకు పోతారు.&nbsp;<BR>ఉద్యోగపరమైన విధులు నెరవేరుస్తారు. ఒక్క భారతదేశంలోనే స్త్రీల&nbsp;<BR>యందున్న లజ్జ, గౌరవం కన్నులకు శాంతి చేకూరుస్తుంది. అద్భుతమైన&nbsp;<BR>ఆశాజనకంగా ఉన్న అటువంటి వారుండగా అయ్యో! వారి అభ్యున్నతికై మన-&nbsp;<BR>మేమీ చేయలేకపోతున్నాము. ఆశాజ్యోతిని వారికందించ లేకపోతున్నాం!&nbsp;<BR>సరియైన విద్య వారికి లభిస్తే లోకంలో ఆదర్శవంతమైన మహిళలుగా&nbsp;<BR>రూపొందుతారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మాతాజీ తన విద్యార్థినులకు నేర్పే విద్యవల్ల అటువంటి&nbsp;<BR>ఉత్తమస్థితి కలుగుతుందని మీరు భావిస్తున్నారా? ఈ విద్యార్థినులు త్వరలోనే&nbsp;<BR>పెరిగి పెద్దవారై, పెళ్లి చేసుకొని, సామాన్యస్త్రీల లాగానే మారిపోతారు. కాబట్టి,&nbsp;<BR>ఈ విద్యార్థినులకు బ్రహ్మచర్యాన్ని అవలంబింప చేస్తేనే, వాళ్లు తమ జీవితాలను&nbsp;<BR>దేశాభ్యుదయానికి అంకితం చేసి మన శాస్త్రాలలో బోధించిన ఉత్తమాశ&nbsp;<BR>యాలను పొందగలుగుతారు.</FONT></p>
<hr class="puTa_virupu">
<table><tr><td><a class=puTa_lanke href=puTa2871.html>p2871</a></td><td>p2872</td><td><a class=puTa_lanke href=puTa2873.html>p2873</a></td></tr></table>
</div></body></html>
