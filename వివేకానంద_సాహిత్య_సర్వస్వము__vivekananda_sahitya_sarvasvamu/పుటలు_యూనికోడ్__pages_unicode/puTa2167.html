<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2166.html>p2166</a></td><td>p2167</td><td><a class=puTa_lanke href=puTa2168.html>p2168</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 1 8</FONT></p>
<p><FONT FACE="SHREE900, SHREE, sans-serif" SIZE="3">స్పందిస్తోందా? ఆ విచారంతో మీరు పిచ్చివారైపోతున్నారా? ఈ విధంగా అయ్యో&nbsp;<BR>సర్వం నాశనమైపోయిందిగదా అనే చింత మిమ్మావహించిందా? మీ పేరు&nbsp;<BR>ప్రతిష్ఠలను మీ ఆలుబిడ్డలను, ఆస్తిపాస్తులను, శరీరసౌఖ్యాలను అన్నిటినీ మీరు&nbsp;<BR>మరచిపోయారా? నిజం చెప్పండి. అలా చేయగలిగారో, దేశాభిమానులు కావ-&nbsp;<BR>డానికి మీరు, మొదటి మెట్టును ఎక్కారన్న మాట! అసలు నేను అమెరికాకు&nbsp;<BR>పోవడం మత మహాసభకోసం కాదని మీలో చాలమందికి తెలుసు. నా దేశానికి&nbsp;<BR>నేను ఏ సేవా చేయలేకున్నాననే దుఃఖం నన్ను దయ్యంలాగా పట్టుకొంది. ఆ&nbsp;<BR>భావం నాలో చేరింది; నా ఆత్మలో దూరింది; నా దేశీయులకోసమై పనిచేసే-&nbsp;<BR>మార్గం కనబడక పండ్రెండు సంవత్సరాలపాటు భారతదేశమంతా కలయదిరి-&nbsp;<BR>గాను. ఈ కోరికతోనే ఏమీతోచక నేను అమెరికా వెళ్లాను. ఆ మతమహాసభ ఎవ-&nbsp;<BR>రికి కావాలి? నా రక్తమాంసాలు పంచుకొనిపుట్టిన నా సోదరులు ఇక్కడ&nbsp;<BR>క్షీణించిపోతుండగా, ఆ సభ గొడవ ఎవరికి పట్టింది? అదే నా మొట్టమొదటి&nbsp;<BR>భావం.</FONT></p>
<p><FONT FACE="SHREE900, SHREE, sans-serif" SIZE="3">మీకు ఆ దుఃఖం ఉందనుకుందాం. సరే నురుగునుపోలి, బుసబుసలాడే&nbsp;<BR>వ్యర్థప్రసంగాలతో మీ శక్తినంతా ఖర్చుపెట్టుకోవడానికి బదులు ఈ దుఃస్థితినుండి&nbsp;<BR>వెలువడే మార్గాన్ని దేన్నైనా ఆచరణయోగ్యమైన ఏ పరిష్కారాన్నైనా మీరు&nbsp;<BR>తెలుసుకున్నారా? శాపనార్థాలకు బదులుగా, కొంచెమైనా సహాయంచేసే మార్గమే-&nbsp;<BR>దైనా కనిపెట్టారా? వారి దుఃఖాలను ఉపశమింపజేయడానికై బ్రతికి ఉండగానే&nbsp;<BR>వారి ప్రాణాలను తీసే ఘోరహింసలనుండి వారిని తప్పించడానికై ఏ ఉపాయా-&nbsp;<BR>న్నైనా మీరు కనుక్కోవడానికి ప్రయత్నించారా?</FONT></p>
<p><FONT FACE="SHREE900, SHREE, sans-serif" SIZE="3">ఇంతకూడ చాలదు! పర్వతాల లాగాలేచి, అడ్డమై నిలిచే ఆటంకాలను&nbsp;<BR>దాటడానికి తగిన సంకల్పశక్తి మీకుందా? కత్తి చేతబట్టి ప్రపంచమంతా మిమ్మల్ని&nbsp;<BR>ఎదిరించి నిలిచినా, ధర్మమని తోచినదాన్ని ఆచరించడానికి మీరు సాహసిస్తారా?&nbsp;<BR>మీ భార్యలు, బిడ్డలు, మీకు విరోధులై నిలిచినప్పటికీ, మీ ఐశ్వర్యాలు నాశన-&nbsp;<BR>మైపోయినప్పటికీ, మీ పేరు రూపు మాసినప్పటికీ, మీ సర్వమూ అదృశ్యమై-&nbsp;<BR>పోయినప్పటికీ, మీరు ధర్మాన్నే అంటిపట్టుకొని నిలబడతారా? దాన్నే అనుస-&nbsp;<BR>రిస్తూ మీ గమ్యాన్ని చేరేవరకు స్థిర సంకల్పంతో పురోగమిస్తారా? ‘‘ఋషులు&nbsp;<BR>నిందించనీ, స్తుతించనీ; భాగ్యదేవతరానీ, లేదా తన తోవన తానుపోనీ, ఈనాడే&nbsp;<BR>మరణం వచ్చిపడనీ లేదా నూరేళ్ల తర్వాత రానీ, సత్యమార్గంనుండి ఒక అంగుళ&nbsp;<BR>మైనా తొలగని వాడే నిజంగా స్థిరచిత్తుడైన పురుషుడు’’ అని భర్తృహరి చెబుతు-&nbsp;<BR>న్నాడు. అలాటి సుస్థిరత్వం మీలో ఉందా? ఈ మూడూ మీలో వుంటే మీలోని&nbsp;<BR>ప్రతివాడూ అద్భుతకార్యాలు చేయగలడు. మీరు వార్తాపత్రికలలో వ్యాసాలు</FONT></p>
<hr class="puTa_virupu">
<table><tr><td><a class=puTa_lanke href=puTa2166.html>p2166</a></td><td>p2167</td><td><a class=puTa_lanke href=puTa2168.html>p2168</a></td></tr></table>
</div></body></html>
