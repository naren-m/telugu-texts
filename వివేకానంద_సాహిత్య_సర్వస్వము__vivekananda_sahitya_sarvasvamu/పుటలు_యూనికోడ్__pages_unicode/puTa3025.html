<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3024.html>p3024</a></td><td>p3025</td><td><a class=puTa_lanke href=puTa3026.html>p3026</a></td></tr></table>

<p><FONT FACE="SHREE900, SHREE, sans-serif" SIZE="3">కాలేదు. విద్యావంతులై యోగ్యత గడించిన ఈ కన్యలకు పెళ్ళికొడుకుల కొఱతే&nbsp;<BR>ఉండదు. ఈ రోజుల్లో సంఘంకూడ బాల్యవివాహాన్ని ప్రోత్సాహించే శాస్త్రాలను&nbsp;<BR>పాటించడం లేదు. ముందుకూడ పాటించదు. ఇప్పుడుకూడ నీవు చూడటం-&nbsp;<BR>లేదా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: కాని, మీ ఉద్యమానికి ప్రారంభంలో తీవ్రమైన ప్రతికూలం&nbsp;<BR>కల్గుతుంది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: కలిగితే కల్గనీ. దానిలో భయపడ వలసిందేముంది? ప్రారంభం&nbsp;<BR>చేసిన పనికి ప్రతికూలం వుంటే అది ప్రారంభించినవాళ్ల నైతికబలాన్ని మరింత&nbsp;<BR>ఉత్తేజపరుస్తుంది. ప్రతిఘటన, ఆటంకం దేనికి ఉండదో అది మానవులను&nbsp;<BR>నైతిక పతన మార్గానికి మాత్రమే కొనిపోతుంది. పోరాటమే జీవిత లక్షణం.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అవునండి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: పరబ్రహ్మ పరతత్త్వంలో స్త్రీ, పురుషభేదం లేదు. వ్యావహారిక&nbsp;<BR>క్షేత్రంలోనే మనకిది గోచరిస్తుంది. మనస్సు అంతర్ముఖమయ్యేకొద్దీ, ఈ భేద-&nbsp;<BR>భావం అదృశ్యమౌతుంది. మనస్సు ఎప్పుడైతే అఖండ అవ్యయబ్రహ్మంలో&nbsp;<BR>పూర్తిగా లీనమౌతుందో అప్పుడు ఈమె స్త్రీ, ఇతడు అనేటటువంటి భావాలు&nbsp;<BR>మిగిలి ఉండనే ఉండవు. మేము దీన్ని శ్రీరామకృష్ణుల జీవితంలో ప్రత్యక్షంగా&nbsp;<BR>దర్శించాము. కాబట్టి బాహ్యంగా స్త్రీ పురుషులలో భేదం కన్పిస్తున్నా వారి&nbsp;<BR>యథార్థ స్వభావంలో ఎలాంటి భేదంలేదు. కాబట్టి, పురుషుడు బ్రహ్మజ్ఞాని&nbsp;<BR>కాగలిగితే, స్త్రీకిమాత్రం అదే జ్ఞానం ఎందుకు కలుగదు? కాబట్టి, ఒక స్త్రీకి&nbsp;<BR>బ్రహ్మజ్ఞానం కలిగితే ఆమె ప్రభావం వేలకొలది స్త్రీలకు ఉత్సాహం, సత్యాన్ని-&nbsp;<BR>గూర్చిన ప్రబోధం కలుగుతుంది. దేశానికి సంఘానికి మహత్తరమైన శ్రేయస్సు&nbsp;<BR>కలుగుతుంది. నీకు అర్థమైందా?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! మీ బోధలు, ఈ రోజు నా కళ్లు తెరచినాయి.&nbsp;<BR>స్వామీజీ: ఇంకాపూర్తిగా తెరువబడలేదు. సర్వప్రకాశమానమైన ఆత్మ-&nbsp;<BR>సత్యం అంటే ఆత్మనిత్యత్వం నీకెప్పుడు సాక్షాత్కారమౌతుందో అప్పుడు నీకు&nbsp;<BR>స్త్రీ, పురుషభేదం పూర్తిగా అదృశ్యమైపోతుంది. అప్పుడు మాత్రమే నీవు Yీస్తీ&nbsp;<BR>లందరిని సాక్షాత్‌ బ్రహ్మస్వరూపులుగా దర్శిస్తావు. ప్రతి స్త్రీలోను - ఆమె ఏ&nbsp;<BR>కులానికి చెందినా లేక ఎటువంటిదైనా - దివ్యమాతృత్వభావన కలిగి&nbsp;<BR>వుండటం, శ్రీరామకృష్ణునిలో మేము ప్రత్యక్షంగా చూచాము. నేను దీన్ని చూచి-&nbsp;<BR>నందువల్లనే మిమ్మందరినికూడ అలాగే చేయమని ప్రతిగ్రామంలోను&nbsp;<BR>బాలికాపాఠశాలలు స్థాపించి వారి ఉన్నతికై పాటుపడమని యింతగా చెబు&nbsp;<BR>తున్నాను. స్త్రీలు ఉద్ధరించబడితే వారి పిల్లలుకూడ వారి ఉదారకార్యాలవల్ల</FONT></p>
<hr class="puTa_virupu">
<table><tr><td><a class=puTa_lanke href=puTa3024.html>p3024</a></td><td>p3025</td><td><a class=puTa_lanke href=puTa3026.html>p3026</a></td></tr></table>
</div></body></html>
