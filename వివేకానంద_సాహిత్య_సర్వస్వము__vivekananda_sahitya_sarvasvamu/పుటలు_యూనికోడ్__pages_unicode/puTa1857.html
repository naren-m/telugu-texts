<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1856.html>p1856</a></td><td>p1857</td><td><a class=puTa_lanke href=puTa1858.html>p1858</a></td></tr></table>
<p><FONT FACE="SHREE900, SHREE, sans-serif" SIZE="3">252 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">దేవతలను వెన్నంటి తరిమి, వారు చెల్లాచెదరై ప్రపంచమంతటా వ్యాపించేటట్లు&nbsp;<BR>చేశారు.</FONT></p>
<p><FONT FACE="SHREE900, SHREE, sans-serif" SIZE="3">యూరప్‌ఖండంలో ఆదిమవాసులైన ప్రాచీనజాతి ఒకటి వుండేదనటంలో&nbsp;<BR>సందేహం లేదు. కొండగుహలు వారి నివాసస్థానం. వారిలో సూక్ష్మతర బుద్ధిగ-&nbsp;<BR>లవారు నీళ్లలో కాస్త మెరకగా వుండేచోట్ల కర్రలుపాతి వాటిపై అరుగులను, ఆ&nbsp;<BR>అరుగులమీద యిళ్లను కట్టుకొన్నారు. చెకుముకి రాయితో వారు బాణాలను,&nbsp;<BR>ఈటె తలలను, కత్తులను, గొడ్డళ్లను చేసి, వాటితో తమ పనులను నిర్వర్తించు-&nbsp;<BR>కొనేవారు.</FONT></p>
<p><FONT FACE="SHREE900, SHREE, sans-serif" SIZE="3">ఆసియాఖండంలోని జాతులు క్రమక్రమంగా యూరప్‌లో చొరనారంభిం-&nbsp;<BR>చాయి. ఫలితంగా యూరప్‌లో కొన్ని ప్రాంతాలు తక్కినవాటికంటె ఎక్కువ&nbsp;<BR>నాగరికమైనాయి; రష్యాలో కొందరి భాష దక్షిణ ఇండియా భాషలను పోలి&nbsp;<BR>వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">కాని యీ మోటువారిలో అధికులు పూర్వం మాదిరి మోటుగానే వుండి-&nbsp;<BR>పోయారు. ఇలా వుండగా ఆసియా మైనర్‌లోని ఒక నాగరిక జాతి యూరప్‌లో&nbsp;<BR>తమకు చేరువలోని కొన్ని ప్రాంతాలను జయించి పరిణతమైన ఒక నూతన&nbsp;<BR>నాగరికతను అక్కడ ప్రవేశపెట్టింది. వారిని మనం యవనులంటాం, యూరోపి&nbsp;<BR>యన్లు వారిని గ్రీకులంటారు.</FONT></p>
<p><FONT FACE="SHREE900, SHREE, sans-serif" SIZE="3">అనంతరకాలంలో ఇటలీలోని ఒక మొరటు జాతివారు (రోమన్లు)&nbsp;<BR>నాగరికులైన ఎట్రస్‌కనులను జయించి వారి సంస్కృతిని, పాండిత్యాన్ని&nbsp;<BR>అలవరచుకొని, ఆ పరాజితజాతి జీర్ణ నాగరికతా స్థానంలో తమ నాగరికతను నెల-&nbsp;<BR>కొల్పారు. క్రమేణా రోమన్లు తమ విజయాలను అన్ని దిక్కులకు వ్యాపింప&nbsp;<BR>చేశారు; యూరప్‌ నైరుతి ప్రాంతంలోని మొరటు జాతులన్నీ రోమ్‌ ఆధిపత్యం&nbsp;<BR>కిందికి వచ్చాయి; ఉత్తర ప్రాంతాల్లో నివసిస్తూన్న అనాగరిక ఆటవికులు మాత్రం&nbsp;<BR>తమ స్వాతంత్య్రాన్ని నిలుపుకొన్నారు. కాని కాలం గడిచేకొద్దీ, రోమన్లు ద్రవ్య-&nbsp;<BR>భోగదాస్యాల్లో చిక్కి తమ బలాన్ని కోల్పోయారు. ఆ సమయంలోనే ఆసియా&nbsp;<BR>ఖండం తన అసుర దళాలను యూరప్‌మీదికి విచ్చలవిడిగా నడిపించింది.&nbsp;<BR>రోమన్లు యీ అసురధాటితో తమ నివాసస్థానాలనుండీ తరుమగొట్టబడ్డ&nbsp;<BR>సమయంలో, ఉత్తర యూరప్‌లోని అనాగరిక జనానీకాలు రోమన్‌ సామ్రాజ్యం&nbsp;<BR>మీదపడి రోమ్‌ను నాశనం చేశాయి. ఆసియా దేశ దండయాత్రాబల మెదుర్కొ-&nbsp;<BR>న్నప్పుడు, యూరప్‌ అనాగరిక జాతి, రోమన్‌, గ్రీకు జాతుల్లో మిగిలినవారు&nbsp;<BR>మిశ్రమమవటంతో ఒక కొత్త జాతి ఉత్పన్నమైంది. అదే కాలంలో యూదులు&nbsp;<BR>రోమన్లచే జయింపబడి తమ స్థావరాలనుండి తరిమివెయ్యబడి యూరప్‌ఖండ</FONT></p>
<hr class="puTa_virupu">
<table><tr><td><a class=puTa_lanke href=puTa1856.html>p1856</a></td><td>p1857</td><td><a class=puTa_lanke href=puTa1858.html>p1858</a></td></tr></table>
</div></body></html>
