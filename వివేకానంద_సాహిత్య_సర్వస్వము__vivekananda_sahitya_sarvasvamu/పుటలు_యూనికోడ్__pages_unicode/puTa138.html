<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa137.html>p137</a></td><td>p138</td><td><a class=puTa_lanke href=puTa139.html>p139</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగం</FONT></p>

<p><FONT FACE="SHREE900, SHREE, sans-serif" SIZE="3">అనే పదానికి ఉన్ముఖమవటం అని అర్థం. ఒక్క విషయంలోగాని, అనేక విష-&nbsp;<BR>యాలలోగాని విశేషంగా బ్రహ్మంవంటిదైనప్పటికీ బ్రహ్మం కానట్టి ఒకదాన్ని&nbsp;<BR>బ్రహ్మానికి ప్రీతిగా ఉపాసించటమే ప్రతీకోపాసన. శ్రుతులలో పేర్కోబడ్డ ప్రతీ-&nbsp;<BR>కాలతోపాటు పురాణాలలోను తంత్రాలలోను వివిధాలైన యితర ప్రతీకాలు కాన-&nbsp;<BR>వస్తాయి. బహువిధాలైన పితృదేవతారాధననూ, దేవతారాధననూకూడ యీ&nbsp;<BR>ప్రతీకోపాసన అనే శీర్షిక కిందనే చేర్చవచ్చును.</FONT></p>
<p><FONT FACE="SHREE900, SHREE, sans-serif" SIZE="3">భగవంతుణ్ణి, భగవంతుణ్ణి ఒక్కడినే ఆరాధించటం భక్తి. దేవతలనుగాని,&nbsp;<BR>పితృదేవతలనుగాని, మరి వేనినిగాని ఆరాధించటం భక్తి కాబోదు. వివిధాలైన&nbsp;<BR>దేవతోపాసనలన్నీ కర్మకలాపంలో చేరుతాయి. ఉపాసకుడికి ఏ దివ్యభోగాన్నో&nbsp;<BR>యిస్తే అవి ప్రత్యేక ఫలదాయకాలవుతవేగాని భక్తిముక్తులను ఒసగలేవు. కాబట్టి&nbsp;<BR>మనం ఒక విషయాన్ని బాగా గుర్తించాలి. పరమతాత్త్వికాదర్శం ఐన బ్రహ్మాన్ని&nbsp;<BR>ప్రతీకోపాసనామూలాన ప్రతీకస్థితికి దించి, సాక్షాత్తు ప్రతీకాన్నే ఉపాసకుడు తన&nbsp;<BR>అంతరాత్మగా భావిస్తే అలాటి ఉపాసకుడు పూర్తిగా పెడత్రోవ తొక్కుతున్నాడు:&nbsp;<BR>ఎందుకంటె, ఏ ప్రతీకమూ నిజానికి ఉపాసకుడి ఆత్మ కాజాలదు. కాని&nbsp;<BR>బ్రహ్మమే ఉపాసకుడికి లక్ష్యమై, ప్రతీకం అందుకు కేవలం ప్రతిగా వున్నప్పుడు&nbsp;<BR>- అంటె సర్వవ్యాపకమైన బ్రహ్మం ప్రతీకమూలాన ఉపాసింపబడినప్పుడు, ప్రతీ-&nbsp;<BR>కమే మూలకారణమైన బ్రహ్మంగా భావించబడినప్పుడు - ఆ ఉపాసన నిజానికి&nbsp;<BR>లాభకరం అవుతుంది; అంతేకాదు! ఉపాసనలో ప్రాథమికదశను సన్నాహదశను&nbsp;<BR>అతిక్రమించే పర్యంతం సర్వమానవులకూ అలాటి ఉపాసన అత్యావశ్యకమూ,&nbsp;<BR>విధ్యుక్తమూ కాబట్టి దేవతలుకాని, ఇతర గణాలుకాని స్వయంగా ఆరాధించ&nbsp;<BR>బడినప్పుడు అది కేవల కర్మకలాపమే అవుతుంది. విద్యారూపంలో అది ప్రత్యేక-&nbsp;<BR>మైన ఆ విద్యయొక్క ఫలాన్ని యిస్తుంది; కాని దేవతలుగాని మరెవరుగాని&nbsp;<BR>బ్రహ్మభావంతో ఉపాసింపబడిన పక్షంలోబ్రహ్మోపాసనాఫలితమే సిద్ధిస్తుంది.&nbsp;<BR>అనేక సమయాల్లో ఒక దేవతనో, ఋషినో, మరే యితర దివ్యపురుషుణ్ణో గైకొని&nbsp;<BR>ఆతడి స్వభావంనుంచి ఉత్తీర్ణుని చేసి మరి బ్రహ్మభావంతో ఉపాసిస్తూన్నట్లు&nbsp;<BR>శ్రుత్యాదులలో కానవస్తూండటానికి యిదే కారణం. ‘‘నామరూపాలను తొలగిం-&nbsp;<BR>చినప్పుడు సర్వం బ్రహ్మమే కదా’’ అని అద్వైతి వచిస్తాడు. ‘‘ప్రతి&nbsp;<BR>జీవిలోను అంతర్యామిగా వుండేవాడు పరమేశ్వరుడే కదా’’ అని విశిష్టాద్వైతి&nbsp;<BR>అంటాడు. ఈ విషయంగా శంకరాచార్యుడు తన బ్రహ్మసూత్రభాష్యంలో&nbsp;<BR>యిలా పేర్కొనివున్నాడు! ‘‘ఫలమతిథ్యాద్యుపాసన ఇవాదిత్యాద్యుపాసనేపి&nbsp;<BR>బ్రహ్మైవ దాస్యతి సర్వాధ్యక్షత్వాత్‌ - ఆదిత్యాదులను ఉపాసించటంవల్ల ఫలం-&nbsp;<BR>కూడ బ్రహ్మమే యిస్తున్నాడు; ఎందుకంటె సర్వాధ్యక్షుడు బ్రహ్మమే.’’ అంతే&nbsp;<BR>గాక, ‘‘ఈ దృశం చాత్ర బ్రహ్మణ ఉపాస్యత్వం యత్‌ ప్రతీకేషు తద్దృష్ట్యాధ్యారో-</FONT></p>
<hr class="puTa_virupu">
<table><tr><td><a class=puTa_lanke href=puTa137.html>p137</a></td><td>p138</td><td><a class=puTa_lanke href=puTa139.html>p139</a></td></tr></table>
</div></body></html>
