<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2177.html>p2177</a></td><td>p2178</td><td><a class=puTa_lanke href=puTa2179.html>p2179</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - హైందవ జీవితం : వేదాంతం</FONT></p>
<BR>
<p><FONT FACE="TimesNewRoman, Times, serif" SIZE="2">1 2 9</FONT></p>
<p><FONT FACE="SHREE900, SHREE, sans-serif" SIZE="3">సంపాదించు! లేచి నిలబడు. బలవంతుడవై దృఢంగా నిలబడు - ’’ అని ఉప-&nbsp;<BR>నిషత్తులు ఘోషిస్తున్నాయి. ఓహో! ప్రపంచ వాఙ్మయాలలోకంతా, ఈ వాఙ్మ-&nbsp;<BR>యంలో మాత్రమే ‘అభీః’ అంటే జంకులేకుండడం అనే శబ్దం మరలా మరలా&nbsp;<BR>ప్రయోగించబడింది. ప్రపంచంలో మరే మత గ్రంథంలోనూ దేవునికి&nbsp;<BR>గానీ మానవునికిగానీ, ఈ ‘అభీః’ విశేషణం ప్రయోగించబడలేదు. ‘‘అభీః’’&nbsp;<BR>అనే పదం వినగానే అలెగ్జాండరనే గొప్ప పాశ్చాత్య చక్రవర్తి స్వరూపం నా కిప్పుడు&nbsp;<BR>మనోగోచర మవుతుంది. ఆ మహాచక్రవర్తి అడవిలో మన సన్న్యాసులలో ఒకనితో&nbsp;<BR>మాట్లాడుతూ సింధూనది ఒడ్డులో నిలిచివున్నట్లు ఒక రూపపటం నా కళ్ల&nbsp;<BR>ఎదుట గోచరిస్తోంది. అతనితో మాట్లాడుతూ వుండిన వృద్ధుడు దిగంబరియై&nbsp;<BR>ఒక రాతిబండమీద కాబోలు కూర్చుని వున్నాడు. భాగ్యగౌరవాలపై ఆశలు కలి-&nbsp;<BR>గించి, తన గ్రీసుదేశానికి రమ్మని ఆ చక్రవర్తి ఆయనను అడుగుతున్నాడు. ఆతని&nbsp;<BR>అఖండజ్ఞానానికి ఆశ్చర్యపడి అలాగే నిలుచుండి వున్నాడు. ఈ సన్యాసి వాని ఐశ్వ-&nbsp;<BR>ర్యాన్ని చూచి నవ్వుతున్నాడు; అతడు పురిగొల్పుతున్న భ్రమలను చూచి మంద-&nbsp;<BR>హాసం చేస్తున్నాడు. అన్నిటినీ నిరాకరిస్తున్నాడు. అప్పుడు రాజ్యాధికార&nbsp;<BR>మదాంధుడైన చక్రవర్తి ‘‘నీవు నాతో రాకపోతే నిన్ను చంపేస్తాను’’ అని భయ-&nbsp;<BR>పెట్టగా, ఆ పురుషశ్రేష్ఠుడు పకపకనవ్వి ‘‘నీ విప్పుడు పలికినంత అసత్యం, నీ&nbsp;<BR>జన్మలో మరెన్నడూ పలికి వుండవు. నన్నెవరు చంపగలరు? జడమయ ప్రపం-&nbsp;<BR>చానికి నీవు చక్రవర్తివే, ఐననేమి? నీవా? నన్ను చంపడమా? ఎన్నడూ పొసగదు.&nbsp;<BR>ఏలంటావా? నేను జనన మరణాలులేని ఆత్మస్వరూపిని. నేనెన్నడూ పుట్టలేదు;&nbsp;<BR>ఎన్నడూ చనిపోయేవాడిని కాను. నేను శాశ్వతుడను; సర్వవ్యాపిని; సర్వజ్ఞుడను;&nbsp;<BR>నీవా? నన్ను చంపడమా? నీవు ఏమీ తెలీని పసిపాపలాగా వున్నావే’’ అని అంటు-&nbsp;<BR>న్నాడు. బలమనగా అలాంటిది. నేను ఉపనిషత్తులను చదివినకొద్దీ, ఓ నా&nbsp;<BR>స్నేహితులారా! నా దేశీయులారా! మిమ్మల్ని చూస్తే నాకు విచారం కలుగుతోంది.&nbsp;<BR>ఆచరణయోగ్యమైన మహాసాధన ఉపనిషత్తులలో గోచరిస్తోంది. ఓహో! బలము!&nbsp;<BR>బలము మనకు కావలసివుంది! బలము, బలమే మనకు కొరవడి ఉంది. మనకు&nbsp;<BR>బలాన్ని ప్రసాదించువాళ్లేరీ? దుర్బలులను చేసేవారు వేలకొద్దీ కనిపిస్తున్నారు.&nbsp;<BR>తల, తోకలేని వెర్రికథలు మనకు కావలసినన్ని ఉన్నాయి. ఎక్కడ ఉన్నవని మీరు&nbsp;<BR>ప్రశ్నిస్తారేమో? మన పురాణాలలో ప్రతిదానిలోను, - ప్రపంచ గ్రంథాలయా-&nbsp;<BR>లలో, ముప్పాతికభాగం నింపగలిగినన్ని కథలున్నాయి. జాతిత్వేన మనలను దుర్బ-&nbsp;<BR>లులను చేసే విషయాలెన్నో గడిచిన వేయి సంవత్సరాలనుండి మనల్ని వెంటా-&nbsp;<BR>డుతున్నాయి. మన జాతీయ జీవితంలో ఈ వేయి సంవత్సరాలుగా,&nbsp;<BR>నానాటికీ మనం దుర్బలులమై నిర్వీర్యులమైపోయాం. మనపై పాదం పెట్టడానికి</FONT></p>
<hr class="puTa_virupu">
<table><tr><td><a class=puTa_lanke href=puTa2177.html>p2177</a></td><td>p2178</td><td><a class=puTa_lanke href=puTa2179.html>p2179</a></td></tr></table>
</div></body></html>
