<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa694.html>p694</a></td><td>p695</td><td><a class=puTa_lanke href=puTa696.html>p696</a></td></tr></table>

<p><FONT FACE="TimesNewRoman, Times, serif" SIZE="2">2 8 0</FONT></p>
<p><FONT FACE="SHREE900, SHREE, sans-serif" SIZE="3">కాడు. అతడు జీసస్‌నుగాని, అతని కుటుంబాన్నిగాని చూసినవాడు కాదు. ఐనా&nbsp;<BR>‘‘జీసస్‌ దేవుడు. మీ రీ మాటను నమ్మకపోతే నరకానికి పోతారు’’ అని అతడు&nbsp;<BR>బోధిస్తాడు. జీసస్‌ దేవుడని అతడి శిష్యు లెలా విశ్వసించారో, ఆ మహనీయుడు&nbsp;<BR>ఎలా గురువయ్యాడో మనం గ్రహించగలం. కాని పంధొమ్మిది శతాబ్దాలకు క్రితం&nbsp;<BR>అవతరించిన వ్యక్తితో ఈ అమెరికన్‌కు ఏమిటి సంబంధం? నాకు ఏసులో&nbsp;<BR>విశ్వాసం లేదని, ఆ కారణంగా నేను నరకానికి పోక తప్పదని యీ యువకుడు&nbsp;<BR>చెబుతున్నాడు. ఏసును గురించి యితని కేం తెలుసు? ఇతడు ఉన్మత్త చికి&nbsp;<BR>త్సాలయాలలో చేర్పించదగినవాడు. ఇలాంటి నమ్మకాలవల్ల ప్రయోజనంలేదు.&nbsp;<BR>ఇతడు తన గురువుకోసం అన్వేషించ వలసిందే.</FONT></p>
<p><FONT FACE="SHREE900, SHREE, sans-serif" SIZE="3">ఏసుక్రీస్తు తిరిగి జన్మించవచ్చును. మీ వద్దకు రావచ్చును. అప్పుడు మీ&nbsp;<BR>రాతణ్ణి దేవుడిగా ఉపాసిస్తారా, మంచిదే. గురువు వచ్చేదాకా మనమంతా వేచి&nbsp;<BR>వుండాలి. గురువుని దేవుడిగా ఉపాసించాలి. అతడు దేవుడే, తక్కువైన వాడు&nbsp;<BR>కాడు. ఇలాటి దృష్టితో చూసేకొద్దీ గురువు అదృశ్యుడౌతాడు. మరి, మిగిలే&nbsp;<BR>దేమిటి? గురువు స్థానాన్ని దేవు డాక్రమిస్తాడు. మనవద్దకు రావడానికోసం దేవుడు&nbsp;<BR>కాంతిమయమైన గురువువేషం ధరిస్తాడు. మనం ముందంజ వేసేకొద్దీ ఆ వేషం&nbsp;<BR>తొలగిపోతూ భగవంతుడు ప్రత్యక్షమౌతాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘దివ్యానంద రసామృతపూరితుడై, మూర్తీభవించిన పరమజ్ఞానమై, అతి-&nbsp;<BR>ప్రశస్తమైన ఆనందప్రదాతయై, నిర్మలుడై, పరిపూర్ణుడై, ఏకమేవా ద్వితీయుడై,&nbsp;<BR>నిత్యుడై, సుఖదుఃఖాతీతుడై, భావాతీతుడై, గుణాతీతుడై, సర్వాతీతుడైన&nbsp;<BR>గురువుకు నేను ప్రణమిల్లుతాను.’’ నిజానికి గురువు యిలాటివాడే. కాబట్టి&nbsp;<BR>శిష్యుడు గురువును దేవుడిగా భావించుకోవటంలోను, అతణ్ణి విశ్వసించటం-&nbsp;<BR>లోను, పూజించటంలోను, సందేహం లేకుండా విధేయుడవటంలోను, అను-&nbsp;<BR>సరించటంలోను ఆశ్చర్యంలేదు. ఇది గురుశిష్య సంబంధం.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు మన్నించవలసిన తరువాతి నియమం ముముక్షుత్వం; ముక్తిని&nbsp;<BR>పొందాలనే తీవ్రమైన కోరిక.</FONT></p>
<p><FONT FACE="SHREE900, SHREE, sans-serif" SIZE="3">అగ్నిలో దుమికే మిడుతలలాంటి వారం మనం. అది దహిస్తుందని, ఇంద్రి-&nbsp;<BR>యాలు మనకు కీడు చేస్తాయని, అవి మన కోర్కెలను వృద్ధిచేస్తాయని తెలిసీ,&nbsp;<BR>ప్రలోభాగ్నిగుండంలో పడిపోతున్నాం. ‘‘కోరిక లెన్నడూ భోగిస్తే తీరవు. నెయ్యి&nbsp;<BR>అగ్నిని మరింతగా జ్వలింపచేసేటట్లు భోగం కోర్కెను అధికరిస్తుంది.’’</FONT><FONT FACE="SHREE900, SHREE, sans-serif" SIZE="3">కోర్కె-&nbsp;<BR>చేత కోర్కె పెరుగుతుంది. ఈ సంగతి తెలిసీ జను లింతకాలం దాన్లో&nbsp;<BR>పడుతూనేవున్నారు. జీవితపరంగా విషయవాంఛలను తీర్చుకోవడానికి ఆ వివిధ</FONT></p>
<p><FONT FACE="SHREE900, SHREE, sans-serif" SIZE="3">భాగవతం</FONT></p>
<hr class="puTa_virupu">
<table><tr><td><a class=puTa_lanke href=puTa694.html>p694</a></td><td>p695</td><td><a class=puTa_lanke href=puTa696.html>p696</a></td></tr></table>
</div></body></html>
