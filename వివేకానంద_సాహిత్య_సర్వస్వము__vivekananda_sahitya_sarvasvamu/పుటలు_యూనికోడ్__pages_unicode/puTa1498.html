<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1497.html>p1497</a></td><td>p1498</td><td><a class=puTa_lanke href=puTa1499.html>p1499</a></td></tr></table>
<p><FONT FACE="SHREE900, SHREE, sans-serif" SIZE="3">ముక్తాత్మ</FONT></p>
<p><FONT FACE="SHREE900, SHREE, sans-serif" SIZE="3">269</FONT></p>
<p><FONT FACE="SHREE900, SHREE, sans-serif" SIZE="3">మనం. నేను అతడిని; నీవు అతడవు. అతనిలోని భాగాలం కాము. పూర్తిగా&nbsp;<BR>అతడే మనం. ‘‘సమస్త దృశ్యమాన ప్రపంచానికి వెనుకవున్న నిత్యజ్ఞాత అతడే.&nbsp;<BR>అతడే ఈదృశ్యమాన ప్రపంచం.’’ విషయి, విషయంకూడ అతడే. ‘‘నేను’’ను&nbsp;<BR>అతడే. ‘‘నీవు’’ను అతడే. ఇదెలా? ‘‘జ్ఞాతను తెలిసికోవడం ఎలా?’’ జ్ఞాత&nbsp;<BR>తన్ను తాను తెలిసికోలేడు. అంతా నాకు కనబడుతున్నాయి కాని, నేను నాకు&nbsp;<BR>కనపడటం లేదు. ఆత్మ, జ్ఞాత, పరమార్థతత్త్వం అయిన సర్వేశ్వరుడే ఈ విశ్వం-&nbsp;<BR>లోకల చూపునంతటికీ కారకుడు. కాని అతడు తన్ను ప్రతిబింబ రూపంలో-&nbsp;<BR>నేకాక అసలురూపంలో చూచుకోలేడు. తెలిసికోలేడు. నీ ముఖాన్ని నీవు&nbsp;<BR>అద్దంలో ప్రతిఫలించినప్పుడే కాని చూచుకోలేవు. అదే విధంగా ఆత్మకూడ తాను&nbsp;<BR>ప్రతిబింబితమయ్యేంత వరకు తన్ను చూచుకోలేదు. ఈ జగత్తంతా తన్ను తాను,&nbsp;<BR>సాక్షాత్కారం చేసికోవడానికి ప్రయత్నిస్తున్న ఆత్మే. ఈ ప్రతిబింబింపజేసే&nbsp;<BR>వానిలో మొదటిది జీవాణువు. తరువాతివి తరులతలు, జంతువులు; ప్రతి&nbsp;<BR>బింబింప చేసే వీనిలో, పూర్వపూర్వముల కంటే ఉత్తరోత్తరములు చాలా&nbsp;<BR>మంచివి (శ్రేష్ఠములు). ప్రతిబింబింపజేయడంలో, అన్నిటికంటె శ్రేష్ఠుడు మాన-&nbsp;<BR>వుడు. మానవుని స్థాయి వరకు ఈ ప్రతిఫలనం సాగుతూ వుంటుంది. ఇది ఎలా&nbsp;<BR>వుందంటే - తన ముఖం చూడాలనుకునే మానవుడు, మొదట బురద&nbsp;<BR>నీటిలో చూచుకొంటాడు. ముఖం రేఖామాత్రం కనబడుతుంది. తరువాత&nbsp;<BR>అతడు నిర్మలజలంలో స్పష్టమైన ప్రతిబింబాన్ని చూచుకొంటాడు. తర్వాత&nbsp;<BR>తళతళ మెరసే లోహంలో మరికొంత స్పష్టమైన ప్రతిబింబం చూచుకొంటాడు.&nbsp;<BR>చివరికి అద్దంలో యథాస్వరూపంగా కాననైన ప్రతిబింబాన్ని చూస్తాడు. కాబట్టి&nbsp;<BR>విషయం, విషయికూడ తానే అయిన ఆత్మకు మహోన్నత ప్రతిబింబం&nbsp;<BR>మానవుడే. సహజ ప్రవణత చేతనే మానవుడు ప్రతి వస్తువును ఎందుకు&nbsp;<BR>పూజిస్తాడో, ప్రతి దేశంలోను, మహాత్ములను జనులు సహజ ప్రవణతతోనే&nbsp;<BR>దేవతలను పూజించినట్లు ఎందుకు పూజిస్తారో మీకిప్పుడు తెలిసింది. నీవేమి&nbsp;<BR>చెప్పినా, తప్పక పూజింపబడనున్నవారు వారే. కాబట్టి క్రైస్తవులు, బుద్ధులు&nbsp;<BR>మొదలైన అవతార పురుషులను మానవకోటి పూజిస్తుంది. నిత్యాత్మకు వారు&nbsp;<BR>మిక్కిలి పరిపూర్ణ అభివ్యక్తీకరణాలు. భగవంతుని గూర్చి మీకూ, నాకూ&nbsp;<BR>కలుగగల తలంపులన్నిటికంటె వారు చాల పైమెట్టువారు. ‘‘దేవుడిలాంటి వాడు’’&nbsp;<BR>అనే మన తలపులకంటె చాల పైమెట్టు వారు, సిద్ధపురుషులు. వృత్తాన్ని పూర్తి&nbsp;<BR>చేసేవారు సిద్ధపురుషులే. విషయానికి, విషయికి ఐక్యం కలుగుతుంది. అతనిలో&nbsp;<BR>సమస్త భ్రమలు పటాపంచలౌతాయి. వాని స్థానంలో ‘‘ఎప్పుడూ&nbsp;<BR>ఆ పరిపూర్ణుడిని నేనే’’ అన్న సాక్షాత్కారం కలుగుతుంది. ఈ బంధమెట్లు</FONT></p>
<hr class="puTa_virupu">
<table><tr><td><a class=puTa_lanke href=puTa1497.html>p1497</a></td><td>p1498</td><td><a class=puTa_lanke href=puTa1499.html>p1499</a></td></tr></table>
</div></body></html>
