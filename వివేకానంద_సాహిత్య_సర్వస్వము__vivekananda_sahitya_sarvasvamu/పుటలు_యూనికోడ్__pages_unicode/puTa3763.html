<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3762.html>p3762</a></td><td>p3763</td><td><a class=puTa_lanke href=puTa3764.html>p3764</a></td></tr></table>

<p><FONT FACE="TimesNewRoman, Times, serif" SIZE="2">1 3 6</FONT></p>
<p><FONT FACE="SHREE900, SHREE, sans-serif" SIZE="3">పైకి వస్తోంది. రాయటానికి అసాధ్యంగా ఉంది. ప్రియమైన మేరీ, అది నీ&nbsp;<BR>కర్మ. నీ కెన్నో వింత వింత విషయాలు, ఎన్నో చక్కని కథలు చెప్పదలచాను.&nbsp;<BR>వాటిని ముందుకాలానికి వాయిదా వేయవలసి వచ్చింది నువ్వు దానికై కాచు&nbsp;<BR>కొని ఉండాలి.</FONT></p>
<p><FONT FACE="SHREE900, SHREE, sans-serif" SIZE="3">పరమేశ్వరునిలో,</FONT></p>
<p><FONT FACE="SHREE900, SHREE, sans-serif" SIZE="3">సదా భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">3 8 0</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి నివేదితకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆల్మోరా,</FONT></p>
<p><FONT FACE="SHREE900, SHREE, sans-serif" SIZE="3">జూన్‌ 3, 1897.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన కుమారి నోబెల్‌,</FONT></p>
<p><FONT FACE="SHREE900, SHREE, sans-serif" SIZE="3">...నా విషయంలో చాల సంతృప్తిగా ఉన్నాను. ఎంతో మంది నా ప్రజలను&nbsp;<BR>మేల్కొల్పాను. అదే నేను వాంఛించింది. విషయాల దారి విషయాలను, కర్మ-&nbsp;<BR>దారి కర్మను పట్టనివ్వు. ఈ లోకంలో నాకు బంధాలేవీ లేవు. నేను జీవితాన్ని&nbsp;<BR>చూశాను. అది అంతా ఆత్మే. ఆత్మార్థమే జీవితం, ఆత్మార్థమే ప్రేమ, ఆత్మార్థమే&nbsp;<BR>గౌరవం. ఆత్మకోసమే సమస్తం. నేను వెనుతిరిగి చూసినప్పుడు, స్వార్థంకోసం&nbsp;<BR>నేనేమీ చేయలేదని కన్పిస్తూంది. ఏ దుష్కార్యాలనుకూడ స్వార్థానికై నేను చేయ-&nbsp;<BR>లేదు. అందువల్ల నేను తృప్తుణ్ణై వున్నాను. నే నేదో ఘనకార్యం మంచికార్యం చేశా-&nbsp;<BR>నని తలచటంలేదు. కాని లోకం అల్పం. జీవితం నీచం. బ్రతుకు క్షుద్రం. ఐతే&nbsp;<BR>మనుషులు, వివేకం కలవారు, స్వార్థంకోసం నీచం, హేయం ఐన ప్రయోజనానికై&nbsp;<BR>పరుగెత్తుతున్నారే అని ఆశ్చర్యపడుతూ, నవ్వుకొంటున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఇది యథార్థం. మనం లీలలో చిక్కుకొన్నాం దీన్నుండి ఎంత త్వరగా&nbsp;<BR>బైటపడితే అంత మంచిది. నేను సత్యాన్ని దర్శించాను - శరీరం పైకి తేలనీ,&nbsp;<BR>కిందికి మునుగనీ ఎవరికి ఖాతరు?</FONT></p>
<p><FONT FACE="SHREE900, SHREE, sans-serif" SIZE="3">నే నిప్పుడు నివసిస్తూన్నది ఒక చక్కని పర్వతోద్యానం. ఉత్తరంవైపు&nbsp;<BR>దాదాపు దిఙ్మండలం చుట్టూ, మంచుతో కప్పిన హిమాలయ శిఖరం తర్వాత&nbsp;<BR>శిఖరం, అరణ్యాలు నిండివున్నాయి. ఇక్కడ చలిగానులేదు, ఎక్కువ వేడిగాను&nbsp;<BR>లేదు. ఉదయాస్తమానాలు మనోహరంగా ఉన్నాయి. ఈ వేసవికాలం యిక్కడ&nbsp;<BR>ఉండాలనుకొంటున్నాను. వర్షాలు ఆరంభం కాగానే, పని చేయటానికై మైదాన&nbsp;<BR>ప్రదేశాలకు పోతాను.</FONT></p>
<hr class="puTa_virupu">
<table><tr><td><a class=puTa_lanke href=puTa3762.html>p3762</a></td><td>p3763</td><td><a class=puTa_lanke href=puTa3764.html>p3764</a></td></tr></table>
</div></body></html>
