<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1855.html>p1855</a></td><td>p1856</td><td><a class=puTa_lanke href=puTa1857.html>p1857</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">251</FONT></p>
<p><FONT FACE="SHREE900, SHREE, sans-serif" SIZE="3">కాలం గడిచేకొద్దీ, యీ విషయాలన్నీ మరింత చిక్కుపడి, అత్యంత&nbsp;<BR>క్లిష్టమైనాయి. ఈ అభేద్యజాలాకృతినుండి మన ఆధునిక మిశ్రిత సంఘం&nbsp;<BR>రూపొందింది. కాని గతకాల విశేష చిహ్నాలు పూర్తిగా అంతరించక ఏ కొంచెం-&nbsp;<BR>గానో నిలిచి వుంటుంది. పూర్వజన్మల్లో గొర్రెలుకాచో, చేపలుపట్టో, యిలాటి&nbsp;<BR>యితర వృత్తు లవలంబించో జీవించినవారు తమ నాగరిక జన్మలోకూడా ఓడ&nbsp;<BR>దోపిళ్లను, బందిపోట్లను, యిలాటి యితర వృత్తులను అవలంబించారు. వేటాడ&nbsp;<BR>అరణ్యాలులేక, గొర్రెమందలను మేపటానికి గుట్టలుగాని, కొండలుగాని&nbsp;<BR>సమీపంలోలేక, నాగరిక సమాజం జన్మించిన యాదృచ్ఛిక సంఘటనవల్ల,&nbsp;<BR>వేటాడే, చేపలుపట్టే, పశువులుమేపే అవకాశాలులేక, పూర్వసంస్కార ప్రాబల్యం-&nbsp;<BR>చేత అతడు దోచటానికో, దొంగిలించటానికో ప్రారంభిస్తాడు. అతడికి మార్గాం-&nbsp;<BR>తరం ఏంవుంది? అలాగే పౌరాణికయుగంలో జన్మించి, చిరతర ఖ్యాతి నార్జించి,&nbsp;<BR>మనకు నిత్యస్మరణీయ నామాలున్న స్త్రీరత్నాల</FONT><FONT FACE="SHREE900, SHREE, sans-serif" SIZE="2"><sup>21</sup></FONT><FONT FACE="SHREE900, SHREE, sans-serif" SIZE="3"> యోగ్య వంశీయ బాలికలు,&nbsp;<BR>అనేకమంది భర్తలను పెళ్లాడగోరినా సాధ్యంకాకపోవటంతో పతితలుగా మారారు.&nbsp;<BR>ఇలాగా, యితర విధాలుగాను వేర్వేరు రీతుల వేర్వేరు స్వభావాలవారు, నాగరి-&nbsp;<BR>కులు, అనాగరికులు, దైవీసంపత్ప్రాబల్యం కలిగి, ఆసుర సంపత్ప్రాబల్యం కలిగి&nbsp;<BR>జన్మించినవారు సంకరులై ఆధునిక సమాజంగా ఏర్పడ్డారు. కాబట్టే&nbsp;<BR>ప్రతి సమాజంలోను భగవంతుడు అనేక రూపాలతో - సాధునారాయణుడు,&nbsp;<BR>చోరనారాయణుడు మొదలైన అనేక రూపాలతో - క్రీడించటం మనకు ప్రస్తుతం&nbsp;<BR>కనిపిస్తోంది. అంతేగాక, యిప్పుడు ఏ సమాజం ఎలాటి స్వభావంవుండి&nbsp;<BR>జన్మించిందా అని నిర్ణయించవలసి వచ్చినప్పుడు, ఆ సమాజంలో దైవీస్వభావం&nbsp;<BR>వున్నవారెక్కువగా వున్నారా, ఆసుర స్వభావులు ఎక్కువగా వున్నారా అని చూసి&nbsp;<BR>నిర్ణయించాల్సి వచ్చింది.</FONT></p>
<p><FONT FACE="SHREE900, SHREE, sans-serif" SIZE="3">ఆసియా ఖండ నాగరికత సమస్తం గొప్ప నదుల - గంగ, యాంగ్ట్సికి-&nbsp;<BR>యాంగ్‌, యుఫ్రెటిస్‌ - వెంటనుండే సారవంతాలైన మైదానాల్లో ప్రథమంలో వికా-&nbsp;<BR>సమందాయి. ఈ నాగరికతల కన్నిటికి ముందు వ్యవసాయమే మూలం. అక్కడి&nbsp;<BR>వారందరిలోను దైవీప్రకృతి ప్రాబల్యం వుంటుంది. ఇక యూరప్‌ ఖండ నాగరికత&nbsp;<BR>అంటే అందులో అధికభాగం పర్వతమయ దేశాల్లోనో, సముద్రతీర ప్రాంతా-&nbsp;<BR>ల్లోనో వెలసింది. సముద్రం మీద చేసే దోపిళ్లు, బందిపోట్లు దీనికి మూలం;&nbsp;<BR>అక్కడ ప్రకృతి ప్రాబల్యం వుంది. మధ్య ఆసియాఖండం, అరేబియాదేశ ఎడా-&nbsp;<BR>రులు, అసురుల ఉనికిపట్లని యీ ఆధునికయుగంలో మనం&nbsp;<BR>వూహించవచ్చును. ఆ రక్షణ స్థలాలనుండి అసురవంశంలో జన్మించిన యీ&nbsp;<BR>గొర్రెల కాపర్లు, వేటగాళ్లు, తండోపతండాలుగా వచ్చి, ఒకటై నాగరికులైన</FONT></p>
<hr class="puTa_virupu">
<table><tr><td><a class=puTa_lanke href=puTa1855.html>p1855</a></td><td>p1856</td><td><a class=puTa_lanke href=puTa1857.html>p1857</a></td></tr></table>
</div></body></html>
