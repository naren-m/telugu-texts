<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1560.html>p1560</a></td><td>p1561</td><td><a class=puTa_lanke href=puTa1562.html>p1562</a></td></tr></table>
<p><FONT FACE="SHREE900, SHREE, sans-serif" SIZE="3">332 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">కర్మలు చేసి మరణిస్తే, వారు వేర్వేరు ప్రదేశాల ద్వారా, చివరికి స్వర్గానికి&nbsp;<BR>చేరుతారు. మనం ఈ జగత్తున పుట్టే విధంగానే, వాళ్లు అక్కడ దేవతలకు&nbsp;<BR>బిడ్డలుగా జన్మిస్తారు. పుణ్యం తరిగే వరకు అక్కడ నివసిస్తారు. ‘‘నామ&nbsp;<BR>రూపాత్మక మయినదంతా, అశాశ్వతం’’ అనే వేదాంత మూలభావం దీనివల్ల&nbsp;<BR>స్పష్టమవుతోంది. నామరూపాత్మకం కాబట్టి, భూలోకం అశాశ్వతం. స్వర్గ&nbsp;<BR>లోకంలోకూడ, నామరూపాలుంటాయి. కాబట్టి అదీ అశాశ్వతమై వుండాలి.&nbsp;<BR>నామరూపాలు గలది ఏదైనా, కాలంలో పుట్టి, కాలంలో వుండి, కాలంలో&nbsp;<BR>తుదముట్టవలసి వుంటుంది కాబట్టి, శాశ్వత స్వర్గం అనే పదం అర్థరహితం.&nbsp;<BR>వేదాంతంలో ఇవి స్థిరతర సూత్రాలు. అందువల్ల స్వర్గాలు నిరాకరించబడ్డాయి.</FONT></p>
<p><FONT FACE="SHREE900, SHREE, sans-serif" SIZE="3">మహమ్మదీయులకు, క్రైస్తవులకు స్వర్గం శాశ్వతమైందనే ఒకభావం వుంది.&nbsp;<BR>అట్టి భావాన్ని, మనం సంహితలలో చూశాం. మహమ్మదీయులు, దానికి ఒకింత&nbsp;<BR>స్థూల రూపాన్నిస్తారు. స్వర్గం ఉద్యానవనంతోను, అందులో&nbsp;<BR>సదా ప్రవహించే నదులతోను కూడిన స్థలమంటారు. అరేబియా దేశపు మరు-&nbsp;<BR>భూమిలో నీరు వుండదు కాబట్టి వాళ్లకు నీళ్లు అవసరం. అందువల్ల మహమ్మ-&nbsp;<BR>దీయులు తమ స్వర్గంలో పుష్కలంగా నీళ్లున్నట్లు భావిస్తారు; సంవత్సరానికి&nbsp;<BR>ఆరు నెలలు వానలు కురిసే దేశంలో పుట్టిన వాడిని కాబట్టి నేను స్వర్గాన్ని పొడి&nbsp;<BR>ప్రదేశంగా భావించాల్సి వుంటుంది. ఆంగ్లేయులు అట్లే భావించగోరుతారు.&nbsp;<BR>సంహితలలో చెప్పబడిన స్వర్గాలు శాశ్వతాలు. అక్కడ మృతజీవులు మనోహర&nbsp;<BR>శరీరాలను ధరించి, తమ పితృదేవతలతోకూడి, మహానందంతో నివసిస్తారు.&nbsp;<BR>అక్కడ వాళ్లు, తమ తల్లిదండ్రులను, బిడ్డలను, బంధువులను కలుసుకొని, ఇక్క-&nbsp;<BR>డిలాగానే కాపురాలు చేస్తుంటారు. కాని ఇక్కడికంటే, ఎంతో ఎక్కువ సుఖాన్ని&nbsp;<BR>అనుభవిస్తారు. ఐహిక జీవితంలో కలిగే బాధలు, కష్టాలూ అన్నీ అక్కడ&nbsp;<BR>మాయమై, కేవలం అనుకూల విషయాలు, సుఖాలు, మాత్రం నిలిచి&nbsp;<BR>వుంటాయి. మానవులు ఇలాంటి స్థితిని ఎంత సౌఖ్యప్రదమని ఎంచినా,&nbsp;<BR>సౌఖ్యానికి, సత్యానికి మధ్య ఎంతో భేదముంది. అవి రెండు కేవల భిన్న&nbsp;<BR>వస్తువులు. అత్యున్నతాగ్రం చేరేవరకు సత్యం సుఖరహితంగా ఎన్నోసార్లు&nbsp;<BR>వుంటుంది. మనుష్య స్వభావం, పాతపద్ధతుల కాలవాలమై వుంటుంది. నరుడు&nbsp;<BR>ఒకప్పుడు చేసిన పనినే మళ్లీ మళ్లీ చేయగోరుతాడు; దాన్నుండి విడివడటం&nbsp;<BR>కష్టంగా భావిస్తాడు. అసౌఖ్యం కలుగుతుందనే భయంవల్ల మనస్సు కొత్త&nbsp;<BR>భావాలను స్వీకరించడానికి కిష్టపడదు.</FONT></p>
<p><FONT FACE="SHREE900, SHREE, sans-serif" SIZE="3">ఉపనిషత్తులలో ఈ పూర్వమార్గం విడువబడింది. పూర్తిగా వేరే&nbsp;<BR>మార్గం కనిపిస్తుంది. నామరూపాత్మకమైనదంతా నాశంకాక తప్పుదు కాబట్టి,</FONT></p>
<hr class="puTa_virupu">
<table><tr><td><a class=puTa_lanke href=puTa1560.html>p1560</a></td><td>p1561</td><td><a class=puTa_lanke href=puTa1562.html>p1562</a></td></tr></table>
</div></body></html>
