<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2851.html>p2851</a></td><td>p2852</td><td><a class=puTa_lanke href=puTa2853.html>p2853</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">23</FONT></p>
<p><FONT FACE="SHREE900, SHREE, sans-serif" SIZE="3">శ్రీరామకృష్ణులవారు ఏ సంప్రదాయానికీ చెందిన వారు కారని, అది ఏ సంప్ర-&nbsp;<BR>దాయమైనా సరే, శైవంకాని, వైష్ణవంకాని, బ్రహ్మసమాజంగాని, మహమ్మ&nbsp;<BR>దీయంగాని, లేక క్రైస్తవంగాని అన్నింటిపైన ఆయన గొప్ప గౌరవం చూపేవారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మత సంప్రదాయాలు అన్నిటిపై మేము గొప్ప గౌరవభావం&nbsp;<BR>చూపమని నువ్వెలా చెప్పగలవు?</FONT></p>
<p><FONT FACE="SHREE900, SHREE, sans-serif" SIZE="3">ఈ విధంగా చెబుతూ స్వామీజీ నిరంజనానందను పిలిచి హాస్యంగా ‘‘ఈ&nbsp;<BR>బాంగాల్‌ </FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> ఏమంటున్నాడో ఆలోచించు’’ అన్నారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! మీ భావన ఏమిటో నాకు అర్థమయ్యేటట్లు చేయండి.&nbsp;<BR>స్వామీజీ: మంచిది. నీవు నా ఉపన్యాసాలు చదివి వుంటావు అనేది</FONT></p>
<p><FONT FACE="SHREE900, SHREE, sans-serif" SIZE="3">నిశ్చయం అనుకుంటే, శ్రీరామకృష్ణుని పేరుమీద నే నెక్కడైనా సంప్రదాయాన్ని&nbsp;<BR>నిర్మించానా చెప్పు? లోకంలో నేను బోధిస్తూ పోయిందంతా స్వచ్ఛమైన&nbsp;<BR>ఉపనిషత్‌ ధర్మమే.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఆ మాట నిజమే! మీతో పరిచయం ఉన్నందువల్ల నేను గ్రహిం-&nbsp;<BR>చింది ఏమంటే, మీ శరీరాన్ని, ఆత్మను, మీ సర్వస్వాన్ని శ్రీరామకృష్ణునకు&nbsp;<BR>సమర్పించారు. మీరు శ్రీరామకృష్ణుడు భగవంతుడేనని అర్థం చేసుకున్న&nbsp;<BR>ట్లయితే, ప్రజానీకానికంతా దాన్నెందుకు బోధించరు?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మంచిది, నేను అర్థం చేసుకున్న దానిని నేను బోధిస్తాను.&nbsp;<BR>అద్వైత వేదాంత సిద్ధాంతాలే నిజమైన ధర్మమని మీరు తెలుసుకుంటే, మీరు&nbsp;<BR>వాటిని బైటికి తీసుకొనివచ్చి జనసామాన్యానికి ఎందుకు బోధించరు?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే యితరులకు బోధించే ముందు అవి నాకు అనుభవం-&nbsp;<BR>లోకి రావాలి కదా? నా అద్వైతం కేవలం గ్రంథపఠనంతోనే ఆగిపోయింది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మంచిదే. ముందు అనుభవంలోకి తెచ్చుకొని తర్వాత&nbsp;<BR>బోధించు. కాబట్టి, యిప్పుడు మీకు యితరులు విశ్వసించి, అనుభవంలోనికి&nbsp;<BR>తెచ్చుకోవటానికి ప్రయత్నిస్తున్న నమ్మకాలను గురించి, ఏమి చెప్పటానికి మీకు&nbsp;<BR>అధికారం లేదు. మీరుకూడా అటువంటి కొన్ని నమ్మకాలను ఆధారం&nbsp;<BR>చేసుకొనేగదా జీవిస్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: నిజమే. నేను కొన్ని విశ్వాసాలను ఆధారం చేసుకొనే యిప్పుడు&nbsp;<BR>జీవిస్తున్నాను. కాని నాకు శాస్త్రాల ప్రమాణం ఉంది. శాస్త్రవిరుద్ధమైన దానిలో&nbsp;<BR>నాకు నమ్మకం లేదు.</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">‘బాంగాల్‌’ అనే శబ్దం, తూర్పు బెంగాలు వారిని సూచిస్తుంది. దీనిలో కొంత&nbsp;<BR>అపహాస్యం ఉన్నది. కాని, శిష్యుని విషయంలో దాన్ని ప్రేమ సూచకంగా వాడటం స్వామీజీకి&nbsp;<BR>అలవాటయింది.</FONT></p>
<hr class="puTa_virupu">
<table><tr><td><a class=puTa_lanke href=puTa2851.html>p2851</a></td><td>p2852</td><td><a class=puTa_lanke href=puTa2853.html>p2853</a></td></tr></table>
</div></body></html>
