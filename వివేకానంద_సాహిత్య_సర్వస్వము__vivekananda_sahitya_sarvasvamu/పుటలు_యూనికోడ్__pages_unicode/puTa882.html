<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa881.html>p881</a></td><td>p882</td><td><a class=puTa_lanke href=puTa883.html>p883</a></td></tr></table>
<p><FONT FACE="SHREE900, SHREE, sans-serif" SIZE="3">58 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">చరిత్ర చెబుతోంది. ‘‘మాకు లభించిన తత్త్వసిద్ధాంతాలన్నీ పైనుండే వచ్చాయ’’ ని&nbsp;<BR>వారంతా అంటారు. అయితే అవి వారికి నిజంగా ఎక్కడినుండి ప్రాపించాయో,&nbsp;<BR>వారిలో చాలామందికి తెలియదు. రెక్కలతో ఎగురుతూ, మానవరూపంలోనున్న&nbsp;<BR>ఒక దేవదూత ఆకాశం నుండి దిగివచ్చాడని, ‘‘ఈ సందేశాన్ని విను.’’ అంటూ&nbsp;<BR>తనకు చెప్పాడని ఒక ప్రవక్త అంటాడు. ఒకదేవత తనకు ప్రత్యక్షమైందని&nbsp;<BR>మరొకప్రవక్త చెబుతాడు. కొన్ని దివ్యాంశాలను తన పూర్వీకుడొకరు తనకు&nbsp;<BR>తెలిపాడని మరోప్రవక్త ప్రకటిస్తాడు. వీరికి ఇంతకన్నా మించి తెలియదు. అయితే&nbsp;<BR>ఒక విషయముంది. తర్కంతోగానీ, హేతుప్రజ్ఞతోగానీ తమకీ దివ్యజ్ఞానం&nbsp;<BR>కలగలేదని, పైనుండి మాత్రమే లభించిందని వీరంతా ముక్తకంఠంగా చెబుతుం&nbsp;<BR>టారు; ఏకీభవిస్తుంటారు.</FONT></p>
<p><FONT FACE="SHREE900, SHREE, sans-serif" SIZE="3">మరి ఈ విషయమై యోగశాస్త్రం ఏమంటుందో చూద్దాం. ‘‘వారికి&nbsp;<BR>ప్రాప్తించిన దివ్యజ్ఞానం హేతువాదానికి అతీతమనటం సమంజసమే. అయితే ఈ&nbsp;<BR>జ్ఞానం మరెక్కడినుండో రావటం లేదు; అంతర్గతం నుండే వస్తున్నది సుమా’’ - అని&nbsp;<BR>యోగశాస్త్రం వక్కాణిస్తుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">హేతువాదానికి అతీతంగా, అతీంద్రియ జ్ఞానంగా ఉండే ఉన్నతావస్థ&nbsp;<BR>మనసులోనే ఉంది. ఆ అవస్థను పొందితే, అతీంద్రియజ్ఞానం లభిస్తుంది - అని&nbsp;<BR>యోగులంటారు. ఈ అవస్థ సామాన్యమానవ స్వభావానికి అతీతంగా,&nbsp;<BR>తార్కికజ్ఞానానికి అందకుండా ఉంటుంది; ఇలాంటి అవస్థ శాస్త్రవిధి తెలియని&nbsp;<BR>వ్యక్తికి దైవవశంగా లభించవచ్చు. ఇలా హఠాత్తుగా, తనకు తెలియకుండా దివ్య&nbsp;<BR>జ్ఞానం తనకు లభించే సరికి, అది పైనుండే ప్రాప్తించిందని ఆ వ్యక్తి అంటాడు.&nbsp;<BR>దివ్యావేశం, అతీంద్రియజ్ఞానం ఏ దేశంలోనైనా ఒకేవిధంగా ప్రాప్తిస్తూ ఉంటుంది.&nbsp;<BR>కాని అసలు నిజం ఎవరికీ తెలియకపోవటంవల్ల రక - రకాలుగా అది తమకు&nbsp;<BR>వచ్చిందని చెబుతుంటారు. ఒకరు దేవదూత చెప్పిందంటారు; ఒకరు దేవత&nbsp;<BR>ఇచ్చిందంటారు; ఒకరు దేవుడు ప్రసాదించాడంటారు. నిజానికి మనసులోనే&nbsp;<BR>ఎంతో సహజంగా ఈ జ్ఞానం కలుగుతోంది. అయితే తమ విద్యాబుద్ధుల -&nbsp;<BR>విశ్వాసాలనుబట్టి, దీనికి రకరకాల కారణాలను సృష్టించుకొంటున్నారు. అంతే.&nbsp;<BR>నిజం ఏమిటో తెలుసా? - ఈ దివ్యజ్ఞానం వీరికి అనుకోకుండా కాకతాళీయంగా&nbsp;<BR>లభిస్తోంది.</FONT></p>
<p><FONT FACE="SHREE900, SHREE, sans-serif" SIZE="3">దివ్యజ్ఞానాన్ని ఇలా కాకతాళీయంగా పొందటం హానికరమంటారు&nbsp;<BR>యోగులు. చాలామంది దీనివల్ల పిచ్చివారయ్యే అవకాశముంది. ఈ జ్ఞానంలోని&nbsp;<BR>తత్త్వాన్ని తెలుసుకోకుండా హఠాత్తుగా ఈ దివ్యజ్ఞానాన్ని పొందినవారు ఎంతటి&nbsp;<BR>గొప్పవారైనా సరే, వారంతా చీకట్లో తడుముకునే వారుగానే కనిపిస్తారు. పైగా ఈ</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa881.html>p881</a></td><td>p882</td><td><a class=puTa_lanke href=puTa883.html>p883</a></td></tr></table>
</div></body></html>
