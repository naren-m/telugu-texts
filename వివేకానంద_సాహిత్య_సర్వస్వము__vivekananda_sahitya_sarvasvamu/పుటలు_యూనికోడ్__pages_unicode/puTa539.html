<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa538.html>p538</a></td><td>p539</td><td><a class=puTa_lanke href=puTa540.html>p540</a></td></tr></table>

<p><FONT FACE="TimesNewRoman, Times, serif" SIZE="2">1 2 4</FONT></p>
<p><FONT FACE="SHREE900, SHREE, sans-serif" SIZE="3">కుండాలి?</FONT></p>
<p><FONT FACE="SHREE900, SHREE, sans-serif" SIZE="3">‘‘జన్మాంతర సిద్ధాంతం యీ సాధారణ విశ్వాసాలలోని విప్రతిపత్తులను&nbsp;<BR>తొలగించింది. నైతికశక్తి నెదుర్కొనడానికి బదులు యీ సిద్ధాంతం నిష్పక్ష&nbsp;<BR>పాతాన్ని, న్యాయపరతను ప్రతిపాదిస్తుంది. మీలో కొందరు ‘ఇది ఈశ్వర&nbsp;<BR>సంకల్ప’ మంటారు. ఇది సబబైన జవాబుకాదు. ఇది విజ్ఞానశాస్త్ర సూత్రాలకు&nbsp;<BR>విరుద్ధమైనది. ప్రతిసంఘటనకు ఒక కారణముంటుంది. మూలకారణంగా,&nbsp;<BR>హేతుసిద్ధాంతాన్ని దేవునికే విడిచిపెడితే, ఆయనకు అవినీతిని అంటగట్టిన&nbsp;<BR>ట్లవుతుంది. జడవాదంలోకూడా హేతుశక్తి క్రుంగుతుంది. కారణసూత్రం బహు-&nbsp;<BR>ళాంశ బంధురమైనది. కాబట్టి జన్మాంతర సిద్ధాంతం పరిగ్రహింపదగింది. మన&nbsp;<BR>మందరం ఇక్కడ జన్మించాం. ఇదే తొలి సృష్టా? సృష్టి శూన్యంనుండి తలఎ-&nbsp;<BR>త్తిందా? నిశితసమీక్షచేస్తే, యీ వాక్కు అర్థరహితమైనదని బోధపడుతుంది.&nbsp;<BR>ఇది సృష్టికాదు. మరి వ్యక్తీకరణం, ప్రకాశం.</FONT></p>
<p><FONT FACE="SHREE900, SHREE, sans-serif" SIZE="3">‘‘కారణం లేకపోతే కార్యమేమీ తలచూపలేదు. నేను అగ్నిలో వేలుంచితే,&nbsp;<BR>అది తక్షణం కాలుతుంది. అగ్నిలో వేలుంచటంవల్లనే అది కాలినదని తెలుసు-&nbsp;<BR>కుంటాను. అగ్ని స్పర్శ కారణం. ప్రకృతి అనేది ఒకప్పుడు లేదని తెలుపటం&nbsp;<BR>చెల్లదు. ఎందుకంటే కారణం ఎప్పుడూ వుంటుంది. వాదనకోసం అస్తిత్వంలేని&nbsp;<BR>కాలమొకటి వుందని అంగీకరిద్దాం. సమున్నతమైన యీ జడం ఎక్కడుండేది?&nbsp;<BR>నూతన వస్తు నిర్మాణానికి విశ్వంలోని కెంతో క్రియాశక్తిని జొనుపవలసి&nbsp;<BR>వుంటుంది. ఇది సాధ్యం కాదు. పురాతన వస్తువులను తిరిగి సృష్టింపవచ్చును.&nbsp;<BR>కాని కొత్తచేర్పు ఏమీ వుండదు.</FONT></p>
<p><FONT FACE="SHREE900, SHREE, sans-serif" SIZE="3">జన్మాంతర సిద్ధాంతాన్ని గణితశాస్త్ర సూత్రాలను బట్టి ఋజువు&nbsp;<BR>చెయ్యలేం. ప్రకల్పాన్ని, ఊహను తర్కశాస్త్రం అంగీకరించదు. మానవ జీవన&nbsp;<BR>విషయాలను విస్పష్టం చేసే సమయంలో పూర్వోక్త సిద్ధాంతాన్ని మించిన బల-&nbsp;<BR>వత్తర నిర్వచనం (ఇది తార్కిక నిశ్చయం కాకపోయినా) మరొకదాన్ని మానవుడి&nbsp;<BR>మేధాశక్తి సృష్టింపలేదని వక్కాణిస్తాను.</FONT></p>
<p><FONT FACE="SHREE900, SHREE, sans-serif" SIZE="3">‘‘మిన్నేపోలిస్‌ నగరంనుండి నేను రైలులో ప్రయాణం చేస్తుండగా ఒక&nbsp;<BR>విచిత్రమైన సంఘటన జరిగింది. పశువులను మేపే బాలుడొకడు ఆ రైలులో&nbsp;<BR>ప్రయాణం చేస్తున్నాడు. అతడు మోటు ప్రవర్తన గలవాడని నాకు తోచింది. ప్రెస్‌-&nbsp;<BR>బిటేరియన్‌ క్రైస్తవమతశాఖకు చెందినవాడు - తలబిరుసుతనం వాడి ముఖంలో&nbsp;<BR>ద్యోతకమౌతోంది. చరచరా నా వద్దకొచ్చి ‘‘నువ్వెక్కణ్ణుంచి వచ్చావు?’’ అని&nbsp;<BR>నన్నడిగాడు. ‘‘ఇండియానుండి’’ అని బదులిచ్చాను. ‘‘నువ్వెవరు’’ అని అడి-&nbsp;<BR>గాడు. ‘‘హిందువును’’ అన్నాను. ‘‘ఐతే నువ్వు నరకంలో మ్రగ్గవలసిన వాడివే’’</FONT></p>
<hr class="puTa_virupu">
<table><tr><td><a class=puTa_lanke href=puTa538.html>p538</a></td><td>p539</td><td><a class=puTa_lanke href=puTa540.html>p540</a></td></tr></table>
</div></body></html>
