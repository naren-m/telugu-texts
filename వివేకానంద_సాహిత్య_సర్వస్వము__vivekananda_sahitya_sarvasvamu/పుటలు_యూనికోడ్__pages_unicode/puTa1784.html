<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1783.html>p1783</a></td><td>p1784</td><td><a class=puTa_lanke href=puTa1785.html>p1785</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">179</FONT></p>
<p><FONT FACE="SHREE900, SHREE, sans-serif" SIZE="3">ల్యారోగ్యాలకు ఆటపట్టులైన ప్రాంతాలలో రాజప్రాసాదాలను పోలు విశాల&nbsp;<BR>భవనాల్లో నివసిస్తూ, మన ‘‘నేటివ్‌’’ (మనలను వారు ‘నేటివ్‌’లు - అంటే&nbsp;<BR>యిక్కడే పుట్టినవారు - అంటారు) ప్రాంతాలను తమ దేశంలో తాము&nbsp;<BR>నిర్మలంగా, మనోజ్ఞంగా, నిర్మించుకొన్న నగరాలతో పోల్చిచూస్తారు; వారి వద్దకు&nbsp;<BR>పోతూ, వారికి చక్కగా పరిచితులైన భారతీయులంతా ఒకే తరగతివారు -&nbsp;<BR>అందరూ వారి కింద ఏదో ఒక కొలువు చేసేవారే. నిజానికి దౌర్భాగ్యం,&nbsp;<BR>దారిద్య్రం, భారతదేశంలోలా మరెక్కడా కనిపించవు; ఇదిగాక అపరిశుభ్రత,&nbsp;<BR>మాలిన్యం అన్నిచోట్లా వుండటాన్ని ఎవరు కాదంటారు? ఇలాటి పంకిలం,&nbsp;<BR>దాస్యం, పతనం, జుగుప్స మొదలైనవాటితో నిండివుండే తావునుండి యోగ్యమైన&nbsp;<BR>దేదైనా వెలువడుతుందనటం యూరోపియన్లకు అసంభవంగా తోస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఇక మన బుద్ధికి తోచే ఊహ లివి: యూరోపియన్లు దొరికినదంతా -&nbsp;<BR>వివేచన ఏమీలేక - తింటారు; మనకున్నట్లు పారిశుద్ధ్య భావాన్నే ఎరుగరు; కుల-&nbsp;<BR>భేదాలనే పాటించరు; స్త్రీలతో ధారాళంగా కలివిడిగా వుంటారు; మద్యపానం&nbsp;<BR>చేస్తారు; స్త్రీ పురుషు లొకర్నొకరు కౌగిలించుకొని సిగ్గులేకుండా నాట్య&nbsp;<BR>సమయంలో నృత్యం చేస్తారు; - ఇదంతా చూసి యిలాటి జాతి ఎలాటి&nbsp;<BR>గుణాన్నైనా కలిగి వుంటుందా? అని మనం అబ్బురంతో ప్రశ్నించుకొంటాం.</FONT></p>
<p><FONT FACE="SHREE900, SHREE, sans-serif" SIZE="3">ఈ అభిప్రాయాలు రెండూ బాహ్యైకదృష్టి సంజనితాలు - ఆంతర&nbsp;<BR>పరిశీలన లోపంచే, పైపైన మాత్రమే దృష్టి పరపటంచే, కలిగాయి. విదేశీయులను&nbsp;<BR>మనం మన సమాజంతో కలసిమెలసి మెలగనివ్వం; వారిని ‘మ్లేచ్ఛు’&nbsp;<BR>లంటాం. వారు మనలను బానిసలుగా చూస్తూ ద్వేషిస్తారు; మనలను ‘నిగ్గర్లు’&nbsp;<BR>(నీగ్రో జాతివారు) అంటారు.</FONT></p>
<p><FONT FACE="SHREE900, SHREE, sans-serif" SIZE="3">ఈ భావాలు రెంటిలోను కొంత నిజం వుందనటం నిస్సంశయం. కాని&nbsp;<BR>యిరుపక్షాలలో ఒక్కరూ మూలంలో వుండే సత్యాంశాన్ని కాంచలేదు.</FONT></p>
<p><FONT FACE="SHREE900, SHREE, sans-serif" SIZE="3">ప్రతి మానవుడిలో ఒక భావం వుంటుంది. బైటికి కనిపించే మానవుడు&nbsp;<BR>ఆ భావం యొక్క బాహ్యగోచర రూపమాత్రుడు, ఆ ఆంతరభావానికి ఉచ్చార&nbsp;<BR>ణోపకరణం వంటివాడు. అలాగే ప్రతి దేశ జాతికి ఒక్కో జాతీయభావం&nbsp;<BR>వుంటుంది. ఆ భావం లోక సమిష్టికోసం పాటుపడుతుంది. లోక సంగ్రహ&nbsp;<BR>ణానికి అది ఆవశ్యకం. లోక సంగ్రహణ కార్యానికి ఆ భావం ఏనాడు అనావ-&nbsp;<BR>శ్యకంగా ఏర్పడుతుందో, ఆనాడే ఆ భావానికి ఉనికిపట్టయిన మానవుడో, జాతో&nbsp;<BR>అంతరిస్తుంది. అపారమైన దౌర్భాగ్యం, క్లేశం, దారిద్య్రం, హింస మనకు - బైట-&nbsp;<BR>నుండి, లోపల నుండి - కలుగుతున్నా, భారతీయులమైన మనం యింకా సజీ-&nbsp;<BR>వులమై వుండటానికి కారణం మన కొక జాతీయభావం వుండటం, అది లోక-</FONT></p>
<hr class="puTa_virupu">
<table><tr><td><a class=puTa_lanke href=puTa1783.html>p1783</a></td><td>p1784</td><td><a class=puTa_lanke href=puTa1785.html>p1785</a></td></tr></table>
</div></body></html>
