<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1670.html>p1670</a></td><td>p1671</td><td><a class=puTa_lanke href=puTa1672.html>p1672</a></td></tr></table>
<p><FONT FACE="SHREE900, SHREE, sans-serif" SIZE="3">66 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">వివిధ భాషలలో మళ్లీ మళ్లీ చెప్పుకొంటున్నాం. ఒక్కొక్కప్పుడు కొత్త ఉదా&nbsp;<BR>హరణాలతో వాటికి పుష్టినిమాత్రం కలిగిస్తున్నాం. కాబట్టి నేటికీ వున్న కలహం&nbsp;<BR>యిదే. ఈ దృశ్యమాన ప్రపంచాన్ని, నానాత్వాన్ని అంటిపెట్టుకొని వుండ&nbsp;<BR>వలసిందే నని, వైవిధ్యం వుండే తీరవలసిందని, అదిపోతే సమస్తం పోతుందని&nbsp;<BR>ఘనంగా యుక్తిబలాన్ని ప్రదర్శిస్తూ ఒక పక్షం వాదిస్తుంది. దేన్ని మనం జీవిత&nbsp;<BR>మంటామో అది కలిగేది నానాత్వం చేతనే అని వారంటారు. మరో పక్షం ఐక్యమే&nbsp;<BR>మన లక్ష్యమని ధైర్యంతో చెబుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఇక నీతిశాస్త్రం వద్దకు వచ్చేసరికి ఒక పెద్ద మార్పు కానవస్తుంది. ఈ&nbsp;<BR>కలహంనుండి సాహసంతో వైదొలగే శాస్త్రం అదొక్కటే కాబోలు! ఎందుకంటె&nbsp;<BR>నీతి అంటే ఐక్యమే. ప్రేమే దాని ప్రాతిపదిక. వైవిధ్యం మీద దాని చూపు&nbsp;<BR>ప్రసరించదు. నీతి శాస్త్రానికి లక్ష్యం ఐక్యం; అభేదం. మానవాళి నేటిదాకా కను-&nbsp;<BR>గొన్న అతిప్రశస్తమైన నీతిసూత్రావళు లేవీ నానాత్వాన్ని గుర్తించలేదు. నిలబడి,&nbsp;<BR>వైవిధ్యాన్ని చూడటానికి వాటికి వ్యవధి లేదు; ఐక్యసాధనమే వాటి లక్ష్యం. భార-&nbsp;<BR>తీయుల మనస్సుకు - అంటె, వేదాంతుల మనస్సుకు - విభజించి చూడటం&nbsp;<BR>స్వభావం. సమస్త విభాగ పరిశోధనలచేత అది చివరి కీ ఐక్యాన్ని కనిపెట్టింది.&nbsp;<BR>సమస్తానికి ఐక్యమనే యీ ఒక్క ఆశయాన్ని ఆధారంగా చేయ సమకట్టింది.&nbsp;<BR>ఈ ఐక్యాన్ని ఎక్కడా గుర్తించలేనివారు (బౌద్ధులు) కూడా భారతదేశంలో&nbsp;<BR>వున్నారని గుర్తించాం కదా. వారికి సత్యమంతా ఒక మార్పుల కుప్ప. ఒకదానికి&nbsp;<BR>మరోదానికి సంబంధమే లేదు.</FONT></p>
<p><FONT FACE="SHREE900, SHREE, sans-serif" SIZE="3">ప్రొఫెసర్‌ మాక్స్‌ముల్లర్‌ తన రచనల్లో ఒకచోట ఒక కథ చెప్పివున్నాడు.&nbsp;<BR>నాకు అది జ్ఞాపకం వుంది. అదొక పాత గ్రీకు కథ: ఒక బ్రాహ్మణుడు పూర్వ&nbsp;<BR>మొకప్పుడు ఎథెన్స్‌ నగరంలో సోక్రటీసును చూశాడట. ‘‘అతిప్రశస్తమైన జ్ఞానం&nbsp;<BR>ఏది?’’ అని ఆ బ్రాహ్మణుడు అడిగాడట. ‘‘మానవుణ్ణి తెలుసుకోవటమే&nbsp;<BR>సమస్త జ్ఞానానికి లక్ష్యం, ప్రయోజనం’’ అని సోక్రటీసు బదులిచ్చాడట.&nbsp;<BR>‘‘దేవుణ్ణి తెలుసుకోకుండానే మానవుణ్ణి ఎలా తెలుసుకోగలవు?’’ అని అడిగా-&nbsp;<BR>డట బ్రాహ్మణుడు. ఒక పక్షం గ్రీకు పక్షం. దానికి నేటి యూరపు ప్రాతినిధ్యం&nbsp;<BR>వహిస్తూన్న దనవచ్చును. ఈ పక్షం మానవుణ్ణి తెలుసుకోవాలని పట్టుపడు-&nbsp;<BR>తోంది. ప్రపంచంలోని ప్రాచీనమతాలకు ప్రతినిధి అనదగ్గ భారతీయపక్షం&nbsp;<BR>ఈశ్వరుణ్ణి తెలుసుకోవాలని పట్టుపడుతోంది. ఒకటి ప్రకృతిలో దేవుణ్ణి,&nbsp;<BR>మరొకటి దేవుడిలో ప్రకృతిని దర్శిస్తుంది. ఈ రెండు పక్షాలకు నేడు తటస్థంగా&nbsp;<BR>నిలబడి సమగ్ర సత్యాన్ని నిష్పాక్షికంగా దర్శించగల భాగ్యం మనకు దొరికి&nbsp;<BR>నట్లుంది. నానాత్వం వుందన్నమాట నిజమే. జీవితం వుండాలంటె నానాత్వం</FONT></p>
<hr class="puTa_virupu">
<table><tr><td><a class=puTa_lanke href=puTa1670.html>p1670</a></td><td>p1671</td><td><a class=puTa_lanke href=puTa1672.html>p1672</a></td></tr></table>
</div></body></html>
