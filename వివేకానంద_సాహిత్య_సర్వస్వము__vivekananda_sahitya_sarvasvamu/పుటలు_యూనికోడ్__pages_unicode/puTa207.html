<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa206.html>p206</a></td><td>p207</td><td><a class=puTa_lanke href=puTa208.html>p208</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">విషయం అతడిపట్ల అత్యంత ప్రాముఖ్యాన్ని వహిస్తుంది. ఆధ్యాత్మిక విషయంలో&nbsp;<BR>మొదట బోధకుడు ఎలాటి వ్యక్తో పరిశీలించాకనే ఆతడి మాటల విలువ పరి-&nbsp;<BR>గణనలోకి వస్తుంది. కారణం ఉదాత్తభావప్రేరణను కలిగించేవాడు ఇతడు&nbsp;<BR>కాబట్టి. తనలో ఆధ్యాత్మికశక్తి లేకుంటే అతడు దాన్నెలా స్ఫూర్తిదాయకం చేయ-&nbsp;<BR>గలడు? విషయం ఒక ఉపమాలంకారంతో స్పష్టమవుతుంది: ఉష్ణయంత్రం అన-&nbsp;<BR>దగ్గ దాన్లో ఉష్ణం వున్నప్పుడే అది ఉష్ణస్పందనాన్ని మరొక వస్తువులో కలిగించ&nbsp;<BR>గలుగుతుంది. ఆ యంత్రంలో ఉష్ణం లేకుంటే అదలా చేయలేదు. శిష్యుడి మన-&nbsp;<BR>స్సులో మానసిక స్పందనాన్ని ప్రసారం చేసే మతగురువు విషయంలో మనం&nbsp;<BR>యిలాగే యోచించాలి. నిర్వహించవలసిన కర్తవ్యం కేవలం మేధాశక్తులను ఉద్దీ-&nbsp;<BR>పితం గావించటం మాత్రమే కాదు. మరి ఆధ్యాత్మిక ప్రభావాన్ని అంతేవాసి&nbsp;<BR>హృదయంలోకి ప్రసారితం గావించటం. వాస్తవమైన ఒకానొక శక్తి గురువునుంచి&nbsp;<BR>వెలువడి శిష్యుడి మనస్సులో ప్రవేశించి వృద్ధిచెందుతుంది. కాబట్టి గురువు సత్య-&nbsp;<BR>సందీపిత వ్యక్తిగా వుండాలనే నియమం అనివార్యం.</FONT></p>
<p><FONT FACE="SHREE900, SHREE, sans-serif" SIZE="3">మూడవ నియమం: ఉద్దేశం. శిష్యుడికి బోధించే సమయంలో పవిత్ర-&nbsp;<BR>ప్రేమ మాత్రమే వుండాలిగాని కీర్తి పిపాసగాని, మరే దురుద్దేశంగాని గురువు&nbsp;<BR>మనస్సులో వుండకూడదు. ఆచార్యుడినుంచి అంతేవాసికి ఆధ్యాత్మికశక్తులు&nbsp;<BR>అనురాగపరంగానే అందచేయబడాలి. అన్యసాధనమేదీ అందుకు ఉపకరించదు.&nbsp;<BR>లబ్ధిమీద ప్రీతిగాని, పేరుమీద మక్కువగాని శక్తిప్రసార మార్గాన్ని తక్షణమే&nbsp;<BR>నాశనం చేస్తుంది. కాబట్టి ప్రేమ మూలంగానే కర్తవ్యనిర్వహణ జరగాలి. భగవం-&nbsp;<BR>తుణ్ణి ఎరిగిన వ్యక్తే ఆచార్యుడు కాజాలతాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ నియమాలన్నీ గురువులో నెలకొన్నప్పుడే శిష్యుడు సురక్షితుడవు-&nbsp;<BR>తాడు. ఎవరిలో యివి లోపిస్తవో ఆతణ్ణి ఆచార్యుడిగా స్వీకరించటం తెలివి&nbsp;<BR>తక్కువ పనే అవుతుంది. శిష్యుడికి సద్గుణాన్ని అలవడ చేయలేకపోయినా,&nbsp;<BR>దౌష్ట్యాన్ని గరపే దుర్దశ ఒక్కోసారి వాటిల్లవచ్చు. ఈ ప్రమాదం తలెత్తకుండా&nbsp;<BR>అంతేవాసి జాగరూకుడై వుండాలి. కాబట్టి అందరూ మనకు ఆచార్యులు కాలేరనే&nbsp;<BR>సంగతి విస్పష్టమే కదా.</FONT></p>
<p><FONT FACE="SHREE900, SHREE, sans-serif" SIZE="3">సెలయేళ్లు, శిలలు ప్రబోధం చేస్తాయనే సంగతి కవితాలంకార శోభితం;&nbsp;<BR>కాని సత్యసందీపితజీవి కానివ్యక్తి ఆవంత సత్యాన్నైనా యితరులకు బోధించలేడు.&nbsp;<BR>సెలయేళ్లు ఎవరికి బోధిస్తవి? ఎవడి జీవితకమలం ప్రఫుల్లమై వుంటుందో,&nbsp;<BR>అలాటి పుణ్యాత్ముడికి గురువు బోధించగలడు. హృదయ పుండరీకం ప్రఫుల్ల-&nbsp;<BR>మైనప్పుడు అది ఝరీమతల్లులనుంచీ, శిలాఖండాలనుంచీ ప్రబోధాన్ని పొంద-&nbsp;<BR>గలదు - ఈ ప్రకృతి దృశ్యాలన్నిటినుంచి అప్పుడది ఆధ్యాత్మిక ప్రబోధాన్ని</FONT></p>
<hr class="puTa_virupu">
<table><tr><td><a class=puTa_lanke href=puTa206.html>p206</a></td><td>p207</td><td><a class=puTa_lanke href=puTa208.html>p208</a></td></tr></table>
</div></body></html>
