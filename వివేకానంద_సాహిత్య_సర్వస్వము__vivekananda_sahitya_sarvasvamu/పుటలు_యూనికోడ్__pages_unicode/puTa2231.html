<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2230.html>p2230</a></td><td>p2231</td><td><a class=puTa_lanke href=puTa2232.html>p2232</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 8 2</FONT></p>
<p><FONT FACE="SHREE900, SHREE, sans-serif" SIZE="3">అవసరంకాదని నేను చెప్పబూనడం లేదు. కాని మన దేశంలో మతం ప్రధానమనీ,&nbsp;<BR>తక్కినవన్నీ ఆనుషంగికమనీ, అనగా అప్రధానమనీ నా అభిప్రాయం. ఈ విష-&nbsp;<BR>యాన్ని మనస్సులో పెట్టుకోండని మిమ్మల్ని కోరుతున్నాను. భారతీయుని&nbsp;<BR>హృదయం మొట్టమొదట పారమార్థికమై ఆ తర్వాత ఏదైనా కాగలదు. కాబట్టి&nbsp;<BR>మనం మతాన్ని బలపరచాలి. ఆ పనిని ఎలా చేయడమో నా ఉద్దేశ్యాలను మీకు&nbsp;<BR>చెప్పబోతున్నాను. నేను అమెరికా పోవడానికై మద్రాసు సముద్రతీరాన్ని వదలడా-&nbsp;<BR>నికి అనేక సంవత్సరాలకు ముందే అవి నా మనస్సులో ఉన్నాయి. అసలు నేను&nbsp;<BR>అమెరికా ఇంగ్లాండులకు పోవడం, కేవలం ఈ భావాలను ప్రచారం చేయడం&nbsp;<BR>కోసమే! అఖిలమత మహాసభను, ఇతర విషయాలను నేను లక్ష్యపెట్టలేదు.&nbsp;<BR>అందువల్ల నాకొక అవకాశంమాత్రం దొరికింది. నిజంగా నాకుగల ఈ భావాలే&nbsp;<BR>నన్ను లోకమంతటా తిరిగేలా చేశాయి.</FONT></p>
<p><FONT FACE="SHREE900, SHREE, sans-serif" SIZE="3">ఏ కొద్దిమందికో వశమై ఏ మఠాల్లోనో, ఏ అడవులలోనో రహస్యంగా&nbsp;<BR>దాచబడి, మూలబడివున్నట్టి మన గ్రంథాల్లోని అమూల్యనిధు లనదగినట్టి ఆధ్యా-&nbsp;<BR>త్మిక జ్ఞానరత్నాలను వెలికి తీసికొనిరావడమే నా ఉద్దేశ్యాలలో మొట్ట&nbsp;<BR>మొదటిది. ఆ జ్ఞానాన్ని దాచిపెట్టుకొని ఉన్నవారి చేతులనుండేకాక ఇంకా దుర్గ-&nbsp;<BR>మమైన సంస్కృత భాషనుండికూడా దాన్ని పెకలించి లాక్కొని రావాలి. శతా-&nbsp;<BR>బ్దాలనుండి కరుడుకట్టుకొని పోయిన సంస్కృత శబ్దజాలంలో అది భద్రపరచ&nbsp;<BR>బడి వుంది. దాన్నంతా ప్రజాసామాన్యానికి అందుబాటులోనికి తీసికొనిరావాలి!&nbsp;<BR>ఈ ఉత్కృష్ట భావరాశిని బయటకి లాక్కొనివచ్చి, సంస్కృతభాష తెలిసినా,&nbsp;<BR>తెలియకున్నా భారతదేశంలోని ప్రతివానికీ అది కొంగుబంగారమై ఒప్పేలా చేసే-&nbsp;<BR>యాలని నా కోరిక. అలా చేయడంలో మన సంస్కృతభాష, మన ఈ దివ్యభాషే&nbsp;<BR>ఒక గొప్పవిఘ్నంగా వుంది. మన జాతి అంతా మంచి సంస్కృత పండితు లయి-&nbsp;<BR>తేనేతప్ప ఈ కష్టం తొలగేలాలేదు. నా జీవితకాలమంతా ఈ భాషను పరిశోధి-&nbsp;<BR>స్తూనే ఉన్నాను. అయినా ప్రతి నూతన గ్రంథమూ నాకు తెలియందిగానే కని-&nbsp;<BR>పిస్తుందంటే ఈ కష్టమెలాంటిదో మీరు గ్రహించగలరు. ఈ భాషను పూర్తిగా&nbsp;<BR>తెలిసికోవడానికి అవకాశంలేని సామాన్య ప్రజలకు ఇంకా ఎంత కష్టంగా&nbsp;<BR>వుంటుందో ఊహించండి. కాబట్టి భావాలను ప్రజల భాషలోనే నేర్పాలి.&nbsp;<BR>అయినా దాంతోపాటు సంస్కృత విద్యనుకూడ నేర్వాలి. ఎందుకంటే, సంస్కృత&nbsp;<BR>శబ్దాల స్వరానికే గొప్ప గౌరవం, మహిమ వున్నాయి. అది జాతికి బలాన్నిస్తుంది.&nbsp;<BR>భారతదేశపు నిమ్నజాతులను ఉద్ధరించడానికై రామానుజులు, చైతన్యులు, కబీ-&nbsp;<BR>రులాంటి మహనీయులు చేసిన ప్రయత్నాలు ఆ ప్రవక్తల జీవిత&nbsp;<BR>కాలంలోనే ఎలాంటి సత్ఫలితాన్ని కల్పించగలిగిందో తెలిసికోండి. అయినా వారి</FONT></p>
<hr class="puTa_virupu">
<table><tr><td><a class=puTa_lanke href=puTa2230.html>p2230</a></td><td>p2231</td><td><a class=puTa_lanke href=puTa2232.html>p2232</a></td></tr></table>
</div></body></html>
