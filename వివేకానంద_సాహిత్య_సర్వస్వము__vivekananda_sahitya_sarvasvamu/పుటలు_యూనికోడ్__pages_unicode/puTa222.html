<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa221.html>p221</a></td><td>p222</td><td><a class=puTa_lanke href=puTa223.html>p223</a></td></tr></table>


<p><FONT FACE="SHREE900, SHREE, sans-serif" SIZE="3">గాని, మరణించిన మిత్రులనుగాని ఆరాధిస్తే, అతగాడికి కొన్ని శక్తులు చేకూరు-&nbsp;<BR>తవి; ఈ ఆరాధ్య దేవతలనుంచి కొంత విషయ వృత్తాంతం లభించవచ్చు. ఈ&nbsp;<BR>దేవతలనుంచి చేకూరే ప్రత్యేక ప్రయోజనం ‘విద్య’ అనబడుతుంది - ఇది&nbsp;<BR>ప్రత్యేక జ్ఞానం. కాని సర్వోత్కృష్టాశయమైన మోక్షం ఈశ్వరారాధన వలననే లభి-&nbsp;<BR>స్తుంది. కొందరు ప్రాచ్యపండితులు, వేదాలను వ్యాఖ్యానించే సమయంలో, దైహిక-&nbsp;<BR>స్వరూపంలో నిరూపించబడిన ఈశ్వరుణ్ణి సైతం ‘ప్రతీక’ మని ఊహిస్తారు.&nbsp;<BR>వ్యక్తిగత భగవంతుడు ‘ప్రతీకం’ కావచ్చు; కాని ‘ప్రతీకసముదాయం’&nbsp;<BR>వ్యక్తిగత భగవంతుడు కాడు; అవ్యక్తగత భగవంతుడూ కాడు. ఈశ్వరభావనతో&nbsp;<BR>అవి ఆరాధించబడజాలవు. ఈ వివిధ ‘ప్రతీక’ లను దేవతలనిగాని, పితృదేవత-&nbsp;<BR>లనిగాని, మహాత్ములనిగాని (పవిత్రజీవులని, యోగులని) గాని, పరలోకవాసు-&nbsp;<BR>లనిగాని ఆరాధించేవారు తమకు మోక్షం లభిస్తుందని తలచటం పెద్ద పొరపాటే&nbsp;<BR>అవుతుంది. పైగా వారు కొన్ని శక్తులను అలవరచుకొంటారు; కాని ఈశ్వరు&nbsp;<BR>డొక్కడే మనకు ముక్తిని ప్రసాదించగలడు. ఇలా అంటె ఆ ఆరాధనాన్ని నింద-&nbsp;<BR>చేయరాదు. దానివల్ల కొంత ఫలం లభిస్తుంది. ఆ ఆరాధనంకంటె మహత్తర&nbsp;<BR>మైనదాన్ని అవగాహన చేసుకోలేని మనిషి కొంత శక్తిని, కొంత పరితోషాను&nbsp;<BR>భూతిని దానివల్ల పొంది, విశేషానుభూతి లభించాక, మోక్షార్హతను పొందాక&nbsp;<BR>తనంత తానే ప్రతీకలను పరిత్యజిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">పైన పేర్కోబడిన వివిధ రీతుల ‘ప్రతీకారాధన’ లలో ఎంతో వ్యాప్తిి&nbsp;<BR>్తచెందిన ఆరాధనం విగతజీవులైన మిత్రులను ఉద్దేశించి చేసే ఆరాధనే. మనుష్య&nbsp;<BR>ప్రకృతిలో వ్యక్తిగతమైన అనురాగం, మిత్రులపట్ల చూపబడే ప్రీతి ఎంతో ప్రగాఢ&nbsp;<BR>మైవుండటంతో, వారు అస్తమించినప్పుడు వారిని తిరిగి చూడాలనే మక్కువ-&nbsp;<BR>పడుతూ వారి స్వరూపాలను పట్టుకొని ప్రాకులాడతాం. ఈ స్వరూపాలు&nbsp;<BR>సజీవాలై వున్నప్పుడు తరచూ మారుతూంటవనే సంగతిని మరచిపోతాం. అవి&nbsp;<BR>మృత్యువువాతపడినప్పుడు, మార్పుచెందక నిరంతరం అవి కడచిన భావన&nbsp;<BR>ననుసరించి వుంటవని ఊహించి, అలాగే వాటిని చూడాలని ఉద్దేశిస్తాం. అంతే-&nbsp;<BR>కాదు. నా కొక మిత్రుడుగాని పుత్రుడుగాని వుంటే సజీవుడై వుండగా ఆతడు&nbsp;<BR>పలుగాకియై వున్నాకూడా, మరణించాక ఆతడు మహత్తర గుణవిభూతితో&nbsp;<BR>వెలసిన యోగిపుంగవుడని నేను ఊహిస్తాను; ఆతడు ఆరాధ్యదేవత అవుతాడు.&nbsp;<BR>ఒక పసిపిల్లవాడు మరణించినప్పుడు అతడి శరీరాన్ని దహనంచేయక, భూ&nbsp;<BR>స్థాపితం చేసి అక్కడ ఒక గుడిని కట్టేవారు కొందరు భారతదేశంలో వున్నారు.&nbsp;<BR>ఆ గుడిలో ఆ పసివాడు దేవుడై వెలస్తాడు. అనేక దేశాలలో యీ రీతి మతాచారం&nbsp;<BR>ప్రచలితమై వుంది. సమస్త మతాలకు యీ రీతి ఆచారం మూలాధారం</FONT></p>
<hr class="puTa_virupu">
<table><tr><td><a class=puTa_lanke href=puTa221.html>p221</a></td><td>p222</td><td><a class=puTa_lanke href=puTa223.html>p223</a></td></tr></table>
</div></body></html>
