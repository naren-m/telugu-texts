<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1983.html>p1983</a></td><td>p1984</td><td><a class=puTa_lanke href=puTa1985.html>p1985</a></td></tr></table>
<p><FONT FACE="SHREE900, SHREE, sans-serif" SIZE="3">పద్యమంజరి</FONT></p>
<p><FONT FACE="SHREE900, SHREE, sans-serif" SIZE="3">379</FONT></p>
<p><FONT FACE="SHREE900, SHREE, sans-serif" SIZE="3">కనుక</FONT></p>
<p><FONT FACE="SHREE900, SHREE, sans-serif" SIZE="3">వాటి నన్నిటినీ పగలగొట్టి,</FONT></p>
<p><FONT FACE="SHREE900, SHREE, sans-serif" SIZE="3">ధీరసన్న్యాసి,</FONT></p>
<p><FONT FACE="SHREE900, SHREE, sans-serif" SIZE="3">పలుకుమా&nbsp;<BR>ఓం తత్‌ సత్‌ ఓం అని.</FONT></p>
<p><FONT FACE="SHREE900, SHREE, sans-serif" SIZE="3">చీకటిని త్రోసిరాజను</FONT></p>
<p><FONT FACE="SHREE900, SHREE, sans-serif" SIZE="3">మండుతున్న కొరివిదయ్యం</FONT></p>
<p><FONT FACE="SHREE900, SHREE, sans-serif" SIZE="3">చీకటిపై మరింత చీకటిని త్రోస్తుంది.</FONT></p>
<p><FONT FACE="SHREE900, SHREE, sans-serif" SIZE="3">జన్మనుండి మృత్యువుకు,</FONT></p>
<p><FONT FACE="SHREE900, SHREE, sans-serif" SIZE="3">మృత్యువునుండి మరో జన్మకు</FONT></p>
<p><FONT FACE="SHREE900, SHREE, sans-serif" SIZE="3">ఆత్మను అవిరళంగా లాగుతున్న</FONT></p>
<p><FONT FACE="SHREE900, SHREE, sans-serif" SIZE="3">తనివితీరని ఈ జీవిత తృష్ణను</FONT></p>
<p><FONT FACE="SHREE900, SHREE, sans-serif" SIZE="3">చిరతరంగా ఆర్పు,</FONT></p>
<p><FONT FACE="SHREE900, SHREE, sans-serif" SIZE="3">ఆత్మజయి సర్వజయి అని తెలుసుకొని</FONT></p>
<p><FONT FACE="SHREE900, SHREE, sans-serif" SIZE="3">ఏనాటికి లొంగక,</FONT></p>
<p><FONT FACE="SHREE900, SHREE, sans-serif" SIZE="3">ధీరసన్న్యాసి,</FONT></p>
<p><FONT FACE="SHREE900, SHREE, sans-serif" SIZE="3">పలుకుమా&nbsp;<BR>ఓం తత్‌ సత్‌ ఓం అని.</FONT></p>
<p><FONT FACE="SHREE900, SHREE, sans-serif" SIZE="3">విత్తినవాడికి పంట దొరకటం తథ్యం;</FONT></p>
<p><FONT FACE="SHREE900, SHREE, sans-serif" SIZE="3">కారణం కార్యమవటం అనివార్యం;</FONT></p>
<p><FONT FACE="SHREE900, SHREE, sans-serif" SIZE="3">మంచి మంచిని, చెడు చెడును ఫలిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ నియతి నెవరూ తప్పించుకోలేరు</FONT></p>
<p><FONT FACE="SHREE900, SHREE, sans-serif" SIZE="3">ఆకారం ఉన్నదానికి బంధనం తప్పదనేది</FONT></p>
<p><FONT FACE="SHREE900, SHREE, sans-serif" SIZE="3">సర్వవిదితం, ఇది పరమసత్యం, ఐనా</FONT></p>
<p><FONT FACE="SHREE900, SHREE, sans-serif" SIZE="3">ఈ నామరూపాలకు అతీతమైన ఆత్మ</FONT></p>
<p><FONT FACE="SHREE900, SHREE, sans-serif" SIZE="3">నిత్యముక్తం అని తెలుసుకొని</FONT></p>
<p><FONT FACE="SHREE900, SHREE, sans-serif" SIZE="3">ధీర సన్న్యాసి,</FONT></p>
<p><FONT FACE="SHREE900, SHREE, sans-serif" SIZE="3">పలుకుమా&nbsp;<BR>ఓం తత్‌ సత్‌ ఓం అని.</FONT></p>
<p><FONT FACE="SHREE900, SHREE, sans-serif" SIZE="3">తల్లి తండ్రి భార్య బిడ్డలు మిత్రులూ</FONT></p>
<p><FONT FACE="SHREE900, SHREE, sans-serif" SIZE="3">అనే కలలు కనేవారికి సత్యం బోధపడదు.</FONT></p>
<hr class="puTa_virupu">
<table><tr><td><a class=puTa_lanke href=puTa1983.html>p1983</a></td><td>p1984</td><td><a class=puTa_lanke href=puTa1985.html>p1985</a></td></tr></table>
</div></body></html>
