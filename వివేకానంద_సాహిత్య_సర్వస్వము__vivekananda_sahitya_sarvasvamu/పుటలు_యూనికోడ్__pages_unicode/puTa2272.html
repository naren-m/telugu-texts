<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2271.html>p2271</a></td><td>p2272</td><td><a class=puTa_lanke href=puTa2273.html>p2273</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - సర్వతోముఖ వేదాంతం </FONT><FONT FACE="TimesNewRoman, Times, serif" SIZE="2">2 2 3</FONT></p>
<p><FONT FACE="SHREE900, SHREE, sans-serif" SIZE="3">ఇంతేల. వారు, ఆ వర్ణనలో ప్రత్యక్షరూపమైన భాషనే విసర్జించివేశారు. ఇంద్రి-&nbsp;<BR>యాలకు అఖండబ్రహ్మమును గురించిన భావాన్ని కలిగించడానికై ఆ ఇంద్రి-&nbsp;<BR>యాల దగ్గరికి వారిక దిగిరాలేదు. దృశ్యమానం, జడం, నిర్జీవం, పంచభూత-&nbsp;<BR>మయం, ఇంద్రియగమ్యం, విశాలం అయిన అనంతలోకం మళ్లీ అందులో&nbsp;<BR>కనిపించదు. దానికి మారుగా, మరొకటి వస్తుంది. ఈ క్రింది మనోహరవర్ణనను&nbsp;<BR>అందు కుదాహరణగా తీసుకోండి.</FONT></p>
<p><FONT FACE="SHREE902, SHREE, sans-serif" SIZE="3">‘‘న తత్ర సూర్యో భాతి న చంద్రతారకం</FONT></p>
<p><FONT FACE="SHREE902, SHREE, sans-serif" SIZE="3">నమా విద్యుతో భాన్తికుతోఽయమగ్నిః&nbsp;<BR>తవువ భాంతమనుభాతి సర్వం తస్య</FONT></p>
<p><FONT FACE="SHREE902, SHREE, sans-serif" SIZE="3">భాసా సర్వమిదం విభాతి.-’’</FONT></p>
<p><FONT FACE="SHREE900, SHREE, sans-serif" SIZE="3">ఆహా! ప్రపంచంలో దీన్ని మించిన ఉదాత్త కవిత్వం ఏది? (అక్కడ&nbsp;<BR>సూర్యుడు ప్రకాశింపజాలడు. చంద్రుడు, నక్షత్రాలు ప్రకాశింపజాలవు. మెరపు&nbsp;<BR>సైతం ప్రకాశింపజాలదు. ఇక అగ్నిమాట చెప్పనేల?) ఆహా! లోకంలో ఇంత-&nbsp;<BR>కంటె, మహోదాత్తమైన కవిత్వం ఉండగలదా? ఉపనిషత్తులలో కెల్లా అత్యద్భుత&nbsp;<BR>మైన కఠోపనిషత్తును తీసికోండి. ఎటువంటి అద్భుత నైపుణ్యం, ఎటువంటి&nbsp;<BR>విచిత్ర కళాసంపత్తి ఆ కావ్యంలో గోచరిస్తోంది? దాని ప్రారంభమే ఆశ్చర్యం&nbsp;<BR>కలిగిస్తోంది. శ్రద్ధ చేత ఆవహించబడిన లేబ్రాయపు కుర్రవాడు యముని చూడ-&nbsp;<BR>గోరుతాడు. గురువుల్లో కెల్లా చాలా చిత్రమూర్తి అయిన మృత్యుదేవతే జననమ-&nbsp;<BR>రణాలను గూర్చిన మహారహస్యాలను ఆ పిల్లవానికి బోధించడం జరిగింది. ఆ&nbsp;<BR>పిల్లవాని అన్వేషణలోని లక్ష్యమేది? మృత్యురహస్యాన్ని కనుగొనడం!</FONT></p>
<p><FONT FACE="SHREE900, SHREE, sans-serif" SIZE="3">మీరు జ్ఞాపకముంచుకోవాలని నేను కోరే రెండవ విషయమది. ఉపని&nbsp;<BR>షత్తుల ప్రామాణికత మానవులపై ఆధారపడనే పడదు. వాటిలో అనేక పురు-&nbsp;<BR>షులు, అనేక వక్తలు, అనేక గురువులు ఉదాహరించబడివుండటం నిజమే కానీ,&nbsp;<BR>వారిలో ఒక్కడైనా, ఈ ఉపనిషత్తులకు ఆధారభూతుడు కాడు. ఒక్క శ్లోకమైనా&nbsp;<BR>వారిలో ఒకని జీవితంపై ఆధారపడివుండలేదు. వీరందరూ ఎక్కడో వెనుక&nbsp;<BR>మెదలుతూంటారు; వారి నీడలు మాత్రం, తెరమీద కనిపిస్తూందా అన్నట్లుం-&nbsp;<BR>టాయి. వాళ్లు పట్టుకోవడానికి చిక్కరు. చూపులకు దొరకరు. ఇలాటి వారని&nbsp;<BR>విస్పష్టంగా గోచరించరు. ఉపనిషత్తులు ఎవరిమీదా ఆధారపడినవి కానే కావు.&nbsp;<BR>వాటి బలమంతా, అందులోని అత్యద్భుతాలు, దేదీప్యమానాలు, జ్ఞాన తేజో&nbsp;<BR>మయాలు అయిన వాక్యాల్లోనే వుంది; రచయితల మీద కాదు. యాజ్ఞవల్క్యులు&nbsp;<BR>ఇరవైమంది పుట్టనీ, జీవించనీ, మరణించనీ, లెక్కలేదు. లెక్కకు వచ్చేవి శ్రుతి-</FONT></p>
<hr class="puTa_virupu">
<table><tr><td><a class=puTa_lanke href=puTa2271.html>p2271</a></td><td>p2272</td><td><a class=puTa_lanke href=puTa2273.html>p2273</a></td></tr></table>
</div></body></html>
