<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1396.html>p1396</a></td><td>p1397</td><td><a class=puTa_lanke href=puTa1398.html>p1398</a></td></tr></table>
<p><FONT FACE="SHREE900, SHREE, sans-serif" SIZE="3">168 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">మీరు పాపాత్ములని చెప్పేవాళ్లు మూర్ఖులు. అవివేకులు. వాళ్ల మాట నమ్మి&nbsp;<BR>మీరొక మూలలో కూర్చుని విలపిస్తారు. మిమ్మల్ని పాపాత్ములనడం అవివేకం,&nbsp;<BR>దుర్మార్గం, కేవలం మోసం. మీరంతా భగవత్స్వరూపులే. భగవంతుని చూచి&nbsp;<BR>మానవుడని పలుకకండి. ధీరులైతే ఆ ఆధారంలో నిలవండి. మీ జీవితమంతా&nbsp;<BR>దానికనుకూలంగా నిర్మించుకోండి. ఎవ్వరైనా మీ గొంతుకోస్తే వద్దనకండి.&nbsp;<BR>మీరే కదా దాన్ని కోసుకుంటున్నది? నిరుపేద కొకనికి తోడ్పడితే అందుకు&nbsp;<BR>గర్వించకండి. మీకది ఆరాధనం. గర్వకారణం కాదు. జగత్తంతా మీరే కదా?&nbsp;<BR>మీరు కానివాడు ఎక్కడైనా ఒకడున్నాడా? నీవు జగత్తుకాత్మవు. నీవే సూర్యుడివి,&nbsp;<BR>నీవే చంద్రుడివి. నీవే నక్షత్రకోటివి. అంతటా ప్రకాశించేది నీవే. జగత్తంతా నీవే.&nbsp;<BR>ఎవరిని ద్వేషిస్తావు? ఎవరితో కలహిస్తావు? కాబట్టి నీవే అతడివని తెలిసికొని,&nbsp;<BR>నీ జీవితమంతా దానికి తగినట్లుగా ఏర్పరుచుకో! ఇది తెలిసి జీవితాన్ని ఇలా&nbsp;<BR>ఏర్పరచుకొన్నవాడు, అంధకారంలో ఎన్నడూ అల్లాడడు.</FONT></p>

<hr class="puTa_virupu">
<table><tr><td><a class=puTa_lanke href=puTa1396.html>p1396</a></td><td>p1397</td><td><a class=puTa_lanke href=puTa1398.html>p1398</a></td></tr></table>
</div></body></html>
