<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3500.html>p3500</a></td><td>p3501</td><td><a class=puTa_lanke href=puTa3502.html>p3502</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>˝ ^</FONT></p>
<p><FONT FACE="SHREE900, SHREE, sans-serif" SIZE="3">గురించి అనే మాటలను నన్ను విననివ్వక అడ్డగించేదేమంటే ‘స్వల్పశ్చకాలో&nbsp;<BR>బహవశ్చ విఘ్నాః’ కాలమా స్వల్పం! విఘ్నాలా అనంతాలు.</FONT></p>
<p><FONT FACE="SHREE900, SHREE, sans-serif" SIZE="3">మన కొక సంఘటిత </FONT><FONT FACE="TimesNewRoman, Times, serif" SIZE="2"> RUJDQL]HG   </FONT><FONT FACE="SHREE900, SHREE, sans-serif" SIZE="3">మైన సంస్థ కావాలి. ఇంటిపనులను&nbsp;<BR>శశిని చూసుకొమ్మను. సన్యాల్‌ను డబ్బు విషయాలను, వస్తువులను కొనితేవటం&nbsp;<BR>వగైరా పనులను చూడమను. ఇక శరత్‌ కార్యదర్శిగా ఉత్తరప్రత్యుత్తరాలు&nbsp;<BR>జరుపుతాడు. ఒక శాశ్వతమైన కేంద్రాన్ని ఏర్పరచండి. మీరు ప్రస్తుతం చేస్తూ-&nbsp;<BR>న్నట్టి తాత్కాలిక పనులతో ప్రయోజనం ఏమీలేదు. నా భావం అర్థమైందా?&nbsp;<BR>వార్తాపత్రికలు ఇప్పుడు నావద్ద రాసులు పోసివున్నాయి. మీ రిప్పుడు కొంతపని&nbsp;<BR>చెయ్యాలని కోరుతున్నాను. మీరొక మఠాన్ని నిర్మిస్తే మిమ్మల్ని ధీరులుగా&nbsp;<BR>పరిగణిస్తాను. లేకుంటే మీ రెందుకూ కొరగానివారే. మీరు పనిచేస్తున్నప్పుడు&nbsp;<BR>మద్రాసువారిని సంప్రదించండి. వారిలో గొప్ప కార్యదక్షత వుంది. ఈ ఏడు శ్రీరా-&nbsp;<BR>మకృష్ణ జయంతిని వైభవోపేతంగా జరిపించి గణనీయమైనదాన్నిగా చెయ్యండి.&nbsp;<BR>భోజనాల ప్రమేయం ఎంత తగ్గితే అంత మంచిది. భక్తులను వరుసల్లో నిలబెట్టి&nbsp;<BR>ప్రసాదాన్ని దొన్నెల్లో పంచండి...</FONT></p>
<p><FONT FACE="SHREE900, SHREE, sans-serif" SIZE="3">శ్రీరామకృష్ణుని సంక్షిప్త జీవిత చరిత్రను ఆంగ్లంలో రచించబోతూన్నాను.&nbsp;<BR>దాన్ని నీకు పంపిస్తాను. బెంగాలీలోకి అనువాదంచేసి ఉత్సవసమయంలో పంచి-&nbsp;<BR>పెట్టు. ఉచితంగా యిస్తే పుస్తకాలను చదవరు. అందువల్ల దానికి నామమాత్రంగా&nbsp;<BR>వెల వుంచు. ఉత్సవాన్ని అత్యంత శోభాయమానంగా నిర్వహించండి...</FONT></p>
<p><FONT FACE="SHREE900, SHREE, sans-serif" SIZE="3">సమర్థవంతమైన పనిచేయటానికి మీకు బహుముఖప్రజ్ఞ వుండాలి. మీరు&nbsp;<BR>సందర్శిస్తున్న గ్రామాల్లోగాని పట్టణాల్లోగాని ఎక్కడైనా శ్రీరామకృష్ణునిపట్ల భక్తి-&nbsp;<BR>ప్రపత్తులున్న వ్యక్తులు కనిపిస్తే, ఆయా చోట్లలో సంఘాలను స్థాపించండి.&nbsp;<BR>ఇన్నాళ్లనుండి మీరు అనేక గ్రామాల్లో పర్యటించినదంతా నిరర్థకమైన పనా? హరి&nbsp;<BR>సభలు మొదలైన సమాజాలను మనం నెమ్మదిగా మనలో కల్పుకోవాలి. నా&nbsp;<BR>లాంటి మరో రాక్షసుడు దొరికితేగాని - నేను అన్ని సంగతులను చెప్పలేను. కాల-&nbsp;<BR>క్రమాన భగవంతుడు నాకు అన్నీ సమకూరుస్తాడు. ఎవరికైనా శక్తిసామర్థ్యాలు&nbsp;<BR>వుంటే దాన్ని ఆచరణలో చూపించి తీరాలి... భక్తి, ముక్తి ఇత్యాది భావాలను&nbsp;<BR>వదలిపెట్టండి! లోకంలో వున్నది ఒకే ఒక్కమార్గం. ‘‘పరోపకారాయ సతాం&nbsp;<BR>హి జీవితమ్‌ పరార్థే ప్రాజ్ఞ ఉత్సృజేత్‌’’ పరులకు హితంచేయటానికై మహాత్ములు&nbsp;<BR>జీవిస్తారు. ప్రాజ్ఞుడైనవాడు పరుల క్షేమానికై తనను తాను త్యాగంచెయ్యాలి.&nbsp;<BR>ఇతరులకు మేలు చెయ్యటంవల్లే నాకు మేలు చేకూరుతోంది. మరొక మార్గం-&nbsp;<BR>లేదు. లేనేలేదు... నేను దేవుణ్ణి. నువ్వు దేవుడవు. మానవుడు దేవుడు. మానవ&nbsp;<BR>కోటిలో ఆవిర్భూతమైన దేవుడే లోకంలో సర్వకార్యాలను చేస్తూన్నాడు.</FONT></p>
<hr class="puTa_virupu">
<table><tr><td><a class=puTa_lanke href=puTa3500.html>p3500</a></td><td>p3501</td><td><a class=puTa_lanke href=puTa3502.html>p3502</a></td></tr></table>
</div></body></html>
