<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1257.html>p1257</a></td><td>p1258</td><td><a class=puTa_lanke href=puTa1259.html>p1259</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మాయ, భ్రాంతి</FONT></p>
<p><FONT FACE="SHREE900, SHREE, sans-serif" SIZE="3">29</FONT></p>
<p><FONT FACE="SHREE902, SHREE, sans-serif" SIZE="4">మాయ, భ్రాంతి</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">లండన్‌లో ఉపన్యసింΔనది</FONT><FONT FACE="SHREE900, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">మాయ అనే మాటను మీలో అనేకులు వినే ఉంటారు. మామూలుగా&nbsp;<BR>సరియైన అర్థం తెలుసుకోక, తప్పుగా ‘‘మోహం’’ ‘‘భ్రాంతి’’ వంటి ఏదో&nbsp;<BR>అర్థంలో దాన్ని వాడుతారు. కాని వేదాంతవిద్యకు, ఈ మాయావాదం మూల-&nbsp;<BR>స్తంభం వంటిది కాబట్టి, మనం దీన్ని సరిగా గ్రహించడం ముఖ్యం. తొందరపడక&nbsp;<BR>జాగ్రత్తగా వినండి. లేకపోతే అపార్థం చేసికొంటారు. వేదవాఙ్మయంలో కనిపించే&nbsp;<BR>అతిపురాతన ప్రయోగాల్లో అది భ్రాంతి అనే అర్థంలోనే వాడబడి ఉంది. కానీ&nbsp;<BR>మాయావాదం అప్పటికి సరియైన రూపాన్ని పొందలేదు. ‘‘ఇంద్రుడు, తన&nbsp;<BR>మాయచేత వివిధ రూపాలను ధరించాడ’’న్నది ఒక ప్రయోగం. ఇక్కడ దాని&nbsp;<BR>కర్థం గారడీవిద్య లాంటిదేదో అనడానికి సందేహంలేదు. ఇట్టి ప్రయోగాలెన్నో&nbsp;<BR>ఉన్నాయి. అన్నిటిలోనూ అదే అర్థం. తర్వాత ‘మాయ’ అనే మాట చాలాకాలం&nbsp;<BR>అదృశ్యమైంది. కాని భావంమాత్రం క్రమక్రమంగా పరిపక్వమవుతూ ఉండింది.&nbsp;<BR>కాలాంతరంలో, ‘‘ఈ జగత్తు మర్మం మనకేల గోచరింపకున్నది?’’ అనే ప్రశ్న&nbsp;<BR>బయలుదేరింది. ఈ ప్రశ్నకు, ఈ క్రింది విశేష భావవ్యంజకమైన సమాధానం&nbsp;<BR>ఇవ్వబడింది. ‘‘మనం వ్యర్థ ప్రసంగాలతో కాలం గడుపుతున్నాం. ఇంద్రియ&nbsp;<BR>విషయాలతోనే తృప్తిపొందుతున్నాం. కోరికల వెంట పరుగిడుతున్నాం. ఇందు-&nbsp;<BR>వల్ల సత్యాన్ని మంచుతెరతో కప్పివేస్తున్నామనవచ్చు.’’ ఇక్కడ ‘‘మాయ’’ అనే&nbsp;<BR>మాట వాడలేదుకానీ, ‘‘మన బుద్ధిపై ఒక విధమైన మంచుతెర క్రమ్మినందువల్ల&nbsp;<BR>దానికి సత్యం గోచరించడం లేదు. అదే అజ్ఞతకు కారణం’’ అనే భావం&nbsp;<BR>(ఆశయం) వుంది. ఇంకా చాలాకాలం గడిచిన తర్వాత, చివరి ఉపనిషత్తొక&nbsp;<BR>దానిలో ‘‘మాయ’’ అనే మాట, మళ్లీ కనిపిస్తోంది. కానీ అప్పటికి దానిలో&nbsp;<BR>క్రొత్త అర్థమెంతో ఇమిడి, దాని రూపమే మారిపోయిందనవచ్చు. ఇలా అవ&nbsp;<BR>డానికి ముందు, ఎన్నో వాద ప్రతివాదాలు చెలరేగాయి. తత్ఫలంగా, చివరికి సుస్థిర&nbsp;<BR>రూపాన్ని పొందిన అర్థమే ఆ ఉపనిషత్తులో కనిపిస్తోంది. ‘‘మాయామ్‌ తు&nbsp;<BR>ప్రకృతిం, వాద్వాత్‌ మాయిన ఞ్చ మహేశ్వరమ్‌’’ (ప్రకృతి మాయ అనీ,&nbsp;<BR>మహేశ్వరుడు మాయి అనీ తెలిసికోండి - శ్వేతాశ్వతరోపనిషత్తు) శంకరా&nbsp;<BR>చార్యులకు పూర్వపు వేదాంతులు ఈ మాయాశబ్దాన్ని, తమ తమ మతాలకు</FONT></p>
<hr class="puTa_virupu">
<table><tr><td><a class=puTa_lanke href=puTa1257.html>p1257</a></td><td>p1258</td><td><a class=puTa_lanke href=puTa1259.html>p1259</a></td></tr></table>
</div></body></html>
