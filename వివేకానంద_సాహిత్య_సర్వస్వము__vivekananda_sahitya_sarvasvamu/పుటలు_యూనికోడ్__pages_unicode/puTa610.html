<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa609.html>p609</a></td><td>p610</td><td><a class=puTa_lanke href=puTa611.html>p611</a></td></tr></table>
<p><FONT FACE="SHREE900, SHREE, sans-serif" SIZE="3">హేతుజ్ఞానం : మతం</FONT></p>
<p><FONT FACE="TimesNewRoman, Times, serif" SIZE="2">1 9 5</FONT></p>
<p><FONT FACE="SHREE900, SHREE, sans-serif" SIZE="3">వుండవచ్చును. వారినిగాని, వారి చిత్తరువులనుగాని మనం చూడటం లేదు.&nbsp;<BR>ఇంతేకాక, ఆధునిక భౌతిక వైజ్ఞానిక పరిశోధనలన్నీ సత్యమైనవి. సూక్ష్మ-&nbsp;<BR>రూపంలో వుంటాయని నిరూపించడానికి ఉన్ముఖంగా వున్న విషయం మీకు&nbsp;<BR>తెలిసిందే; స్థూలంగా వుంది కేవల దృశ్యమాత్రమే. ఆ విషయమేమైనా, ఆధునిక&nbsp;<BR>హేయక్రమానికి నిలబడగల మత సిద్ధాంతం ఏదైనా వుంటే అది అద్వైతమే అని&nbsp;<BR>మనం పరిశీలించాం. ఎందుకంటె అది ఆధునిక విజ్ఞానపు ప్రధాన సూత్రాలు&nbsp;<BR>రెండింటికి అనుగుణమైంది. అది వ్యక్తిత్వానికీ అతీతమైన విశ్వజనీన సూత్రం.&nbsp;<BR>ప్రతిజీవికి సమానంగా అన్వయంకాగల సామాన్యీకరణ సూత్రం అది. ఈశ్వ-&nbsp;<BR>రుడు సగుణుడనే భావంతో పరిసమాప్తమయ్యే సూత్రం విశ్వజనీనం కాజాలదు.&nbsp;<BR>ఈశ్వరుడు సగుణు డనడానికి అతడు సర్వదయాపరుడు, సర్వమంగళ స్వరూ-&nbsp;<BR>పుడు అని చెప్పాలి. ఐతే యీ జగత్తు మిశ్రమం, ఇందులో మంచి చెడ్డలు రెండూ&nbsp;<BR>వున్నాయి. ఇందులో మనకు యిష్టమైనది మాత్రమే తీసుకొని, దాన్ని అందరికి&nbsp;<BR>సంబంధించిన సగుణ దేవుడిగా ప్రతిపాదిద్దాం! సగుణుడైన దేవుడు యిలాటి&nbsp;<BR>వాడు, అలాటి వాడు కాడనికూడా చెప్పవలసి వుంటుంది. దేవుడు సగుణుడే&nbsp;<BR>అనే భావంతోపాటు దుర్గుణమైన పిశాచంకూడా వుందన్న భావం వెన్నంటే&nbsp;<BR>వుంటుంది. అందుచేతే దేవుడు సగుణుడనే భావంతో పరిసమాప్తమైన సాధార-&nbsp;<BR>ణసూత్రం చిట్టచివరిది కాజాలదు. సగుణాన్ని దాటి నిర్గుణాన్ని చేరాలి. సుఖ-&nbsp;<BR>దుఃఖాలతో కూడిన విశ్వం నిర్గుణంలోనే వున్నది. ఏదేది వుందో అదంతా నిర్గు-&nbsp;<BR>ణంనుండే వచ్చింది. చెడు, తదితర లక్షణాలను ఏ దేవుడికి ఆపాదిస్తామో ఆ&nbsp;<BR>దేవుడు ఏపాటి దేవుడు? దీని భావం యిది! మంచి చెడ్డలనేవి ఒకే వస్తువుకు&nbsp;<BR>రెండువైపుల వంటివి. అవి ఒకే వస్తువుయొక్క రెండు అభివ్యక్తనలు. అవి వేర్వే&nbsp;<BR>రనే అభిప్రాయం తప్పు. ఈ ప్రపంచంలోని దుఃఖానికి ఆ అభిప్రాయం చాల-&nbsp;<BR>వరకు కారణం. మంచి చెడ్డలు పరస్పర సంబంధంలేని రెండు స్వతంత్ర వస్తువు&nbsp;<BR>లని, అవి శాశ్వతంగా వేర్వేరుగా వుండేవని భావించటం అనర్థదాయకం. చిర-&nbsp;<BR>కాలం మంచిగానే వుండేది, చిరకాలం చెడుగానే వుండేది ఎవరైనా నాకు చూపిస్తే&nbsp;<BR>ఎంతో సంతోషిస్తాను. మన జీవితంలోని సంఘటనలు కొన్నింటిని పేర్కొని అవి&nbsp;<BR>సమగ్రంగా మంచివే అని, మరికొన్నింటిని పేర్కొని అవి పూర్తిగా చెడ్డవని ఎవరు&nbsp;<BR>నిర్వచించగలరు? నేడు మంచిదైనది రేపు చెడ్డది కావచ్చు. నేడు చెడ్డదైనది రేపు&nbsp;<BR>మంచిది కావచ్చు. నాకు మేలైనది నీకు కీడు కావచ్చు. అన్ని విషయాల మాదిరే&nbsp;<BR>మంచి చెడ్డలకుకూడా క్రమవికాసం వుందనేదే దీని పర్యవసానం. అది క్రమ&nbsp;<BR>వికాసం చెందుతూన్నప్పుడు ఒక దశలో మంచి అని, మరో దశలో చెడు అని&nbsp;<BR>అంటుంటాం. నా మిత్రుడి ప్రాణం తీసిన తుపాన్‌ చెడ్డదని నేనంటాను. కాని</FONT></p>
<hr class="puTa_virupu">
<table><tr><td><a class=puTa_lanke href=puTa609.html>p609</a></td><td>p610</td><td><a class=puTa_lanke href=puTa611.html>p611</a></td></tr></table>
</div></body></html>
