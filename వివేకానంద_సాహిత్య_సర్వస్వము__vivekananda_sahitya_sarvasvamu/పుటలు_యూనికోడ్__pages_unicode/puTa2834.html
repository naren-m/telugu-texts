<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2833.html>p2833</a></td><td>p2834</td><td><a class=puTa_lanke href=puTa2835.html>p2835</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">5</FONT></p>
<p><FONT FACE="SHREE900, SHREE, sans-serif" SIZE="3">నరేంద్రబాబు వెళ్లగానే, గోరక్షణ సంఘానికి చెందిన ఉత్సాహపూరితు-&nbsp;<BR>డైన ప్రచారకుడొకడు స్వామీజీ సందర్శనానికి వచ్చాడు. సన్యాసి వేషం వేసు&nbsp;<BR>కున్నాడు. తలకు కషాయ తలపాగా చుట్టుకున్నాడు. చూడటానికి పల్లెటూరి-&nbsp;<BR>వాని వలె ఉన్నాడు. గోరక్షణ ప్రచారకుడు వచ్చినాడని తెలియగానే స్వామిజీ&nbsp;<BR>చావడి గదిలోనికి వచ్చారు. ప్రచారకుడు స్వామీజీకి మొక్కి, గోమాత చిత్ర&nbsp;<BR>పటాన్ని స్వామీజీకి బహూకరించాడు. స్వామీజీయే దాన్ని గ్రహించి, ప్రక్కన&nbsp;<BR>నిలబడ్డవాని చేతికిచ్చి, ఆ ప్రచారకునితో యిలా మాట్లాడసాగారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మీ సంఘంయొక్క ఉద్దేశ్యమేమిటి?</FONT></p>
<p><FONT FACE="SHREE900, SHREE, sans-serif" SIZE="3">ప్రచారకుడు: కసాయివాని చేతులనుండి మేము గోమాతలను రక్షిస్తాము.</FONT></p>
<p><FONT FACE="SHREE900, SHREE, sans-serif" SIZE="3">వాటికోసం కొన్ని వైద్యశాలల్ని కూడా స్థాపించాము. వ్యాధిపీడితమైన, వట్టి&nbsp;<BR>పోయిన, బలహీనమైన గోవులను, కసాయివాళ్ల దగ్గరనుండి కొనితేబడిన&nbsp;<BR>గోవులను యిక్కడ ఉంచి పోషించుతాము.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అది నిజంగా మంచిపనే. మీకు డబ్బెక్కడనుండి వస్తుంది?&nbsp;<BR>ప్రచారకుడు: మీ వంటి గొప్పవారు యిచ్చే విరాళాలవల్ల సంఘకార్య</FONT></p>
<p><FONT FACE="SHREE900, SHREE, sans-serif" SIZE="3">క్రమాలు కొనసాగుతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మీరిప్పుడు ఎంత డబ్బు నిల్వ చేశారు?</FONT></p>
<p><FONT FACE="SHREE900, SHREE, sans-serif" SIZE="3">ప్రచారకుడు: ఈ పనికి మార్వాడీ వ్యాపారస్తులు, ప్రత్యేక పోషకులు పెద్ద-&nbsp;<BR>మొత్తం యిచ్చారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఇప్పుడు మధ్యభారతదేశంలో గొప్ప క్షామం ఏర్పడింది.&nbsp;<BR>పస్తులుండి తొమ్మిది లక్షలమంది మరణించినారని గవర్నమెంటువారు లేఖలు&nbsp;<BR>ప్రచురించినారు. ఈ క్షామసమయంలో మీ సంఘంవారు ఏమైనా సహాయం&nbsp;<BR>చేశారా?</FONT></p>
<p><FONT FACE="SHREE900, SHREE, sans-serif" SIZE="3">ప్రచారకుడు: మేము కరువు కాటకాలలో ఎటువంటి సహాయం&nbsp;<BR>చేయటం లేదు. గోమాతల సంరక్షణకే మా సంఘం స్థాపించబడింది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: కరువుతో లక్షలమంది నీ స్వంత సోదరులు, సోదరీమణులు&nbsp;<BR>మృత్యువు కోరల్లో చిక్కుకొనిపోయి ఉండగా, మీ దగ్గర తగినంత ధనం ఉన్నా,&nbsp;<BR>వారికి ఈ దుర్భర పరిస్థితిలో అన్నంపెట్టడం మీ తక్షణ కర్తవ్యమని మీకు&nbsp;<BR>తోచలేదా?</FONT></p>
<p><FONT FACE="SHREE900, SHREE, sans-serif" SIZE="3">ప్రచారకుడు: మానవుల పాపకర్మ ఫలితంగా ఈ కరువు వ్యాపించింది.&nbsp;<BR>‘కర్మకు తగ్గ ఫలం వచ్చింది’ అంతేకదా!</FONT></p>
<p><FONT FACE="SHREE900, SHREE, sans-serif" SIZE="3">ప్రచారకుడు చెప్పిన మాటలు వినేసరికి, స్వామి విశాలనేత్రాలలో నిప్పులు&nbsp;<BR>కురుస్తున్నట్లు కన్పించింది. ముఖం ఎఱ్ఱబడింది. కాని, ఉద్వేగాన్ని అణచుకొని</FONT></p>
<hr class="puTa_virupu">
<table><tr><td><a class=puTa_lanke href=puTa2833.html>p2833</a></td><td>p2834</td><td><a class=puTa_lanke href=puTa2835.html>p2835</a></td></tr></table>
</div></body></html>
