<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3350.html>p3350</a></td><td>p3351</td><td><a class=puTa_lanke href=puTa3352.html>p3352</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>^</FONT></p>
<p><FONT FACE="SHREE900, SHREE, sans-serif" SIZE="3">...ఒక శాకాహార విందులో సాయంత్రం ఉపన్యసించబోతున్నాను! నేను&nbsp;<BR>శాకాహారినే...కారణం నాకు అది ఎప్పుడు లభిస్తే దానిని తీసికోటానికి యిష్ట-&nbsp;<BR>పడతాను. ఎల్లుండి ‘లైమన్‌ ఆబట్‌’ గారి యింట్లో జరిగే విందుకు నాకు&nbsp;<BR>ఆహ్వానం వచ్చింది. నాకు యిక్కడ చక్కగానే జరిగిపోతోంది. బోస్టన్‌లోకూడా&nbsp;<BR>అలాగే ఉంటుందనుకుంటున్నాను. కాని విసుగు పుట్టించే ఆ పాడు ఉపన్యాసాలే&nbsp;<BR>నాకు చిరాకు పుట్టిస్తున్నాయి. ఏమైనా, 19 వ తేదీ తర్వాత ఒక్క గెంతులో&nbsp;<BR>బోస్టన్‌ - అక్కణ్ణుండి షికాగో వెళ్ళి, ఆ తర్వాత ఒక్క నిట్టూర్పు విడిచి, రెండు&nbsp;<BR>మూడు వారాలు బాగావిశ్రాంతి తీసుకుంటాను; కబుర్లు చెప్పుతూ, పొగ&nbsp;<BR>త్రాగుతూ హాయిగా కూర్చుంటాను.</FONT></p>
<p><FONT FACE="SHREE900, SHREE, sans-serif" SIZE="3">హార్వర్డ్‌ విశ్వవిద్యాలయ విద్యార్థులను ఉద్దేశించి ఉపన్యసించబోతున్నాను.&nbsp;<BR>‘బ్రీడ్‌’ సతి బోస్టన్‌లో మూడు ఉపన్యాసాలను, హార్వార్డ్‌ విశ్వవిద్యాలయంలో&nbsp;<BR>మూడు ఉపన్యాసాలను ఏర్పాటుచేసింది. ఇక్కడకూడా ఏవో కొన్ని ఏర్పాట్లు&nbsp;<BR>జరుగుతున్నాయి. కాబట్టి షికాగో పోయేదారిలో న్యూయార్క్‌లో దిగి, అక్కడి&nbsp;<BR>వారికి కొన్ని గట్టిదెబ్బలు కొట్టి, వచ్చినదంతా జేబులో వేసుకొని షికాగోకు ఎగిరి&nbsp;<BR>పోతాను.</FONT></p>
<p><FONT FACE="SHREE900, SHREE, sans-serif" SIZE="3">నీకు షికాగోలో దొరకనిది ఏమైనా కావలసినవి న్యూయార్క్‌లోగాని,&nbsp;<BR>బోస్టన్‌లోగాని దొరికితే తప్పక తీసుకొని వస్తాను. వెంటనే వ్రాయి. ఇప్పుడు నా&nbsp;<BR>వద్ద కావలసినన్ని డాలర్లు ఉన్నాయి. నీకు ఏది కావలసినా క్షణంలో పంపుతాను.&nbsp;<BR>నాకు వ్రాయటానికి నువ్వు ఏమాత్రం సంకోచించవద్దు. నా విషయంలో మోసం&nbsp;<BR>ఏమాత్రం లేదు. నేను సోదరుణ్ణే ఐతే - సోదరుణ్ణే గదా. ప్రపంచంలో నేను అస-&nbsp;<BR>హ్యించుకొనేది ఒక్కటే - అదే ఆత్మవంచన.</FONT></p>
<p><FONT FACE="SHREE900, SHREE, sans-serif" SIZE="3">మీ ఆప్త సోదరుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>   </sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(ప్రొఫెసర్‌ జాన్‌హెన్రీ రైట్‌కి)</FONT></p>
<BR>
<p><FONT FACE="SHREE900, SHREE, sans-serif" SIZE="3">న్యూయార్క్‌,</FONT></p>
<p><FONT FACE="SHREE900, SHREE, sans-serif" SIZE="3">మే 4, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియ అధ్యాపక్‌జీ,</FONT></p>
<p><FONT FACE="SHREE900, SHREE, sans-serif" SIZE="3">మీరు దయతో వ్రాసిన ఉత్తరం అందింది. మీరు చెప్పినట్లు నడుచుకొం-&nbsp;<BR>టానని, మీకు నేను తెలుపనవసరం లేదు.</FONT></p>
<p><FONT FACE="SHREE900, SHREE, sans-serif" SIZE="3">కర్నల్‌ ‘హిగ్గిన్‌సన్‌’ గారు వ్రాసిన ఉత్తరంకూడా చేరింది. త్వరలోనే వారికి&nbsp;<BR>ప్రత్యుత్తర మిస్తాను.</FONT></p>
<hr class="puTa_virupu">
<table><tr><td><a class=puTa_lanke href=puTa3350.html>p3350</a></td><td>p3351</td><td><a class=puTa_lanke href=puTa3352.html>p3352</a></td></tr></table>
</div></body></html>
