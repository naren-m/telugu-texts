<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3427.html>p3427</a></td><td>p3428</td><td><a class=puTa_lanke href=puTa3429.html>p3429</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE902, SHREE, sans-serif" SIZE="3">శ్లో।। పీత్వా పీత్వా పరమ మమృతం వీత సంసారరాగాః</FONT></p>
<p><FONT FACE="SHREE902, SHREE, sans-serif" SIZE="3">హిత్వా హిత్వా సకల కలహ ప్రాపిణీం స్వార్థ సిద్ధి&nbsp;<BR>ధ్యాత్వా ధ్యాత్వా గురువరపదం సర్వకల్యాణ రూపం&nbsp;<BR>నత్వా నత్వా సకల భువనం పాతు మామన్త్రయామః।।</FONT></p>
<p><FONT FACE="SHREE902, SHREE, sans-serif" SIZE="3">శ్లో।। ప్రాప్తం యద్వైత్వనాది నిధనం వేదోదధిం మధిత్వా</FONT></p>
<p><FONT FACE="SHREE902, SHREE, sans-serif" SIZE="3">దత్తయస్య ప్రకరణే హరిహర బ్రహ్మాది దేవైర్బలమ్‌&nbsp;<BR>పూర్ణంయత్తు ప్రాణసారైర్భౌమ నారాయణానాం</FONT></p>
<p><FONT FACE="SHREE902, SHREE, sans-serif" SIZE="3">రామకృష్ణ స్తనుందత్తే తత్పూర్ణ పాత్రం మిదం భోదః।।</FONT></p>
<p><FONT FACE="SHREE900, SHREE, sans-serif" SIZE="3">...‘‘శరీరంతో తాదాత్మ్యం చెందిన బుద్ధిహీనులే ‘మేం బలహీనులం,&nbsp;<BR>మేం దీనులం’ అని వాపోతారు. భయాతీతమైన స్థితిని బడసిన మనం యిక&nbsp;<BR>భయపడవలసిన అవసరంలేదు. మనం ధీరులమైనాం. ఇదే ఆస్తికత, శ్రీరామకృష్ణ&nbsp;<BR>దాసులమైన మనం దీన్నే కోరుకొందాం.’’</FONT></p>
<p><FONT FACE="SHREE900, SHREE, sans-serif" SIZE="3">పరమామృతాన్ని మాటిమాటికి గ్రోలుతూ, సంసారంలోని అనురాగాన్ని&nbsp;<BR>వదలినవారమై, అన్నికలహాలకు తల్లి ఐన స్వార్థపరత్వాన్ని వదలివేసి, సకల&nbsp;<BR>కల్యాణరూపమైన గురుదేవుని పాదపద్మాలను సదా ధ్యానిస్తూ వినమ్రతా&nbsp;<BR>మూర్తులమై ఆ అమృతపానంలో పాల్గోమని సకల ప్రపంచాన్ని ఆహ్వానిద్దాం.</FONT></p>
<p><FONT FACE="SHREE900, SHREE, sans-serif" SIZE="3">ఏ అమృతం అనంత వేద మహాసముద్ర మథనంచేత ఉద్భవించిందో, దేని-&nbsp;<BR>లోకి బ్రహ్మ, విష్ణు, మహేశ్వరులు తమ శక్తినంతా గుమ్మరించారో, ఏది&nbsp;<BR>నారాయణుని అవతారమూర్తు లందరి ప్రాణసారంతో నిండుకొన్నదో, ఆ&nbsp;<BR>అమృతకలశాన్ని శ్రీరామకృష్ణులు పూర్ణరూపంలో తనలో ధరించి వున్నారు.&nbsp;<BR>ఆంగ్ల విద్యావంతులైన యువకులతోనే మనం పనిచేయాల్సివుంది. ‘‘త్యాగేనై కే&nbsp;<BR>అమృతత్త్వ మానశుః’’ ‘‘త్యాగంచేతనే (కొందరు) అమృతత్త్వపదాన్ని అందు&nbsp;<BR>కొన్నారు.’’ త్యాగం! త్యాగం - అన్నింటికంటె దీన్నే మీరు ఎక్కువగా ప్రచారం&nbsp;<BR>చేయాల్సివుంది. ప్రపంచాన్ని తెలిస్తేగాని ఆధ్యాత్మికశక్తి కలుగదు.</FONT></p>
<p><FONT FACE="SHREE900, SHREE, sans-serif" SIZE="3">బాబూరామ్‌, యోగిన్‌ ఎందుకు బాధపడుతున్నారు? వ్యతిరేక భావంచే&nbsp;<BR>తమను తాము కించపరచుకోటంచేతనే. మనోబలంచే వారి వ్యాధిని తుడిచివేయ-&nbsp;<BR>మని చెప్పు. ‘నేను ఆత్మస్వరూపుణ్ణి, నేను వ్యాధిచేత ఎలా పీడితుణ్ణవుతాను?’&nbsp;<BR>అని వారిని ఒక గంటసేపు అవిచ్ఛిన్నంగా ధ్యానించమని చెప్పు. అది క్షణంలో&nbsp;<BR>మాయమౌతుంది. మీరంతా అనంత శక్తియుతమైన ఆత్మరూపులని భావిం-&nbsp;<BR>చండి. దానివల్ల మీలో ఎలాటిశక్తి ఉద్భవిస్తుందో చూడండి... ఆత్మవంచన! దేని-&nbsp;<BR>కది? నేను సర్వశక్తిమంతురాలూ, ఆద్యంత రహితా ఐన దివ్యజనని బిడ్డను. నాకు</FONT></p>
<hr class="puTa_virupu">
<table><tr><td><a class=puTa_lanke href=puTa3427.html>p3427</a></td><td>p3428</td><td><a class=puTa_lanke href=puTa3429.html>p3429</a></td></tr></table>
</div></body></html>
