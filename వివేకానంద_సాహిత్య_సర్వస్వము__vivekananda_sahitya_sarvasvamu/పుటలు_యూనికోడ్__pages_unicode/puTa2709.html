<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2708.html>p2708</a></td><td>p2709</td><td><a class=puTa_lanke href=puTa2710.html>p2710</a></td></tr></table>
<p><FONT FACE="SHREE900, SHREE, sans-serif" SIZE="3">భారతదేశం</FONT></p>
<p><FONT FACE="Bookman-Light, Bookman, serif" SIZE="2">273</FONT></p>
<p><FONT FACE="SHREE902, SHREE, sans-serif" SIZE="4">భారతదేశం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">1894 వ సం. ఫిబ్రవరి 15 వ తేదీ గురవారంనాడు స్వామీజీ డెట్రాయిట్‌లో&nbsp;<BR>చేసిన ప్రసంగ నివేదిక - ‘డెట్రాయిట్‌ ఫ్రీ ప్రెస్‌’ పత్రిక సంపాదకీయ వ్యాఖ్యానాలతో</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">శ్రోతలతో నిండిన యూనిటేరియన్‌ చర్చ్‌లో గతరాత్రి సుప్రసిద్ధ సన్న్యాసి&nbsp;<BR>ఐన వివేకానందుడు స్వదేశంలోని ఆచార వ్యవహారాలను గురించి ప్రసంగించారు.&nbsp;<BR>అతడి వాగ్ధాటి, సొగసైన వైఖరి శ్రోతలను ఎంతో ఆనందపరిచింది. వా రతని&nbsp;<BR>ప్రసంగాన్ని మొదటినుండి చివరివరకు అతిశ్రద్ధగా విన్నారు. మాటిమాటికి&nbsp;<BR>కరతాళధ్వానాలతో తమ సమ్మోదాన్ని వ్యక్తపరిచారు. షికాగో విశ్వమత మహా&nbsp;<BR>సభలో అతడి ప్రసిద్ధప్రసంగంకంటె యీ ప్రసంగం జనరంజకంగా వుంది.&nbsp;<BR>ప్రత్యేకంగా అతడు ప్రచారభాగాన్ని, స్వదేశీయుల ఆధ్యాత్మిక పరిస్థితులను&nbsp;<BR>మహోన్నతంగా వర్ణిస్తున్నప్పుడు, ప్రసంగం ఎంతో ఆహ్లాదకరంగా వుండినది.&nbsp;<BR>మత తాత్త్విక విషయాల్లో (ప్రత్యేకంగా ఆధ్యాత్మిక విషయాల్లో) ప్రాచ్య&nbsp;<BR>సోదరుడు ఎంతగానో ఆకర్షించాడు. ప్రకృతిలోని మహోన్నతమైన నైతిక ధర్మా-&nbsp;<BR>లను నిష్కల్మషంగా అనుసరించటంలోని బాధ్యతలను వెల్లడిస్తున్నప్పుడు అతడి&nbsp;<BR>మృదుకంఠస్వరం, అద్భుతమైన వక్తృత్వ విధానం గొప్పప్రవక్తకు సముచితంగా&nbsp;<BR>నప్పింది. శ్రోతల ముందొక నైతిక సత్యాన్ని తెలుపుతున్నప్పుడు తప్ప, అతడు&nbsp;<BR>తీవ్ర ఆలోచనాపరుడై మాట్లాడాడు. అప్పు డతడి వక్తృత్వం మహోన్నతంగా&nbsp;<BR>వుండినది.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలో క్రైస్తవమతం చేస్తూన్న దుష్ప్రచారాన్ని గురించి అసమ్మతిని&nbsp;<BR>బహిరంగంగా, నిర్భయంగా వెల్లడిస్తున్న ప్రాచ్యసన్న్యాసి బిషప్‌ ‘నిండే’ చే పరి-&nbsp;<BR>చయం చెయ్యబడటం కొంత విచిత్రంగా కనబడుతుంది. బిషప్‌ నిండే విదేశ&nbsp;<BR>క్రైస్తవమత ప్రచారసంఘాల అభివృద్ధి నిమిత్తం జూన్‌ నెలలో చైనాకు బైలుదేర-&nbsp;<BR>తారు. డిసెంబర్‌ వరకు అతడక్కడ వుంటాడు. అంతకంటె ఎక్కువకాలం&nbsp;<BR>వుంటే, భారతదేశానికి వెళతాడు. వివేకానందుణ్ణి సంతోషదాయకంగా పరిచ&nbsp;<BR>యంచేస్తూ బిషప్‌ భారతదేశ అద్భుతాలను, అక్కడి విద్యావంతుల జ్ఞానాన్ని-&nbsp;<BR>గూర్చి తెలియచేశారు. తలపాగా, మెరుస్తున్న కాషాయాంబరం ధరించి సుందర&nbsp;<BR>మైన ముఖారవిందంతో, ప్రకాశవంతమైన నేత్రాలతో ఆ నల్లని వ్యక్తి లేవగా, ఆతని&nbsp;<BR>ఆకార విశేషాలు అందరి దృష్టిని ఆకర్షించాయి. పరిచయ వాక్యాలు పలికిన&nbsp;<BR>బిషప్‌కు కృతజ్ఞత తెల్పి, అతడు స్వదేశంలోని జాతి విభేదాలను, దేశీయుల</FONT></p>
<p><FONT FACE="TimesNewRoman, Times, serif" SIZE="2">2 7 3</FONT></p>
<hr class="puTa_virupu">
<table><tr><td><a class=puTa_lanke href=puTa2708.html>p2708</a></td><td>p2709</td><td><a class=puTa_lanke href=puTa2710.html>p2710</a></td></tr></table>
</div></body></html>
