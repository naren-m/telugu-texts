<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa343.html>p343</a></td><td>p344</td><td><a class=puTa_lanke href=puTa345.html>p345</a></td></tr></table>

<p><FONT FACE="SHREE900, SHREE, sans-serif" SIZE="3">అంతేగాక కర్మపరతంత్రత జ్ఞానం కాదని శంకరుడు వక్కాణిస్తాడు. స్థాణు-&nbsp;<BR>వును చూసి ఒకడు దయ్యం అనుకొంటాడు. మరొకడు స్థాణువనే గ్రహిస్తాడు.&nbsp;<BR>వీరి అభిప్రాయంమీద స్థాణువు ఆధారపడదు. అలాగే బ్రహ్మజ్ఞానం నైతిక విధు-&nbsp;<BR>లమీద గాని, క్రతుకర్మకలాపాలమీదగాని, మనం అనుకొనేదానిమీదగాని, అను-&nbsp;<BR>కోనిదానిమీదగాని ఆధారపడేదికాదు, స్వతంత్రమై వెలస్తోంది.</FONT></p>
<p><FONT FACE="SHREE900, SHREE, sans-serif" SIZE="3">గ్రంథాలుగాని, హేతువాదంగాని మనకు దేవుణ్ణి చూపలేవు. కాబట్టి&nbsp;<BR>వేదాంతం ఆవశ్యకమైవుంది. అతీంద్రియ దృష్టిచేత మాత్రానే బ్రహ్మాన్ని సాక్షా-&nbsp;<BR>త్కరించుకోగలం. వేదాంతం దాన్ని పొందే మార్గాన్ని బోధిస్తుంది. సగుణ బ్రహ్మ-&nbsp;<BR>భావనకు (అంటె ఈశ్వరభావనకు) అతీతుడవై అఖండ నిర్గుణబ్రహ్మభావనను&nbsp;<BR>పొందాలి. ప్రతిజీవిలోను గ్రహణశక్తిగా వెలుగొందుతున్నదీ బ్రహ్మమే; గ్రహించ-&nbsp;<BR>వలసిందీ బ్రహ్మమే. ‘నేను’ అని చెప్పేది బ్రహ్మమే. అహర్నిశం మనం యిలా&nbsp;<BR>బ్రహ్మాన్ని చూస్తున్నా, చూస్తూన్నామనటం మనకు తెలియదు. మనం యీ&nbsp;<BR>సత్యాన్ని గ్రహించగానే సమస్త దుఃఖం మటుమాయ మవుతుంది; కాబట్టి మనం&nbsp;<BR>తత్త్వజ్ఞానాన్ని పొందాలి. ఏకత్వాన్ని ప్రాపించు, ప్రాపిస్తే ద్వైతభావం&nbsp;<BR>యిక కలుగదు; జ్ఞానం యజ్ఞయాగాదులవల్ల కలుగదు, ఆత్మాన్వేషణవల్లా ఆత్మో-&nbsp;<BR>పాసనవల్లా ఆత్మను ఎరుగటంవల్లా కలుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">బ్రహ్మవిద్య ఉత్తమోత్తమ విద్య; శాస్త్రజ్ఞానం అపరవిద్య. ముండకోపని-&nbsp;<BR>షత్తు, సన్న్యాసుల ఉపనిషత్తు బోధించేవి యివే. అపరమనీ పరమనీ విద్య రెండు&nbsp;<BR>విధాలు. దేనిమూలంగా బ్రహ్మాన్ని ప్రాపిస్తామో అదే వేదంలోని ప్రధానభాగం.&nbsp;<BR>బ్రహ్మం సర్వం తన ప్రకృతినుంచే సృజిస్తోంది; సృష్టికారణం మరొకటిలేదు,&nbsp;<BR>బ్రహ్మానికి బాహ్యమైన దేదీ లేదు. సర్వశక్తులూ బ్రహ్మమే; ఉన్నదంతా బ్రహ్మమే.&nbsp;<BR>ఎవడు సమస్తయజ్ఞాలను తన ఆత్మకు సమర్పించుకొంటున్నాడో, అతడే&nbsp;<BR>బ్రహ్మజ్ఞానం గలవాడు. బాహ్యోపాసన ఉత్తమమనుకొనేవారు మూఢులు;&nbsp;<BR>మూఢులే కర్మలవల్ల బ్రహ్మాన్ని పొందగలమనుకొంటారు. సుషుమ్నామార్గం-&nbsp;<BR>గుండా (అంటె యోగమార్గంగుండా) పోయేవారే ఆత్మను పొందుతారు. వారు&nbsp;<BR>గురువును ఆశ్రయించాలి. అంగి స్వభావమే దాన్లోని ఒక్కో అంగంలోను&nbsp;<BR>వుంటుంది; సర్వం ఆత్మనుంచే ఉద్భవిస్తోంది. ధ్యానమే బాణం, ఆత్మను లక్షించే&nbsp;<BR>మానసమే విల్లు; ఆ బాణమూ ఆ విల్లూ లక్ష్యం ఆత్మను చేర త్వరిత&nbsp;<BR>పరుస్తవి. పరిచ్ఛిన్నదశలో మనం ఎన్నటికీ అపరిచ్ఛిన్నతత్త్వాన్ని వ్యక్తీకరించలేం.&nbsp;<BR>కాని మనమే అపరిచ్ఛిన్నతత్త్వం. ఈ తత్త్వాన్ని గ్రహిస్తే మనం ఎవరితోను&nbsp;<BR>వాదించం.</FONT></p>
<hr class="puTa_virupu">
<table><tr><td><a class=puTa_lanke href=puTa343.html>p343</a></td><td>p344</td><td><a class=puTa_lanke href=puTa345.html>p345</a></td></tr></table>
</div></body></html>
