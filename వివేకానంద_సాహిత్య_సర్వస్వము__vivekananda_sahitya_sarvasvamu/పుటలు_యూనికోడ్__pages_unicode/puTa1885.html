<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1884.html>p1884</a></td><td>p1885</td><td><a class=puTa_lanke href=puTa1886.html>p1886</a></td></tr></table>
<p><FONT FACE="SHREE900, SHREE, sans-serif" SIZE="3">280 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">సదృశ తరంగాలమీద నాట్యం చేస్తుంది. అయినా యిదికూడా టార్పెడోలంటే&nbsp;<BR>గజగజ వణికిపోతుంది. టార్పెడో అంటె చుట్టమాదిరి వుండి ఒక వంకకు&nbsp;<BR>ప్రయోగించబడితే నీళ్ల లోపలినుండి చేపవలె వెళ్లి గురికి తగులుతుంది, క్షణంలో&nbsp;<BR>ఆ గురిని కొడుతుంది. దీనిలో వుండే శక్తివంతమైన పేలుడు పదార్థం విపరీతమైన&nbsp;<BR>ధ్వనితో పేలుతుంది. ఇది తగలగానే ఓడ ముక్కలు ముక్కలుగా పగిలిపోతుంది.&nbsp;<BR>ఈ పేలుడులో చిక్కుకొన్న మనుషుల జాడకూడా తెలియదు. ఏ కొంచెమైనా&nbsp;<BR>తెలిస్తే అది మాంసపు తునకల రూపంలో తెలుస్తుంది, ఆకారం వుండదు. ఈ&nbsp;<BR>టార్పెడోలు వచ్చినప్పటినుండి నౌకాయుద్ధాలు ఎక్కువ వ్యవధి పట్టటంలేదు.&nbsp;<BR>ఒకటి రెండు పోరాటాలతో ఒక పెద్ద విజయమో, అపజయమే సంభవిస్తుంది.&nbsp;<BR>కాని యీ రకం యుద్ధనౌకలు ప్రవేశపెట్టబడటానికి పూర్వం వీటివల్ల నౌకాయు-&nbsp;<BR>ద్ధంలో ఉభయ పక్షాల జనం ‘ఇంతమంది నశిస్తా’రని&nbsp;<BR>వెయ్యబడ్డ అంచనా యథార్థస్థితి పరిశీలనలో తప్పని తేలింది.</FONT></p>
<p><FONT FACE="SHREE900, SHREE, sans-serif" SIZE="3">నౌకాయుద్ధంలో యీ నౌకలనుండి ప్రయోగించబడ్డ ఫిరంగి గుళ్లలో ఏ&nbsp;<BR>కొన్నైనా ఎదుటి ఓడలకు తగిలితే రెండు నిమిషాల కొకరు వంతున చావటం&nbsp;<BR>తథ్యం. ఇలాగే ఒక యుద్ధనౌకనుండి పేల్చబడిన ఐదువందల గుళ్లకొకటి చొప్పున&nbsp;<BR>తగిలితే ఉభయపక్షాల్లోనూ ఒక్క ఓడైనా లేకుండా నశించిపోవలసిందే. కాని&nbsp;<BR>ఆశ్చర్యం ఏమంటే యీ ఫిరంగులు, తుపాకులు అభివృద్ధి చెందేకొద్దీ,&nbsp;<BR>తుపాకులు ఎక్కువ తేలికగా రూపొందేకొద్దీ, వాటిని పేల్చే కౌశల్యం పెరిగే&nbsp;<BR>కొద్దీ, గురి దూరం పెరిగేకొద్దీ, తుపాకిని గుళ్లతో నింపే యంత్రాంగం పెరిగే&nbsp;<BR>కొద్దీ, త్వరత్వరగా పేల్చటం పెరిగేకొద్దీ అవి ఎక్కువ గురితప్పటం జరుగు&nbsp;<BR>తూన్నట్లుంది. పూర్వం బారఖ్‌జాయీలు, ఆఫ్రీదులు, పురాతనమై పొడవైన&nbsp;<BR>తుపాకులతో పంగలి కర్రమీద ఎత్తిపెట్టుకొని తుపాకి నిప్పుముట్టించి పేల్చే&nbsp;<BR>టప్పుడే గురితప్పేదికాదు. ఇప్పుడు బాగా శిక్షుతుడైన యుద్ధభటుడు ఎంతో&nbsp;<BR>అభివృద్ధిగాంచిన యంత్ర శతఘ్నులను నిమిషానికి నూటయాభైసార్లు కాల్చగలిగి&nbsp;<BR>నప్పటికీ దానివల్ల కలిగే ఫలితం వాతావరణం వేడెక్కటం మాత్రమే.&nbsp;<BR>యంత్రాంగం కొద్దిలో మంచిదే. యంత్రాంగం ఎక్కువైనప్పుడు మనిషిలోని&nbsp;<BR>ఉత్సాహశక్తిని నశింపచేసి, అతణ్ణి నిర్జీవమైన ఒక యంత్రంగా మార్చివేస్తుంది.&nbsp;<BR>కర్మాగారాల్లో మనుషులు ఒకేరకమైన పనిని రాత్రింబవళ్లు సంవత్సరాల తరబడి&nbsp;<BR>చేస్తుంటారు; ఒక్కొక్కతరహా పనికి కొంతమంది మనుషులు - సూదులు&nbsp;<BR>మొనలు చెయ్యటం, దారాలు ముడివెయ్యటం, మగ్గంతో ముందుకు వెనక్కు&nbsp;<BR>తిరుగుతుండటం - యిలాంటి పనులు జీవితాంతం చేస్తారు. ఆ ఉద్యోగం పోతే&nbsp;<BR>ఆ మనిషి చావవలసిందే. వారికి జీవనాధారం మరొకటి దొరకదు. ఈ పద్ధతి</FONT></p>
<hr class="puTa_virupu">
<table><tr><td><a class=puTa_lanke href=puTa1884.html>p1884</a></td><td>p1885</td><td><a class=puTa_lanke href=puTa1886.html>p1886</a></td></tr></table>
</div></body></html>
