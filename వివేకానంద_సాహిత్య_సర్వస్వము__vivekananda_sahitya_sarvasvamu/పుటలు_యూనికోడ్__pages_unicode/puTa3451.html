<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3450.html>p3450</a></td><td>p3451</td><td><a class=puTa_lanke href=puTa3452.html>p3452</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>^</FONT></p>
<p><FONT FACE="SHREE900, SHREE, sans-serif" SIZE="3">మందులుగా మార్చటంతప్ప శ్రీరామకృష్ణునకు మరో పనేమీలేదా? భగవంతుడా!&nbsp;<BR>ఇలాంటి కలకత్తా ప్రజలనుండి నన్ను రక్షించు. ఎలాంటివారితో నేను&nbsp;<BR>పని చేయాల్సివుంది! ఏ పరమార్థ సాధనకు, దాని బోధనకు శ్రీరామ&nbsp;<BR>కృష్ణుడు అవతరించాడో, వాటిని ప్రకటించటానికై ఎవ్వరైనా ఆయన జీవితాన్ని&nbsp;<BR>ఖచ్చితంగా రచించగలిగితే రచింపనివ్వండి. చేతగాకపోతే, ఆయన జీవితాన్ని, ఉప-&nbsp;<BR>దేశాలను తారుమారు చెయ్యకుందురుగాక. గారడీతప్ప శ్రీరామకృష్ణునిలో మరేదీ&nbsp;<BR>చూడలేనివా రా భగవంతుణ్ణి తెలిసికోగోరుతున్నారు! శ్రీరామకృష్ణుని ప్రేమను&nbsp;<BR>గురించి, ఆయన భక్తిజ్ఞానాలను ప్రకటిస్తూ ఆయన సర్వధర్మాలనుండి గ్రహిం-&nbsp;<BR>చిన పరమధర్మాలను గూర్చి ‘కిడి’ని అనువదించమను. గ్రంథానికి విషయం&nbsp;<BR>యిది. శ్రీరామకృష్ణుని జీవితం ఒక దివ్యజ్యోతి, దాని అద్భుతతేజంలో హిందూ-&nbsp;<BR>మత పరావధి అంతా యథార్థరూపంలో అర్థం చేసుకోవచ్చును.&nbsp;<BR>శాస్త్రాలలో ప్రతిపాదించిన తత్త్వజ్ఞానాని కంతటికీ ఆయన ప్రత్యక్ష నిదర్శనం.&nbsp;<BR>ఋషులు, అవతారపురుషులు దేన్ని బోధింపనెంచారో ఆ తత్త్వాల నన్నింటిని,&nbsp;<BR>ఆయన తన జీవితంలో ప్రదర్శించారు. గ్రంథాలు సిద్ధాంతాలు; ఈయన వాటి&nbsp;<BR>ఆచరణ, అనుభవం. ఐదువేల జాతీయ ఆధ్యాత్మిక జీవితాన్నంతా ఈయన తన&nbsp;<BR>యాభై ఒక్క సంవత్సరాల జీవితంలో జీవించి, భావితరాలవారికి తా నొక&nbsp;<BR>ప్రత్యక్ష నిదర్శనంగా నిలిచిపోయారు. ద్వైతం, విశిష్టాద్వైతం, అద్వైతం అనేవి&nbsp;<BR>ఆత్మవికాసానికి క్రమావస్థలు - అనే ఆయన అవస్థాసిద్ధాంతం ద్వారానే వేదాలను&nbsp;<BR>వ్యాఖ్యానించవచ్చు. శాస్త్రాలకు సామరస్యం కూర్పవచ్చు. మనం యితర మతాల&nbsp;<BR>పట్ల సహనం చూపటం మాత్రమేకాక, అన్యమతాలుకూడ మోక్షమార్గాలే అని&nbsp;<BR>మనం మనఃపూర్వకంగా అంగీకరించాలనీ, సత్యమే అన్నిమతాలకు ఆధారమని&nbsp;<BR>ఆయన సిద్ధాంతం తెలుపుతుంది. ఈ విధానంలో ఒక అత్యంత మనోజ్ఞమైన జీవి-&nbsp;<BR>తచరిత్ర రచించవచ్చు. ఐనా సర్వం సకాలంలో సంప్రాప్తమౌతుంది. స్త్రీ, పురు-&nbsp;<BR>షులను గురించి వ్రాయకూడనటువంటి, అశ్లీలాలైన పదాలను వాడటం పూర్తిగా&nbsp;<BR>విడనాడాలి. ఎందుకంటే, అలాటివాటిని వ్రాస్తే యితర దేశస్థులు, దాన్ని అస-&nbsp;<BR>భ్యతా పరాకాష్ఠగా భావిస్తారు. ఆంగ్లంలో వ్రాయబడితే ఆయన&nbsp;<BR>జీవితచరిత్రను ప్రపంచంలోని ప్రజలంతా చదువుతారు. నాకు పంపిన ఒక&nbsp;<BR>బెంగాలీలో వ్రాయబడ్డ జీవితచరిత్రను చదివాను. ఆ పుస్తకం అలాంటి పదాలతో&nbsp;<BR>నిండివుంది. కాబట్టి జాగ్రత్తతో అలాటిమాటలు తొలగించు. కలకత్తా మిత్రు-&nbsp;<BR>లకు ఈషణ్మాత్రమైనా సామర్థ్యంలేదు. కాని వారి ప్రత్యేకతను గూర్చి గట్టిగా&nbsp;<BR>చాటుకుంటారు. హితవాక్యాన్ని వినిపించుకోనంత గొప్పవారు. అద్భుతమైన ఈ&nbsp;<BR>మహనీయులను ఏంచేయాలో నాకు అర్థమవటంలేదు. వారిలో నా కేమంత ఆశ-</FONT></p>
<hr class="puTa_virupu">
<table><tr><td><a class=puTa_lanke href=puTa3450.html>p3450</a></td><td>p3451</td><td><a class=puTa_lanke href=puTa3452.html>p3452</a></td></tr></table>
</div></body></html>
