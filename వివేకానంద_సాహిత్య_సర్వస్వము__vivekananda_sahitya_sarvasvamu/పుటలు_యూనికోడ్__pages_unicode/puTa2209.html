<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2208.html>p2208</a></td><td>p2209</td><td><a class=puTa_lanke href=puTa2210.html>p2210</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 6 0</FONT></p>
<p><FONT FACE="SHREE900, SHREE, sans-serif" SIZE="3">సమీపంలో ఆయన అవతరించాడు. భారతదేశంలోని ఇతర నగరాలన్నిటినీ&nbsp;<BR>మించి, కరుడుగట్టిన యూరపియన్‌ సంప్రదాయాలతో, మదించిపోయిన ఆ&nbsp;<BR>మహానగర ప్రాంతంలోనే ఆయన జీవితకార్యం జరిగింది. పుస్తక జ్ఞానమన్నది&nbsp;<BR>ఎరుగక, అక్కడ ఆయన నివసించాడు. ఈ మహామేధావికి, తన పేరును&nbsp;<BR>వ్రాయడంకూడ చేతకాదు. ఐనా, మన విశ్వవిద్యాలయాలనుండి వెలువడే, అద్భు-&nbsp;<BR>తధీమంతులైన పట్టభద్రులు సైతం, ఆయనను మహామనీషాగ్రగణ్యునిగా తలదా-&nbsp;<BR>ల్చారు. ఈ శ్రీరామకృష్ణ పరమహంస అద్భుత చరిత్రుడు. ఆయనను గూర్చి&nbsp;<BR>చెప్పడానికి చాలకాలం పడుతుంది. అంత అవకాశం నా కిపుడు లేదు. హైందవ&nbsp;<BR>మహాపురుషులలో సిద్ధమూర్తి అయి, ఆధునిక యుగప్రవక్తయై వెలసిన ఆ శ్రీరా-&nbsp;<BR>మకృష్ణుని పేరునుమాత్రం ఇపుడు స్మరిస్తాను. ఆయన ప్రబోధం&nbsp;<BR>ప్రస్తుతకాలంలో ఎంతైనా శ్రేయస్కరం. ఆ మహాపురుషునిలో దాగివున్న దివ్య-&nbsp;<BR>శక్తిని గుర్తించండి. ఒక పేదపురోహితుని కుమారుడు; ఏదో ఒక మారుమూల&nbsp;<BR>పల్లెలో పుట్టినవాడు; ఊరు పేరులేని ఈ వ్యక్తి, ఈనాడు యూరప్‌లో,&nbsp;<BR>అమెరికాలో వేలకొద్దీ జనంచేత యథార్థంగా పూజించబడుతున్నాడు. రేపింకా&nbsp;<BR>లక్షలాదిగా, ఆయనను పూజిస్తారు. భగవత్సంకల్పం ఎలాటిదో ఎవరి కెరుక?</FONT></p>
<p><FONT FACE="SHREE900, SHREE, sans-serif" SIZE="3">సోదరులారా! ఇప్పుడు, ఈశ్వర సంకల్ప ప్రచారరీతిని మీరు చూడ&nbsp;<BR>జాలకుంటే, మీరు గుడ్డివారే, జన్మాంధులే! ఇంకో అవకాశం దొరికితే, ఈ మహా-&nbsp;<BR>పురుషుని గురించిన వివరాలను పూర్తిగా చెబుతాను. నేనిప్పుడు ఏ సత్య వచనా&nbsp;<BR>న్నైనా మీకు బోధించివుంటే, అది ఆయనది, ఆయనదే అనీ; సత్యంకాని,&nbsp;<BR>సక్రమంకాని, లోకోపకరకంకాని ఏ విషయం చెప్పినా, అది నాదే అనీ, దాని&nbsp;<BR>బాధ్యతంతా నాపైనే వుందనీ, మాత్రం ఇప్పుడు మనవి చేస్తున్నాను.</FONT></p>

<hr class="puTa_virupu">
<table><tr><td><a class=puTa_lanke href=puTa2208.html>p2208</a></td><td>p2209</td><td><a class=puTa_lanke href=puTa2210.html>p2210</a></td></tr></table>
</div></body></html>
