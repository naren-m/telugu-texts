<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa467.html>p467</a></td><td>p468</td><td><a class=puTa_lanke href=puTa469.html>p469</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - అహంకారలయమే నివృత్తి ధర్మసారం</FONT></p>
<p><FONT FACE="TimesNewRoman, Times, serif" SIZE="2">5 3</FONT></p>
<p><FONT FACE="SHREE900, SHREE, sans-serif" SIZE="3">ఏది లేకున్నా మరణిస్తాం. జీవితం నిరాటంక సరళప్రవాహం కాదు. అదొక&nbsp;<BR>సమ్మిశ్రఫలితం. లోపలవున్న ఫలానా దానికీ బాహ్యప్రపంచానికీ సంఘటిల్లే అనేక&nbsp;<BR>విధాలైన యీ పోరాటాన్నే మనం జీవితమంటున్నాం. కాబట్టి అనేక విధాలైన&nbsp;<BR>యీ పోరాటం అంతమైనప్పుడు జీవితమూ అంతమౌతుందనటం సుస్పష్టం.</FONT></p>
<p><FONT FACE="SHREE900, SHREE, sans-serif" SIZE="3">ఈ పోరాటం అంతమైన స్థితినే ఆదర్శసౌఖ్య మంటాము. కాని అప్పుడు&nbsp;<BR>జీవితమూ అంతమౌతుంది. ఎందుకంటె జీవిత మంతమైనప్పుడే యీ పోరా-&nbsp;<BR>టమూ అంతమౌతుంది. లోకానికి తోడ్పడటంలో మనం మనకే తోడ్పడుతున్నా-&nbsp;<BR>మని ఇదివరకే గుర్తించాం. మనలను మనం పునీతులం చేసుకొనటమే&nbsp;<BR>పరార్థకర్మకు ముఖ్యప్రయోజనం. ఇతరులకు మేలు చేయాలనే నిరంతర ప్రయ-&nbsp;<BR>త్నంచే మనలను మనం మరచిపోవడానికి ప్రయత్నిస్తున్నాం. ఇలా మనలను మనం&nbsp;<BR>మరచిపోవడమే జీవితంలో నేర్చుకోదగిన గొప్ప గుణపాఠం. అవివేకంతో మాన-&nbsp;<BR>వుడు తన్నుతాను సుఖిని చేసుకోగలనని భావిస్తాడు. కాని అనేక సంవత్సరాలు&nbsp;<BR>కొట్టుమిట్టాడి చివరకు స్వార్థపరతను చంపుకోవడమే నిజమైన సౌఖ్యమని, తన&nbsp;<BR>సౌఖ్యం తన చేతిలో వున్నదేగాని ఇతరుల చేతుల్లో లేదని గ్రహిస్తాడు. ప్రతి ధార్మిక&nbsp;<BR>కృత్యం, ప్రతి ప్రేమభావం, ప్రతి పరహితార్థకర్మ, ప్రతిసత్కార్యం&nbsp;<BR>అల్పులమైన మన స్వాతిశయ భావాన్ని తొలగించి మన నీచత్వాన్ని, అల్పత్వాన్ని&nbsp;<BR>తలపిస్తుంది కాబట్టి ఇది మంచిదే. జ్ఞాన భక్తి కర్మలు ఇక్కడ ఐక్యమవటం&nbsp;<BR>చూస్తున్నాం. మహోన్నత లక్ష్యమేమంటే ‘నేను’ అనేది పూర్తిగాలేక సర్వం&nbsp;<BR>‘నువ్వే’ అవటం అఖండము నిత్యము ఐన అహంకార త్యాగం. తెలిసినా&nbsp;<BR>తెలుసుకోకపోయినా కర్మయోగం మానవుణ్ణి యీ పరమావధిని పొందిస్తుంది.&nbsp;<BR>నిర్మగుణ బ్రహ్మమంటే మతధర్మ ప్రబోధకుడు భయపడవచ్చును. తన వ్యక్తి-&nbsp;<BR>త్వాన్ని, ప్రత్యేకతను నిలుపుకొనాలనే భావంతో ‘సగుణబ్రహ్మా’ న్నే అతడు నొక్కి&nbsp;<BR>పలుకవచ్చు - వ్యక్తిత్వమంటే, ప్రత్యేకత అంటే అతడి అభిప్రాయ మేదైనా&nbsp;<BR>కావచ్చును. నీతిని గురించి వారి భావాలు - నిజంగా అవి యోగ్యాలై వుంటే&nbsp;<BR>- అత్యున్నత స్వాత్మత్యాగంపై ఆధారపడి వుండటం విధాయకం. సమస్త నీతికీ&nbsp;<BR>అహంకారత్యాగమే మూలాధారం; మానవుల విషయంలోగాని, జంతువుల&nbsp;<BR>విషయంలోగాని, దేవతల విషయంలోగాని, సమస్త నీతివ్యవస్థలకు ఇదే మూల-&nbsp;<BR>తత్త్వం, ప్రధానాశయం.</FONT></p>
<p><FONT FACE="SHREE900, SHREE, sans-serif" SIZE="3">లోకంలో అనేక వర్గాల మానవులు మీకు కనిపిస్తారు. మొట్టమొదట&nbsp;<BR>దివ్యావతారమూర్తులున్నారు. వారి ఆత్మత్యాగం సమగ్రం. వారు తమ ప్రాణాల-&nbsp;<BR>నైనా పరిత్యజించి ఇతరులకు మేలు చేస్తారు. మానవులలో వీరే మహోన్నతులు.&nbsp;<BR>ఏ దేశంలోనైనా ఇలాటి మహనీయులు ఒక వందమంది వుంటే ఆ దేశానికి</FONT></p>
<hr class="puTa_virupu">
<table><tr><td><a class=puTa_lanke href=puTa467.html>p467</a></td><td>p468</td><td><a class=puTa_lanke href=puTa469.html>p469</a></td></tr></table>
</div></body></html>
