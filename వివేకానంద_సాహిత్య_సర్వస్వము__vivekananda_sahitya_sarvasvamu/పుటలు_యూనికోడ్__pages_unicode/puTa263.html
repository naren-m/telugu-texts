<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa262.html>p262</a></td><td>p263</td><td><a class=puTa_lanke href=puTa264.html>p264</a></td></tr></table>
<p><FONT FACE="SHREE900, SHREE, sans-serif" SIZE="3">యోగాలు - భక్తి</FONT></p>

<p><FONT FACE="SHREE900, SHREE, sans-serif" SIZE="3">సరం లేదు. నాకు మతి విభవం అక్కర్లేదు: లోకంలోని సమస్త పాపాలకూ మధ్య&nbsp;<BR>నన్ను మళ్లీమళ్లీ జన్మించనివ్వు; అయ్యో ‘కష్టమే’ అనను కాని, నన్ను ప్రేమించ-&nbsp;<BR>నివ్వు. ప్రేమ కోసమే ప్రేమించనివ్వు.’’</FONT></p>
<p><FONT FACE="SHREE900, SHREE, sans-serif" SIZE="3">ఈ కీర్తనలలో వ్యక్తమయ్యే ప్రేమోన్మాదం అలాటిది. మానవప్రేమలలో&nbsp;<BR>అత్యుదాత్తమైనది, అత్యంత ప్రకాశమైనది, బలిష్ఠమైనది, అత్యాకర్షకమైనది మగు-&nbsp;<BR>వకూ మగవాడికీ మధ్యవుండే ప్రేమ. కాబట్టి గభీరతమమైన భక్తిని ప్రకటించటా-&nbsp;<BR>నికి ఆ భాష వ్యవహరించబడింది. మానవప్రేమలోని యీ ఉన్మాదం భక్తయో-&nbsp;<BR>గుల ప్రేమోన్మాదపు అస్పష్టతమమైన ప్రతిఫలనమే. నిజమైన ఈశ్వరభక్తులు&nbsp;<BR>ఉన్మాదం పొందగోరతారు: ఈశ్వర ప్రేమచేత మత్తిల్ల అభిలషిస్తారు; దైవోన్మ-&nbsp;<BR>త్తులు కాగోరతారు. ప్రతి మతానికి చెందిన యీ జ్ఞానులూ, యోగులూ పాత్రల&nbsp;<BR>నిండుగా తయారుచేసిన ప్రేమను సేవించగోరతారు. ఆ పాత్రలో జ్ఞానులూ,&nbsp;<BR>యోగులూ, తమ హృదయసారాన్ని పోసినారు. దాన్లో ప్రతిఫలం ఆశించక&nbsp;<BR>ప్రేమకోసమే ఈశ్వరుణ్ణి ప్రేమించిన భక్తుల ఆశలు కేంద్రీకృతమైవున్నవి. ప్రేమకు&nbsp;<BR>ప్రతిఫలం ప్రేమే. ఎలాటి ప్రతిఫలం అది! అదొక్కటే సమస్త&nbsp;<BR>దుఃఖాలను బాపేది. ఆ ప్రేమపానం చేయటంచేతనే భవరోగాలు మటుమాయ-&nbsp;<BR>మవుతవి. మానవుడు దైవోన్మత్తుడై తాను మానవుడనన్న మాటే మరచి&nbsp;<BR>పోతాడు.</FONT></p>
<p><FONT FACE="SHREE900, SHREE, sans-serif" SIZE="3">చివరి కిక వివిధ విధానాలన్నీ పరిపూర్ణఐక్యం అనే ఒక్క కేంద్రం&nbsp;<BR>వంకకే సాగుతుంది. ప్రారంభంలో మనం సర్వదా ద్వైతులుగానే వుంటాం. దేవుడు&nbsp;<BR>వేరే తత్త్వం. నేను వేరే తత్త్వం. ఇద్దరికి మధ్య ప్రేమ ప్రకాశిస్తుంది. అప్పుడు మాన-&nbsp;<BR>వుడు దేవుణ్ణి సమీపించ నారంభిస్తాడు. దేవుడూ మానవుణ్ణి&nbsp;<BR>సమీపించ ప్రారంభించినట్లుంటుంది. మానవుడు దేవుణ్ణి ప్రతితండ్రిగా, తల్లిగా&nbsp;<BR>మిత్రుడుగా, ప్రియుడుగా, జీవితంలోని వివిధ బాంధవ్యాలను అవలంబిస్తాడు.&nbsp;<BR>చిట్టచివరి దశలో అతడు ఉపాస్యవస్తువుతో ఒక్కటవుతాడు. ‘‘నేను నువ్వే,&nbsp;<BR>నువ్వు నేనే; నిన్ను ఉపాసించటం మూలంగా నన్ను నేను ఉపాసించుకొంటు-&nbsp;<BR>న్నాను. నన్ను నేను ఉపాసించుకోటంలో నిన్ను ఉపాసిస్తూన్నాను.’’ మానవుడు&nbsp;<BR>దేనితో ప్రారంభిస్తాడో దాని పరమావధి అందులో చూస్తాం. ప్రారంభంలో అది&nbsp;<BR>తనకోసం ప్రేమ. తన పరిమిత వ్యక్తిత్వంకోసమే అవటంచేత ప్రేమ స్వార్థపర-&nbsp;<BR>మైనది; చివరిదశలో నిండువెలుగు ఆవిష్కారమైనది. అప్పుడు ఆత్మ అనంతమై-&nbsp;<BR>నది. ఆరంభంలో దేవు డెక్కడో ఒక వ్యక్తిగా వున్నాడు. అతడు యిప్పుడు అనం-&nbsp;<BR>తప్రేమ ఐనాడు. మానవుడుకూడ రూపాంతరం పొందినాడు. అతడు దేవుణ్ణి</FONT></p>
<hr class="puTa_virupu">
<table><tr><td><a class=puTa_lanke href=puTa262.html>p262</a></td><td>p263</td><td><a class=puTa_lanke href=puTa264.html>p264</a></td></tr></table>
</div></body></html>
