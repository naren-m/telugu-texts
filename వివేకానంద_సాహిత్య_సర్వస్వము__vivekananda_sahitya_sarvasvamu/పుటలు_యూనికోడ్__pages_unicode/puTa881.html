<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa880.html>p880</a></td><td>p881</td><td><a class=puTa_lanke href=puTa882.html>p882</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ధ్యానం : సమాధి</FONT></p>
<BR>
<p><FONT FACE="SHREE900, SHREE, sans-serif" SIZE="3">57</FONT></p>
<BR>
<p><FONT FACE="SHREE900, SHREE, sans-serif" SIZE="3">అనుభవించే ప్రయత్నం చేయటమే మంచిది కదా! ఇహలోక ప్రయోజనంపై&nbsp;<BR>ఆధారపడే, నైతికవర్తనం నిర్మాణమైందని కొందరు చెబు&nbsp;<BR>తుంటారు. ఏమిటా ప్రయోజనం? ఎక్కువ మందికి ఎక్కువ సుఖం&nbsp;<BR>కల్పించటమా? ఇలా నే నెందుకు కల్పించాలీ? నా ప్రయోజనం నెరవేరే పక్షంలో,&nbsp;<BR>చాలామందికి నేను దుఃఖమెందుకు కల్పించకూడదూ? ఈ ప్రశ్నలకు ఐహిక&nbsp;<BR>ప్రయోజనవాదులు ఏం సమాధానం చెబుతారు?</FONT></p>
<p><FONT FACE="SHREE900, SHREE, sans-serif" SIZE="3">నిజానికి ఏది న్యాయమో, ఏది అన్యాయమో మీ కెలా తెలుస్తుందీ? సుఖాన్ని&nbsp;<BR>కోరి, ఆ ప్రేరణతో నా కోరికను నెరవేర్చుకుంటాను; ఇది నా స్వభావం; అంతే. నాకు&nbsp;<BR>కోరిక లున్నాయి; వాటిని తృప్తిపరచుకోవాలి; వద్దని ఎందు&nbsp;<BR>కంటారూ? మానవజీవితం - నీతి - మృత్యువు లేని ఆత్మ, ఈశ్వరుడు, ప్రేమ&nbsp;<BR>కరుణలు, సద్వర్తనం - వీటిని, అన్నింటికంటె మించి స్వార్థరాహిత్యాన్ని బోధించే మీ&nbsp;<BR>తత్త్వసిద్ధాంతాల కన్నింటికీ మూలాధారం ఏమిటీ?</FONT></p>
<p><FONT FACE="SHREE900, SHREE, sans-serif" SIZE="3">‘స్వార్థరాహిత్యం’ - అన్న భావనమీదే నీతిశాస్త్రం, మనిషి ప్రవర్తన, విజ్ఞానం -&nbsp;<BR>ఇవన్నీ ఆధారపడి ఉన్నాయి. ‘స్వార్థరాహిత్యం’ అన్న ఈ ఒక్క&nbsp;<BR>మాటలో మానవజీవితాశయాల నన్నింటినీ ఇమిడ్చివేయవచ్చు. స్వలాభాన్ని&nbsp;<BR>ఎందుకు వదలాలి? స్వార్థరహితంగా ఉండు - అని నాకెందుకు విధించారూ?&nbsp;<BR>దీనికేమైన గట్టి కారణముందా? స్వార్థపరునిగా నేనెందుకుండకూడదూ?&nbsp;<BR>కారణముందా? అయితే చూపించండి. స్వలాభం కోరకుండా జీవించండి - అని&nbsp;<BR>చెప్పటం కవిత్వానికి రాణిస్తుంది. కాని కవిత్వం సరిఅయిన కారణంకాదు.&nbsp;<BR>స్వలాభాన్ని నేనెందుకు విడవాలో, ఒక్కకారణాన్ని చూపండి. నేనెందుకు మంచిగా&nbsp;<BR>ఉండాలీ? ఒక స్త్రీ, ఒక పురుషుడు అలా శాసిస్తేమాత్రం నేనలా ఉండాలా? దాన్ని&nbsp;<BR>నే నొప్పుకోను. అలా ఉండను. స్వలాభం కోరకుండా జీవిస్తే నాకేం లాభం?&nbsp;<BR>ఎక్కువసుఖమే ఆ లాభ మంటారా, అలా అయితే స్వార్థపరునిగా ఉంటేనే నాకెంతో&nbsp;<BR>లాభం! ఐహికప్రయోజనవాదులు ఈ ప్రశ్నలకు జవాబులు చెప్పలేరు.&nbsp;<BR>అపారసముద్రంలో ఒక నీటిబొట్టు ఈ దృశ్యప్రపంచం; అనంత పదార్థరాశిలో ఇది&nbsp;<BR>ఒక అణువు - అన్నదే దీనికి సరైన జవాబు.</FONT></p>
<p><FONT FACE="SHREE900, SHREE, sans-serif" SIZE="3">స్వార్థరాహిత్యాన్ని మానవులకు బోధించిన మహాత్ములు, ఆ భావాన్ని&nbsp;<BR>ఎలాగ్రహించారు? సహజజ్ఞానంతో మాత్రం కాదు. సహజజ్ఞానంతో జీవించే&nbsp;<BR>జంతువులకు ‘స్వార్థరాహిత్యం’ అన్నదే తెలియదు. తార్కికజ్ఞానంతో కూడా ఈ&nbsp;<BR>భావం కలగదు. తర్కం ఇలాంటి విషయాల్లో మౌనంగా ఉంటుంది. మరి ఈ&nbsp;<BR>భావం ఎలా ఎక్కడినుండి కలుగుతోంది?</FONT></p>
<p><FONT FACE="SHREE900, SHREE, sans-serif" SIZE="3">ప్రపంచంలోని గొప్పప్రవక్తలంతా ఒకవిషయంలో ఏకీభవించారని మనకు</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa880.html>p880</a></td><td>p881</td><td><a class=puTa_lanke href=puTa882.html>p882</a></td></tr></table>
</div></body></html>
