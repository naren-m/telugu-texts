<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa849.html>p849</a></td><td>p850</td><td><a class=puTa_lanke href=puTa851.html>p851</a></td></tr></table>
<p><FONT FACE="SHREE900, SHREE, sans-serif" SIZE="3">26 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">లోతుగా పరిశీలిస్తుంటాం. ఇది సంకల్పయుక్త మనోవ్యాపారం.</FONT></p>
<BR>
<p><FONT FACE="SHREE900, SHREE, sans-serif" SIZE="3">హేతువిమర్శ కూడ పరిమితమే. ఇదికూడా మనకు తెలుసు. హేతువాదం&nbsp;<BR>తాత్త్వికవిచారణలో కొంతవరకు తోడ్పడుతుంది. ఆ మీద అది పనికిరాదు. దానికీ&nbsp;<BR>హద్దు ఉంది. అది పరిపూర్ణ ఆత్మజ్ఞానం కల్గించదు. నిజం ఏమిటంటే,&nbsp;<BR>హేతువాదం ఒక పరిధిలోనే తిరుగుతూ ఉంటుంది. అయితే కొన్ని కొన్ని&nbsp;<BR>సత్యాంశాలు ఈ హేతువాద పరిధిలోకి తోకచుక్కల్లా దూసుకు వస్తుంటాయి,&nbsp;<BR>హేతువాదం తన పరిధిని దాటదు; అయినా ఈ సత్యాంశాలు పరిధి అవతల&nbsp;<BR>వైపునుండి వస్తుంటాయి. తమంత తామే ఈ హేతువాద పరిధిలోకి వచ్చే ఈ&nbsp;<BR>సంఘటనలకు కారణం తెలియదు. అది హేతువాదానికి అందని కారణమై&nbsp;<BR>ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">హేతువుకు మించిన ఉన్నత, అతీంద్రియ జ్ఞానావస్థను కూడా ఈ మనసు&nbsp;<BR>పొందుతుంది. ఈ అవస్థలో చిత్తం పూర్తిగా ఏకీకృతమై ఉంటుంది; అతీంద్రియ&nbsp;<BR>అనుభవంలో ఉంటుంది; దీన్ని సమాధి అంటారు. ఈ ‘సమాధి’ లో చిత్తం&nbsp;<BR>హేతువాదపరిధిని దాటివేస్తుంది. తర్కంతోకూడా, సహజపాండిత్యంతో కూడా&nbsp;<BR>తెలియని సత్యాన్ని, చిత్తం ఈ సమాధిలో దర్శిస్తుంది; ప్రత్యక్షంగా అనుభ&nbsp;<BR>విస్తుంది. శారీరక, మానసిక సూక్ష్మశక్తులన్నీ ప్రాణ రూపాలే; సాధనవల్ల,&nbsp;<BR>నియంత్రణవల్ల ఈ శక్తులు మనసును వికసింపచేస్తాయి; అతీంద్రియ జ్ఞానాన్ని&nbsp;<BR>దానికి కల్గిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">ఈ చరాచరాత్మక ప్రపంచంలో ఎక్కడ చూచినా అవిచ్ఛిన్న ఏక పదార్థమే&nbsp;<BR>కనిపిస్తుంది. ఈ విశ్వమంతా భౌతికంగా ఏకమై ఉంది; నీకూ, సూర్యునికి భేదమే&nbsp;<BR>లేదు. భేదముందని ఎవరైనా అంటే, అది కేవలం కల్పన అని చెబుతాడు&nbsp;<BR>ప్రకృతిశాస్త్రవేత్త. నిజంగా ఈ బల్లకూ, నాకూ భేదం లేదు. పదార్థరాశిలో ఈ బల్ల&nbsp;<BR>ఒక బిందువు; నేను మరొక బిందువును. అనంత జడ జగత్సాగరంలో ప్రతిరూపం&nbsp;<BR>కూడా ఒక్కొక్క సుడిగుండమని చెప్పవచ్చు. ఈ రూపాల్లో ఏదీ స్థిరమైంది కాదు.&nbsp;<BR>నదీప్రవాహంలో కోట్లకొద్దీ సుడిగుండా లుండవచ్చును. అవి కొన్ని క్షణాలు వేగంగా&nbsp;<BR>సుడితిరిగి, అంతరించిపోతాయి. వాటి స్థానాన్ని కొత్తనీరు ఆక్రమిస్తుంది. ఇలా ప్రతి&nbsp;<BR>సుడిగుండంలో ఉన్న నీరు క్షణ క్షణం మారిపోతూ ఉంటుంది. జగత్తుకూడా&nbsp;<BR>ఇలాగే ఎప్పుడూ వికారం పొందే ఏకపదార్థ జాతమే. దీనిలో ఉన్న రూపాలన్నీ అనేక&nbsp;<BR>సుడిగుండాలు. పదార్థం మానవశరీరం అనే సుడిలో ప్రవేశిస్తుంది; కొంతకాలం&nbsp;<BR>ఉంటుంది; మరల అదే జంతు శరీరం అనే మరొక సుడిలోకి వస్తుంది; అక్కడా&nbsp;<BR>కొంత కాలం ఉంటుంది; తర్వాత లోహం అనే సుడిలో చేరుతుంది. ఇలా&nbsp;<BR>నిరంతరం అది పరిణమిస్తూనే ఉంటుంది. ఏ శరీరమైనా అస్థిరమే. ఊరికే</FONT></p>
<hr class="puTa_virupu">
<table><tr><td><a class=puTa_lanke href=puTa849.html>p849</a></td><td>p850</td><td><a class=puTa_lanke href=puTa851.html>p851</a></td></tr></table>
</div></body></html>
