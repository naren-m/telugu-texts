<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2204.html>p2204</a></td><td>p2205</td><td><a class=puTa_lanke href=puTa2206.html>p2206</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 5 6</FONT></p>
<p><FONT FACE="SHREE900, SHREE, sans-serif" SIZE="3">అలాటి ఉత్తమాదర్శాలను జీర్ణం చేసికోలేకపోయారు! నానావిధాలైన మూఢ&nbsp;<BR>విశ్వాసాలు కల్గి, తుచ్ఛదేవతారాధనలను చేసే ఈ జాతులవారు, ఆర్యసంఘంలో-&nbsp;<BR>నికి రివ్వున ప్రవేశించారు. కొంతకాలంవరకు వీరు నాగరికులలాగే కన్పించారు.&nbsp;<BR>కాని, ఒక శతాబ్దమైనా గడవకముందే, తమ పూర్వులు పూజించిన పాములు,&nbsp;<BR>భూతాలు, మొదలైన వానిని మతంలో ప్రవేశపెట్టారు. అందువల్ల భారతదేశ-&nbsp;<BR>మంతా అధోగతిలోపడి, మూర్ఖజన సంకీర్ణమైపోయింది. బౌద్ధులు జంతు&nbsp;<BR>వధలను చూచి, ఆగ్రహంపూని వైదిక యజ్ఞాలను ఖండించారు. ఈ యజ్ఞాలు&nbsp;<BR>ప్రతిఇంట్లో జరిగేవి. ఇంటింటా ప్రజ్వలితాగ్ని వుండేది. వారి పూజాకలాప-&nbsp;<BR>మంతా ఇంతే! అలాటి యజ్ఞాలు రూపుమాసిపోయాయి. వాటి స్థానంలో మహా-&nbsp;<BR>శోభాయమానములైన దేవళాలు, వైభవోపేతాలైన కర్మలు, భోగపరాయణులైన&nbsp;<BR>అర్చకులు, ఇంకా, ఈ కాలంలో భారతదేశంలో కనిపించే సర్వాడంబరాలు వచ్చి-&nbsp;<BR>చేరాయి. బుద్ధుడు, వైదికసాంప్రదాయకములైన విగ్రహాలను ధ్వంసం చేశాడని&nbsp;<BR>ఇటీవల కొందరు వ్రాసిన గ్రంథాలను చదివితే నాకు నవ్వొచ్చింది. బౌద్ధమతమే&nbsp;<BR>బ్రాహ్మణ సంప్రదాయాన్ని, విగ్రహారాధననుకూడ భారతదేశంలో సృష్టి చేసిం-&nbsp;<BR>దని పాపం వాళ్లకు తెలీదు.</FONT></p>
<p><FONT FACE="SHREE900, SHREE, sans-serif" SIZE="3">ఒకటి రెండు సంవత్సరాల క్రింద రష్యా దేశీయుడొకడు ఒక గ్రంథం&nbsp;<BR>వ్రాశాడు. ఆయన, ఏసుక్రీస్తుయొక్క అతివిచిత్రమైన జీవితకథ నొకదాన్ని తాను&nbsp;<BR>కనిపెట్టినట్లు ఆ పుస్తకంలో తెలిపాడు. ఆ గ్రంథంలో ఒక భాగంలో క్రీస్తు&nbsp;<BR>బ్రాహ్మణుల దగ్గర జ్ఞానార్జనం చేయడానికై జన్నాథాలయానికి వెళ్లినట్లు,&nbsp;<BR>బ్రాహ్మణు లితరులయెడ చూపే అసహనభావాన్ని, వారి విగ్రహాలను చూచి,&nbsp;<BR>అసహ్యించుకొని, టిబెట్టు దేశంలోని ‘లామా’ ల దగ్గరికివెళ్లి సిద్ధిని సాధించి,&nbsp;<BR>ఇంటికి మరలినట్లు ఆయన అందులో వ్రాశాడు. భారతదేశచరిత్ర తెలిసిన ఏ&nbsp;<BR>బాలునికైనా, ఈ విషయమంతా వట్టి అబద్ధమే అని, ఆ వ్రాతలవల్లనే తెలుస్తుంది.&nbsp;<BR>ఎందుకంటే, జగన్నాథంలోని ఆలయం ప్రాచీన బౌద్ధాలయమే కదా? ఈ ఆల-&nbsp;<BR>యాన్ని ఇంకా కొన్నిటిని మనం తర్వాతికాలంలో మళ్లీ హిందూ&nbsp;<BR>దేవాలయాలుగా మార్చాం. ఇలాటి కార్యాలను మనం ఇంకా చాలాచేయాలి! జగ-&nbsp;<BR>న్నాథంలో ఆ కాలంలో ఒక్క బ్రాహ్మణుడైనా లేడు. అయినప్పటికీ, అక్కడి&nbsp;<BR>బ్రాహ్మణుల దగ్గర చదువుకోడానికి ఏసుక్రీస్తు వచ్చాడని చరిత్ర పరిశోధకుడైన&nbsp;<BR>ఈ ఘనుడు చెబుతున్నాడు.</FONT></p>
<p><FONT FACE="SHREE900, SHREE, sans-serif" SIZE="3">జీవకారుణ్యాన్ని ఎంత బోధించినా, మహోదాత్తమైన నీతి ధర్మాలను ఎంత&nbsp;<BR>ప్రకటించినా, నాశంలేని ఆత్మ ఒకటి వుందా లేదా అనే సూక్ష్మ వివాదాలను ఎన్ని</FONT></p>
<hr class="puTa_virupu">
<table><tr><td><a class=puTa_lanke href=puTa2204.html>p2204</a></td><td>p2205</td><td><a class=puTa_lanke href=puTa2206.html>p2206</a></td></tr></table>
</div></body></html>
