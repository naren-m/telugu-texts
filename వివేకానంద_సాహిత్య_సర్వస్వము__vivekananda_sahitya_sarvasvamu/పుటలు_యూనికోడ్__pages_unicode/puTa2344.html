<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2343.html>p2343</a></td><td>p2344</td><td><a class=puTa_lanke href=puTa2345.html>p2345</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - వేదాంతం</FONT></p>
<BR>
<p><FONT FACE="TimesNewRoman, Times, serif" SIZE="2">2 9 5</FONT></p>
<p><FONT FACE="SHREE900, SHREE, sans-serif" SIZE="3">భూతాలతో ఏర్పడింది ఏదైనా, మీరు దాన్ని సూక్ష్మద్రవ్యమనండి, లేక మనస్స-&nbsp;<BR>నండి, - అది మారిపోతూనే వుంటుంది. మీరు స్థూలపదార్థమనే ఈ బాహ్య-&nbsp;<BR>ప్రపంచంకూడ, సూక్ష్మద్రవ్యమైన మనస్సుకంటె, మరింతగా మారిపోతూంది.&nbsp;<BR>అందువల్ల పరిణామరహితమైన వస్తువు భౌతిక&nbsp;<BR>పదార్థం మాత్రం కాజాలదు; అది ఆత్మపదార్థమై వుండితీరాలి. అంటే, అది&nbsp;<BR>జడద్రవ్యం కాజాలదు. అది అవినాశి అయి, నిర్వికారమై, మార్పులేనిదై వుండి-&nbsp;<BR>తీరాలి.</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు, ఇంకో ప్రశ్న బయలుదేరుతోంది. ప్రపంచంలో మాత్రమే&nbsp;<BR>జనించే పురాతనవాదాలన్నీ దూరంగా ఉంచుదాం. ఈ బాహ్యప్రపంచాన్ని ఎవరు&nbsp;<BR>సృష్టించారు? జడపదార్థాన్ని కల్పన చేసిందెవరు? నరుని ఆంతర ప్రకృతినుండి&nbsp;<BR>మాత్రమే మనం సత్యం తెలిసికోవాలి. ఆత్మను గురించి, ఈ సందర్భంలో అదే&nbsp;<BR>విధమైన ప్రశ్న ఉదయిస్తోంది. మనస్సునుండి వేరైనది, నిర్వికారం ఐన ఆత్మ నరు-&nbsp;<BR>నిలో ఉన్నదని ఒప్పుకొన్నప్పటికీ, జీవులమధ్య భావాల్లోను, అనుభవాల్లోను,&nbsp;<BR>సానుభూతుల్లోను, ఐక్యం ఎలా కలుగుతోంది? అనే ప్రశ్న కలుగుతుంది. నా జీవా-&nbsp;<BR>త్మకు మీ జీవాత్మతోడి సంసర్గం ఎలా కలుగుతోంది? అది అలా పని చేయడానికి&nbsp;<BR>ఉపకరించే సాధనమేది? దేనిద్వారా, అది నీ ఆత్మను చేరగలుగుతోంది? ఇతర&nbsp;<BR>జీవాత్మ సంసర్గానుభవం నా కిలా కలుగుతోంది? నీ ఆత్మతోను, నా ఆత్మతోను,&nbsp;<BR>సంబంధాన్ని కల్పించే మాధ్యమవస్తువేది? కాబట్టి ఇంకొక ఆత్మ కలదని ఒప్పు-&nbsp;<BR>కోవలసిన తాత్త్వికావసరం ఏర్పడుతోంది. అన్ని జీవాత్మలతోడ, సంపర్కం కలిగి&nbsp;<BR>పనిచేయగలదీ, జడపదార్థాల్లోను, వాటి మూలంగాను, పనిచేయగలదీ, ఆత్మే&nbsp;<BR>అయి వుండాలి. ప్రపంచంలో వున్న ఈ అసంఖ్యాక జీవాత్మల నన్నిటినీ తనలో&nbsp;<BR>ఇముడ్చుకొని, వాటిలో అంతర్యామియై వర్తిస్తూ, అవి అన్నీ తనలోనే, తన&nbsp;<BR>మూలంగానే బ్రతుకునట్లు, తనలోనే తన ద్వారానే, ఒక దాంతో ఒకటి, సాను-&nbsp;<BR>భూతి పొందుతూ ఒకదాన్ని ఒకటి ప్రేమించుకొంటూ, ఒకదాని కొకటి ఉప-&nbsp;<BR>కారం చేస్తూ, ఉండటానికి వసతిని కల్పించే విశ్వాత్మ ఒకటి వుండి తీరాలి కదా?&nbsp;<BR>ఈ విశ్వాత్మయే పరమాత్మ! అదే జగదీశ్వరుడు. ఆత్మ, భౌతికపదార్థం కాదు&nbsp;<BR>కాబట్టీ, అది, ఆత్మమయం కాబట్టీ, జడపదార్థ ధర్మాలకు అది లోబడి&nbsp;<BR>వుండదని తేలుతోంది. జడపదార్థ ధర్మాలను అనుసరించి, దీన్ని పరిశోధించ-&nbsp;<BR>డానికికూడ వీలులేదు. ఇది అవిజేయం, అజం, అమరం, నిర్వికారం.</FONT></p>
<p><FONT FACE="SHREE902, SHREE, sans-serif" SIZE="3">‘‘నైనం ఛిందంతి శస్త్రాణి, నైనం దహతిపావకః,</FONT></p>
<p><FONT FACE="SHREE902, SHREE, sans-serif" SIZE="3">నచైనం క్లదయంత్యాపో, నశోషయతి మారుతః&nbsp;<BR>నిత్యః సర్వగతః స్థాణు రచలోఽయం సనాతనః-’’</FONT></p>
<p><FONT FACE="SHREE900, SHREE, sans-serif" SIZE="3">‘‘-ఈ ఆత్మను శస్త్రాలు ఛేదింపజాలవు; అగ్ని కాల్పజాలదు. నీరు తడుప</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa2343.html>p2343</a></td><td>p2344</td><td><a class=puTa_lanke href=puTa2345.html>p2345</a></td></tr></table>
</div></body></html>
