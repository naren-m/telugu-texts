<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1265.html>p1265</a></td><td>p1266</td><td><a class=puTa_lanke href=puTa1267.html>p1267</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మాయ, భ్రాంతి</FONT></p>
<p><FONT FACE="SHREE900, SHREE, sans-serif" SIZE="3">37</FONT></p>
<p><FONT FACE="SHREE900, SHREE, sans-serif" SIZE="3">తిట్టునుకూడ ఓర్వజాలడు. వాని నరాలు అంత సూక్ష్మాలు. నరాలు సుఖ&nbsp;<BR>స్పర్శకు సున్నితం కావడంతోపాటు, వాని వ్యధకూడ అధికమైంది. పాపం,&nbsp;<BR>పరిణామవాదికి ఈ సత్యమెంత ప్రతికూలం?</FONT></p>
<p><FONT FACE="SHREE900, SHREE, sans-serif" SIZE="3">మనం సుఖానుభూతి శక్తిని ఎక్కువ చేసుకొనేకొద్దీ, దుఃఖానుభూతిశక్తి-&nbsp;<BR>కూడ ఎక్కువవుతుంది. సుఖానుభూతి శక్తికన్నా, దుఃఖానుభూతి శక్తి ఎన్నో&nbsp;<BR>రెట్లు అధికంగా పెరుగుతూంటుందనికూడ నా అభిప్రాయం.</FONT></p>
<p><FONT FACE="SHREE900, SHREE, sans-serif" SIZE="3">పురోగమనం చెందేకొద్దీ, సుఖదుఃఖాలకు రెంటికీ నూత్నావకాశాలు&nbsp;<BR>కలుగుతూంటాయని స్వానుభవమే మనకు తెలుపుతోంది. ఇది మాయ.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ‘మాయ’ అనేది దృశ్యలోక స్థితిని యథాతథంగా తెలిపే మాటే&nbsp;<BR>కానీ, విశ్వరహస్యాన్ని భేదించే వాదం కాదనడం స్పష్టం. మన జీవిత మూలంలోనే&nbsp;<BR>పరస్పర విరుద్ధమైన ద్వంద్వత వుంది. మనం ఏమిచేసినా, దాటశక్యంకాని,&nbsp;<BR>ద్వంద్వమయ వాతావరణంలోనే చేయాలి. మంచి ఉండేచోటంతా కొంత చెడు,&nbsp;<BR>చెడు ఉండేచోటంతా కొంత మంచి ఉండే తీరుతుంది. జీవమున్న చోటంతా&nbsp;<BR>మరణం నీడలాగా నిలిచియే వుంటుంది. నవ్వేవాడు ఏడ్వాలి, ఏడ్చేవాడు&nbsp;<BR>నవ్వాలి. ఈ ద్వంద్వస్థితి మార్చ శక్యంకానిది. చెడు అనే మాటే లేక, అంతా&nbsp;<BR>మంచే ఉండేటువంటిది, ఏడుపను మాటేలేక ఎప్పుడూ నవ్వులే కలిగినట్టిదీ&nbsp;<BR>అయిన ప్రదేశమొకటి ఉంటుందని మనం అనుకోవచ్చు. కానీ అది వస్తు&nbsp;<BR>తత్త్వానికే విరుద్ధం. కాబట్టి అసంభవం. ప్రపంచపు మూలధర్మాన్ని మార్చడం&nbsp;<BR>సాధ్యమా? నవ్వు కల్గించే శక్తి ఉన్నచోటనంతా ఏడ్పు కలిగించే శక్తికూడ ఎక్కడో&nbsp;<BR>దాగి వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఇలా వేదాంతమతం ఆశాశీలంకానీ, నిరాశాశీలంకానీ కాదు. అందులో&nbsp;<BR>ఆశా, నిరాశలు రెంటికీ స్థానం వుంది. ఏది వచ్చినప్పుడు అది లోకంలో,&nbsp;<BR>శుభాశుభాలూ (మంచి చెడ్డలు), సుఖదుఃఖాలూ కలిసే ఉంటాయనీ, ఈ&nbsp;<BR>ద్వంద్వాలలో దేన్ని పెంచినా, రెండోదికూడ పెరిగియే తీరుతుందనీ దాని బోధ.&nbsp;<BR>లోకమంతా కేవలం మంచిదిగనో, కేవలం చెడ్డదిగనో ఉండడం అసంభవం. ఆ&nbsp;<BR>భావమే అసంగతమైనది. మంచి చెడ్డలు పూర్తిగా వేర్వేరయిన, రెండు భిన్న&nbsp;<BR>వస్తువులు కావు అనే తత్త్వరహస్యం ఈ పరిశీలనవల్ల తేలుతోంది. ‘‘ఇది&nbsp;<BR>మంచిది. కేవలం మంచిది. ఇది చెడ్డది, కేవలం చెడ్డది,-’’ అని రూఢిగా&nbsp;<BR>చెప్పదగిన వస్తువు లోకంలో, ఒక్కటికూడ లేదు. నేడు మంచిదిగా తోచు విష-&nbsp;<BR>యమే, రేపు చెడ్డదిగా తోచవచ్చు. ఒకరికి దుఃఖకారణమగు వస్తువే, మరొకరికి&nbsp;<BR>సుఖకారణం కావచ్చు. ఒక బిడ్డ దేహాన్ని కాల్చి, ఘోరాపదను కలిగించిన&nbsp;<BR>అగ్నియే, అన్నం వండి పస్తులు పడివున్న వాని ఆకలి తీరుస్తుంది.</FONT></p>
<hr class="puTa_virupu">
<table><tr><td><a class=puTa_lanke href=puTa1265.html>p1265</a></td><td>p1266</td><td><a class=puTa_lanke href=puTa1267.html>p1267</a></td></tr></table>
</div></body></html>
