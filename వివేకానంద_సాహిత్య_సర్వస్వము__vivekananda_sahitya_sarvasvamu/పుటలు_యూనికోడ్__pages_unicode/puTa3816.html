<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3815.html>p3815</a></td><td>p3816</td><td><a class=puTa_lanke href=puTa3817.html>p3817</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 8 9</FONT></p>
<p><FONT FACE="SHREE900, SHREE, sans-serif" SIZE="3">పోయింది. ఎంత దృఢమంటే, భయంకరమైన అజీర్ణవ్యాధికూడ నన్ను పిరికిపం-&nbsp;<BR>దను చేయలేదు. పిరికిపందలకు నేను యివ్వగల సలహా ఏమిటి? నేను చెప్పగ-&nbsp;<BR>లిగిందేమీ లేదు. జయం పొందకపోయినా ఏ ధీరాత్ములు వీరోచిత కార్యాలు&nbsp;<BR>చేయటానికి సాహసిస్తారో, ఎవరు ఎన్నడూ కుంగిపోక, తప్పించుకోకున్నారో,&nbsp;<BR>భయంవల్లగాని, గర్వంవల్లగాని ఏ మహాయోధులు ఆజ్ఞలను ఉల్లంఘించలేదో,&nbsp;<BR>అలాటి ధీరాత్ముల పాదసన్నిధి శరణుపొందాలని నా వాంఛ. ధైర్యసాహసాలకూ,&nbsp;<BR>బలపరాక్రమాలకూ ఏ దివ్యజనని మూలకందమో, ఆమె అనుంగుబిడ్డను నేను.&nbsp;<BR>నాకు నీచంగా దేబిరించుకోటం, బతిమాలటం, ఇచ్చకాలాడటం, అవమానకర&nbsp;<BR>మైన అలసత్వం అనేవి, - నరకంతో సమానమే. ఓ విశ్వజననీ! ఓ నా గురుదేవా!&nbsp;<BR>‘ఇతడే వీరుడు’ అని చెప్పే మిమ్మల్ని, ‘నేను పిరికిపందగా మరణించకుంటాను&nbsp;<BR>గాక’ అని ప్రార్థిస్తున్నాను - ఓ సోదరుడా! ఇదే నా ప్రార్థన:- ‘‘ఉత్పత్స్యతే మమ-&nbsp;<BR>కోఽపి సమాన ధర్మా.’’ ‘‘నాతో సమానమైన లక్షణాలు కలవాడు ఉన్నాడు.&nbsp;<BR>లేకుంటే అలాటివాడు మరొకడు పుట్టగలడు.’’ ఈ వేలాది శ్రీరామకృష్ణ భక్తుల&nbsp;<BR>నుండి నావంటివాడూ, నన్ను అర్థం చేసుకోగలవాడూ ఎవడో ఒకడు తప్పక&nbsp;<BR>పైకిలేస్తాడు.</FONT></p>
<p><FONT FACE="SHREE900, SHREE, sans-serif" SIZE="3">ఓ ధీరుడా లే. కలలు కనటం మాను. మృత్యుదేవత నీ ముందు జుట్టు&nbsp;<BR>పట్టుకొంది ... ఐనా భయమెందుకు. పొరాటంనుండి నే నెన్నడూ వెనుదిరిగి&nbsp;<BR>పారిపోలేదు - మంచిదే. అటువంటిది ఈనాడు సంభవిస్తుందా? జయం రానీ,&nbsp;<BR>అపజయం కల్గనీ, నేను పోరాటంనుండి పారిపోతానా? ధీరుడైనవాడు ధరించే&nbsp;<BR>ఆభరణం ఓటమి. ఏమిటి? యుద్ధం చేయకుండా పరాజయం అంగీకరించ-&nbsp;<BR>టమా? ... ఓ జననీ! ఓ జననీ! ఉపనాయకుడుగా ఉండటానిక్కూడ సామర్థ్యం&nbsp;<BR>లేనివాడైనా ‘‘మాకు సర్వం తెలుసు’’ అనే నీచ స్వాతిశయపూరితు&nbsp;<BR>డైపోయాడు. నే నిప్పుడు విరమిస్తున్నాను ... సమస్తం నీ అధీనానికై వదలి&nbsp;<BR>వేస్తున్నాను. ఎవడి హృదయంలో సాహసముందో, ఎవడి హస్తాల్లో పాటవ-&nbsp;<BR>ముందో, ఎవడి నేత్రాల్లో తేజం ఉట్టిపడుతూందో, అలాటి యథార్థమైన దివ్య-&nbsp;<BR>జనని బిడ్డల్లో, ఏ ఒక్కడినైనా ఆమె నాకు యిస్తే, అలాటివారిని ఆమె నా దగ్గరకు&nbsp;<BR>పంపితే, అప్పుడు నేను మళ్లీ పనిచేస్తాను. అప్పుడు మళ్లీ తిరిగివస్తాను. లేకుంటే,&nbsp;<BR>అమ్మ సంకల్పానుసారం, ఇదే పరిసమాప్తి (అంతం) అనుకొంటాను. నేను విప-&nbsp;<BR>రీతమైన తొందర్లో వున్నాను. తుఫాను వేగంతో పనిచెయ్యదలస్తున్నాను. అంతేగాక&nbsp;<BR>నిర్భయులైనవారు కావాలని కోరుతున్నాను.</FONT></p>
<p><FONT FACE="SHREE900, SHREE, sans-serif" SIZE="3">పాపం శారదుని తీవ్రంగా మందలించాను. ఏం చెయ్యగలను? ... మంద-&nbsp;<BR>లిస్తాను; కాని నేను చెప్పవలసింది కూడా చాల ఉంది.</FONT></p>
<hr class="puTa_virupu">
<table><tr><td><a class=puTa_lanke href=puTa3815.html>p3815</a></td><td>p3816</td><td><a class=puTa_lanke href=puTa3817.html>p3817</a></td></tr></table>
</div></body></html>
