<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa408.html>p408</a></td><td>p409</td><td><a class=puTa_lanke href=puTa410.html>p410</a></td></tr></table>


<p><FONT FACE="SHREE902, SHREE, sans-serif" SIZE="3">(క్రిటిక్‌, అక్టోబర్‌ 7, 1893)</FONT></p>
<BR>
<p><FONT FACE="SHREE900, SHREE, sans-serif" SIZE="3">విశ్వమతమహాసభలో తక్కినవా రందఱికంటె హెచ్చుగా ఎల్లర&nbsp;<BR>నాకర్షించిన వ్యక్తులు సింహళీయ బౌద్ధమతాచార్యుడైన ధర్మపాలుడూ, హిందూ&nbsp;<BR>సన్న్యాసి ఐన వివేకానందస్వామీ. ధర్మపాలుడి మాటలు: ‘‘నీ సత్యాన్వేషణ&nbsp;<BR>మార్గంలో శాస్త్రమూ, సూత్రమూ అడ్డు తగులుతే వాటిని తోసిరాజను.&nbsp;<BR>పక్షపాతరహితంగా ఆలోచించటానికి, నిర్వ్యాజంగా సకల ప్రాణాల ప్రేమించ&nbsp;<BR>టానికి నిర్భయంగా నీ విశ్వాసాలను ప్రకటించటానికి, పవిత్ర జీవి&nbsp;<BR>తాన్ని గడపటానికి ప్రయత్నించు. ఆ సమావేశంలో జరిగిన సంక్షిప్తోప&nbsp;<BR>న్యాసాలలో పెక్కులు ధాటీమండితాలు. ఆ వక్తల విజయోత్సాహనానికి&nbsp;<BR>అనుగుణంగానే హల్లేలుజ అపోలో క్లబ్బువారి అమృతమధుర బృందగానం తుది-&nbsp;<BR>కార్యక్రమంగా నిర్వర్తితమైంది. కాని విశ్వమతమహాసభ హృదయాన్ని,&nbsp;<BR>దాని సూక్ష్మతమ ప్రభావాన్ని, దాని పరిమితులను హిందూయోగిపుంగ&nbsp;<BR>వుడు ప్రకటించినంత చక్కగా ప్రకటించినవారు మఱొకరు లేరు. ఆయన&nbsp;<BR>ఉపన్యాసాన్నేమో సమగ్రంగా యిక్కడ అందచేస్తున్నాను. కాని శ్రోతలపై&nbsp;<BR>ఆ ఉపన్యాసం చూపిన ప్రభావాన్ని సూచించటం మాత్రమే నాకు శక్యం.&nbsp;<BR>ఎందుకంటె వాగ్మి అనిపించుకోటానికి ఆయన అధికారం దైవదత్తం. పసుపు,&nbsp;<BR>కావివన్నెల దుస్తుల ఆవృతమై బుద్ధినైశిత్యాన్ని సూచించే ఆయన వదనమండ-&nbsp;<BR>లమూ, ఆయన పల్కిన హార్ద శ్రావ్య సూక్తిరత్నాలతో సమానంగా&nbsp;<BR>సదస్యులను ఎంతో ఆకర్షించింది. (స్వామీజీ కడపట గావించిన ఉపన్యా&nbsp;<BR>సాన్ని చాలవఱకు అట్లే ఉదాహరించిన తర్వాత ఆ వ్యాసంలో ఇలా రాయబడి-&nbsp;<BR>వుంది.)</FONT></p>
<p><FONT FACE="SHREE900, SHREE, sans-serif" SIZE="3">విదేశీయ మతప్రచారకులను గురించి శ్రోతల మనస్సులలో లేపబడిన&nbsp;<BR>అభిప్రాయ మేదో అదే, విశ్వమతమహాసభ వలన కలిగిన ప్రత్యక్షఫలితాలలో&nbsp;<BR>అగ్రగణ్యం. వివేకపాండిత్యవిశిష్టులైన ప్రాగ్దేశాలవారికి ఉపదేశాలు చేయటానికై&nbsp;<BR>అరకొఱ చదువుల వారైన క్రైస్తవసిద్ధాంత విద్యార్థులను పంపటం ఎంత&nbsp;<BR>అవివేకమో ఆంగ్లశ్రోతల మనస్సులకు ఇప్పు డెక్కినంత స్పష్టంగా మఱెప్పుడూ&nbsp;<BR>ఎక్కలేదు. సహన సానుభూతు లున్నప్పుడే వారి విశ్వాసాల పరామర్శించే&nbsp;<BR>స్వాతంత్య్రం మనకు వుంటుంది. ప్రచారకులలో ఆ గుణాలు వున్నవారు అరుదు.&nbsp;<BR>మనవద్దనుంచి బౌద్ధులు ఎంతో నేర్చుకోవలసి వున్నదని గుర్తించటం ఎంతో ఆవ-&nbsp;<BR>శ్యకం. మాటకు చక్కని చెల్లుబడి గడించాలంటె సమన్వయ మార్గ మొక్కటే&nbsp;<BR>అనుసరింప దగింది.</FONT></p>
<hr class="puTa_virupu">
<table><tr><td><a class=puTa_lanke href=puTa408.html>p408</a></td><td>p409</td><td><a class=puTa_lanke href=puTa410.html>p410</a></td></tr></table>
</div></body></html>
