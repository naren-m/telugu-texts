<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2914.html>p2914</a></td><td>p2915</td><td><a class=puTa_lanke href=puTa2916.html>p2916</a></td></tr></table>

<p><FONT FACE="SHREE900, SHREE, sans-serif" SIZE="3">(నీతి నిపుణులు స్తుతించనీ లేక దూషించనీ, సంపదలు రానీ లేక పోనీ,&nbsp;<BR>మరణం ఈ రోజు రానీ, లేక నూరు సంవత్సరాల తర్వాత రానీ, ధీరులైనవారు&nbsp;<BR>న్యాయమార్గంనుండి ఒక్క అడుగుకూడా బైటవేయరు.)</FONT></p>
<p><FONT FACE="SHREE900, SHREE, sans-serif" SIZE="3">ప్రజలు నిన్ను పొగడనీ, లేక తెగడనీ, నీ శరీరం ఈ రోజే పతనం కానీ,&nbsp;<BR>లేక ఒక యుగం తర్వాత రాలిపోనీ సత్యమార్గంనుండి నీవు తప్పిపోకుండా&nbsp;<BR>చూచుకో, శాంతిధామాన్ని చేరేలోపల ఎన్ని తుఫానులనూ, ఎన్ని కల్లోలాలను&nbsp;<BR>తట్టుకోవాలో! మానవుడెంత గొప్పవాడైతే అంత గాఢమైన పరీక్షలకు గురి&nbsp;<BR>అవుతాడని మనం గ్రహించాలి. నిత్యజీవితం అనే ఒరిపిడిరాయి మీద వారి&nbsp;<BR>జీవితాలు సత్యమని నిరూపింపబడినప్పుడే లోకం వారిని మహాపురుషులని&nbsp;<BR>గుర్తిస్తుంది. బలహీనమైన గుండెకలవారు, పిరికిపందలు సముద్రంలోని మహాక-&nbsp;<BR>ల్లోలాన్ని చూచి భయపడి సముద్రతీరంలోనే తమ దోనెల్లో మునిగిపోతారు.&nbsp;<BR>ధీరుడైనవాడు వీటిపై తన దృష్టిని సారించడు. ఏది సంభవించినా సంభవించనీ,&nbsp;<BR>మొదట నా ఆదర్శాన్ని నేను సాధించాలి - ఇది పురుషకారం - అటువంటి&nbsp;<BR>పురుషప్రయత్నం లేకుండా, నీలో వున్న జడత్వాన్ని, సోమరితనాన్ని పారద్రోల&nbsp;<BR>టానికి, ఎంతటి భగవత్సహాయం లభించినా చాలదు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే, భగవత్సహాయం మీద ఆధారపడటం దుర్బలుల&nbsp;<BR>లక్షణమా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నిజమైన ఆత్మార్పణ భగవంతునిపై ఆధారపడటం; పురుషా&nbsp;<BR>ర్థానికి అది తుదిమెట్టు అని శాస్త్రాలలో సూచింపబడింది. కాని మన దేశంలో&nbsp;<BR>చీటికి మాటికి ‘‘భగవదిచ్ఛ’’ అని ప్రజలు ఊతపదం వాడటం అర్థరహిత-&nbsp;<BR>మైంది. అది అపరిమితమైన సోమరితనానికి గుర్తు. ‘భగవదిచ్ఛ’ అనే భావాన్ని&nbsp;<BR>సృష్టించుకొని, వాళ్లు చేసిన పాపాలు, దోషాలు ఆ దేవుడి నెత్తిన రుద్దటమే&nbsp;<BR>కనబడుతుంది. ‘గోహత్యాపాపం’</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> అనే కథ శ్రీరామకృష్ణులు చెప్పగా వినలేదా?</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">ఒకడు ఒక చక్కని తోట పెంచుతున్నాడు. ఒకరోజు ఒక ఆవు దానిలో ప్రవేశించి&nbsp;<BR>తోటను చాలావరకు పాడుచేసింది. అది చూచి వాడు కోపంతో కొట్టగా ఆ ఆవు చని&nbsp;<BR>పోయింది. ఈ ఘోరపాపంనుండి తప్పించుకోటానికి అతడొక ఉపాయం పన్నాడు. మన&nbsp;<BR>చేతికి ఇంద్రుడు అధిదేవత. అందువల్ల ఈ పాపాన్ని ఇంద్రుని నెత్తిన రుద్దాలని చూచాడు.&nbsp;<BR>ఇంద్రు డీ యుక్తిని కనిపెట్టి బ్రాహ్మణవేషంలో అక్కడికి వచ్చి, అతనిని అనేక ప్రశ్నలు&nbsp;<BR>వేయగా, దాని కావ్యక్తి ఆ తోటయొక్క అందచందాలకు తన హస్తకౌశలమే కారణమన్నాడు.&nbsp;<BR>దానికి ఇంద్రుడు ‘‘ఓహో! దీని అందచందాలకు నీవు కర్తవు! ప్రాణంతో ఉన్న పశువును&nbsp;<BR>చంపింది ఇంద్రుడా! భేష్‌ చాలా బాగుంది’’ అని వ్యంగ్యమైన మాటలతో తోటమాలి&nbsp;<BR>దుర్బుద్ధిని బైటపెట్టాడు.</FONT></p>
<hr class="puTa_virupu">
<table><tr><td><a class=puTa_lanke href=puTa2914.html>p2914</a></td><td>p2915</td><td><a class=puTa_lanke href=puTa2916.html>p2916</a></td></tr></table>
</div></body></html>
