<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa468.html>p468</a></td><td>p469</td><td><a class=puTa_lanke href=puTa470.html>p470</a></td></tr></table>

<p><FONT FACE="TimesNewRoman, Times, serif" SIZE="2">5 4</FONT></p>
<p><FONT FACE="SHREE900, SHREE, sans-serif" SIZE="3">ఎన్నడూ భయం వుండదు. కాని దురదృష్టవశాత్తు వీరు అత్యల్పసంఖ్యాకులై&nbsp;<BR>వున్నారు. స్వార్థానికి ప్రతికూలంగాకుండేటంతదాకా పరహిత మొనర్చే సజ్జనులు&nbsp;<BR>రెండవ తరగతివారు; ఇక స్వప్రయోజనాలకోసం పరులకు హాని చేసే జనులు&nbsp;<BR>మూడవ తరగతివారు. పరులకు హింస కల్గించటమే ప్రయోజనంగా హింసించే&nbsp;<BR>నాల్గవ తరగతి ఒకటి వుందని వీరి నేమని పేర్కోవాలో తెలియదన్నాడు ఒక&nbsp;<BR>సంస్కృత కవి.</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> లోకంలో కేవలం అవ్యాజంగా పరహితమొనర్చే మహోన్నత&nbsp;<BR>సజ్జనులు ఒక పరాకాష్ఠ; కేవలం అకారణంగా పరహింస చేసేవారు మరొక పరా-&nbsp;<BR>కాష్ఠ. దానివలన వారికి లేశమైన లాభం లేకున్నా దుష్కార్యాలు చేయడమే వారి&nbsp;<BR>స్వభావం.</FONT></p>
<p><FONT FACE="SHREE900, SHREE, sans-serif" SIZE="3">ఇవిగో రెండు సంస్కృత పదాలు:- ఒకటి ‘ప్రవృత్తి’ అంటే మెలగటం;&nbsp;<BR>రెండవది ‘నివృత్తి’ అంటే తొలగటం. సంసార మనేదే, మమతాహంకారాలే&nbsp;<BR>‘ప్రవృత్తి’. ధనంచే సంపదచే శక్తిచే పేరుప్రఖ్యాతులచే ‘నాకు’ వృద్ధిని గూరుస్తూ,&nbsp;<BR>గట్టిగా పట్టుకొనే స్వభావం కలిగి, సమస్తమూ ‘నేను’ అనే కేంద్రం వద్ద పోగు-&nbsp;<BR>పరచేవన్నీ ‘ప్రవృత్తి’ లో చేరుతాయి. సమస్త ప్రాంతాలనుండి సమస్త వస్తువులను&nbsp;<BR>తనకు ప్రియతమమైన ‘నేను’ అనే స్థానంలో కూడబెట్టుకొనే మానవసహజ&nbsp;<BR>ప్రవణతే యీ ప్రవృత్తి. ఈ ప్రవృత్తి ఆగి నివృత్తి కలుగుతే అదే నీతికి పార&nbsp;<BR>మార్థకపరతకు నాంది. ప్రవృత్తి నివృత్తి రెండూ కర్మస్వరూపానికి సంబం&nbsp;<BR>ధించినవి; దుష్కర్మే ప్రవృత్తి, సత్కర్మే నివృత్తి. సమస్త నీతికి పారమార్థపరత&nbsp;<BR>కంతటికీ నివృత్తే మూలాధారం. అహంకారం పూర్తిగా నశించటమే, ఇతరునికై&nbsp;<BR>మనస్సును శరీరాన్ని సర్వస్వాన్ని త్యజింప సంసిద్ధుడవటమే నివృత్తి ధర్మపరి-&nbsp;<BR>పూర్తి. ఈ స్థితిని ప్రాపించిన మానవుడు కర్మయోగ పరమావధిని పొందిన&nbsp;<BR>వాడు. ఇది సత్కర్మల మహోన్నత పరిపాకం. ఒక్క తత్త్వశాస్త్రాన్నైనా చదువక&nbsp;<BR>పోయినా, దేవుడిలో నమ్మకం ఇంతకుముందు లేకున్నా, ఇప్పుడూ లేకున్నా,&nbsp;<BR>జన్మలో ఒక్కమారైనా భగవంతుణ్ణి ప్రార్థించకపోయినా, మానవుడు కేవలం&nbsp;<BR>సత్కర్మల ప్రభావంచేతనే ‘ఇతరుల కోసం తన జీవిత సర్వస్వాన్ని సమర్పింప&nbsp;<BR>సంసిద్ధు’ డయ్యే దశ నధిగమించితే, భక్తుడు ప్రార్థనలచేతను, వేదాంతి జ్ఞానం&nbsp;<BR>చేతను చేరుకొనే చోటికే చేరుకొంటాడన్నమాట. కాబట్టి వేదాంతి, భక్తుడు,&nbsp;<BR>కర్మయోగి ఒకే గమ్యంవద్ద కలుసుకొంటారని మీరు గుర్తించవచ్చును. అహంకార&nbsp;<BR>లయమే ఆ ఏకగమ్యం. మతాలు, తత్త్వశాస్త్రాలు, ఎంత భేదిల్లినా సమస్త మానవ&nbsp;<BR>కోటీ ఇతరులకై తన సర్వస్వాన్నీ త్యజింప సంసిద్ధుడైన ఆతణ్ణి చూసి పూజి-</FONT></p>
<p><FONT FACE="TimesNewRoman, Times, serif" SIZE="3">* </FONT><FONT FACE="SHREE900, SHREE, sans-serif" SIZE="3">భర్తృహరి.</FONT></p>
<hr class="puTa_virupu">
<table><tr><td><a class=puTa_lanke href=puTa468.html>p468</a></td><td>p469</td><td><a class=puTa_lanke href=puTa470.html>p470</a></td></tr></table>
</div></body></html>
