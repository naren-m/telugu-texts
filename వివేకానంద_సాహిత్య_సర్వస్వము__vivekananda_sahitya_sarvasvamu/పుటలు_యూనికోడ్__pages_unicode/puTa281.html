<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa280.html>p280</a></td><td>p281</td><td><a class=puTa_lanke href=puTa282.html>p282</a></td></tr></table>
<p><FONT FACE="SHREE900, SHREE, sans-serif" SIZE="3">దివ్యప్రేమ</FONT></p>

<p><FONT FACE="SHREE900, SHREE, sans-serif" SIZE="3">ప్రణయం. తనలో తా నాతడు సమగ్ర పరిణతి పొందినవాడు. మతం అంటె&nbsp;<BR>ఏమిటో, మనశ్శాస్త్రమంటె ఏమిటో, బ్రహ్మవిద్య అంటె ఏమిటో ఎరుగకున్నా,&nbsp;<BR>జేన్‌ను హృదయపూర్వకంగా ప్రేమించటంతో జాన్‌ సమగ్రయోగ&nbsp;<BR>శక్తులను పొందగలడు. స్త్రీపురుషులు సత్యసందీప్తమైన పరస్పరానురాగం&nbsp;<BR>కలిగివుంటె, యోగులకు చేకూరే సమస్త శక్తులు వారికి లభిస్తవి. ఎందుకంటె&nbsp;<BR>ప్రేమే దైవం. దేవుడు సర్వాంతర్యామి. మీరు ఎరిగినా ఎరుగకున్నా దివ్యప్రేమ&nbsp;<BR>మీలో వుంది.</FONT></p>
<p><FONT FACE="SHREE900, SHREE, sans-serif" SIZE="3">మొన్నటి సాయంత్రం బాలుడొకడు ఒక బాలికకోసం తడిసిపోయి&nbsp;<BR>వుండటం చూశాడు... ఆ బాలుణ్ణి పరిశీలించి మనశ్శాస్త్రానికి సంబంధించిన&nbsp;<BR>ముఖ్యాంశాలను కొన్నింటిని గ్రహించగలనని తలచాను... ప్రగాఢమైన ప్రణయం-&nbsp;<BR>వల్ల అతడు అలౌకికదృష్టిని అలవరచుకొన్నాడని గ్రహించాను. అరవై లేక డభై-&nbsp;<BR>సార్లు యీ అద్భుతశక్తిని ఆతడు ప్రదర్శించాడు. ఒకసారైనా ఆతడు పొరపడ-&nbsp;<BR>లేదు. ఆ బాలిక ఆతడికి రెండువందలమైళ్ల దూరంలో వుంది. ‘‘ఆమె యీ&nbsp;<BR>రీతిగా దుస్తులు ధరించింది.’’ ‘‘అదుగో! ఆమె ఆ వైపుగా పోతోంది.’’ ‘‘నా&nbsp;<BR>ఎట్టయెదుట యీ రీతిగా ఆమె మెలగటం నేను చూశాను!’’ అని ఆతడు&nbsp;<BR>తెలుపుతూన్నాడు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న యిది: నీ భర్త దేవుడు కాడా? నీ బిడ్డదేవుడు కాడా? నువ్వు&nbsp;<BR>నీ భార్యను ప్రేమించగలిగితే, జగత్తులోని యావత్తు మతం నీదే అవుతుంది.&nbsp;<BR>సమస్త మతరహస్యం, యోగం నీలో వుందని వచిస్తాను. కాని నువ్వు ప్రేమించ-&nbsp;<BR>గలవా? ఇదే ప్రశ్న. ‘‘నేను ప్రేమిస్తున్నాను. ఓ మేరీ! నీకోసం ప్రాణాలు&nbsp;<BR>అర్పిస్తాను’’ అని నువ్వు అంటావు. కాని మేరీ మరొకణ్ణి ముద్దుపెట్టుకోవటం&nbsp;<BR>నువ్వు చూస్తే, ఆ వ్యక్తి కుత్తుకను నువ్వు కత్తింరించ పూనుకొంటావు.&nbsp;<BR>జాన్‌ మరొక బాలికతో ప్రసంగించటం మేరీ చూస్తే, దారుణమైన మానసిక&nbsp;<BR>ఆరాటంతో ఆమెకు రాత్రి నిద్రపట్టదు. జాన్‌ జీవితాన్ని ఆమె నరకకూపం&nbsp;<BR>చేసివేస్తుంది. ఇది ప్రేమ కాదు. ఇది స్త్రీ పురుషులలో జరిగే క్రయవిక్రయ&nbsp;<BR>విధానం. ఒక వస్తువును యిచ్చి వేరొక వస్తువును పుచ్చుకొనే పద్ధతి. దీన్ని&nbsp;<BR>అనురాగం అంటే, దైవనింద చేసినవా రవుతారు. ప్రపంచం రేయింబవళ్లు&nbsp;<BR>దేవుణ్ణి గురించి, మతాన్ని గురించి ప్రసంగించినట్లే ప్రేమను గురించికూడ&nbsp;<BR>ప్రసంగిస్తుంది. ప్రతి ఆశయానికి కృత్రిమ ప్రదర్శనం చేస్తున్నావు. నువ్వు&nbsp;<BR>చేసే పని యిదే. ప్రతివ్యక్తి ప్రేమను గురించి ప్రసంగిస్తాడు; పాటలు పాడుతాడు.&nbsp;<BR>కాని పత్రికలను చూశామా ప్రతిరోజు విడాకుల వార్తలే దృష్టిలో పడుతూం-&nbsp;<BR>టాయి! నువ్వు జాన్‌ అనే వ్యక్తిని ప్రేమిస్తే, జాన్‌కోసం జాన్‌ను ప్రేమిస్తావా</FONT></p>
<hr class="puTa_virupu">
<table><tr><td><a class=puTa_lanke href=puTa280.html>p280</a></td><td>p281</td><td><a class=puTa_lanke href=puTa282.html>p282</a></td></tr></table>
</div></body></html>
