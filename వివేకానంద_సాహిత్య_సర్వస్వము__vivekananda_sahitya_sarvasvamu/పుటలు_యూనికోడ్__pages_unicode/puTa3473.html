<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3472.html>p3472</a></td><td>p3473</td><td><a class=puTa_lanke href=puTa3474.html>p3474</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>  </sup>ˇ ˝</FONT></p>
<p><FONT FACE="TimesNewRoman, Times, serif" SIZE="3"><sup>  </sup>^ </FONT></p>
<BR>
<p><FONT FACE="SHREE902, SHREE, sans-serif" SIZE="3">(అఖండానందస్వామికి)</FONT></p>
<BR>
<p><FONT FACE="SHREE908, SHREE, sans-serif" SIZE="3">ఓం నమోభగవతే శ్రీరామకృష్ణాయ</FONT></p>
<p><FONT FACE="SHREE900, SHREE, sans-serif" SIZE="3">(మార్చ్‌ లేక ఏప్రెల్‌), 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన అఖండానంద,</FONT></p>
<p><FONT FACE="SHREE900, SHREE, sans-serif" SIZE="3">నీ ఉత్తరం అంది సంతోషమైంది. ఖేత్రీలో వుండటంవల్ల నీ ఆరోగ్యం&nbsp;<BR>కుదుటపడిందని తెలిసి ఆనందిస్తున్నాను. సోదరుడు తారక్‌ (శివానంద)&nbsp;<BR>మద్రాసులో ఎంతో మంచిపని చేశాడు. ఎంతో ఆహ్లాదకరమైన వార్తసుమా! మద్రా-&nbsp;<BR>సువారు అతణ్ణి ఎంతగానో శ్లాఘించారని తెలిసింది.</FONT></p>
<p><FONT FACE="SHREE900, SHREE, sans-serif" SIZE="3">రాజపుత్రస్థానంలోని వివిధప్రాంతాలలో వుంటున్న ఠాకూర్‌లకు ఆధ్యా&nbsp;<BR>త్మికపరతను, యితరులపట్ల ప్రేమను వృద్ధిచేయటానికి ప్రయత్నించు. మనం&nbsp;<BR>నడుంబిగించి పనిచేయాలి. సోమరిగా కూర్చోటంవల్ల యిది జరగదు. మల్సి-&nbsp;<BR>సార్‌, అల్సిసార్‌, అంతేకాక అక్కడున్న యితర ‘సార్‌’లు అన్నిచోట్లకు&nbsp;<BR>అప్పుడప్పుడు పోతూవుండు. శ్రద్ధగా సంస్కృతం, ఆంగ్లం నేర్చుకో. గుణనిధి&nbsp;<BR>పంజాబ్‌లో వున్నాడని అనుకొంటున్నాను. అతడికి నా ప్రత్యేకప్రేమ తెలిపి,&nbsp;<BR>అతణ్ణి పంజాబ్‌ తీసికొనిరా. అతడి సాయంతో సంస్కృతం నేర్చుకొని, అతడికి&nbsp;<BR>ఇంగ్లీషు నేర్పు. అతడి చిరునామా తప్పక నాకు పంపించు.</FONT></p>
<p><FONT FACE="SHREE900, SHREE, sans-serif" SIZE="3">ఖేత్రీలోని పేదల, నిమ్నజాతుల ప్రజల గుమ్మాలవద్దకెళ్లి వారికి ధర్మాన్ని&nbsp;<BR>(మతం) బోధించు. దానితోపాటు భూగోళశాస్త్రంమీద, యితర విషయాల-&nbsp;<BR>మీద వాగ్రూపంలో పాఠాలు చెప్పు. పేదవారికి కాస్త ఉపకారం చెయ్యక, సోమరిగా&nbsp;<BR>కూర్చొని, రాజభోగాలను అనుభవిస్తూ, ‘ప్రభూ! రామకృష్ణా’ అని వల్లిస్తు&nbsp;<BR>న్నందువల్ల మేలేమీ కలుగదు. అప్పుడప్పుడు యితర గ్రామాలకు, యితర పల్లె&nbsp;<BR>లకు వెళ్లి, మతధర్మాలను, జీవన విధానాలను జనానికి బోధిస్తూండు. కర్మ, భక్తి,&nbsp;<BR>జ్ఞానం - మొదట కర్మను ఆచరించు. అప్పుడు నీకు చిత్తశుద్ధి కలుగుతుంది.&nbsp;<BR>లేకపోతే బూడిదలో వేసిన ఆహుతుల్లా అంతా నిరర్థకమైపోతుంది. గుణనిధి&nbsp;<BR>వచ్చాక రాజపుత్రస్థానంలోని ప్రతి పల్లెలోని పేద అనాథ ప్రజల గుమ్మంనుండి&nbsp;<BR>గుమ్మంవద్దకు వెళ్లు. నువ్వు తీసుకొంటున్న ఆహారాన్నిగూర్చి జనం అభ్యంతర&nbsp;<BR>పెడితే, తక్షణమే దాన్ని విసర్జించు. పరహితం ఒనర్చటానికై గడ్డితిని బతకటం&nbsp;<BR>శ్రేయస్కరం. కాషాయవస్త్రధారణ భోగానుభవానికి కాదు. అది ధీరకార్యానికి&nbsp;<BR>చిహ్నం. ‘లోకానికి హితమొనర్చటానికై’ మనోవాక్కాయాలను సమర్పించాలి.&nbsp;<BR>‘మాతృదేవోభవ, పితృదేవోభవ’ అని నువ్వు అధ్యయనం చేశావుకాని ‘దరిద్ర-</FONT></p>
<hr class="puTa_virupu">
<table><tr><td><a class=puTa_lanke href=puTa3472.html>p3472</a></td><td>p3473</td><td><a class=puTa_lanke href=puTa3474.html>p3474</a></td></tr></table>
</div></body></html>
