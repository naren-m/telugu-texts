<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1976.html>p1976</a></td><td>p1977</td><td><a class=puTa_lanke href=puTa1978.html>p1978</a></td></tr></table>
<p><FONT FACE="SHREE900, SHREE, sans-serif" SIZE="3">372 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">జాగ్రత్త!</FONT></p>
<p><FONT FACE="SHREE900, SHREE, sans-serif" SIZE="3">తెలియగోరేవారికి దుఃఖం తథ్యం</FONT></p>
<p><FONT FACE="SHREE900, SHREE, sans-serif" SIZE="3">కనుక ఇక్కడే ఆగు! వారితో వాసం చెయ్యి.</FONT></p>
<p><FONT FACE="SHREE900, SHREE, sans-serif" SIZE="3">కానీ</FONT></p>
<p><FONT FACE="SHREE900, SHREE, sans-serif" SIZE="3">నేను విశ్రమించలేను</FONT></p>
<p><FONT FACE="SHREE900, SHREE, sans-serif" SIZE="3">తేలిపోతూన్న ఈ భూమి, ఈ బుడగ,</FONT></p>
<p><FONT FACE="SHREE900, SHREE, sans-serif" SIZE="3">నిస్సారమైన దాని నామం, రూపం,</FONT></p>
<p><FONT FACE="SHREE900, SHREE, sans-serif" SIZE="3">అర్థహీనమైన ఈ జననం, మరణం,</FONT></p>
<p><FONT FACE="SHREE900, SHREE, sans-serif" SIZE="3">నేను వాంఛించను.</FONT></p>
<p><FONT FACE="SHREE900, SHREE, sans-serif" SIZE="3">ఈ నామరూపాలను అతిక్రమించాలనే</FONT></p>
<p><FONT FACE="SHREE900, SHREE, sans-serif" SIZE="3">నా ఆవేదన.</FONT></p>
<p><FONT FACE="SHREE900, SHREE, sans-serif" SIZE="3">అహో! వాకిళ్ళను తెరవండి; నా కొరకవి తెరవబడాలి</FONT></p>
<p><FONT FACE="SHREE900, SHREE, sans-serif" SIZE="3">అలసిపోయిన నీ పుత్రునికోసం జననీ,</FONT></p>
<p><FONT FACE="SHREE900, SHREE, sans-serif" SIZE="3">కాంతిద్వారాలను తెరువు&nbsp;<BR>ఇంటికి తిరిగి రావాలని</FONT></p>
<p><FONT FACE="SHREE900, SHREE, sans-serif" SIZE="3">అహో! నా మనస్సెంత ఆక్రోశపడుతూన్నది.</FONT></p>
<p><FONT FACE="SHREE900, SHREE, sans-serif" SIZE="3">అమ్మా!</FONT></p>
<p><FONT FACE="SHREE900, SHREE, sans-serif" SIZE="3">నా ఆట ముగిసింది.</FONT></p>
<p><FONT FACE="SHREE900, SHREE, sans-serif" SIZE="3">ఆటలాడమని చీకటి బయటిలోకి పంపించావు;&nbsp;<BR>భయంకరమైన ముసుగు వేసుకున్నావు;</FONT></p>
<p><FONT FACE="SHREE900, SHREE, sans-serif" SIZE="3">ఆశలుడిగాయి; భయం ఆవేశించింది;</FONT></p>
<p><FONT FACE="SHREE900, SHREE, sans-serif" SIZE="3">ఆట ఒక గండంగా మారింది.</FONT></p>
<p><FONT FACE="SHREE900, SHREE, sans-serif" SIZE="3">బలీయమైన కోరికలతో, గభీరమైన దుఃఖాలతో</FONT></p>
<p><FONT FACE="SHREE900, SHREE, sans-serif" SIZE="3">కుతకుతలాడుతున్న ఈ సముద్రంలో</FONT></p>
<p><FONT FACE="SHREE900, SHREE, sans-serif" SIZE="3">ఒక అలనుండి మరొక అలమీదకు విసరివేయబడుతూ</FONT></p>
<p><FONT FACE="SHREE900, SHREE, sans-serif" SIZE="3">విషాదమే మిగిలింది, ఆనందం ఆశగానే ఉండిపోయింది.</FONT></p>
<p><FONT FACE="SHREE900, SHREE, sans-serif" SIZE="3">ఎక్కడ బ్రతుకే ఒక జీవంత మృత్యువో,</FONT></p>
<p><FONT FACE="SHREE900, SHREE, sans-serif" SIZE="3">మరి మృత్యువు - అంతులేని ఈ పాత సుఖదుఃఖ చక్రంలో</FONT></p>
<p><FONT FACE="SHREE900, SHREE, sans-serif" SIZE="3">మరొక్క ప్రారంభమేమో - ఎవరికి తెలుసు?</FONT></p>
<hr class="puTa_virupu">
<table><tr><td><a class=puTa_lanke href=puTa1976.html>p1976</a></td><td>p1977</td><td><a class=puTa_lanke href=puTa1978.html>p1978</a></td></tr></table>
</div></body></html>
