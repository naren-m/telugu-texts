<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2287.html>p2287</a></td><td>p2288</td><td><a class=puTa_lanke href=puTa2289.html>p2289</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - సర్వతోముఖ వేదాంతం </FONT><FONT FACE="TimesNewRoman, Times, serif" SIZE="2">2 3 9</FONT></p>
<p><FONT FACE="SHREE900, SHREE, sans-serif" SIZE="3">ప్రయోగిస్తున్నాం. నీవు బద్ధుడివని అనుకొంటే, ఇక బ్రహ్మం కావు. ఏ కొరతా&nbsp;<BR>లేక కాంతి అంతా తన లోపలనేకల ఆ పరమాత్మవు కాజాలవు. అతని ఆనంద&nbsp;<BR>మంతా, అతని సుఖాలన్నీ అతని లోపలనే ఉంటాయి. అతడు సర్వసమగ్రుడు,&nbsp;<BR>స్వయంతృప్తుడు. అతని కే కొరతా లేదు. అతడు దేన్నిగానీ అపేక్షించడు.&nbsp;<BR>పూర్తిగా నిర్భయుడు. సంపూర్ణ ముక్తుడు. బ్రహ్మమంటే ఇదే. దీనిలో మనమం-&nbsp;<BR>దరం ఒక్కరమే!</FONT></p>
<p><FONT FACE="SHREE900, SHREE, sans-serif" SIZE="3">కాబట్టి ద్వైతులకు, అద్వైతులకువున్న ముఖ్యభేదం ఇదే అనవచ్చు. శ్రీ&nbsp;<BR>శంకరాచార్యులవారివంటి గొప్ప భాష్యకర్త సైతం, కొన్ని వాక్యాలకు, నాకు&nbsp;<BR>అసమంజసములని తోచే అర్థాలను కొన్నిసందర్భాల్లో చెప్పాడు. ఒక్కొక్క చోట,&nbsp;<BR>రామానుజాచార్యులవారు వాక్యాలకు అర్థాలు చెప్పే పద్ధతికూడ అంత విస్పష్టంగా&nbsp;<BR>వుండదు. ‘‘ఏకం సద్విప్రా బహుధావదంతి-’’ ‘ఉండే వస్తువు ఒకటే ప్రాజ్ఞులు&nbsp;<BR>దానికి అనేకపేర్లు పెట్టారు’ అనే మహాద్భుతభావాన్ని ఎన్నడో, భారత&nbsp;<BR>దేశం కన్గొని, ఇకమీదట ప్రపంచానికి ప్రసాదించవలసివున్నా, ఈ శ్రుతియొక్క&nbsp;<BR>అభిప్రాయానికి విరుద్ధంగా, ఒక్క సంప్రదాయమే సత్యం కాగలదనీ, తక్కినవన్నీ&nbsp;<BR>అసత్యాలనీ, ఒక దుర్భావం, మన పండితులలో సైతం వుంది. ఈ ‘‘ఏకం&nbsp;<BR>సద్విప్రా బహుధా వదంతి’’ అనే సిద్ధాంతమే ఈ జాతి బ్రతుకు తెరువును ఇంత-&nbsp;<BR>వరకు తీర్చిదిద్దింది. కానీ కొద్దిమంది ప్రాజ్ఞులుతప్ప, అంటే కొద్దిమంది పార-&nbsp;<BR>మార్థిక సాధకులు తప్ప, ఈ సూత్రాన్ని అందరు తరుచుగా మరచిపోతూనే&nbsp;<BR>వున్నారు. అవును, ఈ మహాసూత్రాన్ని మనం ఎప్పటికప్పుడు మరచిపోతూనే&nbsp;<BR>వున్నాం. అద్వైతమో, ద్వైతమో, విశిష్టాద్వైతమో, ఏదో ఒక్కటి మాత్రమే&nbsp;<BR>సత్యమై వుండాలి - అని అభిప్రాయపడేవారు పండితులలో నూటికి తొంభై&nbsp;<BR>ఎనిమిదిమంది వుంటారనుకుంటాను. మీరు కాశీకి వెళ్లి అక్కడి ఘట్టాలలో ఒక-&nbsp;<BR>దాని దగ్గర కొంచెంసేపు కూర్చుంటే నా మాటల సత్యం మీకే తెలిసిపోగలదు.&nbsp;<BR>ఈ వివిధ సంప్రదాయాల గూర్చి, భిన్నభిన్న విషయాలగూర్చి, ఎడతెరిపిలేని&nbsp;<BR>ఆబోతు కుమ్ములాటలు అక్కడ ఎప్పుడూ జరుగుతూనే వుంటాయి.</FONT></p>
<p><FONT FACE="SHREE900, SHREE, sans-serif" SIZE="3">అది అలా జరుగుతూనే వుంది. ఈ సందర్భంలో భారతదేశంలో, మహా-&nbsp;<BR>పురుషుడైన శ్రీరామకృష్ణ పరమహంస అవతరించారు. భారతదేశంలోని భిన్న-&nbsp;<BR>భిన్న సంప్రదాయాల్లో అంతర్లీనమైవున్న సామరస్యానికి ఆయన జీవితం&nbsp;<BR>ఆచరణరూపమైన వ్యాఖ్యానం. జ్యోతిశ్శాస్త్రంలోని ‘‘భూమధ్య సిద్ధాంతం’’&nbsp;<BR>‘‘సూర్యమధ్య సిద్ధాంతం’’ లాగా, ఈ రెండు సిద్ధాంతాలుకూడ అవసరమే అని&nbsp;<BR>ఆయన జీవితమే స్పష్టం చేస్తోంది. జ్యోతిశ్శాస్త్రంలో భూమే కేంద్రం అనే&nbsp;<BR>సిద్ధాంతం మొదట నేర్పబడుతుంది. ఈ సిద్ధాంతాన్ని ఆధారం చేసికొని విద్యార్థి</FONT></p>
<hr class="puTa_virupu">
<table><tr><td><a class=puTa_lanke href=puTa2287.html>p2287</a></td><td>p2288</td><td><a class=puTa_lanke href=puTa2289.html>p2289</a></td></tr></table>
</div></body></html>
