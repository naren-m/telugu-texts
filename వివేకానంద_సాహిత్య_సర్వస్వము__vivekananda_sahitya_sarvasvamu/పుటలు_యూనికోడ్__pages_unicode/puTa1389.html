<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1388.html>p1388</a></td><td>p1389</td><td><a class=puTa_lanke href=puTa1390.html>p1390</a></td></tr></table>
<p><FONT FACE="SHREE900, SHREE, sans-serif" SIZE="3">160 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">పదార్థమును ఒక్క పరమాణుమాత్రం శక్తిని ఒక స్వల్పాంశమునైనా మనం&nbsp;<BR>తగ్గింపజాలం. హెచ్చింపజాలం. కాబట్టి వ్యాకోచానికి మూలం శూన్యం&nbsp;<BR>కాజాలదు. అయితే దాని మూలమేమి? పూర్వపు సంకుచిత పదార్థం, వృద్ధుని&nbsp;<BR>సంకుచిత స్థితియే శిశువు. వృక్షపు సంకుచిత స్థితియే బీజం. బీజపు వ్యాకోచ&nbsp;<BR>స్థితియే వృక్షం. భావి జీవిత పరిణతి అంతా, స్త్రీ రజోబిందువులో అణగివుంది.&nbsp;<BR>విషయమిప్పుడు కొంత తేటపడింది. జీవం, అవిరామక్రమం కలది అనే ప్రథమ&nbsp;<BR>భావాన్ని దీనితో అనుసంధించండి. జీవ లక్షణం మొదట అంకురించే జీవాణువు&nbsp;<BR>(ప్రొటోప్లాసమ్‌) నుండి, మహోన్నత మానవుని వరకు ఒకే ఎడతెగని గొలుసు.&nbsp;<BR>ఒకే అవిరామ జీవం. ఇదే వ్యాకోచం. కాని ప్రతి వ్యాకోచానికి ముందు ఒక&nbsp;<BR>సంకోచం వుండాలి కదా? క్రమక్రమ పరిణామాన్ని పొందే ఈ జీవమంతా -&nbsp;<BR>ఆద్యరూపమైన జీవాణువునుండి పరిపూర్ణత నొందిన మానవుని వరకు&nbsp;<BR>పూర్ణత్వసిద్ధి నొందిన వాని వరకుగల వివిధ రూపాలన్నీ - ఒకే జీవం. ఆ పరిణత&nbsp;<BR>రూప ప్రభావమంతా, ఆ జీవాణువులో సంకుచితమై వుండాలి. ఈ జీవశ్రేణి&nbsp;<BR>అంతా, అవతారమూర్తి సహితం, అందు సంకుచితమై ఉండి, క్రమక్రమంగా&nbsp;<BR>మిక్కిలి పరిణామ మొందుతోంది. అందు, ఈ పూర్ణపరిణత రూపంకూడ&nbsp;<BR>అతిసూక్ష్మాకారంలో అణిగే వుండాలి. కాబట్టి సర్వగతమైన జగన్మయ చైతన్యం-&nbsp;<BR>యొక్క సంకుచిత రూపమే ఈ ఏకైక జీవం. ఈ గొలుసంతా ఈ ఏకైక&nbsp;<BR>విజ్ఞానరాశియే. ఆ జీవాణువునుండి పరిణత మానవుని వరకు, క్రమాధికంగా&nbsp;<BR>వ్యక్తమవుతోంది. అది పెరుగుతుందని కాదు దీని అర్థం. ‘‘పెరగడం’’ అనే&nbsp;<BR>భావాన్నే మీ మనస్సులలోనుండి పారద్రోలండి. ‘‘పెరగడం’’లో బాహ్య&nbsp;<BR>వస్తువొకటి వుందనీ, వెలుపలనుండి ఏదో వచ్చిందనీ తోస్తుంది. ప్రతి జీవిలో,&nbsp;<BR>అంతర్గతుడై ఉండే ఆ పరిపూర్ణుడు, బాహ్య స్థితిగతులపై ఆధారపడిన వాడు&nbsp;<BR>అనే సత్యానికి ఈ భావం విరుద్ధం కదా? అది పెరగజాలదు. అది సర్వదా&nbsp;<BR>ఒక రీతిలోనే ఉంది. కాని వ్యక్తమవుతోంది.</FONT></p>
<p><FONT FACE="SHREE900, SHREE, sans-serif" SIZE="3">కారణంయొక్క వ్యక్తరూపమే కార్యం. రెంటికి వాస్తవ భేదం ఏమీలేదు.&nbsp;<BR>ఈ గ్లాసును నిదర్శనంగా తీసికోండి. గ్లాసు పదార్థముండింది. అదీ, శిల్పియొక్క&nbsp;<BR>సంకల్పమూ కలిసి, ఈ పాత్ర అయింది. ఈ రెండూ దానికి (ఉపాదాన నిమిత్త)&nbsp;<BR>కారణాలు. ఇవి దానిలో ఉన్నాయి. సంకల్పం ఏ రూపంలో వుందంటారా?&nbsp;<BR>సంశ్లేషశక్తి (ఎడిసన్‌) రూపంలో వుంది. అందీ శక్తి లేకపోతే, ప్రతి అణువు&nbsp;<BR>వేరు వేరుగా రాలిపోతుంది. కాబట్టి కార్యమంటే, రూపంలోను, కూర్పులోను&nbsp;<BR>భేదంకల కారణమే అనడం స్పష్టం. కొంతసేపు కారణాన్ని మార్చి, పరిమితం&nbsp;<BR>చేస్తే, అది కార్యమవుతుంది. మన జీవన భావనకి ఇది అనుసంధానిస్తే,</FONT></p>
<hr class="puTa_virupu">
<table><tr><td><a class=puTa_lanke href=puTa1388.html>p1388</a></td><td>p1389</td><td><a class=puTa_lanke href=puTa1390.html>p1390</a></td></tr></table>
</div></body></html>
