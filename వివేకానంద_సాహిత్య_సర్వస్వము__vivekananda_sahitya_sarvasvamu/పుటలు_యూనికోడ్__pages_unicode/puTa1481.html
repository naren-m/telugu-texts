<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1480.html>p1480</a></td><td>p1481</td><td><a class=puTa_lanke href=puTa1482.html>p1482</a></td></tr></table>
<p><FONT FACE="SHREE900, SHREE, sans-serif" SIZE="3">252 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">చూడండి. నా ఆత్మకంటె, నాకు నిశ్చయమైన విషయం నాలో మరొకటి లేదు.&nbsp;<BR>అయినా దాన్ని మనశ్శరీరాల కలయికగా మాత్రమే భావించగలను; సుఖం&nbsp;<BR>అనుభవిస్తున్నట్లుగానో, దుఃఖ మనుభవిస్తున్నట్లుగానో తెలిసికోగలను; స్త్రీగానో,&nbsp;<BR>పురుషుడుగానో గ్రహించగలను. అయినా దాని యథార్థ తత్త్వమేమో తెలిసికోవ&nbsp;<BR>డానికి ప్రయత్నిస్తాను. అందుకు దాన్ని క్రిందికి లాగుట తప్ప మరొక మార్గం&nbsp;<BR>లేదని గ్రహిస్తాను. కాని అది సత్యమన్న విషయం నాకు నిశ్చయమే. ‘‘ప్రియే!&nbsp;<BR>ఎవరూ భర్తను భర్తకోసం ప్రేమించరు. భర్తలో ఆత్మ వుంది కాబట్టే భర్తను ప్రేమి-&nbsp;<BR>స్తారు. ఆత్మయందు, ఆత్మద్వారా మాత్రమే స్త్రీ భర్తను ప్రేమిస్తుంది. ప్రియే!&nbsp;<BR>ఎవరూ, భార్యను భార్యకోసమే ప్రేమించరు. ఆత్మయందు, ఆత్మద్వారా&nbsp;<BR>మాత్రమే ప్రేమిస్తారు -’’ మనకు తెలిసినది ఆ సత్యమొక్కటే. ఎందుకంటే దాని-&nbsp;<BR>ద్వారా మాత్రమే తక్కిన విషయం మనకు తెలియగలదు; అయినా దాన్ని మనం&nbsp;<BR>గ్రహింపజాలకున్నాం. మనం జ్ఞాతను ఎలా తెలిసికోగలం? తెలిసికో&nbsp;<BR>గలిగినట్లయితే అది జ్ఞాత కాజాలదు. జ్ఞేయ మవుతుంది. విషయ మవుతుంది.</FONT></p>
<p><FONT FACE="SHREE900, SHREE, sans-serif" SIZE="3">సత్యసాక్షాత్కారాన్ని పొందిన వాడు ‘‘నేను రారాజును; నా కంటె అధికు-&nbsp;<BR>డైన రాజు లేడు. నేను దేవాధిదేవుడను. నాకంటె మహిమాన్వితుడగు దేవుడు&nbsp;<BR>లేడు. ఉన్నవాడిని నేనే. మరొకరెవరూ లేరు -’’ అని ఎలుగెత్తి ఘోషిస్తాడు.&nbsp;<BR>వేదాంతం ప్రతిపాదించే ఈ అద్వైత భావానికి చాలామంది బెదరిపోతారు.&nbsp;<BR>అందుకు కారణం వారి అజ్ఞానమే.</FONT></p>
<p><FONT FACE="SHREE900, SHREE, sans-serif" SIZE="3">మనం ఆత్మస్వరూపులం; చిరశాంతి ప్రశాంతియుతులం. మనం&nbsp;<BR>దుఃఖింపరాదు; ఆత్మకు దుఃఖంలేదు. దేవుడు తన సింహాసనం మీద కూర్చుని,&nbsp;<BR>జాలిపడుతూ, ఏడుస్తూంటాడని మనం భావిస్తూంటాం. అటువంటి దేవుడు&nbsp;<BR>మనం ఆరాధించి పొందదగిన వాడు కాడు. భగవానుడసలు దుఃఖించడం&nbsp;<BR>ఎందుకు? దుఃఖం దౌర్బల్య చిహ్నం, బద్ధస్థితి లక్షణం.</FONT></p>
<p><FONT FACE="SHREE900, SHREE, sans-serif" SIZE="3">పరమోత్కృష్టమైన దాన్నే కోరండి. సర్వదా పరమోత్కృష్టమైన దానినే&nbsp;<BR>ఆశించండి. శాశ్వతానందం పరమోత్కృష్టమైన దానిలోనే వుంది. నేను వేటకు&nbsp;<BR>పోతే మృగరాజునే వేటాడుతాను. నేను బందిపోటుతనానికే చేయి చేసుకోవలసి-&nbsp;<BR>వస్తే, రాజు ధనాగారాన్నే దోచుకొంటాను. పరమోత్కృష్టాన్నే కోరండి.</FONT></p>
<p><FONT FACE="SHREE900, SHREE, sans-serif" SIZE="3">పరిమిత పరచడానికి, వర్ణించడానికి సాధ్యంకాని వానిని మన హృదయంలో&nbsp;<BR>దర్శింపగలవానిని, సాటిలేని వానిని, అపరిమితుడైన వానిని, నీలాకాశంలాగా నిర్వి-&nbsp;<BR>కారుడైన వానిని, సర్వపవిత్ర స్వరూపుడైన వానిని - మాత్రమే తెలిసికోండి.&nbsp;<BR>మరి దేన్నీ ఆశించకండి.</FONT></p>
<hr class="puTa_virupu">
<table><tr><td><a class=puTa_lanke href=puTa1480.html>p1480</a></td><td>p1481</td><td><a class=puTa_lanke href=puTa1482.html>p1482</a></td></tr></table>
</div></body></html>
