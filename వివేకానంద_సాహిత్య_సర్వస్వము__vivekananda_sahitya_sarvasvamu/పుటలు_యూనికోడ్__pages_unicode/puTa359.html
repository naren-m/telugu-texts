<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa358.html>p358</a></td><td>p359</td><td><a class=puTa_lanke href=puTa360.html>p360</a></td></tr></table>


<p><FONT FACE="SHREE900, SHREE, sans-serif" SIZE="3">విషయీకరింపబడిన ఆత్మే. ‘‘స్వస్వరూపానుసంధానం భక్తి రి త్యభిధీయతే -&nbsp;<BR>స్వస్వరూపానుసంధానమే భక్తి’’ అంటాడు శంకరుడు.</FONT></p>
<p><FONT FACE="SHREE900, SHREE, sans-serif" SIZE="3">భగవత్ప్రాప్తి నిమిత్తం మనం అవలంబించే మార్గాలన్నీ సరైనవే; ఇది కేవలం&nbsp;<BR>చుట్టూవుండే నక్షత్రాలనుబట్టి ధ్రువనక్షత్రాన్ని గుర్తించటం వంటిది.</FONT></p>

<p><FONT FACE="SHREE900, SHREE, sans-serif" SIZE="3">వేదాంత సప్రామాణిక గ్రంథాల్లో భగవద్గీత శ్రేష్ఠం.</FONT></p>
<p><FONT FACE="SHREE902-Italic, SHREE, sans-serif" SIZE="3">శుక్రవారం, జూలై 19</FONT></p>
<BR>
<p><FONT FACE="SHREE900, SHREE, sans-serif" SIZE="3">‘నువ్వు’ అని నే నంటూన్నంతవరకు భగవంతుణ్ణి గురించి మన రక్షకు&nbsp;<BR>డనటానికి నాకు అధికారంవుంది. నేను అన్యుణ్ణి చూసినప్పుడు, సాధకబాధ&nbsp;<BR>కాల నన్నిటిని గ్రహించి, మా యిద్దరి మధ్య భాసించే ఆదర్శమైన - మూడవ&nbsp;<BR>వ్యక్తిలో - నెలకొల్పాలి; అదే యీ త్రిభుజానికి శిఖరం. ఆవిరి మంచు అవు-&nbsp;<BR>తోంది. తరువాత నీరవుతోంది, ఆ పిమ్మట గంగానది అవుతోంది; కాని ఆవిరిగా&nbsp;<BR>వున్నప్పుడు గంగానది లేదు, నీరుగా వున్నప్పుడు అందులో ఆవిరిని మనం&nbsp;<BR>భావించటం లేదు. సృష్టి భావనకాని, పరిణామ భావనకాని సంకల్పంతో అవినా&nbsp;<BR>భావ సంబంధాన్ని కలిగివుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రపంచం చలనసహితమై వున్నట్లు మనం చూసేటంతవరకు దాని వెనుకా&nbsp;<BR>సంకల్పం వుందని మనం భావించవలసి వుంటుంది. భౌతికశాస్త్రం ఇంద్రి-&nbsp;<BR>యాల భ్రాంతిని విస్పష్టంగా నిరూపిస్తోంది: మనం చూసే రీతి, వినే రీతి, అను-&nbsp;<BR>భవం పొందేరీతి, వాసనచూసే రీతి, రుచిచూసే రీతి అంటూ నిజానికి ఏదీ-&nbsp;<BR>లేదు. కొన్ని ఫలితాలను కలిగించే కొన్ని స్పందనాలు ఇంద్రియాలను తాకు&nbsp;<BR>తున్నవి; మనం గ్రహించే సత్యం కేవల వ్యావహారికం.</FONT></p>
<p><FONT FACE="SHREE900, SHREE, sans-serif" SIZE="3">సత్యం అని అర్థాన్నిచ్చే సంస్కృత శబ్దం సత్‌. మన ప్రస్తుత దృక్పథంలో&nbsp;<BR>ప్రపంచం మనకు ఇచ్ఛారూపంలోను బోధనారూపంలోను గోచరిస్తుంది. మనకు&nbsp;<BR>మన అస్తిత్వం ఎలాటిదో సగుణబ్రహ్మానికి దాని అస్తిత్వమూ అలాటిదే, అంత-&nbsp;<BR>కంటె విశేషం కాదు. మన మాదిరే బ్రహ్మాన్ని ఆకారంతో కూడినదాన్నిగా&nbsp;<BR>దర్శించవచ్చును. మానవ స్థితిలో వుండేటంతవరకు మనకు భగవంతుడనేవాడు&nbsp;<BR>ఒకడుండాలి, ఆత్మస్థితిని పొందివున్నప్పుడు అలాటి అక్కర ఏమీ వుండదు.&nbsp;<BR>ఇందువల్లే శ్రీరామకృష్ణుడు సదా జగన్మాత తన ముందు ప్రత్యక్షమూర్తిగా&nbsp;<BR>వుండటం, చుట్టుపట్లవున్న వస్తువులన్నిటికంటె ప్రత్యేక వాస్తవమై వుండటం&nbsp;<BR>గాంచాడు; కాని సమాధిస్థితిలో ఆత్మ తప్ప యితరాలన్నీ (ఆతడికి) అదృశ్యా&nbsp;<BR>లైనాయి. సగుణబ్రహ్మం క్రమక్రమంగా సన్నిహితమై చివరకు లీనమైపోతుంది,</FONT></p>
<hr class="puTa_virupu">
<table><tr><td><a class=puTa_lanke href=puTa358.html>p358</a></td><td>p359</td><td><a class=puTa_lanke href=puTa360.html>p360</a></td></tr></table>
</div></body></html>
