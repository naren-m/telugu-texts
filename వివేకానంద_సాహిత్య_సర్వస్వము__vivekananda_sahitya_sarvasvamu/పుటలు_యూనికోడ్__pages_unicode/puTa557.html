<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa556.html>p556</a></td><td>p557</td><td><a class=puTa_lanke href=puTa558.html>p558</a></td></tr></table>

<BR>
<p><FONT FACE="SHREE902, SHREE, sans-serif" SIZE="4">మత ప్రభవం</FONT></p>
<BR>
<p><FONT FACE="SHREE900, SHREE, sans-serif" SIZE="3">వనంలోని తరువులమీద - రంగురంగుల దళాలతో సమీర తరంగాలలో&nbsp;<BR>శిరస్సులూపుతూ ఉరుకుతూ, త్రుళ్లే సుందర ప్రసూనాలు, వనమార్గాలలో&nbsp;<BR>మధురగీతా లాలపిస్తూ, చక్కని రెక్కలతో శోభిల్లుతూ కన్నులకు విందు కలుగ&nbsp;<BR>చేసే శకుంతాలు నాకు అపరిమిత పరితోషాన్ని కలిగించిన నెచ్చెలులు. నిన్న యివి&nbsp;<BR>వున్నాయి. నే డేమైనాయి? ఎక్కడకు పోయాయి? నాతో కలిసి ఆడుకొన్న&nbsp;<BR>మిత్రులు, నా కష్టసుఖాలలో పాల్గొన్న సఖులు, నాకు సుఖాన్ని వినోదాన్ని&nbsp;<BR>చేకూర్చినవాళ్లు - వారూపోయారు - ఎక్కడికి? పసితనంలో నన్ను సంర&nbsp;<BR>క్షించిన వారు, నాకు అన్ని విధాల తోడ్పడాలనే కోర్కె తప్ప మరో చింతలేనివారు&nbsp;<BR>- వారూపోయారు. ప్రతివ్యక్తి ప్రతిది అస్తమించింది, అస్తమిస్తూంది, ఇక&nbsp;<BR>ముందుకూడా పోతుంది. వారు పోయిన దెక్కడికో? సమాధానం కోసం యీ&nbsp;<BR>ప్రశ్న ఆదిమానవుడి మనస్సును కలవరపెట్టింది. ‘‘ఎందుకని? తన కళ్ల ఎదుటే&nbsp;<BR>సర్వం శిథిలమై, మట్టిలో కలిసిపోవటం అతడు చూడలేదా? ఐతే వారెక్కడికి&nbsp;<BR>పోయారనే ప్రశ్నతో తలబద్దలు చేసుకోవలసిన అవసరం ఏమి కలిగింది?’’ అని&nbsp;<BR>మీ రడగవచ్చు.</FONT></p>
<p><FONT FACE="SHREE900, SHREE, sans-serif" SIZE="3">‘ఆదిమానవుడికి ప్రతి వస్తువూ సజీవమే’ అనే సంగతిని ముందుగా మనం&nbsp;<BR>గమనించాలి. ‘మృత్యువంటే శూన్యమైపోవటమే’ అని చెబుతే అతడి కర్థం కాదు.&nbsp;<BR>జనం అతడి వద్ద కొస్తూవుంటారు. తిరిగి పోతుంటారు, మరల వస్తూంటారు.&nbsp;<BR>ఒక్కొక్కప్పుడు పోతే తిరిగి రారు. కాబట్టే ప్రపంచంలోని అతి ప్రాచీన భాషలో&nbsp;<BR>మృత్యువు ఒక విధమైన నిర్గమనంగా వ్యక్తం చేయబడింది. ఇదే మతానికి&nbsp;<BR>ప్రారంభం. ఆదిమానవుడు తనకు కలిగిన సందేహాన్ని తీర్చుకోవడానికి సర్వత్రా&nbsp;<BR>అన్వేషించేవాడు. అంతా పోతూన్న దెక్కడికనే అతడి సందేహం.</FONT></p>
<p><FONT FACE="SHREE900, SHREE, sans-serif" SIZE="3">ప్రభాత సూర్యుడు తన వైభవాన్ని ప్రకటిస్తూ నిద్రాణమైన ప్రపంచానికి&nbsp;<BR>వెచ్చదనం, వెలుగు, సంతోషాన్ని యిస్తున్నాడు. నెమ్మదిగా అతడు ప్రయాణం&nbsp;<BR>చేస్తాడు. కాని, పాపం! అతడూ చివరకు అడుగున - అట్టడుగునపడి అదృశ్యు-&nbsp;<BR>డౌతాడు. మరల మరునాడు ప్రత్యక్షమౌతాడు - వైభవోపేతంగా, మనోజ్ఞంగా</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ మొదటిసారిగా అమెరికా వెళ్లినప్పుడు ఒక పాశ్చాత్య శిష్యు డడిగిన&nbsp;<BR>ప్రశ్నలకు ఆయన జవాబుగా రాసినది.</FONT></p>
<p><FONT FACE="TimesNewRoman, Times, serif" SIZE="2">1 4 2</FONT></p>
<hr class="puTa_virupu">
<table><tr><td><a class=puTa_lanke href=puTa556.html>p556</a></td><td>p557</td><td><a class=puTa_lanke href=puTa558.html>p558</a></td></tr></table>
</div></body></html>
