<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3752.html>p3752</a></td><td>p3753</td><td><a class=puTa_lanke href=puTa3754.html>p3754</a></td></tr></table>

<p><FONT FACE="TimesNewRoman, Times, serif" SIZE="2">1 2 6</FONT></p>
<p><FONT FACE="SHREE900, SHREE, sans-serif" SIZE="3">యోగిన్‌ బాగానే ఉన్నాడు. ఆల్మోరాలో వేడి అధికంగా ఉండటంవల్ల&nbsp;<BR>యిక్కడికి 20 మైళ్ళ దూరంలో ఉన్న ఒక చక్కని తోటలో ఉంటున్నాను. అక్క-&nbsp;<BR>టికంటె తోటలో చక్కగా ఉందిగాని, యింకా వేడి అనిపిస్తోంది. కలకత్తా వేడి-&nbsp;<BR>కంటె యిది ఏమాత్రం తక్కువగా అన్పించటం లేదు...</FONT></p>
<p><FONT FACE="SHREE900, SHREE, sans-serif" SIZE="3">జ్వరం పూర్తిగా తగ్గిపోయింది. ఇంతకంటె చల్లని ప్రదేశానికి పోదలస్తు-&nbsp;<BR>న్నాను. వేడికాని, నడకలవల్ల కలిగిన శ్రమగాని, కాలేయంలో వెంటనే బాధ కల్గి-&nbsp;<BR>స్తూంది. ఇక్కడి గాలి చాల పొడిగా ఉండటంవల్ల, ఎల్లప్పుడు ముక్కులో&nbsp;<BR>మంటగా ఉంటున్నది. నాలుక బెరడుకట్టుకొని పోయినట్లుంది. విమర్శించటం&nbsp;<BR>నువ్వు మానుకొన్నావు. లేకుంటే యింతకంటె చల్లని ప్రదేశానికి యీపాటికే,&nbsp;<BR>ఊరక పోయివుండేవాణ్ణి. ‘‘అతడు ఆహార నియమాలను ఎల్లప్పుడు ఉల్లంఘి-&nbsp;<BR>స్తాడు’’ - ఏమి నీ అసందర్భ ప్రలాపం. ఈ అవివేకుల మాటలను నువ్వు&nbsp;<BR>నిజంగా లక్ష్యపెడుతున్నావా? ఇది ఎలా వుందంటే మినపపప్పులో పిండిపదార్థ-&nbsp;<BR>ముందని నువ్వు నన్ను తిననీయనట్లు ఉంది! బియ్యంగాని, రొట్టెగాని వేగించి&nbsp;<BR>తింటే పిండిపదార్థం ఉండదా! నాయనా ఏమి అద్భుతమైన జ్ఞానం. మరొకసారి&nbsp;<BR>నా పూర్వస్వభావం పైకిలేస్తూన్నట్లు స్పష్టంగా నాకు కన్పిస్తూంది. ఇప్పుడు ఈ&nbsp;<BR>ప్రాంతంలోని జబ్బంతా ఈ ప్రాంతపు రంగును, రకాన్ని తీసికొంటోంది. ఇక&nbsp;<BR>ఆ ప్రాంతమో, ఆ ప్రాంతపు జబ్బుయొక్క రంగును, రకాన్ని తీసుకొంటోంది.&nbsp;<BR>రాత్రి భోజనం చాల క్లుప్తం చేయదలస్తున్నాను. పగటిపూట పూర్తి భోజనం,&nbsp;<BR>రాత్రిపూట పాలు, పండ్లు మొదలైనవి. ‘పండ్లు లభిస్తాయనే’ ఆశతో నే నీ&nbsp;<BR>తోటలో ఉంటున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడేమీ భయపడవద్దు. శివుని అనుచరుడు అంతత్వరగా మరణిస్తాడా?&nbsp;<BR>ఇప్పుడే సంధ్యాదీపం వెలిగింపబడింది. రాత్రి పూర్తిగా భజనలతో గడపాలి.&nbsp;<BR>ప్రస్తుతం నా స్వభావం అంత కోపంగా లేదు. జ్వరంగా ఉండటం కాలేయంవల్ల&nbsp;<BR>నేనని నాకు స్పష్టంగా తెలుస్తోంది. దాన్నికూడ నిగ్రహింపగలను. భయ మెందుకు?</FONT></p>
<p><FONT FACE="SHREE900, SHREE, sans-serif" SIZE="3">మఠంలోని వారందరకూ నా ప్రేమ తెలుపు. మరుసటి సంఘ సమా&nbsp;<BR>వేశంలో, ప్రతివారికి నా శుభాకాంక్షలు తెలుపుతూ, నేను శారీరకంగా అక్కడ&nbsp;<BR>లేకపోయినా, ప్రభునామ మెక్కడ గానం చేయబడుతూందో అక్కడ నా ఆత్మ&nbsp;<BR>ఉంటుందని చెప్పు. ‘‘యావస్తవ కథారామ సంచరిష్యతి మేదినీమ్‌’’ అంటే ‘‘ఓ&nbsp;<BR>రామా, నీ జీవితచరిత్ర ఈ లోకంలో ఎంతవరకు సుప్రసిద్ధమవుతుందో’ ...&nbsp;<BR>అన్నారు కదా! కారణమేమంటే ఈ ఆత్మ సర్వవ్యాపి అని నీకు తెలుసు.</FONT></p>
<p><FONT FACE="SHREE900, SHREE, sans-serif" SIZE="3">భవదీయ ప్రేమయుత,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3752.html>p3752</a></td><td>p3753</td><td><a class=puTa_lanke href=puTa3754.html>p3754</a></td></tr></table>
</div></body></html>
