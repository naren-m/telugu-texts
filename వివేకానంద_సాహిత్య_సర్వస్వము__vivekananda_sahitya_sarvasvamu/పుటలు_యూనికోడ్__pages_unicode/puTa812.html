<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa811.html>p811</a></td><td>p812</td><td><a class=puTa_lanke href=puTa813.html>p813</a></td></tr></table>
<p><FONT FACE="SHREE902, SHREE, sans-serif" SIZE="4">జీవితం, మృత్యువు : వాటి ధర్మం</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రకృతిలోని వస్తువులన్నీ శాసనక్రమంగా పనిచేస్తున్నాయి. ఈ నియమాన్ని&nbsp;<BR>ఉల్లంఘించటం దేనికీ సాధ్యంకాదు. మనస్సు, దానితోపాటు బాహ్య&nbsp;<BR>ప్రకృతిలోని ప్రతివస్తువు శాసనబద్ధమైనవే; శాసనంచే పాలింపబడుతున్నవే.</FONT></p>
<p><FONT FACE="SHREE900, SHREE, sans-serif" SIZE="3">బాహ్యప్రకృతి, అంతఃప్రకృతి, మనస్సు, భౌతికపదార్థం - యివన్నీ స్థల-&nbsp;<BR>బద్ధాలు, కాలబద్ధాలు, కార్యకారణ సూత్రబద్ధాలు.</FONT></p>
<p><FONT FACE="SHREE900, SHREE, sans-serif" SIZE="3">మనస్సుకు స్వాతంత్య్రం వున్నదనుకోటం కేవలం భ్రమ. మనస్సు శాసనం&nbsp;<BR>చేత నియమింపబడుతోంది; శాసనబద్ధమైంది. ఇక దానికి స్వాతంత్య్రం ఎలా&nbsp;<BR>సాధ్యం?</FONT></p>
<p><FONT FACE="SHREE900, SHREE, sans-serif" SIZE="3">కర్మసూత్రం కార్యకారణ ధర్మమే.</FONT></p>
<p><FONT FACE="SHREE900, SHREE, sans-serif" SIZE="3">మనం స్వతంత్రులం కావాలి. మనం స్వరూపతః స్వతంత్రులమే; ఆ విష-&nbsp;<BR>యాన్ని తెలుసుకోవటమే మనం చేయవలసిన పని. సకల విధాలైన దాస్యమూ,&nbsp;<BR>బంధమూ మనం విడిచిపెట్టాలి. పృథివితోను, పృథివిమీది ప్రతి వ్యక్తితోను,&nbsp;<BR>ప్రతివస్తువుతోను వున్న బంధాన్నేగాక, స్వర్గం, సౌఖ్యం మొదలైనవాటిని గురించిన&nbsp;<BR>సమస్త భావబంధాలను మనం పరిత్యజించాలి.</FONT></p>
<p><FONT FACE="SHREE900, SHREE, sans-serif" SIZE="3">పృథివికి, భగవంతుడికి, స్వర్గానికి, దేవతలకు - కోర్కె ద్వారానే మనం&nbsp;<BR>వీటితో బంధింపబడివున్నాం. బానిస సదా బానిసే - మానవుడికిగాని, దేవు-&nbsp;<BR>డికిగాని, దేవతలకుగాని బానిసే!</FONT></p>
<p><FONT FACE="SHREE900, SHREE, sans-serif" SIZE="3">స్వర్గం కావాలనే తలంపును విడనాడాలి. మరణానంతరం స్వర్గం లభిస్తుం-&nbsp;<BR>దని, సజ్జనులు దాన్లో శాశ్వత సుఖాన్ని అనుభవిస్తారని తలచటం శుష్క&nbsp;<BR>స్వప్నం. దీన్లో అణువంతైనా అర్థంగాని, యుక్తిగాని లేదు. ఎక్కడెక్కడ సుఖం&nbsp;<BR>దక్కుతుందో అక్కడక్కడల్లా ఎప్పుడో ఒకప్పుడు దుఃఖం వాటిల్లక తప్పదు.&nbsp;<BR>సంతోషం ఎక్కడుందో బాధా అక్కడ వుండి తీరుతుంది. ఇది అప్రతిహత&nbsp;<BR>సత్యం. ఏదో ఒకవిధంగా ప్రతిక్రియకు ప్రతిక్రియ తప్పదు!</FONT></p>
<p><FONT FACE="SHREE900, SHREE, sans-serif" SIZE="3">స్వాతంత్య్ర పిపాసే నిజమైన ముముక్షుత్వం. ప్రతి విషయంనుంచి మనం&nbsp;<BR>స్వాతంత్య్రం పొందాలి. ఇంద్రియబంధాలనుంచి, సుఖంనుంచి, కష్టంనుంచి,&nbsp;<BR>పుణ్యంనుంచి, పాపంనుంచి స్వాతంత్య్రం పొందాలి.</FONT></p>
<p><FONT FACE="SHREE900, SHREE, sans-serif" SIZE="3">ఇంతకంటె ఎక్కువగా స్వాతంత్య్రాన్ని పొందాలి. మృత్యుపాశంనుంచి&nbsp;<BR>స్వతంత్రులం కావాలి. మృత్యువునుంచి స్వతంత్రుల మవటానికి జీవితంనుంచి&nbsp;<BR>స్వతంత్రులం కావాలి. మృత్యుదేవత స్వప్నమే జీవితం. ఎక్కడ జీవితం వుందో</FONT></p>
<p><FONT FACE="TimesNewRoman, Times, serif" SIZE="2">3 9 7</FONT></p>
<hr class="puTa_virupu">
<table><tr><td><a class=puTa_lanke href=puTa811.html>p811</a></td><td>p812</td><td><a class=puTa_lanke href=puTa813.html>p813</a></td></tr></table>
</div></body></html>
