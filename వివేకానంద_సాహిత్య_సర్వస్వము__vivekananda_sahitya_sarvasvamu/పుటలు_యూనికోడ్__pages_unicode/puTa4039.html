<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4038.html>p4038</a></td><td>p4039</td><td><a class=puTa_lanke href=puTa4040.html>p4040</a></td></tr></table>

<p><FONT FACE="TimesNewRoman, Times, serif" SIZE="2">4 1 2</FONT></p>
<p><FONT FACE="SHREE900, SHREE, sans-serif" SIZE="3">ఇటీవల తూర్పుబెంగాల్‌లోను, అస్సాంలోను పర్యటించాను. భారత&nbsp;<BR>దేశంలో కాశ్మీరం తర్వాత, అస్సాం అత్యంత రమణీయమైన ప్రదేశం. కాని చాల&nbsp;<BR>అనారోగ్యకరమైంది. బ్రహ్మాండమైన బ్రహ్మపుత్రానది, కొండ, కోనలను&nbsp;<BR>చుట్టుతూ, లంకలతో స్థగితమై ఉండటాన్ని ప్రతివారూ ఒక్కసారైనా చూసి&nbsp;<BR>తీరాలి.</FONT></p>
<p><FONT FACE="SHREE900, SHREE, sans-serif" SIZE="3">నా దేశం, నీకు తెలిసినట్లు నదీజలాల ప్రదేశం. కాని అది ఎలావుంటుందో&nbsp;<BR>నేను యింతకుపూర్వం చూసి వుండలేదు. తూర్పుబెంగాల్‌ నదులు, పొర్లుతున్న&nbsp;<BR>మంచినీటి సముద్రాలు - అవి నదులు కావు. వారాల పర్యంతం వాటిలో స్టీమర్లు&nbsp;<BR>పయనిస్తూంటాయి.</FONT></p>
<p><FONT FACE="SHREE900, SHREE, sans-serif" SIZE="3">కుమారి ‘మాక్లియోడ్‌’ జపాన్‌లో ఉంది. ఆ దేశాన్ని చూసి ఆమె ముగ్ధు-&nbsp;<BR>రాలైనట్లుంది. నన్ను రమ్మని కోరింది. కాని నా ఆరోగ్యం అంత దూరప్రయా-&nbsp;<BR>ణానికి అనువుగా లేనందున విరమించాను. నేను యింతకుపూర్వం జపాన్‌&nbsp;<BR>చూశాను.</FONT></p>
<p><FONT FACE="SHREE900, SHREE, sans-serif" SIZE="3">ఐతే నువ్వు ‘వెనీస్‌’ను చూసి ఆనందిస్తున్నావన్నమాట. ఆ ముసలివాడు&nbsp;<BR>రుచికరంగా ఉండవచ్చును. ‘వెనీస్‌’ మాత్రం వృద్ధుడైన ‘షైలాక్‌’ గృహం, అవును&nbsp;<BR>కదా?</FONT></p>
<p><FONT FACE="SHREE900, SHREE, sans-serif" SIZE="3">‘శాము’ ఈ సంవత్సరం నీతో ఉన్నాడన్నమాట. నాకు చాల సంతోషం.&nbsp;<BR>ఉత్తరంలో కలిగిన నిరుత్సాహమైన అనుభవం తర్వాత యూరప్‌లోని మంచి విష-&nbsp;<BR>యాలను ఆనందంతో అనుభవిస్తూండవచ్చు. ఇటీవల నాకు మంచి స్నేహితులు&nbsp;<BR>ఎవరు దొరకలేదు. పాతవారు నీకు తెలిసినవారే. వారు చాలవరకు గతించారు.</FONT></p>
<p><FONT FACE="SHREE900, SHREE, sans-serif" SIZE="3">ఖేత్రీ మహారాజుకూడ మరణించాడు. అక్బరు చక్రవర్తి గోరీ ఐన ఎత్తైన ‘శికిందర్‌’&nbsp;<BR>గోపురం మీదినుండి కిందపడి చనిపోయాడు. ‘ఆగ్రా’లో వున్న ఈ పురాతన&nbsp;<BR>అద్భుతమైన శిల్పఖండాన్ని తన స్వంతఖర్చులతో బాగుచేయిస్తూ, దాన్ని తనిఖీ&nbsp;<BR>చేస్తూ ఒకరోజు కాలుజారి పడిపోయాడు. కొన్ని వందల అడుగుల ఎత్తునుండి&nbsp;<BR>పడిన పాటు అది. పురాతన వస్తువులపట్ల వున్న మన ఉత్సాహం ఒక్కొక్కసారి&nbsp;<BR>మనకు విషాదాన్ని కల్గిస్తుంది. మేరీ! జాగ్రత్త ... భారతీయ పురావస్తువుల్లో ఒక-&nbsp;<BR>దానికై నువ్వు అత్యంత ఉత్సాహాన్ని చూపవద్దు.</FONT></p>
<p><FONT FACE="SHREE900, SHREE, sans-serif" SIZE="3">(రామకృష్ణ) మిషన్‌ చిహ్నంలో పాము నిగూఢమైన మర్మ సిద్ధాంతాన్ని</FONT></p>
<p><FONT FACE="TimesNewRoman, Times, serif" SIZE="2">(Mysticism)</FONT><FONT FACE="SHREE900, SHREE, sans-serif" SIZE="3"> తెలుపుతుంది; సూర్యుడు జ్ఞానాన్ని, కదులుతున్న నీరు కర్మను;&nbsp;<BR>పద్మం భక్తిని, అన్నింటి మధ్యలోవున్న హంస ఆత్మను సూచిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">‘శాము’కు, అమ్మకు ప్రేమ.</FONT></p>
<p><FONT FACE="SHREE900, SHREE, sans-serif" SIZE="3">సదా ప్రేమతో, వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa4038.html>p4038</a></td><td>p4039</td><td><a class=puTa_lanke href=puTa4040.html>p4040</a></td></tr></table>
</div></body></html>
