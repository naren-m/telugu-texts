<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3912.html>p3912</a></td><td>p3913</td><td><a class=puTa_lanke href=puTa3914.html>p3914</a></td></tr></table>

<p><FONT FACE="TimesNewRoman, Times, serif" SIZE="2">2 8 6</FONT></p>
<p><FONT FACE="SHREE900, SHREE, sans-serif" SIZE="3">దేవుడైతే, వ్యాధికి బదులు ఆరోగ్యాన్ని పట్టుకొంటానని ఒకసారి ఇంగర్‌సాల్‌&nbsp;<BR>చెప్పాడు. ఆరోగ్యంకూడ వ్యాధి వంటిదేనని, అంతకంటె ఎక్కువ కాదని అతడు&nbsp;<BR>గ్రహించలేదు. అదొక్కటే ప్రమాదం. లోకంలో నేను సుఖంగా ఉన్నా, దుఃఖంగా&nbsp;<BR>ఉన్నా ప్రమాదంలేదు. కాని స్పర్శ యితరులకు అంటకూడదు. ఇది పరమ-&nbsp;<BR>సత్యం. ఒక ప్రవక్త మానవుని స్థితిని చూసి దుఃఖిస్తే, అప్పుడు అతడు ముఖం&nbsp;<BR>చిట్లించుకొని, గుండెబాదుకొంటూ ప్రతివారిని టార్‌టారిక్‌ ఆమ్లం తాగమనీ,&nbsp;<BR>బొగ్గులు నములమనీ, బూడిదతో కప్పిన పేడకుప్పమీద కూర్చుని మూల్గుతూ&nbsp;<BR>కన్నీరు కార్చమనీ చెబుతాడు! వారందరిలో పూర్ణత లేదని నేను కనుగొన్నాను.&nbsp;<BR>నిజం; వారికి లేదు. ప్రపంచ భారాన్ని మీరు వహించటానికి సిద్ధపడితే, సంతో-&nbsp;<BR>షంగా వహించండి. కాని, మీ మూల్గులను, మీ దూషణలను మమ్మల్ని వినని-&nbsp;<BR>వ్వవద్దు. మా భారాలతో మేం సుఖంగా ఉన్నామని తలస్తున్నందున, మీ బాధ-&nbsp;<BR>లతో మమ్మల్ని భయపెట్టవద్దు. లోకభారాన్ని తనమీద వేసుకొన్నవాడు లోకాన్ని&nbsp;<BR>ఆశీర్వదిస్తూ తన దారిన తాను పోతాడు. ఆ భారాన్ని వహించటంలో కష్టం&nbsp;<BR>లేదనిగాని, దాన్ని అతడు కావాలని ఐచ్ఛికంగా వహించాడు కాబట్టి, అతని నోటి-&nbsp;<BR>నుండి ఒక నిందావచనంగాని, విమర్శనాపదంగాని వెలువడదు. ‘‘సంతోషంగా&nbsp;<BR>తన దారిన తాను పోయేవాడు రక్షకుడేగాని, రక్షింపబడినవాడు కాదు.’’</FONT></p>
<p><FONT FACE="SHREE900, SHREE, sans-serif" SIZE="3">నా కీ ఉదయం ఈ సత్యదర్శనమైంది. ఇది నా జీవితాన్నంతా వ్యాపించి&nbsp;<BR>నాతో ఉంటే నా కిది చాలు.</FONT></p>
<p><FONT FACE="SHREE900, SHREE, sans-serif" SIZE="3">భారంతో కుంగిపోతున్న మీ రందరు రండి. మీ భారాల నన్నింటిని&nbsp;<BR>నామీద ఉంచండి. తర్వాత మీ యిష్టానుసారం వర్తిస్తూ ఆనందంతో ఉండండి.&nbsp;<BR>నేను ఎన్నడూ లేనట్లే భావించి నన్ను మరచిపోండి.</FONT></p>
<p><FONT FACE="SHREE900, SHREE, sans-serif" SIZE="3">మీ తండ్రి,</FONT></p>
<p><FONT FACE="SHREE900, SHREE, sans-serif" SIZE="3">మీ వివేకానంద.</FONT></p>
<p><FONT FACE="TimesNewRoman, Times, serif" SIZE="3">5 1 5</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి క్రిస్టిన్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">921, పడమర, 21-వ వీథి, లాస్‌ ఏంజలిస్‌,&nbsp;<BR>డిసెంబర్‌ 9, 1899.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియ క్రిస్టినా,&nbsp;<BR>ఇక్కడికి నేను వచ్చినందుకు నాకు మంచిదైంది. నేను ప్రేమించిన వారికి&nbsp;<BR>మంచిదైంది. మా కవులు ఒకరు యిలా రాశారు:</FONT></p>
<p><FONT FACE="SHREE902, SHREE, sans-serif" SIZE="3">కహాకాశీ కహా కశ్మీర్‌ కహ ఖురాసాన్‌ గుజరాత్‌।</FONT></p>
<hr class="puTa_virupu">
<table><tr><td><a class=puTa_lanke href=puTa3912.html>p3912</a></td><td>p3913</td><td><a class=puTa_lanke href=puTa3914.html>p3914</a></td></tr></table>
</div></body></html>
