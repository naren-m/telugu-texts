<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa417.html>p417</a></td><td>p418</td><td><a class=puTa_lanke href=puTa419.html>p419</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - శీలంపై కర్మప్రభావం</FONT></p>
<p><FONT FACE="TimesNewRoman, Times, serif" SIZE="2">3</FONT></p>
<p><FONT FACE="SHREE900, SHREE, sans-serif" SIZE="3">శరీరం యొక్క మానసిక వ్యాపారమంతా కర్మే; దాని ముద్రలు మనలో నిలిచి&nbsp;<BR>వుంటాయి.</FONT></p>
<p><FONT FACE="SHREE900, SHREE, sans-serif" SIZE="3">కొన్ని కర్మలు చిన్నచిన్నవైన అనేక కర్మల మొత్తం. సముద్రతీరంలో నిల-&nbsp;<BR>బడి అలల తాకిడిచే కలిగే శబ్దాన్ని విన్నప్పుడు అది మహాఘోషగా తోస్తుంది.&nbsp;<BR>ఐనా, అందలి ప్రతి తరంగమూ అసంఖ్యాకమైన చిన్నచిన్న తరంగాలచే రూపొం-&nbsp;<BR>దినదని మనకు తెలుసు; ఈ ప్రతి చిన్నతరంగమూ శబ్దాన్ని కలిగిస్తున్నా మనకు&nbsp;<BR>అది వినబడటంలేదు; అవి అన్నీ కలిసి మహాతరంగమైనప్పుడే మనం తరంగఘో-&nbsp;<BR>షను వింటున్నాం. ఇలాగే ప్రతి హృదయస్పందనా కర్మే: కొన్నిరకాలైన&nbsp;<BR>కర్మలు మన అనుభవాన్ని స్పృశిస్తాయి - విస్పష్టంగా గోచరిస్తాయి; ఐనప్పటికి అవీ&nbsp;<BR>చిన్నచిన్న కర్మల సముదాయమే. నువ్వొక వ్యక్తి శీలాన్ని నిజంగా నిర్ణయించ&nbsp;<BR>దలిస్తే ఆతడు చేసిన ఘనకార్యాలను పరిగణించవద్దు. ఎప్పుడో ఒకప్పుడు ప్రతి-&nbsp;<BR>మూర్ఖుడూ మహావీరుడు కావచ్చును. అతిసాధారణమైన పనులను నిర్వర్తించేట-&nbsp;<BR>ప్పుడు అతణ్ణి పరిశీలించు. ఒక మహావ్యక్తి నిజమైన స్వభావాన్ని ఇలాంటి సామా-&nbsp;<BR>న్యమైన పనులే తెలియచేస్తాయి. అల్పులుకూడా ఉత్కృష్ట సమయంలో ఏదోవి-&nbsp;<BR>ధమైన ఘనత వహిస్తారు. కాని ఎవడి శీలం సదా ఉదాత్తమై ఉంటుందో - ఆతడు&nbsp;<BR>ఎలాంటి పరిస్థితులలోవున్నా ఒకేరీతిలో వుంటుందో - అతడే యథార్థంగా మహా-&nbsp;<BR>పురుషుడు.</FONT></p>
<p><FONT FACE="SHREE900, SHREE, sans-serif" SIZE="3">శీలంపై కర్మప్రభావం అద్వితీయం; మనం ఎదుర్కోవలసినది ఆ అఖండ&nbsp;<BR>శక్తినే. విశ్వశక్తు లన్నింటినీ తనవైపుకు ఆకర్షించుకొనే కేంద్రమే మానవుడని చెప్ప-&nbsp;<BR>వచ్చును; ఈ కేంద్రంలో యీ శక్తు లన్నింటినీ ఆతడు ఏకంచేసి తిరిగి మహా-&nbsp;<BR>ప్రవాహరూపంలో వాటిని వెలువరిస్తున్నాడు. ఇలాంటి కేంద్రమే నిజమైన మాన-&nbsp;<BR>వుడు. సర్వశక్తిమంతుడు, సర్వజ్ఞుడు; ఇలాంటి మానవుడు విశ్వాన్నంతా తన-&nbsp;<BR>వైపుకు ఆకర్షించుకుంటున్నాడు; మంచి - చెడు, సుఖం - దుఃఖం, సమస్తమూ&nbsp;<BR>ఆతడి వైపుకు పరుగెత్తి ఆతడిని ఆవరిస్తున్నాయి; అందులోనుండి శీలమనే మనో-&nbsp;<BR>భావ మహాప్రవాహాన్ని అతడు వెలువరిస్తున్నాడు. సమస్తాన్నీ ఆకర్షించుకొనే శక్తి&nbsp;<BR>వున్నట్లే బైటికితోసే శక్తీ అతడికి వుంది.</FONT></p>
<p><FONT FACE="SHREE900, SHREE, sans-serif" SIZE="3">లోకంలో మనకు గోచరించే అన్ని చర్యలు, మానవ సంఘంలోని&nbsp;<BR>అన్ని ఉద్యమాలు, మన చుట్టూవున్న సమస్తకార్యకలాపాలు భావప్రదర్శకాలు,&nbsp;<BR>మానవ సంకల్పరూపాలు. యంత్రాలు, సాధనాలు, నగరాలు, ఓడలు, యుద్ధ-&nbsp;<BR>నౌకలు, - అన్నీ కేవలం మానవసంకల్పరూపాలు. ఈ సంకల్పం శీలంనుంచి,&nbsp;<BR>శీలం కర్మనుంచి ఏర్పడుతున్నాయి. ‘‘బుద్ధిః కర్మానుసారిణీ’’ అన్నట్లు కర్మాను&nbsp;<BR>గుణమైన బుద్ధి కలుగుతుంది. ప్రపంచంలో జన్మించిన సంకల్పబలాన్వితు</FONT></p>
<hr class="puTa_virupu">
<table><tr><td><a class=puTa_lanke href=puTa417.html>p417</a></td><td>p418</td><td><a class=puTa_lanke href=puTa419.html>p419</a></td></tr></table>
</div></body></html>
