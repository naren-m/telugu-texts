<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2935.html>p2935</a></td><td>p2936</td><td><a class=puTa_lanke href=puTa2937.html>p2937</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">107</FONT></p>
<p><FONT FACE="SHREE900, SHREE, sans-serif" SIZE="3">సేద్యగాడు, చెప్పులు కుట్టేవాడు, వీథులు ఊడ్చేవాడు భారతదేశంలోని&nbsp;<BR>యితర స్వల్పవృత్తులు అవలంబించేవాళ్లు మీకంటే పనిచేయటంలోను, ఆత్మవి-&nbsp;<BR>శ్వాసంలో ఎంతో శక్తిమంతులు. మారుమాట చెప్పకుండా శాంతంగా పనిచేసి&nbsp;<BR>వాళ్లు ఈ దేశసంపదనంతా ఉత్పత్తి చేస్తున్నారు. వారు త్వరలోనే మీకంటే&nbsp;<BR>ఉన్నతస్థితికి వస్తారు. క్రమంగా సంపద వారి చేతుల్లోకి పోతున్నది. మీకున్నన్ని&nbsp;<BR>అవసరాలతో వాళ్లు బాధపడరు. ఈ కాలపు చదువు మీ విధానాలను అంటే,&nbsp;<BR>జీవిత విధానాన్ని మార్చి వేసింది. వట్టి శుష్కమైన, ఆర్ద్రత చచ్చిపోయిన శాస్త్ర-&nbsp;<BR>విద్యలు మీలో మానవత్వాన్ని తుడిచిపెట్టేశాయి. వట్టి చిలక పలుకుల చదువు&nbsp;<BR>కావటం మూలాన, నూతన విషయాలను కనిపెట్టే ప్రతిభ మీలో ప్రకాశించడం&nbsp;<BR>లేదు. ఆధునిక జీవితావసరాలకు కావలసిన సంపదను ఆర్జించే కొత్త&nbsp;<BR>విధానాలను, వినూత్న పరికరాలను మీరు కనిపెట్టలేకపోతున్నారు. ఎంతో&nbsp;<BR>కాలంనుండి మీరు ఈ పామర జనాన్ని పీడిస్తూ వచ్చారు. వారు ఎంతో ఓర్పుతో&nbsp;<BR>ఓర్చుకున్నారు. కాని, వారిప్పుడు మీకెదురుతిరిగే కాలం వచ్చింది. ఉద్యోగాలే&nbsp;<BR>జీవిత పరమార్థంగా చేసుకొన్న మీరు ఆ ఉద్యోగాన్వేషణలో వ్యర్థప్రయత్నం చేసి&nbsp;<BR>అంతరించిపోతారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: మహాశయా! ఇతరదేశాలలోకంటే మనదేశంలో సహజ&nbsp;<BR>ప్రతిభాశక్తి</FONT><FONT FACE="TimesNewRoman, Times, serif" SIZE="2"> (originality)</FONT><FONT FACE="SHREE900, SHREE, sans-serif" SIZE="3"> తక్కువగా వున్నా, హిందూదేశంలోని నిమ్నశ్రేణుల-&nbsp;<BR>వారు మన తెలివితేటల వల్లనే నడచుకొంటున్నారు. కాబట్టి జీవిత పోరాటంలో,&nbsp;<BR>ఉన్నత వర్గాలవారిని అధిగమించే శక్తి వారికెక్కడనుండి వస్తుంది?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మీలాగా వాళ్లు కొన్ని పుస్తకాలు చదవకపోతే పరవాలేదు. కేవలం&nbsp;<BR>వేషధారణ మీద ఆధారపడిన ఈ నాగరికత వారికి లేకపోయినా పరవాలేదు.&nbsp;<BR>వీటివల్ల ప్రయోజనమేముంది? కాని అన్ని దేశాలలో వారే వెన్నెముక లాంటి-&nbsp;<BR>వారు. ఈ బడుగు వర్గాలవారు పనిమానివేశారా, మీకు తిండి, బట్ట ఎక్కడ-&nbsp;<BR>నుండి వస్తుంది? కలకత్తాలో వీథులూడ్చేవారు ఒక్కరోజు సమ్మెచేశారా, చాలు,&nbsp;<BR>వీథులన్నీ నానాబీభత్సంగా తయారవుతాయి. మరో మూడు రోజులు సమ్మె&nbsp;<BR>చేశారా అంటురోగాలు వ్యాపించి పట్టణమంతా నిర్మానుష్యమౌతుంది.&nbsp;<BR>కార్మికులు పని మానివేశారా! అన్నవస్త్రాలుకూడా నిలిచిపోతాయి. మరి మీరు&nbsp;<BR>చదువుకున్నవాళ్లు వాళ్లని ‘నిమ్నవర్గాల ప్రజలు’ అని పేరుపెట్టి, మీ సంస్కారం&nbsp;<BR>గూర్చి ప్రగల్భాలాడుతున్నారు.</FONT></p>
<p><FONT FACE="SHREE900, SHREE, sans-serif" SIZE="3">బడుగు జీవులు బ్రతుకుతెరువుకై పాటుపడటంలో నిమగ్నులై జ్ఞానాన్ని-&nbsp;<BR>పొందే అవకాశంలేకుండా వున్నారు. మానవ మేధస్సుతో నడుపబడి యింత-</FONT></p>
<hr class="puTa_virupu">
<table><tr><td><a class=puTa_lanke href=puTa2935.html>p2935</a></td><td>p2936</td><td><a class=puTa_lanke href=puTa2937.html>p2937</a></td></tr></table>
</div></body></html>
