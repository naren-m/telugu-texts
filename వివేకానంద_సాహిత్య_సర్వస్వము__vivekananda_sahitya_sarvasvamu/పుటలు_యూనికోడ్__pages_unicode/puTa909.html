<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa908.html>p908</a></td><td>p909</td><td><a class=puTa_lanke href=puTa910.html>p910</a></td></tr></table>
<p><FONT FACE="SHREE900, SHREE, sans-serif" SIZE="3">పాతంజల యోగ సూత్రాలు -- సమాధి : పాదం</FONT></p>
<BR>
<p><FONT FACE="SHREE900, SHREE, sans-serif" SIZE="3">85</FONT></p>
<BR>
<p><FONT FACE="SHREE900, SHREE, sans-serif" SIZE="3">అజ్ఞానం క్రిందిస్థితి - జ్ఞానం మధ్యస్థితి - జ్ఞానాతీతస్థితి మహోన్నత స్థితి.&nbsp;<BR>అత్యంతాలైన జ్ఞాన, అజ్ఞానాలు రెండూ ఒకేవిధంగా ఉన్నట్లు కనిపిస్తాయి. స్వత&nbsp;<BR>స్సిద్ధంగా జ్ఞానావస్థ కృత్రిమం; కల్పితం; యథార్థమైనది కాదు.</FONT></p>
<BR>
<p><FONT FACE="SHREE900, SHREE, sans-serif" SIZE="3">సదా ధ్యానాభ్యాసం చేస్తే లాభ మేమిటీ? చిత్తవిక్షేప కారకాలైన పూర్వ&nbsp;<BR>సంస్కారాలు, తామసిక చిత్తవృత్తులు మాత్రమే కాకుండా, సాత్త్విక సంస్కారాలు&nbsp;<BR>కూడా నశిస్తాయి. గనినుండి తీసిన ముడిబంగారాన్ని శుద్ధిచేయటానికి, దానిలో&nbsp;<BR>నున్న ఇతర లోహాలను వేరుచేయటానికి రసాయనాలను ఉపయోగిస్తారు. ఆ&nbsp;<BR>బంగారాన్ని కరిగించే సమయంలో, రసాయనాలతోపాటుగా, లోహపు చిట్టెం&nbsp;<BR>కూడా కాలిపోతుంది. అలాగే సదా మనోనిగ్రహాన్ని అభ్యసిస్తే, పూర్వపు దుష్ట&nbsp;<BR>సంస్కారాలే కాక, సాత్త్విక సంస్కారాలు కూడా నిర్మూల మవుతాయి. ఈ&nbsp;<BR>సంస్కారాలన్నీ పరస్పరం నిరోధించుకోగానే, ద్వంద్వాతీతం - సర్వవ్యాప్తం -&nbsp;<BR>సర్వశక్తిమంతం - స్వయంజ్యోతియై వెలిగే ప్రత్యగాత్మ శేషించి యుంటుంది.&nbsp;<BR>దానితో యోగి తాను జన్మమరణ రహితుడనని, సర్వలోకాతీతుడనని, గమనా&nbsp;<BR>గమన రహితుడనని గ్రహిస్తాడు. కేవలం ప్రకృతే వికారం చెందుచున్నదని, ఆ వికారం&nbsp;<BR>పురుషునిలో ప్రతిబింబిస్తున్నదని అతను కనుగొంటాడు. అద్దపుకాంతి తనమీద&nbsp;<BR>ప్రతిఫలించేటప్పుడు, ప్రతిబింబం చలించటం చూసి, తానే చలిస్తున్నా&nbsp;<BR>నని గోడ అనుకొంటుంది. అలాగే వివిధరూపాలు పొందుతూ, చిత్తం సదా చలిస్తూ&nbsp;<BR>ఉంటే, ఆ రూపాలన్నీ మనమే అని మనం భ్రమిస్తూ ఉంటాం. అతీంద్రియ జ్ఞానం&nbsp;<BR>పొందిన వెంటనే, ఇలాంటి భ్రమలన్నీ పటాపంచలైపోతాయి. ముక్తపురుషుడు, తన&nbsp;<BR>సంకల్పాన్ని నెరవేర్చుకోవటానికి, ఒకర్ని వినమ్రతతో ప్రాధేయపడ నక్కరలేదు;&nbsp;<BR>దీనుడై ప్రార్థింప నక్కరలేదు. అతను ఆజ్ఞాపించగానే, ఎలాంటి కోరిక అయినా&nbsp;<BR>సఫలమవుతుంది. ముక్తపురుషుడు, ఇచ్ఛామయుడు. అతను ఏం సంకల్పించినా&nbsp;<BR>చేసేస్తాడు.</FONT></p>
<p><FONT FACE="SHREE900, SHREE, sans-serif" SIZE="3">సాంఖ్యులు నిరీశ్వరవాదులు. ఈశ్వరు డనేవాడు ఒకడుంటే, అతను ఒక&nbsp;<BR>పురుషుడై ఉండాలని, పురుషుడు ముక్తుడుగా గానీ, బద్ధుడుగా గానీ ఉంటాడని,&nbsp;<BR>అందుకని ఈశ్వరుడు ఉన్నాడనటానికి ప్రమాణమేమీ లేదని వారంటారు.&nbsp;<BR>ప్రకృతిబద్ధుడు, అస్వతంత్రుడు అయిన పురుషుడు ఎలా సృష్టిస్తాడు? అలాగే,&nbsp;<BR>ముక్తపురుషుడు సృష్టించటానికి, ప్రపంచ నియంతృత్వాన్ని వహించటానికి&nbsp;<BR>కారణమేమిటీ? ముక్తపురుషునికి కోరిక లుండవు. కాబట్టి సృష్టించవలసిన&nbsp;<BR>అవసరం అతని కేమీలేదు. అంతేకాదు, ఈశ్వర సిద్ధాంతాన్ని కూడా మనం&nbsp;<BR>ప్రతిపాదింప నక్కర్లేదని, అన్నింటికీ ప్రకృతే కారణమని సాంఖ్యు లంటారు.</FONT></p>
<p><FONT FACE="SHREE900, SHREE, sans-serif" SIZE="3">అయితే మరి భగవంతు డున్నాడు - అనటంలో ప్రయోజన మేముందీ?</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa908.html>p908</a></td><td>p909</td><td><a class=puTa_lanke href=puTa910.html>p910</a></td></tr></table>
</div></body></html>
