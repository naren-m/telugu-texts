<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa851.html>p851</a></td><td>p852</td><td><a class=puTa_lanke href=puTa853.html>p853</a></td></tr></table>
<p><FONT FACE="SHREE900, SHREE, sans-serif" SIZE="3">28 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రాణాయామం.</FONT></p>
<BR>
<p><FONT FACE="SHREE900, SHREE, sans-serif" SIZE="3">మనిషి దేహంలో ప్రాణచలనం, ఊపిరితిత్తుల కదలికలో స్పష్టంగా&nbsp;<BR>కనిపిస్తుంది. ఈ కదలిక ఆగిపోతే చాలు, శరీరంలోని యితర శక్తుల కదలికలన్నీ&nbsp;<BR>తప్పనిసరిగా ఆగిపోతాయి. అయితే, ఊపిరితిత్తులు పనిచేయటం మానివేసినా&nbsp;<BR>జీవించి ఉండగలిగే విధానం తెలిసినవారున్నారు. భూ గర్భంలో శ్వాసపీల్చకుండా&nbsp;<BR>చాలారోజులవరకూ బ్రతికి ఉండే వారున్నారు. సూక్ష్మావస్థను పొందటానికి మనం&nbsp;<BR>స్థూలావస్థసహాయం తీసుకోవాలి. అతిసూక్ష్మపరమార్థాన్ని సాధించేవరకూ మనం&nbsp;<BR>చాలాజాగ్రత్తగా ఉంటూ, వికాసం పొందాలి.</FONT></p>
<p><FONT FACE="SHREE900, SHREE, sans-serif" SIZE="3">ఊపిరి తిత్తుల చలనాన్ని నిరోధించటమే ప్రాణాయామం. శ్వాసతో ఈ&nbsp;<BR>చలనానికి సంబంధం ఉంది; అయినా శ్వాసతో మాత్రం కలగదు. ఊపిరితిత్తుల&nbsp;<BR>చలనమే శ్వాసకు కారణం. జలయంత్రంలా ఈ చలనం గాలిని లోనికి పీలుస్తూ,&nbsp;<BR>బయటికి వదులుతూ ఉంటుంది. ప్రాణమే ఊపిరి తిత్తులను కదిలిస్తూ&nbsp;<BR>ఉంటుంది. ఆ కదలిక ద్వారానే గాలి లోనికీ, బయటికీ వస్తూ పోతూ ఉంటుంది.&nbsp;<BR>కాబట్టి ఊపిరి పీల్చటం - వదలటం ప్రాణాయామం కాదని తెలుసుకోవాలి. ప్రాణశక్తి&nbsp;<BR>కండరశక్తిరూపంలో ఊపిరితిత్తుల్ని కదిలిస్తూ ఉంటుంది. ఈ ప్రాణశక్తిని వశం&nbsp;<BR>చేసుకోవటమే ప్రాణాయామం. నాడులనుండి కండరాల్లోకి వెళ్లి, కండరాలనుండి&nbsp;<BR>ఊపిరితిత్తులను చేరి వాటిని కదిల్చే స్నాయుశక్తే ప్రాణశక్తి. ఈ ప్రాణాన్నే మనం&nbsp;<BR>ప్రాణాయామంలో నిరోధించాలి. ప్రాణం వశమైతే చాలు, ప్రాణవ్యాపారాలన్నీ&nbsp;<BR>క్రమంగా స్వాధీనమౌతాయి. శరీరంలోని ప్రతి స్నాయువును కూడా వశం&nbsp;<BR>చేసుకున్నవారిని నేను చూశాను. ఇది మనకు కూడా సాధ్యమే. కొన్ని కండరాలు మన&nbsp;<BR>స్వాధీనంలో ఉంటున్నాయి కదా, అలాంటిస్థితిలో శరీరంలోని కండరాలన్నీ,&nbsp;<BR>నాడులన్నీ మన కెందుకు స్వాధీనం కావూ? మనకిప్పుడు ఈ స్వాధీనత లేకపోవటం&nbsp;<BR>వల్లనే, అవయవాలు స్వేచ్ఛాచలనానికి లోనయ్యాయి. మనం మన చెవుల్ని&nbsp;<BR>యథేచ్ఛగా కదల్చగలమా? జంతువులు ఈ పని చేస్తున్నాయి మరి. మనం&nbsp;<BR>వాడుకోవటం లేదు కాబట్టే, మన కీ శక్తి లోపించిపోయింది. ఇదే ‘ఎటవిజమ్‌’ అనే&nbsp;<BR>నూత్నశాస్త్రసిద్ధాంతం.</FONT></p>
<p><FONT FACE="SHREE900, SHREE, sans-serif" SIZE="3">అవ్యక్తస్థితిలోని చలనాన్ని తిరిగి వ్యక్తావస్థకు తీసుకరావచ్చు; ఈ విషయం&nbsp;<BR>మనకు తెలుసు. కఠిన సాధన, పరిశ్రమలతో కొన్ని నిద్రాణశరీర వ్యాపారాలను తిరిగి&nbsp;<BR>పూర్తిగా మనం స్వాధీనం చేసుకోవచ్చు. బాగా పరిశీలించి చూస్తే, ఈ కార్యం మన&nbsp;<BR>కసాధ్యం కాదని తెలుస్తుంది. ప్రతీ అవయవాన్ని స్వవశం చేసుకునేందుకు వీలుంది.&nbsp;<BR>ఈ కార్యాన్ని ప్రాణాయామంతో యోగులు సాధిస్తారు. ఊపిరిని పీల్చుకొన్నప్పుడు,&nbsp;<BR>శరీరాన్నంతా ప్రాణంతో పూరింపాలని ప్రాణాయామ సాధనలో మీరు చదివే</FONT></p>
<hr class="puTa_virupu">
<table><tr><td><a class=puTa_lanke href=puTa851.html>p851</a></td><td>p852</td><td><a class=puTa_lanke href=puTa853.html>p853</a></td></tr></table>
</div></body></html>
