<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1692.html>p1692</a></td><td>p1693</td><td><a class=puTa_lanke href=puTa1694.html>p1694</a></td></tr></table>
<p><FONT FACE="SHREE900, SHREE, sans-serif" SIZE="3">88 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">కాని అన్యపక్షాన్నికూడా ఆలోచిద్దాం. మెట్టుమెట్టుగా యీ దారి నిలా&nbsp;<BR>మెల్లగా పోతూవుంటే సత్యాన్ని చేరుకోవటానికి ప్రపంచం ఎంతకాలం వేచి&nbsp;<BR>వుండాలి? ఎంతకాలం? ఏనాటికీ చెప్పదగ్గ మేరకు అది నెగ్గి తీరుతుందనటానికి&nbsp;<BR>ప్రమాణమేముంది? ఇంతదాకా లేదు. ఇంతకూ ద్వైతమార్గం మెట్టుమెట్టుగా&nbsp;<BR>సాగేదికానీ, కాకపోనీ, సత్త్వహీనులకు అది సుకరంకానీ, కాకపోనీ, ఆ మార్గానికి&nbsp;<BR>ఆధారమేమో అసత్యమే కదా. ప్రచారంలోని సాధనలన్నీ తరచుగా జనాన్ని&nbsp;<BR>నిర్వీర్యులను చెయ్యటం లేదా? కాబట్టి అవి తప్పులు కావా? వాటి కాధారం&nbsp;<BR>మానవుణ్ణి గురించిన దురభిప్రాయం, భ్రాంతీ. రెండు తప్పులు ఒక ఒప్పు&nbsp;<BR>అవుతుందా? అసత్యం సత్యమౌతుందా? చీకటి వెలుగవుతుందా?</FONT></p>
<p><FONT FACE="SHREE900, SHREE, sans-serif" SIZE="3">నేను గతించిన ఒక మహనీయుని సేవకుణ్ణి. నే నతని దూతను మాత్రమే.&nbsp;<BR>ప్రయోగం చెయ్యాలని నా కోరిక. మీకు నేను చెప్పిన వేదాంత బోధలు నిజాని&nbsp;<BR>కిదివరలో ఆచరణలో పరీక్షించబడ్డవి కావు. వేదాంతం ప్రపంచంలోని తత్త్వ&nbsp;<BR>శాస్త్రాలలో ఎంతో ప్రాచీనమే ఐనా అది సర్వదా గుడ్డినమ్మకాలతోను, సర్వేత&nbsp;<BR>రాలతోను కలిసిపోయింది.</FONT></p>
<p><FONT FACE="SHREE900, SHREE, sans-serif" SIZE="3">‘‘నేనూ నా తండ్రీ ఒక్కరమే’’ అని క్రైస్తు చెప్పాడు. మీరు ఆ మాటను&nbsp;<BR>వల్లిస్తారు. ఐనా అది మానవాళికి ఉపకరించలేదు. పంధొమ్మిది వందల ఏళ్లు గడి-&nbsp;<BR>చినా జను లా మాటను అర్థం చేసుకోలేదు. క్రైస్తును మానవాళికి రక్షకుణ్ణి&nbsp;<BR>చేశారు. అతడు దేవుడు. మనం క్రిములం! భారతదేశంలోకూడా అంతే. ప్రతి&nbsp;<BR>దేశంలోను ప్రతి శాఖకు యిలాటి నమ్మకమే వెన్నెముక. వేలకొద్ది సంవత్స&nbsp;<BR>రాలుగా లోకమంతటా కోట్లకొద్ది జనులకు జగదీశ్వరుని పూజ, అవతారాల&nbsp;<BR>పూజ, రక్షకుల పూజ, ప్రవక్తల పూజ ఏర్పడింది. ‘‘మీరు అసహాయుల&nbsp;<BR>మనుకోండి, దుఃఖభాగుల మనుకోండి; మోక్షం పొందాలంటే మీకు ఫలానా వ్యక్తి&nbsp;<BR>కృపో, కొందరి కృపో ఆధారమని భావించండి’’ అని వారికి నేర్పబడింది. ఇలాటి&nbsp;<BR>నమ్మకాలలో అనే కాద్భుత విషయా లున్నాయనటానికి సందేహం లేదు. కాని&nbsp;<BR>ఎంతైనా మతరంగంలో యివి కేవలం శిశుపాఠాలు. వాటివల్ల కలిగే మేలు స్వల్పమే.&nbsp;<BR>నేటికీ జనం మత్తిల్లి అధోపతనం చెందుతున్నారు. ఐనా యిలాటి భ్రాంతిని అతి-&nbsp;<BR>క్రమించే ధీరాత్ములు కొందరున్నారు. మహాత్ము లుద్భవించి, మతంలో యీ శిశు-&nbsp;<BR>పాఠాలు తొలగించి, ఆత్మ ఆత్మనారాధించే యథార్థ&nbsp;<BR>మతాన్ని స్పష్టంగా, శక్తివంతంగా నిరూపించే కాలం సమీపిస్తుంది.</FONT></p>

<hr class="puTa_virupu">
<table><tr><td><a class=puTa_lanke href=puTa1692.html>p1692</a></td><td>p1693</td><td><a class=puTa_lanke href=puTa1694.html>p1694</a></td></tr></table>
</div></body></html>
