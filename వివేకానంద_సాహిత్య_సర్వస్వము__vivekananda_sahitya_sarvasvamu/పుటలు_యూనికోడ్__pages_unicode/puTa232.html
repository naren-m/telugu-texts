<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa231.html>p231</a></td><td>p232</td><td><a class=puTa_lanke href=puTa233.html>p233</a></td></tr></table>


<p><FONT FACE="SHREE900, SHREE, sans-serif" SIZE="3">వస్తూంటుంది. ఈ శక్తిని ప్రసాదించేవాడు గురువు; పొందేవాడు శిష్యుడు.&nbsp;<BR>క్రమవిధానాన శక్తిసమన్వితమైన శబ్దం గురుశిష్యపరంపరలో ప్రచలితమై పుర&nbsp;<BR>శ్చరణ గావించబడినప్పుడు సాధకుడు భక్తియోగంలో విశేషోన్నతిని పొందుతాడు.&nbsp;<BR>ఆ శబ్దపురశ్చరణ మాత్రాన భక్తిలోని సర్వోత్కృష్టస్థితి సైతం లభిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">‘‘ఈశ్వరా! నీకు చాల నామాలు వున్నవి. వాటి అర్థం ఏమిటో నీకు&nbsp;<BR>అవగతమే! ఈ నామాలన్నీ నువ్వే! ప్రతిదాన్లోను నీ అనంతశక్తి విద్యమానమై-&nbsp;<BR>వుంది. ఈ నామపురశ్చరణ గావించటానికి కాలం, స్థలం అనే నియమాలులేవు.&nbsp;<BR>ఎందుకంటె సర్వకాలాలు, సర్వస్థలాలు పవిత్రమైనవే! నువ్వు సులభుడవు; నువ్వు&nbsp;<BR>దయామయుడవు; ఐనా నిన్ను ప్రేమించని నే నెంత దురదృష్టవంతుణ్ణి!’’</FONT></p>
<p><FONT FACE="SHREE902, SHREE, sans-serif" SIZE="3">ఇష్టదేవతా సిద్ధాంతం</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇంతకు మునుపు ఇష్టసిద్ధాంతాన్ని గురించి నేను ఉల్లేఖించి వున్నాను.&nbsp;<BR>ఈ సిద్ధాంతాన్ని మనం విశేషశ్రద్ధతో వీక్షించాలి. ఎందుకంటె దీనిని మనం&nbsp;<BR>సముచితంగా అర్థంచేసుకోగలిగితే, ప్రపంచంలోని వివిధమతాలు మనకు సుబో-&nbsp;<BR>ధకా లవుతవి. ‘ఇష్ట’ శబ్దం ‘ఇష్‌’ ధాతువునుంచి పుట్టింది. ‘ఇష్‌’ అంటె&nbsp;<BR>కోరటం; కోరిక ననుసరించి ఎన్నుకోటం. సర్వమతాల లక్ష్యం, సమస్త మత-&nbsp;<BR>శాఖల లక్ష్యం ఒక్కటే - ఇది మోక్షం; దుఃఖనివృత్తి. ఎక్కడ మతం నెలకొని-&nbsp;<BR>వుందో, యీ ఆశయసిద్ధికై కావించబడే సాధన ఏదో ఒకరీతిగా సాగుతోంది.&nbsp;<BR>నిమ్నదశలలోని మతాలలో యీ ఆదర్శం సువ్యక్తం కాలేదు. సువ్యక్త&nbsp;<BR>మైతే ఏమిటి కాకపోతే ఏమిటి? ప్రతి మతం ఆ ఏకైక లక్ష్యం దెసకే పోతూం-&nbsp;<BR>టుంది. మన మందరం దుఃఖనివృత్తిని కాంక్షిస్తాం; శారీరక, మానసిక, ఆధ్యా-&nbsp;<BR>త్మిక ముక్తికోసం శతధా తపిస్తూన్నాం. ఈ ఆశయాన్ని అనుసరించే సమస్త&nbsp;<BR>భూమండలంలోని కార్యక్రమం సాగుతోంది. లక్ష్యం ఒక్కటే ఐనప్పటికీ,&nbsp;<BR>లక్ష్యసిద్ధికి అనేక ఉపాయాలుండవచ్చు. ఈ ఉపాయాలు వ్యక్తిగత మానసిక&nbsp;<BR>ప్రవృత్తుల ననుసరించి, స్వభావ వ్యత్యాసాలనుబట్టి వుంటుంది. ఒకడు భావ&nbsp;<BR>సమన్వితుడు కావచ్చు; మరొకడు మేధాశక్తి సంపన్నుడు కావచ్చు; ఇంకొకడు&nbsp;<BR>క్రియాదక్షుడు కావచ్చు. ఇలాగే వేర్వేరు గుణాలతో వ్యక్తుల మానసాలు&nbsp;<BR>వుండొచ్చు. గమనార్హమైన మరో విషయం వుంది. ఒక ప్రకృతిలో విభిన్న&nbsp;<BR>విభాగాలు వుండవచ్చు. దృష్టాంతంగా అనురాగాన్ని గైకోండి. భక్తి విషయంలో&nbsp;<BR>అనురాగాన్ని మనం ప్రత్యేక దృష్టితో వీక్షించాలి. ఒక వ్యక్తికి బిడ్డలపట్ల&nbsp;<BR>విశేష వాత్సల్యం వుండవచ్చు; మరొకడికి భార్యమీద అనురాగం వుండ&nbsp;<BR>వచ్చు; వేరొకడు తల్లిని, యింకొకడు తండ్రిని, మరొకడు మిత్రులను గాఢంగా</FONT></p>
<hr class="puTa_virupu">
<table><tr><td><a class=puTa_lanke href=puTa231.html>p231</a></td><td>p232</td><td><a class=puTa_lanke href=puTa233.html>p233</a></td></tr></table>
</div></body></html>
