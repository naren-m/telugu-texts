<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2402.html>p2402</a></td><td>p2403</td><td><a class=puTa_lanke href=puTa2404.html>p2404</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 5 4</FONT></p>
<p><FONT FACE="SHREE900, SHREE, sans-serif" SIZE="3">కాలంలో త్యాగశీలానికి ఇచ్చిన ప్రాధాన్యంతో వేదాంతంలోని ఉత్కృష్టమైన ఉప-&nbsp;<BR>దేశాలు అధమాధములకుకూడా అందుబాటులోకి వచ్చాయి. పంజాబీ కార్మి-&nbsp;<BR>కబాలిక సార్థకమైన గర్వంతో తన రాట్నంసైతం ‘‘సోహం’’, ‘‘సోహం’’ అని&nbsp;<BR>పలుకుతూంటుందని చెబుతుంది. హృషీకేశ్‌ అడవులలో హీనకులజులైన&nbsp;<BR>త్యాగులు సన్యాస దుస్తులు ధరించి వేదాంత మభ్యసిస్తూండటం నేను చూశాను.&nbsp;<BR>ఉన్నతవర్గాలకు చెందినవా రనేకమంది సంతోషంతో వారి పాదాలదగ్గర కూర్చుని&nbsp;<BR>నేర్చుకుంటారు. ఎందుకు కూడదు? ‘‘అంత్యాదపి పరంధర్మం’’ - పరావిద్య&nbsp;<BR>తక్కువకులంలో పుట్టినవారి దగ్గరినుండైనా నేర్చుకోవచ్చు.</FONT></p>
<p><FONT FACE="SHREE900, SHREE, sans-serif" SIZE="3">పశ్చిమోత్తరప్రాంతంలోను, పంజాబ్‌లోను ప్రజలలో మతవిద్య వంగ,&nbsp;<BR>బొంబాయి, మద్రాసు రాష్ట్రాలలోకంటె చాలాహెచ్చుగా వ్యాపించింది. నిరంతరం&nbsp;<BR>దేశాటనం చేస్తూండే వివిధ శాఖలకు చెందిన విరాగులు, దశనాములు, వైరాగులు,&nbsp;<BR>రుంథులు ప్రతిగృహానికి మతాన్ని తీసికొని వచ్చారు. దాని మూల్యం ఒక రొట్టె-&nbsp;<BR>ముక్క మాత్రమే. వారిలో చాలామంది ఎంత ఉదారులు? నిస్వార్థులు? కచు-&nbsp;<BR>పంథీల (స్వతంత్రులు, ఏ ఒక శాఖకు, తెగకు చెందినవారు కారు.) లో ఒక&nbsp;<BR>సన్యాసి వుండేవాడు. అతడు రాజపుత్రస్థానంలోని వందలకొద్దీ విద్యాసంస్థలు,&nbsp;<BR>ధర్మసత్రాలు స్థాపించడానికి కారకుడు. అతడు అడవుల్లో వైద్యశాలలు కట్టిం-&nbsp;<BR>చాడు; హిమాలయ పర్వతాలలో అక్కడక్కడ గండ్లపై యినుప వంతెనలు&nbsp;<BR>వేయించాడు. అత డొక్కనాణెమునైనా తాకడు. ఒక్క దుప్పటితప్ప అతనికి ఆస్తి-&nbsp;<BR>పాస్తులేమీ లేవు. అందువలన అతనికి ‘‘కంబళిస్వామి’’ అని పేరొచ్చింది. తన&nbsp;<BR>ఆహారంకోసం ఇంటింటికీ తిరిగి భిక్షాటనం చేసేవాడు. తనకు కావలసిన ఆహార&nbsp;<BR>మంతటినీ ఒకే గృహంలో అతడు భుజించటం నే నెరుగను. తన భోజన వ్యయ-&nbsp;<BR>భారమంతా ఒకరికి కలిగించటం అతనికి సమ్మతం కాదు. అటువంటివా&nbsp;<BR>రెందరో వున్నారు. వారిలో అతడొకడు. అలాంటి దివ్యపురుషులు భారత&nbsp;<BR>దేశంలో వుండి ‘‘సనాతన మతా’’న్ని తమ దుర్భేద్యదైవీగుణ దుర్గంతో సంర-&nbsp;<BR>క్షిస్తున్నంతకాలం ప్రాచీనమతం అంతరిస్తుందా?</FONT></p>
<p><FONT FACE="SHREE900, SHREE, sans-serif" SIZE="3">ఈ దేశంలో</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> చర్చ్‌లలో ఉపాసనలు నిర్వహించే ఆచార్యులు సంవత్సరానికి&nbsp;<BR>ముప్ఫయివేలు, నలభైవేలు, ఏభైవేలు, తొంభైవేలు జీతం తీసికొంటారు. ఆది-&nbsp;<BR>వారంనాడు రెండుగంటలసేపు ఉపాసన చేయడానికే అంత జీతం. సంవత్సరంలో&nbsp;<BR>ఆరునెలలు చేస్తేచాలు. ఇక్కడివారు, తమ మతాన్ని ప్రోత్సహించడాని కెలా లక్షల&nbsp;<BR>కొద్దీ వెచ్చిస్తున్నారో చూడండి. స్వార్థచింత లవలేశమైనా ఏకోశానాలేని కంబళి</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">యునైటెడ్‌ స్టేట్స్‌ ఆఫ్‌ ఆమెరికా.</FONT></p>
<hr class="puTa_virupu">
<table><tr><td><a class=puTa_lanke href=puTa2402.html>p2402</a></td><td>p2403</td><td><a class=puTa_lanke href=puTa2404.html>p2404</a></td></tr></table>
</div></body></html>
