<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3367.html>p3367</a></td><td>p3368</td><td><a class=puTa_lanke href=puTa3369.html>p3369</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>ˇ </FONT></p>
<p><FONT FACE="SHREE900, SHREE, sans-serif" SIZE="3">యంలో యిది పెద్దదెబ్బ తీసింది. ఇస్తున్న చేతులు వెనుకకు లాగబడ్డాయి. నేను&nbsp;<BR>ఇక్కడికి వచ్చి ఒక సంవత్సరమైనా, భారతదేశ ప్రఖ్యాత పురుషులలో ఒక్కరికైనా&nbsp;<BR>నేను మోసగాడని కానని ఈ అమెరికన్లకు తెలుపాలని తోచలేదే! దీనికి తోడు&nbsp;<BR>క్రైస్తవ మిషనరీలు నాకు అపకారం చేయటానికి వ్యతిరేకమైంది ఏమైనా ప్రచురి-&nbsp;<BR>తమైతే, దానిని తీసుకొని యిక్కడ ప్రకటించటంతో నిమగ్నులై ఉన్నారు.&nbsp;<BR>భారతదేశంలో క్రైస్తవుల మధ్య హిందువుల మధ్య తేడా ఉన్నదనే విషయం&nbsp;<BR>యిక్కడి వారికి యిసుమంతకూడ తెలియదని మీరు గ్రహించాలి.</FONT></p>
<p><FONT FACE="SHREE900, SHREE, sans-serif" SIZE="3">నా ఉద్యమానికి కావలసిన ధనసముపార్జన కొరకే ముఖ్యంగా నేనిచ్చటికి&nbsp;<BR>వచ్చాను. ఆ విషయమంతా మీకు మరొకసారి మనవి చేయనివ్వండి.</FONT></p>
<p><FONT FACE="SHREE900, SHREE, sans-serif" SIZE="3">ప్రాచ్యానికి, పాశ్చాత్యానికి మధ్యగల భేదమంతా యిదే: వారిది ఒక జాతి;&nbsp;<BR>మనది కాదు. అంటే నాగరికత, విద్య, యిక్కడ సాధారణంగా జనసామాన్యం-&nbsp;<BR>లోనికి చొచ్చుకొని పోయాయి. భారతదేశంలోను, అమెరికాలోను ఉన్నతవర్గాల&nbsp;<BR>వారు సమానంగానే ఉన్నారు. కాని ఈ రెండు దేశాలలోని అధమవర్గాల ప్రజల్లో&nbsp;<BR>ఉన్న భేదం అపారం. ఆంగ్లేయులు భారతదేశాన్ని అంత సులభంగా ఎలా&nbsp;<BR>జయించ గలిగారు? కారణం వారు ఒక జాతి; మనం కాము. మనలో ఒక మహ-&nbsp;<BR>నీయుడు మృతి చెందితే, మళ్ళీ అలాటివారికై మనం శతాబ్దాల తరబడి వేచి-&nbsp;<BR>వుండాలి. కాని వారి దేశంలోనో అటువంటివారు మరణించిన వెంటనే ఆ&nbsp;<BR>విధంగా తయారైన వారెందరో సంసిద్ధంగా ఉంటారు. నా ప్రియ దివాన్జీ చనిపోతే&nbsp;<BR>(నా దేశాభ్యుదయానికై భగవంతుడు ఆయనకు దీర్ఘాయువును ప్రసాదించుగాక!)&nbsp;<BR>ఆయన స్థానాన్ని పూరించటం ఎంత కష్టమో తెలియగలదు. ఎందుకంటే మీరు&nbsp;<BR>అందిస్తున్న సేవలను వారు వదలుకొనుటకు సిద్ధపడి ఉండకపోవటమే. దానికి&nbsp;<BR>కారణం మహనీయుల కొరతే. ఇది ఎందువలన సంభవించింది? ఇతర దేశాలలో&nbsp;<BR>మహనీయుల సంఖ్య అధికంగా ఉండటంచే వెంటనే వారినుండి మరొకరిని ఎన్ను-&nbsp;<BR>కోగలరు. కాని ఆ విషయంలో మనకున్న పరిధి అత్యల్పం. మన దేశంలో 300&nbsp;<BR>కోట్ల జనమున్నా మూడు నాలుగు, లేదా ఆరు కోట్ల జనాభా ఉన్న చిన్నదేశాలలో&nbsp;<BR>వున్న మహాపురుషులతో పోలిస్తే, మనలో ఉన్న మహ&nbsp;<BR>నీయుల సంఖ్య చాలతక్కువ. కారణ మేమంటే ఆ యా దేశాలలో విద్యా&nbsp;<BR>వంతులైన స్త్రీ, పురుషుల సంఖ్య అంత అధికం. దయామయుడవైన మిత్రమా,&nbsp;<BR>నన్ను అపార్థం చేసుకోవద్దు. మన జాతిలో ఉన్న పెద్ద లోప మిది. దాన్ని మనం&nbsp;<BR>తొలగించి తీరాలి.</FONT></p>
<p><FONT FACE="SHREE900, SHREE, sans-serif" SIZE="3">పామరజనులకు విద్య నిచ్చి, వారి నుద్ధరించటంవల్లనే ఒక జాతి&nbsp;<BR>రూపొందుతుంది. పుండు ఎక్కడ ఉందో మన సంఘ సంస్కర్తలకు తెలియదు.</FONT></p>
<hr class="puTa_virupu">
<table><tr><td><a class=puTa_lanke href=puTa3367.html>p3367</a></td><td>p3368</td><td><a class=puTa_lanke href=puTa3369.html>p3369</a></td></tr></table>
</div></body></html>
