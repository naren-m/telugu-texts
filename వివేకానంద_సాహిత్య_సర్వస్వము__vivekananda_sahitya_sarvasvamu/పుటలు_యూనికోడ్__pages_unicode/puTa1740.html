<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1739.html>p1739</a></td><td>p1740</td><td><a class=puTa_lanke href=puTa1741.html>p1741</a></td></tr></table>
<p><FONT FACE="SHREE900, SHREE, sans-serif" SIZE="3">క్రీస్తుదూత</FONT></p>
<p><FONT FACE="SHREE900, SHREE, sans-serif" SIZE="3">135</FONT></p>
<p><FONT FACE="SHREE900, SHREE, sans-serif" SIZE="3">అంశ సంభూతులే. వారంతా పవిత్రులు, నిస్స్వార్థులు. వారు మనలాంటి దీనుల&nbsp;<BR>నిమిత్తం కష్టించి, ప్రాణాల నర్పించారు. మనలోని ప్రతి ఒక్కరికోసం, భావి-&nbsp;<BR>తరాల వారందరికోసం ఆ మహాపురుషులంతా, వారిలో ప్రతి ఒక్కరూ&nbsp;<BR>ప్రాయశ్చిత్తం అనుభవించారు.</FONT></p>
<p><FONT FACE="SHREE900, SHREE, sans-serif" SIZE="3">ఒక రీతిలో మీరంతా ప్రవక్తలే; మీలో ప్రతి ఒక్కరూ తమ భుజాలమీద&nbsp;<BR>ప్రపంచ భారం మోస్తూన్న ప్రవక్తే. మౌనంగా, ఓర్మితో జీవితభారం వహించని&nbsp;<BR>పురుషుణ్ణిగాని, స్త్రీనిగాని మీరు చూశారా? మహాపురుషులైన ప్రవక్తలు ప్రచండ&nbsp;<BR>శక్తిసంపన్నులు. వారు ప్రపంచ భారాన్ని ఎక్కువగా వహించారు. వారితో పోలిస్తే&nbsp;<BR>నిస్సందేహంగా మనం శిశువులమే. కాని మనమూ ఆ పనినే చేస్తున్నాం. మన&nbsp;<BR>పరిమిత రంగాలలో, మన యిళ్లల్లో మన బాధలు మనం పడుతున్నాం. ‘‘పరమ&nbsp;<BR>పాపి, బొత్తిగా ఎందుకూ పనికిమాలినవాడు’’ అనదగ్గ వారెవ్వరూ లేరు. కాని,&nbsp;<BR>తన కష్టాలు తా ననుభవించాల్సిందే. మన పొరపాట్లు ఎన్నైనా, మన చింతలు,&nbsp;<BR>చేష్టలు ఎంతగా దుష్టమైనా మనలో ఎక్కడో సుగుణంకూడా వుంది. భగవంతు-&nbsp;<BR>డితో అనుక్షణం మనను అనుసంధించే స్వర్ణసూత్ర మొకటి ఎక్కడో మనలో&nbsp;<BR>వుంది. క్షణమాత్రమైనా ఆ దివ్యస్పర్శ లేకుంటే మనం నశించటం తథ్యమని&nbsp;<BR>జ్ఞాపకం వుంచుకోండి. ఎవరూ నాశనమయ్యేవారు కారు కనుకే మన హృదయ-&nbsp;<BR>గహ్వరంలో ఎక్కడో ఒక మూల - మనం ఎంత క్షుద్రులం, పతితులం ఐనా&nbsp;<BR>- అనుక్షణం దివ్యస్పర్శ అనుభవిస్తూన్న జ్యోతిర్మండలం ఒకటి వుంది.&nbsp;<BR>ఏ దేశస్థులైనా, ఏ జాతివారైనా, ఏ మతంవారైనా ఎవరెవరి బోధలు పరంపరగా&nbsp;<BR>మనకందాయో అలాటి పూర్వప్రవక్త లందరికీ మన ప్రణామాలు! జన్మ, జాతి,&nbsp;<BR>రంగు ఏదైనా మానవకోటి కళ్యాణానికి తోడ్పడుతూన్న దివ్యమానవు లందరికీ&nbsp;<BR>- స్త్రీలకు పురుషులకు - మన ప్రణామాలు! మన సంతతి క్షేమం కోసం నిస్స్వా-&nbsp;<BR>ర్థంగా సేవచెయ్యటానికి యికముందు అవతరించబోయే దైవాంశసంభూతు&nbsp;<BR>లందరికీ మన ప్రణామాలు!</FONT></p>
<hr class="puTa_virupu">
<table><tr><td><a class=puTa_lanke href=puTa1739.html>p1739</a></td><td>p1740</td><td><a class=puTa_lanke href=puTa1741.html>p1741</a></td></tr></table>
</div></body></html>
