<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa45.html>p45</a></td><td>p46</td><td><a class=puTa_lanke href=puTa47.html>p47</a></td></tr></table>


<p><FONT FACE="SHREE902, SHREE, sans-serif" SIZE="3">హైందవమతంమీద పఠింపబడ్డ పత్రం</FONT></p>
<BR>
<p><FONT FACE="SHREE902-Italic, SHREE, sans-serif" SIZE="3">19 సెప్టెంబర్‌, 1893 సం।।, విశ్వమతమహాసభ</FONT></p>
<p><FONT FACE="SHREE900, SHREE, sans-serif" SIZE="3">హైందవమతం (సనాతనధర్మం), జొరాస్టరీయమతం, యూదియా-&nbsp;<BR>మతం అనేవి ప్రపంచంలో ప్రాచీనకాలం నుంచీ నేటివరకు నిలిచివున్న మతాలు.&nbsp;<BR>ఇవన్నీ ప్రబల ఆఘాతాలకు గురై, వాటిని ఎదురొడ్డి నిలిచివుండటంద్వారా తమ&nbsp;<BR>అంతర్గతబలాన్ని చాటుతున్నవి. కాని క్రైస్తవమతాన్ని తనలో యిముడ్చుకోలేక&nbsp;<BR>సర్వవిజయి ఐన తన పుత్రికచే (క్రైస్తవమతంచే) యూదియామతం తన జన్మ-&nbsp;<BR>స్థానంనుంచి వెళ్లగొట్టబడి వుండగా, తమ మహామత వృత్తాంతాన్ని మనకు&nbsp;<BR>తెలియచెయ్యటానికి కొద్దిమంది పారశీకులు మిగిలివుండగా - ఇదే జొరాస్టరీయ&nbsp;<BR>మతశేషం - వైదికమతాన్ని ఉర్రూతలూగించి, పెకలించివేయటానికై భారత&nbsp;<BR>దేశంలో అనేక సంప్రదాయాలు ఒకదాని వెంట ఒకటి వెలువడ్డాయి; కాని భయం-&nbsp;<BR>కరభూకంపంలో సముద్రతీరంలోని జలం క్షణకాలం వెనక్కు మరలి, సహస్ర-&nbsp;<BR>గుణాధిక ధాటితో సర్వాన్ని ముంచివేసే మహాప్రవాహమై వెలువడే విధంలో&nbsp;<BR>వైదికమతం తాత్కాలికంగా వెనక్కు మరలినా, యీ అల్లకల్లోలం శాంతించగానే&nbsp;<BR>అది - ఆ మహామాతృమతం - యీ సంప్రదాయాల నన్నిటిని తనలోకి&nbsp;<BR>ఆకర్షించుకొంది, వాటిని జీర్ణించుకొంది.</FONT></p>
<p><FONT FACE="SHREE900, SHREE, sans-serif" SIZE="3">భౌతికశాస్త్రజ్ఞులు నేడు కనుగొంటున్న విషయాలు దేనికి కేవల ప్రతి&nbsp;<BR>ధ్వనులుగా తోస్తవో, అలాటి వేదాంతతత్త్వశాస్త్రంలోని మహోన్నతాధ్యాత్మిక&nbsp;<BR>తత్త్వాలు మొదలుకొని నానావిధ పురాణాలను ఆధారంగా గైకొని నికృష్టమైన&nbsp;<BR>విగ్రహారాధన భావాల పర్యంతంవున్న సమస్తాశయాలకూ, బౌద్ధుల అజ్ఞేయవా-&nbsp;<BR>దానికీ జైనుల నాస్తికవాదానికీ సైతం హిందూమతం (సనాతనధర్మం) చోటి-&nbsp;<BR>స్తోంది.</FONT></p>
<p><FONT FACE="SHREE900, SHREE, sans-serif" SIZE="3">నానాదిశలకూ ప్రసరించే యీ విభిన్న మార్గాలన్నీ కలిసే కేంద్రస్థానం ఏది&nbsp;<BR>అనేదే యిప్పుడు తలఎత్తేప్రశ్న. అత్యంతమూ పరస్పరవిరుద్ధాలుగా తోచే వీట-&nbsp;<BR>న్నిటికీ సమానాధారభూతమైన స్థానం ఏది? ఇదే నేను జవాబు చెప్పటానికి&nbsp;<BR>ప్రయత్నించే ప్రశ్న.</FONT></p>
<p><FONT FACE="SHREE900, SHREE, sans-serif" SIZE="3">తత్త్వావిష్కరణ మూలంగా - వేదాలమూలంగా - హిందువులు తమ మత-&nbsp;<BR>ధర్మాన్ని పొందారు. వేదాలు ఆద్యంతరహితాలని వారు విశ్వసిస్తారు. ఒక గ్రంథం&nbsp;<BR>ఎలా ఆద్యంతరహితమై వుండగలదని యీ సభాసదులు ఎంచవచ్చు; అది మీకు&nbsp;<BR>హాస్యాస్పదంగా తోచవచ్చు. కాని వేదాలనటంలో ఏ గ్రంథాలు సూచితాలుకావు.&nbsp;<BR>వేదాలంటే విభిన్న వ్యక్తులచే విభిన్న సమయాల్లో కనుగొనబడిన ఆధ్యాత్మిక</FONT></p>
<hr class="puTa_virupu">
<table><tr><td><a class=puTa_lanke href=puTa45.html>p45</a></td><td>p46</td><td><a class=puTa_lanke href=puTa47.html>p47</a></td></tr></table>
</div></body></html>
