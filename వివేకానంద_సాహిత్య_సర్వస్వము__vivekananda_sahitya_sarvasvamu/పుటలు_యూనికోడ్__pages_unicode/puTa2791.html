<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2790.html>p2790</a></td><td>p2791</td><td><a class=puTa_lanke href=puTa2792.html>p2792</a></td></tr></table>
<p><FONT FACE="SHREE900, SHREE, sans-serif" SIZE="3">బుద్ధుడి సందేశం</FONT></p>
<p><FONT FACE="TimesNewRoman, Times, serif" SIZE="2">3 5 5</FONT></p>
<p><FONT FACE="SHREE900, SHREE, sans-serif" SIZE="3">చేస్తూనే వున్నారు. కాని వారి హెచ్చరికలను జనబాహుళ్యం యింకా పట్టించు-&nbsp;<BR>కోలేదు - ప్రబోధం, సంస్కారం వారికింకా కలుగవలసి వుంది.</FONT></p>
<p><FONT FACE="SHREE900, SHREE, sans-serif" SIZE="3">జనం చదువుకొని తీరాలి. ఈ రోజుల్లో ప్రజాస్వామ్యమని, సమానత్వ-&nbsp;<BR>మని అంటున్నారు. అందరితో తాను సమానుడే అని సామాన్యమానవుడు ఎలా&nbsp;<BR>గ్రహించగలడు? అతగాడి మెదడు బలమైందిగా వుండాలి. అసంగతాలైన భావా&nbsp;<BR>లేవీ లేకుండా స్పష్టంగా యోచించే మనస్సుండాలి; తన మనస్సుమీద తామర-&nbsp;<BR>తంపరగా పెరిగిపోయిన మూఢవిశ్వాసాలను తొలగించుకొంటూ, తన అంత&nbsp;<BR>రంగంలోని సత్యాన్ని అతడు దర్శించగలగాలి. అప్పు డతడు సమస్త పరి&nbsp;<BR>పూర్ణత్వం, సకల శక్తులు తనలోనే వున్నాయని, యివి తనకు యితరులు యివ్వ-&nbsp;<BR>వలసినవి కావని తెలుసుకొంటాడు. అతడికి యీ విషయం రూఢి ఐనాక అతడు&nbsp;<BR>స్వతంత్రు డవుతాడు. సమానత్వాన్ని పొందుతాడు. తన మాదిరే ప్రతివ్యక్తీ&nbsp;<BR>తనతో సమానంగా పరిపూర్ణత్వం గలవాడే అని, అందువల్ల తన సోదరులమీద&nbsp;<BR>తాను శారీరకంగాగాని, నైతికంగాగాని ఆధిక్యతను చూపకూడదనికూడ గ్రహి-&nbsp;<BR>స్తాడు. తనకంటె తక్కువ వ్యక్తి ఎప్పుడుగాని వున్నాడనే భావాన్ని అతడు విడిచి&nbsp;<BR>పెడతాడు. అప్పు డతడు సమానత్వాన్ని గురించి మాట్లాడవచ్చును. అంత&nbsp;<BR>వరకు కాదు.</FONT></p>
<p><FONT FACE="SHREE900, SHREE, sans-serif" SIZE="3">యూదుల్లో ప్రవక్తలకు, పురోహితులకు నిరంతరం సంఘర్షణ జరిగిందని&nbsp;<BR>చెబుతున్నాను; పురోహితులు అధికారాన్ని, జ్ఞానాన్ని తమ అధీనం చేసు&nbsp;<BR>కొన్నారు. చివరికి వారే అధికారాన్ని, జ్ఞానాన్ని కోల్పోసాగారు. జనం కాళ్లకు వాళ్లు&nbsp;<BR>తగిలించిన సంకెళ్లు వారి కాళ్లకే బిగుసుకొన్నాయి. యజమానులు అచిరకాలం-&nbsp;<BR>లోనే బానిస లవుతారు. ఈ సంఘర్షణ నాజరెత్‌ ప్రవక్త జీసస్‌ దిగ్విజయంతో&nbsp;<BR>పరిసమాప్తమైంది. ఆ విజయమే క్రైస్తవమత చరిత్ర. డాకినీ విద్య నెదిరించి,&nbsp;<BR>దాన్ని అనుష్ఠించేవారిని కూలదోయటంలో జీసస్‌ విజయంపొందాడు. ఆ దివ్య-&nbsp;<BR>ప్రవక్త పురోహితవర్గ స్వార్థపరత్వమనే కాలసర్పాన్ని చంపేసి దాని నోటినుండి&nbsp;<BR>సత్యమనే మణిని రక్షించి, లోకాని కందించాడు. కావలసిన వారందరికి దాన్ని&nbsp;<BR>పొందటానికి సంపూర్ణ స్వేచ్ఛ వుంది; ఏ పురోహితుడి దయాదాక్షిణ్యాలమీద&nbsp;<BR>ఎవరూ ఆధారపడనక్కర్లేదు.</FONT></p>
<p><FONT FACE="SHREE900, SHREE, sans-serif" SIZE="3">యూదులు తత్త్వజిజ్ఞాసులు కారు; వారికి భారతీయుల బుద్ధిసూక్ష్మత-&nbsp;<BR>గాని, ఆత్మశక్తిగాని లేదు. భారతదేశంలోని బ్రాహ్మణులు, పురోహితులు గొప్ప&nbsp;<BR>ధీశక్తి, ఆత్మశక్తి గలవారు. భారతదేశంలో ఆధ్యాత్మికాభివృద్ధిని ప్రారంభించిన-&nbsp;<BR>వారు వారే. వారు అద్భుతకార్యాలు సాధించారు. మొదట అభ్యుదయదాయకమైన&nbsp;<BR>ఏ భావస్వాతంత్య్రం బ్రాహ్మణులను ప్రేరేపించిందో, అది తర్వాత</FONT></p>
<hr class="puTa_virupu">
<table><tr><td><a class=puTa_lanke href=puTa2790.html>p2790</a></td><td>p2791</td><td><a class=puTa_lanke href=puTa2792.html>p2792</a></td></tr></table>
</div></body></html>
