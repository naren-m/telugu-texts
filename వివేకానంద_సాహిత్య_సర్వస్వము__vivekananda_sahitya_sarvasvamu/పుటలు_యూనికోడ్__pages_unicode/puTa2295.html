<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2294.html>p2294</a></td><td>p2295</td><td><a class=puTa_lanke href=puTa2296.html>p2296</a></td></tr></table>
<p><FONT FACE="SHREE902, SHREE, sans-serif" SIZE="5">వైదిక ధర్మ సిద్ధాంత సాధనలు</FONT></p>
<BR>
<p><FONT FACE="SHREE900, SHREE, sans-serif" SIZE="3">శ్రీ స్వాములవారు ఇక్కడ అతిథిగా వుండే కాలం, ముగిసే సమయంలో,&nbsp;<BR>ఆల్మోరాలోని శ్రీవారి స్నేహితులు, హిందీభాషలో ఒక ఉపన్యాస మిమ్మని&nbsp;<BR>కోరారు. శ్రీవారు అలాటి ప్రయత్నం చేయడం ఇది మొట్టమొదటి సారైనా,&nbsp;<BR>అందుకు ఒప్పుకొన్నారు. వారు నెమ్మదిగా ప్రారంభించారు. కాని, త్వరలోనే&nbsp;<BR>ఉపన్యాస విషయంవల్ల ఉత్సాహప్రేరితులయ్యారు. వారు ఉపన్యసించే కొద్దీ,&nbsp;<BR>వాక్యనిర్మాణం, శబ్దగతి, అప్రయత్నంగా వాటంతట అవే అమరుతున్నట్లు&nbsp;<BR>తోచింది. ఉపన్యాస ధోరణికి అనుకూలపడటంలో హిందీభాషలో వున్న&nbsp;<BR>పరిమితులను, చిక్కులను ఎరిగిన శ్రీవారి ప్రయత్నం జయప్రదమైందనీ, బహుశ&nbsp;<BR>అది అసదృశ విజయమనీకూడ అభిప్రాయపడ్డారు. ఆ భాషలో తమకున్న&nbsp;<BR>ప్రయోగపటిమను, వక్తృత్వానికి అనుకూలంగా ఆ భాషను అభివృద్ధిచేయడానికి,&nbsp;<BR>ఇదివరకు కలలోనైనా అనుకొని వుండని అవకాశాలు ఆ భాషలో&nbsp;<BR>వున్నాయన్న విషయాన్ని శ్రీ స్వామివారు రుజువు చేశారు.</FONT></p>
<p><FONT FACE="SHREE900, SHREE, sans-serif" SIZE="3">ఇంగ్లీషు క్లబ్బులో మరొక ఉపన్యాసం ఇంగ్లీషులో చేశారు. వైదికధర్మ&nbsp;<BR>సిద్ధాంత సాధనలు అనేది ఉపన్యాస విషయం. ఆ ఉపన్యాస సారాంశాలివి: శాఖా&nbsp;<BR>దేవతల పూజారంభం, ఇతర ఉపజాతులను జయించడం మూలంగా దాని&nbsp;<BR>విజృంభణం; వీటి చరిత్రనుగూర్చి కొంచెం వివరించిన తర్వాత వేదాలంటే&nbsp;<BR>ఎలాటివో తెలిపారు. వాటి స్వభావం, స్వరూపం, బోధలను, సూక్ష్మంగా&nbsp;<BR>విశదీకరించారు. తర్వాత జీవాత్మనుగూర్చి మాట్లాడుతూ, ప్రాణప్రదం, ఆధ్యా-&nbsp;<BR>త్మికం అయిన తత్త్వరహస్యాలను బాహ్యప్రపంచపు సాయంతో పరిష్కారం&nbsp;<BR>చేయాలనుకొంటున్న పాశ్చాత్యుల పద్ధతిని, బాహ్యప్రకృతిలో అలాటి పరి-&nbsp;<BR>ష్కారం తేలజాలవని కనుగొని, అన్వేషణను ఆంతర్యానికి త్రిప్పిన ప్రాచ్యపద్ధతితో&nbsp;<BR>పోల్చి, చూపి వివరాలను తెల్పారు. తమకు విశిష్టమైన అంతర్లక్ష్య సాధనాన్ని కను-&nbsp;<BR>గొన్న గౌరవాన్ని, ఆ పద్ధతియొక్క ఫలితార్థంగా వెలలేని పారమార్థిక విద్యారత్నా-&nbsp;<BR>లను మానవకోటికి పంచిపెట్టిన కీర్తి, తన జాతికి చెల్లుతుందని సహేతుకంగా&nbsp;<BR>తెల్పారు. హిందువుకు సహజంగా ప్రియమైన ఈ ప్రస్తావన అంతటితో నిలిపి,&nbsp;<BR>జీవునికి బ్రహ్మమునకు వున్న సంబంధాన్ని, జీవుడు బ్రహ్మమును భక్తిపూర్వ-&nbsp;<BR>కంగా వెదకి, వానిలో ఐక్యమయ్యే సాధనను వర్ణించినప్పుడు, ఆధ్యాత్మిక విద్యా-&nbsp;<BR>గురువుగా, తన బోధనాశక్తిని శ్రీవారు అత్యున్నత దశకు ఉద్ధరించగల్గారు.</FONT></p>
<p><FONT FACE="TimesNewRoman, Times, serif" SIZE="2">2 4 6</FONT></p>
<hr class="puTa_virupu">
<table><tr><td><a class=puTa_lanke href=puTa2294.html>p2294</a></td><td>p2295</td><td><a class=puTa_lanke href=puTa2296.html>p2296</a></td></tr></table>
</div></body></html>
