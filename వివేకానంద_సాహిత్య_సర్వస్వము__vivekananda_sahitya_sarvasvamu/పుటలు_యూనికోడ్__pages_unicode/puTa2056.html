<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2055.html>p2055</a></td><td>p2056</td><td><a class=puTa_lanke href=puTa2057.html>p2057</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - కొలంబో</FONT></p>
<BR>
<p><FONT FACE="TimesNewRoman, Times, serif" SIZE="2"><sup>7</sup></FONT></p>
<p><FONT FACE="SHREE900, SHREE, sans-serif" SIZE="3">ఫలితార్థాన్ని అనుభవిస్తుంది. అది, తన నిర్ణీత కర్మను నిర్వహించి తీరాలి!&nbsp;<BR>రాజకీయోద్ధతి కానీ, సైనిక బలోన్నతికానీ సాధించడం, మన జాతికి సహజ-&nbsp;<BR>ధర్మం కాదు. ఎన్నడూ అది అలా వుండదు. నా మాట మనసులో పెట్టుకోండి.&nbsp;<BR>అలాంటిది మన కెన్నడూ సహజం కాబోదు. ఐనా విశిష్ట కర్తవ్యం మన పాలి-&nbsp;<BR>టుంది. మనలోని, ఆధ్యాత్మికశక్తినంతా చక్కగా సంఘటితపరచి, సంరక్షించి,&nbsp;<BR>పోషించి, భారతజాతిని, ఒక ఆధ్యాత్మిక మహాశక్తి స్వరూపంగా తీర్చిదిద్దవలసి&nbsp;<BR>వుంది. అలాంటి వారించరాని మహాశక్తి, పరిస్థితులు అనుకూలంగా వున్నపు-&nbsp;<BR>డంతా ప్రపంచాన్ని ముంచెత్తివేయాలి. పర్ష్యనులో, గ్రీకులో, రోమన్‌లో, అర-&nbsp;<BR>బ్బులో, ఆంగ్లేయులో ఎవరైనా సరే, తమ సేనలతో దండెత్తి ప్రపంచాన్ని&nbsp;<BR>జయించి, వివిధ జాతులను ఏకం చేయనీ - హైందవుల వేదాంతం, ఆధ్యాత్మిక&nbsp;<BR>విద్య, అప్పు డీ నూతనావకాశాన్ని పురస్కరించుకొని ప్రపంచ జాతుల రక్త&nbsp;<BR>నాళాలలోనికి ప్రవేశించడానికి సిద్ధం. సమష్టి మానవజాతి అభ్యున్నతికై&nbsp;<BR>భారతీయుని శాంతిమయ ధీశక్తి, తనవంతు తాను సమర్పించాలి. భారతదేశం&nbsp;<BR>ప్రపంచాని కివ్వనున్న కాన్క ఈ ఆధ్యాత్మిక తేజమే!</FONT></p>
<p><FONT FACE="SHREE900, SHREE, sans-serif" SIZE="3">ఈ విధంగా పూర్వం ఒక్కొక్క జాతి, మహోద్ధతంగా విజృంభించి,&nbsp;<BR>ప్రపంచంలోని వివిధ జాతుల్ని ఏకంచేస్తూ వచ్చింది. సహజంగా ఏకాంతవాసాన్ని&nbsp;<BR>ఇష్టపడే భారతదేశానికి ఆయా సందర్భాల్లో అంతా ఇతర జాతులతో కలయిక&nbsp;<BR>కలిగింది. అయినా, ఈ భారతజాతి మళ్లీ, ఇతర ప్రపంచ జాతులనుండి విడి-&nbsp;<BR>వడి, ఏకాంతంలోనికి పోతూండడమే చాలామార్లు జరిగింది. కానీ భారతీయు-&nbsp;<BR>లకు, ఇతర జాతులతో సంసర్గం కలిగినప్పుడు మాత్రం తత్ఫలితంగా భారతీ-&nbsp;<BR>యుల ఆధ్యాత్మిక ధర్మప్రవాహాలు ప్రపంచమంతటా వ్యాపిస్తూ వచ్చాయి. వేదా-&nbsp;<BR>లకు పురాతనమైన పారశీక భాషానువాద మొకటుంది. అది అంత నిర్దుష్టమైంది&nbsp;<BR>కాదు. దాన్నే మళ్లీ ఒక ఫ్రెంచి యువకుడు లాటిన్‌ భాషలోని కనువదించాడు.&nbsp;<BR>జర్మనీదేశపు మహాతత్త్వవేత్తలలో ఒకడైన ‘స్కోపెన్హారు’ దాన్ని ఈ శతాబ్దారంభ&nbsp;<BR>కాలాన (అంటే క్రీ.శ. 1800 సం।। ప్రాంతాన) చదివి ‘‘ఉపనిషత్తుల అధ్యయ-&nbsp;<BR>నంవంటి ఉదాత్తవిద్య, ఆత్మవికాసాన్ని కల్గించే వ్యావృత్తి ఈ లోకంలో మరొకటి&nbsp;<BR>లేదు. అది నా జీవితంలో చిత్తశాంతిని ప్రసాదించింది. నా మరణకాలంలోకూడ&nbsp;<BR>అది నిరవధికమైన శాంతినే ప్రసాదించగల’’దని చెప్పాడు. అంతేకాదు -&nbsp;<BR>‘‘పూర్వపు గ్రీకుల విజ్ఞాన పునరుద్ధరణ మహోద్యమంలో కన్నా, నూరురెట్లు&nbsp;<BR>శక్తిమంతమై, మానవుని వ్యాపారాన్ని పూర్తిగా మార్చే అత్యద్భుత మార్పులను&nbsp;<BR>ప్రపంచం చూడనుంది’’ అని ఆ జర్మన్‌ తత్త్వవేత్త భవిష్యద్వాణినికూడ చెప్పాడు.&nbsp;<BR>ఈనాడు అతని జోస్యం ఫలిస్తోంది. నెమ్మది నెమ్మదిగా ఎప్పుడూ వ్యాప్తి</FONT></p>
<hr class="puTa_virupu">
<table><tr><td><a class=puTa_lanke href=puTa2055.html>p2055</a></td><td>p2056</td><td><a class=puTa_lanke href=puTa2057.html>p2057</a></td></tr></table>
</div></body></html>
