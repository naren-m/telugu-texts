<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2787.html>p2787</a></td><td>p2788</td><td><a class=puTa_lanke href=puTa2789.html>p2789</a></td></tr></table>

<p><FONT FACE="SHREE900, SHREE, sans-serif" SIZE="3">అభిప్రాయాలు విభిన్నాయి. అభిప్రాయభేదం వున్నందువల్ల మానవుడి సౌంద-&nbsp;<BR>ర్యాన్ని నేను గుర్తింపకూడదా? కోర్కెల ప్రేరణ ఏ కోశానాలేని మానవు డత-&nbsp;<BR>డొక్కడే! తాము కేవలం భగవంతుడి అవతారమే అని చెప్పిన మహానుభావు&nbsp;<BR>లున్నారు. తమను నమ్మినవారు స్వర్గం పొందుతారనికూడ వారు చెప్పారు.&nbsp;<BR>బుద్ధుడు కొనఊపిరిలోకూడ చెప్పిందేమిటి? ‘‘నీ కెవరూ సహాయపడరు; నీకు&nbsp;<BR>నువ్వే తోడ్పడుకోవాలి. నీ మోక్షాన్ని నువ్వే సంపాదించుకోవాలి.’’ తనను&nbsp;<BR>గురించి అతడన్న మాట లివి: ‘‘బుద్ధు డనే పదం అనంతమైన జ్ఞానానికి పేరు.&nbsp;<BR>అది ఆకాశం మాదిరి అనంతం. గౌతముణ్ణి నే నా స్థితిని పొందాను; సాధనచేస్తే&nbsp;<BR>మీరూ ఆ స్థితిని పొందగలరు.’’ కోర్కెలను పూర్తిగా పరిత్యజించండి. అతడు&nbsp;<BR>స్వర్గానికి పోవాలని ఆశించలేదు; ధనాన్ని ఆశించలేదు; రాజ్యాన్ని, సమస్తాన్ని&nbsp;<BR>పరిత్యజించాడు. ఆర్యావర్తపు వీథుల్లో అతడు భిక్షాటనంచేస్తూ, సముద్ర&nbsp;<BR>మంతటి విశాలహృదయంతో మానవకోటి మేలుకై, జంతుకోటి మేలుకై బోధ&nbsp;<BR>చేశాడు. యజ్ఞంలో పశుబలిని నివారించటానికి, జంతువును రక్షించటానికి తన&nbsp;<BR>ప్రాణాన్నివ్వటానికి ఎప్పుడూ సంసిద్ధుడైన మహాపురుషు డతడొక్కడే! అత డొక-&nbsp;<BR>సారి ఒక రాజుతో యిలా అన్నాడు: ‘‘గొర్రెపిల్లను బలి యివ్వటంవల్ల నీకు స్వర్గం&nbsp;<BR>లభించేపక్షంలో, మానవుణ్ణి బలియిస్తే అంతకంటే ఎక్కువదే లభిస్తుంది కదా!&nbsp;<BR>కాబట్టి నన్ను బలియివ్వు.’’ రాజు నిర్ఘాంతపోయాడు. బుద్ధుడికి దేన్లోను ఆసక్తి&nbsp;<BR>లేదు. నిర్దుష్టం, పరిపూర్ణం ఐన క్రియాశీలానికి నిదర్శనం బుద్ధుడు. అతడు&nbsp;<BR>పొందిన మహోన్నత స్థాయినిబట్టి మనంకూడ కర్మమార్గంలో ఆధ్యాత్మిక పరి-&nbsp;<BR>పూర్ణత్వాన్ని పొందగలమని సృష్టమౌతోంది.</FONT></p>
<p><FONT FACE="SHREE900, SHREE, sans-serif" SIZE="3">భగవంతుడిలో విశ్వాసం వుంటే, యీ మార్గం అనేకులకు సులభతర&nbsp;<BR>మవుతుంది. దేవుడిలో నమ్మకం లేకపోయినా, తత్త్వసిద్ధాంతం లేకపోయినా, ఏ&nbsp;<BR>మతశాఖకూ చెందకపోయినా, చర్చ్‌కిగాని, దేవాలయానికిగాని వెళ్లకపోయినా,&nbsp;<BR>భౌతికవాదినని చెప్పుకొన్నా పరమపదవిని పొందటానికి ఎవరికైనా సాధ్యమని&nbsp;<BR>బుద్ధుని జీవితాన్నిబట్టి తేటతెల్లమౌతోంది. అతణ్ణి విమర్శించటానికి మనకు అధి-&nbsp;<BR>కారంలేదు. బుద్ధుడి హృదయం - లవలేశమైనా నాకుంటే ఎంత బాగుంటుందో&nbsp;<BR>అని అనిపిస్తూంటుంది. బుద్ధుడు దేవుణ్ణి నమ్మివుండొచ్చును. నమ్మక&nbsp;<BR>పోయి వుండొచ్చును. ఆ విషయం నాకు అనవసరం. ఇతరులు దేవుణ్ణి ప్రేమించ&nbsp;<BR>టంవల్ల - భక్తిమార్గంలో - యోగమార్గంలో, జ్ఞానమార్గంలో ఏ పరమోన్నతి&nbsp;<BR>స్థితిని పొందారో, బుద్ధుడూ ఆ స్థితిని పొందాడు. పరిపూర్ణత్వం కేవలం&nbsp;<BR>విశ్వాసంవల్ల కలుగదు. ప్రసంగాలవల్ల చేకూరేది ఏమీలేదు. చిలుకలుకూడ&nbsp;<BR>పలుకుతాయి. పరిపూర్ణత్వ మనేది నిష్కామకర్మవల్ల కలుగుతుంది.</FONT></p>
<hr class="puTa_virupu">
<table><tr><td><a class=puTa_lanke href=puTa2787.html>p2787</a></td><td>p2788</td><td><a class=puTa_lanke href=puTa2789.html>p2789</a></td></tr></table>
</div></body></html>
