<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1005.html>p1005</a></td><td>p1006</td><td><a class=puTa_lanke href=puTa1007.html>p1007</a></td></tr></table>
<p><FONT FACE="SHREE900, SHREE, sans-serif" SIZE="3">182 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">అయితే దివ్యావేశం అనే ఈ స్థితి మన కెలా కలుగుతున్నదీ? ఈ స్థితులు&nbsp;<BR>కలగటానికి కారణాలు మనసులో పూర్వమే ఉన్నాయి. ఈ స్థితి ఆ కారణాలకు&nbsp;<BR>కార్యం. ఒకానొక రోజు ఈ ప్రేరణ హఠాత్తుగా కనిపిస్తుంది. అంతమాత్రంలో&nbsp;<BR>కారణం లేకుండా ఇది కలిగిందని అనుకోవద్దు. దీనికి గతప్రయత్నం ఉండనే ఉంది.&nbsp;<BR>ఈ కార్యానికి అదే కారణం.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ కూడా ధ్యానశక్తి మనకు గోచరిస్తుంది. ఇలాంటి సిద్ధులున్నవారికి, ఆ&nbsp;<BR>సిద్ధులు ఎలా వచ్చాయి? వారు తమ మనసులను మథించుకొంటారు. ఈ&nbsp;<BR>మథనంలో కొన్ని రహస్యాలు పైకితేలి వారికి ప్రత్యక్షమౌతాయి. కాబట్టి యోగా&nbsp;<BR>భ్యాసం జ్ఞాన సంపాదనకు చక్కని శాస్త్రీయ మార్గం. ధ్యానబలంతో సంపాదించలేని&nbsp;<BR>విజ్ఞానం లేదు. అజ్ఞానంనుండి, మూఢవిశ్వాసాలనుండి మనం విడుదల పొందా&nbsp;<BR>లంటే, యోగమే శరణ్యం. మరొక మార్గం లేదు.</FONT></p>
<p><FONT FACE="SHREE900, SHREE, sans-serif" SIZE="3">ఒకవ్యక్తి నా వద్దకు వచ్చి, ‘‘అయ్యా! అది విషం; త్రాగితే చస్తావు’’ అంటాడు.&nbsp;<BR>ఆ రాత్రి మరొక వ్యక్తి వచ్చి, ‘‘ఆ విషాన్ని త్రాగు’’ అంటాడు. అతను యోగి. ఆ&nbsp;<BR>విషాన్ని త్రాగినా నే నప్పుడు చావను. ఎందుకంటే, ఆ రెండవ వ్యక్తి చెప్పినప్పుడు,&nbsp;<BR>యోగబలంవల్ల, నాకూ - ఆ విషానికి ఉన్న తాదాత్మ్యభ్రాంతిని నా మనసు&nbsp;<BR>తాత్కాలికంగా తొలగించ గలిగింది. మొదటి వ్యక్తి చెప్పినప్పుడు త్రాగి&nbsp;<BR>వుంటే, నిజంగా చచ్చి ఊరుకొనేవాణ్ణి. ఆ మొదటి వ్యక్తి సామాన్యుడు. ఈ రెండవ&nbsp;<BR>వ్యక్తి యోగి.</FONT></p>
<p><FONT FACE="SHREE900, SHREE, sans-serif" SIZE="3">ఇలా చావకుండా ఉండే కారణం నాకు తెలిస్తే, అలాంటి సమాధిస్థితికి నేను&nbsp;<BR>రాగల్గితే, నే నెవ్వరినైనా రక్షించగలుగుతాను. శాస్త్రాలు చెప్పే విషయం యిది: ఈ&nbsp;<BR>విషయం ఎంతవరకు సత్యమో మీరే నిర్ణయించాలి. కొందరు నన్నిలా అడుగు&nbsp;<BR>తుంటారు. ‘‘మీరు అజ్ఞానాన్ని - మూఢవిశ్వాసాలను ఎందుకు జయించలేరు. మీ&nbsp;<BR>రెప్పుడూ యితర దేశాల వారికన్నా గొప్పవారమని చెబుతుంటారు. మీరు&nbsp;<BR>యోగాభ్యాసం చేస్తుంటారు. ఇతరులకన్నా త్వరగా సమాధి పొందుతారు. మీరు&nbsp;<BR>నిజంగా మాకన్నా యోగ్యులే అనుకుందాం. సరే. నిజంగా మీరు గొప్పవారైతే, మీ&nbsp;<BR>సంఘం సుసంఘటితంగా ఉండాలి. మీరు మీ బహుదేవతారాధనాన్ని వదలి&nbsp;<BR>పెట్టాలి. మీరు గొప్ప వేదాంతులైతే, ఇంతమంది దేవత లెందుకూ? మీరంతా&nbsp;<BR>పసివారు. మిగతా ప్రపంచంలా మీరుకూడా మూఢాచారపరాయణులు. మీరు&nbsp;<BR>చెప్పేవన్నీ దంభాలు. నిజంగా మీరు చెప్పేది సత్యమైతే, మీరు ధైర్యవంతులు కావాలి.&nbsp;<BR>అప్పుడు స్వర్గాలన్నీ మీవే అవుతాయి. కస్తూరి లేడి ఉంది. దానికి తన బొడ్డులో ఉన్న&nbsp;<BR>కస్తూరి తెలియదు. ఆ వాసన మరెక్కడినుండో వస్తున్నదని అనుకొంటుంది.&nbsp;<BR>కొంత కాలానికి అది తననుండే వస్తున్నదని గ్రహిస్తుంది. ఈ దేవతలు - రాక్షసులు</FONT></p>
<hr class="puTa_virupu">
<table><tr><td><a class=puTa_lanke href=puTa1005.html>p1005</a></td><td>p1006</td><td><a class=puTa_lanke href=puTa1007.html>p1007</a></td></tr></table>
</div></body></html>
