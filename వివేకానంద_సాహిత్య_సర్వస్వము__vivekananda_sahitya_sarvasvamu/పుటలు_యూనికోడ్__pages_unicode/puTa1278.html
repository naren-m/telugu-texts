<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1277.html>p1277</a></td><td>p1278</td><td><a class=puTa_lanke href=puTa1279.html>p1279</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మాయ, ఈశ్వరభావ పరిణామం</FONT></p>
<p><FONT FACE="SHREE900, SHREE, sans-serif" SIZE="3">49</FONT></p>
<p><FONT FACE="SHREE900, SHREE, sans-serif" SIZE="3">ప్రేరణలు అత్యంత బలిష్ఠములు. కానీ ఆ వాంఛలను తీర్చుకొనేశక్తి మనకు లేదు.&nbsp;<BR>మన బుద్ధి ఎంత నిరోధించినా, నిలువక హృదయప్రేరణ మహాకల్లోలం,&nbsp;<BR>మనలను ముందుకు నెట్టుకొనిపోతుంది. కాని ఒక్క అడుగు వేసిన తోడనే దెబ్బ&nbsp;<BR>పడుతుంది. ఈ లోకంలో ఇలా జీవిస్తూ వుండడమే మన విధి. ఇంద్రియ&nbsp;<BR>భావాదర్శాలకు ఏమాత్రం అందుబాటులోలేని మహోన్నతాదర్శాలు మన&nbsp;<BR>బుద్ధికి గోచరిస్తాయి. కానీ, వానికి కార్యరూపం కలుగజేయడం మనకు అసాధ్యం.&nbsp;<BR>మన చుట్టుగల సామాన్యజనసమ్మర్దం మనల్ని అణచివేస్తుంది. అలా అని,&nbsp;<BR>ఆదర్శసాధన యత్నాలే మానుకొని, ఈ లోకంలో ఎలాగో కాలంగడుపుకొంటే,&nbsp;<BR>నేను మృగప్రాయుడనై, మనుష్య నామానికి అనర్హుడ నవుతాను. ఈ రెంటిలో&nbsp;<BR>ఏ మార్గమవలంబించినా సుఖం లభించదు. పుట్టినవారు పుట్టినట్లే సామాన్య జీవి-&nbsp;<BR>తంతో తృప్తిపొంది వుండేవారికి క్లేశమే ప్రాప్తి. అలాకాక, పశుప్రాయజీవితాన్నిష్ట-&nbsp;<BR>పడక సాహసించి ఉన్నతాదర్శ సాధనోద్యుక్తులైనవారికి అంతకన్నా వేయిరెట్లు అధి-&nbsp;<BR>కమగు క్లేశమే లభిస్తుంది. ఇదే ఉన్నత స్థితి. దీనికి కారణమేమి? అన్న ప్రశ్నకు&nbsp;<BR>సమాధానం లేదు. సమాధానం వుండడమే అసంభవం. కాని ఈ చిక్కులో-&nbsp;<BR>నుండి తప్పించుకొనే మార్గాన్ని వేదాంతం చూపుతోంది. నేను చెప్పవలసిన&nbsp;<BR>విషయాల్లో కొన్ని మీకు భయం కలిగించవచ్చు. కాని మీరు వానిని జ్ఞప్తియం-&nbsp;<BR>దుంచుకొని, ఆలోచించి మనస్సులకు ఎక్కించుకొంటే, ఆ సొత్తు మీదై&nbsp;<BR>మిమ్మల్ని ఉన్నత క్షేత్రానికి కొనిపోయి, సత్యాన్ని గ్రహించడానికి, సత్యంతో జీవిం-&nbsp;<BR>చడానికి సమర్థతను ఇస్తుంది. ‘‘లేనిపోని, ఆశలు కల్పిస్తూ, వానిని&nbsp;<BR>కూలద్రోస్తూ ఉండే ఘోరనరకమే ఈ ప్రపంచం’’ అనడంలో అతిశయోక్తి&nbsp;<BR>ఏమీలేదు. దీనిని గూర్చి మనకేమీ తెలీదు. కానీ, తెలీదనడానికికూడ వీలులేదు.&nbsp;<BR>ఈ గొలుసును గూర్చి నాకేమీ తెలీనప్పుడు, అది వుందని నేనెట్లు చెప్పగలను?&nbsp;<BR>అది ఉన్నట్లు కనిపించడం భ్రాంతేమో? కలగంటున్నానేమో? మీ ఎదుట&nbsp;<BR>మాటలాడుతున్నాననడం, మీరు వింటున్నాననడం కలేమో? కల కాదని&nbsp;<BR>ఎవ్వరూ నిరూపింపజాలరు. నా బుద్ధియే కలలోని వస్తువేమో? ఎవ్వరూ తమ&nbsp;<BR>బుద్ధిని చూడలేదుకదా? అది ఉన్నదని చెప్పేవారందరికీ ఊహే ప్రమాణం. సర్వ&nbsp;<BR>విషయాలను గూర్చికూడ ఇదే స్థితి. నా శరీరం వుంది అనడంకూడ ఊహే.&nbsp;<BR>కాని దాని ఉనికి నాకు తెలీదని చెప్పజాలను. ఈ జ్ఞానాజ్ఞానముల నడిమి అవస్థ,&nbsp;<BR>రాత్రి, పగలుకాని దురవగాహమగు ఈ సంజవెలుగు, ఈ సత్యాసత్యముల&nbsp;<BR>కలయిక - వీని కలయిక ఎక్కడైనదీ ఎవ్వరికీ తెలియదు. కలలో నడవడం&nbsp;<BR>వంటిది మన జీవితం. సగం నిద్ర, సగం మెలకువ. మంచుతెర వంటిదేదో మన&nbsp;<BR>చూపును అడ్డగిస్తూ వుంటుంది. ఇదే మన అందరి గతి. ఇంద్రియగోచర</FONT></p>
<hr class="puTa_virupu">
<table><tr><td><a class=puTa_lanke href=puTa1277.html>p1277</a></td><td>p1278</td><td><a class=puTa_lanke href=puTa1279.html>p1279</a></td></tr></table>
</div></body></html>
