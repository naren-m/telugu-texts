<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa650.html>p650</a></td><td>p651</td><td><a class=puTa_lanke href=puTa652.html>p652</a></td></tr></table>

<p><FONT FACE="TimesNewRoman, Times, serif" SIZE="2">2 3 6</FONT></p>
<p><FONT FACE="SHREE900, SHREE, sans-serif" SIZE="3">ఋషీశ్వరుడు ఉద్ఘోషిస్తున్నాడు. ‘‘సమస్త అంధకారాని కావలి తీరంలో వున్న పర-&nbsp;<BR>మపురుషుని సాక్షాత్కారం నేను పొందాను. అతడి కృపామహిమల వల్లే మనం&nbsp;<BR>యీ జీవితసాగరం దాటగలం.’’</FONT></p>
<p><FONT FACE="SHREE900, SHREE, sans-serif" SIZE="3">భారతీయుల లక్ష్యం యిది: స్వర్గాలున్నాయి, నరకాలున్నాయి. భూమం-&nbsp;<BR>డలాలున్నాయి. కాని, అవేవీ శాశ్వతమైనవి కావు. నన్ను నరకానికి పంపినా అది&nbsp;<BR>శాశ్వతం కాదు. నే నెక్కడున్నా యీ విధమైన పోరాటమే సాగుతుంటుంది. ఈ&nbsp;<BR>పోరాటాన్నంతా ఎదుర్కోవటం ఎలా అన్నదే సమస్య. నేను స్వర్గానికి పోతే,&nbsp;<BR>బహుశ నా కక్కడ విశ్రాంతి కలుగుతుందేమో. దుష్కార్యాలు చేసినందుకు నాకు&nbsp;<BR>శిక్షపడితే అదీ చిరకాలముండదు... స్వర్గానికి పోవటం భారతీయుల లక్ష్యం&nbsp;<BR>కాదు. ఈ పృథ్వినుండి, నరకంనుండి, స్వర్గంనుండి సైతం అవతలకుపోండి!&nbsp;<BR>గమ్యమేమిటి? విముక్తే. మీ రందరూ ముక్తులు కావాలి. ఆత్మమహిమ మరుగు&nbsp;<BR>పడింది. మరల ఆ తెరను తొలగించాలి. ఆత్మ వుంది. అది అంతటా వుంది.&nbsp;<BR>అదెక్కడకు పోతుంది! అదెక్కడకు పోగలదు? లేని చోటికే కదా అది పోగలదు!&nbsp;<BR>అది సర్వత్రా సర్వదా వుందని మీరు గ్రహిస్తే... సంపూర్ణమైన సౌఖ్యం శాశ్వతంగా&nbsp;<BR>కలుగుతుంది. ఇక జననాలుండవు. మరణాలుండవు... వ్యాధులుండవు, దేహ-&nbsp;<BR>ముండదు. దేహమే అన్నిటికంటె పెద్దవ్యాధి...</FONT></p>
<p><FONT FACE="SHREE900, SHREE, sans-serif" SIZE="3">ఆత్మ సహజతేజంతో ప్రకాశిస్తుంది. ఆత్మ ఆత్మగా జీవిస్తుంది. అదెలా&nbsp;<BR>సాధ్యం? ఆత్మలోని దేవుణ్ణి ఉపాసించటంవల్ల. అతడు స్వతస్సిద్ధంగానే సర్వదా&nbsp;<BR>వున్నాడు; అతడు పరిశుద్ధుడు, పరిపూర్ణుడు. లోకంలో సర్వశక్తియుక్తులున్న&nbsp;<BR>యిద్దరు వ్యక్తులుండలేరు. ఇద్దరు ముగ్గురు దేవుళ్లున్నట్లు భావించండి; ఒకడు&nbsp;<BR>విశ్వాన్ని సృష్టిస్తాడు. మరొకడు ‘నేను దీన్ని నాశనం చేస్తా’నంటాడు. కాబట్టి అది&nbsp;<BR>అసంభవం. దేవు డొక్కడే ఐవుండాలి. ఆత్మ పరిపూర్ణత్వం పొందుతుంది; అది&nbsp;<BR>దాదాపు సర్వశక్తివంతమవుతుంది, సర్వజ్ఞత్వం పొందుతుంది. ఉపాసకు డిలాటి-&nbsp;<BR>వాడు. ఉపాస్యు డెవరు? సర్వవ్యాపకుడు, సర్వజ్ఞుడు ఐన సర్వేశ్వరుడు, అన్నిటి&nbsp;<BR>కంటె ముఖ్యంగా అతడు ప్రేమస్వరూపుడు. ఈ పరిపూర్ణత్వాన్ని ఆత్మ ఎలా&nbsp;<BR>పొందుతుంది? ఉపాసన మూలంగా.</FONT></p>

<BR>
<hr class="puTa_virupu">
<table><tr><td><a class=puTa_lanke href=puTa650.html>p650</a></td><td>p651</td><td><a class=puTa_lanke href=puTa652.html>p652</a></td></tr></table>
</div></body></html>
