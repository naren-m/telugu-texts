<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa438.html>p438</a></td><td>p439</td><td><a class=puTa_lanke href=puTa440.html>p440</a></td></tr></table>
<p><FONT FACE="SHREE902, SHREE, sans-serif" SIZE="3">కర్మయోగ రహస్యం</FONT></p>
<BR>
<p><FONT FACE="SHREE900, SHREE, sans-serif" SIZE="3">జనానికి శరీరావశ్యకాలను తీరుస్తూ భౌతికంగా తోడ్పడటం నిజంగా&nbsp;<BR>గొప్పపనే; కాని సాహాయావశ్యకత ఎంత ఎక్కువో, మనం చేసే సాయం తానెంత&nbsp;<BR>సాధకమో మన తోడ్పాటూ అంత మహత్తరమైనది. ఒక గంట వరకు ఒక వ్యక్తి&nbsp;<BR>అక్కరలను తీర్చగలిగితే నిజంగా అది అతడికి సాయపడటమే; ఒక ఏడాది వరకు&nbsp;<BR>అతడి అవసరాలను తీర్చగలిగితే అది అంతకంటే విశేషమైన సాయమౌతుంది;&nbsp;<BR>కాని అతడి కొరతలను శాశ్వతంగా తీర్చగలిగితే నిశ్చయంగా అది అతడికి చేయ-&nbsp;<BR>గల మహోత్తమమైన సాయం గదా. మన బాధలను శాశ్వతంగా తొలగింపగలిగి&nbsp;<BR>నది తత్త్వజ్ఞానం. ఇతరమైన ఎలాంటి జ్ఞానమైనా మన అవసరాలను కొంత&nbsp;<BR>కాలం వరకూ మాత్రమే తీర్చగలదు. తత్త్వజ్ఞానం ఒక్కటే మానవుడి లోట్లను&nbsp;<BR>శాశ్వతంగా నిర్మూలిస్తుంది; కాబట్టి మానవుడికి చేసే ఆధ్యాత్మిక సహాయమే&nbsp;<BR>మహోన్నతసాయం. తత్త్వజ్ఞానం దానం చేసేవాడే లోకంలో నిరతిశయోపకారి.&nbsp;<BR>కాబట్టి మానవుడి ఆధ్యాత్మిక ఆవశ్యకతలను తీర్చినవారే అఖండ ప్రతిభావం&nbsp;<BR>తులుగా కాన్పిస్తున్నారు; ఎందుకంటె జీవితంలో మన సమస్తవ్యాపారాలకూ పార-&nbsp;<BR>మార్థికపరతే మూలాధారం. ఆధ్యాత్మికశక్తి సంపన్నుడు సంకల్పిస్తే సమస్తవిష-&nbsp;<BR>యాలలోను శక్తిమంతుడు కాగలడు; ఆధ్యాత్మికబలం వుంటేగాని మానవుడు&nbsp;<BR>శరీరవాంఛలను కూడా తృప్తిపరచుకోలేడు. ఆధ్యాత్మిక సహాయానికి తరువాత&nbsp;<BR>వచ్చేది విద్యావిషయక సహాయం. విద్యాదానం అన్నదాన వస్త్రదానాలకంటె&nbsp;<BR>ఉత్తమదానం; విద్యాదానం ప్రాణదానం కంటెకూడ అధికతరం; ఎందుకంటె&nbsp;<BR>జ్ఞానమే మానవుడి యథార్థజీవితం. అజ్ఞానమే మృత్యువు. దుఃఖాజ్ఞానంలో&nbsp;<BR>తడువులాడే అంధకారబంధురమైన జీవితానికి విలువేలేదు. విద్యాదానానికి తరు-&nbsp;<BR>వాత వచ్చేది శారీరకసహాయం. కాబట్టి పరోపకార విషయమంటే శారీరక&nbsp;<BR>సాహాయ్య మొక్కటే అనే భ్రమ వుండకూడదు. ఇది శాశ్వతసంతృప్తి నొసగదు&nbsp;<BR>కాబట్టి దానాలలో చివరి దవటమేగాక అధమమైనదికూడా. భుజించటంచేత&nbsp;<BR>ఆకలిబాధ తీరుతుంది; కాని తిరిగి ఆకలి అవుతుంది; నా అక్కర పూర్తిగా తీరి-&nbsp;<BR>నప్పుడేకదా నా బాధ తొలగుతుంది. అప్పుడిక ఆకలి నన్ను బాధింపదు; ఎట్టి&nbsp;<BR>దుఃఖమూ, దుస్థితీ ఇక నన్ను కదల్పలేవు. కాబట్టి మనలను ఆధ్యాత్మికంగా బలి-&nbsp;<BR>ష్ఠులను చేయగలదేదో అదే మహోత్తమమైన సహాయం. తరువాతిది విద్యావిష-&nbsp;<BR>యకమైన సహాయం, దానికి తరువాతిది శారీరకసహాయం.</FONT></p>
<p><FONT FACE="SHREE900, SHREE, sans-serif" SIZE="3">సంసార బాధలను ఉపశమింపచేయడానికి శారీరక సహాయం ఒక్కటే&nbsp;<BR>చాలదు; వ్యక్తి స్వభావం మార్చేవరకు యీ శారీరావశ్యకాలు దుఃఖాలు సదా కలు-</FONT></p>
<p><FONT FACE="TimesNewRoman, Times, serif" SIZE="2">2 4</FONT></p>
<hr class="puTa_virupu">
<table><tr><td><a class=puTa_lanke href=puTa438.html>p438</a></td><td>p439</td><td><a class=puTa_lanke href=puTa440.html>p440</a></td></tr></table>
</div></body></html>
