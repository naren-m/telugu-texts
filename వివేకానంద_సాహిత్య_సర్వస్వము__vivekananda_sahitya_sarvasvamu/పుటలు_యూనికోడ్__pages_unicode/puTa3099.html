<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3098.html>p3098</a></td><td>p3099</td><td><a class=puTa_lanke href=puTa3100.html>p3100</a></td></tr></table>

<p><FONT FACE="SHREE900, SHREE, sans-serif" SIZE="3">ఎటువంటి దుఃస్థితికి దిగజారిపోయిందో చూడు. ఇప్పుడే కొంచమైనా ఒక&nbsp;<BR>మంచిపనిచేయి. అదేమంటే, మన చిన్నపిల్లలు చదవటానికి యోగ్యమైన పుస్తకం&nbsp;<BR>ఒకటికూడా లేదు మనకు. దాన్ని తయారుచేయించు.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: ఎందుకు లేవండి! ఈశ్వరచంద్ర విద్యాసాగరు బాలురకోసం&nbsp;<BR>రచించిన పుస్తకాలెన్నో వున్నాయి.</FONT></p>
<p><FONT FACE="SHREE900, SHREE, sans-serif" SIZE="3">నే నీ మాట అనగానే స్వామీజీ పెద్దగానవ్వి యిలా అన్నారు. ‘‘అవును,&nbsp;<BR>ఆ పుస్తకాల్లో ‘ఈశ్వర్‌ నిరాకార్‌ చైతన్య స్వరూప్‌’ (భగవంతుడు నిరాకారుడు,&nbsp;<BR>చైతన్యస్వరూపుడు) ‘సుబల్‌ అతి సుబోధ్‌ బాలక్‌’ (సుబల్‌ చాలా మంచి&nbsp;<BR>పిల్లవాడు) అనేటటువంటి వాక్యాలు చదువుతావు. దానివల్ల ప్రయోజనం లేదు.&nbsp;<BR>బెంగాలీలోను, ఇంగ్లీషులోను, రామాయణం, మహాభారతం, ఉపనిషత్తులు&nbsp;<BR>మొదలైన వాటిల్లోనుంచి చిన్నచిన్న కథలు చాలా సులభమైన సరళభాషలో&nbsp;<BR>వ్రాయాలి. ఈ పుస్తకాలను పిల్లలచేత చదివించాలి.’’</FONT></p>
<p><FONT FACE="SHREE900, SHREE, sans-serif" SIZE="3">అప్పుడు పదకొండు గంటలు కావచ్చింది. అకస్మాత్తుగా ఆకాశం&nbsp;<BR>మబ్బులతో నిండిపోయింది. చలిగాలి కొట్ట నారంభించింది. వర్షంవచ్చే సూచ-&nbsp;<BR>నలనుచూచి స్వామీజీ ఎంతో ఆనందించారు. ఆయన లేచి, ‘‘సింగీ, గంగా&nbsp;<BR>తీరంలో విహరిద్దాం రా!’’ అన్నారు. మేము నడుస్తున్నప్పుడు స్వామీజీ&nbsp;<BR>కాళిదాసు మేఘసందేశంలోనుండి ఎన్నో శ్లోకాలు చదివారు. ఆ సమయమంతా&nbsp;<BR>ఆయన మనస్సులో అంతర్వాహినిగా ప్రవహిస్తున్నది భారతదేశ శ్రేయస్సే.&nbsp;<BR>అకస్మాత్తుగా ‘‘సింగీ యిటుచూడు, నీవొక పనిచేస్తావా? మన బాలుర పెళ్లిళ్లు&nbsp;<BR>కొంతకాలం ఆపగలవా?’’ అన్నారు.</FONT></p>
<p><FONT FACE="SHREE900, SHREE, sans-serif" SIZE="3">నేను: మహరాజ్‌! మన ‘బాబు’లంతా వివాహఖర్చులు తగ్గించటానికి ఒక-&nbsp;<BR>వైపు అన్ని ప్రయత్నాలు చేస్తున్న తరుణంలో అదెట్లా సాధ్యపడుతుంది?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: దానివల్ల నీవు బాధపడవద్దు. కాలప్రవాహాన్ని ఎవరాపగలరు? ఆ&nbsp;<BR>ఉద్యమాలన్నీ వట్టి అరపులతోనే అంతరిస్తాయి. వివాహఖర్చులు ఎంత ఎక్కు-&nbsp;<BR>వైతే దేశానికి అంతమంచిది. పరీక్షలు ప్యాసుకావటానికి ఎంత తొందర, ఎంత&nbsp;<BR>ఆర్భాటం! వెంటనే వివాహం! బ్రహ్మచారిగా ఎవ్వరూ మిగలరేమోనని అనిపిస్తు-&nbsp;<BR>న్నది. మళ్లీ ప్రతిసంవత్సరమూ యిదే తంతు!</FONT></p>
<p><FONT FACE="SHREE900, SHREE, sans-serif" SIZE="3">కొంతసేపు మౌనం వహించి స్వామీజీ మళ్లీ యిలా అన్నారు. ‘‘అవివాహి-&nbsp;<BR>తులైన పట్టభద్రులు నాకు కొంతమంది దొరికితే వాళ్లను జపానుకుపంపి అక్కడ&nbsp;<BR>సాంకేతికవిద్య నేర్చుకొనే ఏర్పాట్లు చేయటానికి ప్రయత్నిస్తాను. వాళ్లు తిరిగి&nbsp;<BR>వచ్చిన తర్వాత వాళ్ల సాంకేతికజ్ఞానం దేశాభ్యుదయానికి ఉపయోగిస్తారు. ఆ&nbsp;<BR>విధంగా జరిగితే ఎంత బాగుంటుందో!’’</FONT></p>
<hr class="puTa_virupu">
<table><tr><td><a class=puTa_lanke href=puTa3098.html>p3098</a></td><td>p3099</td><td><a class=puTa_lanke href=puTa3100.html>p3100</a></td></tr></table>
</div></body></html>
