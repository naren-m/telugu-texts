<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3076.html>p3076</a></td><td>p3077</td><td><a class=puTa_lanke href=puTa3078.html>p3078</a></td></tr></table>

<p><FONT FACE="SHREE900, SHREE, sans-serif" SIZE="3">స్వామీజీ: పరమార్థసిద్ధి పొందిన దశలో నీవు ఆ మాట చెప్పవచ్చు. కర్మ&nbsp;<BR>ద్వారా చిత్తశుద్ధి కలిగిన తర్వాత, సర్వకర్మలు చేయించేవాడు భగవంతుడేనని&nbsp;<BR>నీకు కన్పిస్తుంది. అప్పుడు మాత్రమే ఆ విధంగా మాట్లాడటానికి నీకు&nbsp;<BR>అధికారం ఉంటుంది. లేకపోతే అది వట్టి బూటకం కేవలం డాంబికం.</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: ఎందుకవుతుంది? యుక్తియుక్తంగా వాదించటం వల్ల చేసే పను-&nbsp;<BR>లన్నీ భగవంతుడే చేయిస్తున్నాడని దృఢవిశ్వాసం కలిగి వుండవచ్చును కదా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అటువంటి దృఢవిశ్వాసం గట్టిగా కలిగినప్పుడు అది నిజం&nbsp;<BR>కావచ్చు. కాని, ఆ నమ్మకం ఆ క్షణం వరకే నిలుస్తుంది. తర్వాత మాయమై-&nbsp;<BR>పోతుంది. నీ నిత్య జీవితంలో నీవు చేసేదంతా, నేను చేస్తున్నాననే అహం&nbsp;<BR>భావంతో చేయటం లేదా? బాగా ఆలోచించుకో, భగవంతుడే చేయిస్తున్నాడనే&nbsp;<BR>భావం నీకు ఎంతవరకు జ్ఞాపకముంటుంది? కాని, ఈ విధంగా విచారణ&nbsp;<BR>చేస్తుండటంవల్ల అహంభావం నశించి, దాని స్థానాన్ని భగవంతుడు ఆక్రమించే&nbsp;<BR>స్థితి వస్తుంది. అప్పుడు న్యాయంగా నీవు యీ విధంగా చెప్పగలవు. ‘‘ఓ&nbsp;<BR>ప్రభూ! లోపలినుండి నీవే నా కర్మలన్నీ కనిపెట్టి ఉన్నావు.’’ కాని మిత్రమా!&nbsp;<BR>నీ హృదయంలోని చోటంతా ‘అహమే’ ఆక్రమిస్తే భగవంతుడు వచ్చి వుండటా-&nbsp;<BR>నికి చోటేది? అప్పుడు నిజంగా దేవుడు ఉండనే ఉండడు!</FONT></p>
<p><FONT FACE="SHREE900, SHREE, sans-serif" SIZE="3">ప్రశ్న: కాని, దుష్టకార్యాలు చేయటానికి ప్రేరేపించేదికూడా భగవంతుడు&nbsp;<BR>కాదా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: కాదు, కానేకాదు. ఆ విధంగా ఆలోచించటం భగవంతుని పట్ల&nbsp;<BR>అపచారం చేయటమే. చెడ్డపని చేయమని నిన్ను ప్రేరేపిస్తున్నది భగవంతుడు&nbsp;<BR>కాదు. స్వార్థాన్ని తృప్తి పరచుకోటానికి నీ కోరిక సృష్టించేదే అదంతా. అంతా&nbsp;<BR>భగవంతుడే చేస్తున్నాడని చెప్పుతూ, యిష్టం వచ్చినట్లు చెడు చేస్తూ ఉంటే, అది&nbsp;<BR>ఆత్మవినాశానికే దారితీస్తుంది. ఆత్మవంచనకు యిదే మూలం. ఒక మంచిపని&nbsp;<BR>చేసినప్పుడు నీకు ఆనందం కలగటం లేదా? ఒక మంచిపని చేసినప్పుడు అది&nbsp;<BR>నీదేనని చెప్పుకుంటావు. అలా చెప్పుకోకుండా ఉండలేవు. అది మానవనైజం.&nbsp;<BR>అయితే, మంచిపని చేసినందుకు ఘనత తీసుకుంటూ, చెడు చేసి&nbsp;<BR>నందుకు భగవంతుణ్ణి దూషించటం ఎంత బుద్ధితక్కువ! అది ఘోరప్రమాద-&nbsp;<BR>కరమైన భావం - గీతను, వేదాంతాన్ని జీర్ణంచేసుకోని ఫలితం అది. అటువంటి&nbsp;<BR>భావం ఎప్పుడూ కలిగి ఉండవద్దు. దానికి బదులుగా మంచి చేసినదంతా భగ-&nbsp;<BR>వంతుడని చెడుచేసిన దానికికంతా నీవు బాధ్యుడవని చెప్పు. దానివల్ల నీకు భక్తి-&nbsp;<BR>శ్రద్ధలు ఏర్పడుతాయి. ప్రతి అడుగులోను అతని కరుణ అభివ్యక్తమౌతున్నట్లు&nbsp;<BR>నీకు కన్పిస్తుంది. యథార్థమేమంటే నిన్ను ఎవరూ సృష్టించలేదు - నిన్ను నీవే</FONT></p>
<hr class="puTa_virupu">
<table><tr><td><a class=puTa_lanke href=puTa3076.html>p3076</a></td><td>p3077</td><td><a class=puTa_lanke href=puTa3078.html>p3078</a></td></tr></table>
</div></body></html>
