<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2676.html>p2676</a></td><td>p2677</td><td><a class=puTa_lanke href=puTa2678.html>p2678</a></td></tr></table>
<p><FONT FACE="SHREE900, SHREE, sans-serif" SIZE="3">భారతదేశానికి ఆవశ్యక విద్యావిధానం</FONT></p>
<p><FONT FACE="Bookman-Light, Bookman, serif" SIZE="2">241</FONT></p>
<p><FONT FACE="SHREE900, SHREE, sans-serif" SIZE="3">పూనుకొంటే ఆ చర్చలోనే మన శక్తంతా ఖర్చయిపోతుంది. ఇందుకే బెంగాలులో&nbsp;<BR>మనకు ‘ఘోష ఎక్కువగానూ, ఉన్ని తక్కువగాను’ కనిపిస్తోంది. రెండవ&nbsp;<BR>విషయం - భారతదేశంలో సంపన్నుల వద్దనుండి నేను దేన్నీ ఎదురుచూడను.&nbsp;<BR>యువకుల పైనే మన ఆశ. కాబట్టి వారిలో చేరి నిశ్శబ్దంగా, ఓపికగా, నిర్విరా-&nbsp;<BR>మంగా పరిశ్రమించటం ఉత్తమం.</FONT></p>
<p><FONT FACE="SHREE900, SHREE, sans-serif" SIZE="3">ఇక పనిని గురించి: చదువు, సభ్యత పై తరగతుల వారినుండి క్రమ&nbsp;<BR>క్రమంగా కింది తరగతులవారిలో ఏనాడు వ్యాప్తిగాంచ నారంభించిందో, ఆనాడే&nbsp;<BR>పాశ్చాత్యదేశాల్లో వున్నట్టి ఆధునిక నాగరికతకు భారతదేశం, ఈజిప్టు, రోము&nbsp;<BR>మొదలైన దేశాల్లో వున్నట్టి ప్రాచీన నాగరికతకు భేదం పెరిగింది. దీన్ని ప్రత్యక్షంగా&nbsp;<BR>నేను చూస్తున్నాను. విద్య, విజ్ఞానం జనసామాన్యంలో ఎంతగా వ్యాపిస్తే దేశం&nbsp;<BR>అంత పెంపొందుతుంది. భారతదేశంలో అహంకారం చేత, రాజుల నిరంకుశా-&nbsp;<BR>ధికారం చేత వున్నవిద్య, విజ్ఞానం ఒక పిడికెడుమంది చేతులలో చిక్కుకు&nbsp;<BR>పోయింది. అదే భారతదేశ వినాశానికి ముఖ్యకారణం. మనకు తిరిగి ఉన్నతి కలు-&nbsp;<BR>గాలంటే మనమూ అదేమార్గం అనుసరించవలసి వుంటుంది. అంటే విద్యను&nbsp;<BR>జనసామాన్యంలో వ్యాపింపచెయ్యాలి. సంఘసంస్కరణాన్ని గూర్చి దాదాపు&nbsp;<BR>యాభై ఏళ్లు ఎంతో ఆర్భాటం గావించబడింది. గడచిన పదేళ్లుగా భారత&nbsp;<BR>దేశంలో వివిధ ప్రాంతాల్లో సంచారం చేస్తూన్న నాకు దేశంనిండా సంఘ&nbsp;<BR>సంస్కరణ సంస్థలు కనబడుతున్నాయి. కాని ఎవరి రక్తాన్ని పీల్చుకొని కొందరు&nbsp;<BR>‘పెద్దమనుష్యు’ లైనారో యిప్పటికీ ‘పెద్దమనుష్యులు’ గానే వున్నారో అలాటివారి&nbsp;<BR>కొరకు ఏర్పడ్డ సంస్థ ఒక్కటైనా నాకు కనపడలేదు. మహమ్మదీయులు, ఎందరు&nbsp;<BR>సిపాయీలను తెచ్చారు? ఆంగ్లేయులు ఎందరున్నారు? ఆరు రూపాయల నిమి-&nbsp;<BR>త్తమే తమ తండ్రుల, తోబుట్టువుల కుత్తుకలనే ఖండించే జనం లక్షలమంది భార-&nbsp;<BR>తదేశంలో తప్ప వేరెక్కడ లభిస్తారు? మహమ్మదీయులు ఏడువందల సంవత్స-&nbsp;<BR>రాలు పరిపాలించారు. ఆరుకోట్ల ప్రజలు మహమ్మదీయులైనారు. క్రైస్తవులు&nbsp;<BR>యిప్పటికి నూరేళ్లుగా పరిపాలిస్తున్నారు. ఇరవై లక్షలమంది క్రైస్తవులైనారు.&nbsp;<BR>ఇలాటి స్థితికి కారణం ఏమిటి? దేశీయులకు సొంతబుద్ధి బొత్తిగా లేకపోయి-&nbsp;<BR>నదా? హస్తకౌశలం వున్న మన శిల్పులు యూరోపియన్లతో పోటీపడలేక&nbsp;<BR>నానాటికి అంతరిస్తున్నా రెందుకు? అనేక శతాబ్దాలుగా నెలకొన్న ఇంగ్లీషు&nbsp;<BR>కార్మికుని, జర్మన్‌ కార్మికుడు కదల్చివెయ్యగలిగాడే, ఏ శక్తితో?</FONT></p>
<p><FONT FACE="SHREE900, SHREE, sans-serif" SIZE="3">విద్యాశక్తిచేత, విద్యాశక్తిచేత, విద్యాశక్తి చేతనే. ఐరోపాలో అనేక నగరాల-&nbsp;<BR>గుండా సంచరించాను. పేదప్రజలకు సైతం అక్కడున్న చదువు, సౌఖ్యాలను&nbsp;<BR>చూశాను. వెంటనే మన పేదప్రజల స్థితి తలపుకు వచ్చి కన్నీరు కార్చేవాణ్ణి.</FONT></p>
<hr class="puTa_virupu">
<table><tr><td><a class=puTa_lanke href=puTa2676.html>p2676</a></td><td>p2677</td><td><a class=puTa_lanke href=puTa2678.html>p2678</a></td></tr></table>
</div></body></html>
