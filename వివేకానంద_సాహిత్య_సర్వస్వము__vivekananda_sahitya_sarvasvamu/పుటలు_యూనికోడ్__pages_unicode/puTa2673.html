<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2672.html>p2672</a></td><td>p2673</td><td><a class=puTa_lanke href=puTa2674.html>p2674</a></td></tr></table>
<p><FONT FACE="SHREE900, SHREE, sans-serif" SIZE="3">భారతదేశానికి కార్యప్రణాళిక</FONT></p>
<p><FONT FACE="Bookman-Light, Bookman, serif" SIZE="2">237</FONT></p>
<p><FONT FACE="SHREE900, SHREE, sans-serif" SIZE="3">సింది మిథ్యనుండి తధ్యానికి కాదు; కీడునుండి మేలునకూ కాదు; సత్యంనుండి&nbsp;<BR>ఉన్నతతర సత్యానికి. సుస్థితినుండి శ్రేయోస్థితికి, శ్రేష్ఠస్థితికి పురోగమించాలి.&nbsp;<BR>నేను మన దేశస్థులతో ‘‘ఇంతవరకు బాగానే చేశారు. ఇప్పుడు అంతకంటె&nbsp;<BR>మరింత బాగాచెయ్యాలి’’ అని చెబుతుంటాను.</FONT></p>
<p><FONT FACE="SHREE900, SHREE, sans-serif" SIZE="3">ఇక కులాల సంగతి చూద్దాం - సంస్కృతంలో జాతి (వర్గం) వుంది.&nbsp;<BR>సృష్టికి సంబంధించిన తొట్టతొలి భావం యిదే. (వివిధత్వం=) విచిత్రతే జాతి.&nbsp;<BR>అదే సృష్టి. ‘‘ఒక్కణ్ణిగా వుండి సుఖించటం లేదు. పెక్కుమంది అవుతాను’’&nbsp;<BR>అని అనేక శ్రుతులు అంటున్నాయి. సృష్టికి పూర్వదశ ఏకత్వం, వైవిధ్యమే సృష్టి.&nbsp;<BR>ఈ వైవిధ్యం ఆగిపోతే సృష్టికే నాశనం కలుగుతుంది. ఏ వర్గంలోగాని వీర్యం,&nbsp;<BR>చురుకుతనం వున్నంతకాలం అందులోనుండి శాఖలు వెలువడుతూనే వుండక&nbsp;<BR>తప్పదు. శాఖలు వెలువడుట ఆగినా, ఆపబడినా ఆ వర్గమే అంతరిస్తుంది. తన&nbsp;<BR>స్వభావాన్ని, తన ప్రకృతిని, తన జాతిని, తన వర్ణాన్ని ప్రకటించుకోటానికి వ్యక్తి-&nbsp;<BR>కున్న స్వేచ్ఛే మొట్టమొదట జాతి అనేదాని హృదయం. అలాగే అది వేలకొద్ది&nbsp;<BR>సంవత్సరా లుండినది. ఎంతో అర్వాచీన గ్రంథాల్లో సైతం వివిధ వర్ణాలవారు&nbsp;<BR>పరస్పర వివాహ సంబంధాలు చేసుకోరాదనే నిషేధం ప్రాచీనగ్రంథాల్లో దేనిలోను&nbsp;<BR>లేదు. మరి భారతదేశ పతనానికి కారణం ఏమిటి? ఈ వర్ణభావాన్ని విడనాడ-&nbsp;<BR>టమే. భగవద్గీత చెప్పినట్లు వర్ణవ్యవస్థ అంతరించే పక్షంలో విశ్వం రూపుమాసి&nbsp;<BR>పోతుంది. ఈ విభేదాలను ఆపివేసే పక్షంలో విశ్వం వినష్టమౌతుందని తోస్తుంది.&nbsp;<BR>నేటి వర్ణం, అసలు జాతికాదు. జాతి పురోగతికి అది ఆటంకం, నిజానికి అది&nbsp;<BR>జాతిని, వర్ణాన్ని, వైవిధ్యాన్ని స్వేచ్ఛగా సాగనివ్వక అడ్డుపడింది. ఆచారంగాని,&nbsp;<BR>హక్కుగాని, వంశపారంపర్యంగా సంక్రమించే జాతిగాని గడ్డకట్టుకొని పోయే&nbsp;<BR>పక్షంలో నిజంగా ఆ జాతి పూర్ణప్రభావంతో విలసిల్లటానికి అదేదో ఒక&nbsp;<BR>రూపంలో తాను అడ్డమై నిలుస్తుంది. ఏ దేశంలోగాని, ఎప్పుడుగాని యీ అనంత&nbsp;<BR>వైవిధ్యం ఆగిపోయేపక్షంలో ఆ దేశం మరణించ వలసిందే. కాబట్టి నా దేశస్థులైన&nbsp;<BR>మీకు నేను చెప్పవలసింది యిది: మీరు వర్ణవ్యవస్థను అడ్డగించారు, రద్దుచేశారు.&nbsp;<BR>అదే భారతదేశ పతనానికి కారణం. హక్కులతో గొప్ప అనుకొనే ఏ వర్గంకాని,&nbsp;<BR>కరుడుగట్టిన ఏ భూస్వామిక వ్యవస్థగాని వర్ణత్వాన్ని కోల్పోయి వర్ణానికి గొడ్డలి-&nbsp;<BR>పెట్టు అవుతుంది. జాతి ప్రభావాన్ని జాతికి వుండనివ్వండి. వర్ణవ్యవస్థకు వున్న&nbsp;<BR>ప్రతి ఆటంకాన్ని తీసివెయ్యండి. మనం ఉన్నతిని కాంచుతాం. ఐరోపాను&nbsp;<BR>చూడండి. వర్ణానికి స్వేచ్ఛావకాశాన్ని యివ్వగలిగినప్పుడు, వ్యక్తులు తమ వర్ణాన్ని&nbsp;<BR>వర్ధిల్లచేసుకోటానికున్న అడ్డంకులను చాలవరకు తీసివెయ్యగలిగినప్పుడు, ఐరోపా</FONT></p>
<hr class="puTa_virupu">
<table><tr><td><a class=puTa_lanke href=puTa2672.html>p2672</a></td><td>p2673</td><td><a class=puTa_lanke href=puTa2674.html>p2674</a></td></tr></table>
</div></body></html>
