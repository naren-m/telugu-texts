<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1814.html>p1814</a></td><td>p1815</td><td><a class=puTa_lanke href=puTa1816.html>p1816</a></td></tr></table>
<p><FONT FACE="SHREE900, SHREE, sans-serif" SIZE="3">210 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">అరిటాకు - చిరిగిపోయి వుంటే - మనకు వడ్డించే పులుసు తడినేలతోను,&nbsp;<BR>ఆవుపేడతోను కలిసే అవకాశం వుండి ఒక అద్భుత రుచినిస్తుంది!</FONT></p>
<p><FONT FACE="SHREE900, SHREE, sans-serif" SIZE="3">మనం చక్కగా స్నానం చేశాక, చమురు జిగట అంటుకొన్న ఒక మురికి&nbsp;<BR>బట్టను ధరిస్తాం. పాశ్చాత్య దేశస్థులు స్నానంచెయ్యక, మురికి దేహంమీద, స్వచ్ఛ-&nbsp;<BR>మైన ఉడుపులను ధరిస్తారు. ఈ సంగతిని బాగా తెలుసుకోవాలి - ఎందుకంటె&nbsp;<BR>ప్రాచ్య పాశ్చాత్యాలకున్న ముఖ్య వ్యత్యాసం యిక్కడే. హిందువు అంతర్ముఖత్వం,&nbsp;<BR>పాశ్చాత్యుని బహిర్ముఖత్వం వారి ఆచారాల్లో, అభ్యాసాల్లో స్పష్టంగా కనిపిస్తుంది.&nbsp;<BR>హిందు వెప్పుడూ ఆంతరదృష్టిని, పాశ్చాత్యుడు బాహ్యదృష్టిని కలిగి వుంటాడు.&nbsp;<BR>హిందువు వజ్రాలను ఒక గుడ్డపేలికతో చుట్టీ, పాశ్చాత్యుడు మట్టిబెడ్డలను&nbsp;<BR>బంగారుభరిణలో పెట్టీ దాస్తారని చెప్పవచ్చును! హిందువు తన దేహాన్ని&nbsp;<BR>నిర్మలంగా వుంచుకోవటంకోసం స్నానం చేస్తాడు. తన దుస్తులు ఎంత మురికివైనా&nbsp;<BR>అతనికి పట్టదు. పాశ్చాత్యుడు స్వచ్ఛమైన ఉడుపులను ధరించటంలో శ్రద్ధవహి-&nbsp;<BR>స్తాడు. దేహంమీద మురికివుంటే ఏం? హిందువు తన గదులను, తలుపులను,&nbsp;<BR>నేలను, యింట్లోని ప్రతిభాగాన్ని సొబగుగా, నిర్మలంగా వుంచుకొంటాడు -&nbsp;<BR>ముఖద్వారం బైట పెంటకుప్ప వుంటే అతనికేం? పాశ్చాత్యుడు యింటి నేలమీద&nbsp;<BR>ప్రకాశవంతాలు, మనోహరాలు ఐన తివాసీలను పరచి వుంచుతాడు. వాటికింద&nbsp;<BR>ఎంతో మట్టి, దుమ్ము పేరుకొని వుంటుంది. కాని అవి కనిపించక&nbsp;<BR>వున్నప్పుడు, ఆక్షేపణ ఏమీ వుండదు. హిందువు తన రొచ్చుకాలువలను&nbsp;<BR>వీథిలోకి ప్రవహింపనిస్తాడు - ఆ దుర్వాసన అంతగా ఆక్షేపణీయం కాదు!&nbsp;<BR>పాశ్చాత్యదేశంలో రొచ్చుకాలువలు భూమికింద వుంటాయి - అవి విషజ్వర&nbsp;<BR>మూలాలు!! హిందువు ఆంతర పారిశుద్ధ్యాన్ని, పాశ్చాత్యుడు బాహ్యపారి&nbsp;<BR>శుద్ధ్యాన్ని గమనిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">నిర్మల శరీరంమీద నిర్మల వస్త్రాలు ధరించే ఆదర్శస్థితి. పుక్కిలించి&nbsp;<BR>నోటిని కడుక్కోవటం, పళ్లు తోముకోవటం యిలాటివన్నీ చేయవలసిందే, -&nbsp;<BR>కాని యితరుల ముందు కాదు. కాపురంవుండే ఇళ్లు, వీథులు, బాహ్యప్రదేశాలన్నీ&nbsp;<BR>శుభ్రంగా వుండాలి. వంట చేసేవాడు తన బట్టలనేకాక, దేహాన్నికూడా పరిశు-&nbsp;<BR>భ్రంగా వుంచుకోవాలి. అంతేగాక సొంపుగా, పరిశుద్ధంగా వుంచబడ్డ స్థలంలో&nbsp;<BR>భోజనం చెయ్యాలి. భోజన సమయంలో పరిశుద్ధమైన గిన్నెలను, పాత్రలను&nbsp;<BR>ఉపయోగించాలి. ఆచారాలను లేక నిర్ణీత విధులను అనుష్ఠించి జీవించటం ఆస్తి-&nbsp;<BR>కధర్మ జీవనానికి ప్రథమ సోపానం. అందులో మనశ్శరీర పారిశుద్ధ్యం, సర్వతో-&nbsp;<BR>ముఖ పారిశుద్ధ్యం అత్యంత ముఖ్యభాగం. ఆచారబాహ్యుడు ఆస్తికధర్మ జీవనాన్ని&nbsp;<BR>ఎన్నటికైనా అవలంబించగలడా? అనాచారపరులు పడే పాట్లు ప్రత్యక్షంగా</FONT></p>
<hr class="puTa_virupu">
<table><tr><td><a class=puTa_lanke href=puTa1814.html>p1814</a></td><td>p1815</td><td><a class=puTa_lanke href=puTa1816.html>p1816</a></td></tr></table>
</div></body></html>
