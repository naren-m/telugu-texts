<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa706.html>p706</a></td><td>p707</td><td><a class=puTa_lanke href=puTa708.html>p708</a></td></tr></table>

<p><FONT FACE="TimesNewRoman, Times, serif" SIZE="2">2 9 2</FONT></p>
<p><FONT FACE="SHREE900, SHREE, sans-serif" SIZE="3">ఎందుకంటె నేను అఖండసచ్చిదానందాన్ని, నిత్య సుఖిని, నిత్య శుద్ధుణ్ణి, నిత్య&nbsp;<BR>సుందరుణ్ణి. ఈ విషయం గమనించండి: మన చూపుకు కారకుడు సూర్యుడే,&nbsp;<BR>కాని ఎవరి కంట్లోని ఏ దోషమూ ఆయనకు సోకదు. అలాగే నేనూ. నేను సర్వేం-&nbsp;<BR>ద్రియాలతో పనిచేస్తున్నాను. సర్వవస్తువుల ద్వారా పనిచేస్తున్నాను. కాని పని-&nbsp;<BR>యొక్క మంచిచెడ్డలు నన్నంటుకోవు. నాకు శాసనంలేదు, కర్మలేదు. కర్మ&nbsp;<BR>సూత్రాలకు స్వామిని నేను. నాకు నిత్యసత్త పూర్వంవుంది, యిప్పుడూ వుంది.</FONT></p>
<p><FONT FACE="SHREE900, SHREE, sans-serif" SIZE="3">‘‘ఐహిక విషయాలలో నాకెన్నడూ నిజమైన ప్రీతిలేదు - ప్రీతి భర్తపట్ల&nbsp;<BR>లేదు, భార్యపట్ల లేదు, బిడ్డలపట్ల లేదు, తదితర వస్తువులపట్ల లేదు. నే ననంత&nbsp;<BR>నీలాకాశంలాంటివాణ్ణి; రంగురంగుల మబ్బులు దానిమీదికివచ్చి క్షణం ఆట&nbsp;<BR>లాడిపోతాయి, అవి తొలగిపోతాయి. తరువాత మిగిలింది మార్పుచెందని నీలా-&nbsp;<BR>కాశమే. సుఖదుఃఖాలు, మంచిచెడులు క్షణమాత్రం నన్ను ఆవరించవచ్చును.&nbsp;<BR>ఆత్మను మరుగుపరుచవచ్చును. కాని నేను సదా వుండనే వున్నాను. వాటికి&nbsp;<BR>మార్పుంది. కాబట్టి అవి తొలగిపోతాయి. నేను నిర్వికారుణ్ణి. కాబట్టి నేను ప్రకా-&nbsp;<BR>శిస్తాను. కష్టం వాటిల్లితే దానికి అవసానం వుందని నాకు తెలుసు. అది అంత-&nbsp;<BR>రించవలసిందే. చెడు సంభవిస్తే, దానికి అవసానం వుందని నాకు తెలుసు. అది&nbsp;<BR>అంతరించక తప్పదు. ఏదీ అంటనివాడిని, అంతంలేనివాడిని నేనొకణ్ణే. ఎందు-&nbsp;<BR>కంటె నేను అపరిచ్ఛిన్న నిత్యనిర్వికారాత్మను’’ - అని మా కవులలో ఒకరు&nbsp;<BR>గానం చేశారు.</FONT></p>
<p><FONT FACE="SHREE900, SHREE, sans-serif" SIZE="3">మనం యీ అమృతాన్ని గ్రోలుదాం. ఇది మనను నిత్యమైన దానివద్దకల్లా,&nbsp;<BR>నిర్వికారమైన దానివద్దకల్లా చేరుస్తుంది. భయపడొద్దు. మనం పాపులమని పరి-&nbsp;<BR>చ్ఛిన్నులమని, ఎప్పుడో చనిపోయేవారమని నమ్మవద్దు. అది నిజంకాదు.</FONT></p>
<p><FONT FACE="SHREE900, SHREE, sans-serif" SIZE="3">‘‘ఇది శ్రోతవ్యం, మంతవ్యం, నిదిధ్యాసితవ్యం.’’ చేతులు పనిచేస్తున్న-&nbsp;<BR>ప్పుడు మనస్సు ‘సోఽహం’ ‘సోఽహం’ అని పలుకుతూండాలి. అది మీ&nbsp;<BR>ఎముకల్లో ఎముకగా, కండరాల్లో కండరంగా మారేదాకా, అల్పత్వం, దౌర్బల్యం,&nbsp;<BR>దుఃఖం, చెడు - వీటిని గురించిన భీకరస్వప్నాలు సమగ్రంగా మాయమయ్యేవ-&nbsp;<BR>రకూ దాన్నే ధ్యానించండి. దాన్ని కల కనండి. ఆ తరువాత క్షణమైనా సత్యం&nbsp;<BR>మీనుండి మరుగుపడజాలదు.</FONT></p>

<hr class="puTa_virupu">
<table><tr><td><a class=puTa_lanke href=puTa706.html>p706</a></td><td>p707</td><td><a class=puTa_lanke href=puTa708.html>p708</a></td></tr></table>
</div></body></html>
