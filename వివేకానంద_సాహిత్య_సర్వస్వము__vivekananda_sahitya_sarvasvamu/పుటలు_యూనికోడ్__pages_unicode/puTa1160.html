<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1159.html>p1159</a></td><td>p1160</td><td><a class=puTa_lanke href=puTa1161.html>p1161</a></td></tr></table>
<p><FONT FACE="SHREE900, SHREE, sans-serif" SIZE="3">336 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">స్వయంప్రకాశకం. పగటి వెలుగులో నిలిచేదే సత్యం.’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘అలా అయితే, మీ కెలాంటి సంఘాన్ని కూడా స్థాపించాలని లేదా&nbsp;<BR>స్వామీ?’’ అని అడిగాను.</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘లేదు. ఎలాంటి సంఘాన్ని స్థాపించను. ప్రతి మనిషిలో - అతని&nbsp;<BR>హృదయంలో అణగివున్న సర్వసామాన్య ఆత్మగూర్చే సాధారణంగా నేను&nbsp;<BR>బోధిస్తుంటాను. పూర్వం ఆత్మ వివేచనాపరులు, గొప్పమనోభావాలు కలవారు&nbsp;<BR>ఒక్కొక్కరే తమ తమ కాలాల్లో దేశాన్ని ఎలా ఊపివేసారో, అలాగే నేడుకూడా&nbsp;<BR>జరుగుతుంది. ఆత్మవివేచనా జ్ఞానసంపన్నులై - బలిష్ఠులైన పిడికెడుమంది ఈ&nbsp;<BR>ప్రపంచాన్నే మార్చివేస్తారు.’’</FONT></p>
<p><FONT FACE="SHREE900, SHREE, sans-serif" SIZE="3">తూర్పుదేశ ఎండలకు స్వామి కందిపోయినట్లు కనిపించాడు. అందుకని&nbsp;<BR>‘‘ఇండియా నుండి మీ రిప్పుడే వచ్చారా?’’ అని అడిగాను.</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘లేదు. 1893 వ సంవత్సరంలో చికాగోలో జరిగిన ప్రపంచ మత&nbsp;<BR>మహాసభకు హిందూమతం పక్షాన నేను ప్రతినిధిగా వచ్చాను. అప్పటినుండీ&nbsp;<BR>ఉపన్యాసాలు యిస్తూ అమెరికాలో తిరుగుతున్నాను. అమెరికా ప్రజలు జిజ్ఞాసతో&nbsp;<BR>వింటున్నారు, సానుభూతి చూపిస్తూ  స్నేహంగా మసలుకుంటున్నారు. అక్కడ&nbsp;<BR>నా కార్యం చాలావరకూ సఫలమైంది. నేనిక త్వరలో మా దేశానికి తిరిగి వెళ్లాలి’’&nbsp;<BR>అని జవాబు చెప్పాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘స్వామీ! మా పాశ్చాత్య మతాల గూర్చి మీ అభిప్రాయం ఏమిటీ?’’&nbsp;<BR>‘‘ప్రపంచంలోని అన్నిమతాలవారికి ఆధారంగా పనికివచ్చే వేదాంత&nbsp;<BR>సిద్ధాంతాన్ని నేను ప్రతిపాదిస్తున్నాను. ఈ మతాలన్నింట్లో నా కెంతో సానుభూతి&nbsp;<BR>ఉంది. నా బోధన ఎవరికీ విరుద్ధమైనది కాదు. నా దృష్టి అంతా ప్రతిమనిషి&nbsp;<BR>యెడలా ఉంటుంది. మనిషిని బలవంతుని చేయటానికి, అతనిలో దివ్యత్వం&nbsp;<BR>ఉందని చెప్పటానికి, మనుషులంతా తమలోని దివ్యత్వాన్ని తమకు తామే&nbsp;<BR>గ్రహించటానికి నేను ప్రయత్నిస్తున్నాను. తెలిసినా, తెలియకపోయినా ప్రతి&nbsp;<BR>మతానికీ ఇదే ఆదర్శం.’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఈ దేశంలో మీ కార్యాలు ఎలా రూపుదిద్దుకుంటాయి?’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఇందాక నేను చెప్పినట్లు నా బోధలు జనుల హృదయాల్లో చక్కగా&nbsp;<BR>నాటుకొంటాయని, వాటిని వారు యితరులకు యథాశక్తిగా తెలియచేయాలని నా&nbsp;<BR>ఆశ. నా అభిప్రాయాలను వారు మార్చినా ఫర్వాలేదు. మార్చుకోనివ్వండి. నావి&nbsp;<BR>పిడివాద సిద్ధాంతాలు కావు. చిట్టచివరికి సత్యమే నెగ్గాలి.</FONT></p>
<p><FONT FACE="SHREE900, SHREE, sans-serif" SIZE="3">‘‘నా ఆశయం నెరవేరటానికిగాను, ఒకరిద్దరు యోగ్య కార్యశీలురైన&nbsp;<BR>స్నేహితులపై నే నాధారపడి ఉన్నాను. అక్టోబరు 22 న, సాయంకాలం 8.30 కు</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1159.html>p1159</a></td><td>p1160</td><td><a class=puTa_lanke href=puTa1161.html>p1161</a></td></tr></table>
</div></body></html>
