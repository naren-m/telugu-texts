<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa416.html>p416</a></td><td>p417</td><td><a class=puTa_lanke href=puTa418.html>p418</a></td></tr></table>

<p><FONT FACE="TimesNewRoman, Times, serif" SIZE="2">2</FONT></p>
<p><FONT FACE="SHREE900, SHREE, sans-serif" SIZE="3">వున్న ‘అజ్ఞానావరణను’ తొలగించుకొని ‘కనుగొనుటే’ నిజానికి అతడు ‘నేర్చు&nbsp;<BR>కొనటం’. గురుత్వాకర్షణశక్తిని </FONT><FONT FACE="TimesNewRoman, Times, serif" SIZE="2">(gravitation)</FONT><FONT FACE="SHREE900, SHREE, sans-serif" SIZE="3"> న్యూటన్‌ కనుగొన్నాడు. అది&nbsp;<BR>ఆతడి కొరకు నిరీక్షిస్తూ ఒకమూల కూర్చుని వుండినదా? అది అతడి మన-&nbsp;<BR>స్సులో వుండినది. సమయం రాగానే అతడు దానిని కనుగొన్నాడు. ప్రపంచం&nbsp;<BR>యింతవరకు గ్రహించిన జ్ఞానమంతా మనస్సునుండే కలుగుతున్నది; అనంత&nbsp;<BR>విశ్వభాండాగారం నీ మనస్సులోనే వుంది. మనస్సును పరిశీలించుకొందామనే&nbsp;<BR>తలపును స్ఫురింపచేసేది, పరిశీలించుకొనే అవకాశాన్ని సమకూర్చేది బాహ్య&nbsp;<BR>ప్రపంచం. కాని పరిశీలించే విషయం మాత్రం నీ మనస్సుదే. ఆపిల్‌ పండు&nbsp;<BR>రాలటం న్యూటన్‌కు ఒక సూచన మాత్రమే; పూర్వ మతడి మనస్సులోని&nbsp;<BR>భావపరంపరను క్రమంగా అమర్చుకొనగానే ఆతడికి వాటిలో కొత్త సమ&nbsp;<BR>న్వయం స్ఫురించినది. దీనినే మనం గురుత్వాకర్షణ నియమం </FONT><FONT FACE="TimesNewRoman, Times, serif" SIZE="2">(law  of</FONT></p>
<p><FONT FACE="TimesNewRoman, Times, serif" SIZE="2">gravitation)</FONT><FONT FACE="SHREE900, SHREE, sans-serif" SIZE="3"> అంటున్నాం. ఈ సమన్వయం ఆపిల్‌పండులో లేదు, భూగ-&nbsp;<BR>ర్భంలో దేనిలోను లేదు. జ్ఞానమంతా - వ్యావహారికంగాని, పారమార్థికంగాని&nbsp;<BR>మానవుడి మనసులోనేవుంది. అనేకచోట్ల ఇది మరుగునపడి, కనుగొనబడదు;&nbsp;<BR>ఈ తెర క్రమంగా తొలగింపబడినప్పుడు మనం ‘నేర్చుకొంటున్నాం’ అంటాం.&nbsp;<BR>ఈ తెర ఎంత ఎక్కువగా తొలగితే జ్ఞానం అంత ఎక్కువ కలుగుతుంది.&nbsp;<BR>ఏ వ్యక్తిలోనుంచి యీ తెర తొలగింపబడుతుందో ఆతడే జ్ఞానాభివృద్ధి&nbsp;<BR>పొందే మానవుడు; ఎవరిమీద యీ కప్పడం దట్టమైవుంటుందో ఆతడు&nbsp;<BR>అజ్ఞాని. ఎవరి మీదనుండి యీ తెర పూర్తిగా తొలగిపోతుందో ఆతడే సర్వ&nbsp;<BR>జ్ఞుడు. పూర్వం సర్వజ్ఞులు వుండేవారు. ముందుముందుకూడా ఉద్భవిస్తారని,&nbsp;<BR>రాబోయే యుగాలలో అసంఖ్యాకంగా వుంటారని నా నమ్మకం. మనస్సులో&nbsp;<BR>జ్ఞానం రాతిలో దాగిన అగ్నివలె వుంటుంది; దానిని స్ఫురింపచేయడమే వెలు-&nbsp;<BR>వడచేసే ఒఱపిడి. ఇలా మనలనే మనం నెమ్మదిగా పరిశీలించి చూసుకుంటే&nbsp;<BR>అనేక అభిఘాతాలు మనకు కలిగినప్పుడు మన కన్నీళ్లు, మందహాసాలు, సంతో-&nbsp;<BR>షాలు, దుఃఖాలు, నవ్వులు, ఏడ్పులు, ఆశీర్వచనాలు, శాపాలు, స్తుతులు,&nbsp;<BR>నిందలు అన్నీ మననుంచి వెలువడినవే అని మనకు స్పష్టమౌతుంది. వీటన్నిటి&nbsp;<BR>ఫలితమే మన ప్రస్తుతస్థితి; ఈ సంఘటనలే మొత్తంమీద కర్మ లనబడుతు-&nbsp;<BR>న్నాయి. ఆత్మకు తగిలి, ఆత్మతేజాన్ని వెలువరించేది, ఆత్మకు వున్న శక్తిజ్ఞానా-&nbsp;<BR>లను కనుగొనచేసేది ఐన ప్రతిమానసిక భౌతిక ప్రహారం కర్మయే. కర్మ శబ్దం&nbsp;<BR>ఇక్కడ విపులార్థంలో ప్రయోగించబడింది. ఇలా మనం నిరంతరం కర్మ&nbsp;<BR>ఒనరుస్తున్నాం. మీతో నేను మాట్లాడుతున్నాను; ఇది కర్మ. మీరు వింటున్నారు;&nbsp;<BR>అది కర్మ. మనం ఊపిరి పీలుస్తున్నాం; ఇది కర్మ. నడుస్తున్నాం; ఇదీ కర్మే. మన</FONT></p>
<hr class="puTa_virupu">
<table><tr><td><a class=puTa_lanke href=puTa416.html>p416</a></td><td>p417</td><td><a class=puTa_lanke href=puTa418.html>p418</a></td></tr></table>
</div></body></html>
