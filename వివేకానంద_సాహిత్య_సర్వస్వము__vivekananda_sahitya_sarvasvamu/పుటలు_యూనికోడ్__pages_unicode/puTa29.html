<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa28.html>p28</a></td><td>p29</td><td><a class=puTa_lanke href=puTa30.html>p30</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానందస్వామి జీవిత సంగ్రహం</FONT></p>

<p><FONT FACE="SHREE900, SHREE, sans-serif" SIZE="3">ప్రోత్సహించసాగారు. ఈ విధంగా తాము తలపెట్టిన కార్యం అన్ని విధాలా&nbsp;<BR>అత్యంత తృప్తికరంగా కొనసాగటం స్వాములకు ఆనందదాయకమైంది.</FONT></p>
<p><FONT FACE="SHREE902, SHREE, sans-serif" SIZE="3">అమరనాథ్‌ క్షీరభవాని యాత్ర</FONT></p>
<BR>
<p><FONT FACE="SHREE900, SHREE, sans-serif" SIZE="3">1898 వ సంవత్సరం జూలై నివేదితాది కొందరు పాశ్చాత్య శిష్యులతో&nbsp;<BR>అమరనాథ్‌, క్షీరభవాని యాత్రలకు వెళ్ళాడు. ఇక్కడ స్వామికి కల్గిన ఆధ్యాత్మి-&nbsp;<BR>కానుభవాలు వర్ణనాతీతాలు. అమరనాథ్‌ శివుడు తన కిచ్ఛామృత్యువు వరం ఇచ్చా-&nbsp;<BR>డని స్వామే తెల్పాడు. క్షీరభవానిలో జగన్మాత స్వామిని అనుగ్రహించింది, సంపూ-&nbsp;<BR>ర్ణంగా ఆవేశించింది. బాధ, భీతి, మృత్యువు, అశుభం - వీటిలో తల్లి కృపను&nbsp;<BR>కన్గొనుటే ఇక్కడ వారి అనుభవం. ఈ అనుభవాన్నే మనస్సులో ఉంచుకొని ‘కాళీ-&nbsp;<BR>మాత’ అనే అపూర్వగేయాన్ని రచించాడు. ఇప్పటినుంచి వారి జీవితం సంపూ-&nbsp;<BR>ర్ణంగా మారిపోయింది; జగన్మాతృమయం ఐంది; వ్యక్తిత్వభావం సమసిపో-&nbsp;<BR>యింది.</FONT></p>
<p><FONT FACE="SHREE902, SHREE, sans-serif" SIZE="3">రెండవసారి పాశ్చాత్య గమనం</FONT></p>
<BR>
<p><FONT FACE="SHREE900, SHREE, sans-serif" SIZE="3">వివేకానందుడు దేశాన్ని మేల్కొల్పటానికై తన రక్తాన్ని ధారపోశాడు. ఆయ-&nbsp;<BR>నవి కేవలం ఉపన్యాసాలు కావు - అవి చైతన్యశక్తి దానాలు; తమ సందేశంద్వారా&nbsp;<BR>ఆయన ఆత్మార్పణం చేసుకున్నాడు. ఈ అమానుషిక పరిశ్రమతో ఆయన&nbsp;<BR>ఆరోగ్యం పూర్తిగా చెడిపోయింది. కనుకే సోదరశిష్యులు, భక్తులు, హితులు,&nbsp;<BR>వైద్యులు - సుదీర్ఘ సముద్రయానం ఆరోగ్యాభివృద్ధికి సహకరిస్తుందని, కనుక&nbsp;<BR>మరొకసారి అమెరికాకు పోవలసినదని - వారికి నచ్చచెప్పి అంగీకరింపజేశారు.&nbsp;<BR>వారుకూడా తమ పాత మిత్రులను, తాము ప్రారంభించిన కార్యాన్ని చూడగోరి&nbsp;<BR>దానికి సమ్మతించారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ జూన్‌ 20 వ తేదీన ‘గోల్కొండ’ అనే ఓడను ఎక్కారు. సోదరి&nbsp;<BR>నివేదిత, స్వామీ తురీయానంద ఆయనతో ప్రయాణించారు. ‘ఆదర్శ సన్న్యాసి’&nbsp;<BR>ఎలా జీవిస్తాడో చూడటానికిగాను స్వామి వీరిని తోడ్కొనిపోయాడు. ఒకింత-&nbsp;<BR>కాలం లండనులో ఆగి అమెరికా చేరుకొన్నారు. దాదాపు ఒక సంవత్సరం గడిపా&nbsp;<BR>రక్కడ. తమ పని చక్కగా కొనసాగడంచూసి స్వామి ఆనందించాడు. వేదాంత&nbsp;<BR>ప్రచారార్థం కఠోర పరిశ్రమ చేస్తున్నాడు అభేదానందస్వామి. ఈ యాత్రలోనే&nbsp;<BR>శాన్‌ఫ్రాన్సిస్కో, ఓక్‌లాండ్‌, ఆల్‌మేడ నగరాలలో కొత్త వేదాంత సంఘాలను&nbsp;<BR>స్థాపించారు. ఈ సమయంలోనే ఒక భక్తురాలు ఆశ్రమానికై 160 ఎకరాల&nbsp;<BR>భూమిని దానం చేసింది. అక్కడ ‘శాంతి’ ఆశ్రమాన్ని స్థాపించటానికై తురీయా-</FONT></p>
<p><FONT FACE="Times-Roman, Times, serif" SIZE="1">S3</FONT></p>
<hr class="puTa_virupu">
<table><tr><td><a class=puTa_lanke href=puTa28.html>p28</a></td><td>p29</td><td><a class=puTa_lanke href=puTa30.html>p30</a></td></tr></table>
</div></body></html>
