<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1782.html>p1782</a></td><td>p1783</td><td><a class=puTa_lanke href=puTa1784.html>p1784</a></td></tr></table>
<p><FONT FACE="SHREE900, SHREE, sans-serif" SIZE="3">178 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">ఆకారంలో మాత్రం మానవులుగాతోచే ముప్ఫైకోట్ల జనసమూహం;&nbsp;<BR>స్వదేశీయులచేత, విదేశీయులచేత, స్వమతావలంబులచేత, పరమతావలంబుల-&nbsp;<BR>చేత, అణగదొక్కబడి ప్రాణాలనే చాలవరకు కోల్పోయిన ప్రజలు; పరిశ్రమ-&nbsp;<BR>లోను, కష్టానుభూతిలోను ఓర్పు కలిగీ ప్రారంభకశక్తి లేనివారై వుండటంచేత&nbsp;<BR>బానిసతుల్యులు; పూర్వాపరశూన్యులైన నిరాశాశీలురు; ఈ జీవితాన్ని - అదెంత&nbsp;<BR>అనిశ్చిత రూపంలో వున్నా - ఎలాగైనా కాపాడుకో చూసేవారు; బానిస స్వభా-&nbsp;<BR>వసిద్ధమైన ద్వేషబుద్ధి గలిగి, తోడిప్రజల అభ్యుదయాన్ని సహించలేనివారు; ఆస-&nbsp;<BR>లన్నీ అడుగంటి, శ్రద్ధావిహీనులై, ద్రోహబుద్ధి కలిగివుండేవారు; అత్మసంరక్ష-&nbsp;<BR>ణార్థం నక్కలమాదిరి తుచ్ఛాలైన జిత్తులకు, ద్రోహానికి, కుయుక్తులకు పాల్పడే-&nbsp;<BR>వారు; స్వార్థపరత్వ స్వరూపాలు, బలవంతుల పాదధూళి నాకుతూ, తమకంటె&nbsp;<BR>కాస్త బలహీనులైనవారిని చావమోదేవారు; దుర్బలులై, భవిష్యదభ్యుదయ విష-&nbsp;<BR>యంలో నిరాశాగ్రస్తులైనవారికి నైసర్గికంగా సంక్రమించే అసహ్యాలు, పైశాచికాలు&nbsp;<BR>ఐన వెర్రినమ్మకపు పుట్టలైనవారు; వెన్మెముకలా ఆధారభూతమైవుండే నీతి&nbsp;<BR>ప్రమాణమేదీ ఎరుగనివారు; ఇలాంటి ముప్ఫైకోట్ల జనం భారతదేశ శరీరంమీద&nbsp;<BR>నిండి - కుళ్లి కంపుగొట్టే పీనుగుపై క్రిములు ముసురుకొన్నట్లు - నివసి&nbsp;<BR>స్తున్నారు. ఇదే మనలను గురించి ఆంగ్లేయోద్యోగి మనస్సులో సహజంగా&nbsp;<BR>ఏర్పడే భావచిత్రం.</FONT></p>
<p><FONT FACE="SHREE900, SHREE, sans-serif" SIZE="3">నూతనార్జిత అధికార మద్యంతో ఉన్మాదావస్థలో వుండేవారు; సవ్యాపసవ్య-&nbsp;<BR>మార్గవివేచనాశక్తిరహితులు; భార్యాదాసులు, కామాతురులు, ఆటవిక మృగా&nbsp;<BR>లలా క్రూరబుద్ధులు; మద్యంలో మునిగి, సౌశీల్యపారిశుద్ధ్యాలన్నా, నిర్మల&nbsp;<BR>మార్గాలు, నిర్మలాభాసాలన్నా యిలాటివనికూడా ఎరుగనివారు; భౌతికపదార్థం&nbsp;<BR>తప్ప వేరేదీ లోకంలో లేదనే భావం కలిగి, తమ నాగరికతను, దాని వివిధ ప్రయో-&nbsp;<BR>గాలను మాత్రమే ఆధారభూతాలుగా చేసుకొన్నవారు, బలాత్కరించి, వంచించి,&nbsp;<BR>ద్రోహమొనర్చి యితరుల దేశాలను, సంపదను, ఉపయోగించుకొని స్వీయౌన్న-&nbsp;<BR>త్యాన్ని సాధించుకోవటానికి అలవడ్డ కుత్సితులు; పారలౌకిక జీవిత మొక&nbsp;<BR>టుందని విశ్వసించక, దేహాన్నే ఆత్మగా భావించి, ఇంద్రియాల్లో, ఇంద్రియ&nbsp;<BR>సుఖాల్లోనే జీవించేవారు: - ఇలా పాశ్చాత్యులు ప్రత్యక్ష రాక్షసులుగా భారతీయు-&nbsp;<BR>డికి తోస్తారు.</FONT></p>
<p><FONT FACE="SHREE900, SHREE, sans-serif" SIZE="3">ఇరుపక్షాలవారికి పరస్పరం కలిగే యీ భావాలకు వివేచనాహీనత్వం,&nbsp;<BR>అసంపూర్ణ పరిచయం, లేక పరిచయరాహిత్యం మూలాలు. విదేశీయులు -&nbsp;<BR>యూరోపియన్లు - భారతదేశానికి వచ్చి, మన నగరాలలో పరిపూర్ణనైర్మ</FONT></p>
<hr class="puTa_virupu">
<table><tr><td><a class=puTa_lanke href=puTa1782.html>p1782</a></td><td>p1783</td><td><a class=puTa_lanke href=puTa1784.html>p1784</a></td></tr></table>
</div></body></html>
