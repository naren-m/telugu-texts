<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa906.html>p906</a></td><td>p907</td><td><a class=puTa_lanke href=puTa908.html>p908</a></td></tr></table>
<p><FONT FACE="SHREE900, SHREE, sans-serif" SIZE="3">పాతంజల యోగ సూత్రాలు -- సమాధి : పాదం</FONT></p>
<BR>
<p><FONT FACE="SHREE900, SHREE, sans-serif" SIZE="3">83</FONT></p>
<BR>
<p><FONT FACE="SHREE900, SHREE, sans-serif" SIZE="3">పొందుతుంది; తిరిగి కల్పారంభంలో వ్యక్తమవుతుంది. పురుషుడు వ్యక్త - అవ్యక్త&nbsp;<BR>స్థితుల కతీతుడై, జ్ఞానస్వరూపుడై ప్రకాశిస్తూ ఉంటాడు. జ్ఞానమే శక్తి. మనం ఒక&nbsp;<BR>విషయాన్ని గ్రహించటం ప్రారంభించగానే, అది మనకు వశమౌతూ ఉంటుంది.&nbsp;<BR>అలాగే వివిధ ప్రకృతి తత్త్వాలను చిత్తంలో సంయమనం చేయటం ప్రారంభించగానే,&nbsp;<BR>చిత్తానికి అవి వశమైపోతుంటాయి.</FONT></p>
<p><FONT FACE="SHREE900, SHREE, sans-serif" SIZE="3">ప్రకృతిలోని స్థూలతత్త్వాలను ధ్యేయంగా గ్రహించే ధ్యానాన్ని, సవితర్క&nbsp;<BR>ధ్యాన మంటారు. వితర్క మంటే ప్రశ్న. సవితర్కం అంటే ప్రశ్నతో కూడినదని&nbsp;<BR>అర్థం. ప్రకృతి తత్త్వాలను ధ్యానించట మంటే, ప్రకృతిశక్తులను - ప్రకృతి రహస్యాలను&nbsp;<BR>వశంచేసుకొనటానికి విచారణ చేయటం, అని చెప్పవచ్చు. యోగ&nbsp;<BR>సిద్ధులను పొందటం, ముక్తి కానేకాదు. వాటికోసం ప్రయత్నించటం,&nbsp;<BR>ఐహికసుఖాన్వేషణమే తప్ప మరేమీ కాదు. సుఖమనేది ఐహికజీవితంలో లేనే లేదు.&nbsp;<BR>కాబట్టి సుఖాన్వేషణం నిరర్థకం. పురాతనమైన ఈ గుణపాఠాన్ని నేర్చుకోవటం,&nbsp;<BR>మనిషికి దుస్సాధ్యంగా ఉంది. ఏలాగైనా గ్రహిస్తేమాత్రం, ఆ మనిషి ప్రపంచాతీతుడై&nbsp;<BR>ముక్తుడైపోతాడు.</FONT></p>
<p><FONT FACE="SHREE900, SHREE, sans-serif" SIZE="3">యోగసిద్ధులను పొందితే కలిగే ఫలమేమిటీ? సంసార బంధాలు మరింత&nbsp;<BR>బలీయమైపోతాయి; అంతే. దుఃఖాలు మరింత దృఢం కావటమే వాటి ఫలితం!&nbsp;<BR>శాస్త్రవేత్తగా, పతంజలి యోగసిద్ధులను తెలియపరిచాడు; అయినా వీటి విష&nbsp;<BR>యంలో చాలా జాగ్రత్తగా ఉండాలని మాటి మాటికి అతను మనల్ని హెచ్చరిస్తూనే&nbsp;<BR>ఉంటాడు.</FONT></p>
<p><FONT FACE="SHREE900, SHREE, sans-serif" SIZE="3">దేశకాలాల నుండి పృథివ్యాది భూతాలను వేరుచేసి, వాటిని వాస్తవరూపంలో&nbsp;<BR>చింతన చేస్తే ఆ ధ్యానాన్ని నిర్వితర్క మంటారు. ధ్యానం అభివృద్ధి చెందగానే,&nbsp;<BR>తన్మాత్రలను ధ్యేయాలుగా గ్రహించి, దేశకాలాల్లో అవి ఉన్నట్లు వాటిని చింతన&nbsp;<BR>చేస్తే, ఆ ధ్యానాన్ని సవిచార మంటారు. ఆ ధ్యానంలోనే దేశకాలాలను తొలగించి,&nbsp;<BR>సూక్ష్మభూతాలను వాటి వాస్తవరూపంలో చింతన చేస్తే, ఆ ధ్యానాన్ని నిర్విచార&nbsp;<BR>మంటారు. స్థూల, సూక్ష్మభూతాలను రెంటిని కూడా వదలివేసి, అంతరింద్రియ&nbsp;<BR>మైన మనసు మాత్రమే ధ్యేయమైతే, నిర్విచారధ్యానం కన్నా అది ఉన్నత ధ్యాన&nbsp;<BR>మవుతుంది. అంతఃకరణం రజస్తమోగుణరహితమై ఉందని భావిస్తే, ఆ స్థితిని&nbsp;<BR>సానందసమాధి అంటారు. అస్మిత సమాధిలో మనసే ధ్యేయమై, ధ్యానం అత్యంత&nbsp;<BR>పరిపక్వమై, స్థిరమై ఉంటుంది. ఈ సమాధిస్థితిలో, స్థూల, సూక్ష్మభూతాల&nbsp;<BR>గూర్చిన భావనలన్నీ తొలగిపోతాయి. అహంకారం, ధ్యేయేతర విషయాలనుండి&nbsp;<BR>దూరమై సాత్త్వికస్థితిలో మాత్రమే నిలచి ఉంటుంది. ఇలాంటి సమాధిని పొందిన&nbsp;<BR>వ్యక్తి, వేదాలు చెప్పే విదేహస్థితిని పొందినవా డౌతాడు. ఆ వ్యక్తి, తాను స్థూలశరీర</FONT></p>
<hr class="puTa_virupu">
<table><tr><td><a class=puTa_lanke href=puTa906.html>p906</a></td><td>p907</td><td><a class=puTa_lanke href=puTa908.html>p908</a></td></tr></table>
</div></body></html>
