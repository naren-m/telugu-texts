<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3410.html>p3410</a></td><td>p3411</td><td><a class=puTa_lanke href=puTa3412.html>p3412</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>^</FONT></p>
<p><FONT FACE="SHREE900, SHREE, sans-serif" SIZE="3">మన స్త్రీలు పాదరక్షలు ధరిస్తే కులభ్రష్టలౌతారు. కానీ రాజపుత్రస్త్రీలు&nbsp;<BR>పాదరక్షలు ధరించకపోతే కులభ్రష్టలౌతారు. ‘పాదరక్షలు ఎప్పుడూ ధరించాలి’&nbsp;<BR>అని మనువు నుడివాడు. మనుషుల జీవనవిధానం చక్కగా వుండాలనడంలో&nbsp;<BR>సందేహంలేదు. విలాసాలు లేకపోయినా, వారు పరిశుభ్రంగాను, నీటుగాను వుండా-&nbsp;<BR>లని నా అభిప్రాయం... మనం ఆంగ్లేయుల్లా ఎందుకు వుండాలని అడుగు&nbsp;<BR>తున్నాను. ప్రస్తుతానికి మనం, మన వాయవ్యరాష్ట్ర సోదరులను అనుకరిస్తేచాలు.&nbsp;<BR>హిందువులు జట్లుజట్లుగా, ఒక జట్టుతర్వాత మరొకటిగా కొన్నిసంవత్సరాలు&nbsp;<BR>ప్రపంచమంతా తిరిగివస్తే భారతదేశ స్వరూపమే మారిపోతుంది. ఇక వేరే ఏమీ&nbsp;<BR>చేయక్కర్లేదు. కానీ ఒక గ్రామప్రజలు, పక్కగ్రామానికికూడ పోకపోతే, యిది&nbsp;<BR>ఏవిధంగా సంభవిస్తుంది? కానీ, కాలక్రమాన అంతా చక్కబడుతుంది. క్రమక్ర-&nbsp;<BR>మంగా మొండిపట్టుదలగల బెంగాలీయువకులు దేశాన్ని జాగృతం చేస్తారు. కానీ&nbsp;<BR>మన్మథబాబూ, తొమ్మిది సంవత్సరాల ఈడొచ్చిన ఆడపిల్లలకు వివాహంచే-&nbsp;<BR>యటం అనే అవమానస్పదమైన ఆచారాన్ని మీరు ఆపితీరాలి. అన్ని అనర్థాలకు&nbsp;<BR>అదే మూలకారణం. నాయనా! ఇది ఒక మహాపాపం. ప్రభుత్వంవారు బాల్య&nbsp;<BR>వివాహ నిషేధం శాసనంగా చేయదలచినప్పుడు బుద్ధిలేని మన ప్రజలు హాహాకా-&nbsp;<BR>రాలు చేశారు! ఇది ఎంత బాధాకరమైన విషయమో కాస్త యోచించు. ఈ దురా-&nbsp;<BR>చారాన్ని మనమే మాన్పలేకపోతే, ప్రభుత్వంవారు కలగజేసుకోవటం సహజమే-&nbsp;<BR>కదా! ప్రపంచమంతా, మనలను చీదరిస్తుంది. మీరు ఇళ్లలో తలుపులు మూసు-&nbsp;<BR>కొని వున్నా, బైటిప్రపంచం మీమీద ఉమ్మేస్తుంది. విదేశస్థులతో నే నెంతకాలం&nbsp;<BR>పోరాడతాను? ఎంత ఘోరం! తల్లిదండ్రులుకూడ తమ పది సంవత్సరాల&nbsp;<BR>ఈడొచ్చిన కన్యను ఒక బట్టతల ముదుసలి భర్తకిచ్చి వివాహం చేస్తారు. ఓ భగ-&nbsp;<BR>వంతుడా! పాపం చేయకపోతే శిక్ష విధింపబడుతుందా? ఇదంతా కర్మఫలమే.&nbsp;<BR>మనది అత్యంత పాపాభూయిష్ఠమైన దేశం. కాకపోతే, అది ఏడువందల సంవ-&nbsp;<BR>త్సరాలు పరుల చెప్పుకాళ్లకింద నలిగి దెబ్బలు ఎందుకు తిన్నది?</FONT></p>
<p><FONT FACE="SHREE900, SHREE, sans-serif" SIZE="3">మనదేశంలో ఆడపిల్లల పెళ్లికోసం, తల్లిదండ్రులు యమయాతనలు పడు-&nbsp;<BR>తూన్నట్లు ఈ దేశంలోని ఆడపిల్ల గతీ అంతే. ఐతే యిక్కడ తల్లిదండ్రులకు&nbsp;<BR>మారుగా కన్యలే ఇక్కట్లపాలవుతారు. భర్తలను సంపాదించుకోవటం ఆడపిల్లల&nbsp;<BR>కర్తవ్యం. వారి అన్నివిషయాల్లోను నాకు అత్యంత సన్నిహిత సంబంధముంది.&nbsp;<BR>దాదాపు, స్త్రీలమధ్య నే నొక స్త్రీమాదిరే మెలగుతున్నాను. కాబట్టి వారి వేషా&nbsp;<BR>లన్నీ చూసాను, చూస్తూన్నాను. విందులుచేయటం, నృత్యంచేయటం, సంగీత&nbsp;<BR>కచ్చేరీలకు పోవటం, నీరున్న ప్రాంతాలకు పోవటం - యివన్నీ బాగానేవున్నాయి.&nbsp;<BR>కానీ ఈ సమయాలన్నిటిలో, యువతులు భర్తలను ఏరీతిలో వలలో వేసుకో-</FONT></p>
<hr class="puTa_virupu">
<table><tr><td><a class=puTa_lanke href=puTa3410.html>p3410</a></td><td>p3411</td><td><a class=puTa_lanke href=puTa3412.html>p3412</a></td></tr></table>
</div></body></html>
