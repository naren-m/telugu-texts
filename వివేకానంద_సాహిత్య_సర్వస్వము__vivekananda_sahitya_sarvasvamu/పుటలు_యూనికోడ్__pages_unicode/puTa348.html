<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa347.html>p347</a></td><td>p348</td><td><a class=puTa_lanke href=puTa349.html>p349</a></td></tr></table>

<p><FONT FACE="SHREE902, SHREE, sans-serif" SIZE="3">ఇరువురి పలుకులను స్వార్థమిమిడియున్న</FONT></p>
<p><FONT FACE="SHREE902, SHREE, sans-serif" SIZE="3">దనుచు గుఱుతించి మగువ దా ననియె నిట్లు:&nbsp;<BR></FONT><FONT FACE="SHREE900-Italic, SHREE, sans-serif" SIZE="3">రబియా: </FONT><FONT FACE="SHREE902, SHREE, sans-serif" SIZE="3">నాథు నెమ్మోము దర్శించునపుడు మదికి</FONT></p>
<p><FONT FACE="SHREE902, SHREE, sans-serif" SIZE="3">దండన స్మృతియైనఁ దా నుండఁబోదు.</FONT></p>
<p><FONT FACE="Times-Roman, Times, serif" SIZE="2">— </FONT><FONT FACE="SHREE900-Italic, SHREE, sans-serif" SIZE="3">సూఫీ పద్యమాల.</FONT></p>
<p><FONT FACE="SHREE902-Italic, SHREE, sans-serif" SIZE="3">శుక్రవారం, జూలై 12</FONT></p>
<BR>
<p><FONT FACE="SHREE900-Italic, SHREE, sans-serif" SIZE="3">(శంకరుల వేదాంత సూత్రభాష్యం)</FONT></p>
<p><FONT FACE="SHREE900, SHREE, sans-serif" SIZE="3">వ్యాసుడి నాలుగవ సూత్రం: ‘తత్తు సమన్వయాత్‌.’</FONT></p>
<p><FONT FACE="SHREE900, SHREE, sans-serif" SIZE="3">వేదాంత మూలంగా ఈశ్వరుణ్ణి తెలుసుకోవాలి; సకల వేదాలూ (కార-&nbsp;<BR>ణమూ కర్తా త్రాతా హర్తా ఐన) ఆతణ్ణే ప్రతిపాదిస్తాయి. హిందూదేవతాగణంలో&nbsp;<BR>అగ్రగణ్యులైన బ్రహ్మ విష్ణు శివు లనే త్రిపుటికి ఐక్యస్వరూపుడే పరమేశ్వరుడు.&nbsp;<BR>‘‘మమ్మల్ని అంధకార సాగరంనుంచి తరింపజేసే పరమపితవు నువ్వే.’’&nbsp;<BR>(గురుదేవుడితో శిష్యులు పలుకటం)</FONT></p>
<p><FONT FACE="SHREE900, SHREE, sans-serif" SIZE="3">వేదాలు నీకు బ్రహ్మాన్ని చూపలేవు, నువ్వే బ్రహ్మానివి: సత్యాన్ని మన కళ్లకు&nbsp;<BR>కనపడనివ్వక మరుగుపరుస్తున్న తెరను తొలగించటానికి తోడ్పడటమే వేదాలు&nbsp;<BR>చేయగలిగిన పని. మొదట తొలగే తెర అజ్ఞానం; అజ్ఞానం తొలగగానే పాపం&nbsp;<BR>నివర్తిల్లుతుంది, కామం నిర్మూలమవుతుంది, స్వార్థపరత్వం అంతరిస్తుంది,&nbsp;<BR>సమస్త దుఃఖమూ మటుమాయమవుతుంది. నేనూ భగవంతుడూ ఒక్కటే అని&nbsp;<BR>గ్రహించినప్పుడే అజ్ఞానం తొలగగలదు; ఉపాధులతోగాక, ఆత్మతో తాదాత్మ్యం&nbsp;<BR>చెందు. శరీరం నువ్వు కావని గ్రహించు, అప్పుడు సకల బాధలూ తొలగి&nbsp;<BR>పోతాయి. ఇదే చికిత్సారహస్యం. ఈ జగత్తు వశీకరణానికి లోనైనది; నిన్ను&nbsp;<BR>ఆ వశీకరణశక్తికి లోనుకాకుండా చూసుకో, బాధలు పడకుండా వుండు.</FONT></p>
<p><FONT FACE="SHREE900, SHREE, sans-serif" SIZE="3">విముక్తుల మవటానికై చెడుగుండా మంచిని చేరుకోవాలి. తదనంతరం&nbsp;<BR>రెండిటిని వదలించుకోవాలి. తమోగుణాన్ని రజోగుణంచేత నిర్జించాలి; ఆ&nbsp;<BR>రెండిటిని సత్త్వంలో లయింపచేయాలి. ఆ తరువాత త్రిగుణాతీతుడవు కావాలి.&nbsp;<BR>నీ ప్రతి శ్వాసా ప్రార్థనగా వుండే స్థితిని పొందు.</FONT></p>
<p><FONT FACE="SHREE900, SHREE, sans-serif" SIZE="3">ఒకరి మాటలవల్ల నువ్వు ఏమైనా గ్రహిస్తే (లబ్ధిపొందితే) ఫలానా పూర్వ-&nbsp;<BR>జన్మలో ఆ అనుభవాన్ని పొందివుంటావని గ్రహించు. ఎందుకంటె అనుభవమే&nbsp;<BR>గురువు.</FONT></p>
<p><FONT FACE="SHREE900, SHREE, sans-serif" SIZE="3">సిద్ధులతోపాటు మరింత దుఃఖం చేకూరుతుంది; కాబట్టి కోరికను నిర్మూ-&nbsp;<BR>లించుకో. కోరికలను పొందటం కందిరీగల పుట్టలో కర్రపుల్లను పెట్టటం&nbsp;<BR>లాటిది. కోర్కెలు రంగుపూసిన విషగుళికలని గుర్తించటంలోనే వైరాగ్యం వుంది.</FONT></p>
<hr class="puTa_virupu">
<table><tr><td><a class=puTa_lanke href=puTa347.html>p347</a></td><td>p348</td><td><a class=puTa_lanke href=puTa349.html>p349</a></td></tr></table>
</div></body></html>
