<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa378.html>p378</a></td><td>p379</td><td><a class=puTa_lanke href=puTa380.html>p380</a></td></tr></table>


<p><FONT FACE="SHREE900, SHREE, sans-serif" SIZE="3">గ్దర్శనం లభించగలదు. స్వర్గానికి పోవాలని ఎన్నడూ కోరుకోకు, ఎందుకంటె అది&nbsp;<BR>పరమనికృష్టమైన భ్రాంతి. ఇక్కడైనా మితిలేని సిరిసంపదలుగాని, గర్భ&nbsp;<BR>దారిద్య్రంగాని చివరకు బంధమే. అవి మనలను ఆధ్యాత్మిక ధర్మదూరులనుగా&nbsp;<BR>చేస్తవి. భగవత్ప్రసాదితాలైన మూడు గొప్పకాన్క లున్నవి: మొదటిది మానవ&nbsp;<BR>శరీరం. (మానవమానసం దాదాపుగా భగవంతుడికి సరైన ప్రతిబింబం; మనం&nbsp;<BR>స్వయంగా భగవత్స్వరూపులం.) రెండవది ముముక్షుత్వం. మూడవది సంసార-&nbsp;<BR>సాగరాన్ని తరించిన మహనీయుడైన ఆచార్యుడి తోడ్పాటు. ఈ మూడూ నీకు&nbsp;<BR>లభిస్తే, దేవుడికి జోహారు లర్పించు, నువ్వు ముక్తుడవటం నిస్సంశయం.</FONT></p>
<p><FONT FACE="SHREE900, SHREE, sans-serif" SIZE="3">కేవల బుద్ధిబలంతో నువ్వు గ్రహించిన వాటిని కొత్తయుక్తితో తోసిరాజన-&nbsp;<BR>వచ్చు, కాని నీకు అనుభూతమైనది శాశ్వతంగా నీదే. ప్రవచనాలవల్లా, ధార్మిక&nbsp;<BR>ప్రవచనాలవల్లా కలిగే ఫలం కేవలం అల్పం. ప్రతి విషయానికీ - మానవుడికీ,&nbsp;<BR>మృగానికీ, ఆహారానికీ, కర్మకీ - భగవంతుణ్ణి ఆధారంగా ప్రతిష్ఠించు. ఇలా ప్రతి-&nbsp;<BR>ష్ఠించటాన్ని అభ్యాసం చేసుకో.</FONT></p>
<p><FONT FACE="SHREE900, SHREE, sans-serif" SIZE="3">ఇహలోక జీవనాన్ని అత్యధిక లాభకరంగా వినియోగించుకోవటమే - ఈ&nbsp;<BR>నారింజపండులోని రసమంతా, ఒక్కచుక్క ఐనా మిగలకుండా, పిండటమే -&nbsp;<BR>తన అభిమతమనీ, ఎందుకంటె యీ లోకం ఒక్కటే మనం గట్టిగా నమ్మ&nbsp;<BR>దగినదనీ ఇంగర్‌సాల్‌ నాతో ఒకప్పుడు చెప్పాడు. నే నిలా అన్నాను: ‘‘ఈ లోక-&nbsp;<BR>మనే నారింజపండును పిండటానికి నీ కంటె నాకు చక్కని పద్ధతి తెలుసు, దాని-&nbsp;<BR>వల్ల నాకు రసం అధికంగా లభిస్తుంది. నేను మృతి చెందనని నాకు తెలుసు,&nbsp;<BR>కాబట్టి నేను తొందరపడటం లేదు; భయంలేదని నాకు తెలుసు, కాబట్టి లోకం-&nbsp;<BR>లోని రసం పిండటం నాకు ఆనందదాయకం. నాకు ఏ విధీ, కర్తవ్యమూ లేదు,&nbsp;<BR>భార్య, బిడ్డలు, సంపదా అనే బంధాలు నాకు లేవు: సమస్త స్త్రీ పురుషులను&nbsp;<BR>నేను ప్రేమించగలను. ప్రతివ్యక్తీ నాకు భగవత్స్వరూపమే. మానవుణ్ణి మాధవు-&nbsp;<BR>డిగా, జీవుణ్ణి దేవుడిగా ఎంచి ప్రేమించటం ఎంతటి దివ్యానందదాయకమో&nbsp;<BR>యోచించు! నీ నారింజపండును యీ విధంగా పిండుకొని దశసహస్ర గుణాధి&nbsp;<BR>కంగా లబ్ధిపొందు. ప్రతి చుక్కను రాబట్టుకో. చుక్కనైనా పోనీయకు.’’</FONT></p>
<p><FONT FACE="SHREE900, SHREE, sans-serif" SIZE="3">మనకు సంకల్పంగా తోచేదే ఆధారభూతమైవున్న ఆత్మ; అది నిజానికి&nbsp;<BR>ముక్తం.</FONT></p>
<p><FONT FACE="SHREE902-Italic, SHREE, sans-serif" SIZE="3">సోమవారం, మధ్యాహ్నం</FONT></p>
<BR>
<p><FONT FACE="SHREE900, SHREE, sans-serif" SIZE="3">స్వీయాదర్శాన్ని పూర్తిగా అవలంబించని కారణంగాను, అన్నిటికంటె&nbsp;<BR>స్త్రీకి పురుషుడితో సమానప్రతిపత్తి ఒసగని కారణంగాను, జీసస్‌ అపరి&nbsp;<BR>పూర్ణుడు. స్త్రీలే ఆతడికి సర్వం ఒనర్చారు, ఐనా ఒక్క స్త్రీనైనా శిష్యురాలిగా</FONT></p>
<hr class="puTa_virupu">
<table><tr><td><a class=puTa_lanke href=puTa378.html>p378</a></td><td>p379</td><td><a class=puTa_lanke href=puTa380.html>p380</a></td></tr></table>
</div></body></html>
