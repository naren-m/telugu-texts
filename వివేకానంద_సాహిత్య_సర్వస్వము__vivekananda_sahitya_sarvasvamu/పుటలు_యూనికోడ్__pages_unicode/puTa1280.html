<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1279.html>p1279</a></td><td>p1280</td><td><a class=puTa_lanke href=puTa1281.html>p1281</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మాయ, ఈశ్వరభావ పరిణామం</FONT></p>
<p><FONT FACE="SHREE900, SHREE, sans-serif" SIZE="3">51</FONT></p>
<p><FONT FACE="SHREE900, SHREE, sans-serif" SIZE="3">జీవులు కదా? అనే వెర్రివాదం ఒకటి వాడుకకెక్కింది. కానీ అది నిజమేనా?&nbsp;<BR>మానవుడధికమో చీమ అధికమో? ఎవరికి తెలుసు? ఇందులోని సత్యాసత్యా-&nbsp;<BR>లను ఎవరు నిరూపిస్తారు? ఈ ప్రశ్నను అటుంచి అవి క్షుద్రజీవులని ఒప్పుకున్నా&nbsp;<BR>అవి ఎందుకు చావాలి? క్షుద్రములైనకొద్దీ, అవి జీవించడం మరీ ముఖ్యంకదా?&nbsp;<BR>వాని జీవనం ఇంద్రియాలలోనే కావడంవల్ల, వాని కష్టసుఖానుభూతులు, మన-&nbsp;<BR>వానికన్న వేయిరెట్లధికం. కడుపు నింపుకోవడంలో కుక్కలకు, తోడేళ్లకు ఉండే&nbsp;<BR>హర్షపారవశ్యం మనకుంటుందా? మన శక్తికి ముఖ్య విహారభూములు బుద్ధి,&nbsp;<BR>ఆత్మ ఎలాగో, అట్లే వాని శక్తికి విహార భూములు ఇంద్రియాలు. వానికి ఇంద్రి-&nbsp;<BR>యాలే సర్వస్వం. అందు వానికి శివమెత్తిపోతుంది. మానవజాతికి ఎన్నడు&nbsp;<BR>తెలియని మహాసంతుష్టిని అవి అందనుభవిస్తాయి. అట్లే వానికి, అందు కలుగు&nbsp;<BR>బాధకూడ అంత అధికం. మృగాల సుఖానుభూతి, మనదానికన్నా, అంత&nbsp;<BR>అధికమైతే, వాని వ్యధానుభూతికూడ అంత అధికంగా ఉంటుందని స్పష్ట&nbsp;<BR>మౌతోంది. ఎన్ని రెట్లో అధికమనికూడా చెప్పవచ్చు. అంటే మనిషి మరణయా-&nbsp;<BR>తనకంటే, ఇతర ప్రాణుల మరణయాతన వేయిరెట్లధికం. కానీ, మనం వానిని&nbsp;<BR>వధిస్తాం. పాపం, వానికింత తీవ్రవేదనను కలిగిస్తున్నామే అని ఏమాత్రమూ&nbsp;<BR>చింతించం. ఇది మాయ. మానవుని పోలిన, సగుణదైవ మొకడున్నాడనీ, అతడే&nbsp;<BR>ఈ ప్రపంచాన్నంతా నిర్మించాడనీ తలచితే, కీడులోనుండి మేలు కలుగుతుం&nbsp;<BR>దనువాదం అంగీకరించబడదు. వేనవేల మేళ్లు రానిమ్ము. కాని అవి కీడులోనుండి&nbsp;<BR>ఎందుకు రావాలి? అది అంగీకరిస్తే, నా పంచేంద్రియ సుఖాలకోసం, నేను&nbsp;<BR>ఇతరుల గొంతులు కోయవచ్చు కదా? కీడులోనుండి మేలు ఎందుకు రావాలి&nbsp;<BR>అనే ప్రశ్నకు సమాధానం లేదు. సమాధానం చెప్పడం అసాధ్యమని హిందూతత్వ&nbsp;<BR>శాస్త్రాలు అంగీకరించాయి.</FONT></p>
<p><FONT FACE="SHREE900, SHREE, sans-serif" SIZE="3">వేదాంత మతంలాగా, నిరంకుశ ధైర్యసాహసాలతో సత్యాన్వేషణం చేసిన&nbsp;<BR>మతం ఇంకేదీ కానరాదు. దాని గమనాన్ని ఏదీ నిరోధింపలేదు. సత్యం పలుకగోరు&nbsp;<BR>వారినందరిని అణచివేయ జూచే మతాచార్య వర్గం లేకపోవడం, ఆ&nbsp;<BR>అన్వేషణకు ఎంతో సహకరించింది. మా దేశంలో మత ప్రచారకులకు ఎప్పుడూ&nbsp;<BR>పరిపూర్ణ స్వాతంత్య్రం ఉంది. అక్కడ పూర్వాచారాల అధికారమంతా సాంఘిక&nbsp;<BR>జీవనంమీదనే. మీ పాశ్చాత్య దేశంలో సాంఘిక స్వాతంత్య్రానికి మేరలేదు.&nbsp;<BR>సాంఘికాచార విషయంలో హిందూదేశంలో కఠినమైన కట్టడ ఉంది. కానీ&nbsp;<BR>మతాభిప్రాయాల విషయంలో ఎట్టి అడ్డంకులూ లేవు. ఇంగ్లాండులో ఎవ రే&nbsp;<BR>బట్టలు తొడుగుకున్నా, ఎవరేమి తిన్నా అడిగేవారు లేరు. కాని, గుడికి పోవడం&nbsp;<BR>తప్పనీండి, వెంటనే అతడు ప్రజానింద పాలౌతాడు. మీరు మత విషయంలో</FONT></p>
<hr class="puTa_virupu">
<table><tr><td><a class=puTa_lanke href=puTa1279.html>p1279</a></td><td>p1280</td><td><a class=puTa_lanke href=puTa1281.html>p1281</a></td></tr></table>
</div></body></html>
