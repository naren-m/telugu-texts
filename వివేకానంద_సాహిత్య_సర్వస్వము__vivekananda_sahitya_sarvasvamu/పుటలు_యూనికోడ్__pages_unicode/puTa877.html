<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa876.html>p876</a></td><td>p877</td><td><a class=puTa_lanke href=puTa878.html>p878</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ప్రత్యాహారం : ధారణ</FONT></p>
<BR>
<p><FONT FACE="SHREE900, SHREE, sans-serif" SIZE="3">53</FONT></p>
<BR>
<p><FONT FACE="SHREE900, SHREE, sans-serif" SIZE="3">చేయాలి; అది సత్సాంగత్యం అయినా, దుస్సాంగత్యమైనా సరే. వారు తీవ్రసాధననే&nbsp;<BR>చేయాలి. ఆ సాధనలో చచ్చినా, బ్రతికినా సరే. ఫలం గూర్చి ఆలోచించక,&nbsp;<BR>కార్యంలోనే మునిగిపోవాలి. మీరు ధీరులైతే, ఆర్నెల్లకే మీరు పూర్ణయోగు లౌతారు.</FONT></p>
<BR>
<p><FONT FACE="SHREE900, SHREE, sans-serif" SIZE="3">అన్ని పనులతోపాటే, యోగాన్ని కూడా వాటిలో ఒకపనిగా అభ్యాసం చేస్తే&nbsp;<BR>లాభం లేదు. వారికి ఎలాంటి అభివృద్ధి కలగదు. యోగసాధన పాఠాలను నేర్చుకుంటే&nbsp;<BR>చాలదు; వాటిని సాధన చేయాలి. తమోమయులు, అజ్ఞానులు, స్తబ్ధులు - ఏ&nbsp;<BR>భావంలో కూడా స్థిరంగా మనసును నిలపనివారు, వేడుకకోసం ఏదో&nbsp;<BR>యోగసాధనను చేయాలనుకునేవారు - ఇలాంటివారి కంతా మతం, వేదాంతం అంతా&nbsp;<BR>కూడా కేవలం ఒక వినోదప్రాయంగా కనిపిస్తుంది. వీరు కార్యనిరతులు కాలేరు. వీరు&nbsp;<BR>ఒక ప్రవచనం వింటారు; చాలా బాగుందంటారు; ఇంటికి వెళ్లేలోపలే దాన్ని పూర్తిగా&nbsp;<BR>మరచిపోతారు.</FONT></p>
<p><FONT FACE="SHREE900, SHREE, sans-serif" SIZE="3">కార్యసిద్ధి కావాలంటే, సుస్థిరదీక్షను మీరు పూనాలి. అద్వితీయ ప్రజ్ఞను&nbsp;<BR>దాల్చాలి. ‘‘సముద్రాన్నే తాగేస్తాను; నేను తలచితినా - పర్వతం కూడా పొడి పొడి&nbsp;<BR>కావలసిందే!’’ అని కార్యతత్పరు డంటాడు. ఇలా వీర్యోత్సాహంతో దృఢ&nbsp;<BR>సంకల్పంతో తీవ్రసాధన చేయండి. తప్పక గమ్యాన్ని చేరుకుంటారు. పర&nbsp;<BR>మావధిని పొందుతారు.</FONT></p>

<BR>
<hr class="puTa_virupu">
<table><tr><td><a class=puTa_lanke href=puTa876.html>p876</a></td><td>p877</td><td><a class=puTa_lanke href=puTa878.html>p878</a></td></tr></table>
</div></body></html>
