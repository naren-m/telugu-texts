<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3534.html>p3534</a></td><td>p3535</td><td><a class=puTa_lanke href=puTa3536.html>p3536</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">తాల్లో యిమిడి వున్నాయి. అవి (ద్వైత, విశిష్టాద్వైత, అద్వైతాలు) ఒకదాని&nbsp;<BR>తర్వాత మరొకటి వస్తాయి... మానవుడి ఆధ్యాత్మికాభివృద్ధిలో ఈ మూడు,&nbsp;<BR>మూడు సోపానాలు. అందులో ప్రతిదీ అవసరమే. ఇదే మత సారం. భారతదే-&nbsp;<BR>శంలోని వివిధ జాతి, మత, ఆచారాలకు వేదాంతాన్ని అన్వయిస్తే, అది హిందూ-&nbsp;<BR>మతమౌతుంది. వేదాంతంలోని మొదటి మెట్టు ఐన ద్వైతాన్ని (సిద్ధాంతాన్ని)&nbsp;<BR>యూరప్‌లోని వివిధ జాతుల, ఆశయాలకు భావాలకు అనువర్తిస్తే అది క్రైస్త-&nbsp;<BR>వమత మవుతుంది. యూదుల, అరబ్బుల భావాలకు (ద్వైత సిద్ధాంతాన్ని) అను-&nbsp;<BR>వర్తింపజేస్తే అది మహమ్మదీయ మతమౌతుంది. అద్వైతాన్ని యోగదృష్టి&nbsp;<BR>రూపంలో అన్వయిస్తే అది బౌద్ధమత మౌతుంది. కాబట్టి మతానికి అర్థం&nbsp;<BR>‘వేదాంతం’. వివిధ దేశాల పరిస్థితులకు, పరిసరాలకు, అవసరాలకు తగిన&nbsp;<BR>రీతిలో ఆ వేదాంతాన్ని అనువర్తించే విధానం మారాలి. సిద్ధాంతం (తత్త్వం)&nbsp;<BR>ఒక్కటే అయినా శాక్తేయులు, శైవులు మొదలైనవారు దాన్ని వారి ప్రత్యేక సంప్ర-&nbsp;<BR>దాయానికి, ఆచారానికి తగినట్లు అనువర్తింపచేసుకుంటున్నారు. కాబట్టి నీ&nbsp;<BR>పత్రికలో వ్యాసం తర్వాత వ్యాసం చొప్పున ఈ మూడు సిద్ధాంతాల (ద్వైత,&nbsp;<BR>విశిష్టాద్వైత, అద్వైత) మీద వ్రాస్తూ, వాటి సామరస్యాన్ని తెలుపుతూ, అవి ఏ&nbsp;<BR>విధంగా ఒకదాని పిమ్మట మరొకటి వస్తున్నవో వివరిస్తూ వ్యాసాలను ప్రచురించు.&nbsp;<BR>వారి ఆచార విషయాలను పూర్తిగా విస్మరిస్తూ, వాటి జోలికి పోవద్దు. అంటే&nbsp;<BR>తత్త్వాన్ని (సిద్ధాంతాన్ని) - ఆధ్యాత్మిక విభాగాన్ని - మాత్రం బోధించు. ప్రజ-&nbsp;<BR>లను వారి వారి సంప్రదాయాల తదనుగుణంగా వర్తించనివ్వు. ఈ విషయంగు-&nbsp;<BR>రించి నే నొక పుస్తకాన్ని వ్రాయదలచుకున్నాను. దానికోసమే భాష్యత్రయాన్ని&nbsp;<BR>(మూడు భాష్యాలను) పంపమని వ్రాశాను. కాని రామానుజ భాష్యంలోని ఒక&nbsp;<BR>సంపుటం మాత్రమే చేరింది. అమెరికా దివ్యజ్ఞాన సమాజస్థులు మిగతావారి-&nbsp;<BR>నుండి విడిపోయారు. ఇప్పుడు వారు భారతదేశాన్ని ద్వేషిస్తున్నారు. పాపం! శోచ-&nbsp;<BR>నీయులు! ఇంగ్లండునుండి ‘స్టర్డీ’ నే నెప్పుడు అక్కడికి రాగలనో అని వ్రాశాడు.&nbsp;<BR>అతడు ఇటీవల భారతదేశానికి వెళ్లి అక్కడ నా సోదరశిష్యుడైన&nbsp;<BR>శివానందస్వామిని కలిశాడు. అతడికి చక్కని జాబు వ్రాశాడు. అక్షయకుమార్‌&nbsp;<BR>ఘోష్‌ విషయ మేమిటి? అతడు నాకేమీ వ్రాయటంలేదు. మిషనరీలకు&nbsp;<BR>ప్రభృతులకు తగిన శాస్తి చెయ్యండి. మనలోని ధీరపురుషులను కొందరిని చేర్చి&nbsp;<BR>ఒక చక్కని ప్రతిభావంతమైన వ్యాసాన్ని, ఆధునిక భారతీయ ఆధ్యాత్మిక&nbsp;<BR>పునరుద్ధరణను గురించి వ్రాసి ఒక అమెరికన్‌ పత్రికకు పంపించండి. ఇక్కడ పత్రి-&nbsp;<BR>కల్లో ఒకటి, రెంటితో మాత్రమే నాకు పరిచయం. నే నొక రచయితను కానని&nbsp;<BR>నీకు తెలుసు. ఇంటింటికి వెళ్లి బిచ్చమెత్తే అలవాటు గలవాణ్ణికాదు. నేను</FONT></p>
<hr class="puTa_virupu">
<table><tr><td><a class=puTa_lanke href=puTa3534.html>p3534</a></td><td>p3535</td><td><a class=puTa_lanke href=puTa3536.html>p3536</a></td></tr></table>
</div></body></html>
