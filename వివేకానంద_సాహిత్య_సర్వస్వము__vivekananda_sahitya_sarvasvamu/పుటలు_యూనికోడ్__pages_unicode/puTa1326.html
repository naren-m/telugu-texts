<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1325.html>p1325</a></td><td>p1326</td><td><a class=puTa_lanke href=puTa1327.html>p1327</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - అపరోక్షానుభూతి</FONT></p>
<p><FONT FACE="SHREE900, SHREE, sans-serif" SIZE="3">97</FONT></p>
<p><FONT FACE="SHREE900, SHREE, sans-serif" SIZE="3">రసానికో, స్పర్శకో, మనం ప్రతిక్షణం దాస్యం చేసేంత కాలం, ఎన్ని ప్రగల్భా-&nbsp;<BR>లాడినా, సత్యం మన హృదయాల్లో ఎలా ప్రకాశిస్తుంది?</FONT></p>
<p><FONT FACE="SHREE900, SHREE, sans-serif" SIZE="3">యముడిలా చెప్పాడు: ధన మోహంచే, మూఢుడైన పామరునికి అనంతర&nbsp;<BR>జీవితం అనేది ఒకటుందనియే స్ఫురించదు. ‘ఉన్న దీ ఒక్క లోకమే. మరొకటి&nbsp;<BR>లేదు’ అని తలచేవాడు, మాటిమాటికి పుడుతూ చస్తూ వుంటాడు. ఈ&nbsp;<BR>సత్యాన్ని గ్రహించడం కష్టం. నిరంతరం వింటూ వున్నా, చాలమంది దీన్ని&nbsp;<BR>గ్రహింపజాలరు. ఎందుకంటే ఇందులో, నేర్పేవాడు, నేర్చుకొనేవాడు అసామా-&nbsp;<BR>న్యులుగా ఉండాలి. గురువొక్కడు, ఆశ్చర్యకరమైన నేర్పు కలవాడు లభిస్తే&nbsp;<BR>చాలదు. నేర్పరి అయిన వాడుగాని దాన్ని గ్రహింపజాలడు. లేనిపోని హేతు&nbsp;<BR>వాదాలతో మనస్సును కలవరపెట్టడం నిష్ప్రయోజనం. అది సత్యం. తర్క&nbsp;<BR>వాదాలకు అవకాశమిచ్చే విషయం కాదు. తర్కానికి అందేటటువంటి విషయం-&nbsp;<BR>కూడ కాదు. ప్రతి మతం వారు ‘‘విశ్వసించడం’’ అవసరమని బోధిస్తారు.&nbsp;<BR>‘‘గ్రుడ్డి నమ్మకాన్ని’’ (కారణ విచారం చేయని నమ్మకం) విధిస్తారు. గ్రుడ్డి&nbsp;<BR>నమ్మకం ఆక్షేపణీయమే కాని, పరిశీలించి చూస్తే దానికి వెనుక మహాసత్యం&nbsp;<BR>కనిపిస్తుంది. ఈ మాటకు నిజమైన అర్థం మనకు ఇక్కడ తెలియగలదు.&nbsp;<BR>ఈశ్వరుడు హేతువాదానికి అందేవాడు కాదు. కాబట్టి లేనిపోని వాదాలతో&nbsp;<BR>మనస్సును కలవరపెట్టరాదు. సత్యం అనుభవవేద్యం కాని, వాదాలచే నిర్ణయింప&nbsp;<BR>బడేది కాదు. చర్చలు, తర్కాలు గోచర విషయాల మీద ఆధారపడి ఉంటాయి.&nbsp;<BR>అట్టి విషయాలు లేనప్పుడు చర్చలకు, తర్కాలకు ఆధారమే లేదు. గోచరమైన&nbsp;<BR>కొన్ని విషయాలను ఒకదాంతో ఒకటి పోల్చడమే ‘తర్క’ మంటారు. ఆ&nbsp;<BR>విషయాలు లేకపోతే తర్కంకూడ ఉండజాలదు. ఆ విషయాలు బాహ్య&nbsp;<BR>ప్రపంచంలోనివే కావలసిన అవసరం లేదు కదా? ఆంతరంగిక ప్రపంచంలోనివి-&nbsp;<BR>కూడ కావచ్చు. రసాయన శాస్త్రజ్ఞుడు కొన్ని ద్రవ్యాలతో, కొన్ని ఫలితాలను&nbsp;<BR>పొందుతాడు. మీరు వానిని చూస్తారు, గ్రహిస్తారు. ఆ సత్యాలపై మీ రసాయన&nbsp;<BR>విషయక వాదాలు నిర్మించుకొంటారు. భౌతిక శాస్త్రజ్ఞుల, ఇతర శాస్త్రజ్ఞుల&nbsp;<BR>విషయంకూడ ఇంతే. జ్ఞానమంతా జ్ఞాత (తెలియబడిన) విషయాలపై&nbsp;<BR>నిలుస్తుంది. అట్టి జ్ఞానం మీదనే మన వాదనిర్మాణం. కాని అదేమి చిత్రమో,&nbsp;<BR>మానవకోటిలో చాలా భాగం - ముఖ్యంగా ఈ కాలంలో - ఆస్తిక ధర్మ&nbsp;<BR>విషయంలో అలాంటి జ్ఞానం కలగడం అసంభవమనీ, కాబట్టి వ్యర్థ వాదాలే&nbsp;<BR>మనకు గల ఆధారమనీ భావిస్తారు. వ్యర్థ వాదాలతో మనస్సును కలవరపెట్ట&nbsp;<BR>రాదని అందువల్లే ఇక్కడ చెప్పడం; ఆస్తిక ధర్మాచరణమంటే, సత్యానుభూతి-&nbsp;<BR>కాని వాగ్వివాదాలు కావు. మన ఆత్మలను పరిశోధించుకొని అక్కడ ఏముందో</FONT></p>
<hr class="puTa_virupu">
<table><tr><td><a class=puTa_lanke href=puTa1325.html>p1325</a></td><td>p1326</td><td><a class=puTa_lanke href=puTa1327.html>p1327</a></td></tr></table>
</div></body></html>
