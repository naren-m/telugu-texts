<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1559.html>p1559</a></td><td>p1560</td><td><a class=puTa_lanke href=puTa1561.html>p1561</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - రెండవ భాగం</FONT></p>
<p><FONT FACE="SHREE900, SHREE, sans-serif" SIZE="3">331</FONT></p>
<p><FONT FACE="SHREE900, SHREE, sans-serif" SIZE="3">మొట్టమొదట అర్చిస్సు (తేజస్సు)లో ప్రవేశిస్తాడు; అర్చిస్సునుండి అహస్సు&nbsp;<BR>(పగలు)లోకి, అహస్సునుండి ఉత్తరాయణపు ఆరునెలల పరిధిలోకి, అక్కడి-&nbsp;<BR>నుండి సంవత్సరంలోకి, సంవత్సరంనుండి ఆదిత్యునిలో (సూర్యుడు),&nbsp;<BR>ఆదిత్యునినుండి చంద్రునిలో, చంద్రునిలోనుండి విద్యుత్తులోకి ప్రవేశిస్తాడు.&nbsp;<BR>విద్యుత్తులో వుండగా, అతనికొక అమానవ పురుషుడు దర్శనమిచ్చి, వానిని&nbsp;<BR>(సగుణ) బ్రహ్మమున చేరుస్తాడు. ఇది దేవయానం. ఋషులు, జ్ఞానులు&nbsp;<BR>మరణించిన తర్వాత, ఈ మార్గంలో వెళ్తారు. వారికిక పునర్జన్మ వుండదు. ఈ&nbsp;<BR>సంవత్సరమంటే ఏమో, నెల అంటే ఏమో, ఈ సంగతులను ఎవరూ స్పష్టంగా&nbsp;<BR>గ్రహింపలేకున్నారు. ఎవరికి వారు, వేరు వేరుగా, అర్థం చెబుతారు. కొందరు&nbsp;<BR>ఇదంతా అర్థశూన్యమంటారు. ఇలా చంద్ర, సూర్యలోకాలకు పోవడమంటే&nbsp;<BR>ఏమో, విద్యుత్తును చేరిన తర్వాత, ఒక పురుషుడు వచ్చి, జీవునికి తోడ్పడడ-&nbsp;<BR>మంటే ఏమో, ఎవరికీ తెలీదు. హిందువులలో చంద్రుడు జీవానికి స్థానమని ఒక&nbsp;<BR>నమ్మకముంది. దాన్నుండి ఈ జీవం ఎలా అవతరిస్తూంటుందో, ముందు-&nbsp;<BR>ముందు చూద్దాం. జ్ఞానసిద్ధిని పొందలేకున్నా, ఈ లోకంలో పుణ్యకార్యాలను&nbsp;<BR>చేసినవారు, చనిపోయినప్పుడు మొదట (పొగ) ధూమమును చేరుతారు.&nbsp;<BR>అక్కడినుండి రాత్రిని, తర్వాత కృష్ణపక్షాన్ని తర్వాత దక్షిణాయనాన్ని, అక్కడి-&nbsp;<BR>నుండి పితృలోకాన్ని, తరువాత ఆకాశాన్ని, చంద్రలోకాన్ని పొందుతారు. అక్కడ&nbsp;<BR>వారు దేవతలకు ఆహారమై కొంతకాలానికి దేవతలై పుడతారు. తమ పుణ్యం&nbsp;<BR>వ్యయమయ్యేంత వరకు అక్కడ నివసిస్తారు. పుణ్యం వ్యయంకాగానే తిరిగి, అదే&nbsp;<BR>మార్గంలో భూమికి దిగుతారు. మొదట ఆకాశమై, తర్వాత క్రమంగా గాలి,&nbsp;<BR>ధూమం, మంచు, మేఘమై, చివరికి వర్షబిందు రూపంలో భూమిపై పడతారు.&nbsp;<BR>తర్వాత ఆహారంలో ప్రవేశించి, చివరికి ఆ ఆహారాన్ని తిన్నవారికి బిడ్డలయి పుడ-&nbsp;<BR>తారు. చాలా ఉత్తమ పుణ్యకర్మలు చేసినవారు, ఉత్తమ వంశాలలో జన్మిస్తారు.&nbsp;<BR>దుర్మార్గులు హీనజన్మాలను, పశుజన్మాలను సైతం పొందుతారు. పశువులుకూడ&nbsp;<BR>పుడమికి వస్తూ పోతూ వుంటాయి. అందుచేత లోకం ఎన్నడూ నిండదు,</FONT></p>
<p><FONT FACE="SHREE900, SHREE, sans-serif" SIZE="3">ఖాళీగా వుండదు.</FONT></p>
<p><FONT FACE="SHREE900, SHREE, sans-serif" SIZE="3">దీనినుండి మనం చాలా సంగతులు నేర్చుకోగలం; ముందుముందు</FONT></p>
<p><FONT FACE="SHREE900, SHREE, sans-serif" SIZE="3">బహుశా, ఇంకా బాగా గ్రహించి, దీని అర్థ విచారణ చేయగలుగుతాం. పర&nbsp;<BR>లోకంలో వుండేవారు ఎలా తిరిగి వస్తారో తెలిపే భాగం మొదటి భాగంకంటే&nbsp;<BR>సుగ్రాహ్యమై ఉందనవచ్చు. కాని బ్రహ్మజ్ఞానం లభించనిది, దేవలోకంలో,&nbsp;<BR>స్థిరావాసం ప్రాప్తించదనడమే ఇందలి సమష్టి భావమని తోస్తోంది. బ్రహ్మమును&nbsp;<BR>తెలిసికోలేని మానవులు కొందరు సత్ఫలితాలను ఆశించి, లోకంలో పుణ్య</FONT></p>
<hr class="puTa_virupu">
<table><tr><td><a class=puTa_lanke href=puTa1559.html>p1559</a></td><td>p1560</td><td><a class=puTa_lanke href=puTa1561.html>p1561</a></td></tr></table>
</div></body></html>
