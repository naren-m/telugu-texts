<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa735.html>p735</a></td><td>p736</td><td><a class=puTa_lanke href=puTa737.html>p737</a></td></tr></table>
<p><FONT FACE="SHREE900, SHREE, sans-serif" SIZE="3">ఆత్మ, దేవుడు, మతం</FONT></p>
<p><FONT FACE="TimesNewRoman, Times, serif" SIZE="2">3 2 1</FONT></p>
<p><FONT FACE="SHREE900, SHREE, sans-serif" SIZE="3">నేను మీకు మరో విషయం చెప్పదలచుకొన్నాను. మతం సిద్ధాంతాల్లోను,&nbsp;<BR>నమ్మకాల్లోను లేదు. మీరేం చదువుతారో, ఏ సిద్ధాంతాలను నమ్ముతారో అది&nbsp;<BR>ముఖ్యంకాదు. మీరేం సాక్షాత్కరించుకొంటారో అది ముఖ్యం. ‘‘నిర్మల హృద-&nbsp;<BR>యులు ధన్యులు; వారు ఈశ్వరదర్శనం పొందుతారు.’’ ఔను. ఈ జీవితం-&nbsp;<BR>లోనే. అదే ముక్తి. మాటల గొణుగులతో యీ ముక్తి సాధ్యమని చెప్పేవారున్నారు.&nbsp;<BR>కాని ముక్తి పొందటానికి బాహ్యరూపాలు అవసరమని లోకోత్తరులైన బోధకు&nbsp;<BR>లెవరూ చెప్పలేదు. దాన్ని పొందగలశక్తి మనలోనే వుంది. మనం దేవుడి&nbsp;<BR>లోనే నివసిస్తున్నాం, విహరిస్తున్నాం. మత సిద్ధాంతాలవల్ల, మతశాఖలవల్ల ప్రయో-&nbsp;<BR>జనం వుండనేవుంది. కాని అవి ఏర్పడింది బాలురకోసం. వాటి ప్రయోజనం&nbsp;<BR>తాత్కాలికం. గ్రంథాలవల్ల మతాలు రూపొందటల్లేదు; కాని మతాలు గ్రంథాలకు&nbsp;<BR>కారణమౌతున్నాయి. ఈ సంగతి మనం విస్మరించకూడదు. ఏ గ్రంథం భగవం-&nbsp;<BR>తుణ్ణి సృష్టించలేదు. భగవంతుడే అనేక ఉద్గ్రంథాల రచనకు దివ్యప్రేరణ&nbsp;<BR>కలిగించాడు. ఆత్మవస్తువుకూడ ఏ గ్రంథం సృష్టించలేదు. ఇది మనం మరచి-&nbsp;<BR>పోకూడని ముఖ్యాంశం. ఆత్మలో దైవసాక్షాత్కారం పొందటమే అన్ని మతాల&nbsp;<BR>లక్ష్యం. అదొక్కటే సార్వజనీన మతం. అన్ని మతాల్లోను సార్వజనీన సత్య&nbsp;<BR>మేదైనా వుంటే అది యిది - దేవుడి సాక్షాత్కారం పొందటమే. ఆశయాలు,&nbsp;<BR>మార్గాలు వేరుకావచ్చు; కాని అత్యంత ముఖ్యవిషయం యిదే. వ్యాసార్థాలు&nbsp;<BR>భేదంగా వుండొచ్చును; కేంద్రంమాత్రం ఒక్కటే. విభిన్నాలైన వ్యాసార్థాలు&nbsp;<BR>వెయ్యి వుండొచ్చు; అవన్నీ కేంద్రంలో కలవవలసిందే. అదే ఈశ్వరసాక్షాత్కారం:&nbsp;<BR>ఇంద్రియగోచరమైన జగత్తుకు వెనుక సదా తినటంతో, తాగటంతో, అవ్యక్తప్ర-&nbsp;<BR>లాపాలతో, వంచనతో, స్వార్థపరత్వంతో కూడిన జగత్తుకు వెనుకవుంది; అన్ని&nbsp;<BR>గ్రంథాలకు, సకల సిద్ధాంతాలకు, లోకంలోని విషయాలన్నిటికి అతీతంగా&nbsp;<BR>వుంది ఈ ఈశ్వర సాక్షాత్కారతత్త్వమే. ఒకడు లోకంలోని మతసంస్థ లన్నిటిని&nbsp;<BR>నమ్మవచ్చును. ఇంతవరకు రచించబడ్డ సమస్త మతగ్రంథాలన్నీ అతడు తన మస్తి-&nbsp;<BR>ష్కంలో మోస్తూండవచ్చును. భూమ్మీద ప్రవహిస్తూన్న నదీనదాలన్నిట్లో అఘ-&nbsp;<BR>మర్షణస్నానం ఆచరించి వుండొచ్చు. కాని అతడు ఈశ్వరదర్శనం పొందినవాడు&nbsp;<BR>కాకుంటే నే నతణ్ణి పరమనాస్తికుడిగానే భావిస్తాను. ఒకడు చర్చ్‌కిగాని, మసీదుకు&nbsp;<BR>గాని ఏనాడు వెళ్లివుండకపోవచ్చు. కాని అతడు తన అంతరంగంలో ఈశ్వరుడి&nbsp;<BR>ఉనికిని సంభావిస్తూ, తన్మూలంగా జగత్తులోని అసత్యానికి అతీతుడైతే, అతడు&nbsp;<BR>నిజమైన మహాత్ముడు, సన్న్యాసి. మీ రతణ్ణి ఏ పేర పిలిచినా సరే. ఎవడుగాని&nbsp;<BR>తాను చెప్పేదే నిజం, తన మతమే నిజం, తక్కిన మతాలన్నీ తప్పులకుప్పలని&nbsp;<BR>పలుకుతే అతడే తప్పులకుప్ప అవుతాడు. ఇతరుల సత్యంమీద తన సత్యత్వం</FONT></p>
<hr class="puTa_virupu">
<table><tr><td><a class=puTa_lanke href=puTa735.html>p735</a></td><td>p736</td><td><a class=puTa_lanke href=puTa737.html>p737</a></td></tr></table>
</div></body></html>
