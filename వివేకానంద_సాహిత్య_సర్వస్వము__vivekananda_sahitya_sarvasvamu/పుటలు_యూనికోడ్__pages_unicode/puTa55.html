<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa54.html>p54</a></td><td>p55</td><td><a class=puTa_lanke href=puTa56.html>p56</a></td></tr></table>

<p><FONT FACE="SHREE900, SHREE, sans-serif" SIZE="3">రెండు శరీరాలకు సంబంధించే ఎరుక అంతకంటె విశేషానందానుభవమై&nbsp;<BR>వుండాలి; అనేక శరీరాలకు సంబంధించేటప్పుడు అంతకంటె విశేషమైవుం-&nbsp;<BR>టుంది; అది విశ్వప్రజ్ఞగా వుండేటప్పుడు ఆనందపరమావధిగా దీపిస్తుంది కదా!</FONT></p>
<p><FONT FACE="SHREE900, SHREE, sans-serif" SIZE="3">కాబట్టి యీ విరాడ్వ్యక్తిత్త్వాన్ని పొందటానికి శరీరమనే పంజరంలో&nbsp;<BR>బంధింపబడ్డ యీ క్షుద్రవ్యక్తిత్వం అంతమొందాలి. జీవనంలో నేను ఐక్యం&nbsp;<BR>పొందేటప్పుడు మరణం అంతరిస్తుంది; ఆనందంతో నేను ఐక్యమొందేటప్పుడు&nbsp;<BR>దుఃఖం అంతరిస్తుంది; జ్ఞానంతో నేను ఐక్యమొందేటప్పుడు సమస్త భ్రమలు&nbsp;<BR>సమసిపోతాయి; ఇది అనివార్యమైన శాస్త్రసిద్ధాంతం. భౌతికవ్యక్తిత్వమనేది&nbsp;<BR>భ్రాంతి అనీ, అవిచ్ఛిన్నపదార్థసాగరంలో నిజానికి నా శరీరం నిరంతరం మార్పు-&nbsp;<BR>చెందుతూన్న చిన్నివస్తువనీ, నా ప్రతిరూపమైన ఆత్మతో ఐక్యం పొందటం&nbsp;<BR>విధాయకమనీ భౌతికశాస్త్రం నాకు నిరూపిస్తోంది.</FONT></p>
<p><FONT FACE="SHREE900, SHREE, sans-serif" SIZE="3">శాస్త్రమంటే ఏకత్వగ్రహణమేగాని మరొకటి కాదు. పరిపూర్ణమైన ఏకత్వం&nbsp;<BR>ప్రాపించగానే - అదే గ్రమ్యప్రాప్తి కాబట్టి - శాస్త్ర పురోగమనం ఆగిపోతుంది.&nbsp;<BR>ఎందులోవుండి యితర పదార్థాలన్నీ నిర్మాణంకాగలవో అలాటి మూలపదార్థాన్ని&nbsp;<BR>కనుగొనటంతో రసాయనశాస్త్ర పురోగమనం పరిసమాప్త&nbsp;<BR>మవుతుంది. ఎందులోనుంచి యితర శక్తులన్నీ వెలువడుతున్నవో అలాటి ఏక-&nbsp;<BR>శక్తిని కనుగొంటే, పదార్థవిజ్ఞానశాస్త్రం (ఫిజిక్స్‌) తన పరిశ్రమను సఫలం&nbsp;<BR>చేసుకోగలుగుతుంది; నశ్వరమైన ప్రపంచంలో ఎవడు అనశ్వరచైతన్య స్వరూ-&nbsp;<BR>పుడో, యీ సవికారవిశ్వంలో ఎవడు శాశ్వతాధారభూతుడో, సమస్త జీవులూ&nbsp;<BR>ఎవడి మాయారూపాలో, అట్టి పరమాత్ముణ్ణి కనుగొంటే మతశాస్త్రం (=&nbsp;<BR>బ్రహ్మవిద్య) పరిసమాప్తిని పొందుతుంది. ఈ విధంగా నానాత్వమూలంగానూ&nbsp;<BR>ద్వైతమూలంగానూ పరమైక్యం (అద్వైతం) ప్రాప్యమౌతోంది. ఇదే సమస్తమతా-&nbsp;<BR>లకూ - సమస్త ధర్మాలకూ - పరమావధి. ఇదే సకల శాస్త్రగమ్యం.</FONT></p>
<p><FONT FACE="SHREE900, SHREE, sans-serif" SIZE="3">సమస్తశాస్త్రాలూ పర్యవసానంలో యీ సిద్ధాంతానికి రాకతప్పదు. భౌతిక&nbsp;<BR>శాస్త్రం నేడు ప్రకటించే సిద్ధాంతం ‘వ్యక్తీకరణం’ (మానిఫెస్టేషన్‌) కాని, ‘సృష్టి’&nbsp;<BR>(క్రియేషన్‌) కాదు. ఇక హైందవుడు యుగయుగాలనుంచి తనకు హృద్గతాలై&nbsp;<BR>ఒప్పే సిద్ధాంతాలే, పటుతరభాషలో, అత్యంత నవీనశాస్త్ర సిద్ధాంతాల తోడ్పా-&nbsp;<BR>టుతో, లోకానికి ప్రకటింపబడనున్నాయని ఆనందిస్తున్నాడు.</FONT></p>
<p><FONT FACE="SHREE900, SHREE, sans-serif" SIZE="3">తత్త్వశాస్త్రాశయాలనుంచి కిందికిదిగి యిక పామరుల మతాన్ని అవలో-&nbsp;<BR>కిద్దాం. భారతదేశంలో బహుదేవతారాధన అనేది లేనేలేదని మొదట్లోనే నేను చెప్ప-&nbsp;<BR>వచ్చు. ఎవరైనా సమీపంలో నిలబడి ఆలకిస్తే, ప్రతి దేవాలయంలోను ఆరాధకులు&nbsp;<BR>సర్వవ్యాపకత్వంతోపాటు భగవద్గుణాల నన్నిటిని ఆయావిగ్రహపరంగా అనుసం-</FONT></p>
<hr class="puTa_virupu">
<table><tr><td><a class=puTa_lanke href=puTa54.html>p54</a></td><td>p55</td><td><a class=puTa_lanke href=puTa56.html>p56</a></td></tr></table>
</div></body></html>
