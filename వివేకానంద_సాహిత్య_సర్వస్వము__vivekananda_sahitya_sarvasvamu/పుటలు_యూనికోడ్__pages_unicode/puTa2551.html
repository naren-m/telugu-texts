<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2550.html>p2550</a></td><td>p2551</td><td><a class=puTa_lanke href=puTa2552.html>p2552</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీకృష్ణుడు</FONT></p>
<p><FONT FACE="TimesNewRoman, Times, serif" SIZE="2">1 1 5</FONT></p>
<p><FONT FACE="SHREE900, SHREE, sans-serif" SIZE="3">మోక్షాన్ని పొందటానికి యిష్టంలేనివారై, మోక్షాన్ని నిరాకరించా’’రని హిందూ-&nbsp;<BR>తత్త్వవేత్త అంటాడు. తిరిగి వారు మానవులుగా అవతరించి మానవకోటికి&nbsp;<BR>సహాయపడతారు. తామెవరో, ఎందుకోసం వచ్చారో వారికి బాల్యదశనుండీ&nbsp;<BR>తెలుసు... వారు మనలా బద్ధులుగా రారు... స్వచ్ఛందవిహారులై, అద్భుతమైన&nbsp;<BR>ఆధ్యాత్మికశక్తితో వారు వస్తారు. ఆ శక్తిని మనం ప్రతిఘటించలేం. సుడిగుండం-&nbsp;<BR>లోకి యీడ్చినట్టు ఆ శక్తి మానవకోటిని ఆధ్యాత్మిక పథానికి చేరుస్తుంది. ఒక&nbsp;<BR>మహాపురుషుడు కలిగించే ఒత్తిడివల్ల ఆధ్యాత్మికశక్తి తరంగ సంచారం సాగుతూనే&nbsp;<BR>వుంటుంది. యావన్మానవకోటికి విమోచనం కలిగి, పృథ్వీమండలంమీద లీల&nbsp;<BR>పరిసమాప్తమయేంతవరకు అది సాగుతూనే వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఏ మహాత్ముల జీవిత కథలను మనం చదువుతున్నామో, వారు మహిమా-&nbsp;<BR>న్వితులు! వారు లోకంలో అవతరించిన సజీవ దైవాలు. మనం ఉపాసించ&nbsp;<BR>వలసింది వారినే. మానవరూపంలో నా వద్దకు రాగానే వారిని గుర్తించగలను.&nbsp;<BR>ఈశ్వరుడు అంతటా వున్నాడు. ఐతే మనం చూస్తున్నామా? మానవ పరిమితిని&nbsp;<BR>అతడు ధరించినప్పుడే మనం అతణ్ణి గుర్తించగలం... మానవులు... పశువులు&nbsp;<BR>భగవంతుడి వికాసమే ఐతే మానవకోటి పురోగతి సూచించే యీ బోధకులు&nbsp;<BR>మార్గదర్శకులు, గురువులు. ‘‘కాబట్టి ఈశ్వరా! దేవతలు ఆరాధించే నీ&nbsp;<BR>పాదపీఠానికి ప్రణామాలు! మానవజాతికి మార్గదర్శకుడవైన నీకు&nbsp;<BR>ప్రణామాలు! జగద్గురువైన నీకు ప్రణామాలు! నాయకుడవైన నీకు సదా మా&nbsp;<BR>ప్రణామాలు సమర్పిస్తున్నాం.’’</FONT></p>

<hr class="puTa_virupu">
<table><tr><td><a class=puTa_lanke href=puTa2550.html>p2550</a></td><td>p2551</td><td><a class=puTa_lanke href=puTa2552.html>p2552</a></td></tr></table>
</div></body></html>
