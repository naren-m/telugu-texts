<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa422.html>p422</a></td><td>p423</td><td><a class=puTa_lanke href=puTa424.html>p424</a></td></tr></table>

<p><FONT FACE="TimesNewRoman, Times, serif" SIZE="2">8</FONT></p>
<p><FONT FACE="SHREE900, SHREE, sans-serif" SIZE="3">ఉన్మాదుడు కావచ్చును. ఏకాంతవాసంలో, అఖండమౌనంలో ఏ వ్యక్తి తీవ్రకర్మ-&nbsp;<BR>పరత్వాన్ని చూడగలడో, తీవ్రకర్మపరత్వంలో ఎవడు ఎడారిలో నెలకొన్న నిశ్శ-&nbsp;<BR>బ్దాన్ని, ఏకాంతాన్ని చూడగలడో ఆ వ్యక్తే ఆదర్శపురుషుడు. ఆత్మనిగ్రహ&nbsp;<BR>రహస్యాన్ని ఆ వ్యక్తి గ్రహించాడు, తనను అదుపులో వుంచుకున్నాడు. వాహనాలు,&nbsp;<BR>జనసమూహంచే, అత్యంత కోలాహలంగా వుండే మహానగర వీథులలో అతడు&nbsp;<BR>వెళుతున్నప్పుడూ నిశ్శబ్దమైన గుహాంతరాళంలో వున్నట్టుగానే అతడి మనస్సు&nbsp;<BR>ప్రశాంతినిలయమై వుంటుంది; ఐనా అతడు తీవ్రకర్మాచరణపరుడుగానే&nbsp;<BR>వుంటాడు. అదే కర్మయోగాదర్శం. ఈ స్థితిని పొందితే నిజంగా నువ్వు కర్మ-&nbsp;<BR>రహస్యాన్ని గ్రహించినట్లే.</FONT></p>
<p><FONT FACE="SHREE900, SHREE, sans-serif" SIZE="3">కాని ప్రాప్తకార్యాలను చేస్తూ, నిస్స్వార్థంతో ప్రారంభంనుంచి మనం కర్మ-&nbsp;<BR>యోగాన్ని ప్రారంభించాలి. మనం కర్మను నిర్వర్తించాలి, కర్మాచరణానికి మనల్ని&nbsp;<BR>పురికొల్పుతున్న శక్తి ఏదో గమనించాలి; ప్రారంభంలో కొన్ని సంవత్సరాలపాటు&nbsp;<BR>కర్మాచరణానికి మనలను ప్రేరేపించేది తప్పక స్వార్థమే అని గ్రహిస్తాం; ఐనా పట్టు-&nbsp;<BR>పట్టి క్రమంగా యీ స్వార్థపరత్వాన్ని నశింపచేస్తే చివరకు నిజంగా నిస్వార్థకర్మను&nbsp;<BR>నిర్వర్తించే సమయం వచ్చితీరుతుంది. జీవితగహనంలో ముందుకు వెళుతూ-&nbsp;<BR>వుంటే మనం పూర్తిగా నిస్స్వార్థులమయ్యే రోజు ఎప్పుడో ఒకనాడు వస్తుందని&nbsp;<BR>ఆశించవచ్చును; ఈ స్థితి ప్రాప్తించగానే మన శక్తులన్నీ ఏకాగ్రమౌతాయి; సహజ&nbsp;<BR>జ్ఞానం వ్యక్తమౌతుంది.</FONT></p>

<hr class="puTa_virupu">
<table><tr><td><a class=puTa_lanke href=puTa422.html>p422</a></td><td>p423</td><td><a class=puTa_lanke href=puTa424.html>p424</a></td></tr></table>
</div></body></html>
