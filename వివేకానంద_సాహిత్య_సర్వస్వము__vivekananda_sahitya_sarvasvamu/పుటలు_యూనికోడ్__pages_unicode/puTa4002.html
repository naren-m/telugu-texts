<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4001.html>p4001</a></td><td>p4002</td><td><a class=puTa_lanke href=puTa4003.html>p4003</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">3 7 5</FONT></p>
<p><FONT FACE="SHREE900, SHREE, sans-serif" SIZE="3">ఫ్రెంచిభాషలో కొంతవరకు ప్రావీణ్యత సాధించాను. ఫ్రెంచివారి మధ్యనే ఒకటి&nbsp;<BR>రెండు నెలలు ఉంటే, చక్కగా సంభాషణకూడా చెయ్యగలను. ఎవరైనా ఈ&nbsp;<BR>భాషలోను, జర్మను భాషలోను తగినంత ప్రావీణ్యత సాధించగలిగితే, అతడు&nbsp;<BR>ఐరోపియన్‌ విజ్ఞానంతో చక్కని పరిచయం గల్గినవాడౌతాడు. ఫ్రెంచివారు&nbsp;<BR>కేవలం బుద్ధికుశలురు. ఐహిక విషయాలకై పాకులాడుతారు. భగవంతుడు, ఆత్మ&nbsp;<BR>అనేవి మూఢనమ్మకాలని వారి విశ్వాసం. ఆ విషయాలను గురించి మాట్లాడ-&nbsp;<BR>టానికి వారు యిష్టపడరు! ఇది నిజంగా ఐహికపరమైన దేశం! భగవంతుడు ఏం&nbsp;<BR>చేయనున్నాడో చూద్దాంగాక! పాశ్చాత్య నాగరికతకు ఈ దేశం శిరోభాగంలో&nbsp;<BR>వుంది. ఆ సంస్కృతికి పారిస్‌ ముఖ్యపట్టణం.</FONT></p>
<p><FONT FACE="SHREE900, SHREE, sans-serif" SIZE="3">చాలరోజుల క్రితం ‘కాళి’నుండి ఒక ఉత్తరం వచ్చింది. ఈపాటికి అతడు&nbsp;<BR>న్యూయార్క్‌ చేరివుంటాడు. కుమారి వాల్డో అప్పుడప్పుడు వర్తమానం పంపు-&nbsp;<BR>తూంటుంది.</FONT></p>
<p><FONT FACE="SHREE900, SHREE, sans-serif" SIZE="3">కొన్ని సమయాల్లో నాకు ఆరోగ్యం బాగుంటుంది. మరికొన్ని సమ-&nbsp;<BR>యాల్లో బాగుండదు. ఇటీవల శ్రీమతి మిల్టన్‌ మర్దన వైద్యాన్ని మళ్లా చేయించు&nbsp;<BR>కొంటున్నాను. ‘‘నీ కిదివరకే నయమైపోయింది!’’ అని ఆమె చెబుతోంది.&nbsp;<BR>గర్భవాతం ఎలావున్నా కదలటానికిగాని, నడవటానికిగాని, ఎక్కటానికిగాని నాకు&nbsp;<BR>ఇబ్బంది అనిపించదు. ఉదయం ఎక్కువగా వ్యాయామం చేస్తాను. తర్వాత&nbsp;<BR>చన్నీళ్ళలో ఒక మునుగు మునుగుతాను.</FONT></p>
<p><FONT FACE="SHREE900, SHREE, sans-serif" SIZE="3">నేను నిన్న ఒక పెద్దమనిషి యింటిని చూడబోయాను. నేను అతని దగ్గర&nbsp;<BR>ఉంటాను. అతడు ఒక పేద పండితుడు. అతని గదినిండా గ్రంథాలున్నాయి.&nbsp;<BR>ఐదవ అంతస్తులో ఒక భాగంలో నివసిస్తున్నాడు. పైకి ఎక్కటానికి విద్యుత్‌&nbsp;<BR>యంత్రాలు </FONT><FONT FACE="TimesNewRoman, Times, serif" SIZE="2">(lifts)</FONT><FONT FACE="SHREE900, SHREE, sans-serif" SIZE="3"> అమెరికాలో మాదిరి యీ దేశంలో లేనందున ప్రతివారూ&nbsp;<BR>పైకి కిందికి మామూలుగా ఎక్కుతూ దిగాలి. కాని యిది నాకు బాధాకరంగా&nbsp;<BR>లేదు.</FONT></p>
<p><FONT FACE="SHREE900, SHREE, sans-serif" SIZE="3">ఈ యింటి చుట్టూ చక్కని బహిరంగ ఉద్యానవనముంది. ఈ పెద్ద&nbsp;<BR>మనిషికి ఇంగ్లీషు రాదు. నేను అక్కడికి పోటానికి యిదికూడ ముఖ్యకారణం.&nbsp;<BR>ఫ్రెంచిభాషలో మాట్లాడితీరాలి. ఇదంతా దివ్యజనని యిచ్ఛ. తాను ఏం చేయిం-&nbsp;<BR>చదలచుకుందో ఆమె కది బాగా తెలుసు. ఆమె బైటికి ఎప్పుడు మాట్లాడదు.&nbsp;<BR>కేవలం మౌనం వహించి వుంటుంది. ఒక నెలనుండి నేను తీవ్రధ్యానం, ప్రభు&nbsp;<BR>నామజపం చేస్తున్నాను. ఇది నేను గమనిస్తూన్నాను.</FONT></p>
<p><FONT FACE="SHREE900, SHREE, sans-serif" SIZE="3">కుమారి ‘బ్రూకీ’కు, కుమారి ‘బెల్‌’కు, శ్రీమతి ‘అస్వినెల్‌’కు కుమారి&nbsp;<BR>‘చెక్‌హాం’కు, శ్రీ జార్జికి, డా।। ‘లోగాన్‌’కు తదితర మిత్రులకు నా ప్రేమ</FONT></p>
<hr class="puTa_virupu">
<table><tr><td><a class=puTa_lanke href=puTa4001.html>p4001</a></td><td>p4002</td><td><a class=puTa_lanke href=puTa4003.html>p4003</a></td></tr></table>
</div></body></html>
