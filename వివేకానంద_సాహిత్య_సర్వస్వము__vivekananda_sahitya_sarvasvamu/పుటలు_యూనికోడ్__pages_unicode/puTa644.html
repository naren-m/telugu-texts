<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa643.html>p643</a></td><td>p644</td><td><a class=puTa_lanke href=puTa645.html>p645</a></td></tr></table>
<p><FONT FACE="SHREE900, SHREE, sans-serif" SIZE="3">ఉపాసకుడు - ఉపాస్యుడు </FONT><FONT FACE="TimesNewRoman, Times, serif" SIZE="2">2 2 9</FONT></p>
<p><FONT FACE="SHREE900, SHREE, sans-serif" SIZE="3">గీతాలాపన మాత్రమే ఆలకిస్తారు. అతడి కింకేమీ వినబడదు. వేరొకడు నిర్వి-&nbsp;<BR>రామ కార్యోత్సాహంలో నిమగ్నుడౌతాడు. ఆలోచనకు, భావావేశానుభూతికి&nbsp;<BR>అతడికి తీరిక వుండదు. జ్ఞానంలో, ప్రేమలో, కర్మపరాయణత్వంలో సమా-&nbsp;<BR>నంగా వికసించిన మహాపురుషుడు ఎందుకు వుండకూడదు? అది అసాధ్యమా?&nbsp;<BR>ఎన్నటికీ కాదు. భవిష్యన్మానవుడు అలాటి వాడే. ఇప్పు డలాంటివారు కొద్దిమందే&nbsp;<BR>వున్నారు. ప్రపంచమంతా నిండిపోయేదాకా అలాంటివారి సంఖ్య వృద్ధి అవుతూనే&nbsp;<BR>వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఇంతదాకా బుద్ధిని గురించి, హేతుక్రమాన్ని గురించి నేను మీతో ముచ్చ-&nbsp;<BR>టించాను. మనం వేదాంతాన్ని సమగ్రంగా విన్నాం. మాయ అనే తెర తొలగిపో-&nbsp;<BR>యింది. శీతాకాలపు మబ్బులు విడిపోతాయి. సూర్యకాంతి మనపై ప్రసరిస్తుంది.&nbsp;<BR>హిమాలయాలనెక్కి మేఘాలను దాటి అదృశ్యమయ్యే శిఖరాల నధిరోహించ&nbsp;<BR>డానికి ప్రయత్నిస్తున్నాను. ఇప్పుడు మీతో కలిసి రెండో విషయాన్ని పరిశీ&nbsp;<BR>లించాలని వుంది. రమ్యాలైన లోయలతో, మనోహరాలైన ప్రకృతి సుందర దృశ్యా-&nbsp;<BR>లతో యిది కూడివుంది. లోకంలో దుఃఖమెంత విస్తరించివున్నా, మనల నిక్కడ&nbsp;<BR>నిబ్బరంతో వుంచిన ప్రేమను గురించి యిప్పుడు తెలుసుకొందాం. నిత్యం మాన-&nbsp;<BR>వుడు తనంత తానుగా తన ప్రాణాన్ని బలి యిచ్చి అనుభవిస్తూన్న దుఃఖం అది;&nbsp;<BR>దేనికోసం మానవుడు తన చేతులతో తా నీ దుఃఖపరంపరను తెచ్చిపెట్టుకొ-&nbsp;<BR>న్నాడో, దేనికోసం అతడిన్ని బాధలు పడుతున్నాడో అలాటి శాశ్వత ప్రేమత-&nbsp;<BR>త్త్వాన్ని గూర్చి తెలుసుకొందాం. మొదటి విషయాన్ని మరిచిపోవటం మన&nbsp;<BR>ఉద్దేశం కాదు. హిమాలయాలలోని శిశిర ప్రాంతానికి, కాశ్మీర్‌లోని వరిభూము-&nbsp;<BR>లకు పొత్తుకుదరాలి. పిడుగు శబ్దం పక్షుల కలకలారావాలతో మేళ&nbsp;<BR>వించాలి.</FONT></p>
<p><FONT FACE="SHREE900, SHREE, sans-serif" SIZE="3">ఈ పథానికి సుందరం, మనోహరం ఐన ప్రతిదానితో సంబంధముంది.&nbsp;<BR>ప్రతి ఆత్మలోను, సర్వత్రా భగవదర్చన కనబడుతోంది. ప్రతి జీవుడు ఈశ్వరుణ్ణి&nbsp;<BR>పూజిస్తున్నాడు. పూజించే పద్ధతులు వేరైతే ఏం? అందరూ ఈశ్వరుణ్ణే పూజి-&nbsp;<BR>స్తున్నారు. ఉపాసన ప్రారంభదశలు - సుందరమైన పద్మంలా, జీవితంలా - నేల-&nbsp;<BR>లోని బురదతో కలిసి వున్నాయి... దీనిలో భయలక్షణం ఒకటి కనబడుతోంది.&nbsp;<BR>ప్రాపంచిక ప్రయోజనం పొందాలనే తృష్ణ వుంది. బిచ్చగాడి యాచనభావంతో&nbsp;<BR>కూడిన ప్రార్థన వుంది. ఇవి లోకంలోని ఉపాసనా ప్రారంభదశలు. ఇవి క్రమంగా&nbsp;<BR>ఈశ్వరునిపట్ల ప్రేమగా, మానవుడిద్వారా ఈశ్వరుణ్ణి ఉపాసించటంగా పరిణ-&nbsp;<BR>మించాయి.</FONT></p>
<p><FONT FACE="SHREE900, SHREE, sans-serif" SIZE="3">దేవుడనే వ్యక్తి ఎవరైనా వున్నాడా? ప్రేమించడానికి సాధ్యమైన వ్యక్తి&nbsp;<BR>వున్నాడా? రాయిని ప్రేమిస్తే ఏ ప్రయోజనం లేదు. ప్రేమను అర్థం చేసుకొనే</FONT></p>
<hr class="puTa_virupu">
<table><tr><td><a class=puTa_lanke href=puTa643.html>p643</a></td><td>p644</td><td><a class=puTa_lanke href=puTa645.html>p645</a></td></tr></table>
</div></body></html>
