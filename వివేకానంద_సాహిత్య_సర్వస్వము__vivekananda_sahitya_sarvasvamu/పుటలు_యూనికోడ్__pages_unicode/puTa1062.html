<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1061.html>p1061</a></td><td>p1062</td><td><a class=puTa_lanke href=puTa1063.html>p1063</a></td></tr></table>
<p><FONT FACE="SHREE900, SHREE, sans-serif" SIZE="3">238 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">వేరని, మనస్సు ఒకసాధన మాత్రమేనని, అదీ నీకన్నా వేరని తెలుసుకుంటావు.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ భిన్నత్వాన్ని సాధించిన తర్వాత మనసు నీకు వశమవుతుంది. దాన్ని&nbsp;<BR>నువ్వు సేవకునిలా నీ యిష్టం వచ్చినట్లు నిరోధించవచ్చు. యోగి కావటానికి&nbsp;<BR>ఇంద్రియాలను దాటటం మొదటి లక్షణం. మనసును జయించిన తర్వాత యోగి&nbsp;<BR>ఉన్నత స్థితిని పొందినట్లు గ్రహించాలి.</FONT></p>
<BR>
<p><FONT FACE="SHREE900, SHREE, sans-serif" SIZE="3">సాధ్యమైనంతవరకూ ఏకాంతంగా ఉండాలి. ఆసనం తగినంత ఎత్తుగా&nbsp;<BR>ఉండాలి. దానిపైన దర్భాసనం - దానిపైన మృగాజినం - దానిపైన పట్టుబట్ట పీఠానికి&nbsp;<BR>ఆనుకునే బల్ల ఉండవద్దు. అది స్థిరంగా ఉండాలి.</FONT></p>
<BR>
<p><FONT FACE="SHREE900, SHREE, sans-serif" SIZE="3">వృత్తులు బొమ్మల్లాంటివి. కాబట్టి వాటిని మనం కల్పించుకోరాదు. మనం&nbsp;<BR>చేయవలసినదెల్లా మనసునుండి వృత్తులను తొలగించుట మాత్రమే. మనసు&nbsp;<BR>వృత్తిరహితం చేయాలి. వృత్తి పుట్టగానే దాన్ని త్రోసివేయాలి. ఈ ఫలితాన్ని&nbsp;<BR>సాధించటానికి మనం విషయాలను నిరసించి, శరీర భావాన్ని దాటివేయాలి. ఈ&nbsp;<BR>ప్రయత్నాన్ని చేయటానికి మాత్రమే మానవజీవితం ఉంది.</FONT></p>
<p><FONT FACE="SHREE900, SHREE, sans-serif" SIZE="3">ప్రతి ధ్వనికీ ఏదో ఒక అర్థం ఉంటుంది. శబ్దార్థాలు రెండూ మన&nbsp;<BR>స్వభావంలోనే సంబద్ధాలై ఉన్నాయి.</FONT></p>
<BR>
<p><FONT FACE="SHREE900, SHREE, sans-serif" SIZE="3">మన చరమలక్ష్యం పరమాత్మ. కాబట్టి పరమాత్మపై ధ్యానం చేయాలి. మనం&nbsp;<BR>అతణ్ణి తెలుసుకోలేం. ఎందుకంటారా? సర్వానికి సాక్షీభూతం ఆత్మ. అది సర్వాన్ని&nbsp;<BR>తెలుసుకుంటుందే తప్ప, దాన్ని ఏదీ తెలుసుకోలేదు. అయితే మనం&nbsp;<BR>ఆత్మస్వరూపులమే.</FONT></p>
<BR>
<p><FONT FACE="SHREE900, SHREE, sans-serif" SIZE="3">మనం పాపాన్ని దర్శిస్తే, దాన్ని సృష్టిస్తున్నామన్నమాట. మనం ఆ వస్తువును&nbsp;<BR>చూడటానికి ముందు, మనం అది అయ్యితీరాలి. అది మనమైనప్పుడే, దాన్ని మనం&nbsp;<BR>బయట చూస్తాం. ఎందుకంటే, లోకం ఒక అద్దం లాంటిది. మనం అందులో&nbsp;<BR>చూచేది ప్రతిబింబాన్ని మాత్రమే. ఈ శరీరం మనం కల్పించుకున్న చిన్న అద్దం.&nbsp;<BR>కాని మొత్తం విశ్వమంతా మన శరీరమే. మనం ఎప్పుడూ ఈ భావన చేస్తుండాలి.&nbsp;<BR>అప్పుడు మనం చచ్చిపోమని, మరొకని చంపమని, ఏ వస్తువూ మనకన్నా భిన్నం&nbsp;<BR>కాదని మనకు తెలుస్తుంది. మనకు జనన మరణాలు లేవు. మనం చేయవలసిందెల్లా&nbsp;<BR>అన్నింట్లో ప్రేమభావం కలిగి ఉండటమే.</FONT></p>
<p><FONT FACE="SHREE900, SHREE, sans-serif" SIZE="3">‘‘ఈ సర్వవిశ్వం నా శరీరం. ఈ విశ్వంలో నున్న సుఖసంతోషాలన్నీ -&nbsp;<BR>ఉత్సాహమంతా - ఆరోగ్యమంతా నాదే. నేనే ఈ విశ్వాన్ని’’ అని భావించు. చివరికి&nbsp;<BR>ఈ విశ్వంలో ప్రతిఫలిస్తున్న క్రియ అంతా మన నుండే పుడుతున్నదని మనం&nbsp;<BR>తెలుసుకుంటాం.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1061.html>p1061</a></td><td>p1062</td><td><a class=puTa_lanke href=puTa1063.html>p1063</a></td></tr></table>
</div></body></html>
