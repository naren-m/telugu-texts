<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa100.html>p100</a></td><td>p101</td><td><a class=puTa_lanke href=puTa102.html>p102</a></td></tr></table>


<p><FONT FACE="SHREE900, SHREE, sans-serif" SIZE="3">మీద మనస్సును కేంద్రీకరింపచూస్తే, నాకు అక్కరలేని ప్రేరణలు, తలపులు వేలు-&nbsp;<BR>వేలుగా మనస్సులోకి చొరబడి కలవరపెడతవి. ఈ కలవరపాటును ప్రతిఘటించి&nbsp;<BR>మనస్సును స్వాధీనంలోకి కొనితెచ్చే మార్గాన్నే రాజయోగం నేర్పుతుంది.</FONT></p>
<p><FONT FACE="SHREE900, SHREE, sans-serif" SIZE="3">ఇక కర్మయోగాన్ని - కర్మాచరణద్వారా భగవంతుణ్ణి పొందే మార్గాన్ని -&nbsp;<BR>పరికిద్దాం. ఏదో ఒక కార్యాచరణకోసమే జన్మించినట్లుండే వ్యక్తుల నెందరినో&nbsp;<BR>మనం యీ లోకంలో చూస్తూంటాం. వారి బుద్ధి భావక్షేత్రంలో నిలువనే నిలు-&nbsp;<BR>వదు. ప్రత్యక్షరూపంలో - చూడదగిన, స్పృశించదగిన రూపంలో - కనిపించే&nbsp;<BR>కార్యకలాపమే వారి మనస్సునంతా ఆక్రమించుకొనివుంటుంది. ఇలాటివారి జీవి-&nbsp;<BR>తాలకు ఉపకరించే శాస్త్రంకూడ ఒకటి వుండాలికదా. మన మందరం ఏదో ఒక&nbsp;<BR>కర్మను ఒనరుస్తూనేవుంటాం. కాని కర్మరహస్యం ఎరుగక ఎందరెందరమో మన&nbsp;<BR>జవసత్త్వాలను చాలవరకు వ్యర్థం చేసుకొంటూంటాం. కర్మయోగం యీ రహ-&nbsp;<BR>స్యాన్ని బోధిస్తుంది. ఎక్కడ, ఎలా, కర్మను ఒనర్చవలసింది, చేబూనిన కార్యాన్ని&nbsp;<BR>సాధించటానికి మన శక్తిలో అత్యధికభాగం - అత్యధికఫలం కలిగేట్లు - వినియో-&nbsp;<BR>గించటం ఎలాగో అది బోధిస్తుంది. ఈ రహస్యాన్ని నేర్చేటప్పుడు కర్మాచరణా-&nbsp;<BR>నికున్న ఒక గొప్ప ఆక్షేపాన్నికూడ మనం గమనించాలి. కర్మాచరణచేత క్లేశం కలు-&nbsp;<BR>గుతుందనటమే యీ ఆక్షేపం. మనశ్శరీరాలకు కలిగే క్లేశాలన్నిటికి మమకారమే&nbsp;<BR>కారణం. కర్మను నిర్వర్తించటం నాకు యిష్టం. ఒకడికి మేలుచేయగోరతాను.&nbsp;<BR>కాని అత డా మేలును మరచి నాకు కీడుచేసే అవకాశాలు అత్యధికంగా వుంటవి.&nbsp;<BR>అలా జరిగితే నాకు మనోక్లేశం కలుగుతుంది. క్లేశం కలుగుతుందన్న యీ భీతి&nbsp;<BR>కర్మాచరణానికి అడ్డుతగిలి మానవుల కార్యోత్సాహాన్ని, కార్యశక్తిని నిరుత్సాహ-&nbsp;<BR>పరస్తూంటుంది. నిస్సంగబుద్ధితో, ఎవరికి తోడ్పడుతూన్నది ఎందుకు తోడ్ప-&nbsp;<BR>డుతూన్నది విచారించక, కర్మకొరకే కర్మ చేయమని కర్మయోగం బోధిస్తుంది.&nbsp;<BR>కర్మయోగి కార్యాచరణమగ్నుడై వుండటానికి కారణం ఏమిటి? అది అతడి సహ-&nbsp;<BR>జనైజం కాబట్టి; తన కది హితమని అతడికి తోస్తుంది కాబట్టి. అంతే. అతడికి&nbsp;<BR>ఉద్దేశమేమీ లేదు. అతడు ఎప్పుడూ యిస్తూండేవాడే. పుచ్చుకోటం అనే మాటనే&nbsp;<BR>అతడెరుగడు. కాబట్టి అతడు క్లేశానికి అతీతుడు. మనకు కలిగే క్లేశానికంతటికి&nbsp;<BR>మమకారమే మూలకారణం.</FONT></p>
<p><FONT FACE="SHREE900, SHREE, sans-serif" SIZE="3">ఇక భక్తియోగం - యిది భావావేశస్వభావి, ప్రేమపూరిత హృదయుడి&nbsp;<BR>మార్గం. భగవంతుణ్ణి ప్రేమించాలని సంకల్పిస్తాడు. అందు నిమిత్తం అత డేవేవో&nbsp;<BR>కర్మకలాపాలు ఆచరిస్తాడు; పరిమళ పుష్ప ధూపాలు, సుందరమందిరాలు, మనో-&nbsp;<BR>జ్ఞాకృతులు ఆదిగాగలవాటిని ఆధారం చేసుకొంటాడు. వారిది సరైన మార్గం&nbsp;<BR>కాదంటారా? ఇక్కడ మీ కొక సంగతి తెలుపవలసివుంది. పురాణ</FONT></p>
<hr class="puTa_virupu">
<table><tr><td><a class=puTa_lanke href=puTa100.html>p100</a></td><td>p101</td><td><a class=puTa_lanke href=puTa102.html>p102</a></td></tr></table>
</div></body></html>
