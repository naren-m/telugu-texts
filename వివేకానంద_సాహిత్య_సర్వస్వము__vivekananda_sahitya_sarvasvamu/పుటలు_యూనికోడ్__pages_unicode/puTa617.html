<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa616.html>p616</a></td><td>p617</td><td><a class=puTa_lanke href=puTa618.html>p618</a></td></tr></table>

<p><FONT FACE="TimesNewRoman, Times, serif" SIZE="2">2 0 2</FONT></p>
<p><FONT FACE="SHREE900, SHREE, sans-serif" SIZE="3">ఈ కాలంలో మనం ఎదుర్కోవలసిన ప్రశ్నలన్నింటిలో అతిపెద్ద ప్రశ్న&nbsp;<BR>యిది: తెలిసింది, తెలియదగింది యిరువైపుల అజ్ఞేయం, అనంతంగా అజ్ఞాతం&nbsp;<BR>ఐనదానిచే బద్ధమైవుందని అంగీకరిస్తాం. మరి, ఆ అజ్ఞాతంకోసం ఎందు కన్వే-&nbsp;<BR>షించాలి? తెలిసిన దానితోఎందుకు సంతృప్తిపడకూడదు? తినటంతో, తాగ-&nbsp;<BR>టంతో, సంఘాని కేదో కొంత మేలు చేయటంతో ఎందుకు సంతృప్తిపడ&nbsp;<BR>కూడదు? ఈ కాలంలో భావం ఎక్కువ ప్రాబల్యం వహిస్తోంది. పండితుడినుండి&nbsp;<BR>అప్పుడే మాటలు నేర్చుకుంటున్న శిశువుదాకా ‘‘లోకానికి ఉపకారం చెయ్యండి.&nbsp;<BR>అదే మతం. సృష్టి రహస్యాన్ని గురించిన జిజ్ఞాసతో తల పగలకొట్టుకోవద్దు’’&nbsp;<BR>అనటం నేర్చుకున్నారు. తత్ఫలితంగా నే డీ భావం పరమసత్యంగా పరిగణింప-&nbsp;<BR>బడుతోంది.</FONT></p>
<p><FONT FACE="SHREE900, SHREE, sans-serif" SIZE="3">కాని, మన భాగ్యవశాత్తు యీ సృష్టిమర్మాన్ని భేదించవలసే వుంది. వ్యక్త-&nbsp;<BR>మైన యీ వర్తమానం, యీ ప్రత్యక్షం అవ్యక్తంగా వున్నదాంట్లో ఒక అంశ&nbsp;<BR>మాత్రమే. అనంతమైన ఆత్మ ప్రపంచం ఇంద్రియ చేతనమైన భూమికమీద ఈష-&nbsp;<BR>ణ్మాత్రం వ్యక్తమైనది. దీని అవతల ఏముందో తెలుసుకోక యీ పరిమిత ప్రపం-&nbsp;<BR>చానికి అర్థం చెప్పటం ఎట్లా? ఇదీ దీని తత్వం అని నిర్థారించటం ఏ విధంగా&nbsp;<BR>సాధ్యం? ఒకనాడు సోక్రటీస్‌ ఏథెన్స్‌ నగరంలో ఉపన్యసిస్తుండగా గ్రీకు దేశానికి&nbsp;<BR>వెళ్లిన బ్రాహ్మణు డొకణ్ణి కలుసుకోవటం జరిగింది. సమస్త విద్యలలో మానవుణ్ణి&nbsp;<BR>గురించి తెలుసుకొనే విద్యే గొప్పదని సోక్రటీస్‌ విప్రుడితో అన్నాడు. అప్పుడు&nbsp;<BR>విప్రుడు యిలా అడిగాడు: ‘‘దేవుణ్ణి తెలుసుకోకుండా మానవుణ్ణి ఎలా తెలు-&nbsp;<BR>సుకోగలవు?’’ ఈ చిర అజ్ఞేయమే పరమసత్యమే దేవుడు, లేదా, మీ కిష్టమైన&nbsp;<BR>మరేపేరుతోనైనా అతణ్ణి వ్యవహరించండి. ఇదే, ఇదొక్కటే. మన ప్రస్తుత జీవి-&nbsp;<BR>తంలో తెలిసినదానికి, తెలియనిదానికి అర్థం, హేతువు చెప్పగలిగింది. మీరేదైనా,&nbsp;<BR>పరమభౌతికమైన దాన్ని తీసుకోండి; రసాయనిక శాస్త్రాన్నో, పదార్థ విజ్ఞాన&nbsp;<BR>శాస్త్రాన్నో, ఖగోళశాస్త్రాన్నో, జీవశాస్త్రాన్నో, అధ్యయనం చెయ్యండి. ఇంకా పరి-&nbsp;<BR>శోధన చెయ్యండి. పరిశోధనను యింకా కొనసాగించండి. పరిశోధన ముందుకు&nbsp;<BR>సాగుతూంటే క్రమంగా స్థూలరూపాలు, సూక్ష్మాలలో మిళితమౌతాయి;&nbsp;<BR>సూక్ష్మం సూక్ష్మతరంలో లీనమౌతాయి. చివరికొక దశలో భౌతికానికి వున్న&nbsp;<BR>పరిధి దాటి భౌతికంగాని సీమలో ప్రవేశించవలసి వస్తుంది. ప్రతి జ్ఞానరంగమూ&nbsp;<BR>యిలాగే స్థూలం సూక్ష్మంలో; భౌతికం ఆత్మలో లీనమవుతుంటాయి.</FONT></p>
<p><FONT FACE="SHREE900, SHREE, sans-serif" SIZE="3">ఈ విధంగా మానవుడు అనివార్యంగా పరతత్త్వాన్ని గురించి తెలిసికొన-&nbsp;<BR>వలసిన వాడౌతున్నాడు. సృష్టి మర్మాన్ని తెలిసికోని పక్షంలో మానవజీవితం అర్థ-&nbsp;<BR>రహితమౌతుంది. ‘‘ఉన్నదానితో ప్రస్తుతం సంతృప్తిపడండి’’ అనటం వినడానికి</FONT></p>
<hr class="puTa_virupu">
<table><tr><td><a class=puTa_lanke href=puTa616.html>p616</a></td><td>p617</td><td><a class=puTa_lanke href=puTa618.html>p618</a></td></tr></table>
</div></body></html>
