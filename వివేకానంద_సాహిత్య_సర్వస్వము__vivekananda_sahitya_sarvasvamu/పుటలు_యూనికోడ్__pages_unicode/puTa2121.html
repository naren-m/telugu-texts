<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2120.html>p2120</a></td><td>p2121</td><td><a class=puTa_lanke href=puTa2122.html>p2122</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">7 2</FONT></p>
<p><FONT FACE="SHREE900, SHREE, sans-serif" SIZE="3">ఉద్యమాభివృద్ధులను గూర్చిగాని మన పల్లెటూరివారి నడగండి. వారికేమీ తెలిసి&nbsp;<BR>వుండదు; తెలిసికోవాలనే కోరికావుండదు. కాని హిందూదేశంలో ఏ ప్రమేయం&nbsp;<BR>లేకుండా ఎక్కడో వున్న సింహళ ద్వీపంలోని పల్లెటూరి అమాయక ప్రజలు-&nbsp;<BR>కూడ - అక్కడ పొలంలో పనిపాటలు చేసే కూలివాండ్లు సైతం - అమెరికాలో&nbsp;<BR>ఒక మత మహాసభ జరిగిందని, ఒక హిందూసన్యాసి అక్కడికి వెళ్లాడనీ అతనికి&nbsp;<BR>కొంత సాఫల్యం చేకూరిందనీ అప్పుడే తెలిసికొన్నారు.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి మన అభిరుచికి సంబంధించిన విషయాలను తెలిసికోవడానికి&nbsp;<BR>ఇతర జాతులతో సమంగా మనవారూ ఉత్సాహాన్ని చూపుతూనే వున్నారు.&nbsp;<BR>భారతదేశంలో ప్రజలకు రుచించే విషయం ‘మతం’ ఒక్కటే! ఒక జాతి అభిరుచి&nbsp;<BR>అంతా మతాదర్శాల్లో వుండటం మంచిదా లేక రాజకీయాదర్శాల్లో వుండటం&nbsp;<BR>మంచిదా? అని నేనిప్పుడు తర్కించబోవడంలేదు. మంచికో, చెడ్డకో మన అభి-&nbsp;<BR>రుచులు మతంలో లగ్నమై వున్నాయి. మీరు దాన్నిప్పుడు మార్చలేరు. దాన్ని&nbsp;<BR>నాశనంచేసి, దాని స్థానంలో ఇంకొకదాన్ని తెచ్చిపెట్టనూలేరు. బాగా పెరిగిన ఒక&nbsp;<BR>పెద్దచెట్టును ఒకచోటునుండి తీసి వేరొక తావున నాటి వెంటనే వేరూనేలా&nbsp;<BR>చేయడం అసాధ్యం. మతధర్మ ప్రవాహం వేలాది సంవత్సరాలనుండి భారత&nbsp;<BR>దేశంలో ప్రవహిస్తోంది; మంచికో, చెడ్డకో భారత వాతావరణం అలాగే శతాబ్దా-&nbsp;<BR>లనుండి మతాదర్శాలతోనిండి మెరుస్తూవుంది. మంచికో చెడ్డకో మనం మతాద-&nbsp;<BR>ర్శాల్లో పుట్టి అందులోనే పెరిగాం. అది మన రక్తంలోకి ఇంకిపోయింది. ప్రతి&nbsp;<BR>నాళంలోని జీవకణాల్లోను అది చొరబారింది. అది మన శరీరంతో&nbsp;<BR>సారూప్యాన్ని పొందింది. అది మన ప్రాణాలకే ఆయువుపట్టయింది. తాను&nbsp;<BR>మలచుకొన్న మార్గం వెంబడి యుగయుగాలుగా ప్రవహిస్తూన్న ఈ మతవాహినిని&nbsp;<BR>పూడ్చివేయక దానిని విడనాడటం సాధ్యమా? ఒకవేళ అలా పూడ్చినా దాని&nbsp;<BR>దుష్ఫలితాలను అనుభవించకుంటారా? గంగాప్రవాహం వెనుకకు మరలి, హిమగిరి&nbsp;<BR>శిఖరాలకు ఎగబ్రాకిపోయి క్రొత్తమార్గాన్ని అవలంబించాలని మీరు కోరు&nbsp;<BR>తున్నారా? అది సంభవమైనా ఈ భారతమాత తనకు సహజమైన ఆధ్యాత్మిక&nbsp;<BR>మార్గాన్నుండి తొలగి మరొక కొత్తమార్గాన్ని - రాజకీయాది మార్గాంతరాన్ని -&nbsp;<BR>తొక్కడంమాత్రం అసంభవం. ఎవనికివాడు తనకు సుకరమైన ధర్మమేదో, దాన్ని-&nbsp;<BR>మాత్రమే చేపడతాడు. భారతదేశానికి ఆధ్యాత్మికమార్గమే సుగమమార్గంగా&nbsp;<BR>కనిపిస్తోంది. మత మార్గాన్ని అనుసరించి నడవటమే భారతదేశ జీవన విధానం.</FONT></p>
<p><FONT FACE="SHREE900, SHREE, sans-serif" SIZE="3">నిజానికి ఇతర దేశాల్లో మతమనేది అనేక ‘జీవితావసరాల్లో’ ఒకటి. దీన్ని&nbsp;<BR>ఒక చిన్నదృష్టాంతంతో చెబుతాను: ‘‘ఒక దొరసాని భవంతిలో చాల వస్తువులుం-&nbsp;<BR>టాయి. భవంతులలో ‘జపాను కూజా’ను అందంకోసం అమర్చుకోవడం ఒక</FONT></p>
<hr class="puTa_virupu">
<table><tr><td><a class=puTa_lanke href=puTa2120.html>p2120</a></td><td>p2121</td><td><a class=puTa_lanke href=puTa2122.html>p2122</a></td></tr></table>
</div></body></html>
