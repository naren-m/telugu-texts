<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3703.html>p3703</a></td><td>p3704</td><td><a class=puTa_lanke href=puTa3705.html>p3705</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">7 7</FONT></p>
<p><FONT FACE="SHREE900, SHREE, sans-serif" SIZE="3">నాగరి లిపిలో ఆ గ్రంథం లభిస్తే నా కొక ప్రతిని పంపించు. లేకుంటే తమిళ&nbsp;<BR>లిపిలోని గ్రంథాన్నే పంపించు. ఒక కాగితంమీద తమిళ అక్షరాలు, సంయుక్తాక్ష&nbsp;<BR>రాలు రాసి, వాటికి ఎదురుగా నాగరి లిపిలోని అక్షరాలు రాస్తే, నేను తమిళ&nbsp;<BR>వర్గాలను (అక్షరాలను) నేర్చుకొంటాను.</FONT></p>
<p><FONT FACE="SHREE900, SHREE, sans-serif" SIZE="3">శ్రీ సత్యనాథన్‌ను యిటీవల లండన్‌లో కలిశాను. ఆంగ్లో-ఇండియన్‌&nbsp;<BR>ముఖ్యపత్రిక ఐన ‘మద్రాస్‌ మెయిల్‌’లో నా రాజయోగ గ్రంథంమీద ఆదర&nbsp;<BR>పూరిత సమీక్ష వచ్చిందని అతడు చెప్పాడు. అమెరికాలోని ప్రఖ్యాత శరీరతత్వ-&nbsp;<BR>శాస్త్రవేత్త నా అభిప్రాయాలకు ముగ్ధుడైనాడని విన్నాను. అదే విధంగా నా అభి-&nbsp;<BR>ప్రాయాలను అవహేళన చేసేవారు లండన్‌లో వున్నారు. మంచిదే! నా అభిప్రా-&nbsp;<BR>యాలు సాహసోపేతమైనవే. వాటిలో అధికపాలు అర్థరహితంగా మిగిలిపోవచ్చు.&nbsp;<BR>కాని దాన్లోని కొన్ని సూచనలు శరీరతత్త్వశాస్త్రవేత్తలు యిదివరకే గ్రహించి&nbsp;<BR>వుండొచ్చు. ఐనా ఫలితం నాకు సంతృప్తికరంగా వుంది. ‘‘నన్ను గురించి వారు&nbsp;<BR>చెడుగా తలస్తే తలవనీ. కాని వారిని మాట్లాడనివ్వు’’ అనేది నా అభిమతం.</FONT></p>
<p><FONT FACE="SHREE900, SHREE, sans-serif" SIZE="3">ఇంగ్లండ్‌లోకూడ కొందరు పెద్దమనుషులున్నారు. కాని అమెరికాలోని&nbsp;<BR>వారిలా వీరు నన్ను దూషించలేదు. నువ్వు (భారతదేశంలో) చూసిన మిషనరీలు&nbsp;<BR>చాలవరకు ఇంగ్లీష్‌ చర్చ్‌నుండి దూరమైనవారు </FONT><FONT FACE="TimesNewRoman, Times, serif" SIZE="2">(dissenters).</FONT><FONT FACE="SHREE900, SHREE, sans-serif" SIZE="3"> ఇంగ్లండ్‌లోని పెద్ద-&nbsp;<BR>మనుషుల తరగతికి చెందినవారు కారు. వారికి విద్యలేదు. ఇంగ్లండ్‌లో వారికి పలు-&nbsp;<BR>కుబడిలేదు. ఎవరిని గురించి నువ్వు అడపాదడపా హెచ్చరిస్తున్నావో వారిని&nbsp;<BR>గురించి నేను యిక్కడ విననకూడ లేదు. వారిక్కడ అనామకులు. అసందిగ్ధమైన&nbsp;<BR>వాటిని గురించి మాట్లాడటానికి వారికి ధైర్యంలేదు. రామ్‌ కె. నాయుడు యీ&nbsp;<BR>పాటికి మద్రాసులో వుండవచ్చుననుకొంటాను. నీ ఆరోగ్యం బాగుందా?</FONT></p>
<p><FONT FACE="SHREE900, SHREE, sans-serif" SIZE="3">నా ధీరవత్సలారా! వీడని పట్టుదలతో పనిచెయ్యండి. ఇప్పుడు మనం&nbsp;<BR>చేసింది ప్రారంభమే. అధైర్యపడవద్దు. తృప్తిపడవద్దు!... ఎవరైనా పాశ్చాత్యదేశా-&nbsp;<BR>లకు వచ్చిచూస్తే, ఆ తక్షణమే అతడి కళ్లు తెరుచుకొంటాయి. మాటలతోగాక&nbsp;<BR>మనం భారతదేశంలో ఏం చేశామో, ఏం చెయ్యలేదో ప్రత్యక్షంగా చూపించటం-&nbsp;<BR>వల్లే సమర్థులైన కార్యకర్తలు నాకు లభిస్తారు. పది లక్షలమంది హిందువులైనా&nbsp;<BR>ప్రపంచమంతా సంచరిస్తే ఎంత బాగుంటుందో కదా!</FONT></p>
<p><FONT FACE="SHREE900, SHREE, sans-serif" SIZE="3">సదా ప్రేమతో భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3703.html>p3703</a></td><td>p3704</td><td><a class=puTa_lanke href=puTa3705.html>p3705</a></td></tr></table>
</div></body></html>
