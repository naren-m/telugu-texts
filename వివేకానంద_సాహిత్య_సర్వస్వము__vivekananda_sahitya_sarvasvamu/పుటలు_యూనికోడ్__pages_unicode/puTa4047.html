<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4046.html>p4046</a></td><td>p4047</td><td><a class=puTa_lanke href=puTa4048.html>p4048</a></td></tr></table>

<p><FONT FACE="TimesNewRoman, Times, serif" SIZE="2">4 2 0</FONT></p>
<p><FONT FACE="SHREE900, SHREE, sans-serif" SIZE="3">‘బ్రైట్యు వ్యాధి’ ‘చక్కెరవ్యాధి’ పూర్తిగా అదృశ్యమైనాయి. పొడి వాతావరణంలో&nbsp;<BR>ఉంటే, ఉబ్బసం పూర్తిగా ఆగిపోతుందని నా నమ్మకం. ఉబ్బసపు తెర వచ్చిన-&nbsp;<BR>ప్పుడు నేను తగ్గిపోతాను. కాని కొవ్వు, కొన్ని పొరలు వేయటానికి ఎక్కువకాలం&nbsp;<BR>పట్టదు. నాకు అనేకమైన ఆవులు, మేకలు, కొన్ని గొర్రెలు, కుక్కలు, ఆడ&nbsp;<BR>బాతులు, మొగబాతులు, ఒక చక్కని పెంపుడు జింక ఉన్నాయి. త్వరలో కొన్ని&nbsp;<BR>పాడిగేదెలు కూడ వస్తాయి. ఇవి మీ అమెరికా జాతి గేదెలు </FONT><FONT FACE="TimesNewRoman, Times, serif" SIZE="2">(Bison)</FONT><FONT FACE="SHREE900, SHREE, sans-serif" SIZE="3"> కావు. కాని&nbsp;<BR>పెద్దవి. వెంట్రుకలుండవు. సగం నీటిలోవుండే అలవాటు గలవి. చక్కని పాలు&nbsp;<BR>ఎక్కువగా యిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">గత రెండు మాసాల్లో నాకు రెండుసార్లు ఉబ్బసపు తెరలు వచ్చాయి.&nbsp;<BR>బెంగాల్‌లోని మన్నెంతోకూడిన కొండ ప్రదేశాలైన షిల్లాంగ్‌, డార్జిలింగ్‌ పోవటం-&nbsp;<BR>వల్ల వచ్చాయి. బెంగాలీ పర్వతాలకు వెళ్లి యిక ప్రయత్నం చెయ్యను.</FONT></p>
<p><FONT FACE="SHREE900, SHREE, sans-serif" SIZE="3">శ్రీమతి ‘బుల్‌’, ‘నివేదిత’ నార్వేలో ఉన్నారు. భారతదేశానికి ఎప్పుడు&nbsp;<BR>వస్తారో తెలియదు. కుమారి ‘మాక్లియోడ్‌’ జపాన్‌లో ఉంది. చాలకాలంనుండి&nbsp;<BR>ఆమె విషయం తెలియలేదు. వారందరు నవంబర్‌లో యిక్కడికి రానున్నారు.&nbsp;<BR>ఈ పురాతన నగరంలో వేడి ననుభవించబోతున్నారు. నువ్వు రాగలవని ప్రార్థి-&nbsp;<BR>స్తాను. దివ్యజనని దానికై ద్వారం తెరుస్తుంది. ఇంతవరకు నా ప్రార్థనలన్నీ ఆల-&nbsp;<BR>కింపబడినవని చెప్పక తప్పదు.</FONT></p>
<p><FONT FACE="SHREE900, SHREE, sans-serif" SIZE="3">మంచిది క్రిస్టినా, మరుసటి టపాలో నువ్వు చివరగా తీసుకొన్న ఫోటో&nbsp;<BR>పంపు. పంపుతావా? సంవత్సరంలో నువ్వు ఎంత కొవ్వు పేర్చుకొన్నావో చూడ-&nbsp;<BR>గోరుతున్నాను.</FONT></p>
<p><FONT FACE="SHREE900, SHREE, sans-serif" SIZE="3">ఏమైనా శ్రీమతి ‘బుల్‌’తో నేను అమెరికా పోవలసి ఉంది. మరొక మాట&nbsp;<BR>క్షమించు, మా కలకత్తా ఎన్నటికి మీ డెట్రాయిట్‌, న్యూయార్క్‌లంత వేడిగా&nbsp;<BR>ఉండదు. దానికి తోడు మరొక సౌకర్యముంది - మా సమాజ పరంగా మేం&nbsp;<BR>ఎక్కువ దుస్తులు వేసుకో నవసరంలేదు. తక్కువ దుస్తులు ధరించటం, శరీర&nbsp;<BR>అవయవాల్లో దేనినైనా కనపరచటం సిగ్గని, అది అనాగరికుల ప్రత్యేకత అని&nbsp;<BR>ప్రాచీన ‘గ్రీకులు’ తలచేవారు. కాబట్టి హిందువులు నేటికీ తక్కువగా చూడబ-&nbsp;<BR>డుతున్నారు. ప్రపంచమంతటిలో అతితక్కువగా దుస్తులు ధరించే ప్రజలం&nbsp;<BR>మేమే. భగవంతు డాశీర్వదించుగాక! లేకుంటే మా దేశ శీతోష్ణస్థితిలో ఎలా నివ-&nbsp;<BR>సించగలరు?</FONT></p>
<p><FONT FACE="SHREE908, SHREE, sans-serif" SIZE="3"><I>సెప్టెంబర్‌ 3-వ తేది:</I></FONT></p>
<p><FONT FACE="SHREE900, SHREE, sans-serif" SIZE="3">గత రాత్రి ఈ ఉత్తరం ముగించలేదు. ఎల్లుండి విదేశీ ఇంగ్లీషు టపా బైలు-&nbsp;<BR>దేరుతుంది. అందువల్ల మళ్లా ప్రారంభించాను. ఇంకా చంద్రుడు పైకిరాలేదు,</FONT></p>
<hr class="puTa_virupu">
<table><tr><td><a class=puTa_lanke href=puTa4046.html>p4046</a></td><td>p4047</td><td><a class=puTa_lanke href=puTa4048.html>p4048</a></td></tr></table>
</div></body></html>
