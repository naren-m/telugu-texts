<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa126.html>p126</a></td><td>p127</td><td><a class=puTa_lanke href=puTa128.html>p128</a></td></tr></table>


<p><FONT FACE="SHREE900, SHREE, sans-serif" SIZE="3">జిజ్ఞాస విషయమై మనం కోరేది ఏదో అదే మనకు లభిస్తుంది అనేది సనాతన&nbsp;<BR>నియమం. మన మనసు నిలిచిన విషయాలేకాని అన్యమెన్నడూ మనకు&nbsp;<BR>సంప్రాప్తం కాదు. నిజానికి పరమార్థానికై పరితపించటం దుర్లభం, సాధారణంగా&nbsp;<BR>మనం అనుకొనేటంత సులభసాధ్యం కాదు. ఉపన్యాసశ్రవణం తాత్త్విక గ్రంథ&nbsp;<BR>పఠనం వున్నంత మాత్రానే హృదయంలో నిజమైన జిజ్ఞాస వుందని నిశ్చయించ-&nbsp;<BR>టానికి వీలుపడదు; నిజమైన పారమార్థిక పిపాస కలిగే వరకు - విజయం చేకూరే&nbsp;<BR>పర్యంతం, మనలోవున్న పశుప్రవృత్తితో ఎడతెగని పోరాటం - సడలని యుద్ధం&nbsp;<BR>- చేయాలి. ఒకటి రెండు రోజులతో తీరిపోయే పనికాదు యిది; ఒకటి రెండు&nbsp;<BR>ఏళ్లలో సమాప్తంకాదు; ఒకటి రెండు జీవితకాలాలుకూడ యిందుకు చాలవు.&nbsp;<BR>జన్మశతాలు సైతం యీ పోరాటాన్ని సాగించవలసి రావచ్చు. విజయం ఒకప్పుడు&nbsp;<BR>వెంటనే లభించవచ్చు. కాని పరాంతకాలమై తోచే పర్యంతంకూడ ఓర్పుతో వేచి-&nbsp;<BR>వుండ సంసిద్ధులమై వుండాలి.</FONT><FONT FACE="SHREE900, SHREE, sans-serif" SIZE="2"><sup>1</sup></FONT><FONT FACE="SHREE900, SHREE, sans-serif" SIZE="3"> ఇలాటి పూనికతో సాధనకు పూనుకొనే శిష్యుడు&nbsp;<BR>చివరకు విజయాన్ని - సాక్షాత్కారాన్ని పొందితీరుతాడు.</FONT></p>
<p><FONT FACE="SHREE900, SHREE, sans-serif" SIZE="3">గురువు విషయంగా, ఆతడు శాస్త్రార్థ తాత్పర్యాలను గ్రహించినవాడై&nbsp;<BR>వుండాలి. లోకమంతా వేదాలను, బైబిల్‌లను, కొరానులను చదువుతుంది; కాని&nbsp;<BR>అవి వారికి వట్టి మాటలు, వాక్యాన్వయాలు, శబ్దనిష్పత్తులు, శబ్దశాస్త్రాలు, తత్త్వ-&nbsp;<BR>శరీరంలోని అస్థులు. ఎంతసేపూ మితిమీరిన శబ్దవ్యాఖ్యానాలతో కాలక్షేపంచేస్తూ&nbsp;<BR>శబ్దశక్తి చేత విమోహితుడైన గురువు శ్రుతిహృదయాన్ని జారవిడుస్తాడు.&nbsp;<BR>శ్రుతిసార జ్ఞానమే నిశ్చయంగా గురువు లక్షణం. మహారణ్యాన్ని పోలిన శబ్ద&nbsp;<BR>జాలంలో చిక్కుకొని మన మనస్సు దారి కానక బాధపడుతుంది.</FONT></p>
<p><FONT FACE="SHREE902, SHREE, sans-serif" SIZE="3">‘‘శబ్దజాలం మహారణ్యం చిత్తభ్రమణ కారణమ్‌’’</FONT><FONT FACE="SHREE900, SHREE, sans-serif" SIZE="2"><sup>2&nbsp;<BR></sup></FONT><FONT FACE="SHREE902, SHREE, sans-serif" SIZE="3">‘‘వాగ్వైఖరీ శబ్దఝరీ శాస్త్రవ్యాఖ్యాన కౌశలమ్‌,</FONT></p>
<p><FONT FACE="SHREE902, SHREE, sans-serif" SIZE="3">వైదుష్యం విదుషాం తద్వ ద్భుక్తయే నతు ముక్తయే.’’</FONT><FONT FACE="SHREE900, SHREE, sans-serif" SIZE="2"><sup>3</sup></FONT></p>
<p><FONT FACE="SHREE900, SHREE, sans-serif" SIZE="3">అన్నట్లు శబ్దాల పరస్పరతతో కూర్చే నానారీతులు, వివిధాలు ఐన వాక్చా-&nbsp;<BR>తురీ విధానాలు, శాస్త్రవ్యాఖ్యాన విధాన వైవిధ్యం - ఇవన్నీ వాదాలకు, పండితుల&nbsp;<BR>వినోదానికి ఉపయోగపడతవేగాని ఆత్మసాక్షాత్కారవృద్ధికి ఉపయోగపడవు.&nbsp;<BR>ఇతరులకు మతప్రబోధం చేయటానికై యిలాటి విధానాలను అవలంబించేవారు&nbsp;<BR>లోకం తమను యింత మహాపండితులు లేరని పొగడటానికై - తమ పాండిత్యం</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">ఐహిక మప్యప్రస్తుత ప్రతిబన్ధే తద్దర్శనాత్‌.’’ </FONT><FONT FACE="SHREE900-Italic, SHREE, sans-serif" SIZE="3">-బ్రహ్మసూత్రం (3-4-51)</FONT></p>
<p><FONT FACE="SHREE900, SHREE, sans-serif" SIZE="2">2. </FONT><FONT FACE="SHREE900, SHREE, sans-serif" SIZE="3">వివేకచూడామణి, 62</FONT></p>
<p><FONT FACE="SHREE900, SHREE, sans-serif" SIZE="2">3. </FONT><FONT FACE="SHREE900, SHREE, sans-serif" SIZE="3">వివేకచూడామణి, 60.</FONT></p>
<hr class="puTa_virupu">
<table><tr><td><a class=puTa_lanke href=puTa126.html>p126</a></td><td>p127</td><td><a class=puTa_lanke href=puTa128.html>p128</a></td></tr></table>
</div></body></html>
