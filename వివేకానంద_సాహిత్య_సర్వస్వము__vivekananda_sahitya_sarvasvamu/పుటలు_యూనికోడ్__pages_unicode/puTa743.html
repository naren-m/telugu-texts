<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa742.html>p742</a></td><td>p743</td><td><a class=puTa_lanke href=puTa744.html>p744</a></td></tr></table>

<p><FONT FACE="TimesNewRoman, Times, serif" SIZE="2">3 2 8</FONT></p>
<p><FONT FACE="SHREE900, SHREE, sans-serif" SIZE="3">విశ్వం ఒకభాగంలో ఏముంటుందో అదే విశ్వమంతటా వుండాలి అనటం&nbsp;<BR>స్పష్టం. సాదృశ్యమే విశ్వసూత్రమౌతే, యావత్తువిశ్వం నిర్మితమైన రీతిలోనే&nbsp;<BR>దాన్లోని ప్రతిభాగమూ నిర్మితమై వుండాలి. కాబట్టి మన విశ్వమనే పేరవున్న&nbsp;<BR>స్థూలభౌతిక రూపానికి వెనుక మనోప్రపంచమనే సూక్ష్మభౌతిక ప్రపంచం&nbsp;<BR>వుండాలనీ, దాని వెనుక ఆత్మ వుండాలనీ సహజంగా మనం అనుకొంటాం. ఆత్మ-&nbsp;<BR>వల్లే సమస్త మనోవ్యాపారమూ సాధ్యమౌతోంది. ఆత్మే శాసకుడు, ఆత్మే సింహాస&nbsp;<BR>నాసీనుడైన జగత్ప్రభువు. ప్రతిదేహానికీ, ప్రతి మనస్సుకూ వెనుకవున్న ఆత్మకు&nbsp;<BR>ప్రత్యగాత్మ, వ్యష్ట్యాత్మ అని పేరు. జగత్తు వెనుకవున్న ఆత్మకు జగన్నాయకుడు,&nbsp;<BR>జగత్పాలకుడు, నియంత, భగవంతుడు అని పేరు.</FONT></p>
<p><FONT FACE="SHREE900, SHREE, sans-serif" SIZE="3">ఈ సమస్త వస్తువులు ఎందులోనుంచి పుడుతున్నా యనటమే తదుపరి&nbsp;<BR>విషయం. జవాబిది: పుట్టటం అంటె ఏమిటి? శూన్యంనుంచి దేన్నైనా సృష్టిం-&nbsp;<BR>చటమే పుట్టటానికి అర్థం ఐతే అది అసాధ్యం. ఈ సమస్తసృష్టినీ, వ్యక్తీకరణాన్నీ&nbsp;<BR>శూన్యంనుంచి సృష్టించ శక్యంకాదు. కారణంలేక దేన్నిగాని సృష్టించటం శక్యం-&nbsp;<BR>కాదు. కార్యం కారణంయొక్క రూపాంతరమే. ఇక్కడ అద్దంవుంది. దాన్ని&nbsp;<BR>ముక్కలుచేసి, పొడుంచేసి, రసాయనిక వస్తువుల సాయంతో దాన్ని యించు-&nbsp;<BR>మించు పూర్తిగా రూపుమాపుతామనుకోండి. అది శూన్యమౌతుందా? ఎంత-&nbsp;<BR>మాత్రం కాదు. దాని రూపం విచ్ఛిన్నమౌతుంది గాని ఏ అణువులతో ఆ రూపం&nbsp;<BR>ఏర్పడిందో అవి వుంటాయి. ఈ అణువులనుంచి మరో అద్దాన్ని రూపొందిం-&nbsp;<BR>చటం సుసాధ్యమే. ఈ మాట ఒక విషయంలో నిజమైతే ప్రతి విషయంలోను&nbsp;<BR>నిజమే అవుతుంది. శుద్ధశూన్యం నుంచి దేన్నిగాని సృజించటం సాధ్యంకాదు.&nbsp;<BR>అలాగే దేన్నిగాని శూన్యంగా మార్చటమూ శక్యంకాదు. అది అంతకంతకు&nbsp;<BR>సూక్ష్మతరరూపం దాల్చవచ్చు. తరువాత అంతకంతకూ స్థూలతరరూపాన్ని&nbsp;<BR>దాల్చవచ్చు. వర్షబిందువు ఆవిరిరూపంలో సముద్రంనుంచి ఆవిర్భవించిందే.&nbsp;<BR>ఆవిరి గాలికి కొట్టుకొనిపోయి కొండల దగ్గరకు చేరుతుంది. అక్కడ అది మళ్లా&nbsp;<BR>నీరుగా మారుతుంది. అది వందలకొద్దీ మైళ్లు ప్రవహించి తన ఆలవాలమైన సము-&nbsp;<BR>ద్రంలోనే మళ్లా చేరుకొంటుంది. విత్తనం చెట్టును పుట్టిస్తుంది. చెట్టు నశించి,&nbsp;<BR>విత్తనాన్ని మాత్రం మిగులుస్తుంది. అది మళ్లా చెట్టుగా వికసిస్తుంది. చెట్టు మళ్లా&nbsp;<BR>బీజశేషమవుతుంది. ఈ చక్రభ్రమణం సదా సాగిపోతూంటుంది. పక్షిని&nbsp;<BR>చూడండి. అది గుడ్డునుంచి పుడుతుంది; అందమైన పక్షి అవుతుంది. బతికి-&nbsp;<BR>నన్నాళ్లు బతుకుతుంది. తరువాత గుడ్లుపెట్టి చచ్చిపోతుంది. ఆ గుడ్లలో పుట్ట-&nbsp;<BR>బోయే పక్షుల బీజాలున్నాయి. జంతువుల విషయంకూడ యిదేవిధం. మను-</FONT></p>
<hr class="puTa_virupu">
<table><tr><td><a class=puTa_lanke href=puTa742.html>p742</a></td><td>p743</td><td><a class=puTa_lanke href=puTa744.html>p744</a></td></tr></table>
</div></body></html>
