<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2437.html>p2437</a></td><td>p2438</td><td><a class=puTa_lanke href=puTa2439.html>p2439</a></td></tr></table>

<p><FONT FACE="SHREE900, SHREE, sans-serif" SIZE="3">మరి వేదాలంటే: వాటిలో లౌకిక విషయ పరిజ్ఞానంగాని, చరిత్రగాని, మరి&nbsp;<BR>వృత్తివిషయిక జ్ఞానంగాని వున్న భాగాలను వదలివేస్తే తక్కినవే నిజమైన వేదాలు.</FONT></p>
<p><FONT FACE="SHREE900, SHREE, sans-serif" SIZE="3">వేదాలు రెండు భాగాలు: జ్ఞానకాండ, కర్మకాండ. కర్మకాండలో చెప్పబడ్డ&nbsp;<BR>కర్మలుగాని, వాటి ఫలితాలుగాని మాయావచ్ఛిన్నమైన జగత్తుకే పరిమితాలు.&nbsp;<BR>కాబట్టి అవి దేశ కాలాలను వ్యక్తిత్వాన్నిబట్టి మార్పు పొందుతూనే వుంటాయి.&nbsp;<BR>అలా మార్పు పొందటం సహజం.</FONT></p>
<p><FONT FACE="SHREE900, SHREE, sans-serif" SIZE="3">సాంఘిక నియమాలు, ఆచారాలు యీ కర్మకాండ మీద ఆధారపడి&nbsp;<BR>వుంటాయి. కాబట్టి మార్పు పొందుతున్నాయి. ఇకపైనా మార్పు పొందుతూనే&nbsp;<BR>వుంటాయి. చిన్నిచిన్ని సాంఘికాచారాలు వేదాల అభిప్రాయానికి బంధకాలు&nbsp;<BR>కానంతవరకూ అంగీకృతా లవుతూనే వున్నాయి. ఒక ఋషి ప్రవర్తనం ఏదో&nbsp;<BR>ఒకటి ఉదాహరణగా వుంటే ఆచారాలను ఒప్పుకోవచ్చును. కాని వేదాల అభిప్రా-&nbsp;<BR>యాలకు, ఋషుల ఆచారాలు భిన్నమైనప్పుడు యీ ఆచారాలను గుడ్డిగా అను-&nbsp;<BR>సరించటమే ఆర్యజాతి పతనానికి ఒక ముఖ్యకారణం.</FONT></p>
<p><FONT FACE="SHREE900, SHREE, sans-serif" SIZE="3">మరి వేదాల్లో జ్ఞానకాండ వుంది. ఇది సర్వకాలాల్లో మానవులకు సంసార&nbsp;<BR>తరణానికై భక్తి జ్ఞాన కర్మ యోగాల అభ్యాసంతో మోక్షం కలిగించి, ఉద్ధరి&nbsp;<BR>స్తోంది. ఈ జ్ఞానకాండ సర్వకాలసర్వావస్థల్లో ఏకరీతిగా వుంటుంది. మార్పు&nbsp;<BR>పొందదు. సమస్త మానవకోటికి యీ జ్ఞానకాండ ఒక్కటే విశ్వజనీన మతాన్ని&nbsp;<BR>తెలుపుతుంది.</FONT></p>
<p><FONT FACE="SHREE900, SHREE, sans-serif" SIZE="3">మనువు మొదలైనవారి సంహితలు కర్మకాండ ననుసరించి దేశకాలాలకు,&nbsp;<BR>వ్యక్తులకు కావలసిన ధర్మాలను సూత్రీకరించాయి. పురాణాలు వేదాంత సత్యా-&nbsp;<BR>లను వ్యాఖ్యానించటానికై అవతారపురుషుల, మహాత్ముల జీవిత చరిత్రలను వర్ణిం-&nbsp;<BR>చాయి. ఇంతేకాక పరమేశ్వరుని గుణవిశేషాల్లో కొన్నింటిని ప్రజోపయోగార్థం&nbsp;<BR>నొక్కి వక్కాణించాయి.</FONT></p>
<p><FONT FACE="SHREE900, SHREE, sans-serif" SIZE="3">కాలమహిమతో మానవుల్లో త్యాగశక్తి లోపించింది. లక్ష్యాలపట్ల, నిర్దుష్ట&nbsp;<BR>శీలాలపట్ల, దృష్టి లోపించింది. బుద్ధికుశలత లోపించింది. వట్టి ఆచారాన్ని పట్టు-&nbsp;<BR>కుని వ్రేళ్లాడటం ఎక్కువయింది. పురాణాల్లో వివృతాలైన వేదాంత సత్యాలను&nbsp;<BR>వదలి, వట్టి కథాంశాలను పట్టుకొని పరమేశ్వరుని గుణాలకు వ్యాఖ్యా&nbsp;<BR>ప్రాయాలైన మూర్తివిశేషాల నొకరికంటె ఒక రెక్కువని వాదనలోకి దిగారు.</FONT></p>
<p><FONT FACE="SHREE900, SHREE, sans-serif" SIZE="3">ఫలితంగా వేదమతమైన సనాతనధర్మం విభిన్నశాఖలుగా చీలిపోయింది.&nbsp;<BR>వ్యక్తులు ఒండొరులు ద్వేషాక్తహృదయులై కలహిస్తూ ఒకరిపై ఒకరు దుమ్మెత్తి&nbsp;<BR>పోసుకోవటానికి ప్రారంభించారు.</FONT></p>
<hr class="puTa_virupu">
<table><tr><td><a class=puTa_lanke href=puTa2437.html>p2437</a></td><td>p2438</td><td><a class=puTa_lanke href=puTa2439.html>p2439</a></td></tr></table>
</div></body></html>
