<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa62.html>p62</a></td><td>p63</td><td><a class=puTa_lanke href=puTa64.html>p64</a></td></tr></table>

<p><FONT FACE="SHREE900, SHREE, sans-serif" SIZE="3">టెస్టమెంట్‌) సాఫల్యాన్ని యూదులు గ్రహించలేకపోయినట్లే హైందవమత తత్త్వ&nbsp;<BR>సాఫల్యాన్ని బౌద్ధులు అవగాహన చేసుకోలేకపోయారు. శాక్యముని మతధర్మా-&nbsp;<BR>లను వేటినీ వినాశనం చేయటానికి జన్మించలేదనీ హైందవమత తత్త్వాలకు సహే-&nbsp;<BR>తుకమైన పరిపూర్తిని కూర్ప సహేతుకమైన పరిణతిని ఏర్పరుప జన్మించాడనీ&nbsp;<BR>మళ్లా నేనే నొక్కి వక్కాణిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">హైందవుల ధర్మం కర్మకాండ, జ్ఞానకాండ అని రెండు విభాగాలుగా&nbsp;<BR>వర్గీకరించబడివుంది; జ్ఞానకాండను ప్రధానంగా సన్న్యాసులు అధ్యయనం&nbsp;<BR>చేస్తారు.</FONT></p>
<p><FONT FACE="SHREE900, SHREE, sans-serif" SIZE="3">దాన్లో (అంటె జ్ఞానకాండ విషయంలో) జాతిభేదమనేది - వర్ణభేదమనేది&nbsp;<BR>- లేదు. అగ్రవర్ణస్థుడు అంత్యవర్ణస్థుడుకూడ సన్న్యాసి కావచ్చును. అప్పుడు&nbsp;<BR>రెండువర్ణాలు సమానమవుతాయి. మత విషయంలో వర్ణవ్యవస్థ అనేది లేనేలేదు.&nbsp;<BR>వర్ణవ్యవస్థ కేవలం సామాజికమైన కట్టుబాటు. శాక్యముని స్వయంగా సన్న్యాసి;&nbsp;<BR>నిగూఢమైన వేదతత్త్వాన్ని ప్రసారంచేసి, సమస్త ప్రపంచంలోను వ్యాప్తిగావించిన&nbsp;<BR>మహనీయు డాతడు. ధర్మప్రచారాన్ని ఆచరణలోకి తేవటానికి - అంతెందుకు,&nbsp;<BR>మత పరివర్తనం (అంటె ఇతర మతస్థులచేత తన మతాన్ని అవలంబింపచేసి&nbsp;<BR>వారిని స్వమతంలో చేర్చుకోవటం) అనే ఆశయాన్ని ఊహించటంలో ఆతడే&nbsp;<BR>ఆద్యుడు.</FONT></p>
<p><FONT FACE="SHREE900, SHREE, sans-serif" SIZE="3">అందరిపట్లా, ముఖ్యంగా అజ్ఞులపట్ల పేదలపట్ల ఆ గురువరేణ్యుడు వహిం-&nbsp;<BR>చిన అద్భుతసానుభూతిలో ఆతడి మహత్వమంతా నిండివుంది. ఆతడి శిష్యుల్లో&nbsp;<BR>కొందరు స్వయంగా బ్రాహ్మణులు. బుద్ధుడు ధర్మప్రచారం గావించిన సమ-&nbsp;<BR>యంలో భారతదేశంలో సంస్కృతం వ్యావహారిక భాషకాదు. అది కేవలం పండి-&nbsp;<BR>తుల గ్రంథాల్లోనే చోటుచేసుకొనివుంది. బుద్ధుడి బ్రాహ్మణశిష్యులు కొందరు&nbsp;<BR>ఆతడి బోధనలను సంస్కృతంలోకి అనువదించకోరగా, వారితో ఆత డిట్లా&nbsp;<BR>స్పష్టంగా తెలిపాడు: ‘‘పేదలకు, జనసామాన్యానికి తోడ్పడటమే నా ఆశయం;&nbsp;<BR>జనుల మాతృభాషలోనే నన్ను మాట్లాడనివ్వండి.’’ కాబట్టి నేటిదాకా ఆతడి&nbsp;<BR>బోధనల్లో అత్యధికభాగం నాటి వాడుక భాషలోనే వుండిపోయింది.</FONT></p>
<p><FONT FACE="SHREE900, SHREE, sans-serif" SIZE="3">తత్త్వశాస్త్రం ఏం చెప్పినా, వేదాంతం ఏం స్థిరపరచినా, లోకంలో మరణ&nbsp;<BR>మనేది వున్నంతవరకు, మానవహృదయంలో దౌర్బల్యమనేది వున్నంతవరకు,&nbsp;<BR>దుర్బలావస్థలో మానవహృదయంలోనుంచి (రక్షణార్థం) ఆర్తనాదం వెలువడు-&nbsp;<BR>తున్నంత వరకు, భగవంతుడిలో నమ్మిక అనేది వుండితీరుతుంది.</FONT></p>
<p><FONT FACE="Times-Roman, Times, serif" SIZE="1">S5</FONT></p>
<hr class="puTa_virupu">
<table><tr><td><a class=puTa_lanke href=puTa62.html>p62</a></td><td>p63</td><td><a class=puTa_lanke href=puTa64.html>p64</a></td></tr></table>
</div></body></html>
