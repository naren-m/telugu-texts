<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa318.html>p318</a></td><td>p319</td><td><a class=puTa_lanke href=puTa320.html>p320</a></td></tr></table>


<p><FONT FACE="SHREE900, SHREE, sans-serif" SIZE="3">లోకసేవాధురంధరు లనబడేవా రందరికంటె భగవంతుడికి పూర్తిగా ఆత్మా-&nbsp;<BR>ర్పణం చేసుకొన్నవారే విశేష లోకకళ్యాణకారకులు. పరిపూర్ణమైన ఆత్మశుద్ధిని&nbsp;<BR>పొందిన ఒక్కవ్యక్తి ప్రబోధకుల పటాలంకంటె అధికంగా కార్యాన్ని సాధిస్తూ-&nbsp;<BR>న్నాడు. విశుద్ధినుంచి నిశ్శబ్దతనుంచే అమోఘవాక్కు వెలువడుతుంది.</FONT></p>
<p><FONT FACE="SHREE900, SHREE, sans-serif" SIZE="3">‘‘కమలాన్ని పోలివుండు; ఒకచోట నిలుకడ కలిగివుండి దళాలను విక-&nbsp;<BR>సించుకో. అప్పుడు మధుపాలు అవే స్వయంగా వస్తాయి.’’ కేశవచంద్రసేన్‌కు&nbsp;<BR>శ్రీరామకృష్ణులకు ఎంతో వ్యత్యాసంవుంది. లోకంలో పాపం వుందనిగాని, దుఃఖం&nbsp;<BR>వుందనిగాని, ప్రతిఘటించవలసిన దోషం వుందనిగాని శ్రీరామకృష్ణుడు పరిగ&nbsp;<BR>ణించలేదు. కేశవచంద్రసేన్‌ గొప్ప నైతికసంస్కర్త, మహానాయకుడు, బ్రహ్మ&nbsp;<BR>సమాజ స్థాపనాచార్యుడు. పన్నెండేళ్ల తరువాత దక్షిణేశ్వర ప్రశాంత ప్రవక్త భారత&nbsp;<BR>దేశంలోనేకాక, యావత్తు ప్రపంచంలోను విప్లవం కలిగించాడు. ఎవరు కేవలం&nbsp;<BR>నిశ్శబ్దంగా జీవిస్తూ, ప్రేమిస్తూ, తమ వ్యక్తిత్వాన్ని ఉపసంహరించుకొంటారో&nbsp;<BR>వారే - అఖండ శక్తిసముపేతులు. వారెన్నడూ ‘నేను’, ‘నాది’ అని పలుకరు;&nbsp;<BR>నిమిత్తమాత్రులై వుండటంచేతనే వారు ధన్యులు, శాశ్వతజీవులు, భగవంతుడితో&nbsp;<BR>సంపూర్ణతాదాత్మ్యాన్ని పొందివుండేవారు, ఆదర్శజీవులు, నిష్కాములు, తాము&nbsp;<BR>ఫలానా చేస్తున్నామనే తలంపులేని - ఇట్టివారే క్రైస్తులను బుద్ధులను తయారుచే-&nbsp;<BR>సేవారు. వీరే నిజానికి లోకప్రవర్తకులు - జీవన్ముక్తులు, నిస్వార్థులు, అహంకా-&nbsp;<BR>రగంధ వినిర్ముక్తులు, లోభవిరహితులు, ‘నేను’ అనే భావమేలేక తత్త్వ&nbsp;<BR>స్వరూపులై విరాజిల్లేవారు.</FONT></p>
<p><FONT FACE="SHREE902-Italic, SHREE, sans-serif" SIZE="3">గురువారం, జూన్‌ 27</FONT></p>
<BR>
<p><FONT FACE="SHREE900-Italic, SHREE, sans-serif" SIZE="3">(స్వామీజీ నేటి ఉదయం కొత్తనిబంధన (న్యూటెస్టమెంట్‌) పుచ్చుకొని ‘జాన్‌&nbsp;<BR>సువార్త’ను గురించి మళ్లా ప్రసంగించారు.)</FONT></p>
<p><FONT FACE="SHREE900, SHREE, sans-serif" SIZE="3">క్రైస్తు తాను లోకానికి ‘శాంతిదాత’ను పంపుతానని వాగ్దానం చేశాడు:&nbsp;<BR>ఆ శాంతిదాతను నేనే అని మహమ్మదు తెల్పాడు. జీసస్‌ అప్రాకృతజన్ము&nbsp;<BR>డని పేర్కోటం మహమ్మదు అనావశ్యకంగా పరిగణించాడు. కారణజన్ములనే&nbsp;<BR>తలంపు సర్వకాల సర్వదేశాల్లోను వుండేది. మహాపురుషు లందరూ తమ&nbsp;<BR>తండ్రులు దేవతలని చెప్పుకొన్నారు.</FONT></p>
<p><FONT FACE="SHREE900, SHREE, sans-serif" SIZE="3">జ్ఞానం కేవలం సాపేక్షం; మనం దైవం కావచ్చును, కాని దైవాన్ని తెలుసు-&nbsp;<BR>కోజాలం. జ్ఞానం ‘కిందిమెట్టు’; తాను ‘తెలుసుకొన్నప్పుడే’ ఆదాముకు పతనం&nbsp;<BR>సంభవించింది. అంతకు మునుపటి వరకు అతడు దేవుడే; అతడు సత్యమే,&nbsp;<BR>అతడు పవిత్రతే. మనమే మన ముఖాలను, ప్రతిబింబాల్ని మాత్రమే చూడగ-&nbsp;<BR>లుగుతున్నాం, అసలు బింబాన్ని ఎన్నటికీ చూడజాలం. ప్రేమ మన స్వరూపం,</FONT></p>
<hr class="puTa_virupu">
<table><tr><td><a class=puTa_lanke href=puTa318.html>p318</a></td><td>p319</td><td><a class=puTa_lanke href=puTa320.html>p320</a></td></tr></table>
</div></body></html>
