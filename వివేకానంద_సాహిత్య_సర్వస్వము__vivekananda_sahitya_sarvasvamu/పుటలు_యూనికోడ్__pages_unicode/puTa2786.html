<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2785.html>p2785</a></td><td>p2786</td><td><a class=puTa_lanke href=puTa2787.html>p2787</a></td></tr></table>

<p><FONT FACE="SHREE900, SHREE, sans-serif" SIZE="3">ఆయన సమాధిలోనుండి బైటికొచ్చినట్లు గుర్తు హోమధూమమని&nbsp;<BR>యింతక్రితం చెప్పాను. ఒకరోజు యీ హోమధూమం కాలిన మాంసం వాసన&nbsp;<BR>వెయ్యసాగింది. చుట్టూవున్న జనం లోపల ఏం జరుగుతోందో గ్రహించలేక&nbsp;<BR>పోయారు. ఈ వాసన అంతకంతకు ఎక్కువ కాసాగింది. ధూమం అంతకంతకు&nbsp;<BR>ఎక్కువైంది. వారు అనుమానంతో తలుపులు బద్దలుకొట్టి లోపలికి వెళ్లారు. ఆ&nbsp;<BR>మహాయోగి పరమేశ్వరుడికి తుది హవిస్సుగా తన శరీరాన్ని హోమాగ్నిలో&nbsp;<BR>ఆహుతి చేసుకొన్నాడు. ఆ శరీరానికి మిగిలిం దేమిటి? ఒక బూడిద కుప్ప&nbsp;<BR>మాత్రమే.</FONT></p>
<p><FONT FACE="SHREE900, SHREE, sans-serif" SIZE="3">ఈ సందర్భంలో కాళిదాస మహాకవి చెప్పిన పలుకులను మనం స్మరిం-&nbsp;<BR>చటం సముచితం.</FONT></p>
<p><FONT FACE="SHREE902, SHREE, sans-serif" SIZE="3">‘‘అలోక సామాన్య మచింత్య హేతుకం</FONT></p>
<p><FONT FACE="SHREE902, SHREE, sans-serif" SIZE="3">ద్విషంతి మందాశ్చరితం మహాత్మనాం.’’</FONT></p>
<p><FONT FACE="SHREE900, SHREE, sans-serif" SIZE="3">మహాత్ముల చరిత్రలు లోకసామాన్యంగా వుండవు. వారలా ఎందుకు&nbsp;<BR>ప్రవర్తిస్తారో ఎంత యోచించినా సామాన్యుల కందదు. అవివేకులు వారి చరిత్ర-&nbsp;<BR>లను ద్వేషిస్తారు.</FONT></p>
<p><FONT FACE="SHREE900, SHREE, sans-serif" SIZE="3">కాని నాకు తెలిసినంత వరకు ఆయన యిలా ఎందుకు చేశాడో ఒక&nbsp;<BR>కారణం చెప్పటానికి నేను సాహసిస్తున్నాను. మరణానంతరం తన శరీరానికి&nbsp;<BR>సంస్కారం చెయ్యవలసిన కార్యాన్ని యితరులమీదికి నెట్టి, వారికి కష్టం కలిగిం-&nbsp;<BR>చటం ఎందుకనే భావనతో ఆర్యులకు సహజమైన తుది యజ్ఞకర్మను ఆ మహ-&nbsp;<BR>నీయుడు నిర్వర్తించాడు.</FONT></p>
<p><FONT FACE="SHREE900, SHREE, sans-serif" SIZE="3">ఈ రచయిత (వివేకానందస్వామి) ఆ సిద్ధపురుషుడికి ఎంతో ఋణపడి&nbsp;<BR>వున్నాడు. ఈ మహాచార్యుడికి అతడు భక్తుడు, సేవకుడు. ఈ రచనను ఆ&nbsp;<BR>మహనీయుడి స్మతిచిహ్నంగా ఆయనకు అంకిత మిస్తున్నాడుగాని నిజానికి&nbsp;<BR>అంతయోగ్యత యీ రచనకు లేకపోవచ్చును.</FONT></p>

<hr class="puTa_virupu">
<table><tr><td><a class=puTa_lanke href=puTa2785.html>p2785</a></td><td>p2786</td><td><a class=puTa_lanke href=puTa2787.html>p2787</a></td></tr></table>
</div></body></html>
