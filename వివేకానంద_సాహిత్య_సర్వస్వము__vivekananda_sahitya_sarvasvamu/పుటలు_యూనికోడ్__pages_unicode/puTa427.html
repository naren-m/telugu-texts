<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa426.html>p426</a></td><td>p427</td><td><a class=puTa_lanke href=puTa428.html>p428</a></td></tr></table>

<p><FONT FACE="TimesNewRoman, Times, serif" SIZE="2">1 2</FONT></p>
<p><FONT FACE="SHREE900, SHREE, sans-serif" SIZE="3">వ్యతిరేకంగా ప్రవర్తించినవారమౌతాం. అర్జునుడు యుద్ధరంగంలో తన నెది&nbsp;<BR>రించిన మహాసైన్యవ్యూహాన్ని చూసి పిరికివాడయ్యాడు; దేశంపట్ల, రాజుపట్ల&nbsp;<BR>ఆతడి విధ్యుక్తధర్మాన్ని ఆతడి ‘ప్రేమ’ మరపించింది. శ్రీకృష్ణుడు ఆతణ్ణి కపటి&nbsp;<BR>అనడానికి కారణం ఇదే:</FONT></p>
<p><FONT FACE="SHREE900, SHREE, sans-serif" SIZE="3">‘‘ప్రజ్ఞావాదాలు పలుకుతున్నావు గాని నీ చేతులు నీ పిరికితనాన్ని చూపి-&nbsp;<BR>స్తున్నాయి. కాబట్టి లే, పోరాడు.’’</FONT><FONT FACE="TimesNewRoman, Times, serif" SIZE="2"><sup>*&nbsp;<BR></sup></FONT><FONT FACE="SHREE900, SHREE, sans-serif" SIZE="3">ఇదే కర్మయోగ హృదయం. అప్రతిఘటనే మహోన్నతాదర్శ మని తెలుసు</FONT></p>
<p><FONT FACE="SHREE900, SHREE, sans-serif" SIZE="3">కున్నవాడు, అప్రతిఘటన మహోన్నత సత్యావిష్కరణమని, చెడును ప్రతిఘ&nbsp;<BR>టించటం అప్రతిఘటనమనే ఆ మహోన్నత సత్యావిష్కృతికి అందించే మెట్టు&nbsp;<BR>అనీ తెలుసుకున్నవాడు కర్మయోగి. ఈ మహోన్నతాదర్శాన్ని పొందడానికి&nbsp;<BR>ముందుదశలో చెడును ప్రతిఘటించడమే మానవుడి కర్తవ్యం; అందుకై అతణ్ణి&nbsp;<BR>పాటుపడనివ్వండి, పోరాడనివ్వండి, భుజాన్నెత్తి సూటిగా కొట్టనివ్వండి. ప్రతి-&nbsp;<BR>ఘటించగల శక్తిని గడించిన తరువాతే అప్రతిఘటనం గుణమవుతుంది.</FONT></p>
<p><FONT FACE="SHREE900, SHREE, sans-serif" SIZE="3">మా దేశంలో ఒకప్పుడు నేనొక వ్యక్తిని కలుసుకున్నాను. ఆ వ్యక్తి జిజ్ఞాస&nbsp;<BR>అనేది ఆవగింజంతైనాలేని కేవల పశుప్రాయుడని, మందమతి అని, అవివేకి అని&nbsp;<BR>నాకు ముందే తెలుసు. ‘‘భగవంతుణ్ణి తెలిసికోవడానికి నేనేం చెయ్యాలి? ముక్తి&nbsp;<BR>నాకెలా లభిస్తుంది?’’ అని అతడు నన్ను అడిగాడు. ‘‘అసత్యం చెప్పగలవా?’’&nbsp;<BR>అని నేను అడిగాను. ‘‘నా వల్ల కాదు’’ అన్నాడతడు. ‘‘అయితే అసత్యం చెప్పడం&nbsp;<BR>నువ్వు నేర్చుకోవాలి. ఎవరైనా కేవలం పశుప్రాయుడుగానో, కాష్ఠప్రాయుడుగానో&nbsp;<BR>వుండడానికంటె అసత్యం పలికేవాడుగా వుండటం సబబు. నువ్వు ఒట్టి మంద-&nbsp;<BR>మతివి; నిర్మలం, ప్రశాంతం, నిష్క్రియం ఐన మహోన్నతస్థితిని పొందినవాడవు&nbsp;<BR>కానేకావు; ఏదైనా దుష్కార్యాన్ని చేయడానికి కూడా శక్తిలేని మందుడవు నువ్వు.’’&nbsp;<BR>నే నతడికి చేసిన హితబోధ ఇది. ఇదంతా అసాధారణ సందర్భం అనటం నిజం;&nbsp;<BR>నే నతడితో అన్నవి పరిహాసవాక్కులు. కాని రాజసికస్థితి నుంచి ప్రశాంతి&nbsp;<BR>నిలయమైన పరిపూర్ణ సాత్త్వికస్థితిని పొందడానికి మానవుడు కర్మమార్గంలో&nbsp;<BR>పురోగమించాలనేదే నా అభిప్రాయం.</FONT></p>
<p><FONT FACE="SHREE900, SHREE, sans-serif" SIZE="3">అలసతను, అన్నివిధాల తొలగించుకోవాలి. ఎప్పుడూ కార్యపరత్వమంటే&nbsp;<BR>ప్రతిఘటనే. నానావిధాలైన దౌర్జన్యాన్ని ప్రతిఘటించండి, శారీరక మానసిక&nbsp;<BR>దౌష్ట్యాన్ని ఎదుర్కోండి. ‘‘ఎవ్వరినీ ద్వేషించవద్దు, చెడుకు ప్రతీకారం&nbsp;<BR>చెయ్యకు’’ అని చెప్పడం సులభమేకాని, అనుష్ఠానాన్ని చూసేసరికి ఆ విధమైన</FONT></p>
<p><FONT FACE="TimesNewRoman, Times, serif" SIZE="3">* </FONT><FONT FACE="SHREE900, SHREE, sans-serif" SIZE="3">భగవద్గీత. 2-3, 11.</FONT></p>
<hr class="puTa_virupu">
<table><tr><td><a class=puTa_lanke href=puTa426.html>p426</a></td><td>p427</td><td><a class=puTa_lanke href=puTa428.html>p428</a></td></tr></table>
</div></body></html>
