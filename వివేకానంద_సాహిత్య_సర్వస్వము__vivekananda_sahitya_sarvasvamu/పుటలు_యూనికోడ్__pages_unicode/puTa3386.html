<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3385.html>p3385</a></td><td>p3386</td><td><a class=puTa_lanke href=puTa3387.html>p3387</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>˙ </FONT></p>
<p><FONT FACE="SHREE900, SHREE, sans-serif" SIZE="3">విడనాడరు ఎప్పటికీ, ఎప్పటికీ, ఎప్పటికీ. విపరీత సిద్ధాంతాలను పక్కకునెట్టి,&nbsp;<BR>పసిపిల్లలుగా తయారై ఆయనను శరణుచేరండి. ఎక్కువ వ్రాయలేను. ఆడ&nbsp;<BR>దానివలె విలపిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">నా హృదయనాథా! నీకు జయం, నీకు మంగళం.</FONT></p>
<p><FONT FACE="SHREE900, SHREE, sans-serif" SIZE="3">ప్రేమయుతుడైన,</FONT></p>
<p><FONT FACE="SHREE900, SHREE, sans-serif" SIZE="3">మీ</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>   </sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(అలసింగ పెరుమాళ్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">అమెరికా సంయుక్త రాష్ట్రాలు,</FONT></p>
<p><FONT FACE="SHREE900, SHREE, sans-serif" SIZE="3">జూలై 11, 1894.</FONT></p>
<p><FONT FACE="SHREE900, SHREE, sans-serif" SIZE="3">ప్రియ అలసింగా,</FONT></p>
<p><FONT FACE="SHREE900, SHREE, sans-serif" SIZE="3">541, డియర్‌ బారన్‌ అవెన్యూ, షికాగో, అనే చిరునామాకు తప్ప యితర&nbsp;<BR>చోట్లకు నువ్వు వ్రాయకూడదు. నువ్వు యిదివరలో వ్రాసిన ఉత్తరం దేశమంతా&nbsp;<BR>తిరిగి, తిరిగి నన్ను చేరింది. అదికూడ, నే నిక్కడ బాగా పరిచయస్థుడనై&nbsp;<BR>వుండటంవల్లనే. కొన్ని తీర్మానాలు డాక్టరు ‘బారోసు’గారికి పంపుతూ ఒక&nbsp;<BR>ఉత్తరం వ్రాయి. ఆ ఉత్తరంలో ఆయన నాపట్ల చూపిన ఆదరానికి ధన్యవాదాలు&nbsp;<BR>తెలుపుతూ, దాన్ని అమెరికాలో ప్రచురించమని కోరుతూ వ్రాయి. నేను ఎవ్వరి&nbsp;<BR>ప్రతినిధిని కానని మిషనరీలు చేస్తున్న తప్పుడు అభియోగాలను అది ఖండించి&nbsp;<BR>వేస్తుంది. నా వత్సా! కార్యదక్షత నేర్చుకో. మన మింకా ఘనకార్యాలు సాధించ&nbsp;<BR>వలసి ఉన్నాం. గత సంవత్సరం విత్తులు మాత్రమే చల్లాను; పంటను ఈ సంవ-&nbsp;<BR>త్సరం కోసుకోవాలి. ఈ లోపల భారతదేశంలో చేతనైనంత ఉత్సాహం కల్గించ&nbsp;<BR>టానికి యత్నించు. కిడిని, అతని దారిన అతణ్ణి పోనివ్వు. కాలక్రమాన అతడే&nbsp;<BR>సక్రమంగా తిరిగి వస్తాడు. నేను అతని బాధ్యత వహించాను. తన స్వంత&nbsp;<BR>అభిప్రాయాన్ని వ్యక్తపరచటానికి అతనికి పరిపూర్ణమైన అధికారముంది.&nbsp;<BR>పత్రికకు అతనితో రాయించు. అలాచేస్తే అతనికి ఉత్సాహం కల్గుతుంది.&nbsp;<BR>అతనికి నా ఆశీస్సులు.</FONT></p>
<p><FONT FACE="SHREE900, SHREE, sans-serif" SIZE="3">పత్రికను ప్రారంభించు. అప్పుడప్పుడు నేను కొన్ని వ్యాసాలు పంపుతాను.&nbsp;<BR>ఆ పత్రిక ‘బోస్టన్‌’లోని ‘హార్వర్డ్‌’ విశ్వవిద్యాలయ ప్రొఫెసరైన ‘జాన్‌ హెన్రీ&nbsp;<BR>రైట్‌’ గారికి తప్పక పంపించు. దానితోపాటు ఒక ఉత్తరం వ్రాస్తూ, ఈ దేశంలో</FONT></p>
<hr class="puTa_virupu">
<table><tr><td><a class=puTa_lanke href=puTa3385.html>p3385</a></td><td>p3386</td><td><a class=puTa_lanke href=puTa3387.html>p3387</a></td></tr></table>
</div></body></html>
