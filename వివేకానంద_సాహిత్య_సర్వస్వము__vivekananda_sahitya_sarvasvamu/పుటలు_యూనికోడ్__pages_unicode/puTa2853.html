<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2852.html>p2852</a></td><td>p2853</td><td><a class=puTa_lanke href=puTa2854.html>p2854</a></td></tr></table>

<p><FONT FACE="SHREE900, SHREE, sans-serif" SIZE="3">స్వామీజీ: శాస్త్రాలు అంటే నీ ఉద్దేశ్యమేమిటి? ఉపనిషత్తులు ప్రమాణా-&nbsp;<BR>లైతే, బైబిల్‌కాని, జెంద్‌ - అవెస్తాకాని సమానమైన ప్రమాణాలు ఎందుకు కావు?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: ఈ పవిత్ర గ్రంథాలుకూడా ప్రమాణాలు అని అంగీకరించినా&nbsp;<BR>అవి వేదాలంత ప్రాచీనాలు కావు గదా! మరి, వేదాలలో ఆత్మతత్త్వం స్థాపించ&nbsp;<BR>బడినట్లు మరెక్కడా స్థాపింపబడలేదు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: మీ వాదాన్ని అంగీకరిస్తున్నానే అనుకుందాం! అయినా వేదాల్లో&nbsp;<BR>తప్ప సత్యం మరి యితరత్ర లభించదని చెప్పడానికి మీకు అధికారం&nbsp;<BR>ఎక్కడుంది?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: నిజమే! వేదాలలోనే గాక, అన్ని పవిత్ర గ్రంథాలలోను సత్యం&nbsp;<BR>చెప్పబడి వుండవచ్చును. కాదని చెప్పను. కాని, నా విషయంలో ఉపనిషత్తు&nbsp;<BR>బోధల ప్రకారమే జీవిస్తాను. నాకు వాటియందు అధికమైన విశ్వాసం ఉంది.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నిరభ్యంతరంగా అలా చేయవచ్చు. అయితే మరొకరికి&nbsp;<BR>కూడా ఏ యితర సంప్రదాయంలోగాని, వర్గంలోగాని, ‘‘అధికమైన విశ్వాసం’’&nbsp;<BR>ఉన్నట్లయితే, మీరు అతణ్ణి ఆ ప్రకారమే ఉండనీయాలి. కాలక్రమంగా,&nbsp;<BR>మీరూ, అతడూకూడా ఒకే గమ్యాన్ని చేరుకుంటారని మీకే తెలుస్తుంది.&nbsp;<BR>శివమహిమ్నా స్తోత్రంలో మీరు చదవలేదా? ‘‘త్వమసి పయసా మర్ణవ యివ’’&nbsp;<BR>‘నీవు (శివుడు) అన్ని నదులకు చివరి గమ్యమైన సాగరం వంటివాడవు.’</FONT></p>
<p><FONT FACE="SHREE902, SHREE, sans-serif" SIZE="3">ఐదవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">శిష్యుడికి దీక్ష నిచ్చుట - యజ్ఞోపవీత ఆచారానికి మూలం - ద్వంద్వభావ సమస్య&nbsp;<BR>- ఆత్మసాక్షాత్కారం ఎప్పుడు కల్గుతుంది?</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: ఆలంబజారు మఠం - సంవత్సరం 1897, మే నెల</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">అది బెంగాలీ శకం 1303వ సంవత్సరం వైశాఖ మాసం 19వ రోజు. ఈ&nbsp;<BR>రోజు స్వామీజీ శిష్యునికి మంత్రదీక్షను యివ్వడానికి అంగీకరించారు. కనుక&nbsp;<BR>శిష్యుడు ఉదయమే ఆలంబజారు మఠం చేరుకున్నాడు. శిష్యుని చూడగానే&nbsp;<BR>స్వామీజీ ఎగతాళిగా అన్నారు ‘‘మంచిది, నిన్ను ఈ రోజు బలి యివ్వబో&nbsp;<BR>తున్నారు. అవునా?’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ శిష్యుడితో యిలా అన్న వెంటనే నవ్వుతూ, అక్కడ కూర్చున్న&nbsp;<BR>వారితో అమెరికా విశేషాలను గూర్చి ముచ్చటించటం ప్రారంభించారు.&nbsp;<BR>ఆధ్యాత్మిక జీవన నిర్మాణానికి ఏకాగ్రభక్తి ఎంత అవసరమో, గురువుపై కూడ&nbsp;<BR>అంత దృఢవిశ్వాసం, గాఢభక్తి ఎలా వుండాలో, గురు వాక్యాలలో ఎంత చలిం-&nbsp;<BR>చని నమ్మకం ఉంచాలో, గురువుకోసం ప్రాణాన్నిసైతం ఎలా సమర్పించాలో</FONT></p>
<hr class="puTa_virupu">
<table><tr><td><a class=puTa_lanke href=puTa2852.html>p2852</a></td><td>p2853</td><td><a class=puTa_lanke href=puTa2854.html>p2854</a></td></tr></table>
</div></body></html>
