<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2942.html>p2942</a></td><td>p2943</td><td><a class=puTa_lanke href=puTa2944.html>p2944</a></td></tr></table>

<p><FONT FACE="SHREE900, SHREE, sans-serif" SIZE="3">సాధించటంలోను కనిపిస్తుంది. సజీవమైన వృక్షం నీటిలో కన్పించే దానినీడ-&nbsp;<BR>లాగా, విరుద్ధ ముఖాలైన పోరాటాలు మానవజగత్తులోను, మానవుడికి ఎదురు&nbsp;<BR>తీర్చిన పశుజగత్తులోను మనకు గోచరమౌతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అటువంటప్పుడు మీరు శారీరక బలాన్ని సమకూర్చకోమని&nbsp;<BR>ఎందుకు బోధిస్తున్నారు?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ‘ఈసురో’మంటున్న మీరంతా బలిష్ఠమైన మనుష్యులేనా&nbsp;<BR>అంటున్నాను? మీకు కొంచెం తెలివితేటలున్నాయి. అంతమాత్రం సరిపో-&nbsp;<BR>తుందా? శరీరం బలంగా వుండకపోతే మీరు మనస్సుతో పోట్లాడి దాన్నెలా వశం&nbsp;<BR>చేసుకోగలరు? లోకంలో కనిపించే పరిణామం అంతటిలో ఉత్తమోత్తమంగా&nbsp;<BR>పరిగణింపబడే ‘మానవుడు’ అని పిలువబడటానికి మీరు అర్హులేనా? ఆహార,&nbsp;<BR>నిద్రా, భయ, మైథునాలు తప్ప మీకున్నది ఏమిటి? మీరు నాలుగుకాళ్ల&nbsp;<BR>జంతువుల్లా వృద్ధి చెందనందుకు మీ అదృష్టాన్ని కొనియాడండి. శ్రీరామకృష్ణు&nbsp;<BR>లనేవారు: ‘‘తన ఆధిక్యతను గుర్తించినవాడే మానవుడు.’’ అత్యంతక్షుద్రమైన&nbsp;<BR>కీటకంవంటి ప్రాణికోటి వుందని, అది జనన మరణ చక్రాన్ని తప్పించుకొని&nbsp;<BR>ఉత్తమస్థితికి పోజాలదని శాస్త్రాలు చెబుతున్నాయి. అలాంటి క్షుద్రప్రాణులకు&nbsp;<BR>మీరు ప్రత్యక్ష నిదర్శనాలు! పరస్పరం ద్వేష అసూయాభావాలతో మీరు జీవి-&nbsp;<BR>స్తున్నారు. పాశ్చాత్యుల దృష్టిలో మీరు హేయంగా కన్పిస్తున్నారు. మీరు పశు&nbsp;<BR>ప్రాయులు. అందుకే మిమ్మల్ని పోరాడమని నేను ప్రబోధిస్తున్నాను. సిద్ధాంతా&nbsp;<BR>లన్నింటిని కట్టగట్టి ప్రక్కన పెట్టండి. మీ నిత్యకృత్యాల్లో మీరు పశుక్షేత్రానికి,&nbsp;<BR>మానవక్షేత్రానికి మధ్యలో వున్న సమన్వయక్షేత్రానికి సంబంధించినవారు&nbsp;<BR>అవునో కాదో ప్రశాంతచిత్తంతో ఆలోచించుకోండి. మొదట శరీరదార్ఢ్యాన్ని&nbsp;<BR>వృద్ధిపరచుకోండి. అప్పుడే మీకు మనోనిగ్రహం లభిస్తుంది. ‘‘నాయమాత్మా&nbsp;<BR>బలహీనేన లభ్యః’’ ‘బలహీనులకు ఈ ఆత్మ లభ్యం కాదు’ (కఠోపనిషత్తు,&nbsp;<BR>1-</FONT><FONT FACE="TimesNewRoman, Times, serif" SIZE="2">ii</FONT><FONT FACE="SHREE900, SHREE, sans-serif" SIZE="3">-23).</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే మహాశయా! ఈ ‘బలహీన’ పదానికి భాష్యకారుడైన&nbsp;<BR>శ్రీ శంకరులవారు ‘బ్రహ్మచర్యం లేనివారు’ అని అర్థం చెప్పారు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఆయన చెప్పిన దేదో ఉండనీ, ‘దుర్బల శరీరులు ఆత్మ&nbsp;<BR>సాక్షాత్కారానికి అనర్హులు’ అని నేను చెబుతున్నాను.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే, ఎందరో మందబుద్ధులకు దృఢమైన శరీరాలున్నాయి.&nbsp;<BR>స్వామీజీ: శ్రమతీసుకొని వాళ్ల కర్థమయ్యే భాషలో కొన్ని మంచి</FONT></p>
<p><FONT FACE="SHREE900, SHREE, sans-serif" SIZE="3">భావాలను వారిలో గట్టిగా ఏర్పరిచావా, యిక చూచుకో దుర్బల శరీరాలు&nbsp;<BR>గలవాళ్లకంటే వాళ్లే శీఘ్రంగా వాటిని ఆచరించి సాధించగలరు. శరీరదార్ఢ్యం</FONT></p>
<hr class="puTa_virupu">
<table><tr><td><a class=puTa_lanke href=puTa2942.html>p2942</a></td><td>p2943</td><td><a class=puTa_lanke href=puTa2944.html>p2944</a></td></tr></table>
</div></body></html>
