<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2906.html>p2906</a></td><td>p2907</td><td><a class=puTa_lanke href=puTa2908.html>p2908</a></td></tr></table>

<p><FONT FACE="SHREE900, SHREE, sans-serif" SIZE="3">గ్రహించాలి. తర్వాత దాన్ని నిత్యజీవితంలో అనుష్టానంలోకి తీసుకొని రావాలి.&nbsp;<BR>అర్థమైందా? దీన్నే ‘ధర్మాచరణం’ అంటారు.</FONT></p>
<p><FONT FACE="SHREE900, SHREE, sans-serif" SIZE="3">ఆ విధంగా సంభాషణ కొనసాగి శంకరాచార్యులవారి విషయంలోకి&nbsp;<BR>దొర్లింది. శిష్యుడు శ్రీ శంకరుని గొప్ప అభిమాని. ఆయన సిద్ధాంతంలో&nbsp;<BR>అపారమైన నమ్మకం ఉన్నవాడు. శ్రీ శంకరాచార్యుల వారి అద్వైత సిద్ధాంతం,&nbsp;<BR>అన్ని సిద్ధాంతాలలో మకుటాయమానమని, విమర్శకు తావులేనిదని అతని&nbsp;<BR>అభిప్రాయం. స్వామివారికిది తెలుసు. శిష్యునిలో వున్న ఈ పాక్షికబుద్ధిని బద్దలు&nbsp;<BR>చేయాలని స్వామీజీ తలచారు. అలా సమయం వచ్చినప్పుడల్లా తన శిష్యవర్గం-&nbsp;<BR>లోని అపోహలను తొలగించడం స్వామీజీకి మామూలే!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: శంకరుల బుద్ధి పదునైన కత్తిలాగా మిక్కిలి వాడి కలది. ఆయన&nbsp;<BR>గొప్ప తార్కికుడు. పండితుడు. దానిలో సందేహంలేదు. కాని&nbsp;<BR>ఆయనలో గొప్ప ఔదార్యం లేదు. అతని హృదయంకూడా అటువంటిదే.&nbsp;<BR>పైపెచ్చు, బ్రాహ్మణత్వంలో ఆయనకు మితిమీరిన గర్వం. దక్షిణాది బ్రాహ్మణ&nbsp;<BR>పురోహిత వర్గానికి ఉన్నటువంటిదని నీవు అనవచ్చు. పరబ్రహ్మజ్ఞానాన్ని&nbsp;<BR>బ్రాహ్మణేతరులు పొందరని, తన వేదాంత సూత్రభాష్యంలో ఎంతగా సమర్థిం-&nbsp;<BR>చాడో! ఇంకా, బ్రహ్మాండమైనవి అతని వాగ్వాదాలు! విదురుని విషయంలో,&nbsp;<BR>అతడు పూర్వజన్మలో బ్రాహ్మణుడుగా ఉండటంవల్ల బ్రహ్మజ్ఞాని అయినాడని&nbsp;<BR>వాదించాడు. మంచిదే, ఈ రోజుల్లోనే శూద్రుడెవడైనా బ్రహ్మజ్ఞానాన్ని పొందితే&nbsp;<BR>మీ శంకరుని పక్షం తీసుకొని అతడు క్రిందటి జన్మలో బ్రాహ్మణుడై పుట్టడం&nbsp;<BR>వల్ల బ్రహ్మజ్ఞానాన్ని పొందాడని చెప్పాలి! రామ! రామ! అంత ఆర్భాటం చేసి&nbsp;<BR>బ్రాహ్మణత్వానికి ప్రాధాన్యమివ్వటం వల్ల ప్రయోజన మేమిటి? మూడు&nbsp;<BR>అగ్రవర్ణాల వారికి వేదాన్ని అధ్యయనం చేయటానికి అధికారం ఉందని వేదాలే&nbsp;<BR>చెబుతున్నాయి కదా! వేద విరుద్ధంగా శ్రీ శంకరులు ఈ విషయంలో యింత&nbsp;<BR>విపరీత పాండిత్యాన్ని ప్రదర్శించవలసిన అవసరమేముంది? తన వాదబలంతో&nbsp;<BR>బౌద్ధుల్ని ఓడించి, ఎంతోమంది బౌద్ధభిక్షువుల్ని కాల్చి వేశాడు. అలాంటిది&nbsp;<BR>ఆయన హృదయం! ఓడిపోయినంత మాత్రాన బౌద్ధులుకూడా తమను తాము&nbsp;<BR>కాల్చుకొని చనిపోయేటంతటి బుద్ధిహీనులు! శ్రీ శంకరుల ఈ పనిని దురభి-&nbsp;<BR>మానం అనవలెనా? మరేదైనా అనవలెనా? కాని బుద్ధుని హృదయం చూడు! ఒక&nbsp;<BR>మేకపిల్లను రక్షించటానికి తన ప్రాణాన్ని యివ్వటానికికూడా సంసిద్ధుడైనాడు -&nbsp;<BR>ఇక ‘బహుజన హితాయ, బహుజన సుఖాయ’ - అనేకుల హితానికి, అనేకుల&nbsp;<BR>సుఖానికి - అనే అంశాలను గూర్చి వేరే చెప్పాలా? ఎంత విశాల</FONT></p>
<hr class="puTa_virupu">
<table><tr><td><a class=puTa_lanke href=puTa2906.html>p2906</a></td><td>p2907</td><td><a class=puTa_lanke href=puTa2908.html>p2908</a></td></tr></table>
</div></body></html>
