<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1518.html>p1518</a></td><td>p1519</td><td><a class=puTa_lanke href=puTa1520.html>p1520</a></td></tr></table>
<p><FONT FACE="SHREE900, SHREE, sans-serif" SIZE="3">290 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">లోకంలోవున్న ఏకైక ప్రేరకశక్తి ఆత్మే, అని చెప్పిన తత్త్వవేత్తలు ఆధునికకాలంలో&nbsp;<BR>వున్నారు. అది సత్యం, అసత్యంకూడ; మన ఈ ‘‘ఆత్మ’’, దీని వెనుకవున్న&nbsp;<BR>యథార్థమైన ఆత్మకు ప్రతిబింబమే. ఇది అల్పం కాబట్టి అది తప్పు గాను, పాపం-&nbsp;<BR>గాను కనిపిస్తోంది. ఆత్మే జగత్తు. ఆత్మ యందలి అనంతప్రేమ, స్వల్ప భాగం-&nbsp;<BR>గుండా కనబడుతున్నందువల్ల అది చెడ్డదిగాను, అల్పమయిందిగాను తోస్తోంది.&nbsp;<BR>భార్య తన భర్తను ప్రేమించేటప్పుడుగూడ ఆమెకు తెలిసినా, తెలియకపోయినా&nbsp;<BR>ఆత్మ కోసమే భర్తను ప్రేమిస్తోంది. లోకంలో వ్యక్తమవుతున్న తీరునుబట్టి, అది&nbsp;<BR>స్వార్థపరత్వమే. నిజానికి, స్వార్థపరత్వం, ఆ ఆత్మతత్త్వం నందొక చిన్నభాగమే.&nbsp;<BR>ఎప్పుడెవరు దేనిని ప్రేమించినా, ఆ ప్రేమకు ఆధారం, ద్వారం ఈ ఆత్మే. ఈ&nbsp;<BR>ఆత్మను తెలిసికోవాలి. ఉన్న భేదమేమి? ఎవరాత్మను తెలిసికొనక ప్రేమిస్తారో,&nbsp;<BR>వారి ప్రేమ స్వార్థపరత్వమే. ఆత్మతత్త్వాన్ని ఎవరు తెలిసికొని ప్రేమిస్తారో, వారి&nbsp;<BR>ప్రేమ నిరుపాధికం, వారు రుషులు. ‘‘బ్రాహ్మణుని ఆత్మగాకాక, తదితరంగా&nbsp;<BR>భావించే వానిని బ్రాహ్మణుడు విసర్జిస్తాడు. క్షత్రియుని ఆత్మగాకాక వేరుగా&nbsp;<BR>భావించేవానిని క్షత్రియుడు విసర్జిస్తాడు. లోకాలను ఆత్మగాకాక తదితరంగా&nbsp;<BR>భావించే వానిని లోకాలు విసర్జిస్తాయి. దేవతలను ఆత్మగాకాక, తదితరంగా&nbsp;<BR>భావించే వానిని దేవతలు విసర్జిస్తారు. భూత సముదాయాన్ని ఆత్మగాకాక,&nbsp;<BR>తదితరంగా భావించే వానిని భూతములు విసర్జిస్తాయి. సర్వమును ఆత్మగా కాక,&nbsp;<BR>తదితరంగా భావించే వానిని సర్వమూ విసర్జిస్తుంది. ఈ బ్రాహ్మణులు,&nbsp;<BR>క్షత్రియులు, లోకాలు, దేవతలు - (ఈ భూతాలు) ఈ సర్వమూ, ఆత్మే’’&nbsp;<BR>- ‘ప్రేమ’ అంటే ఏమో, యాజ్ఞవల్క్యుడు ఇలా వివరించాడు.</FONT></p>
<p><FONT FACE="SHREE900, SHREE, sans-serif" SIZE="3">ఒక వస్తువును మనం విశేషించినప్పుడంతా, దానిని ఆత్మనుండి&nbsp;<BR>ప్రత్యేకిస్తున్నాం. నేనొక స్త్రీని ప్రేమించాలని చూస్తున్నాను; నే నా స్త్రీని&nbsp;<BR>ప్రత్యేకించగానే ఆమె, ఆత్మనుండి వేరవుతుంది. ఆమెపట్ల నా ప్రేమ నిత్యం కాజా-&nbsp;<BR>లదు. అది దుఃఖాంతం కాగలదు. నే నా స్త్రీని ఆత్మగానే దర్శిస్తే, వెంటనే ప్రేమ&nbsp;<BR>నిర్దిష్టమవుతుంది. దానికెప్పుడూ విఘాతం కలుగదు. అట్లే ప్రతి&nbsp;<BR>విషయంకూడ; ఏ వస్తువునైనా, విశ్వమంతటినుండి - ఆత్మనుండి - వేరుచేసి&nbsp;<BR>ఆ వస్తువునందు ఆసక్తి కలవాడివైతే, ఆ ప్రేమకు విఘాతం కలుగుతుంది.&nbsp;<BR>ఆత్మకు వెలిగా, మనం దేనిని ప్రేమించినా, దాని ఫలితాలు దుఃఖం, దైన్యమే.&nbsp;<BR>అన్నిటిని ఆత్మగాను, ఆత్మస్థంగాను ప్రేమిస్తే ఎట్టి ఆపదకాని, అడ్డుగాని కలుగ&nbsp;<BR>జాలదు. ఇది పరిపూర్ణానందం. ఈ లక్ష్యాన్ని సాధించటమెలా? లక్ష్యాన్ని&nbsp;<BR>అందుకొనే మార్గాన్ని యాజ్ఞవల్క్యుడు మనకు వివరించాడు. ఆత్మజ్ఞానం&nbsp;<BR>లేకున్నప్పుడు, మనం ప్రతివస్తువును ఆత్మగా భావించడమెలా? ‘‘మ్రోగుతున్న</FONT></p>
<hr class="puTa_virupu">
<table><tr><td><a class=puTa_lanke href=puTa1518.html>p1518</a></td><td>p1519</td><td><a class=puTa_lanke href=puTa1520.html>p1520</a></td></tr></table>
</div></body></html>
