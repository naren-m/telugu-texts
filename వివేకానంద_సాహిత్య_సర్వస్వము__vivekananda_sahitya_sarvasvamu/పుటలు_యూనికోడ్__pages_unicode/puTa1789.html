<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1788.html>p1788</a></td><td>p1789</td><td><a class=puTa_lanke href=puTa1790.html>p1790</a></td></tr></table>
<p><FONT FACE="SHREE900, SHREE, sans-serif" SIZE="3">184 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">కాబట్టి నీ వీరత్వాన్ని ప్రదర్శించు; సందర్భానుసారంగా రాజనీతి నిర్దిష్టాలైన&nbsp;<BR>సామ దాన భేద దండోపాయాలను ప్రయోగించి (అంటే సంధి చేసుకొనో,&nbsp;<BR>ద్రవ్యదానమొసగో, పరస్పర వైరాలు రేకెత్తించో, ప్రత్యక్షంగా పోరుజరిపో) నీ విరో-&nbsp;<BR>ధిని వశం చేసుకొని ప్రాపంచిక భోగాలను అనుభవించటానికి ప్రయత్నించు -&nbsp;<BR>అప్పుడు నువ్వు ధార్మికుడ వవుతావు. అలా చెయ్యక, ఎవరైనా నిన్ను కాలదన్ని&nbsp;<BR>నేలరాయాలని అలా చేస్తే, నువ్వు ఆ అవమానాలను మౌనంతో భరించి వూరు-&nbsp;<BR>కుంటే, నీ జీవితమే అప్రతిష్ఠపాలవుతుంది; నీ ఐహికజీవితం నరకప్రాయ&nbsp;<BR>మౌతుంది; పారలౌకిక జీవితం మరో నరకమౌతుంది. ఇదే శాస్త్రబోధ. నీ&nbsp;<BR>స్వధర్మాన్ని నిర్వర్తించు - ఇది సత్యం, సత్యాతిసత్యం. ప్రియమైన నా&nbsp;<BR>స్వమతస్థులారా! యిదే మీకు నా హితోపదేశం. చెడ్డ పనులు చెయ్యవద్దు, ఎవరినీ&nbsp;<BR>హింసించవద్దు, ఎవరినీ పీడించవద్దు, యితరులకు మీ శక్తిమేరకు ఉపకారం&nbsp;<BR>చెయ్యండి. కాని యితరులు చెరుపు చేసినప్పుడు మౌనంగా దాన్ని భరించి వూరు-&nbsp;<BR>కోవటం గృహస్థుడికి పాపం; వెంటనే అదే రూపంలో మారు చెల్లించ ప్రయ-&nbsp;<BR>త్నించాలి. గృహస్థుడు పూర్ణపరిశ్రమతో, పరిపూర్ణోత్సాహంతో ధనం ఆర్జించి,&nbsp;<BR>స్వకుటుంబాన్ని, పరులను పోషించి వారికి సుఖం చేకూర్చాలి. అలా&nbsp;<BR>చెయ్యలేకపోతే మనిషని ఎందుకు చెప్పుకుంటావు? నువ్వు సరైన గృహస్థువు&nbsp;<BR>కూడా కావు - నీలాంటి వాడికి మోక్షం సుదూరం.</FONT></p>
<p><FONT FACE="SHREE900, SHREE, sans-serif" SIZE="3">ధర్మం కర్మపై ఆధారపడి వుంటుందని యిప్పటికే చెప్పాం. సమర్థత&nbsp;<BR>కలిగి నిరంతర కర్మాచరణలో నిమగ్నుడై వుండటం ధార్మికునికి స్వాభావికం.&nbsp;<BR>కర్మాచరణం విధింపని వేదభాగాలు నిజానికి వేదాలే కావని కొందరు మీమాంస&nbsp;<BR>కులుకూడా అభిప్రాయపడుతున్నారు! ‘‘ఆమ్నాయస్య క్రియార్థ త్వాదానర్థక్య&nbsp;<BR>మతదర్థానామ్‌’’ అనేది ఒక జైమినీ సూత్రం. (వేదాలు కర్మప్రతిపాదనార్థకాలే&nbsp;<BR>కాబట్టి, కర్మాచరణంతో ప్రసక్తాలుకాని వేదభాగాలు నిరర్థకాలు.)</FONT></p>
<p><FONT FACE="SHREE900, SHREE, sans-serif" SIZE="3">‘‘ఓంకారాన్ని నిరంతరం ఉచ్చరిస్తూ, దాని అర్థాన్ని గురించి ధ్యానిస్తుండ&nbsp;<BR>టంతో, సర్వాన్ని సాధించవచ్చును;’’ ‘‘భగవన్నామ స్మరణం వల్ల సర్వపాపాలు&nbsp;<BR>నశిస్తాయి;’’ ‘‘ఈశ్వర సంకల్పానికే ఆత్మార్పణ మొనర్చుకొనేవాడికి సమస్తం లభి-&nbsp;<BR>స్తుంది’’ - అవును, శాస్త్రాలు, సిద్ధపురుషులు పలికిన యీ మాటలు&nbsp;<BR>నిస్సంశయంగా యథార్థాలే. కాని, మనలో అసంఖ్యాకులు జీవితకాలమంతా&nbsp;<BR>ఓంకారాన్ని గురించే ధ్యానిస్తూ, భగవన్నామంలోని భక్తిచే పారవశ్యమంది, ‘‘నీ&nbsp;<BR>సంకల్పమే నెరవేరుతుంది, నేను నీకు పూర్తిగా శరణాగతుడనైనాను’’ అని పలుకు&nbsp;<BR>తున్నారు కదా. వారికి అందువల్ల ఏం ఉపకృతి చేకూరింది? - పూర్ణానుస్వారం!&nbsp;<BR>ఇందుకు కారణమేమిటో చెప్పగలరా? కారణం యిది, దాన్ని పూర్తిగా</FONT></p>
<hr class="puTa_virupu">
<table><tr><td><a class=puTa_lanke href=puTa1788.html>p1788</a></td><td>p1789</td><td><a class=puTa_lanke href=puTa1790.html>p1790</a></td></tr></table>
</div></body></html>
