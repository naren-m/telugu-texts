<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2068.html>p2068</a></td><td>p2069</td><td><a class=puTa_lanke href=puTa2070.html>p2070</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 0</FONT></p>
<p><FONT FACE="SHREE900, SHREE, sans-serif" SIZE="3">విచారించడానికి మనకు కాలం చాలదు. కాబట్టి ఈ శాఖల వారంతా ఒప్పుకొనే&nbsp;<BR>సామాన్యసూత్రాలను, ప్రధాన ధర్మాలను విచారిద్దాం. దీనిని ప్రతి హిందువు&nbsp;<BR>తప్పక విశ్వసిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">మొట్టమొదట సృష్టిక్రమాన్ని తీసికొందాం. ఈ సృష్టి లేక ప్రకృతి,&nbsp;<BR>మాయ. అనంతం, అనాది అయివుంది. ఈ ప్రపంచం నిన్న, మొన్న సృష్టించ&nbsp;<BR>బడింది కాదు. దేవుడు వచ్చి ఈ లోకాన్ని సృష్టించి, పోయి పరుండి నిద్ర&nbsp;<BR>పోతున్నాడనడం కేవలం అసంబద్ధం. సృజనశక్తి సదా పనిచేస్తూనే వుంది. భగ-&nbsp;<BR>వంతుడు నిరంతరం సృష్టి చేస్తూనే వున్నాడు. ఎన్నడూ విశ్రాంతి తీసుకోడు.&nbsp;<BR>‘‘నేను ఒక్కక్షణం కర్మ చేయక ఊరికేవుంటే, ఈ జగత్తు సర్వనాశనమై&nbsp;<BR>పోతుంది’’ - అని గీతలో శ్రీకృష్ణుడు పలికిన వాక్కులను జ్ఞాపకముంచుకోండి.&nbsp;<BR>మనచుట్టూ, రేయింబవళ్లు పనిచేస్తున్న సృష్టిశక్తి ఒక్క నిమిషం వూరికే వుంటే,&nbsp;<BR>సమస్తమూ నేలకూలిపోతుంది. ఈ విశాల జగత్తులో సర్వత్ర, సర్వదా, ఈ శక్తి&nbsp;<BR>పనిచేస్తూనే వుంది. కాని కల్ప, విలయ, నియమం వుందికదా? సంస్కృత&nbsp;<BR>భాషలో ‘సృష్టి’ అనే మాటకు, ‘శూన్యంలోనుండి కల్పన’ అని అర్థంకాదు;&nbsp;<BR>‘వ్యక్తీకరణం’ అని మాత్రమే అర్థం. ఆంగ్లభాషలో ‘క్రియేషన్‌’ అనే పదం ‘ఏమీ&nbsp;<BR>లేనిదానినుండి కల్పించడం’ అనే భయంకర మూఢభావాన్ని సూచిస్తుంది.&nbsp;<BR>శూన్యంనుండి కల్పన జరగడం, అభావంనుండి భావం రావడం అనేదాన్ని విశ్వ-&nbsp;<BR>సించండి అని కోరడం, మిమ్మల్ని అవమానించడ మవుతుంది. ఆ పనిని నేను&nbsp;<BR>చేయజాలను. కాబట్టి ‘క్రియేషన్‌’ అనే మాటకు ‘వ్యక్తీకరణం’ అనే అర్థం చెప్పు-&nbsp;<BR>కొందాం. ఈ జగమంతా ఎప్పుడూ వుండేదే; కాని అది ఒకప్పుడు సూక్ష్మ&nbsp;<BR>రూపందాల్చి అవ్యక్తమై అణగి వుంటుంది. విశ్రాంతి తీసుకొంటుందేమో&nbsp;<BR>అన్నట్లు కొంతకాలం అలా అణగి వుంటుంది; సమస్తమూ దాన్నుండి మళ్లీ వ్యక్త-&nbsp;<BR>మవుతుంది; అంటే, ఉబికి పైకివచ్చి గోచరిస్తుంది. పూర్వసంఘటనలే, పూర్వ-&nbsp;<BR>పరిణామాలే, పూర్వఆకృతులే మళ్లీ కలుగుతాయి. కానీ కొంతకాలం ఈ ఆట-&nbsp;<BR>సాగి, మళ్లీ అంతా విచ్ఛిన్నమై, పొడిగా, ధూళిగా, సూక్ష్మదశను పొంది, అదృ-&nbsp;<BR>శ్యమై అణగిపోతుంది. ఆ అణగిపోవడం, తిరిగి మరొక్కసారి ఆవిష్కరణ&nbsp;<BR>పొందడానికే! ఈ విధంగా తరంగంలాగా, ఇది ముందుకు వెనక్కి అనంతకాలం&nbsp;<BR>నడుస్తూనే వుంటుంది. ‘కాలం’, ‘దేశం’, ‘నిమిత్తం’ అనేవన్నీ ఈ సృష్టిలోనివే;&nbsp;<BR>కాబట్టి దీనికొక ఆది వుందనడం వట్టి వెర్రిమాట! దీని ఆదిని గూర్చిగాని&nbsp;<BR>అంతాన్నిగూర్చిగాని ప్రశ్నించడానికి వీలులేదు. కాబట్టి మన శాస్త్రాలలో, ఆది,&nbsp;<BR>అంతం అనే పదాలు ఉపయోగించేటప్పుడు, అవి ఒక్క ప్రత్యేకకల్పాన్ని గూర్చి&nbsp;<BR>వాడబడినవే అని గ్రహించాలి! అంతకు మించిన వ్యాప్తి వానికి లేదు!</FONT></p>
<hr class="puTa_virupu">
<table><tr><td><a class=puTa_lanke href=puTa2068.html>p2068</a></td><td>p2069</td><td><a class=puTa_lanke href=puTa2070.html>p2070</a></td></tr></table>
</div></body></html>
