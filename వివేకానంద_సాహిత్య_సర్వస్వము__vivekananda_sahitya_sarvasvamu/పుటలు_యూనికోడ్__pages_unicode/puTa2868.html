<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2867.html>p2867</a></td><td>p2868</td><td><a class=puTa_lanke href=puTa2869.html>p2869</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">39</FONT></p>
<p><FONT FACE="SHREE900, SHREE, sans-serif" SIZE="3">అది మానసిక ఏకాగ్రతకు దారితీస్తుంది. కాని, దేనిమీద మనస్సు సులభంగా&nbsp;<BR>నిలుస్తూ ఉంటుందో, దాని మీద ధ్యానం చేస్తే మనస్సు సులభంగా ప్రశాంతి&nbsp;<BR>చెందుతుందనడం సత్యం. ఈ దేశంలో అనేక దేవదేవీ విగ్రహాల పూజ యింత&nbsp;<BR>అపారంగా వ్యాప్తిలోనికి రావటానికి యిదే కారణం! ఆ ఉపాసననుండి ఎంత&nbsp;<BR>అద్భుతమైన కళ అభివృద్ధి చెందింది! ఇప్పు డా విషయం వద్దు. విషయమే-&nbsp;<BR>మంటే మనుష్యులందరికీ ధ్యాన విషయాలు ఒకేరకంగా ఎప్పటికీ ఉండవు.&nbsp;<BR>ఏ బాహ్యవస్తువులపై ధ్యానంచేసి యోగులు సిద్ధి పొందారో ఆ ధ్యానాలనే&nbsp;<BR>మానవులకు ప్రకటించి బోధించారు. పరిపూర్ణమైన మానసిక నిశ్చలత్వాన్ని&nbsp;<BR>పొందటానికి యీ వస్తువులు సహాయకారులనే మాట మరచిపోయి మానవులు&nbsp;<BR>ఆ వస్తువులనే అన్నిటికంటే ఉత్తమమైనవిగా కొనియాడారు. సాధనాలను</FONT></p>
<p><FONT FACE="TimesNewRoman, Times, serif" SIZE="2">(means)</FONT><FONT FACE="SHREE900, SHREE, sans-serif" SIZE="3"> మాత్రమే పట్టుకొని, సాధ్యాన్ని </FONT><FONT FACE="TimesNewRoman, Times, serif" SIZE="2">(end)</FONT><FONT FACE="SHREE900, SHREE, sans-serif" SIZE="3"> యించుమించుగా మరచి&nbsp;<BR>పోయారు. ముఖ్య లక్ష్యమేమంటే మనస్సును నిర్విషయం చేయటం. కాని,&nbsp;<BR>ఏదైనా ఒక్క విషయంలో తాదాత్మ్యం చెందితేనేగాని యిది సాధ్యంకాదు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయితే, మనస్సు ఏదైనా ఒక విషయంలో మునిగిపోయి&nbsp;<BR>దానితో తాదాత్మ్యం చెందితే, అది మనకు బ్రహ్మానుభూతిని ఎలా కల్గిస్తుంది?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నిజమే, మనస్సు మొదట మొదట ఒక వస్తుస్వరూపాన్ని ధరిం-&nbsp;<BR>చినప్పటికీ, క్రమంగా ఆ వస్తువు మనస్సునుండి అదృశ్యమై పోతుంది. చివరకు&nbsp;<BR>‘అస్తిత్వపు’</FONT><FONT FACE="TimesNewRoman, Times, serif" SIZE="2"> (is-ness</FONT><FONT FACE="SHREE900, SHREE, sans-serif" SIZE="3">) కేవల అనుభూతి మాత్రం నిలుస్తుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయినా, మహాశయా! మానసిక ఏకాగ్రతను పొందిన తర్వాత&nbsp;<BR>కూడా కోరికలు ఎట్లా వస్తున్నాయి?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అది పూర్వ సంస్కారాలనుండి వచ్చినవి. బుద్ధభగవానుడు&nbsp;<BR>సమాధి చెందబోయే సమయంలో మారుడు ప్రత్యక్షమైనాడు. మనస్సుకు&nbsp;<BR>బాహ్యంగా మారుడు నిజంగా లేడు. అది మనస్సులో వుండే పూర్వసం&nbsp;<BR>స్కారాల బాహ్యప్రతిబింబం మాత్రమే.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: పరిపూర్ణత్వాన్ని పొందటానికి ముందు వివిధ భయంకరమైన&nbsp;<BR>అనుభవాలు కల్గుతాయట! నిజమేనా? లేక అవన్నీ మనోకల్పితాలేనా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: కాకమరేమిటి? అవన్నీ తన మనోకల్పితమైన బాహ్య ప్రకటనలే&nbsp;<BR>నని ఆ సమయంలో సాధకుడు తెలిసికోలేడు. కాని మనస్సుకంటే బాహ్యంగా&nbsp;<BR>మరేమీ లేదు. ఈ జగత్తుగా నీవు చూచేదికూడా మనస్సుకంటే బాహ్యంగా&nbsp;<BR>ఉండేదేమీ కాదు. అదంతా మనోకల్పితమే. మనస్సు వృత్తి శూన్యమైతే,&nbsp;<BR>అది బ్రహ్మచైతన్యాన్ని ప్రతిబింబిస్తుంది. అప్పుడు వివిధమైన లోకాలు గోచ&nbsp;<BR>రించవచ్చు. ‘‘యం యం లోకం మనసా సంవిభాతి’’ (ముండకోపని</FONT></p>
<hr class="puTa_virupu">
<table><tr><td><a class=puTa_lanke href=puTa2867.html>p2867</a></td><td>p2868</td><td><a class=puTa_lanke href=puTa2869.html>p2869</a></td></tr></table>
</div></body></html>
