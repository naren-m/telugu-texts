<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1191.html>p1191</a></td><td>p1192</td><td><a class=puTa_lanke href=puTa1193.html>p1193</a></td></tr></table>
<p><FONT FACE="SHREE900, SHREE, sans-serif" SIZE="3">368 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">- సూక్ష్మదృష్టి గలవారు అతనిలో ఏదో మహత్వం, అందరికీ తలమానికంగా,&nbsp;<BR>సర్వజననేతగా అతణ్ణి చేసే మహత్వం ఉందని చెప్పేవారు. చాలామంది, ఆ&nbsp;<BR>యువకుల ఉత్సాహం అపాత్రయుతమని, వారు తామేదో ఉద్ధరిస్తామని&nbsp;<BR>కలగంటున్నరని గర్హించేవారు. అలా గర్హితులైన వారికి, తమ స్వామి అంటూ&nbsp;<BR>ప్రియంగా పేర్కొన్న మహనీయుడు యూరప్‌ - అమెరికాల్లో అఖండ</FONT></p>
<p><FONT FACE="SHREE900, SHREE, sans-serif" SIZE="3">ఖ్యాతి నార్జించి గృహోన్ముఖుడయ్యాడన్న పట్టరాని సంతోషం కలిగింది. స్వామి&nbsp;<BR>సందేశం ముఖ్యంగా పారమార్థికం. ఆధ్యాత్మికతకు పుట్టినిల్లయిన భారతదేశానికి&nbsp;<BR>ఎంతో భవిష్యత్‌ అభ్యుదయ ముందని అతనికి గట్టి నమ్మకం. వేదాంతంలో      ఉదాత్త&nbsp;<BR>సత్యాలని తాను గణించేవి రానురాను ఎక్కువగా పాశ్చాత్యుల చిత్తానికి&nbsp;<BR>ఎక్కుతాయన్న నమ్మకం అతనికి ఉంది. అతని ఆశయం: ‘‘సహాయం, కాని&nbsp;<BR>సమరం కాదు’’, ‘‘సమన్వయం, కాని విధ్వంసం కాదు’’, ‘‘సామరస్యం - శాంతమే&nbsp;<BR>కాని కలహం కాదు’’ అన్నవి. ఇతర మతాల వారికి - స్వామికి మధ్య అభిప్రాయాల్లో&nbsp;<BR>భేదమున్నా, హిందూమతంలోని మేలిమిని పాశ్చాత్య లోకానికి చూపి&nbsp;<BR>మాతృదేశానికి అతను చేసిన సేవ సాటిలేనిది అనటాన్ని ఎవరు కాదనటానికి ధైర్యం&nbsp;<BR>చేయరు. తాను నమ్మిన మత సామరస్య సందేశాన్ని పాశ్చాత్యులకు అందించటానికి&nbsp;<BR>ధైర్యంతో సముద్రాన్ని దాటివెళ్లిన మొదటి హిందూ సన్యాసిగా అతణ్ణి సదా&nbsp;<BR>స్మరిస్తారు.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్య దేశాల్లో శ్రీ వివేకానందస్వామికి కలిగిన కార్యసిద్ధిని గూర్చి&nbsp;<BR>తెలుసుకోవటానికి మా పత్రికా విలేఖరి అతణ్ణి దర్శించాడు. స్వామి అతణ్ణి&nbsp;<BR>ఆదరంతో లోనికి పిలిచి, తన ప్రక్క కుర్చీలో కూర్చోమన్నాడు. స్వామి కాషాయ&nbsp;<BR>వస్త్రాలు ధరించి, ప్రశాంత ప్రసన్న గంభీరంగా ఉంటూ, ఏ దడిగినా సమాధానం&nbsp;<BR>చెప్పటానికి సంసిద్ధంగా ఉన్నాడు. స్వామి మాటలను సంక్షిప్త లిపి (షార్ట్‌హాండ్‌)లో&nbsp;<BR>మా విలేఖరి రాసుకున్నది, ఉన్నది ఉన్నట్లు ఇక్కడ ప్రచురిస్తున్నాం.</FONT></p>
<p><FONT FACE="SHREE900-Italic, SHREE, sans-serif" SIZE="3">మా విలేఖరి ప్రశ్న:</FONT><FONT FACE="SHREE900, SHREE, sans-serif" SIZE="3"> మీ బాల్య జీవితం గూర్చి నేను కొంత తెలుసుకోవచ్చా?&nbsp;<BR></FONT><FONT FACE="SHREE900-Italic, SHREE, sans-serif" SIZE="3">స్వామి జవాబు: న</FONT><FONT FACE="SHREE900, SHREE, sans-serif" SIZE="3">ేను, కలకత్తాలో విద్యార్థిగా ఉండే కాలంలోనే పారమార్థిక&nbsp;<BR>చింత నా కుండేది. అప్పుడే నా జీవితాన్ని నేను విమర్శించుకునే వాడిని.&nbsp;<BR>వట్టిమాటలు నాకు తృప్తి నిచ్చేవి కావు. ఒకమారు పరమహంస శ్రీరామకృష్ణుల&nbsp;<BR>వారిని కలుసుకున్నాను. వారితో చాలా విషయాలు నేర్చుకున్నాను. మా తండ్రి&nbsp;<BR>చనిపోయిం తర్వాత నేను తదేకదీక్షతో భారతదేశ మంతా సంచరించి, కలకత్తాలో&nbsp;<BR>ఒక చిన్నమఠాన్ని స్థాపించాను. సంచారక్రమంలో మద్రాసు వచ్చాను. అక్కడ&nbsp;<BR>మైసూరు మహారాజు - రామనాథపురం మహారాజు నాకు సహాయం చేశారు.</FONT></p>
<p><FONT FACE="SHREE900, SHREE, sans-serif" SIZE="3">‘‘స్వామీ, తాము హిందూమత సందేశాన్ని పశ్చిమ దేశాలకు ఎందుకు తీసుక</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1191.html>p1191</a></td><td>p1192</td><td><a class=puTa_lanke href=puTa1193.html>p1193</a></td></tr></table>
</div></body></html>
