<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa99.html>p99</a></td><td>p100</td><td><a class=puTa_lanke href=puTa101.html>p101</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వమత ఆదర్శం</FONT></p>

<p><FONT FACE="SHREE900, SHREE, sans-serif" SIZE="3">డుచుండటానికి మూలం మతిభ్రష్టులాడే అసంబద్ధ ప్రలాపాలను దైవప్రేరి&nbsp;<BR>తాలుగా ప్రదర్శింప చూడటమే.</FONT></p>
<p><FONT FACE="SHREE900, SHREE, sans-serif" SIZE="3">యుక్తి విరుద్ధం కాకుండటమే సత్యబోధకు మొదటి తార్కాణం. ఈ&nbsp;<BR>మూలసూత్రాన్ని అనుసరించే యీ యోగాలన్నీ నిర్మింపబడినవి. మనస్సు&nbsp;<BR>మూలంగా యోగసిద్ధిపొందే రాజయోగాన్ని గైకొందాం. ఇది అపార విషయం&nbsp;<BR>కాబట్టి దీన్లోని ముఖ్యభావాన్ని మాత్రమే నే నిప్పుడు సూచించగలను. మనకున్న&nbsp;<BR>జ్ఞానార్జన మార్గం ఒక్కటే. అధమాధమ మానవుడు మొదలు మహాయోగీం-&nbsp;<BR>ద్రుని వరకు, అందరికి ఆ ఏకైక మార్గమే వుంది. దీన్ని ఏకాగ్రత అంటారు.&nbsp;<BR>పరిశోధనాలయంలో పనిచేసే రసాయనశాస్త్రజ్ఞుడు తన మానసిక శక్తులన్నిటిని&nbsp;<BR>కేంద్రీకరించి తన ఎదుటి భౌతికపదార్థాలను ఏకాగ్రబుద్ధితో పరిశీలిస్తాడు.&nbsp;<BR>వెంటనే ఆ పదార్థాల తత్త్వం బహిర్గతమై అత డర్థిస్తూన్న జ్ఞానం అలవడుతుంది.&nbsp;<BR>ఖగోళశాస్త్రజ్ఞుడుకూడ యిలాగే తన మానసికశక్తుల నన్నిటిని కేంద్రీకరించి&nbsp;<BR>దూరదర్శినిద్వారా వస్తువులను ఏకాగ్రతతో పరిశీలిస్తాడు. నక్షత్రాలు, గ్రహ&nbsp;<BR>మండలాలు ముందుకువచ్చి తమతమ రహస్యాలను అతడికి వెల్లడిస్తవి. జ్ఞానసా-&nbsp;<BR>ధన నిమిత్తం యత్నించే ప్రతివ్యక్తియొక్క - బాలురకు బోధించే అధ్యాపకుని&nbsp;<BR>యొక్క, పాఠాలు చదివే బాలకుడియొక్క - విషయం యిలాటిదే. మీరు నా&nbsp;<BR>మాటలు వింటున్నారు. వాటిలో మీకు ఆసక్తి కలిగితే మీ మనస్సు వాటిమీద&nbsp;<BR>కేంద్రీకృతమవుతుంది. అప్పుడు గడియారం గంట కొట్టినా అది మీకు విని&nbsp;<BR>పించదు. మీ ఏకాగ్రత ఎంత అధికమో అంత చక్కగా నా భావం మీకు తేట-&nbsp;<BR>పడుతుంది. నా ప్రేమను, మానసికశక్తులను నేను కేంద్రీకరించేకొద్దీ, నా భావా-&nbsp;<BR>లను మీకు విశదీకరించేశక్తి ఎక్కువవుతూంటుంది. ఎందుకంటె, జ్ఞానార్జనకు&nbsp;<BR>యిదే ఏకైకమార్గం. పాదరక్షలకు రంగువేసే నిమ్నుడుకూడ మనశ్శక్తిని తన&nbsp;<BR>పనిలో కేంద్రీకరిస్తే, చక్కగా రంగు వేయగలడు. వంటవాడు మనస్సును కేంద్రీక&nbsp;<BR>రిస్తే, మామూలు ప్రకారంకంటె మేలురీతిలో వంట చేస్తాడు. ధనార్జనలోనైనా,&nbsp;<BR>భగవదారాధనలోనైనా, మరే యితర కార్యంలోనైనా ఏకాగ్రత అధికం అయ్యేకొద్దీ,&nbsp;<BR>కార్యం అధికంగా చక్కగా నిర్వహింపబడుతూంటుంది. ప్రకృతి తన ద్వారాలు&nbsp;<BR>తెరచి కాంతికిరణాలను వెలువరించాలంటె, పిలువవలసిన పిలుపు యిదే, తట్ట-&nbsp;<BR>వలసిన తలుపు యిదే. జ్ఞానధనాగారాన్ని తెరువగల తాళంచెవి యీ కేంద్రీకరణ&nbsp;<BR>శక్తి ఒక్కటే. రాజయోగ విధానంలో వివరించబడిన విషయం యించుమించుగా&nbsp;<BR>యిదొక్కటే అని చెప్పవచ్చు. మన ప్రస్తుత శరీరస్థితిలో మనలను కలవరపరచే&nbsp;<BR>కార్యాలెన్నో వుంటవి. మన మానసికశక్తులు నూరు తెరగులుగా చీలి వ్యర్థమవు&nbsp;<BR>తున్నవి. నా తలపులను శాంతపరచి ఏదో ఒక్క ముఖ్య జ్ఞానపరమైన వస్తువు</FONT></p>
<hr class="puTa_virupu">
<table><tr><td><a class=puTa_lanke href=puTa99.html>p99</a></td><td>p100</td><td><a class=puTa_lanke href=puTa101.html>p101</a></td></tr></table>
</div></body></html>
