<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3519.html>p3519</a></td><td>p3520</td><td><a class=puTa_lanke href=puTa3521.html>p3521</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup>ˇ</FONT></p>
<p><FONT FACE="SHREE900, SHREE, sans-serif" SIZE="3">ఒక అడుగు ముందుకు వేయాలన్నా నేను ఎన్నోగంటలు అన్నివైపులా పరికిస్తాను.&nbsp;<BR>అంతా చక్కబడుతుంది. కాస్త ఓపిక పట్టమని సోదరి జోసఫీన్‌తో చెప్పు.</FONT></p>
<p><FONT FACE="SHREE900, SHREE, sans-serif" SIZE="3">వృద్ధగృహం జరిపించటంకంటె శిశుకేంద్రం జరిపించటం మంచిదని నీకు&nbsp;<BR>రోజు రోజుకు అనుభవానికి వస్తూందనుకొంటాను. నువ్వు శ్రీమతి బుల్‌ను&nbsp;<BR>చూసేవున్నావు. యిప్పుడు ఆమె అంత నెమ్మదిగాను, శాంతంగాను వుండ&nbsp;<BR>టాన్నిచూసి ఆశ్చర్యపడివుంటావు. నీకు శ్రీమతి ఆడమ్స్‌ తరచూ కన్పిస్తున్నదా?&nbsp;<BR>ఆమె చెప్పిన పాఠాలవల్ల శ్రీమతి బుల్‌కు ఎంతో ప్రయోజనం కలిగి వుండ&nbsp;<BR>వచ్చును... నాకు కొన్నిపాఠాలు చెప్పింది. కాని ప్రయోజనం కనిపించలేదు. నాకు&nbsp;<BR>ముందున్న భారం నన్ను ఆడమ్స్‌ సతి కోరినట్లు ముందుకు వంగనీయటంలేదు.&nbsp;<BR>ఒకవేళ నడకలో ముందుకు వంగితే, గరిమనాభి నా పొట్ట పైఅంచున&nbsp;<BR>పడుతుంది. ఫలితంగా మొగ్గలు వేయటమే నా గతి!</FONT></p>
<p><FONT FACE="SHREE900, SHREE, sans-serif" SIZE="3">కోటీశ్వరుడు లభించటం లేదా? చివరకు ఒక లక్షాధికారి ఐనా కనిపిం&nbsp;<BR>చటంలేదా? దిగులుగానే వుంది. చాల చింతిస్తున్నాను. నా శక్తికొద్ది ప్రయత్నిస్తు-&nbsp;<BR>న్నాను. ఏంచేయగలను? నా తరగతి ప్రసంగాలన్నీ స్త్రీలతోనే నిండిపోతున్నాయి.&nbsp;<BR>నువ్వు ఒక స్త్రీని వివాహమాడవుగదా! సరి ఓపికపట్టు. అవకాశం చిక్కితే వదిలి&nbsp;<BR>పెట్టను. నీకు ఎవరైనా లభించకపోతే దానికి కారణం నా అజాగ్రత్తకాదు సుమా.</FONT></p>
<p><FONT FACE="SHREE900, SHREE, sans-serif" SIZE="3">జీవితం పాతపంథాలోనే గడిచిపోతోంది. ఈ నిర్విరామ ప్రసంగాలతో&nbsp;<BR>పిచ్చెత్తుతోంది. రోజుల తరబడి మౌనంగా వుండాలనుకొంటున్నాను.</FONT></p>
<p><FONT FACE="SHREE900, SHREE, sans-serif" SIZE="3">నీకు మంచి కలలు (సుఖంగా వుండటానికి అదొక్కటే మార్గం) రావాలని&nbsp;<BR>ఆశిస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">నీ ప్రియ సోదరుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>  </sup>˝ Ȉ</FONT></p>
<BR>
<p><FONT FACE="SHREE902, SHREE, sans-serif" SIZE="3">(అలసింగ పెరుమాళ్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">అమెరికా సంయుక్త రాష్ట్రాలు,</FONT></p>
<p><FONT FACE="SHREE900, SHREE, sans-serif" SIZE="3">ఏప్రిల్‌ 4, 1895.</FONT></p>
<p><FONT FACE="SHREE900, SHREE, sans-serif" SIZE="3">ప్రియ అలసింగా,</FONT></p>
<p><FONT FACE="SHREE900, SHREE, sans-serif" SIZE="3">నీ ఉత్తరం యిప్పుడే అందింది. ఇతరులు నాకు అపకారం తలపెడతారని&nbsp;<BR>నువ్వు భయపడొద్దు. నేను భగవంతుడి సంరక్షణలో వున్నంతవరకు నన్నెవరూ&nbsp;<BR>ఏమీచేయలేరు. అమెరికాను గురించి మీకు ఎక్కువ అవగాహనలేదు... ఇది ఒక</FONT></p>
<hr class="puTa_virupu">
<table><tr><td><a class=puTa_lanke href=puTa3519.html>p3519</a></td><td>p3520</td><td><a class=puTa_lanke href=puTa3521.html>p3521</a></td></tr></table>
</div></body></html>
