<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2276.html>p2276</a></td><td>p2277</td><td><a class=puTa_lanke href=puTa2278.html>p2278</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 2 8</FONT></p>
<p><FONT FACE="SHREE900, SHREE, sans-serif" SIZE="3">రామానుజాచార్యులవారి సిద్ధాంతా న్ననుసరించి, దేవుడు, జీవుడు, ప్రకృతి అనే&nbsp;<BR>మూడూ శాశ్వతమైనవి. జీవులు నిత్యులు; సర్వకాలము వ్యక్తిస్వరూపులై శాశ్వ-&nbsp;<BR>తంగా వుంటారు. వారి వ్యక్తిత్వ మెప్పటికీ అట్లే నిలిచివుంటుంది. మీ ఆత్మ&nbsp;<BR>శాశ్వతకాలం నా ఆత్మనుండి వేరుగానే వుంటుందని, రామానుజాచార్యుల వారం-&nbsp;<BR>టున్నారు. ఆత్మ వుందనటం, భగవంతుడున్నాడనటం, ఎలా యథార్థమో ఈ&nbsp;<BR>ప్రకృతి శాశ్వతమై వుంటుందనడం అలా యథార్థమే. ప్రకృతికూడ శాశ్వతంగా,&nbsp;<BR>వేరుపడే నిలిచివుంటుంది. భగవంతుడు సర్వాంతర్గతుడు, జీవాత్మకు సార&nbsp;<BR>భూతుడైనవాడు; అతడు అంతర్యామి. ఈ అర్థంలో భగవంతుడు ఆత్మతో&nbsp;<BR>ఐక్యమై వుంటాడనీ, ఆత్మకు మూలసత్త్వమనీ, ఒక్కొక్కప్పుడు రామానుజుల&nbsp;<BR>వారు భావిస్తున్నారు. ప్రళయకాలంలో ప్రకృతి అంతా ‘‘సంకుచిత’’ మైనప్పుడు&nbsp;<BR>ఈ ఆత్మలన్నీ సంకోచంపొంది - అంటే ముడుచుకొని నలుసులలాగా ఏర్పడి,&nbsp;<BR>అలాగే కొంతకాలం నిలిచివుంటాయని అతని అభిప్రాయం. తర్వాత కల్పారం-&nbsp;<BR>భంలో ఈ ఆత్మలన్నీ తమ తమ పూర్వకర్మానుసారంగా వెలువడివచ్చి ఆ కర్మ-&nbsp;<BR>ఫలాన్ని అనుభవిస్తూంటాయి. ఆత్మయొక్క సహజమైన అమలత్వాన్ని, పూర్ణ-&nbsp;<BR>త్వాన్ని, సంకోచపరచే ప్రతికార్యమూ పాపకార్యమనీ, ఆ ఆత్మను వెలికి తీసి,&nbsp;<BR>వికసింపజేసే ప్రతికర్మ, పుణ్యకార్యమనీ, శ్రీరామానుజాచార్యులవారు చెబు&nbsp;<BR>తున్నారు. ఆత్మవికాసానికి తోడ్పడే ప్రతికార్యం ధర్మం. దాన్ని సంకోచింపజేసే-&nbsp;<BR>దంతా అధర్మం. ఇలా, ఆత్మ తన కర్మలచేత వికాసాన్ని, సంకోచాన్ని పొందుతూ,&nbsp;<BR>పోయిపోయి, భగవదనుగ్రహంవల్ల చివరికి మోక్షాన్ని పొందును. ఇటువంటి అను-&nbsp;<BR>గ్రహంకోసం నిష్కకళంకంగా తీవ్రప్రయత్నం చేసే, అన్ని ఆత్మలకూ, ఆ భగ-&nbsp;<BR>వదనుగ్రహం లభిస్తుందని శ్రీరామానుజాచార్యులవారు చెబుతున్నారు.</FONT></p>
<p><FONT FACE="SHREE900, SHREE, sans-serif" SIZE="3">‘‘ఆహారశుద్ధౌ, సత్త్వశుద్ధిః సత్వశుద్ధౌ ధ్రువా స్మృతిః’’ అనే ప్రసిద్ధవాక్యం&nbsp;<BR>శ్రుతిలో వుంది - ఆహారం శుద్ధంగా వున్నప్పుడు, సత్త్వం శుద్ధమవుతుంది.&nbsp;<BR>సత్త్వం శుద్ధ మైనప్పుడు స్మృతి శుద్ధమవుతుంది. స్మృతి అంటే ‘‘ఈశ్వర జ్ఞప్తి’’;&nbsp;<BR>నీవు అద్వైతి వయితే ‘‘మన పరిపూర్ణతయొక్క జ్ఞప్తి’’ అని అర్థం చెప్పుకోవచ్చు.&nbsp;<BR>సత్త్వం శుద్ధంగా వున్నప్పుడు, ఈ స్మృతి సత్యతరం, స్థిరతరం, అవ్యయం అవు-&nbsp;<BR>తుంది. ఇది, ఒక మహావివాద ఘట్టం. మొట్టమొదట ప్రశ్న ‘‘సత్త్వం’’ అంటే&nbsp;<BR>ఏమి? శరీరం మూడు విధాలైన పదార్థాల కలయికవల్ల ఏర్పడుతోంది - గుణాల&nbsp;<BR>చేత కాదు. ఇది సాంఖ్యసిద్ధాంతం; దీన్ని మన తత్త్వసాంప్రదాయికులంతా అంగీక&nbsp;<BR>రిస్తున్నారు. సత్త్వం, రజస్సు, తమస్సు అనేవి గుణాలని, సామాన్యంగా అభి&nbsp;<BR>ప్రాయపడుతున్నారు. అలా కాదు. అవి ఎంతమాత్రమూ గుణాలు కావు. అవి,&nbsp;<BR>ఈ జగత్తుగా ఏర్పడిన ద్రవ్యాలే! ఆహారశుద్ధితో, అంటే, ఆహారం పరిశుభ్రంగా</FONT></p>
<hr class="puTa_virupu">
<table><tr><td><a class=puTa_lanke href=puTa2276.html>p2276</a></td><td>p2277</td><td><a class=puTa_lanke href=puTa2278.html>p2278</a></td></tr></table>
</div></body></html>
