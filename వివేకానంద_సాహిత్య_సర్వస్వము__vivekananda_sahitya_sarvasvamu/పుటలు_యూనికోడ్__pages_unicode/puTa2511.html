<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2510.html>p2510</a></td><td>p2511</td><td><a class=puTa_lanke href=puTa2512.html>p2512</a></td></tr></table>
<p><FONT FACE="SHREE900, SHREE, sans-serif" SIZE="3">మహాభారతం</FONT></p>
<p><FONT FACE="TimesNewRoman, Times, serif" SIZE="2">75</FONT></p>
<p><FONT FACE="SHREE900, SHREE, sans-serif" SIZE="3">కరం. యుధిష్ఠిరుడు సకల ధర్మమూర్తిగా ఇతిహాసాలు వక్కాణిస్తున్నాయి. రాజర్షి&nbsp;<BR>ఐన ఆయన సైతం ద్యూతాహ్వానాన్ని అంగీకరించవలసి వచ్చింది. శకుని, అతడి&nbsp;<BR>వర్గంవారు జూదంలో మాయ చేశారు. ప్రతి పందెంలోను యుధిష్ఠిరుడు ఓడి-&nbsp;<BR>పోసాగాడు. ప్రతి ఓటమితోను పంతం పదింతలై కాయసాగాడు. తన సర్వస్వాన్ని&nbsp;<BR>ఒడ్డాడు, ఓడాడు. చివరకు ధనం, రాజ్యం అన్నీ కోల్పోయాడు. చివరి ఘట్టం&nbsp;<BR>వచ్చింది. గెలిచినవారు మళ్లీ పందానికి పిలిచారు. పందెం కాయటానికి ఏదీ మిగ-&nbsp;<BR>ల్లేదు. కాబట్టి అతడు ముందు తన తమ్ములను, తరువాత తనను, చిట్టచివరకు&nbsp;<BR>అతిలోకసుందరి ద్రౌపదిని - పందెం కాసి, ఓడిపోయాడు. ఇప్పుడు పాండవులు&nbsp;<BR>పూర్తిగా కౌరవుల దయాదాక్షిణ్యాలమీద నిలబడ్డారు. కౌరవులు వారిని నానా-&nbsp;<BR>విధాల అవమానించారు. ద్రౌపదిని అమానుషంగా అవమానించారు. చివరికి&nbsp;<BR>గుడ్డిరాజు జోక్యం చేసుకొని పాండవులకు స్వాతంత్య్రాన్ని యిప్పించి ‘రాజధాని&nbsp;<BR>కెళ్లి మీ రాజ్యాన్ని ఏలుకోండి’ అన్నాడు. కాని యిందులోని&nbsp;<BR>అపాయాన్ని దుర్యోధనుడు గుర్తించి, మరోసారి జూదమాడటానికి, తండ్రిని&nbsp;<BR>బలవంతపరచి, అనుమతి పొందాడు. ఈసారి జూదంలో ఓడినవారు పన్నెండేళ్లు&nbsp;<BR>అరణ్యవాసం, ఒక ఏడు అజ్ఞాతవాసం చెయ్యాలి. అజ్ఞాతవాసంలో వున్నప్పుడు&nbsp;<BR>వారు బైటపడితే తిరిగి పన్నెండేళ్లు అరణ్యవాసం, ఒక ఏడు అజ్ఞాతవాసం&nbsp;<BR>చెయ్యాలి. ఆ తరువాతే వారి రాజ్యం వారికి యివ్వబడుతుంది. ఈసారి&nbsp;<BR>జూదంలోకూడా యుధిష్ఠిరుడు ఓడిపోయాడు. ద్రౌపదితోకూడా పంచ&nbsp;<BR>పాండవులు నిలువనీడలేనివారై అరణ్యాల కెళ్లిపోయారు. అరణ్యాల్లోను, కొండ-&nbsp;<BR>ల్లోను, వారు పన్నెండేళ్లు గడిపారు. అక్కడ వారు అనేక ధర్మ పరాక్రమోపేత&nbsp;<BR>కార్యాలను నిర్వర్తించారు. తరచు సుదీర్ఘ తీర్థయాత్రలు సలిపారు. మహాభారతం&nbsp;<BR>లోని యీ ఘట్టం ఎంతో రసవంతంగాను, నీతిబోధకంగాను వుంటుంది. ఈ&nbsp;<BR>విభాగంలో అనేక ఐతిహ్యాలైన కథలు, ఉపాఖ్యానాలు వున్నాయి. మతాన్ని, వేదాం-&nbsp;<BR>తాన్ని బోధించే ప్రాచీన భారతదేశ ఉదాత్త సుందర చరిత్రలు అందున్నాయి. వన-&nbsp;<BR>వాసం చేస్తున్న ఆ సోదరుల వద్దకు మహర్షులు ఏతెంచి వారి ప్రవాస దుఃఖభా-&nbsp;<BR>రానికై ఉపశాంతిగా ప్రాచీనయుగంలో భారతదేశంలో జరిగిన అనేక హృదయం-&nbsp;<BR>గమాలైన సంఘటనలను వినిపించేవారు. వాటిలో ఒక్క కథను మాత్రం మీ&nbsp;<BR>కిక్కడ చెబుతాను.</FONT></p>
<p><FONT FACE="SHREE900, SHREE, sans-serif" SIZE="3">ఒకప్పుడు అశ్వపతి అనే ఒక రాజు వుండేవాడు. ఆయన కొక కుమార్తె&nbsp;<BR>జన్మించింది. మంచితనానికి, అందానికి తగినట్లు ఆమెకు సావిత్రి అనే పేరుపె-&nbsp;<BR>ట్టారు. ‘సావిత్రి’ అనేది భారతీయుల పవిత్రమంత్రాల్లో ఒకదానికి పేరు.</FONT></p>
<hr class="puTa_virupu">
<table><tr><td><a class=puTa_lanke href=puTa2510.html>p2510</a></td><td>p2511</td><td><a class=puTa_lanke href=puTa2512.html>p2512</a></td></tr></table>
</div></body></html>
