<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa330.html>p330</a></td><td>p331</td><td><a class=puTa_lanke href=puTa332.html>p332</a></td></tr></table>


<p><FONT FACE="SHREE900, SHREE, sans-serif" SIZE="3">కనిపించే దోషం పెద్దదాన్లో ఏర్పడే చిక్కును ఊహింపచేస్తుంది.&nbsp;<BR>లోకంలో సాధింపబడ్డ ప్రతిమెట్టూ నిజానికి ప్రేమచేత సాధింపబడిందే.</FONT></p>
<p><FONT FACE="SHREE900, SHREE, sans-serif" SIZE="3">తప్పులు ఎన్నటంవల్ల ఎన్నడూ ఏ మేలూ జరుగదు. వేలకొద్దీ సంవత్సరాలుగా&nbsp;<BR>విమర్శనామార్గాన్ని అనుసరించి చూడటమైంది; ఖండన దేన్నిగాని సాధించలేదు.</FONT></p>
<p><FONT FACE="SHREE900, SHREE, sans-serif" SIZE="3">నిజమైన వేదాంతికి అందరిపట్లా సానుభూతి వుండాలి. అద్వైతమే వేదాం-&nbsp;<BR>తానికి ఆత్మ. తమ మతం ఒక్కటే ముక్తిమార్గమని తలస్తూ ద్వైతులు సహజంగా&nbsp;<BR>పరమతసహనం లేనివారై వుంటారు. భారతదేంలోని వైష్ణవులు ద్వైతులు, వారి&nbsp;<BR>శాఖ అత్యంత పరమతసహనంలేనిది. శైవులు మరొక ద్వైతశాఖవారు. వారిలో&nbsp;<BR>ఘంటాకర్ణుడనే ఒక భక్తుణ్ణి గురించి కథ ఒకటి వుంది. ఘంటాకర్ణుడు శివ-&nbsp;<BR>పూజా ధురంధరుడు. ఇతర దేవతల పేరైనా చెవిలో పడరాదనే పట్టుదల గల-&nbsp;<BR>వాడు. అందుచేత ఎవరైనా యితర దేవతల పేర్లను ఉచ్చరిస్తే, అవి తనకు వినబడ&nbsp;<BR>కుండటానికై అతడు చెవులకు రెండు గంటలు కట్టుకొన్నాడు. అతగాడికి తన-&nbsp;<BR>పట్లవున్న ప్రగాఢభక్తి నెంచి, తనకూ విష్ణువుకూ భేదం లేదని తెలుపదలచి,&nbsp;<BR>శివుడు సగం విష్ణువుగాను సగం శివుడుగాను వుండే రూపంలో ప్రత్యక్షమైనాడు.&nbsp;<BR>ఆ సమయంలో ఘంటాకర్ణుడు తన దైవానికి ధూపం సమర్పిస్తూన్నాడు. కాని&nbsp;<BR>ధూపం విష్ణువు నాసికాపుటంలోకి పోవటం చూసి, దురభిమానపూరితుడైన&nbsp;<BR>అతగాడు, విష్ణువు ఆ సువాసనను ఆఘ్రాణించకుండటానికై తన వేలితో&nbsp;<BR>ఆతడి నాసికాపుటాన్ని మూసివేశాడు.</FONT></p>

<p><FONT FACE="SHREE900, SHREE, sans-serif" SIZE="3">మాంసాహారి ఐన సింహం ఒక్క చరపుచరచి చతికిలపడుతుంది, కాని&nbsp;<BR>ఓరిమిగల జంతువైన ఎద్దు రోజంతా తింటూ, నిద్రిస్తూనే నడుస్తూంటుంది.&nbsp;<BR>చురుకైన వ్యక్తిగా పేర్కోబడే అమెరికన్‌ వరిఅన్నం తిని జీవించే చైనాదేశపు కూలి-&nbsp;<BR>వాడితో పోటీలో నిలబడలేకపోతున్నాడు. సైన్యం పెత్తనం ప్రాబల్యంలో వున్నంత&nbsp;<BR>దాకా మాంసాశనం చెల్లుతూంటుంది; కాని విజ్ఞానం వికాసం పొందేకొద్దీ&nbsp;<BR>పోరాటం సన్నగిల్లుతుంటుంది. అప్పుడు శాకాహారులకు ప్రవేశం కలుగుతుంది.</FONT></p>

<p><FONT FACE="SHREE900, SHREE, sans-serif" SIZE="3">భగవంతుణ్ణి ప్రేమించటానికై మనలను మనం రెండుగా విభజించుకొం-&nbsp;<BR>టున్నాం, - నేను నా ఆత్మను ప్రేమించటం. దేవుడు నన్ను సృజించాడు, నేను&nbsp;<BR>దేవుణ్ణి సృజించుకొన్నాను. మన నమూనా ననుసరించి మనం భగవంతుణ్ణి సృష్టిం-&nbsp;<BR>చుకొంటున్నాం; మనలను తన దాసులనుగా భగవంతుడు చేసుకోటంలేదు. మన&nbsp;<BR>ప్రభువుగా వుండటానికై మనమే ఆతణ్ణి సృష్టించుకొంటున్నాం. భగవంతుడూ&nbsp;<BR>మనమూ ఏకమే అని, సఖులమని మనం గ్రహించేటప్పుడు సమత్వ</FONT></p>
<hr class="puTa_virupu">
<table><tr><td><a class=puTa_lanke href=puTa330.html>p330</a></td><td>p331</td><td><a class=puTa_lanke href=puTa332.html>p332</a></td></tr></table>
</div></body></html>
