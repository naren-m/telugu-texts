<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2745.html>p2745</a></td><td>p2746</td><td><a class=puTa_lanke href=puTa2747.html>p2747</a></td></tr></table>

<p><FONT FACE="SHREE900, SHREE, sans-serif" SIZE="3">యుగాలకు పూర్వమే కపిలుడు చెప్పింది అదే అర్థం - కారణరూపం పొందటమే&nbsp;<BR>అర్థమని ఆధునిక భౌతికవిజ్ఞానం ప్రకారం నిరూపించవచ్చును. సూక్ష్మరూపా-&nbsp;<BR>నికి మరలటమనే నాశనమనే మాటకు అర్థం. ప్రయోగశాలలో పదార్థానికి&nbsp;<BR>నాశనం లేదని ఎలా రుజువు చెయ్యవచ్చో మీకు తెలుసు. విజ్ఞానంలో మనం&nbsp;<BR>ప్రస్తుతం అధిగమించిన దశలో ఎవరైనా లేచి ‘పదార్థాన్నిగాని, ఆత్మనుగాని&nbsp;<BR>అస్తిత్వం లేకుండా చెయ్యవచ్చు’నని చెబితే వారు పరిహాసపాత్రు లవుతారు.&nbsp;<BR>అజ్ఞానులు, అవివేకులు మాత్రమే అలా అంటారు. ఆధునిక విజ్ఞానం ప్రాచీన&nbsp;<BR>తత్త్వవేత్తల బోధనలతో సరిపడుతూండటం ఆశ్చర్యం. అది అలాగే వుండాలి.&nbsp;<BR>సత్యానికి అదే రుజువు. మనస్సును ప్రాతిపదికగా తీసుకొని వారు తమ అన్వేష&nbsp;<BR>ణను సాగించారు. ఈ జగత్తులోని మనోభాగాన్ని విభజించి, కొన్ని సిద్ధాంతాలు&nbsp;<BR>చేశారు. భౌతిక భాగాన్ని విభజించి చూసే మనమూ ఆ నిర్ణయాలకే రావాలి.&nbsp;<BR>ఎందుకంటె రెండూ ఒక్క కేంద్రానికే చేర్పబడాలి కదా.</FONT></p>
<p><FONT FACE="SHREE900, SHREE, sans-serif" SIZE="3">సాంఖ్యులు ‘మహత్తు’ అంటారే, అదే సృష్టిలో ప్రకృతి ధరించే ప్రప్రథ-&nbsp;<BR>మరూప మని జ్ఞాపకం వుంచుకోవాలి. మనం దాన్ని ప్రజ్ఞ అనవచ్చు - గొప్ప&nbsp;<BR>సూత్రమని మాట కర్థం. ప్రకృతిలో కలిగే మొట్టమొదటి మార్పు యీ ప్రజ్ఞే.&nbsp;<BR>దీన్ని ‘తనను గూర్చిన ఎరుక’ అని నేను అనువదించను. ఎరుక యీ ప్రజ్ఞలో&nbsp;<BR>ఒకభాగం మాత్రమే. మహత్తు విశ్వమంతటిది. దానిలో ఎరుకకు అడుగుది,&nbsp;<BR>ఎరుక, ఎరుకకు పైది అనే అన్ని అంతస్తులు చేరివున్నాయి; కాబట్టి ఎరుకలోని&nbsp;<BR>ఒకానొక దశను మాత్రమే మహత్తుగా పరిగణించటం చాలదు. ప్రకృతిలో మీ&nbsp;<BR>కళ్లముందే జరుగుతున్న కొన్ని మార్పులను మీరు చూస్తున్నారు, అర్థం చేసు-&nbsp;<BR>కొంటూన్నారు. కాని, ఏ మానవుడి దృష్టికీ అందని సూక్ష్మ, సూక్ష్మతర&nbsp;<BR>పరిణామాలుకూడ వున్నాయి. అవన్నీ ఒక్క కారణంనుండే ఉప్పతిల్లు&nbsp;<BR>చున్నాయి. ఈ మార్పులను కలిగిస్తూన్నది మహత్తు. మహత్తునుండి విశ్వాహం-&nbsp;<BR>కారం ఉద్భవిస్తుంది. ఇదంతా పదార్థమే. తరతమ భేదం తప్ప మనస్సుకూ&nbsp;<BR>పదార్థానికీ భేదం లేదు. సూక్ష్మరూపంలోను, స్థూలరూపంలోను వున్న మూల-&nbsp;<BR>ద్రవ్యం ఒక్కటే; ఒకటి మరొకటిగా మార్పు చెందుతుంటుంది. ఈ సిద్ధాంతం&nbsp;<BR>ఆధునిక శరీరశాస్త్ర పరిశోధనలవల్ల తేలిన నిర్ణయాలకు సరిగా సరిపోతూంది.&nbsp;<BR>మనస్సు మెదడునుండి వేరైనది కాదనే బోధను విశ్వసించటంవల్ల చాలవరకు&nbsp;<BR>కలహం, పెనగులాట తప్పిపోతాయి. అహంకారం మళ్లీ రెండు రకాలుగా&nbsp;<BR>మారుతుంది. ఒకరకం ఇంద్రియాలుగా మారుతుంది. ఇంద్రియాలు మళ్లీ&nbsp;<BR>రెండు విధాలు; జ్ఞానేంద్రియాలు, కర్మేంద్రియాలు. అవి కళ్లుగాని, చెవులుగాని&nbsp;<BR>కావు. కాని, వీటి వెనుకవున్న నాడీకేంద్రాలు, మెదడులోని కేంద్రాలు మొదలైనవి.</FONT></p>
<hr class="puTa_virupu">
<table><tr><td><a class=puTa_lanke href=puTa2745.html>p2745</a></td><td>p2746</td><td><a class=puTa_lanke href=puTa2747.html>p2747</a></td></tr></table>
</div></body></html>
