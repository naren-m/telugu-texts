<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1538.html>p1538</a></td><td>p1539</td><td><a class=puTa_lanke href=puTa1540.html>p1540</a></td></tr></table>
<p><FONT FACE="SHREE900, SHREE, sans-serif" SIZE="3">310 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">యానాలు తెలుసా?-’’ అని అడిగితే అదీ తెలీదన్నాడు. తర్వాత రాజు మరికొన్ని&nbsp;<BR>ప్రశ్నలడిగాడు. శ్వేతకేతువు వానికీ ప్రత్యుత్తర మివ్వలేదు. కాబట్టి వానికేమీ తెలీ-&nbsp;<BR>దని రాజన్నాడు. ఆ బాలుడు తిన్నగా తన తండ్రి దగ్గరికి వెళ్లి అడగగా,&nbsp;<BR>అతడుకూడ ఈ ప్రశ్నలకు జవాబు చెప్పజాలమని ఒప్పుకున్నాడు. ఆయన అలా&nbsp;<BR>అనడం పసివాడికి ఆ విషయం బోధించడానికి ఇష్టంలేక కాదు; నిజంగా అవి&nbsp;<BR>ఆయనకే తెలీవు. అటు తర్వాత శ్వేతకేతుడు, వాని తండ్రి, రాజు దగ్గరకి వచ్చి&nbsp;<BR>తమకు ఆ రహస్యాలు బోధింపమని వేడుకొన్నారు. ఈ విషయాలు అంతవరకు&nbsp;<BR>క్షత్రియులకు మాత్రమే తెలుసనీ, విప్రులకు తెలీదనీ చెప్పి, తర్వాత చక్రవర్తి&nbsp;<BR>వారు కోరినదాన్ని బోధించాడు. కాబట్టి ఈ వేదాంతతత్త్వం వనాలలో తపం&nbsp;<BR>చేసినంతమాత్రాన సిద్ధించేది కాదనీ, అందులో వున్న మహోత్కృష్ట భాగాలు,&nbsp;<BR>చాలా లౌకిక కార్యాలలో నిమగ్నులైవున్న ధీమంతులచే గ్రహింపబడినాయనీ,&nbsp;<BR>ఉపనిషత్తులవల్ల తెలుస్తోంది. నిరంకుశ ప్రభువులై కోట్లకొద్దీ ప్రజలను పాలించే&nbsp;<BR>వాళ్లకంటే ఎక్కువగా భోగమనస్కులైన వాళ్లను మనం ఊహింపజాలంకదా?&nbsp;<BR>అయినా ఇట్టి వారిలో కొందరు మహామనీషాగ్రగణ్యులైన వారున్నారు!</FONT></p>
<p><FONT FACE="SHREE900, SHREE, sans-serif" SIZE="3">కాబట్టి తత్త్వశాస్త్రం అన్నివిధాల అనుష్ఠానయోగ్యమై వుండితీరాలని&nbsp;<BR>తేలుతోంది. మీలో చాలామంది భగవద్గీతను చదివే వుంటారు. ముందు ముందు&nbsp;<BR>దాని విచారణకు పూనుకొన్నప్పుడు వేదాంత తత్త్వశాస్త్రానికి అది&nbsp;<BR>ఒక ఉత్తమోత్తమమైన వ్యాఖ్య అని గ్రహింపగలం. అది బోధించబడిన క్షేత్రం&nbsp;<BR>యుద్ధరంగమై వుండటం విచిత్రం. శ్రీకృష్ణుడు ఈ తత్త్వశాస్త్రాన్ని అర్జునునకు&nbsp;<BR>అటువంటి చోట బోధించాడు. ఈ గీతలో, ప్రతి పుటలో ప్రస్ఫుటమై వెలిగే&nbsp;<BR>సిద్ధాంతం ఏదంటే - ‘‘తీవ్ర ప్రవృత్తి, దాని మధ్యలోనే గంభీర ప్రశాంతి-’’.&nbsp;<BR>వేదాంతానికి పరమావధి అయిన ఈ సిద్ధాంతమే కర్మరహస్యం. ‘‘అకర్మ’’- మన&nbsp;<BR>మనుకొనేటటువంటి ‘‘నిష్క్రియత’’ అయితే, అది వేదాంత పరమావధి&nbsp;<BR>కాజాలదు. అలా అయితే మన చుట్టూవున్న గోడలే అత్యంత మనీషావంతము-&nbsp;<BR>లనాలి (తెలివి, లేక బుద్ధితో కూడనివి) అవి సంపూర్ణంగా నివృత్తితోకూడి&nbsp;<BR>వున్నాయి కదా? మట్టిముద్దలు, మోడుచెట్లు ప్రపంచంలో కెల్లా సాధుసత్తములు.&nbsp;<BR>అవి సంపూర్ణంగా క్రియారహితాలు కదా? ఇంతేకాక, రాజసమైన ప్రవృత్తి,&nbsp;<BR>ప్రవృత్తి అనిపించుకోదు. వేదాంతం బోధించే పరమావధి అయిన ప్రవృత్తి&nbsp;<BR>శాంతితో నిండి వుంటుంది. ఆ శాంతికి చలనం వుండజాలదు. ఏమి వాటిల్లినా&nbsp;<BR>ఆ చిత్త స్థైర్యం చలించదు. అటువంటి స్థితే కర్మ చేయడానికి చాలా అనుకూ-&nbsp;<BR>లమైన దశ అని జీవితానుభవంవల్ల అందరూ తెలుసుకొంటారు.</FONT></p>
<hr class="puTa_virupu">
<table><tr><td><a class=puTa_lanke href=puTa1538.html>p1538</a></td><td>p1539</td><td><a class=puTa_lanke href=puTa1540.html>p1540</a></td></tr></table>
</div></body></html>
