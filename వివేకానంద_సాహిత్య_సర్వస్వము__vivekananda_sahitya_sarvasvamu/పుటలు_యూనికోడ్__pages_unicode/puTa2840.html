<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2839.html>p2839</a></td><td>p2840</td><td><a class=puTa_lanke href=puTa2841.html>p2841</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">11</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఉపనిషత్తులలో యింత మనోహరమైన గ్రంథం యింకొకటి&nbsp;<BR>కన్పించదు. మీరందరూ దాన్ని కంఠస్థం చేయాలని కోరుతున్నాను. నచికేతుని&nbsp;<BR>కుండే ధైర్యం, వివేకం, త్యాగం మీ జీవితాల్లోకి తీసుకు రావటానికి ప్రయ&nbsp;<BR>త్నించండి.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: వీనిని సిద్ధింపజేసుకునే శక్తి నాకు కలగాలని ఆశీర్వదించండి,&nbsp;<BR>గురుదేవా!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: శ్రీ రామకృష్ణుని మాటలు వినలేదా నీవు? ‘‘ఈశ్వర కృప అనే&nbsp;<BR>గాలి ఎల్లప్పుడూ వీస్తూనే ఉంది. తెరచాప విప్పటమే నీవు చేయవలసిన పని.’’&nbsp;<BR>సాక్షాత్కారాన్ని ఎవరైనా యింకొకరి నెత్తిన రుద్దగలరా? ఎవరి అదృష్టం వాళ్ల&nbsp;<BR>చేతుల్లో ఉంది. దీనిని అర్థమయ్యేలా చేయటమే గురువు చేయవలసిన పని. విత్త-&nbsp;<BR>నంయొక్క పటుత్వాన్ని బట్టే చెట్టు ఎదుగుతుంది. దీనికి గాలి, నీరు&nbsp;<BR>సహాయకారులు మాత్రమే.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: వెలుపలి సహాయం యొక్క ఆవశ్యకత ఏమాత్రం లేదంటారా&nbsp;<BR>స్వామీ!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: నిజమే, ఉంది. కానీ నీలో శక్తి లేకపోతే బయటి సహాయం&nbsp;<BR>ఎంత ఉన్నా నిష్ప్రయోజనం. ప్రతివారికి ఆత్మసాక్షాత్కారం కలిగే సమయం&nbsp;<BR>తప్పక ఉంటుంది. ప్రతి వ్యక్తీ బ్రహ్మమే కదా! ఎక్కువ తక్కువలనేవి బ్రహ్మం-&nbsp;<BR>యొక్క ఆవిష్కరణలోని పరిమాణమే! కాల పరిపాకాన్ని బట్టి ప్రతి వ్యక్తిలోను&nbsp;<BR>బ్రహ్మం పరిపూర్ణంగా అభివ్యక్తమౌతుంది. అందుకే శాస్త్రాలు యిలా చెబు&nbsp;<BR>తున్నాయి. ‘‘కాలే నాత్మని విందీతి’’ సకాలంలో తన యందే ఆత్మ సాక్షాత్క-&nbsp;<BR>రిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: అయ్యో! అదెప్పుడు సంభవిస్తుందండి? అజ్ఞానంతో మనం&nbsp;<BR>ఎన్నో జన్మలు గడిపామని శాస్త్రాలనుండి వింటున్నాం.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: భయమెందుకు? నీవీసారి యిక్కడికి వచ్చావు. ఈ జన్మలోనే&nbsp;<BR>నీకు సాక్షాత్కారం కలుగుతుంది. బ్రహ్మం అభివ్యక్తమవటానికి నిలిచిన అడ్డం&nbsp;<BR>కులను తొలగించటంలోనే ముక్తి లేదా సమాధి యిమిడి వుంది. అడ్డంకులు&nbsp;<BR>లేనిచోట ఆత్మ సూర్యునివలె ఎల్లప్పుడూ ప్రకాశిస్తూనే ఉంది. అజ్ఞానమనే&nbsp;<BR>మేఘం మాత్రమే దాన్ని కప్పి ఉంది. మేఘాన్ని తొలగించు. సూర్యుడు&nbsp;<BR>అభివ్యక్తమౌతాడు. అప్పుడు నీవు ‘‘భిద్యతే హృదయ గ్రంథిః’’ (హృదయ&nbsp;<BR>గ్రంథి బ్రద్దలౌతుంది) అనే స్థితికి వస్తావు. నీకు కన్పించే మతాలన్నీ ఆ అడ్డం-&nbsp;<BR>కులను తొలగించమనే సలహా యిస్తున్నాయి. తాను ఏ మార్గంలో సిద్ధి&nbsp;<BR>పొందాడో ఆ మార్గాన్నే ప్రతిసిద్ధుడు యితరులకు బోధిస్తున్నాడు. అందరి</FONT></p>
<hr class="puTa_virupu">
<table><tr><td><a class=puTa_lanke href=puTa2839.html>p2839</a></td><td>p2840</td><td><a class=puTa_lanke href=puTa2841.html>p2841</a></td></tr></table>
</div></body></html>
