<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa873.html>p873</a></td><td>p874</td><td><a class=puTa_lanke href=puTa875.html>p875</a></td></tr></table>
<p><FONT FACE="SHREE900, SHREE, sans-serif" SIZE="3">50 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">తర్వాత అవి క్రమంగా తగ్గిపోతాయి. చివరికి మనసు పూర్తిగా మన వశమౌతుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">అయితే, ప్రతిరోజూ పూనికతో మనం సాధన చేయాలి సుమా! సహనం&nbsp;<BR>కూడా బాగా ఉండాలి. ఆవిరిని వదిలినంతనే, యంత్రం పనిచేస్తుంది. అలాగే&nbsp;<BR>విషయాలు ఎదుట పడగానే, అది మన యింద్రియాలకు గోచరిస్తాయి. తాను&nbsp;<BR>నిర్జీవయంత్రాన్ని కాదు - అని నిరూపించాలంటే, మనిషి తన స్వేచ్ఛను వ్యక్తం&nbsp;<BR>చేయాలి. ఇదే మనోనిగ్రహం. మనసును ఇంద్రియాలతో చేరనివ్వకపోవటమే&nbsp;<BR>ప్రత్యాహారం.</FONT></p>
<p><FONT FACE="SHREE900, SHREE, sans-serif" SIZE="3">మరి ఈ ప్రత్యాహారాన్ని ఎలా సాధించాలీ? ఇది చాలా దుస్సాధ్యకార్యం.&nbsp;<BR>ఒక్కదినంలో దీన్ని సాధించలేం. ఓపికతో సంవత్సరాల తరబడి నిరంతరం కృషి&nbsp;<BR>చేయాలి. అప్పుడే ప్రత్యాహారం మనకు సిద్ధిస్తుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">కొంతకాలం ఇలా ప్రత్యాహారాన్ని సాధనచేయాలి. అది పట్టుబడిన తర్వాత&nbsp;<BR>‘ధారణ’ ను అభ్యాసం చేయాలి. ఒక లక్ష్యంమీద చిత్తాన్ని నిలపాలి; ఇదే ధారణ.&nbsp;<BR>దేహంలో కొన్ని భాగాలు ఎన్నుకోండి. ఆ భాగాల్లోనే దేహానుభవం కలుగు&nbsp;<BR>తున్నట్లుగా మనసును నియంత్రించండి. దేహంలోని మిగతా భాగాలను&nbsp;<BR>లక్ష్యపెట్టకూడదు. అదేలాగో చెబుతాను.</FONT></p>
<p><FONT FACE="SHREE900, SHREE, sans-serif" SIZE="3">దేహంలో కుడిచేతిని తీసుకోండి. మిగతా దేహాన్నంతా మరచిపోండి. ఆ&nbsp;<BR>చేతితో మాత్రమే స్పర్శను అనుభవిస్తున్నట్లు తలచుకోండి. ఇలా ఒకస్థానంలో&nbsp;<BR>నిలిచిన మనసు, అక్కడి నుండి తొలగిపోకుండా ఉండటమే ‘ధారణ.’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘ధారణ’ చాలా రకాలు. భావనాశక్తి ధారణకు మరింత దోహదం చేస్తుంది.&nbsp;<BR>హృదయంలో ఒకస్థానాన్ని భావిస్తూ, మనసును అక్కడ నిలపాలి; అదే భావనా&nbsp;<BR>యుక్తధారణ. ఇది కష్టమే. అయితే హృదయంలో ఒక పద్మాన్ని భావించుకుంటే,&nbsp;<BR>ఈ ధారణ కాస్త సుళువౌతుంది. దివ్యకాంతితో ఆ పద్మం వెలుగుతున్నట్లు&nbsp;<BR>భావిస్తూ, మనసును అక్కడే నిలపండి. అలాగే మెదడులో సహస్రదళపద్మాన్ని&nbsp;<BR>తేజోమయంగా భావిస్తూ, చిత్తాన్ని అక్కడ నిలపవచ్చు. అలాగే సుషుమ్నా&nbsp;<BR>మార్గంలో శక్తిచక్రాలను భావించి, వాటిపై చిత్తాన్ని ధారణ చేయవచ్చు.</FONT></p>
<p><FONT FACE="SHREE900, SHREE, sans-serif" SIZE="3">యోగి, అనుక్షణం సాధన చేస్తూనే ఉండాలి. సాధ్యమైనంతవరకూ ఏకాం&nbsp;<BR>తంగా ఉండాలి. రక - రకాల మనస్తత్వాలు - ప్రవర్తనలు కలిగిన వ్యక్తులుంటారు;&nbsp;<BR>అలాంటి వారితో కలసియుంటే మనసు వికలమౌతూ ఉంటుంది. కాబట్టి&nbsp;<BR>అలాంటివారికి దూరంగా ఉండాలి. ఎవరితోనూ ఎక్కువగా మాట్లాడకూడదు.&nbsp;<BR>అలాచేస్తే మనసు చెదరిపోతుంది. ఎక్కువగా పరిశ్రమించవద్దు; మనసు చపల&nbsp;<BR>మౌతుంది. దినమంతా కష్టపడి పనిచేస్తే, మనసు నిద్రను కోరుతుంది; అప్పుడు&nbsp;<BR>దాన్ని నిగ్రహించలేము. కాబట్టి అతి పరిశ్రమకూడా యోగికి పనికిరాదు.</FONT></p>
<hr class="puTa_virupu">
<table><tr><td><a class=puTa_lanke href=puTa873.html>p873</a></td><td>p874</td><td><a class=puTa_lanke href=puTa875.html>p875</a></td></tr></table>
</div></body></html>
