<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1436.html>p1436</a></td><td>p1437</td><td><a class=puTa_lanke href=puTa1438.html>p1438</a></td></tr></table>
<p><FONT FACE="SHREE900, SHREE, sans-serif" SIZE="3">208 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">వాడు అధమ స్థితిలోనో, ఉన్నత స్థితిలోనో, ఈ భూమి మీదో స్వర్గంలోనో,&nbsp;<BR>మరెక్కడనో జీవిస్తూన్నట్లు తలచినవాడు, తాను నిజంగా అంతటా వున్నాడనీ&nbsp;<BR>(సర్వగతుడని) కాలమంతా తనలోనిది కానీ, తాను కాలంలోని వాడు కాడనీ,&nbsp;<BR>స్వర్గాలన్నీ తనలోనివి కానీ, తాను స్వర్గంలోని వాడు కాడనీ మానవులు అనాది&nbsp;<BR>కాలంనుండి ఆరాధిస్తున్న దేవతలంతా తనలోనే వున్నారనీ, తాను వారెవ్వరిలో&nbsp;<BR>లేడనీ గ్రహిస్తాడు. దేవతలను, భూత పిశాచాలను, మానవులను, వృక్ష&nbsp;<BR>జాతులను, జంతువులను, శిలలను, ఇలా అన్నిటిని కల్పించినది తానే అని&nbsp;<BR>అతనికి తెలిసొస్తుంది. మానవుని యథార్థ తత్త్వం స్వర్గంకంటె ఉన్నతమనీ, మన&nbsp;<BR>జగత్తుకంటె సమగ్రమనీ, అనంతకాలంకంటె అనంతమనీ, సర్వవ్యాప్తమైన&nbsp;<BR>ఆకాశంకంటె అధిక వ్యాప్తమనీ, అతని కప్పుడు వ్యక్తమౌతుంది. అప్పుడుకాని&nbsp;<BR>మానవుడు, భయరహితుడు కాడు, ముక్తినందడు. భ్రాంతి, మోహాలన్నీ&nbsp;<BR>అప్పుడు సమసిపోతాయి. తాపాలన్నీ అదృశ్యమవుతాయి. భయాలన్నీ&nbsp;<BR>శాశ్వతంగా అంతరిస్తాయి. జననం నిష్క్రమిస్తుంది. దానితోనే మరణమూ&nbsp;<BR>నిష్క్రమిస్తుంది. దుఃఖాలెగిరిపోతాయి. వానితో సుఖాలెగిరిపోతాయి. భూలోకా&nbsp;<BR>లదృశ్యమవుతాయి. వానితో స్వర్గలోకాలూ అదృశ్యమౌతాయి. శరీరాలు మాయ-&nbsp;<BR>మౌతాయి. వానితో మానసమూ మాయమౌతుంది. అట్టివాని కీ జగత్తంతా&nbsp;<BR>అదృశ్యమవుతుందనవచ్చు. విరుద్ధ శక్తులకు అవిరామంగా జరుగుతున్న సంఘర్ష&nbsp;<BR>ణంతా, ఒకేసారి నిలిచిపోతుంది. ప్రాణాకాశాలుగా, ప్రకృతి సంఘర్షణలుగా,&nbsp;<BR>ప్రకృతిగా, స్వర్గాలుగా, ధరిత్రులుగా, వృక్షాలుగా, జంతువులుగా, మనుష్యులుగా,&nbsp;<BR>దేవతలుగా కనిపించినదంతా రూపుమారి ఒకే అనంతం, అఖండం, అవికారం&nbsp;<BR>అయిన అస్తిత్వంగా అయిపోతుంది. తానే ఆ అస్తిత్వమని ప్రాజ్ఞుడు గుర్తిస్తాడు.&nbsp;<BR>‘‘రంగు రంగుల మబ్బులు, ఆకాశం ఎదుటికి వచ్చి ఒక క్షణంసేపు అక్కడుండి&nbsp;<BR>మాయమైపోయేలాగా’’ యీ భూలోకాలు, స్వర్గలోకాలు, చంద్రుడు,&nbsp;<BR>దేవతలు, సుఖాలు, దుఃఖాలు, ఈ ఆత్మ ఎదుట కనిపిస్తాయి. కాని ఈ&nbsp;<BR>దృశ్యాలన్నీ కడచిపోయి, అనంతం, అవికారం అయిన వినీలాకాశం మాత్రమే&nbsp;<BR>మిగిలుంటుంది. ఆకాశమెన్నటికీ మార్పునొందదు. మార్పులు చెందేవి&nbsp;<BR>మబ్బులే. ఆకాశం మారిందనుకోవడం పొరపాటు. మనం అపరిశుద్ధులమనీ, పరి-&nbsp;<BR>మితులమనీ, భిన్నులమనీ, అనుకోవడం పొరపాటు. పారమార్థిక మానవుడే ఏక&nbsp;<BR>అఖండ సత్తాస్వరూపుడు.</FONT></p>
<p><FONT FACE="SHREE900, SHREE, sans-serif" SIZE="3">ఇపుడు రెండు ప్రశ్నలు తలెత్తుతాయి. మొదటిది - ‘‘ఇదొక మతం. ఒక&nbsp;<BR>తత్త్వశాస్త్ర భావం. కాని దీనిని సాధించడం సాధ్యమా?’’ అనేది. సాధ్యమే.&nbsp;<BR>భ్రాంతిని పూర్తిగా జయించిన వారు కొంద రీ లోకంలో ఇప్పటికే జీవించి</FONT></p>
<hr class="puTa_virupu">
<table><tr><td><a class=puTa_lanke href=puTa1436.html>p1436</a></td><td>p1437</td><td><a class=puTa_lanke href=puTa1438.html>p1438</a></td></tr></table>
</div></body></html>
