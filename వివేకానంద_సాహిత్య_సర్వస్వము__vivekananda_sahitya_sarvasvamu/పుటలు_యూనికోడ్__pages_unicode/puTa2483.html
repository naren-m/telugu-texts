<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2482.html>p2482</a></td><td>p2483</td><td><a class=puTa_lanke href=puTa2484.html>p2484</a></td></tr></table>
<p><FONT FACE="SHREE900, SHREE, sans-serif" SIZE="3">నా గురుదేవుడు</FONT></p>
<p><FONT FACE="TimesNewRoman, Times, serif" SIZE="2">47</FONT></p>
<p><FONT FACE="SHREE900, SHREE, sans-serif" SIZE="3">పయనించి సముద్రంలో కలిసిపోయేటట్లు, వివిధ శాఖలవారు విభిన్న దృక్ప-&nbsp;<BR>థాల్లో చివరకు నిన్నే పొందుతున్నారు.’’</FONT><FONT FACE="SHREE900, SHREE, sans-serif" SIZE="3"> ఇది కేవలం నోటిమాట కాదు.&nbsp;<BR>వాస్తవంగా గ్రహించవచ్చును; కాని మహాత్ములు కొందరు కృపాపరవశులై ‘‘అవు-&nbsp;<BR>నవును, ఈ మతంలో కొంతమంచి వుంది. ఇవి అనార్యమతాలు. వీటిలోకూడా&nbsp;<BR>కొంతమంచి వుంది’’ అని చెప్పేట్లు కాదు. ఇతర మతాలన్నీ చరిత్రకందని&nbsp;<BR>కాలానికిపూర్వం సంఘటిల్లిన క్రమపరిణామాన్ని సూచించే శకలాలనీ, తమ&nbsp;<BR>మతం ఒక్కటే పరిపూర్ణమైన పరిణామాన్ని పొందిందనీ అనే గొప్ప ఉదార&nbsp;<BR>భావులు కొందరున్నారు. కొందరు తమ మతం అత్యంత ప్రాచీనమవటంతో,&nbsp;<BR>సర్వశ్రేష్ఠతను దానికి ఆపాదిస్తున్నారు. కొందరు తమ మతం నవీనమైన&nbsp;<BR>దవటంతో అదే సర్వోత్తమం అంటున్నారు. కాని వీటన్నిటికీ సముద్ధరణశక్తి&nbsp;<BR>సమంగానే వుందని మనం గ్రహించాలి. మనకు కనిపించే వ్యత్యాసాలు కేవలం గౌణ&nbsp;<BR>విషయాలనే ఆశ్రయించుకొని వున్నాయి; ఈ గౌణ విషయాలన్నీ మూఢాచార&nbsp;<BR>ప్రసూతాలు. పిలిచే వారందరికీ భగవంతుడే బదులిస్తాడు. నీకుగాని, నాకుగాని&nbsp;<BR>మరే యితర మానవమాత్రుడికి గానీ, జీవుల ముక్తిని గురించి తలకొట్టుకో&nbsp;<BR>వలసిన అగత్యంలేదు. సర్వశక్తిమంతుడైన సర్వేశ్వరుడే జీవోద్ధారణాన్ని గురించి&nbsp;<BR>యోచిస్తాడు. ఒకే భగవంతుడు జీవులందరి మొరలను ఆలకించి, ముక్తి నిస్తు-&nbsp;<BR>న్నాడు. ఒకవైపు తమకు ఈశ్వర విశ్వాసం వుందంటూ, మళ్ళీ తమ మతస్థుల&nbsp;<BR>భుజస్కంధాల మీదనే మానవకోటికి ముక్తినిచ్చే భారం నిలిచి వుందని అసం-&nbsp;<BR>బద్ధంగా ప్రలాపించేవారి తీరు ఎలాటిదో నాకు తెలియటంలేదు. దీన్ని ధర్మం&nbsp;<BR>అనవచ్చునా? ధర్మమంటే సాక్షాత్కారం. ప్రసంగాలు, వాఙ్మాత్రమైన విశ్వాసం.&nbsp;<BR>అంధకారంతో తడుముకోవటం, పూర్వుల సిద్ధాంతాలను చిలుకల మాదిరి&nbsp;<BR>ఏకరువుపెడుతూ, ధర్మంపేర రాజకీయాలను గుచ్చిఎత్తి ధర్మమని భ్రమిం-&nbsp;<BR>చటం, ఇవి ఎన్నటికీ ధర్మమనిపించుకోలేవు. ప్రతి సంప్రదాయంలోను - చివరికి&nbsp;<BR>మనం సహృదయత లేదని భావించే మహమ్మదీయుల్లోకూడా - సాక్షాత్కార&nbsp;<BR>ప్రయత్నం అతితీవ్రమైన తావులనుండి ‘‘ప్రభూ! నువ్వు సర్వేశ్వరుడివి. నువ్వు&nbsp;<BR>అందరి హృదయాల్లో అలరారుతున్నావు. నువ్వే ప్రతివారికీ కర్ణధారివి. నువ్వే&nbsp;<BR>జగద్గురువవు. నీ ప్రజ వసించే భూమిని రక్షింప నువ్వే మా అందరికంటె&nbsp;<BR>అధికంగా ప్రయత్నిస్తావు’’ అనే అమోఘవాక్యాలు వెలువడి వున్నాయి. ఎవరి&nbsp;<BR>విశ్వాసాన్ని చెరుపవద్దు. మంచినిచ్చే శక్తి వుంటే యివ్వు. శక్తి వుంటే ఇతరుల మన-</FONT></p>

<p><FONT FACE="TimesNewRoman,Italic, Times, sans-serif" SIZE="2"><I>— </I></FONT><FONT FACE="SHREE900-Italic, SHREE, sans-serif" SIZE="3">మహిమ్నా స్తోత్రవ్‌</FONT></p>
<hr class="puTa_virupu">
<table><tr><td><a class=puTa_lanke href=puTa2482.html>p2482</a></td><td>p2483</td><td><a class=puTa_lanke href=puTa2484.html>p2484</a></td></tr></table>
</div></body></html>
