<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2091.html>p2091</a></td><td>p2092</td><td><a class=puTa_lanke href=puTa2093.html>p2093</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - రామనాడు </FONT><FONT FACE="TimesNewRoman, Times, serif" SIZE="2">4 3</FONT></p>
<BR>
<p><FONT FACE="SHREE900, SHREE, sans-serif" SIZE="3">పరీక్షిస్తే ఇతర దేశాల్లో తత్త్వవిదులని పేరుగాంచిన చాలామందికంటే, మనదేశం-&nbsp;<BR>లోని మామూలు సేద్యగానికికూడ ఎక్కువ తెలిసివుంటుంది. ఇది యథార్థం.&nbsp;<BR>ఆర్యులారా! మనం ప్రపంచానికి కొంత బోధింపవలసి వున్నామని చెప్పాను. ఈ&nbsp;<BR>కారణంచేతనే ఈ ఈశ్వరేచ్ఛవల్లనే, మన జాతికి శతాబ్దాలకొద్దీ మహోపద్రవాలు&nbsp;<BR>తటస్థించినా, దాదాపు వెయ్యి సంవత్సరాలుగా విదేశీయుల పాలన క్రిందపడి-&nbsp;<BR>వున్నా, పరదేశీయులు మనల్ని ఎంతగా అణగద్రొక్కుతున్నా, ఈ మనజాతి,&nbsp;<BR>ఇంకా సజీవంగా నిలిచివుంది. దీనికి చావులేదు. ఇది అమరం. ఇది భగవంతుని&nbsp;<BR>పట్ల ప్రపత్తిగల్గి, మత ధర్మానికీ, ఆధ్యాత్మిక జ్ఞానానికీ పుట్టినిల్లుగా వుండటమే&nbsp;<BR>ఇందుకు కారణం.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్య జాతులూ, ఇతర జాతులుకూడ, ఇప్పుడు మితిమీరిన&nbsp;<BR>రాజ్యాధికార వాంఛలతోను, సాంఘిక కుతంత్రాలతోను, విసిగివేసారి, సగంచచ్చి&nbsp;<BR>అధోగతిలో పడివున్నారు. వారికి ప్రాణంపోసి, నూతనోజ్జీవం కల్పించగల మహా-&nbsp;<BR>శక్తి - ప్రపంచమంతటా వెల్లువలై ప్రవహించాల్సిన మతధర్మాల, సత్యాత్మతత్త్వాల&nbsp;<BR>మూలశక్తి - ఇక్కడే వుంది. భారతదేశ వాతావరణమంతా నిండి హోరున పై&nbsp;<BR>కెగుస్తున్న యీ అనురూప, విరూప నానావిధ శబ్ద ఘోషలనుండి, ఒక్క పలుకు&nbsp;<BR>- పరమోత్కృష్టం, ప్రస్ఫుటం, పరిపూర్ణం అయి వినిపిస్తోంది. అది ‘త్యాగం’&nbsp;<BR>అనే శబ్దం. త్యాగం చేయండి. భారతదేశ మత ధర్మాలన్నిటికీ ఇది మూల-&nbsp;<BR>మంత్రం. ఈ ప్రపంచం మూడునాళ్ల ముచ్చట. ఈ ప్రస్తుత జన్మ క్షణభంగురం.&nbsp;<BR>ఆవల - ఈ బూటకపు ప్రపంచాన్నిదాటి దూరంగా - అఖండ బ్రహ్మం వెలుగు&nbsp;<BR>తోంది. దాన్ని వెదుకుతాము గాక! ఈ విశాల జగత్తును సైతం, చిన్న బురద-&nbsp;<BR>గుంటగా భావించే సాహసులైన వీరులు, మేధావంతులగు, ఋషిశ్రేష్ఠులు, ఈ&nbsp;<BR>ఖండంలో తేజరిల్లారు. వీరు, ఈ విశ్వాన్నిదాటి ఆవల చాలాదూరం వెళ్లారు.&nbsp;<BR>అనంతమైన కాలంసైతం వారికి లెక్కలేదు. కాలాన్ని దాటి, కాల పరిమితుల్ని&nbsp;<BR>అతిక్రమించి, వారు చాలా దూరంపోయారు. ఆకాశం వారికి లెక్కలేనిదైంది.&nbsp;<BR>దానినికూడ వారు దాటిపోజూచారు. ఈ వికారమయ ప్రపంచాన్ని దాటి ఇలా&nbsp;<BR>పోవడమే మతధర్మ సూక్ష్మం. ఈ అతీత భావనే - సర్వం అతిక్రమించిపోయే&nbsp;<BR>ఈ ప్రయత్నమే - ప్రకృతి ముఖాన్ని కప్పిపెట్టిన ముసుగును చిందరవందరగా&nbsp;<BR>చించివేసి, ఏమైనాసరే, ఏమి కలిగినాసరే, ఆ పరమందున్న దాని జాడను కను-&nbsp;<BR>గొని తీరాలనే దీక్షే - ఈ జాతి విశిష్ట లక్షణం. ఇది మన పరమధర్మం. కాని,&nbsp;<BR>ఒక దేశంలోని ప్రజలందరూ, నిండుత్యాగం పూనజాలరనడం కూడ సత్యమే.&nbsp;<BR>అయినా, త్యాగం పూనేవారికి ఉత్సాహం కలుగ జేయదలిచితే అలా చేయడానికి&nbsp;<BR>మార్గముంది. రాజకీయాలగూర్చి, సంఘ పునరుద్ధరణగూర్చి, మీరు చేసే ప్రసం-</FONT></p>
<hr class="puTa_virupu">
<table><tr><td><a class=puTa_lanke href=puTa2091.html>p2091</a></td><td>p2092</td><td><a class=puTa_lanke href=puTa2093.html>p2093</a></td></tr></table>
</div></body></html>
