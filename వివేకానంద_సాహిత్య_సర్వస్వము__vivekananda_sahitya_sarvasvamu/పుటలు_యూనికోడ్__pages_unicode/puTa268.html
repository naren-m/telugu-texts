<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa267.html>p267</a></td><td>p268</td><td><a class=puTa_lanke href=puTa269.html>p269</a></td></tr></table>


<p><FONT FACE="SHREE900, SHREE, sans-serif" SIZE="3">ఎవరుబడితే వారు ఆచార్యులు కాలేరు; కాని పలువురు ముక్తపురుషులు&nbsp;<BR>కాగలరు. ముక్తులయిన వారికి ప్రపంచమంతా స్వప్నం మాదిరి తోచుతుంది.&nbsp;<BR>ఆచార్యులు యీ రెండు స్థితులకు మధ్యస్థానాన్ని ప్రతిష్ఠించుకోవాలి. ప్రపంచం&nbsp;<BR>నిజమనే జ్ఞానాన్ని ఆచార్యుడు కోల్పోకూడదు. నిజం కాకపోతే ఉపదేశం&nbsp;<BR>చేయటం ఎందుకు? ప్రపంచం స్వప్నమనే సత్యం యొక్క సాక్షాత్కారం&nbsp;<BR>కలుగకపోతే సామాన్య మానవుడికంటె ఆచార్యుడి ఆధిక్యం ఏమిటి? అతడు&nbsp;<BR>గావించే బోధ ఏమిటి? గురువు శిష్యుడి పాపభారాన్ని మోయాలి. ఈ&nbsp;<BR>కారణంచేతనే శక్తిసంపన్నులయిన ఆచార్యులలోకూడ వ్యాధులు, తదితర బాధలు&nbsp;<BR>పొడసూపుతవి. వారి ఆత్మ పరిపాకంలో ఏదైనా దోషం వుండేపక్షంలో మనస్సు-&nbsp;<BR>కూడ అస్వస్థతకు గురవుతుంది. అప్పుడు గురువు భ్రష్టుడవుతాడు. కాబట్టే&nbsp;<BR>ఆచార్యుడవటం ఎంతో కష్టమైనపని.</FONT></p>
<p><FONT FACE="SHREE900, SHREE, sans-serif" SIZE="3">ఆచార్యుడవటంకంటె జీవన్ముక్తు డవటం సులభం. జీవన్ముక్తుడికి&nbsp;<BR>జగత్తు స్వప్నంలా వుంటుందని తెలుసు. కాబట్టి అతడికి దానితో సంబంధం-&nbsp;<BR>లేదు. ఆచార్యుడు జగత్తు స్వప్నమని తెలుసుకొని, అక్కణ్ణుంచి కృషి సాగించాలి.&nbsp;<BR>ప్రతివ్యక్తీ ఆచార్యుడు కాలేడు. ఎవరిలో దివ్యశక్తి పనిచేస్తుందో, అతడే&nbsp;<BR>ఆచార్యుడు. ఆచార్యుడైన వ్యక్తి దేహానికి తదితరుల దేహాలకు చాల వ్యత్యాసం&nbsp;<BR>వుంటుంది. ఆ దేహాన్ని నిర్దుష్టస్థితిలో వుంచుకొనే నియమాలను సూచించే&nbsp;<BR>శాస్త్రం వుంది. అతడి దేహం అతిసున్నితమైన యంత్రం. అమిత సంతోషాన్ని,&nbsp;<BR>అపరిమిత దుఃఖాన్ని అది అనుభవించగలదు. అతడు అసాధారణ వ్యక్తి.</FONT></p>
<p><FONT FACE="SHREE900, SHREE, sans-serif" SIZE="3">జీవితంలోని ప్రతిరంగంలోను లోనున్న పురుషుడే విజయం పొందు-&nbsp;<BR>తాడు. సకల విజయాలలోని రహస్యం వ్యక్తిత్వమహిమే.</FONT></p>
<p><FONT FACE="SHREE900, SHREE, sans-serif" SIZE="3">నదియా ప్రవక్త భగవాన్‌ శ్రీకృష్ణచైతన్యుడిలో ప్రకటితమైనంత ఉదాత్త&nbsp;<BR>రసానుభూతి మరెవరిలోను కానరాదు.</FONT></p>
<p><FONT FACE="SHREE900, SHREE, sans-serif" SIZE="3">శ్రీరామకృష్ణుడు శక్తిస్వరూపుడు. అతడి సిద్ధాంతం యిది అని, అది&nbsp;<BR>అని మీరు అనుకోరాదు. అతడు శక్తిస్వరూపుడు. అతడు యిప్పటికీ శిష్యులలో&nbsp;<BR>సజీవంగా నెలకొనివున్నాడు. అతడు లోకంలో పనిచేస్తున్నాడు. తన భావాల&nbsp;<BR>మూలంగా అతడు వృద్ధిపొందటం నేను చూశాను. అతడింకా వృద్ధిపొందు&nbsp;<BR>తున్నాడు. శ్రీరామకృష్ణుడు జీవన్ముక్తుడు, ఆచార్యుడనీ చెప్పటం సబబు.</FONT></p>
<hr class="puTa_virupu">
<table><tr><td><a class=puTa_lanke href=puTa267.html>p267</a></td><td>p268</td><td><a class=puTa_lanke href=puTa269.html>p269</a></td></tr></table>
</div></body></html>
