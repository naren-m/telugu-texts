<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa703.html>p703</a></td><td>p704</td><td><a class=puTa_lanke href=puTa705.html>p705</a></td></tr></table>
<p><FONT FACE="SHREE900, SHREE, sans-serif" SIZE="3">బహిరంగ రహస్యం</FONT></p>
<p><FONT FACE="TimesNewRoman, Times, serif" SIZE="2">2 8 9</FONT></p>
<p><FONT FACE="SHREE900, SHREE, sans-serif" SIZE="3">కొంటూన్న తనకు దేవాధిదేవుడితో ఏదో ఒక విధమైన సంబంధం వుందని&nbsp;<BR>గుర్తించాడు. అతడికి దివ్యదర్శనాలు కలిగాయి; ఆలోచన మొదలైంది; జ్ఞానం&nbsp;<BR>ముందుకుసాగింది. అతడు దేవుడికి మరింత సన్నిహితుడవసాగాడు. దేవు&nbsp;<BR>డేమిటి, సకల దేవత లేమిటి, సర్వశక్తియైన ముక్తాత్మకోసం సాగిన యీ&nbsp;<BR>అన్వేషణానికి సంబంధించిన సకల మనస్తత్వ మేమిటి, యిదంతా తనను గురిం-&nbsp;<BR>చిన తన ఆశయపు ప్రతిబింబమే అని చిట్టచివర కతడు కనుగొన్నాడు. ‘‘దేవుడు&nbsp;<BR>తన ప్రతిబింబంగా మానవుణ్ణి సృష్టించాడు’’ అనే మాటేకాక ‘‘మానవుడు&nbsp;<BR>దేవుణ్ణి తన ప్రతిబింబంగా సృష్టించా’’డనే మాటకూడ నిజమే అని చివరకు&nbsp;<BR>మానవుడు గుర్తించాడు. ‘జీవుడు, దివ్యుడు, ముక్తుడు’ అనే ఆశయాన్ని యిది&nbsp;<BR>ప్రకాశపరచింది. భగవంతుడు ఎల్లప్పుడూ మనలోనే వున్నాడు. అతడు సన్ని-&nbsp;<BR>హితా లన్నింటికంటె అత్యంత సన్నిహితుడు. అతడికోసం మనం బైట&nbsp;<BR>అన్వేషిస్తున్నాం. చివరికి అతడు మన ఆత్మలకాత్మ అని తెలుసుకున్నాం. తన&nbsp;<BR>హృదయస్పందనాన్ని విని, ఎవరో తలుపు తడుతున్నారని భ్రమించిన వ్యక్తిని&nbsp;<BR>గురించి మీరు వినేవుంటారు. అతడు వెళ్లి తలుపు తియ్యగా, అక్కడెవరూ లేరు.&nbsp;<BR>అతడు వెనుదిరిగి వచ్చాడు. తిరిగి అతడు తలుపు తట్టినట్లు విన్నాడు. కాని&nbsp;<BR>అక్కడ ఎవరూ లేరు. చివరకది తన గుండె స్పందనమే అనీ, తలుపు నెవరో&nbsp;<BR>తట్టినట్లుగా తాను భ్రమించాననీ అతడు గ్రహించాడు. అదేవిధంగా మానవుడు&nbsp;<BR>వెదకి వెదకి చివరకు యింతకాలం బాహ్యప్రకృతిలో వుందని తాను భావిస్తూ-&nbsp;<BR>వచ్చిన అనంత స్వాతంత్య్రం తనలో అంతర్యామిగావున్న ద్రష్టే అనీ, అన్ని ఆత్మ-&nbsp;<BR>లకు ఆత్మ ఐన నిత్యమనీ, యీ పరమార్థం తానే అనీ తెలుసుకొంటాడు.</FONT></p>
<p><FONT FACE="SHREE900, SHREE, sans-serif" SIZE="3">చివరికతడు అద్భుతమైన యీ ద్వైతస్థితిని గుర్తిస్తాడు. విషయిలోనే&nbsp;<BR>అనంతం, సాంతం కలిసివుంది - అనంతాత్మా పరిచ్ఛిన్నాత్మా అభిన్నాలు. అనం-&nbsp;<BR>తాత్మ బుద్ధి అనే వలలో చిక్కుకొన్నట్టయి పరిచ్ఛిన్నజీవులుగా పైకి భాసిస్తుంది.&nbsp;<BR>కాని సత్యం మార్పుచెందక ఎప్పటిలానే వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి పరమార్థజ్ఞానం యిది: మన ఆత్మల్లో ఆత్మగా, మనలోని సత్యం&nbsp;<BR>నిర్వికారమైంది, నిత్యమైంది, నిత్యశుద్ధమైంది, నిత్యముక్తమైంది. మనం కాలూన&nbsp;<BR>టానికి చలించని ఆధారం యిదొక్కటే.</FONT></p>
<p><FONT FACE="SHREE900, SHREE, sans-serif" SIZE="3">మృత్యువు కిదే అవసానం, దుఃఖానికి యిదే ముగింపు, అమృతత్వానికిదే&nbsp;<BR>ప్రాదుర్భావం. అనేకాలకు అంతర్గతంగావున్న ఏకాన్ని, పరిణామశీలమైన జగత్తుకు&nbsp;<BR>అంతర్యామిగావున్న నిర్వికారతత్త్వాన్ని - ఎవడు సాక్షాత్కరించుకొంటాడో,&nbsp;<BR>దాన్ని తన ఆత్మ కాత్మగా చూస్తాడో అతడికే శాశ్వత శాంతి - తది&nbsp;<BR>తరులకు కాదు.</FONT></p>
<hr class="puTa_virupu">
<table><tr><td><a class=puTa_lanke href=puTa703.html>p703</a></td><td>p704</td><td><a class=puTa_lanke href=puTa705.html>p705</a></td></tr></table>
</div></body></html>
