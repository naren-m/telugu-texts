<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3237.html>p3237</a></td><td>p3238</td><td><a class=puTa_lanke href=puTa3239.html>p3239</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup></FONT></p>
<p><FONT FACE="SHREE900, SHREE, sans-serif" SIZE="3">కొందరు దేవతల దేవేరుల ఆరాధన ఉపదేశింపబడి ఉంది. కాని ఉత్తర బౌద్ధులు&nbsp;<BR>ఆరాధించే అమితాభ బుద్ధుడు మొదలగు దేవతలను గూర్చిగాని, యితర దేవ-&nbsp;<BR>దేవతల ప్రస్తావనగాని దానిలో లేదు. ఇక దక్షిణ బౌద్ధులు బుద్ధిపూర్వకంగానే&nbsp;<BR>శాస్త్ర విధుల నుల్లంఘించి, దేవతలను దేవేరులను వదలివేసారు. బౌద్ధ మతంలో&nbsp;<BR>‘సర్వం ఇతరుల కొరకే’ అనే దశ ఉంది. అది టిబెట్టు అంతా వ్యాపించి ఉంది.&nbsp;<BR>ఆ దశ ఆధునిక ఐరోపియనుల నెంతో ఆకర్షించింది. అయినా, ఆ దశనుగూర్చి&nbsp;<BR>చెప్పవలసిన విషయాలు నా దగ్గర ఎన్నో ఉన్నాయి. ఈ చిన్న ఉత్తరంలో వాటిని&nbsp;<BR>వివరించడం అసాధ్యం. ఇక బుద్ధుడు చేసింది ఏమిటి? ఉపనిషత్తులలో ఒకే వర్గం&nbsp;<BR>వారికి చెందుతున్న మత ద్వారాలను అందరికీ తెరిచాడు. ఆయన ప్రతిపాదించిన&nbsp;<BR>నిర్వాణ సిద్ధాంతంవల్ల కలిగిన గొప్పతనం ఏముంది? కాని ఆయనకున్న గొప్ప-&nbsp;<BR>తనం ఆయనకుగల సాటిలేని విశ్వసానుభూతియే. బౌద్ధ మతానికి గరీయతను&nbsp;<BR>కల్గించిన ‘సమాధి’ మొదలగు అన్ని సంప్రదాయాలూ, వేదాలలో ఉన్నవే. వేదా-&nbsp;<BR>లలో లేనివేమంటే ఆయన ప్రతిభ, ఆతని అవ్యాజకరుణ. వీటి సాదృశ్యం విశ్వ-&nbsp;<BR>చరిత్రలో కనబడవు.</FONT></p>
<p><FONT FACE="SHREE900, SHREE, sans-serif" SIZE="3">వైదిక కర్మసిద్ధాంతాల ప్రకారం యజ్ఞయాగాది బాహ్యసాధనలన్నీ చిత్త&nbsp;<BR>శుద్ధికి సాధనాలు. ఈ విధమైన సిద్ధాంతం యూదుల మతంలోను, ఇతర మతాల&nbsp;<BR>లోను ఉంది. దీనికి విరుద్ధంగా లేచినిల్చిన మొదటి మనిషి బుద్ధుడు. ఆయన&nbsp;<BR>ఉపదేశించిన మానసిక సాధనా పద్ధతులను చూస్తే సారాంశంలో ఆ కర్మసిద్ధాంతం&nbsp;<BR>అలాగే వుందని గ్రహిస్తావు; అలాగే ఆయన సూక్తాలను ప్రవేశపెట్టి వేదములకు&nbsp;<BR>బదులు వీటిని నమ్మమని చెప్పాడు. వర్ణవ్యవస్థకూడా పూర్వంలానే ఉంది. కాని&nbsp;<BR>అది గుణాన్నిబట్టి మాత్రమే నిర్ణయింపబడుచున్నది. బౌద్ధమతంలో విశ్వాసం&nbsp;<BR>లేనివారు ‘హెరిటిక్సు’ (సత్యం నమ్మనివారు) గా పేర్కొనబడ్డారు. ఇది పూర్తిగా&nbsp;<BR>ప్రాచీన పద్ధతే. కాని బౌద్ధులెన్నడూ (పాపం చాలా మంచివారు!) కత్తి దూయ-&nbsp;<BR>లేదు. వారి కెంతో సహనముంది. వారు తర్కంలో వేదాలనే ఊదివేశారు. ఇక&nbsp;<BR>మీ మతానికి (అనగా బౌద్ధమతానికి) ప్రమాణ మేముంది? లేదు! వేరే ప్రమాణం&nbsp;<BR>లేనప్పుడు ‘నమ్మకమే’ శరణ్యం కదా! మతము లన్నిటిలో కనబడే శ్రమమే యిది.&nbsp;<BR>బుద్ధదేవుని అవతారం కాలావశ్యకం. బుద్ధుని సిద్ధాంతం కపిలుని సిద్దాంతం&nbsp;<BR>వంటిదే. కాని శ్రీ శంకరుని సిద్ధాంతం దీనికంటే ఎంతో మహత్తరమైన, యుక్తి-&nbsp;<BR>యుక్తమైన సిద్ధాంతం. బుద్ధుడుగాని, కపిలుడుగాని చెప్పిన దేమంటే ‘‘లోకం&nbsp;<BR>దుఃఖంతో నిండివుంది. ఇందులో మరేమీలేదు. కాబట్టి మీరు జీవింప&nbsp;<BR>గోరితే దీనినుండి పారిపొండి.’’ అయితే లోకంలో ‘సుఖం’ లేనేలేదా? ఇది&nbsp;<BR>‘ఈ లోకం సౌఖ్యంతోనే నిండివుంది’ అని చెప్పే బ్రహ్మసమాజంవారి సిద్ధాంతం</FONT></p>
<hr class="puTa_virupu">
<table><tr><td><a class=puTa_lanke href=puTa3237.html>p3237</a></td><td>p3238</td><td><a class=puTa_lanke href=puTa3239.html>p3239</a></td></tr></table>
</div></body></html>
