<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2127.html>p2127</a></td><td>p2128</td><td><a class=puTa_lanke href=puTa2129.html>p2129</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - కుంభకోణం </FONT><FONT FACE="TimesNewRoman, Times, serif" SIZE="2">7 9</FONT></p>
<BR>
<p><FONT FACE="SHREE900, SHREE, sans-serif" SIZE="3">బాల్‌’ ప్రధానదైవం. కాలక్రమాన ఈ పెక్కు ఉపజాతులలో ఒకటి ఇతర ఉప&nbsp;<BR>జాతులను జయించి, తనలో ఇముడ్చుకొంటుంది. తత్ఫలితంగా ఈ జయ&nbsp;<BR>శాలిని అయిన ఉపజాతి దేవత తక్కిన ఉపజాతి దేవతలందరిమీద అధికారిణి&nbsp;<BR>అవుతుంది. బాబిలోన్‌జాతి సగర్వంగా తమలో వుందని చెప్పుకొంటున్న&nbsp;<BR>ఏకేశ్వరారాధన ఈ విధంగానే ఏర్పడింది. యూదుల దేవతలకు ‘మోలక్‌’&nbsp;<BR>అనేది సామాన్య నామం. వీరిలో ‘ఇస్రాయేల్‌’ అనబడే ఉపజాతికి చెందిన&nbsp;<BR>‘మోలోక్‌’నకు ‘మోలోక్‌యవా’ లేదా ‘మోలోక్‌ యహ్వా’ అని పేరు. కాల&nbsp;<BR>క్రమాన ఇస్రాయేల్‌ అనబడే ఉపజాతి తక్కిన ఉపజాతులను జయించి వారి&nbsp;<BR>‘మోలోకు’లను నాశనం చేసి, తమ ‘మోలోక్‌’ను అన్నిటిలో చాలాశ్రేష్ఠమని&nbsp;<BR>ప్రకటించింది. మతంపేరిట చేయబడిన ఈ యుద్ధంవల్ల ఎంతటి రక్తపాతం,&nbsp;<BR>ఎంతటి పరహింస, ఎంతటి ఘోరదౌర్జన్యం కలిగాయో మీరు సులభంగా&nbsp;<BR>ఊహించుకోవచ్చు. ఆ తర్వాత కొంతకాలానికి ‘మోలోక్‌ యహ్వా’ ఆధిపత్యాన్ని&nbsp;<BR>నాశంచేయాలని, బాబిలోన్‌జాతివారు ప్రయత్నించారు. కాని విజయం పొంద-&nbsp;<BR>లేకపోయారు.</FONT></p>
<p><FONT FACE="SHREE900, SHREE, sans-serif" SIZE="3">మతవిషయాలలో ఆధిక్యంకోసం ఇట్టి ఉపజాతి యుద్ధాలు హిందూ&nbsp;<BR>దేశపు సరిహద్దుల్లోకూడ జరిగివుంటాయని నా కనిపిస్తోంది. ఇక్కడకూడ&nbsp;<BR>ఆర్యులలోని ఆయా ఉపజాతులవారు తమ తమ దేవతలను శ్రేష్ఠులుగా ప్రకటిం-&nbsp;<BR>చడంకోసం తమలో తాము యుద్ధాలు చేసే వుంటారు. కాని హిందువుల చరిత్ర&nbsp;<BR>యూదుల చరిత్రవంటిది కాక వేరొకరూపం పొందవలసివుంది. అన్ని దేశాల్లో,&nbsp;<BR>భారతదేశమొక్కటే శాంతిభూమి, ఆధ్యాత్మికక్షేత్రం అయి భావి&nbsp;<BR>కాలంలో ప్రకాశించవలసి వుండటంచేత, ఆ ఉపజాతుల పోరాటాలు, వారి&nbsp;<BR>దేవతల యుద్ధాలు చిరకాలం సాగలేదు. ఇంతవరకు ఈ భూమిమీద పుట్టిన మహ-&nbsp;<BR>ర్షిశ్రేష్ఠులలో శ్రేష్ఠుడు - అతిప్రాచీనకాలంలోనే, చరిత్రకు తెలియని ఆ&nbsp;<BR>అజ్ఞాతయుగంలోనే, యుగయుగాలుగా వస్తున్న సంప్రదాయాలు సైతం ఊరక-&nbsp;<BR>తొంగి చూడటానికైనా సాహసించని ఆ చీకటి ఆవరించిన కాలారంభంలోనే -&nbsp;<BR>ఈ కర్మభూమిపై ప్రభవించి ‘‘ఏకం సత్‌, విప్రాబహుధావదంతి-’’ (ఉన్న&nbsp;<BR>దొక్కటే, దానిని జ్ఞానులు అనేకవిధాలుగా పేర్కొంటున్నారు) అని ప్రవచిం-&nbsp;<BR>చాడు. మానవ ముఖత ఇంతవరకు బహిర్గతమైన వాక్యాలలో ఇంత ఉదాత్తమైనది&nbsp;<BR>మరొకటి లేదు. మన హైందవ జాతీయ జీవితానికి ఈ సత్యమే మూలాధారంగా&nbsp;<BR>నిలిచి వుంది. మన జాతీయ జీవితంలో అనేక శతాబ్దాలుగా ‘ఏకం సత్‌ విప్రా-&nbsp;<BR>బహుధా వదంతి-’ అనే మహాభావం పరంపరగా వస్తున్నది. అది విస్తరించి మన&nbsp;<BR>జాతీయ జీవితాన్నంతా ఆవరించింది; మన రక్తంలో ఇంకిపోయింది; మనతో</FONT></p>
<hr class="puTa_virupu">
<table><tr><td><a class=puTa_lanke href=puTa2127.html>p2127</a></td><td>p2128</td><td><a class=puTa_lanke href=puTa2129.html>p2129</a></td></tr></table>
</div></body></html>
