<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1461.html>p1461</a></td><td>p1462</td><td><a class=puTa_lanke href=puTa1463.html>p1463</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగోపన్యాసాలు</FONT></p>
<p><FONT FACE="SHREE900, SHREE, sans-serif" SIZE="3">233</FONT></p>
<p><FONT FACE="SHREE900, SHREE, sans-serif" SIZE="3">స్థితికి, మనల్ని అది తీసికొని వస్తుంది. అప్పుడు మనుష్యునికి తర్కంకంటే,&nbsp;<BR>వేరయిన జ్ఞాన సాధనమొకటి వుందా? అనే ప్రశ్న పుడుతుంది. మనుష్యునిలో&nbsp;<BR>తర్కానికి అతీతమైన స్థితిలో శక్తి వుండటం స్వభావం. సర్వకాలాలలో&nbsp;<BR>యోగులు కొందరు, తమలో ఇట్టి శక్తి వుందని నొక్కి చెప్పారు. కానీ ఆధ్యాత్మిక&nbsp;<BR>భావాలను, జ్ఞానాన్ని, తార్కిక భాషలో వర్ణించడం కష్టం. ఈ సిద్ధులందరు వారి&nbsp;<BR>ఆధ్యాత్మికానుభూతులను భాషద్వారా తాము వ్యక్తం చేయజాలమని చెప్పే&nbsp;<BR>వున్నారు. భాషలో వారి అనుభవాలను వ్యక్తం చేయగల పదజాలం లేదు. కాబట్టి&nbsp;<BR>ఈ అనుభూతులన్నీ సత్యాలే; ప్రయత్నించిన వారంతా పొందగలరని వారన్నారు.&nbsp;<BR>అందువల్ల సాధన వల్లనే, ఆ అనుభూతులు పొంద తగినవి. వర్ణించడానికి వీలు-&nbsp;<BR>లేనివి. మనుష్యునిలో వున్న అతీంద్రియశక్తులవల్ల - ప్రకృతిలో ఇమిడివున్న&nbsp;<BR>అతీంద్రియశక్తుల్ని తెలిసికొనే పద్ధతులను గూర్చి చెప్పే శాస్త్రం మతశాస్త్రం, లేదా&nbsp;<BR>వేదాంతశాస్త్రం. మనకు మనుజుని గూర్చి చాలా కొంచెమే తెలుసు. ఈశ్వరుని&nbsp;<BR>గురించీ కొంచెమే తెలుసు. మనుష్యుని గూర్చి ఎక్కువ తెలిసిన కొద్దీ, విశ్వాన్ని&nbsp;<BR>గూర్చీ తెలుస్తుంది. పిండాండం, బ్రహ్మాండపు సూక్ష్మదశ. అందువల్ల జ్ఞాన-&nbsp;<BR>మంతా పిండాండంలో వుంది. ఈ విశ్వంలో కోట్యంశం మాత్రమే భౌతిక&nbsp;<BR>విజ్ఞానంగా ప్రత్యక్షమవుతోంది. అంతవరకే మన తర్కంవల్ల సాధించాం. దీన్ని&nbsp;<BR>మీరిన మరొక సిద్ధాంతాన్ని కనిపెట్టడానికి మనం మన వివేచన నుపయో&nbsp;<BR>గించలేం. వివేకించడం అంటే, మనం చూసిన ఒక విషయం విభజించి మన&nbsp;<BR>మనస్సులో గుర్తుపెట్టుకోవడం. ఒక క్రొత్త సందర్భాన్ని మనం గమనించినపుడు&nbsp;<BR>ఇంతకుపూర్వం మన మనస్సులో వున్న విభాగంలో దీన్ని చేర్చడానికి యత్నిస్తాం.&nbsp;<BR>ఇదే వివేచనం. ఈ క్రొత్త సందర్భం తత్పూర్వ సందర్భాలలో&nbsp;<BR>దేనితోనో ఒక దానితో చేర్చగలిగినపుడు మనకు తృప్తి కలుగుతుంది. కాని మన&nbsp;<BR>మీ విధమైన వివేచనతో భౌతికదశను దాటిపైకి పోలేం. మనుష్యుడు ఇంద్రియ&nbsp;<BR>పరిధులను దాటి, అతీంద్రియ జ్ఞానాన్ని సంపాదించగలడన్నది వేల సంవత్సరాల&nbsp;<BR>అనుభవంమీద నిర్ధారణ చేయబడిన విషయం. 5000 సంవత్సరాలకు పూర్వం&nbsp;<BR>ఈశ్వరానుభూతి ఇంద్రియ సాధ్యంకాదని ఉపనిషత్తులు చెప్పాయి. అధునాతన-&nbsp;<BR>మైన నాస్తికవాదం ఇంతవరకు ఒప్పుకుంటుంది.</FONT></p>
<p><FONT FACE="SHREE900, SHREE, sans-serif" SIZE="3">వేదాలు ఈ ఇంద్రియ ప్రత్యక్షజ్ఞానాన్ని దాటి, మనుష్యుడు అతీంద్రియ&nbsp;<BR>ద్రష్టకాగలడని చాటి చెప్పాయి. జీవితం ఒక సముద్రం లాంటిది. దానిమీద&nbsp;<BR>మంచు పేరుకొని వుంది. ఈ పైజీవితమే మనకు తెలుసు. అంతర్గతమైన ఆ దివ్య-&nbsp;<BR>జీవితం ఒక మహాసముద్రం. మనుష్యుడు ఈ పైన పేరుకొన్న మంచులో ఎట్లో&nbsp;<BR>కొట్టుకుని లోపలికి పోయి, ఆ దివ్యజీవనాన్ని చూడగలడు. ఇంద్రియజ్ఞానాన్ని</FONT></p>
<hr class="puTa_virupu">
<table><tr><td><a class=puTa_lanke href=puTa1461.html>p1461</a></td><td>p1462</td><td><a class=puTa_lanke href=puTa1463.html>p1463</a></td></tr></table>
</div></body></html>
