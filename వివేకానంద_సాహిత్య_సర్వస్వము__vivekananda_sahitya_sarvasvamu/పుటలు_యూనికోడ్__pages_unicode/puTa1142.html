<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1141.html>p1141</a></td><td>p1142</td><td><a class=puTa_lanke href=puTa1143.html>p1143</a></td></tr></table>
<p><FONT FACE="SHREE900, SHREE, sans-serif" SIZE="3">318 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">సానుభూతి వహిస్తారు. నోరులేని మూగజంతువుల్ని కూడా చూసు&nbsp;<BR>కుంటారు. వారు వట్టి ఐహికపరులు మాత్రం కారు. ఏ మతంకూడా తమ తమ&nbsp;<BR>దేశస్థుల - తమ తమ ప్రజల భావాలను కానీ, ఉత్సాహాన్నికానీ వృద్ధిచేయలేదు.&nbsp;<BR>వాస్తవంగా ప్రపంచంలో విజయవంతమైన ప్రతి ఘనకార్యానికీ మతం ఒక అడ్డంకిగానే&nbsp;<BR>ఉండింది. మీరు గొప్పగా చెప్పుకునే క్రైస్తవమతం కూడా దీని కేమాత్రం భిన్నం&nbsp;<BR>కాదు. మీ పండితులు - డార్విన్‌ లాంటివారు, మిల్‌ లాంటివారు, హ్యూమ్స్‌&nbsp;<BR>లాంటివారు; వీరు ఎన్నడు కూడా మీ మతాధికారుల ఆమోదాన్ని పొంది&nbsp;<BR>వుండలేదు. ఇలాంటి స్థితితో మీరు మా మతాన్ని విమర్శించటం దేనికీ?’’</FONT></p>
<p><FONT FACE="SHREE900, SHREE, sans-serif" SIZE="3">సభ్యుల్లో ఒకరు, ‘‘ఇహంలో - పరంలో మనిషికి అభివృద్ధి కలిగించని మతాన్ని&nbsp;<BR>నే నసలు లక్ష్యపెట్టను. ఈ విషయంలో మాత్రం మీ మాటలు సరైనవని నేను&nbsp;<BR>ఒప్పుకోను. క్రైస్తవమతం కళాశాలలను స్థాపించింది; వైద్యశాలలను నెలకొల్పింది;&nbsp;<BR>దీనులను ఉద్ధరించింది; పతితులను వృద్ధికి తెచ్చింది; తనను అనుసరించిన వారికి&nbsp;<BR>సహాయం చేసింది’’ అని చెప్పాడు.</FONT></p>
<p><FONT FACE="SHREE900, SHREE, sans-serif" SIZE="3">అది విని స్వామి, ‘‘మీరు చెప్పింది కొంతవరకు నిజమే. కాని ఇదంతా&nbsp;<BR>క్రైస్తవమతం వల్లనే జరిగిందని చెప్పటానికి తగిన కారణాన్ని ఎవరూ చూపలేరు.&nbsp;<BR>ఇలాంటి పనులు జరగటానికి అనుకూలించే సందర్భాలు మీ పాశ్చాత్యదేశాల్లో చాలా&nbsp;<BR>ఉన్నాయి’’ అని నెమ్మదిగా సమాధానం చెప్పాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘మతవిషయక చింతన మనిషి ఆధ్యాత్మిక స్థితిని వృద్ధిపరిచేదిగా ఉండాలి.&nbsp;<BR>జీవితంలో విజ్ఞానం - కళ - పాండిత్యం - తత్త్వచింతన - వీటికి తగిన పనులు ఉండనే&nbsp;<BR>ఉన్నాయి. వీటిని సమ్మేళనం చేయటానికి ప్రయత్నిస్తే, వాటి ప్రత్యేక స్వభావం&nbsp;<BR>పాడైపోతుంది. కాలక్రమంలో మతంనుండి పారమార్థికత దూర&nbsp;<BR>మవుతుంది. అమెరికా వాసులారా, మీరు దేన్ని పూజిస్తారు? డాలరును.&nbsp;<BR>బంగారంకోసం పరుగులుపెట్టే పిచ్చిలో, పారమార్థికతను మరచి మీరంతా&nbsp;<BR>ఐహికపరులౌతారు. దేశంలో వ్యాపించిన సర్వవినాశకర ఈ వాంఛవల్లనే, మీ&nbsp;<BR>మతోపదేశకులు కలుషితులై ఉన్నారు. మఠాలు (చర్చీలు) అంటే దేవాలయాలు&nbsp;<BR>కూడా కలుషితమై ఉన్నాయి. మా దేశంలో ఆధ్యాత్మిక జీవితాలను గడిపినవారిని&nbsp;<BR>నేను పేర్కొనగలను. అలాంటి జీవితాలను గడిపినవారిని మీ దేశచరిత్రలో ఒక్కరిని&nbsp;<BR>చూపించండి. మృత్యువు సమీపించినప్పుడు, ‘ఓ మృత్యువా! నువ్వు నా&nbsp;<BR>తోడబుట్టినవాడవు, రా’ - అంటూ మృత్యువును ఆహ్వానించేవారు ఎవరైనా&nbsp;<BR>ఉన్నారా? పడవలకు చక్రాలు చేయటానికి, ఆకాశాన్నంటే భవనాలు నిర్మించ&nbsp;<BR>టానికి మీ మతం మాకు తోడ్పడుతూ ఉంది. మీ అంతర జీవితాలను&nbsp;<BR>పెంపొందించటానికి ఉపకరిస్తున్నదా?’’ అని స్వామి వివరించి చెప్పాడు.</FONT></p>
<hr class="puTa_virupu">
<table><tr><td><a class=puTa_lanke href=puTa1141.html>p1141</a></td><td>p1142</td><td><a class=puTa_lanke href=puTa1143.html>p1143</a></td></tr></table>
</div></body></html>
