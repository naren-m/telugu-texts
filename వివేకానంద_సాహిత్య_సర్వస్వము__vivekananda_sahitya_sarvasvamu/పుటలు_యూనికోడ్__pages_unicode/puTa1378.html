<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1377.html>p1377</a></td><td>p1378</td><td><a class=puTa_lanke href=puTa1379.html>p1379</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వతత్త్వ దర్పణం</FONT></p>
<p><FONT FACE="SHREE900, SHREE, sans-serif" SIZE="3">149</FONT></p>
<p><FONT FACE="SHREE900, SHREE, sans-serif" SIZE="3">ఇప్పు డీ ఆత్మయొక్క స్వభావాన్నిగూర్చి, అనేక ప్రశ్నలు బయలుదేర&nbsp;<BR>గలవు. అది స్వయంప్రకాశి అనే వాదంనుండీ సచ్చిదానందాలు, దాని స్వధర్మాలు&nbsp;<BR>అను వాదంనుండీ, ఆత్మయొక్క ఉనికి స్థాపింపబడితే, అది సృష్టింపబడినది&nbsp;<BR>కాదని సహజంగానే తేలుతుంది. మరే ఇతర శక్తి మీదా ఆధారపడక, స్వయం-&nbsp;<BR>ప్రకాశి అయిన ‘సత్త’ అయిన ఆత్మ వేరొక దానివల్ల పుట్టేది కాజాలదు. ఆత్మ&nbsp;<BR>శాశ్వత సత్తాకం. అది లేని కాలమే లేదు. ఆత్మే లేకుంటే కాలమెక్కడినుండి&nbsp;<BR>వస్తుంది? కాలమే ఆత్మయందిమిడి వుంది. అంటే, ఆత్మయొక్క ప్రభావం తన&nbsp;<BR>మీద ప్రసరించినపుడు మాత్రమే మనస్సుకు చింతనాశక్తి కలుగుతుంది. అప్పుడే&nbsp;<BR>కాలభావం కలుగుతుంది. ఆత్మే లేనినాడు, చింత అన్నదే వుండదు. చింతన&nbsp;<BR>లేకుంటే, కాలమే ఉండజాలదు కదా? ఇలా కాలమే, ఆత్మలోనిదై వుండగా,&nbsp;<BR>ఆత్మే కాలంలోనిదని చెప్పడం కుదరదు. ఆత్మకు జనన మరణాలు లేవు. కాని&nbsp;<BR>యీ వివిధ దశలందు అది ప్రకాశిస్తోంది. అది క్రమేణా నిమ్నదశలలో&nbsp;<BR>మొదలుపెట్టి, అత్యుత్తమములైన దశల వరకు, అన్నిటిని ప్రదర్శిస్తోంది. ఆత్మ&nbsp;<BR>మనస్సు ద్వారా, బాహ్యశరీరం మీద ప్రసరించి, బాహ్యశరీరం ద్వారా, దృశ్య&nbsp;<BR>ప్రపంచాన్ని గ్రహించి, తెలిసికొంటూ, తన మహిమను ప్రదర్శిస్తోంది. అదొక&nbsp;<BR>శరీరాన్ని గ్రహించి ఉపయోగించుకొంటుంది. ఆ శరీరం జీర్ణమై నిరుపయోగ-&nbsp;<BR>మైనప్పుడు, వేరొక శరీరాన్ని గ్రహిస్తుంది. ఇట్లే సదా ప్రవర్తిస్తూ వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ సందర్భంలో, సామాన్యంగా, జన్మాంతర సిద్ధాంతమని చెప్పబడే, ఒక&nbsp;<BR>మనోహర సమస్య బయలుదేరుతోంది. దీని మాట ఎత్తగానే ప్రజలు భయ&nbsp;<BR>పడటం జరుగుతూంటుంది. ఈ మూఢభయం ఎంత గొప్పదిగా ఉంటుం-&nbsp;<BR>దంటే, జిజ్ఞాసువులైన వారు సైతం తాము శూన్యంనుండి పుట్టినట్లు భావించి,&nbsp;<BR>తదనంతరం, చిత్రమైన తర్కవాద సహాయంతో, తాము అలా శూన్యంనుండి&nbsp;<BR>ప్రభవించినా, ఇక ముందుమాత్రం శాశ్వతంగా నిలిచి వుంటామనే సిద్ధాంతాన్ని&nbsp;<BR>ఏర్పరచాలని ప్రయత్నిస్తూంటారు. శూన్యంనుండి వచ్చే వాళ్లు తప్పక శూన్యంలో&nbsp;<BR>అంతరించవలసే వుంటుంది. కాని మీరుగాని, నేనుగాని, మరెవ్వరు కాని,&nbsp;<BR>శూన్యంనుండి పుట్టిన వాళ్లం కాము. శూన్యానికి మరలిపోయే వాళ్లమూ కాము.&nbsp;<BR>మనం అనంతకాలంనుండి వస్తున్న వాళ్లమే. ఇంక శాశ్వతకాలం ఉండే వాళ్లమే.&nbsp;<BR>మన అస్తిత్వాన్ని నాశనం చేసి మనల్ని శూన్యంలో కలపగల శక్తి యీ లోకంలో-&nbsp;<BR>గాని, పరలోకంలో గాని, మరెక్కడగాని లేదు. జన్మాంతర సిద్ధాంతం భీతి&nbsp;<BR>హేతువు కాకుండడమే కాక, మానవ సంఘంయొక్క నైతిక రక్షణకు ముఖ్యా-&nbsp;<BR>ధారమౌతోంది. జిజ్ఞాసాపరులు తేల్చి చెప్పగల పర్యవసానమిదే. మీరింక శాశ్వ-&nbsp;<BR>తంగా నిలిచి ఉండేవారైతే, ముందుకూడ, శాశ్వతమైన అస్తిత్వం కలవారై</FONT></p>
<hr class="puTa_virupu">
<table><tr><td><a class=puTa_lanke href=puTa1377.html>p1377</a></td><td>p1378</td><td><a class=puTa_lanke href=puTa1379.html>p1379</a></td></tr></table>
</div></body></html>
