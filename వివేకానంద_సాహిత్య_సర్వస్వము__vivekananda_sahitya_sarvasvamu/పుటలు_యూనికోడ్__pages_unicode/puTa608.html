<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa607.html>p607</a></td><td>p608</td><td><a class=puTa_lanke href=puTa609.html>p609</a></td></tr></table>
<p><FONT FACE="SHREE900, SHREE, sans-serif" SIZE="3">హేతుజ్ఞానం : మతం</FONT></p>
<p><FONT FACE="TimesNewRoman, Times, serif" SIZE="2">1 9 3</FONT></p>
<p><FONT FACE="SHREE900, SHREE, sans-serif" SIZE="3">వుంటే - ఆత్మగా మనం ఒక్కరమే అని ప్రత్యేకించి చెప్పనవసరంలేదు. అనుదినం&nbsp;<BR>ఆధునిక విజ్ఞానం ఋజువు చేస్తూన్నది యీ ఏకత్వాన్నే. దురహంకారి కిది&nbsp;<BR>‘‘నువ్వూ అక్కడున్న ఆ క్రిమీ ఒక్కటే; నువ్వేదో దానికి చాలా వేరైనట్లు భావిం-&nbsp;<BR>చవద్దు. అదీ నువ్వూ ఒక్కటే. ఒకానొక పూర్వజన్మలో నువ్వే ఆ క్రిమివి. అదే&nbsp;<BR>క్రమక్రమంగా నువ్వు గర్విస్తున్న యీ మానవస్థాయికి పాకింది’’ అని బోధి-&nbsp;<BR>స్తూంది. మహోత్కృష్టమైన యీ బోధ - సృష్టిలో ఏమేమి వుందో దానితో&nbsp;<BR>ఏకాత్మీయతను కూర్చే యీ బోధ మనం నేర్చుకొని తీరవలసిందే.&nbsp;<BR>మనకన్నా ఉత్కృష్టమైన జీవులతో ఒక్కటవడానికి మనలో చాలమందికి యిష్టమే.&nbsp;<BR>కాని తక్కువస్థాయి జీవులతో ఐక్యం పొందడానికి యిష్టం లేదు. మానవుడి&nbsp;<BR>అజ్ఞానం అలాంటిది. ఎవరి పూర్వీకులైనా సంఘంచేత గౌరవింపబడి&nbsp;<BR>వుంటే, వారు మృగాలుగా, దోపిడిగాండ్రుగా ప్రవర్తిస్తున్నా, ప్రతివారు తాము&nbsp;<BR>వారి వంశీయులమని చెప్పుకోవడానికి ప్రయత్నిస్తారు; మన పూర్వీకులలో&nbsp;<BR>ఎవరుగాని ఋజువర్తనం కలిగిన పేద లుండివుంటే ఎవ్వరూ తాము అలాంటి-&nbsp;<BR>వారి వంశీయులం అనుకోవడానికి యిష్టపడరు. ఇప్పుడిప్పుడే భావపరివర్తన కలు-&nbsp;<BR>గుతోంది. యథార్థం ఎక్కువ మోతాదులో బయల్పడుతోంది. దీనివల్ల మతానికి&nbsp;<BR>మహోపకారం జరుగుతోంది. అద్వైతం చేసే బోధ సరిగ్గా ఇదే. దీన్ని గురించే&nbsp;<BR>నేను మీకు ఉపన్యసిస్తున్నాను. ఆత్మ యీ సకల విశ్వానికి సారవస్తువు; సకల&nbsp;<BR>జీవులలోని సారవస్తువు. నీ జీవితంలోని సార వస్తువదే. అంతేకాదు. ‘‘నువ్వు&nbsp;<BR>అదే.’’ నువ్వూ యీ సమస్త ప్రపంచమూ ఒక్కటే. ఎవడు తమకు యితరులకు&nbsp;<BR>తలవెండ్రుకవాసి భేదం వుందని భావిస్తాడో అతడు వెంటనే దుఃఖానికి గురౌ-&nbsp;<BR>తాడు. ఎవడు యీ ఏకాత్మతను తెలుసుకొంటాడో, అఖిలవిశ్వంతో తా నొక్క-&nbsp;<BR>టని అనుభవంచేత గ్రహిస్తాడో అతడికే సుఖం చేకూరుతుంది.</FONT></p>
<p><FONT FACE="SHREE900, SHREE, sans-serif" SIZE="3">అతి విస్తృతమైన సాధారణ సూత్రాన్ని, క్రమపరిణామ సూత్రాన్ని మన్నిం-&nbsp;<BR>చటంచేత వేదాంతమతం వైజ్ఞానికి ప్రపంచానికి తృప్తికరంగా వుంది. ఒక వస్తు-&nbsp;<BR>వును గురించిన జ్ఞానం దాని తత్త్వంనుండే గ్రహించదగ్గదనే సూత్రాన్ని వేదాంతం&nbsp;<BR>మరింత సంపూర్ణంగా పాటిస్తూంది. వేదాంతం ప్రతిపాదించే దేవుడైన బ్రహ్మానికి&nbsp;<BR>ఆవల ఏమీలేదు; బొత్తిగా ఏమీ లేదు. ఇదంతా నిజాని కతడే. అతడు జగత్తులో&nbsp;<BR>వున్నాడు; అతడే జగత్తు. ‘‘నువ్వే పురుషుడివి. నువ్వే స్త్రీవి. యవ్వనగర్వంతో&nbsp;<BR>నడుస్తూన్న యువకుడివి నువ్వే. నువ్వే తడబడుతూ అడుగులు వేస్తూన్న వృద్ధు-&nbsp;<BR>డివి.’’ అతడిక్కడే వున్నాడు. మన మతణ్ణి చూస్తూన్నాం; గ్రహిస్తూన్నాం.&nbsp;<BR>అతడిలోనే మన ఉనికి, నివాసం, విహారం. ఇదే భావం బైబిల్‌లోని మీ&nbsp;<BR>కొత్త నిబంధనలోను వుంది. దేవుడు జగదంతర్గతుడు, జగత్తుకు సారవస్తువు.</FONT></p>
<hr class="puTa_virupu">
<table><tr><td><a class=puTa_lanke href=puTa607.html>p607</a></td><td>p608</td><td><a class=puTa_lanke href=puTa609.html>p609</a></td></tr></table>
</div></body></html>
