<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1562.html>p1562</a></td><td>p1563</td><td><a class=puTa_lanke href=puTa1564.html>p1564</a></td></tr></table>
<p><FONT FACE="SHREE900, SHREE, sans-serif" SIZE="3">334 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">ఫలమూ అట్టిదే. కారణం పరిమితమైతే, ఫలమూ పరిమితమై వుండి&nbsp;<BR>తీరుతుంది. కారణం అనంతమై వుంటే, ఫలమూ శాశ్వతమై వుండాలి! కానీ,&nbsp;<BR>ఈ కారణాలన్నీ - అంటే పుణ్యకార్యాలను చేయడం, మొదలైన విషయాలన్నీ,&nbsp;<BR>పరిమితములైన కారణాలు కావడం వల్ల అవి శాశ్వతమైన ఫలాలను ఇవ్వలేవు.</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడు, రెండవ పక్షాన్ని విచారణకు తీసికొందాం. శాశ్వత స్వర్గాలు&nbsp;<BR>వుండజాలవు. కాబట్టి, ఆ కారణం చేతనే శాశ్వత నరకాలూ వుండజాలవు.&nbsp;<BR>నేను, నా జీవితంలో ప్రతిక్షణమూ చెడ్డపనులు చేసే దుర్మార్గుణ్ణే అనుకోండి!&nbsp;<BR>అయినా, నా శాశ్వత జీవితంతో పోల్చిచూస్తే ఇప్పటి భూలోక జీవితమంతా అత్య-&nbsp;<BR>ల్పమే. కాబట్టి శాశ్వత శిక్షే కలుగుతుందనుకుంటే, పరిమితమైన కారణంవల్ల,&nbsp;<BR>అపరిమితమైన కార్యం (ఫలం) కల్గుతుందనడమే కదా? అది పొసగదు. నా జీవి-&nbsp;<BR>తమంతా, సత్కార్యాలనే చేస్తున్నా, నాకు శాశ్వత స్వర్గం లభించజాలదు! దీని-&nbsp;<BR>లోకూడ అదే పొరపాటుంది. ఇంకా, మూడవ మార్గంకూడ ఒకటుంది.&nbsp;<BR>బ్రహ్మాన్ని తెలిసికొన్నవాళ్లకు, అంటే అపరోక్షానుభూతి పొందిన వారికి అది&nbsp;<BR>సమకూరుతుంది; మాయావరణాన్ని దాటడాని కిదొక్కటే మార్గం.&nbsp;<BR>సత్యానుభూతే ఈ మార్గం. సత్యానుభూతి అంటే ఏమో, ఉపనిషత్తులు&nbsp;<BR>విశదీకరిస్తున్నాయి.</FONT></p>
<p><FONT FACE="SHREE900, SHREE, sans-serif" SIZE="3">అంతా బ్రహ్మంనుండి వచ్చేదే అని, బ్రహ్మం అన్నిట్లో వుందనీ గ్రహించి&nbsp;<BR>శుభాశుభాలనే భేదాలను పరిగణించకుండటమే దీని భావం. ఈ జగత్తు మిథ్య&nbsp;<BR>అనడమే దాని అర్థం. ఈ జగత్తునే చూడక, స్వర్గ నరకాలు రెండిట్లోను,&nbsp;<BR>‘‘బ్రహ్మము’’ను చూడటమే. నేను పైన చెప్పిన మాటల్లోని భావసరళి ఇది!&nbsp;<BR>ఈ భూమండలం పరమేశ్వరుని విగ్రహమే; ఆకాశం భగవంతుడే; మనమాక్ర-&nbsp;<BR>మించి కూర్చున్న స్థలం బ్రహ్మమే. అంతా బ్రహ్మమయం. దీన్ని గ్రహించి&nbsp;<BR>సాక్షాత్కారానుభవానికి తెచ్చుకోవాలి! ఊర్కే దీన్నిగూర్చి ప్రసంగించటం,&nbsp;<BR>అనుకోవడం చాలదు. ఇటువంటి భావసరళిని అనుసరించి, సర్వమూ&nbsp;<BR>బ్రహ్మమయమై ఈశ్వరాంశతో నిండి వుందని సాక్షాత్కారానికి తెచ్చుకొన్న&nbsp;<BR>జీవుడు తాను స్వర్గానికి పోతాడో, నరకానికి వెళ్తాడో, మరెక్కడికి వెడతాడో,&nbsp;<BR>తిరిగి భూలోకంలో జన్మిస్తాడో, స్వర్గంలో జన్మిస్తాడో, అనే ఇలాంటి&nbsp;<BR>విషయాలను పాటించడు. అన్ని ప్రదేశాలూ ఆ జీవుడికి ఒక్కటే. ప్రతి స్థలమూ&nbsp;<BR>బ్రహ్మనిలయమే. అన్నిచోట్లూ పవిత్రమే; స్వర్గంలోకానీ, నరకంలోకానీ,&nbsp;<BR>మరెక్కడకానీ, బ్రహ్మమే వానికి సాక్షాత్కరిస్తుంది. శుభాశుభాలు, జనన&nbsp;<BR>మరణాలు కనిపించవు. ఒక్క అఖండ పరబ్రహ్మమే అంతటా కనిపిస్తుంది.</FONT></p>
<hr class="puTa_virupu">
<table><tr><td><a class=puTa_lanke href=puTa1562.html>p1562</a></td><td>p1563</td><td><a class=puTa_lanke href=puTa1564.html>p1564</a></td></tr></table>
</div></body></html>
