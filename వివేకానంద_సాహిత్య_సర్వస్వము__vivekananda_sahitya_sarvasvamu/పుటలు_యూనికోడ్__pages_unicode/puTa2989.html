<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2988.html>p2988</a></td><td>p2989</td><td><a class=puTa_lanke href=puTa2990.html>p2990</a></td></tr></table>

<p><FONT FACE="SHREE900, SHREE, sans-serif" SIZE="3">స్వామీజీ: మానవ జీవితంలో, ఏదో విధమైన కర్మ చేయకుండా&nbsp;<BR>వుండటం సాధ్యంకాదు. ఏదో ఒకవిధమైన కర్మను చేయక తప్పదు కాబట్టి ఆత్మ-&nbsp;<BR>సాక్షాత్కారం ద్వారా మోక్షాన్ని కల్గించే విధంగా కర్మ చేయమని కర్మయోగం&nbsp;<BR>బోధిస్తున్నది. ‘కర్మ చేయటానికి ఎవ్వడూ పూనుకోడు’ అనే నీ&nbsp;<BR>ఆక్షేపణకు సమాధాన మేమంటే, నీవు ఏ పనిచేసినా దాని వెనక ఏదో ఒక కోరిక&nbsp;<BR>ఉంటుంది. కాని, యిలా కర్మచేస్తూ రాగా, ఒక కర్మ మరో కర్మకు దారితీస్తూ,&nbsp;<BR>మరల మరల జన్మలు ఎత్తటం ద్వారా అతనికి వివేకం ఉదయించి ‘‘ఈ కర్మ-&nbsp;<BR>పరంపరకు అంతమేమైనా ఉంటుందా?’’ అని విచారించటం మొదలు&nbsp;<BR>పెడతాడు. అప్పుడు గీతలో శ్రీకృష్ణభగవానుడు చెప్పిన ‘‘కర్మణాగహనో గతిః’’&nbsp;<BR>‘కర్మను అర్థం చేసుకోవడం కష్టం’ అనే వాక్యంలోని అర్థాన్ని సంపూర్ణంగా&nbsp;<BR>గ్రహించ గలుగుతాడు. అప్పుడతడు సకామకర్మ వల్ల ఆనందం కలుగదని&nbsp;<BR>తెలుసుకుంటాడు. తర్వాత కర్మను పరిత్యజిస్తాడు. కాని మానవునికి స్వభావ-&nbsp;<BR>సిద్ధంగా కర్మచేయటం అనివార్యం కాబట్టి అత డే పనికి పూనుకోవాలి?&nbsp;<BR>నిష్కామకర్మను చేపట్టి, దాని ఫలితాన్ని పూర్తిగా త్యాగం చేస్తాడు. కారణమే-&nbsp;<BR>మంటే ఆ కర్మఫలంలో రాబోయే జనన మరణాలకు బీజాలుంటాయని&nbsp;<BR>తెలుసుకున్నాడు కాబట్టి. అందుకే బ్రహ్మజ్ఞాని సర్వకర్మ పరిత్యాగం చేస్తాడు.&nbsp;<BR>బాహ్యదృష్టికి అతడేదో కర్మలో నిమగ్నుడై వున్నట్లు కనిపిస్తున్నా, దాని&nbsp;<BR>యందతనికి అనురాగం లేదు. నిష్ఠ లేదు. ఆస్థ అంతకంటే లేదు. లౌకిక జీవుల&nbsp;<BR>కుండే లంపటత్వం లేదు. రాగద్వేషాలకు అతీతుడై అతడు కర్మల నాచరిస్తాడు.&nbsp;<BR>కోపతాపాలకు తావులేని అలాంటి కర్మ నిష్కామకర్మ అనబడుతుంది. అలాంటి&nbsp;<BR>వారు శాస్త్రాలలో కర్మయోగులని వర్ణింపబడినారు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: బ్రహ్మజ్ఞాని చేసే నిష్కామకర్మ ఒక పిచ్చివాని చేష్టల్లాగా&nbsp;<BR>వుంటాయా?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఎందుకలా ఉంటాయి? కర్మఫలత్యాగం అంటే ‘తన శరీర&nbsp;<BR>సుఖానికి మానసికానందానికి పనిచేయకుండా ఉండటం’ అని అర్థం. బ్రహ్మ-&nbsp;<BR>జ్ఞాని స్వసుఖాన్ని ఎన్నడూ కోరడు. పరహితానికై అతడు పనిచేయటాన్ని ఏది&nbsp;<BR>అడ్డగిస్తుంది? నిష్కామంగా అతడు ఏ పనిచేసినా అది జగత్కల్యాణం&nbsp;<BR>కలిగిస్తుంది. అదంతా ‘బహుజన హితాయ, బహుజన సుఖాయ’ ఎక్కువమంది&nbsp;<BR>మంచికోసం, ఎక్కువమంది సుఖంకోసం మాత్రమే. అలాంటివా&nbsp;<BR>రెప్పుడు తప్పటడుగులు వేయరని శ్రీరామకృష్ణులు చెబుతుండేవారు.</FONT></p>
<p><FONT FACE="SHREE902, SHREE, sans-serif" SIZE="3">లౌకతకానాం హిసాధూనాం అర్థం వాగానువర్తలే।</FONT></p>
<p><FONT FACE="SHREE902, SHREE, sans-serif" SIZE="3">ఋషీణాం పునరాద్యానాం, వాచమార్థోఽనుధావతి।। </FONT><FONT FACE="TimesNewRoman, Times, serif" SIZE="2">— </FONT><FONT FACE="SHREE900-Italic, SHREE, sans-serif" SIZE="3">ఉత్తరరామచరిత్ర.</FONT></p>
<hr class="puTa_virupu">
<table><tr><td><a class=puTa_lanke href=puTa2988.html>p2988</a></td><td>p2989</td><td><a class=puTa_lanke href=puTa2990.html>p2990</a></td></tr></table>
</div></body></html>
