<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2290.html>p2290</a></td><td>p2291</td><td><a class=puTa_lanke href=puTa2292.html>p2292</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 4 2</FONT></p>
<p><FONT FACE="SHREE900, SHREE, sans-serif" SIZE="3">మీరందరినీ మించి ప్రకాశించారు. ఏ ఇతర మతం, వేదమతానికి సాటిరాజాల&nbsp;<BR>దని, పూర్తిగా నిర్ధారణ చేశారు. ఇంతేకాక, ఆ పాశ్చాత్యఖండాల్లో అనేక&nbsp;<BR>స్థలాలలో, ఈ ప్రాచీన జ్ఞానాన్నిగూర్చి ప్రచారంచేసి, ఎందరో విద్యాధికుల దృష్టిని&nbsp;<BR>ప్రాచీన ఆర్యమతం వైపునకు, తత్త్వసిద్ధాంతాల వైపునకు ఆకర్షించారు. ఇంగ్లాం-&nbsp;<BR>డులో సైతం మన ప్రాచీనమత ధ్వజాన్ని సంస్థాపించారు. ఇపుడు దాన్ని తొల-&nbsp;<BR>గించడం సాధ్యంకాదు.</FONT></p>
<p><FONT FACE="SHREE900, SHREE, sans-serif" SIZE="3">ఇప్పటివరకు, అమెరికా యూరప్‌ ఖండాల్లోని నవీన నాగరిక జాతుల-&nbsp;<BR>వారు, మన మతానికి స్వతసిద్ధమైన, సత్యస్వభావాన్ని గూర్చి పూర్తి అజ్ఞానంలో&nbsp;<BR>వున్నారు. కానీ, మీ ఆధ్యాత్మికోపదేశాలవల్ల, మీరు వారికళ్లను తెరిపించారు. ఈ&nbsp;<BR>ప్రాచీన మతాన్ని ‘దురహంకారులు వ్యక్తీకరించిన దుర్బోధ్యాంశ బంధురమత’&nbsp;<BR>మనీ, ‘బుద్ధివిహీనులకు పనికివచ్చే ప్రలాపరాశి’ అనీ, తమ అజ్ఞానంకొద్దీ,&nbsp;<BR>హేళనచేస్తూ వచ్చిన వారే, అది ఒక మహారత్న ఖని అని ఇప్పుడు తెలిసికొనేలా&nbsp;<BR>చేశారు. నిజంగా, మూఢులైన నూర్గురు కొడుకులకంటె, నీతిమంతుడు,&nbsp;<BR>విద్వాంసుడు అయిన ఒక్క పుత్రుడుండటమే శ్రేష్ఠతరం. ‘‘ఒక్కడైనా చంద్రుడే,&nbsp;<BR>తన కాంతిచేత చీకటినంతా పోద్రోలగలడు; కానీ నక్షత్రాలన్నీ కలిసి&nbsp;<BR>కూడ, అలా చేయజాలవు. మీవంటి పుణ్యాత్ముడైన సత్పుత్రుడే నిజంగా&nbsp;<BR>లోకంలో ప్రయోజకుడు కాగలడు. భారతమాత తన దీనదశలో, మీలాంటి&nbsp;<BR>పవిత్ర పుత్రులను చూచుకొని ఊరట పొందుతోంది. ఎంతోమంది సముద్రాన్ని&nbsp;<BR>దాటి, విదేశాలకు వెళ్లి, దిక్కుతెలీక ఇటు, అటు, పరువులు పెడతారు. కానీ,&nbsp;<BR>మీ పురాకృత సత్కర్మ మహిమవల్ల దూరంగా, సముద్రాని కావలవున్న వారికి,&nbsp;<BR>మన మత మహిమను విశదపరిచి వచ్చారు. మనోవాక్కాయ కర్మలచేత మానవ&nbsp;<BR>కోటికి ఆధ్యాత్మిక జ్ఞానాన్ని ప్రసాదించడమే, మీ జీవిత పరమావధిగా పెట్టు&nbsp;<BR>కొన్నారు. బ్రహ్మజ్ఞానబోధ చేయడానికి మీరు ఎప్పుడు సిద్ధంగా వున్నారు.</FONT></p>
<p><FONT FACE="SHREE900, SHREE, sans-serif" SIZE="3">మీరు ఇక్కడ ఒక మఠాన్ని స్థాపించాలనుకున్నారని విని చాలా ఆనం-&nbsp;<BR>దించాం. మీ ప్రయత్నాలు ఫలించాలని భగవంతుని హృదయపూర్వకంగా ప్రార్థి-&nbsp;<BR>స్తున్నాం. శ్రీ శంకరాచార్యులు సైతం, పారమార్థిక విజయాలను సాధించిన&nbsp;<BR>తర్వాత, ఈ ప్రాచీన మత సంరక్షణార్థం, ఒక మఠాన్ని ఈ హిమాలయాలలో,&nbsp;<BR>బదరికాశ్రమంలో స్థాపించారు. అదే విధంగా, మీ కోరికకూడ సఫలమైతే, భారత&nbsp;<BR>దేశానికి గొప్పమేలు చేకూరుతుంది. ఈ మఠస్థాపనవల్ల, కుమావున్‌ ప్రజలమైన&nbsp;<BR>మేము, ప్రత్యేకమైన ఆధ్యాత్మిక ప్రయోజనాలను పొందగల్గుతాం. ఆ విధంగా&nbsp;<BR>ఈ ప్రాచీనమతం మాలో క్రమంగా, అడుగంటిపోకుండ చూచుకోగలమని&nbsp;<BR>ఆశిస్తున్నాం.</FONT></p>
<hr class="puTa_virupu">
<table><tr><td><a class=puTa_lanke href=puTa2290.html>p2290</a></td><td>p2291</td><td><a class=puTa_lanke href=puTa2292.html>p2292</a></td></tr></table>
</div></body></html>
