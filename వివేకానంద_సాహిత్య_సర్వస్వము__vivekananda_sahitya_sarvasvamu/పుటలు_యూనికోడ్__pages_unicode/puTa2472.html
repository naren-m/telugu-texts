<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2471.html>p2471</a></td><td>p2472</td><td><a class=puTa_lanke href=puTa2473.html>p2473</a></td></tr></table>

<p><FONT FACE="SHREE900, SHREE, sans-serif" SIZE="3">ఒకడు ఐహిక విషయాలను పరిత్యజిస్తే జనం అతణ్ణి పిచ్చివాడంటారు. కాని,&nbsp;<BR>లోకానికి వీరే జీవగర్రలు. ఇలాటి ఉన్మాదంనుండే మన ప్రపంచాన్ని ఉర్రూత&nbsp;<BR>లూగించగల శక్తులుద్భవించాయి. ఇలాటి ఉన్మాదంనుండే భవిష్యత్తులోకూడా&nbsp;<BR>లోకాన్ని ఉర్రూతలూగించే శక్తులు జనిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">నిరంతర సాధనలతో రోజులు, వారాలు, నెలలు గడిచిపోసాగాయి.&nbsp;<BR>అప్పు డతడికి దివ్యదర్శనాలు, అద్భుతాలైన రూపాలు ప్రత్యక్షం కాసాగాయి.&nbsp;<BR>స్వస్వరూప రహస్యం విడివడసాగింది. క్రమంగా తెరలన్నీ లేవనెత్తబడ్డాయి.&nbsp;<BR>జగదాంబే గురువై కోరిన సత్యాలను తెలుపసాగింది. అప్పు డక్కడకు విద్యారూప&nbsp;<BR>సంపన్న ఐన ఒక స్త్రీ వచ్చింది. కాలాంతరంలో ఆయన ఆమెను గురించి ప్రసం-&nbsp;<BR>గిస్తూ విద్యాధికురాలంటే చాలదని, సాక్షాత్తు చదువుల సరస్వతి అని, చదువుల&nbsp;<BR>అవతారమని, మూర్తీభవించిన వైదుష్యమని అంటుండేవారు. ఇక్కడకూడా&nbsp;<BR>మీరు భారతీయుల వైచిత్య్రాన్ని గమనించగలరు. సామాన్య హైందవ వనిత&nbsp;<BR>లందరిని ఆవహించిన అజ్ఞానాంధకారాన్ని ఛేదించుకొని, మీరు స్వాతంత్య్రమని&nbsp;<BR>అంటున్న వస్తువు పరిచయం లేకున్నా, అపూర్వ ఆధ్యాత్మిక శక్తి సంపన్న ఐన&nbsp;<BR>యిలాటి రమణీమణి ఉద్భవించ గలిగింది. ఆమె సన్న్యాసిని. మా దేశంలో&nbsp;<BR>వనితలుకూడా సంసారత్యాగం చేస్తారు; ఐశ్వర్యాన్ని త్యజిస్తారు; వివాహం చేసు-&nbsp;<BR>కోక జీవితాన్ని భగవదారాధనలోనే గడుపుతారు. ఆమె వచ్చి వనవాసి ఐన ఈతని&nbsp;<BR>విషయాన్నిగూర్చి విని, ఈతణ్ణి చూడగోరింది. ఈమే ముందుగా అతనికి&nbsp;<BR>సహాయం చేసింది. వెనువెంటనే ఈతని కష్టం ఏమిటో ఆమె గ్రహించగలిగింది.&nbsp;<BR>‘‘వత్సా! ఇలాటి ఉన్మాదానికి లోనైనవారు ధన్యులు. ఈ విశ్వమంతాకూడా&nbsp;<BR>ఉన్మత్తమే. కొందరికి డబ్బు పిచ్చి, కొందరికి భోగాల పిచ్చి, కొందరికి పేరు&nbsp;<BR>ప్రఖ్యాతుల పిచ్చి - ఇలా శతధా లోకం ఉన్మత్తమై వుంది. జనం ధనానికోసమో,&nbsp;<BR>భర్తలకోసమో, భార్యలకోసమో, తుచ్ఛ విషయాలకోసమో, ఇతరులను అణగ&nbsp;<BR>ద్రొక్కాలనో, సంపదలకోసమో మతిభ్రష్టులవుతున్నారు. ఈశ్వరుడుగాక&nbsp;<BR>తదితరాలైన ప్రతి వెర్రివస్తువుకోసం లోకులమతి చెడుతోంది. ‘ఎవరి పిచ్చి వారి&nbsp;<BR>కానందం.’ ఒకడు డబ్బు పిచ్చితో కొట్టుకొంటుంటే జనం తామూ అలాటి పిచ్చి&nbsp;<BR>వున్నవారే అవటంతో సానుభూతి వ్యక్తపరుస్తూ ‘అతడు సరైన వ్యక్తి’ అని చెప్పు-&nbsp;<BR>కుంటారు. పిచ్చివాళ్లు పిచ్చివాళ్లనే తెలివైన వాళ్లంటారు గదా! ఈ పిచ్చివారి కర్థ-&nbsp;<BR>మౌతుంది. కాని పరమ ప్రేమాస్పదుని నిమిత్తం, ఈశ్వరుడికోసం, ఉన్మాదు&nbsp;<BR>లైన వారి విషయాన్ని వారెలా గ్రహిస్తారు? వారు అతణ్ణి మతిభ్రష్టునిగానే భావించి&nbsp;<BR>‘అతడి జోలి మనకెందుకు?’ అంటారు. కాబట్టే ‘‘వారు నిన్ను పిచ్చివాడంటు-&nbsp;<BR>న్నారు. కాని నీ పిచ్చే సిసలైన పిచ్చి. ఈశ్వరుడి నిమిత్తం ఉన్మత్తులైనవారు</FONT></p>
<hr class="puTa_virupu">
<table><tr><td><a class=puTa_lanke href=puTa2471.html>p2471</a></td><td>p2472</td><td><a class=puTa_lanke href=puTa2473.html>p2473</a></td></tr></table>
</div></body></html>
