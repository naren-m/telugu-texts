<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2844.html>p2844</a></td><td>p2845</td><td><a class=puTa_lanke href=puTa2846.html>p2846</a></td></tr></table>

<p><FONT FACE="SHREE900, SHREE, sans-serif" SIZE="3">స్వామీజీకూడా చక్కని సంస్కృతంలో సమాధానమిచ్చారు. ఆ రోజు&nbsp;<BR>పండితులు ఏ విషయంపై స్వామివారితో వాదించారో, ఆ విషయం శిష్యుడికి&nbsp;<BR>గుర్తులేదు. కాని వారంతా సూక్ష్మమైన దార్శనిక విషయాలను గూర్చి,&nbsp;<BR>ఒక్కుమ్మడిగా కఠోర వాక్కులతో ప్రశ్నల వర్షం కురిపించారని దానికి స్వామీజీ,&nbsp;<BR>ప్రశాంత గంభీర పద్ధతిలో ఆ ప్రశ్నలకు సహాయకమైన సమాధానాలు&nbsp;<BR>యిచ్చారని, అతనికి గుర్తున్నది.</FONT></p>
<p><FONT FACE="SHREE900, SHREE, sans-serif" SIZE="3">ఆ పండితులతో చేసిన చర్చలో స్వామీజీ ‘‘సిద్ధాంతము’’ వైపు, పండి-&nbsp;<BR>తులు ‘పూర్వపక్షం’ వైపు వాదించారు. ఆ వాదంలో స్వామి వారొకచోట పొర-&nbsp;<BR>పాటున ‘స్వస్తి’కి బదులు ‘అస్తి’ అన్నారు. అది విని పండితులు నవ్వారని&nbsp;<BR>శిష్యునికి గుర్తున్నది. వెంటనే స్వామీజీ, ‘‘పండితానాం దాసోఽహం క్షంతవ్య&nbsp;<BR>మేతత్‌ స్ఖలనమ్‌’’ ‘‘నేను పండితులకు దాసుడను. పొరపాటునకు మన్నింప&nbsp;<BR>వలసిన’’దని చెప్పారు. స్వామివారి వినయం పండితుల్ని ముగ్ధుల్ని చేసింది.&nbsp;<BR>సుదీర్ఘ చర్చానంతరం పండితులు సిద్ధాంతపరంగా స్వామీజీ చేసిన నిర్ణయాలు&nbsp;<BR>సంతృప్తికరంగా ఉన్నవని అంగీకరించి ఆయనవద్ద సెలవు తీసుకొని వెళ్లి&nbsp;<BR>పోయారు.</FONT></p>
<p><FONT FACE="SHREE900, SHREE, sans-serif" SIZE="3">పండితులు వెళ్లిపోయిన తర్వాత, వారంతా పూర్వ మీమాంసాశాస్త్రంలో&nbsp;<BR>నిష్ణాతులనీ, స్వామీజీ ఉత్తర మీమాంస లేదా వేదాంత సిద్ధాంతాన్ని అనుసరించి,&nbsp;<BR>జ్ఞానమార్గం యొక్క ఆధిక్యాన్ని నిరూపించినందున ఆ నిర్ణయాలు వారంగీక&nbsp;<BR>రింపక తప్పలేదని శిష్యుడు స్వామీజీనుండి తెలుసుకున్నాడు. వారితో మాట్లాడే&nbsp;<BR>టప్పుడు పండితులు నవ్వటాన్ని గురించి చెబుతూ స్వామీజీ, తాను అనేక సంవ-&nbsp;<BR>త్సరాలుగా సంస్కృతం మాట్లాడనందున ఆ తప్పు దొర్లిందని చెప్పారు. పండి-&nbsp;<BR>తులను పల్లెత్తు మాటకూడా అనలేదు. విదేశాలలో యిటువంటిది&nbsp;<BR>జరిగితే అసలు విషయాన్ని ప్రక్కకునెట్టి భాషాసంబంధమైన పొరపాటును ఎత్తి-&nbsp;<BR>చూపటం ప్రత్యర్థి పట్ల ఎంతో అసభ్యతగా పరిగణింపబడుతుందని చెప్పారు.&nbsp;<BR>సంస్కారంగల సంఘం, భావాన్ని అంగీకరించి భాష విషయం పట్టించుకోదు.&nbsp;<BR>కాని, మన దేశంలో వాదమంతా పొట్టును గూర్చే, గింజను ఎవ్వరూ పట్టించు-&nbsp;<BR>కోరు అని చెప్పి స్వామీజీ శిష్యునితో సంస్కృతంలో మాట్లాడటం మొదలు&nbsp;<BR>పెట్టారు. శిష్యుడు కూడా ‘వచ్చీరాని’ సంస్కృతంలో సమాధానం చెప్పాడు.&nbsp;<BR>కాని, అతనికి ప్రోత్సాహం కలిగించడానికి స్వామీజీ ఆ మాత్రపు సంస్కృతాన్నే&nbsp;<BR>శ్లాఘించారు. ఆనాటినుండి స్వామీజీ కోరిక ననుసరించి శిష్యుడు ఆయనతో&nbsp;<BR>అప్పుడప్పుడు సంస్కృతంలోనే మాట్లాడసాగాడు.</FONT></p>
<hr class="puTa_virupu">
<table><tr><td><a class=puTa_lanke href=puTa2844.html>p2844</a></td><td>p2845</td><td><a class=puTa_lanke href=puTa2846.html>p2846</a></td></tr></table>
</div></body></html>
