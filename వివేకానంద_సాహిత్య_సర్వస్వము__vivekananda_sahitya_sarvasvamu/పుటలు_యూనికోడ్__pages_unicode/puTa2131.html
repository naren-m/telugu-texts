<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2130.html>p2130</a></td><td>p2131</td><td><a class=puTa_lanke href=puTa2132.html>p2132</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">8 2</FONT></p>
<p><FONT FACE="SHREE900, SHREE, sans-serif" SIZE="3">ప్రామాణ్యాన్ని సమకూర్చడానికి మానవుని అంగీకారంకంటె, గొప్పదేదో&nbsp;<BR>ఇంకొకటి వుండితీరాలని వారు కోరుతారు. నీతిశాస్త్రానికి ప్రమాణంగా ఏదైనా&nbsp;<BR>సనాతన ధర్మసూత్రం కావాలని వారు అభిలషిస్తారు. సరే; నీలోను, నాలోను,&nbsp;<BR>అందరిలోను, ఆత్మలోను, జీవునిలోను నిండివున్న ఆ అఖండ బ్రహ్మంకంటె&nbsp;<BR>సర్వోత్తమ ప్రమాణం ఇంకేముంటుంది? ఆత్మయొక్క అఖండ అద్వితీ&nbsp;<BR>యత్వమే సమస్త నీతిధర్మానికీ, శాశ్వతాధారమై ఒప్పుతోంది. మీరు, నేను&nbsp;<BR>సోదరులమని మాత్రమే భావించడం చాలదు. మీరును, నేనును వేరుకాక&nbsp;<BR>నిజానికి ‘ఒక్కరమే’ అని తెలుసుకోవాలి. హిందూ తత్త్వశాస్త్రం ఇదే చెబు-&nbsp;<BR>తోంది. ఈ అద్వైతభావమే సమస్త నీతులకు, సర్వపారమార్థిక సిద్ధాంతాలకు&nbsp;<BR>పునాది. పరతంత్రమై కృశించిపోతున్న ఈ భారతదేశమే కాక, యూరప్‌ఖండం&nbsp;<BR>సైతం ఈనాడు అద్వైతాన్ని కోరుకొంటోంది. ఈ దివ్యసూత్రం బాగా&nbsp;<BR>ప్రస్ఫుటంకాకున్నా ఇంగ్లాండు, జర్మనీ, ఫ్రాన్స్‌, అమెరికాలలో తలెత్తుతున్న&nbsp;<BR>నూతన రాజకీయ సాంఘికోద్యమాలకు మూలకారణమై వుంది. మిత్రులారా!&nbsp;<BR>నా మాటలను గమనించండి! స్వాతంత్య్రంకోసం, సర్వమానవ విముక్తికోసం&nbsp;<BR>మానవజాతి చేసే తీవ్రప్రయత్నాలను వివరించే వాఙ్మయమునందంతటా, భార-&nbsp;<BR>తీయ వేదాంతాదర్శాలు ప్రస్ఫుటమై కనిపిస్తున్నాయి. కొందరు గ్రంథకర్తల విష-&nbsp;<BR>యంలో వారి ఆంతర్య ప్రేరణకు ఆధారమేమో వారికే తెలీదు. మరికొందరు&nbsp;<BR>తామేదో అపూర్వకల్పన చేసినట్లు, స్వతంత్ర ప్రజ్ఞ ప్రకటించినట్లు నటించాలని&nbsp;<BR>చూస్తున్నారు. కాని ఆ మూలాధారాన్ని ప్రకటించి దానికి తమ కృతజ్ఞతను&nbsp;<BR>తెలుపుకొన్న ఉచితజ్ఞులు కొందరు లేకపోలేదు.</FONT></p>
<p><FONT FACE="SHREE900, SHREE, sans-serif" SIZE="3">అమెరికాలో ఉన్నప్పుడు నేను అద్వైతాన్నే అత్యధికంగా, ద్వైతాన్ని చాలా-&nbsp;<BR>కొంచెంగా బోధించాననే ఆక్షేపణ ఒకసారి విన్నాను. పూజా సంసేవనాపరమైన&nbsp;<BR>ద్వైతభక్తి సిద్ధాంతాల్లో ఎంతటి మహిమవుందో, ఎంతటి భక్తి రాసులున్నాయో&nbsp;<BR>అనుభవాన్నిబట్టి నేనెరుగుదును. కానీ అట్టి ఆనందంలోనైనా కన్నీళ్లు విడువ&nbsp;<BR>డానికి మనకిది సమయంకాదు. ఇదివరకే కావలసినంత కన్నీరు కార్చాం. మెత్త-&nbsp;<BR>దనం చూపడానికి మనకింక అవకాశం లేదు. మనం దూదిపింజలలాగా మెత్తబడి,&nbsp;<BR>ప్రాణాలు సైతం కోల్పేయే వరకు, ఈ మెత్తదనం మనల్ని వెంటాడి వచ్చింది.&nbsp;<BR>మనదేశానికి ఇప్పుడు కావలసింది అడ్డులేని ఇనుపకండరాలు, ఉక్కునరాలు,&nbsp;<BR>వజ్ర సంకల్పం! మహాసముద్రంలో అట్టడుగునకు మునుగవలసివచ్చినా ముఖా-&nbsp;<BR>ముఖీ మరణంతో పోరాడవలసివచ్చినా జంకక ఏ రీతిగానైనా జగద్రహస్యాలన్నీ&nbsp;<BR>భేదించగలది దృఢసంకల్పం! మనకిప్పుడు కావలసిందదే. అద్వైతాదర్శాన్ని,&nbsp;<BR>అంటే అంతా ఏకమనే భావాన్ని అర్థంచేసికొని అనుభవానికి తెచ్చుకోవడం ద్వారా</FONT></p>
<hr class="puTa_virupu">
<table><tr><td><a class=puTa_lanke href=puTa2130.html>p2130</a></td><td>p2131</td><td><a class=puTa_lanke href=puTa2132.html>p2132</a></td></tr></table>
</div></body></html>
