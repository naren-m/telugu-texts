<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2761.html>p2761</a></td><td>p2762</td><td><a class=puTa_lanke href=puTa2763.html>p2763</a></td></tr></table>

<p><FONT FACE="SHREE900, SHREE, sans-serif" SIZE="3">చిన్నప్రపంచం వెనుకనుండి కనపడ్డప్పుడు ఆత్మ అనబడుతోంది. ఇదే మాన&nbsp;<BR>వునిలో వున్న ఆత్మ. ఉన్నది ఒక్క పురుషుడే. అతడే వేదాంతదర్శనంలో నిరూ-&nbsp;<BR>పింపబడ్డ బ్రహ్మం; విభజించి చూసినప్పుడు బ్రహ్మంలో దేవుడూ జీవుడూ&nbsp;<BR>ఒక్కటే. ఈ జగత్తు మీరే, ఎడతెరపిలేని మీరు; మీరు విశ్వవ్యాప్తులై వున్నారు.&nbsp;<BR>‘‘అన్ని చేతులతోను మీరే పనిచేస్తున్నారు; అన్ని నోళ్లతోను మీరే తింటున్నారు;&nbsp;<BR>అన్ని ముక్కులతోను మీరే ఊపిరిపీలుస్తూన్నారు; అన్ని మనస్సులతోను మీరే&nbsp;<BR>యోచిస్తున్నారు.’’ ఈ విశ్వమంతా మీరే; విశ్వం మీ దేహం; సాకారజగత్తూ నిరా-&nbsp;<BR>కారజగత్తూ మీరే. దేవుడు మీరే, దేవదూతలు మీరే, మానవులు మీరే, మృగాలు&nbsp;<BR>మీరే, వృక్షాలు మీరే, ఖనిజాలు మీరే, సర్వం మీరే, అన్నింటి ఆవిష్కృతి మీరే.&nbsp;<BR>ఉన్నదంతా మీరే. అనంతతత్త్వం మీరే. అనంతం అవిభాజ్యం. అనంతానికి భాగా-&nbsp;<BR>లుండటం పొసగదు. ఉంటే ప్రతిభాగం అనంతమే అవుతుంది. అప్పుడు అంగం,&nbsp;<BR>అంగి ఒక్కటే అవుతుంది. అది అసంగతం. కాబట్టి మీరు శ్రీ శ్రీ ఫలానా, ఫలానా&nbsp;<BR>అనే ఆశయం ఎన్నటికీ నిజంకాదు. అది పగటికల. దీన్ని&nbsp;<BR>తెలుసుకోండి, ముక్తులుకండి. అదే అద్వైత సిద్ధాంతం. ‘‘నేను దేహాన్ని కాను,&nbsp;<BR>ఇంద్రియాలను కాను, మనస్సును కాను. నేను అఖండ సచ్చిదానందాన్ని,&nbsp;<BR>సోఽహమ్‌.’’ ఇదే యథార్థజ్ఞానం; తర్కం ఏమిటి, బుద్ధి ఏమిటి, తక్కిన&nbsp;<BR>సర్వం అజ్ఞానం. నాకు జ్ఞానం ఏమిటి? ఎందుకంటే నేనే జ్ఞానాన్ని. నాకు జీవిత&nbsp;<BR>మేమిటి? నేనే జీవాన్ని. నేను జీవించి వున్నానని నాకు గట్టిగా తెలుసు. ఎందుకంటె&nbsp;<BR>జీవాన్ని నేనే, ఏకసత్తు నేనే. నేనుగా కాక, నాలో కాక, నా ద్వారాకాక ఏదీలేదు.&nbsp;<BR>భూతాలద్వారా వ్యక్తమౌతూన్నది నేను, కాని, నేను బంధంలేని ఏక&nbsp;<BR>తత్త్వాన్ని. ముక్తి నెవరు కాంక్షిస్తారు? ఎవ్వరూ కాంక్షించరు. మీరు బద్ధులు అని&nbsp;<BR>అనుకొంటే, బద్ధులయ్యే వుంటారు; మీ బంధాన్ని మీరే కల్పించుకొంటారు.&nbsp;<BR>మీరు ముక్తులని తెలుసుకొన్నారా, యీ క్షణంలోనే మీరు ముక్తులు. ఇదే&nbsp;<BR>జ్ఞానం. మోక్ష జ్ఞానం. సమస్త ప్రకృతికి గమ్యం ముక్తే.</FONT></p>

<hr class="puTa_virupu">
<table><tr><td><a class=puTa_lanke href=puTa2761.html>p2761</a></td><td>p2762</td><td><a class=puTa_lanke href=puTa2763.html>p2763</a></td></tr></table>
</div></body></html>
