<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa505.html>p505</a></td><td>p506</td><td><a class=puTa_lanke href=puTa507.html>p507</a></td></tr></table>
<p><FONT FACE="SHREE902, SHREE, sans-serif" SIZE="4">కర్మయోగం</FONT></p>
<BR>
<p><FONT FACE="SHREE900, SHREE, sans-serif" SIZE="3">మానసిక భౌతిక వస్తువు లన్నింటినుండి ఆత్మను వేరుపరచటం మన&nbsp;<BR>లక్ష్యం; అది సిద్ధించినప్పుడు తానింతకాలం ఒంటరిగా వున్నానని తనకు సుఖం&nbsp;<BR>కలిగించడానికి మరేదీ అవసరం లేదని ఆత్మ తెలుసుకొంటుంది. మన సుఖానికి&nbsp;<BR>మరేదో అవసరమవుతున్నంతకాలం మనం బానిసలమే. తాను ముక్తుణ్ణని, తన&nbsp;<BR>సమగ్రతకు మరేదీ అవసరం లేదని, యీ ప్రకృతి అసలు అనవసరమని పురుషు&nbsp;<BR>డెప్పుడు తెలిసికొంటాడో అప్పుడు అతడికి కైవల్యం సిద్ధించిందని అర్థం.</FONT></p>
<p><FONT FACE="SHREE900, SHREE, sans-serif" SIZE="3">మానవులు కొన్ని రూపాయలకోసం తహతహలాడతారు. వాటిని సంపా-&nbsp;<BR>దించడానికి తోడిమానవుణ్ణి మోసగించడానికి ఎంతమాత్రమూ సంకోచించరు.&nbsp;<BR>కాని, తమను నిగ్రహించుకోగలిగితే, కొన్ని సంవత్సరాలలో వా రద్భుత శీల&nbsp;<BR>సంపన్నులు కాగలరు. అప్పుడు కోరితే - కొన్ని లక్షల రూపాయలు వారి వద్ద&nbsp;<BR>కొస్తాయి. సంకల్పంచేత వారు జగత్తును శాసింపగలుగుతారు. ఐనా మన మెంతటి&nbsp;<BR>అవివేకులంగా వున్నాం!</FONT></p>
<p><FONT FACE="SHREE900, SHREE, sans-serif" SIZE="3">తన దోషాలను లోకానికి వెల్లడి చేసుకోవటం వలన ప్రయోజనమేమిటి?&nbsp;<BR>అందుచేత అవి చక్కబడవు. చేసుకొన్న కర్మను అనుభవించి తీరవలసిందే; ఇక-&nbsp;<BR>ముందు సక్రమంగా ప్రవర్తించడానికి ప్రయత్నించాలి. లోకం బలవంతులను,&nbsp;<BR>శక్తిమంతులను మాత్రమే ఆదరిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">మానవకోటికి, ప్రకృతికి అర్పణచేసే భావంతో హృదయపూర్వకంగా చేసే&nbsp;<BR>పనే మమతాబంధాన్ని కలిగింపనిది.</FONT></p>
<p><FONT FACE="SHREE900, SHREE, sans-serif" SIZE="3">ఏ విధమైన విధ్యుక్త ధర్మాన్నిగాని నిర్లక్ష్యం చెయ్యకూడదు. తక్కువ&nbsp;<BR>స్థాయికి చెందిన పనివాడు, కేవలం ఆ కారణం చేతనే ఉన్నతస్థాయికి చెందిన పని-&nbsp;<BR>వానికంటె తక్కువకాడు. ఎవడెలాంటివాడో అతడు చేసే పనులను బట్టికాక&nbsp;<BR>అతడు పనులు చేసే తీరునుబట్టి నిర్ణయించాలి. పనిచేసే తీరు, పనిచేసే శక్తి&nbsp;<BR>మాత్రమే వ్యక్తిని నిజంగా పరీక్షింప గలిగినవి. అందమైన మన్నికగల చెప్పుల&nbsp;<BR>జోడును సాధ్యమైనంత వేగంగా కుట్టగలవాడు, అతడి వృత్తిదృష్ట్యా ఉత్తముడు;&nbsp;<BR>జీవితకాల మంతా ప్రతిరోజూ అర్థంలేకుండా మాట్లాడే అధ్యాపకుడు ఉత్తముడు&nbsp;<BR>కాడు.</FONT></p>
<p><FONT FACE="SHREE900, SHREE, sans-serif" SIZE="3">ప్రతి కర్తవ్యమూ పవిత్రమైనదే. శ్రద్ధాభక్తులతో కూడిన కర్తవ్య నిర్వహణ&nbsp;<BR>పరమోత్కృష్టమైన ఈశ్వరారాధన; బద్ధులై, భ్రాంతిలో తగుల్కొన్న వారికి,</FONT></p>
<p><FONT FACE="TimesNewRoman, Times, serif" SIZE="2">9 1</FONT></p>
<p><FONT FACE="TimesNewRoman, Times, serif" SIZE="2">2 v s 7</FONT></p>
<hr class="puTa_virupu">
<table><tr><td><a class=puTa_lanke href=puTa505.html>p505</a></td><td>p506</td><td><a class=puTa_lanke href=puTa507.html>p507</a></td></tr></table>
</div></body></html>
