<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3522.html>p3522</a></td><td>p3523</td><td><a class=puTa_lanke href=puTa3524.html>p3524</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2"><sup>   </sup>˝</FONT></p>
<p><FONT FACE="SHREE900, SHREE, sans-serif" SIZE="3">నా అంతట నేను ఒక వసతిని ఏర్పరచుకోవటం అసాధ్యమని, ఈ పని&nbsp;<BR>యింతటితో ముగుస్తుందని, స్త్త్రీలెవ్వరూ, ఎన్నడూ యిక్కడకు రారనీ నా స్నేహి-&nbsp;<BR>తులందరూ తలచారు. అందులో ముఖ్యంగా కుమారి హామ్లిన్‌, - ‘తాను’ ‘తన&nbsp;<BR>సరైనవారు’ హెచ్చుస్థాయిలో వున్నామని, అలాంటివారు బీదగృహంలో వుండి&nbsp;<BR>బోధించేవానివద్దకు రారనీ భావించింది. కాని దానికోసమే ‘సరైనవారు’ రాత్రిం-&nbsp;<BR>బవళ్లు వచ్చారు. వారితోపాటు ఆమెకూడ వస్తోంది. పరమేశ్వరా! నిన్ను, నీ కటా-&nbsp;<BR>క్షాన్ని నమ్మటం, మానవుడికి ఎంత దుర్లభం! శివా! శివా! ‘సరైన’ వా రెవరు?&nbsp;<BR>కానివా రెవరు? తల్లీ! సమస్తం పరమేశ్వరుడే! పులిలోను, గొర్రెపిల్లలోను, పాపి-&nbsp;<BR>లోను, సాధువులోను వున్నది ఆ పరమేశ్వరుడే! మనోవాక్కాయాలతో ఆయన్నే&nbsp;<BR>శరణుజొచ్చాను! నన్నింతవరకు తన చేతుల్లో కాపాడిన ఆ&nbsp;<BR>పరాత్పరుడు యిప్పుడు నన్ను విడిచేస్తాడా? ఆయన కటాక్షమే లేకుంటే&nbsp;<BR>సముద్రంలో ఒక నీటిబిందువుగాని, కీకారణ్యంలో ఆకులలమైనాగాని, కుబేరుని&nbsp;<BR>గృహంలో పట్టెడన్నమైనాగాని లభించదే! ఆయన అనుగ్రహిస్తే ఎడారిలో నదులు&nbsp;<BR>ప్రవహిస్తాయి. భిక్షాధికారి లక్షాధికారి అవుతాడు. చీమ చిటుక్కుమన్నా&nbsp;<BR>ఆయనకు తెలుస్తుంది. అమ్మా యివి వట్టి మాటలా లేక యథార్థమైన&nbsp;<BR>జీవితానుభవాలా?</FONT></p>
<p><FONT FACE="SHREE900, SHREE, sans-serif" SIZE="3">ఈ ‘సరైనవిధానా’నికి యిక స్వస్తి. ఓ శివా! నువ్వే నా ధర్మం. నువ్వే నా&nbsp;<BR>అధర్మం. ప్రభూ బాల్యమాదిగా నిన్నే శరణుజొచ్చాను. ఎడారుల్లో తిరిగినా,&nbsp;<BR>ధృవాలవద్ద కేగినా, పర్వత శిఖరాల్లోవున్నా, సాగరగర్భంలో వున్నా నువ్వు నాకు&nbsp;<BR>అండదండగా వుంటావు. నువ్వే నాకు ఆహారం. నువ్వే నా జీవన మార్గదర్శివి.&nbsp;<BR>నువ్వే నా శరణ్యం - నువ్వే నా సఖుడవు - నువ్వే నా గురుడవు - నువ్వే నా&nbsp;<BR>దైవం - నువ్వే నా అంతరాత్మవు. నువ్వు నన్ను ఎన్నడూ, కలలోనైనా విడనాడవు.&nbsp;<BR>ఇది నా నిశ్చితాభిప్రాయం. ఒక్కొక్కప్పుడు ఒంటరినై, కష్టపరంపరలలో కొట్టు-&nbsp;<BR>కొంటూ, దుర్బలుణ్ణై, తండ్రీ, మానవుని సహాయాన్ని గురించి తలపోస్తుం-&nbsp;<BR>టాను. ఈ బలహీనతలనుండి నన్ను సదా కాపాడు. నిన్ను తప్ప మరెవ్వరినీ,&nbsp;<BR>ఎన్నడూ సహాయం అర్థింపకుందునుగాక! ఒకడు ఒక మంచివాణ్ణి నమ్మితే, ఆ&nbsp;<BR>మంచివాడు అతణ్ణి ఎన్నడూ మోసగించడు. ఎన్నడూ విడనాడడు. సర్వశ్రే&nbsp;<BR>యానికి తండ్రివైన దేవా! నువ్వు నన్ను విడనాడుతావా? నేను ఆజన్మాంతం నీ&nbsp;<BR>సేవకుడనని గుర్తించిన నువ్వు నన్ను విడనాడతావా? పరులచే వంచింపబడడానికి&nbsp;<BR>లేదా పాపంలో పడిపోవటానికి నువ్వు నన్ను విడనాడుతావా?</FONT></p>
<p><FONT FACE="SHREE900, SHREE, sans-serif" SIZE="3">అమ్మా ఆ పరాత్పరుడు నన్ను విడనాడడని నా నిశ్చయం.</FONT></p>
<p><FONT FACE="SHREE900, SHREE, sans-serif" SIZE="3">సదా విధేయుడైన నీ పుత్రుడు,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3522.html>p3522</a></td><td>p3523</td><td><a class=puTa_lanke href=puTa3524.html>p3524</a></td></tr></table>
</div></body></html>
