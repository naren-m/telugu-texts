<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1903.html>p1903</a></td><td>p1904</td><td><a class=puTa_lanke href=puTa1905.html>p1905</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">299</FONT></p>
<p><FONT FACE="SHREE900, SHREE, sans-serif" SIZE="3">విషయంలో వధువు యూరోపియనైనా బాధలేదు. కుర్రవాడు దేవాలయానికి&nbsp;<BR>వెళ్లి ముఖానికి త్రిపుండ్రాలు ధరించి శివనామాన్ని ఉచ్చరించి హిందువవుతాడు.&nbsp;<BR>భర్త హిందువైనా, భార్య క్రైస్తవురాలు కావచ్చును. ఆమె హిందూస్త్రీగా మారా-&nbsp;<BR>లంటే నుదుట కొంచెం విభూతి రాసుకొని ‘నమః పార్వతీపతయే’’ అంటే&nbsp;<BR>చాలు. క్రైస్తవ మిషనరీలకు యిది చాల కోపకారణమైంది. సింహళంలోకి వచ్చాక&nbsp;<BR>చాలమంది క్రైస్తవులు నుదుట విభూతి రాసుకొని - శివనామోచ్చరణంతో&nbsp;<BR>హిందువు లయినారు. ఈ హిందువుల్లో అద్వైతవాదం, వీరశైవవాదం ముఖ్యమైన&nbsp;<BR>మతాలు. ‘హిందు’ అనే మాటకు బదులు ‘శైవు’డన్నమాట ఎక్కువ వాడుకలో&nbsp;<BR>వుంది. భజన సంకీర్తనాలను చైతన్యుడు వంగదేశంలో ప్రవేశపెట్టాడు. కాని అది&nbsp;<BR>పుట్టింది తమిళదేశంలో. సింహళంలో పరిశుద్ధమైన తమిళం మాట్లాడతారు.&nbsp;<BR>ఆ దేశ మతంకూడా తమిళుల మతమే. ఒక లక్షమంది ఆనందమగ్నులై శివనామ&nbsp;<BR>సంకీర్తనం చెయ్యటం ఒక వెయ్యి మృదంగాలు మోగటం చూడదగ్గ దృశ్యాలు.&nbsp;<BR>పెద్దపెద్ద తాళాల శబ్దాలు ప్రతిధ్వనిస్తాయి. ఎర్రని కళ్లతో, బలిష్ఠ శరీరాలతో,&nbsp;<BR>ముఖంలో, ఒంటినిండా విభూది పూతలతో, మెడలో ఒప్పే రుద్రాక్షమాలతో&nbsp;<BR>మహాభక్తుడైన హనుమంతుడి మాదిరి ఒళ్లు తెలియని శివంతో నృత్యంచేసే యీ&nbsp;<BR>తమిళజనాన్ని కళ్లారా చూడకపోతే, ఊహించనైనా వీలుకాదు.</FONT></p>
<p><FONT FACE="SHREE900, SHREE, sans-serif" SIZE="3">కొలంబోలోని మా స్నేహితులు మేము ఓడను దిగటానికి అనుమతి&nbsp;<BR>పొందారు. మేం ఓడ దిగి మా స్నేహితులను కలుసుకున్నాం. హిందువుల్లో ప్రము-&nbsp;<BR>ఖుడు సర్‌ కుమారస్వామి. అతని భార్య ఆంగ్లేయురాలు. అతని&nbsp;<BR>కుమారుడు కాళ్లకు చెప్పులు ధరించడు. నుదుట విభూది ధరిస్తాడు.&nbsp;<BR>అరుణాచలం, మరికొంతమంది స్నేహితులు మమ్మల్ని చూడటానికి వచ్చారు.&nbsp;<BR>చాలకాలం తర్వాత నేను ‘మొలగుతన్ని’ అనే ఫలహారాన్ని పెద్ద కొబ్బరికాయతో&nbsp;<BR>తిన్నాను. కొన్ని కొబ్మరిబొండాలను వారు ఓడలోని నా గదిలో పెట్టించారు.&nbsp;<BR>నేను శ్రీమతి హిగ్గిన్స్‌ను చూశాను. బౌద్ధబాలికలకు భోజనాది సదుపాయాలతో&nbsp;<BR>ఏర్పాటుచేసిన ఆమె పాఠశాలను చూశాను. మా పాత స్నేహితురాలైన కానోవా-&nbsp;<BR>రారాణి స్థాపించిన మఠాన్ని, పాఠశాలను చూశాను. శ్రీమతి హిగ్గిన్స్‌ యింటికంటె&nbsp;<BR>కానోవారారాణి ఇల్లే విశాలంగా, ఎక్కువ సౌకర్యాలతో కూడివుంది. రాణి తన&nbsp;<BR>స్వంతడబ్బు ఖర్చుపెట్టింది. శ్రీమతి హిగ్గిన్స్‌ చందాలు వసూలు చేసింది. రాణి&nbsp;<BR>వంగదేశ స్త్రీలు చీర ధరించినట్లు కాషాయవస్త్రాన్ని ధరించింది. సింహళ బౌద్ధు-&nbsp;<BR>లకు యిలాటి వేషధారణమంటే ఎంతో యిష్టం. ఈ రకమైన చీరలను ధరించి&nbsp;<BR>బళ్లమీద ఎక్కిన స్త్రీ లనేకమందిని నేను చూశాను.</FONT></p>
<hr class="puTa_virupu">
<table><tr><td><a class=puTa_lanke href=puTa1903.html>p1903</a></td><td>p1904</td><td><a class=puTa_lanke href=puTa1905.html>p1905</a></td></tr></table>
</div></body></html>
