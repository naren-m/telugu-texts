<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa171.html>p171</a></td><td>p172</td><td><a class=puTa_lanke href=puTa173.html>p173</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగం</FONT></p>

<p><FONT FACE="SHREE900, SHREE, sans-serif" SIZE="3">సాగించగోరేవారు కొందరూ, ఝంఝూవర్తమారుతం మాదిరి జీవితరంగానికి&nbsp;<BR>వచ్చి వెళ్లేవారు కొందరూ లోకంలో రెండు రకాల వ్యక్తులున్నారు. శాంతభక్తి సాధ-&nbsp;<BR>కుడు నెమ్మది నెమ్మళమూ గలిగినవ్యక్తి, సాధువు.</FONT></p>
<p><FONT FACE="SHREE900, SHREE, sans-serif" SIZE="3">దీనికంటె పై మెట్టుదైన ప్రేమ ‘దాస్యభక్తి’ అనబడుతుంది. భక్తుడు తాను&nbsp;<BR>భగవత్సేవకుణ్ణని భావించేటప్పుడు యిది కలుగుతుంది. శ్రద్ధాళువైన సేవకుడికి&nbsp;<BR>తన ప్రభువుపట్ల వుండే అనురాగం దాస్యభక్తుడికి ఆదర్శం.</FONT></p>
<p><FONT FACE="SHREE900, SHREE, sans-serif" SIZE="3">శాంతదాస్యభక్తి రూపాలకు తరువాతిది ‘సఖ్యభక్తి’ - ‘‘నువ్వే నా ప్రియ-&nbsp;<BR>సఖుడవు’’ అనే భావంతో కూడుకొన్న భక్తి. ప్రియసఖుడికి తన హృదయాన్ని&nbsp;<BR>ఎలా వెల్లడిస్తాడో, దోషాలకు తనను నిందించక మిత్రుడు తన కెలా సదా సాయం-&nbsp;<BR>చేయ యత్నిస్తాడని ఎరుగుతాడో - వెయ్యిమాటలెందుకు, మిత్రుల మధ్య ఎలా&nbsp;<BR>సమభావం చెలువొందుతుందో అలాగే ఉపాసకుడికీ ఆతడి ప్రియమిత్రుడైన భగ-&nbsp;<BR>వంతుడికీ పరస్పరం సమప్రేమ విరాజిల్లుతూంటుంది. భగవంతుడు యిలా&nbsp;<BR>మనకు మిత్రుడవుతాడు, అంతరంగ మిత్రుడవుతాడు. మన జీవితోదంతాల నన్ని-&nbsp;<BR>టిని ఆ మిత్రుడికి స్వేచ్ఛగా తెలువవచ్చు; ఆతడు బైటపెట్టడు, మనకు తోడ్ప-&nbsp;<BR>డతాడనే మహాధైర్యంతో మన పరమరహస్యాలను అత్యంత నిర్భయంగా ఆతడికి&nbsp;<BR>వెల్లడించవచ్చు. భక్తుడు తనకు సమానంగా స్వీకరించే మిత్రు డతడే. సఖ్యభక్తిలో&nbsp;<BR>భగవంతుడు మన చెలికాడు. ఈ విశ్వంలో మన మందరం&nbsp;<BR>క్రీడిస్తున్నామని చెప్పవచ్చు. బిడ్డ లెలా ఆటలాడుకొంటారో, మహారాజాధి&nbsp;<BR>రాజులు ఎలా తమ క్రీడావినోదాలలో తేలియాడుతూంటారో, ప్రేమపాత్రుడైన&nbsp;<BR>భగవంతుడూ అలాగే ఈ జగత్తుతో క్రీడిస్తూన్నాడు. ఇది ఆతడి లీల. భగవం-&nbsp;<BR>తుడు నిత్యపరిపూర్ణుడూ, సర్వాప్తకాముడూ ఐవుండగా ఆతడి కీ సృష్టికార్యం&nbsp;<BR>ఎందుకు? మనకు ఏదో లభించాలనే కోరికతో మనం కర్మ చేస్తూంటాం; కోరిక&nbsp;<BR>ఎప్పుడు అపరిపూర్ణతను సూచిస్తుంది. భగవంతుడు నిత్యపరిపూర్ణుడు.&nbsp;<BR>సర్వాప్తకాముడు. ఐనా ఆతడు నిరంతరం యీ సృష్టివ్యాపారంలో నిమగ్ను&nbsp;<BR>డవటం ఎందుకు? ఆత డీ సృష్టిచే ఉద్దేశించే ప్రయోజనం ఏమిటి? ఏదో&nbsp;<BR>ఒక ప్రయోజనంకోసం భగవంతుడు యీ విశ్వాన్ని సృష్టించాడని మనం&nbsp;<BR>ఊహించే కథలు వట్టి పుక్కిటిపురాణాలుకాని వేరొకటి కావు. నిజానికి భగవం-&nbsp;<BR>తుడికి యిదంతా లీల. విశ్వం అతని వినోదం. ఈ సమస్త ప్రపంచం ఆతడికి&nbsp;<BR>ఆనందకరమైన ఒక గొప్ప వినోదమై వుండొచ్చును. నువ్వు దరిద్రుడవైతే పేదరి-&nbsp;<BR>కాన్ని ఒక వేడుకగా ఎంచి ఆనందించు; భాగ్యవంతుడవైనపక్షంలో భాగ్యమబ్బిన-&nbsp;<BR>దనే వేడుకతోకూడి ఆనందించు; ఆపదలు వాటిల్లితే ఆ వాటిల్లటమూ&nbsp;<BR>ఒక వేడుకే; సుఖాలు లభిస్తే, అంతకంటె విశేషమైన వేడుక. ప్రపంచం ఒక</FONT></p>
<hr class="puTa_virupu">
<table><tr><td><a class=puTa_lanke href=puTa171.html>p171</a></td><td>p172</td><td><a class=puTa_lanke href=puTa173.html>p173</a></td></tr></table>
</div></body></html>
