<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1109.html>p1109</a></td><td>p1110</td><td><a class=puTa_lanke href=puTa1111.html>p1111</a></td></tr></table>
<p><FONT FACE="SHREE900, SHREE, sans-serif" SIZE="3">286 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE902, SHREE, sans-serif" SIZE="4">భావచితంగిణష</FONT></p>
<BR>
<p><FONT FACE="SHREE900, SHREE, sans-serif" SIZE="3">దేవుణ్ణి చూడటానికి ఒకవ్యక్తి గుడికి వెళ్లాడు. దేవుని దర్శించి, ఆ&nbsp;<BR>ఆనందంలో మైమరచిపోయి, పాటలు పాడటం ప్రారంభించాడు. అతను నిలుచున్న&nbsp;<BR>చావడిలోనే ఒక స్తంభాన్ని ఆనుకొని ‘కోబెజీ’ అనే మరోవ్యక్తి నిద్రమత్తుతో&nbsp;<BR>జోగుతూ ఉన్నాడు. అతను మరెవ్వరో కాదు, ఆ దేవాలయంలో అర్చకుడు;&nbsp;<BR>వస్తాదు. గిటారు వాయించగలడు. రెండు బిందెల భంగును ఒకే గుక్కలో&nbsp;<BR>తాగివేస్తాడు. అలాంటి లక్షణాలు యింకా అతనికి చాలా ఉన్నాయి. హఠాత్తుగా&nbsp;<BR>కోబెజీకి పెద్దశబ్దం వినిపించి, త్రాగినమత్తులో అతను కంటున్న మధుర స్వప్నాలన్నీ&nbsp;<BR>చెదరిపోయాయి. అతను మేలుకుని, తనచుట్టూ పరికించి చూశాడు.&nbsp;<BR>దేవునిముందు నిలచి మైమరచి గానం చేస్తున్న ఒక మనిషి అతనికి కనిపించాడు. ఒక&nbsp;<BR>పెద్ద శుభకార్యం జరిగేయింట్లో అయ్యే పాత్రల ధ్వనిలాంటి గంటమ్రోతతో అతను&nbsp;<BR>చెవులు చిల్లులు పడేలా పాడుతూ ఉన్నాడు. కోబెజీకి చాలా కోపం వచ్చింది. చిరాకు&nbsp;<BR>పడుతూ గద్దిస్తూ ‘‘ఏమిటయ్యా యిదీ? అలా అరుస్తున్నావేం? అందులో ఒక&nbsp;<BR>శ్రుతీ - ఒక లయ ఏమీలేదు? ఏమిటాగోల?’’ అన్నాడు. దానికి వెంటనే ఆ వ్యక్తి&nbsp;<BR>జవాబిచ్చాడు. ‘‘ఆఁ! ఆ లయశ్రుతులు ఎవరిక్కావాలీ? నాకు కావలసినది&nbsp;<BR>పరమేశ్వర అనుగ్రహం’’ అన్నాడు. కోబెజీ, ‘‘నోర్ముయ్‌. ఈశ్వరు డేమైనా&nbsp;<BR>పిచ్చివాడా? నీకు పిచ్చెక్కినట్లుంది. నీ పాట నాకే నచ్చలేదు. ఆ దేవుడు నా కన్నా&nbsp;<BR>తెలివితక్కువవాడా ఏమిటీ?’’ అన్నాడు.</FONT></p>
<p><FONT FACE="SHREE900, SHREE, sans-serif" SIZE="3">శ్రీకృష్ణభగవానుడు అర్జునునికి ఇలా బోధించాడు: ‘‘సర్వధర్మాన్‌ పరిత్యజ్య&nbsp;<BR>మామేకం శరణం వ్రజ, ఆహం త్వా సర్వపాపేభ్యో మోక్షయిష్యామి మాశుచః’’&nbsp;<BR>అని. భోలాచంద్‌ ఈ శ్లోకాన్ని ఇతరుల ద్వారా కొన్ని పర్యాయాలు విన్నాడు.&nbsp;<BR>అప్పటినుండి అతను అప్పుడప్పుడు ఒళ్లు తెలియకుండా అరవసాగాడు. ‘‘ఓ&nbsp;<BR>పరమేశ్వరా! నిన్ను శరణు పొందాను. నేను చేయవలసిన పని మరేం లేదు.’’             ఈ&nbsp;<BR>మాటలు గొంతు బ్రద్దలయ్యేలా అరవటం గొప్పభక్తి అని భోలాచంద్‌&nbsp;<BR>అభిప్రాయం. అంతేకాదు, అతను అలా అరుస్తూ, పరమేశ్వరుని కోసం తన&nbsp;<BR>ప్రాణాలైనా త్యాగం చేస్తానని, పరమేశ్వరుడు తన ఈ భక్తికి వశపడకుంటే, వేదాలు,&nbsp;<BR>భగవద్గీత మొదలైనవన్నీ వట్టి బూటకాలని, అబద్ధాలని అంటూ ఉండేవాడు. అతని&nbsp;<BR>అనుయాయులు కొంతమంది ఉన్నారు. వారికి కూడా ఈ అభిప్రాయమే ఉంది.&nbsp;<BR>కానీ భోలాచంద్‌ పరమేశునికోసం తన చెడ్డపనుల్లో ఒక్కటైనా వదలటానికి సిద్ధంగా</FONT></p>
<hr class="puTa_virupu">
<table><tr><td><a class=puTa_lanke href=puTa1109.html>p1109</a></td><td>p1110</td><td><a class=puTa_lanke href=puTa1111.html>p1111</a></td></tr></table>
</div></body></html>
