<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa439.html>p439</a></td><td>p440</td><td><a class=puTa_lanke href=puTa441.html>p441</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - కర్మయోగ రహస్యం</FONT></p>
<p><FONT FACE="TimesNewRoman, Times, serif" SIZE="2">2 5</FONT></p>
<p><FONT FACE="SHREE900, SHREE, sans-serif" SIZE="3">గుతూనే వుంటాయి; ఎలాంటి భౌతికసహాయమైనా దానిని పూర్తిగా&nbsp;<BR>తొలగించలేదు. మానవుణ్ణి పవిత్రుణ్ణి గావించటం ఒక్కటే యీ సమస్యాపరి-&nbsp;<BR>ష్కారానికి మార్గం. లోకంలో కనిపించే చెడు అంతా, దురవస్థ అంతా అజ్ఞాన&nbsp;<BR>ప్రభావమే. మానవుడు జ్ఞానిగాను, విశుద్ధుడుగాను, ఆత్మబలాఢ్యుడుగాను,&nbsp;<BR>విద్యావంతుడుగాను ఐన తరువాతే లోకంలోని దుఃఖం నివర్తిల్లుతుంది, అంతకు&nbsp;<BR>ముందు కాదు. ప్రతి ఇంటిని మనం ధర్మసత్రంగా మార్చినా, దేశాన్నంతా&nbsp;<BR>చికిత్సాలయాలతో నింపినా, మానవుడి శీలం మార్పుచెందేవరకు అతడి దుఃఖం&nbsp;<BR>వుంటూనే వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">నిరంతరం మనమందరం కర్మను నిర్వర్తిస్తుండాలని భగవద్గీతలో పదే&nbsp;<BR>పదే చెప్పబడివుంది. ప్రతి కర్మలోను సహజంగా మంచిచెడులు సమ్మిశ్రితాలై&nbsp;<BR>వున్నాయి. ఎక్కడైనా కాస్తంత మేలు కల్గింపని కర్మను మనం చేయనేచేయలేం;&nbsp;<BR>ఎక్కడో ఒక్కపిసరు కీడు కల్గింపని కర్మ వుండటం అసంభవం. ప్రతిపనిలోను&nbsp;<BR>మంచిచెడుల కలయిక వుండక తప్పదు. ఐనా నిర్విరామంగా కర్మను నిర్వర్తిం-&nbsp;<BR>చాలని శాస్త్రం చెబుతోంది. మంచిచెడులకు రెండింటికి వాటివాటి ఫలితాలు&nbsp;<BR>వున్నాయి. అటువంటి కర్మలను అవి ఉద్భవింపజేస్తుంటాయి. సత్కర్మవలన&nbsp;<BR>మనకు సత్ఫలం, దుష్కర్మవలన దుష్ఫలం కలుగుతాయి. కాని మంచిచెడులు&nbsp;<BR>రెండూ ఆత్మకు బంధనాలే. కర్మానికి వున్న యిలాంటి బంధనస్వభావం బట్టి&nbsp;<BR>కర్మఫలాలలో మనం ఆసక్తులం కాని ఎడల కర్మలు మనను బంధింపలేవనేదే&nbsp;<BR>భగవద్గీతలో తెలుపబడిన తరణోపాయం. నిష్కామకర్మాచరణ మంటే ఏమిటో&nbsp;<BR>గ్రహించడానికి ప్రయత్నిద్దాం.</FONT></p>
<p><FONT FACE="SHREE900, SHREE, sans-serif" SIZE="3">‘‘తస్మా దసక్తస్సతతం కార్యం కర్మ సమాచర’’</FONT><FONT FACE="SHREE900, SHREE, sans-serif" SIZE="3"> నిరంతరంగా కర్మలు&nbsp;<BR>ఆచరించు; కాని, వాటిలో ఆసక్తుడవు కావద్దు - అనేదే భగవద్గీతలోని ముఖ్యా-&nbsp;<BR>శయం. సంస్కారం అంటే ఆంతరప్రవృత్తి అని చెప్పవచ్చును. చిత్తాన్ని సరో&nbsp;<BR>వరంతో పోలిస్తే అందులోని ప్రతివృత్తివీచికా అందులో ఉదయించి మరల&nbsp;<BR>అణగేటప్పుడు పూర్తిగా నశింపక, ఒక రకమైన జాడను, ఆ (చిత్త) వృత్తివీచిక&nbsp;<BR>తిరిగి ఉదయించే అవకాశాన్ని కలుగచేస్తూంది. అలాంటి అవకాశంతో కూడిన&nbsp;<BR>యీ జాడే సంస్కారమని చెప్పబడుతుంది. మనం చేసే ప్రతికార్యమూ,&nbsp;<BR>శరీరంలోని ప్రతి చలనమూ, మనం చేసే ప్రతి ఆలోచనా మనస్సులో ఇలాంటి&nbsp;<BR>సంస్కారాన్ని కలిగిస్తూంది. ఈ సంస్కారాలు పైకి మనకు కనబడకపోయినా&nbsp;<BR>అంతర్గతంగా వుండి అజ్ఞాతంగా పనిచెయ్యడానికి తగినంత శక్తిమంతాలై</FONT></p>
<p><FONT FACE="SHREE900, SHREE, sans-serif" SIZE="3">భగవద్గీత, 3-19.</FONT></p>
<hr class="puTa_virupu">
<table><tr><td><a class=puTa_lanke href=puTa439.html>p439</a></td><td>p440</td><td><a class=puTa_lanke href=puTa441.html>p441</a></td></tr></table>
</div></body></html>
