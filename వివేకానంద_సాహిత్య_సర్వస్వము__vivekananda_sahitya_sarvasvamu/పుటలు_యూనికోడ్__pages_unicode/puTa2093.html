<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2092.html>p2092</a></td><td>p2093</td><td><a class=puTa_lanke href=puTa2094.html>p2094</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">4 4</FONT></p>
<p><FONT FACE="SHREE900, SHREE, sans-serif" SIZE="3">గాలు, ధనార్జనకు, వాణిజ్యానికి ఉపకరించే మీ బోధలు - ఇట్టివన్నీ, బాతు వీపు-&nbsp;<BR>మీద పోసే నీటిలాగా, అప్పడప్పుడే జారిపోతాయి. కాబట్టి, మీరు ప్రపంచానికి&nbsp;<BR>బోధించవలసింది ఈ త్యాగతత్త్వమే! ఇక మనంకూడ నేర్చుకోవలసిందేమైనా&nbsp;<BR>వుందా? ఈ ప్రపంచంనుండి, మనం ఏమైనా గ్రహించవలసివుందా? బహుశ&nbsp;<BR>ఒకింత భౌతికశాస్త్రజ్ఞానం, సంఘనిర్మాణ కౌశలం, ప్రకృతిశక్తులను&nbsp;<BR>వశంచేసికొని ప్రయోగాలనుచేసే విధానం, స్వల్పాధారం నుండి ఘనతరఫలం&nbsp;<BR>పొందగలయుక్తిని మనం కొంచెం నేర్చుకోవలసి వుంటుంది. సరే, దీన్ని కొంత-&nbsp;<BR>వరకు పాశ్చాత్యులనుండి నేర్చుకొందాం. అంతేకానీ, ఈ భారతదేశానికి వచ్చి&nbsp;<BR>‘‘తినడం, త్రాగడం, వినోదాలతో కాలక్షేపం చేయడం మాత్రమే’’ పురుషార్థంగా&nbsp;<BR>బోధించాలనుకున్నవాడు, ఈ జడప్రపంచాన్నే పరమదైవతంగా రూపించాలని&nbsp;<BR>చూపేవాడు - అట్టివాడెవడైనా మోసగాడే. అలాంటివాడి కీ పుణ్యభూమిలో&nbsp;<BR>చోటులేదు. వానినుండి, అటువంటిదానిని నేర్చుకోవడానికి భారతీయుని మన-&nbsp;<BR>స్సొప్పదు. పాశ్చాత్య నాగరికతలోని మెరుపులు, తళుకులు కన్నులను ఎంతగా&nbsp;<BR>మిరుమిట్లు గొలుపుతూన్నా, దాని అధికార ప్రాబల్యం ఎంత విశాలమైనా,&nbsp;<BR>అదంతా నిష్ఫలమే అని ఈ వేదికపై నిలిచి మొగమాటంలేక వారికి తెలుపు&nbsp;<BR>తున్నాను. అదంతా వ్యర్థం, బూటకం. భగవంతుడొక్కడే సత్యం, ఆత్మ ఒక్కటే&nbsp;<BR>నిత్యం, అధ్యాత్మమే శాశ్వతం; దాన్ని వదలక పట్టుకొని వుండండి.</FONT></p>
<p><FONT FACE="SHREE900, SHREE, sans-serif" SIZE="3">అయినా, ఈ శ్రేష్ఠ సత్యాలను అవలంబించడానికింకా పక్వదశకు రానివారు&nbsp;<BR>మనలో అనేకులున్నారు. కాబట్టి మన అవసరాలకు తగినంత ఒకింత ప్రాపంచిక&nbsp;<BR>భోగాలు అలాంటివారికి కొంచెం ఉపయోగపడుతాయేమో? ప్రతిదేశంలోను,&nbsp;<BR>ప్రతి సంఘంలోను, ఒక్క పొరపాటు కనపడుతోంది. ఆ విషయం బాగా తెలిసిన&nbsp;<BR>భారతదేశంలో సైతం ఆ పొరపాటే జరుగుతూండటం మిక్కిలి శోచనీచం -&nbsp;<BR>ప్రస్తుతం అర్హతలేని ప్రజలకు బలాత్కారంగా అత్యుత్తమ పారమార్థిక ధర్మాలను&nbsp;<BR>ఉపదేశించడం ఇటీవల ఆచారమైపోయింది. నా మార్గం మీ మార్గం కాకపోవచ్చు.&nbsp;<BR>సన్యాసం భారతీయ జీవితానికి పరమాదర్శమని మీకందరికి తెలుసు. ప్రతివా-&nbsp;<BR>నికీ, మనశాస్త్రాలు ‘త్యాగాన్ని’ విధిస్తున్నాయి. ఈ ప్రాపంచిక భోగాలను అను-&nbsp;<BR>భవించిన ప్రతిహిందువూ తన జీవితంలో వైరాగ్యాన్ని పూనితీరాలి. అలా చేయ-&nbsp;<BR>నివాడు హిందువేకాడు. తాను హిందువునని చెప్పుకోడానికి వానికి అర్హతలేదు.&nbsp;<BR>ఈ ప్రపంచ భోగాల బూటకాన్ని అనుభవపూర్వకంగా తెలిసికొన్న తర్వాత,&nbsp;<BR>వానిని త్యాగం చేయడం పరమాదర్శమని మనకు తెలుసు. ఈ జడప్రపంచం&nbsp;<BR>లోపలడొల్ల అనీ, దాని లోపలుండేది బూడిదే అనీ, గ్రహించి, విడిచి&nbsp;<BR>వేసి వెనక్కి మరలాలి! మనస్సు ఇంద్రియాల వెంబడి సుడులు తిరుగుతూ, వెలు-</FONT></p>
<hr class="puTa_virupu">
<table><tr><td><a class=puTa_lanke href=puTa2092.html>p2092</a></td><td>p2093</td><td><a class=puTa_lanke href=puTa2094.html>p2094</a></td></tr></table>
</div></body></html>
