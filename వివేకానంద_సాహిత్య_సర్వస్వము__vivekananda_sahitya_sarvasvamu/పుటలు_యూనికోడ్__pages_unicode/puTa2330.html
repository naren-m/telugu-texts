<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2329.html>p2329</a></td><td>p2330</td><td><a class=puTa_lanke href=puTa2331.html>p2331</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - భక్తి</FONT></p>
<BR>
<p><FONT FACE="TimesNewRoman, Times, serif" SIZE="2">2 8 1</FONT></p>
<p><FONT FACE="SHREE900, SHREE, sans-serif" SIZE="3">పువ్వులను, ఆకులను ప్రసాదిస్తుంది. అలాగే గురువుకూడ ప్రతిఫలమాశించక&nbsp;<BR>విద్యాదానం చేస్తాడు. వాని జీవితమంతా పరోపకారార్థమే,’’ అని చెబుతున్నాయి.&nbsp;<BR>అలాటి వాడే గురువు కాగలడు. ఇతరులకు, అలాటి అర్హత లేదు. ఇంకొక&nbsp;<BR>అపాయంకూడ వుంది. గురువంటే కేవలం బోధకుడు కాడు. బోధకత్వం చాలా&nbsp;<BR>స్వల్పాంశం. హిందువుల విశ్వాసం ప్రకారం గురువు తన శిష్యులకు ఆధ్యాత్మి-&nbsp;<BR>కతను దానం చేస్తాడు. కాబట్టి సద్గురు ప్రసాదరక్షణ లేకపోతే దుష్టత్వానికి,&nbsp;<BR>కీడుకు లోనై నరుడు హానిపొందవచ్చు. అందువల్ల దుష్టగురువువల్ల ఉపదేశం&nbsp;<BR>పొందినవాడు, దుష్టత్వాన్ని నేర్చుకోవడం, అనే అపాయం పాలుకావచ్చు. కాబట్టి&nbsp;<BR>ఈ కులగురు సిద్ధాంతాన్ని భారతదేశంనుండి బహిష్కరించడం చాలా అవసరం.&nbsp;<BR>గురుత్వం ఒక వృత్తిగా ఏర్పడకూడదు. అది తుదముట్టాలి. అది శాస్త్ర&nbsp;<BR>విరుద్ధమైన పద్ధతి. గురుశబ్ద వాచ్యుడెవ్వడూ, కులగురు పద్ధతి ననుసరించి,&nbsp;<BR>ప్రస్తుత దుఃస్థితికి సాయపడరాదు.</FONT></p>
<p><FONT FACE="SHREE900, SHREE, sans-serif" SIZE="3">శ్రీవారు, ఆహార సమస్యనుగూర్చి మాట్లాడుతూ, తిండి విషయంలో&nbsp;<BR>ఈనాడు పట్టుదలతో అనుసరిస్తున్న ఆచారాలు, చాలవరకు పై పై మెరుగులై-&nbsp;<BR>పోయి, ప్రారంభంలో అవి ఎందుకోసం ఏర్పడ్డాయో, ఆ లక్ష్యంనుండి దూరమై&nbsp;<BR>పోయెనన్నారు. ఎవరు ఆహారాన్ని తాకడానికి అర్హులో అనే విషయాన్నిగూర్చి&nbsp;<BR>జాగ్రత్త తీసికోవాలనే భావాన్ని విమర్శించారు. దానిలో తత్త్వసంబంధమైన గొప్ప&nbsp;<BR>రహస్యముందనీ, సామాన్యులు తమ అనుదిన జీవితంలో అలాటి జాగ్రత్తను తీసి-&nbsp;<BR>కోవడం, కష్టం, అసాధ్యం, అసంభవం అనీ చెప్పారు. ప్రత్యేకంగా ఒక్క&nbsp;<BR>తరగతి వారికే ఆ సాధ్యమగు ఆదర్శాన్ని సామాన్యంగా అందరూ ఆచరించాలని&nbsp;<BR>పట్టుపట్టడం పొరపాటని తెల్పారు. తమ జీవితాలను పూర్తిగా ఆధ్యాత్మిక సాధ-&nbsp;<BR>నలకు వినియోగించే వారికి మాత్రమే అది సాధ్యమవుతుందనీ, మానవులలో&nbsp;<BR>అత్యధిక సంఖ్యాకులు భౌతిక సుఖాలతో ఇంకా తృప్తిపడకున్నారనీ, ఆధ్యాత్మిక&nbsp;<BR>జీవనాన్ని బలాత్కారంగా వారిపైని పడవేయచూడటం వ్యర్థమనీ చెప్పారు. భక్తు-&nbsp;<BR>నికి నిర్ణయించబడిన శ్రేష్ఠతమ పూజ మానవపూజే! నిజంగా, ఏదేని పూజను&nbsp;<BR>ఆచరించాలనుకుంటే, తమ స్థితి ననుసరించి, ఒకనినో, ఇద్దరినో, పదిమందినో&nbsp;<BR>దరిద్రులను ప్రతిదినం, తమ ఇళ్లకు తీసికొనివచ్చి వారిని నారాయణులుగా&nbsp;<BR>భావించి, సేవించాలని శ్రీవారు సూచించారు. అనేక దేశాలలో దానం చేయడం&nbsp;<BR>నేను చూశాను. అది ఫలప్రదం కాకపోవడానికి కారణం, అది సత్సంకల్పంతో&nbsp;<BR>జరగకుండటమే! ‘‘ఇదిగో, ఇది తీసికొని వెళ్లిపో!’’ అంటారు. అది యోగ్యమైన&nbsp;<BR>దానం కాదు. హృదయంలో ఉన్న గర్వాన్ని, లోకం తమను పొగడాలనే కాంక్షను,&nbsp;<BR>తాము దానశీలురని లోకం తెలుసుకోవాలనే కోరికను ఇది వెలువరిస్తోంది.&nbsp;<BR>హిందూశాస్త్రాల ప్రకారం, దానాన్ని గ్రహించే వానికన్నా దానమిచ్చేవాడు తక్కువ.</FONT></p>
<hr class="puTa_virupu">
<table><tr><td><a class=puTa_lanke href=puTa2329.html>p2329</a></td><td>p2330</td><td><a class=puTa_lanke href=puTa2331.html>p2331</a></td></tr></table>
</div></body></html>
