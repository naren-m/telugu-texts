<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3253.html>p3253</a></td><td>p3254</td><td><a class=puTa_lanke href=puTa3255.html>p3255</a></td></tr></table>

<p><FONT FACE="TimesNewRoman, Times, serif" SIZE="2">Ȉ </FONT></p>
<p><FONT FACE="SHREE900, SHREE, sans-serif" SIZE="3">పూజకు అయ్యే ఖర్చులు, పై నుదహరించిన యిద్దరు మహనీయులు భరి&nbsp;<BR>స్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">6. ఏ మహామహుని అవతరణతో బెంగాలు దేశం పునీతమై పావనత్వం&nbsp;<BR>చెందిందో, ఏ మహనీయుడు పాశ్చాత్య ప్రాపంచిక సంస్కృతీ వ్యామోహంనుండి&nbsp;<BR>హైందవుల నుద్ధరించుటకై అవతరించి, ఆ కార్యనిర్వహణకై సర్వసంగ పరిత్యాగు&nbsp;<BR>లైన తన శిష్యులను, విశ్వవిద్యాలయాలనుండి ఎన్నుకొన్నారో, అటువంటి మహ-&nbsp;<BR>నీయుడు ఏ ప్రదేశంలో నివసించి తన సాధనా జీవితాన్ని సాగించాడో, ఆ ప్రదే-&nbsp;<BR>శానికి దగ్గర్లోనే, అనగా బెంగాలులోనే, ఒక స్మారక చిహ్నాన్ని ఏర్పరచక పోవడం-&nbsp;<BR>కంటే శోచనీయమైన విషయమేముంది?</FONT></p>
<p><FONT FACE="SHREE900, SHREE, sans-serif" SIZE="3">7. గంగాతీరాన కొంత స్థలాన్ని కొనుగోలుచేసి దానిలో, గురుదేవుని అస్థి-&nbsp;<BR>కల నుంచటానికి ఒక ఆలయాన్ని కట్టించాలని, ఆయన శిష్యు లందరు కలసి&nbsp;<BR>వుండటానికి, ఒక స్థావరం ఏర్పరచాలని, పైన పేర్కొనిన మహాశయు లిద్దరికీ&nbsp;<BR>ప్రబలమైన కోర్కె ఉంది. దానికై సురేశబాబు వేయి రూపాయలు ఇవ్వగోరాడు.&nbsp;<BR>అవసరమైతే మరికొంత డబ్బుకూడ తర్వాత యిస్తానన్నాడు. కాని దుర్జ్ఞేయమైన&nbsp;<BR>దైవసంకల్పంచే ఆయన నిన్న రాత్రి ఈ లోకాన్ని విడిచాడు. బలరాంబాబు&nbsp;<BR>మరణవార్త మీ కిదివరకే తెలుసు.</FONT></p>
<p><FONT FACE="SHREE900, SHREE, sans-serif" SIZE="3">8. గురుదేవుని, ఆయన శరీరావశేషాలను, ఆయన పీఠాన్ని తీసికొని,&nbsp;<BR>ఆయన శిష్యులు ఎక్కడికి వెళ్ళాలో తెలియడం లేదు. వంగదేశీయుల విషయం&nbsp;<BR>మీకు బాగా తెలుసు. మాటలు కోటలు దాటునుగాని, చేతలు గడపలు దాటవు!&nbsp;<BR>గురుదేవుని శిష్యులు సన్న్యాసులు. తమ దారి ఎటుసాగితే అలా వెళ్లటానికి వారు&nbsp;<BR>ఏ క్షణమైనా సంసిద్ధులే. కాని వారి సేవకుడనైన నేను, దుర్భరమనోవ్యథ ననుభ&nbsp;<BR>విస్తున్నాను. భగవాన్‌ శ్రీరామకృష్ణుని పవిత్ర అస్థికలను స్థాపించుటకు, కొంచెం-&nbsp;<BR>చోటైనా దొరకలేదే అనే తలంపుతో నా హృదయం బద్దలవుతోంది.</FONT></p>
<p><FONT FACE="SHREE900, SHREE, sans-serif" SIZE="3">9. వెయ్యి రూపాయలతో, కలకత్తా ప్రాంతంలో, స్థలం సేకరించి, ఒక&nbsp;<BR>దేవాలయం నిర్మించడం అనేది అసంభవం. అటువంటి స్థలం దొరకడానికి&nbsp;<BR>కనీసం అయిదు వేలో, ఏడు వేలో కావలసి ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">10. శ్రీరామకృష్ణుని శిష్యుల కిప్పుడు మీ రొక్కరే మిత్రులు; ఆశ్రయులు.&nbsp;<BR>వాయవ్యరాష్ట్రంలో మీకు కీర్తి, మంచి స్థితి, విశాలమైన మిత్రవర్గం మీకున్నాయి.&nbsp;<BR>మీ కిష్టమైతే, ఆ రాష్ట్రాలలో మీకు తెలిసిన సంపన్న భక్తులనుండి, చందాలు వసూ-&nbsp;<BR>లుచేసి, యీ కార్యాన్ని సానుకూలంచేసే విధానాన్ని ఆలోచింపగోర్తాను. గంగా-&nbsp;<BR>తీరంలో, భగవాన్‌ శ్రీరామకృష్ణుని పవిత్ర అస్తికలకు, ఆయన శిష్యుల నివాసానికి&nbsp;<BR>ఒక ఆశ్రయాన్ని నిర్మించటం యుక్తమని మీకు తోస్తే, మీ అంగీకారంతో నేను</FONT></p>
<hr class="puTa_virupu">
<table><tr><td><a class=puTa_lanke href=puTa3253.html>p3253</a></td><td>p3254</td><td><a class=puTa_lanke href=puTa3255.html>p3255</a></td></tr></table>
</div></body></html>
