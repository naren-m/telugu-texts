<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1459.html>p1459</a></td><td>p1460</td><td><a class=puTa_lanke href=puTa1461.html>p1461</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగోపన్యాసాలు</FONT></p>
<p><FONT FACE="SHREE900, SHREE, sans-serif" SIZE="3">231</FONT></p>
<p><FONT FACE="SHREE900, SHREE, sans-serif" SIZE="3">తానున్నత పీఠం అలంకరించానని అతడూహించలేదు. పాపాత్ములు మాత్రమే&nbsp;<BR>ఇతరులలో పాపాన్ని చూస్తారు. మానవుని కాక, ఈశ్వరుణ్ణే చూడు. మన&nbsp;<BR>స్వర్గాన్ని మనమే నిర్మించుకొంటాం. నరకంలోకూడ స్వర్గాన్ని నిర్మించుకో-&nbsp;<BR>వచ్చు. పాపాత్ములు నరకంలోనే ఉంటారు. వారిని మన చుట్టు వున్నట్లు చూస్తే&nbsp;<BR>మనంకూడ నరకంలో వున్నట్లే. ఆత్మపదార్థం దేశకాలావచ్ఛిన్నం కాదు. సర్వత్ర&nbsp;<BR>వుండేది. సర్వవ్యాపకం. నేను సచ్చిదానంద స్వరూపుడిని. కేవలుడను. ‘‘సోహం&nbsp;<BR>- సోహం’’ అని అనుభవంలోనికి తెచ్చుకో. జనన మరణాలు రెండింట్లో&nbsp;<BR>సంతోషాన్నే పొందు. ఈశ్వరభక్తిలో మునిగిపో. శారీరక బంధాల్ని తెంచుకో.&nbsp;<BR>మనం శరీరాలకు దాసులమై, మన కాలిసంకెళ్లను పట్టుకొని వ్రేలాడుచు, మన&nbsp;<BR>దాస్యాన్ని ప్రేమించి, దాన్ని వదలిపెట్టలేక, కేవలం ఉదరపోషణ పరాయణులమై&nbsp;<BR>వున్నాం. శరీర భావాన్ని పట్టుకొని వ్రేలాడకు. ఈ శరీరం నిరంతరం వుండాలని&nbsp;<BR>కోరకు. శరీరంపట్ల ఆసక్తి చెందకు. మనకు ప్రేమపాత్రులైన వారి శరీరాల పట్ల-&nbsp;<BR>కూడ ఆసక్తి చెందకు. ఈ జీవితం మనకు గురువు. మరణం మరల జీవితానికి&nbsp;<BR>పునః ప్రారంభమే. శరీరం మన బడిపంతులు. అలాంటప్పుడు ఆత్మహత్య&nbsp;<BR>చేసికోవడం పొరపాటు. అది ఉపాధ్యాయుని చంపడం వంటిది. అసలు&nbsp;<BR>బడిపంతులను తప్పించుకోగలవా? ఒకరు పోతే వాని చోటులో ఇంకొకరు&nbsp;<BR>వస్తారు. కాబట్టి శరీర భావాన్ని అతిక్రమించేంత వరకు, మన కీ శరీరం తప్పదు.&nbsp;<BR>ఒకటిపోతే వేరొకటి వస్తుంది. ఐనప్పటికీ మనం శరీరంపట్ల, ఆత్మభ్రాంతి&nbsp;<BR>చెందరాదు. పరిపూర్ణత్వ మందడానికి అదొక సాధన మాత్రమే అని భావించాలి.&nbsp;<BR>హనుమంతుడు శ్రీరామభక్తుడు. ఆయన ఇలా అన్నాడు:</FONT></p>
<p><FONT FACE="SHREE900, SHREE, sans-serif" SIZE="3">‘‘నేను హనుమంతుడను, అని తలచేటప్పుడు, నాథా! నీ నుండి&nbsp;<BR>శాశ్వతంగా ఎడబాటు పొందుతాను. నేను జీవుడనని తలచేటప్పుడు నీవనిన ఒక&nbsp;<BR>పెద్ద అగ్నిలోని కణాన్ని. నే నాత్మనైతే, నేనే నీవు.’’</FONT></p>
<p><FONT FACE="SHREE900, SHREE, sans-serif" SIZE="3">అందువల్ల జ్ఞాని ఆత్మానుభూతినందటానికై సాధన చేస్తాడు.</FONT></p>
<p><FONT FACE="TimesNewRoman, Times, serif" SIZE="3">6</FONT></p>
<BR>
<p><FONT FACE="SHREE900, SHREE, sans-serif" SIZE="3">భావన చాలా ప్రధానం. మనమెలా భావిస్తామో అదే అవుతాం. ఒకప్పుడొక&nbsp;<BR>పవిత్ర సన్యాసి ఉండేవాడు. ఒక చెట్టుకింద కూర్చుని అతడు వేదాంతాన్ని బోధి-&nbsp;<BR>స్తూండేవాడు. పాలు, పండ్లు ఆహారంగా గ్రహిస్తూ, నిరంతరం ప్రాణాయామం-&nbsp;<BR>చేస్తూ తాను పవిత్ర జీవినని భావించేవాడు. ఆ ఊరిలోనే ఒక కులట వుంది.&nbsp;<BR>ప్రతిదినం ఈ సన్యాసి ఆమె దగ్గరికి వెళ్లి పాపం చేసినందువల్ల ఆమె నరకానికి&nbsp;<BR>వెడుతుందని అంటూండేవాడు. పాపం ఆమె ఏం చేస్తుంది? ఆ వృత్తి తన</FONT></p>
<hr class="puTa_virupu">
<table><tr><td><a class=puTa_lanke href=puTa1459.html>p1459</a></td><td>p1460</td><td><a class=puTa_lanke href=puTa1461.html>p1461</a></td></tr></table>
</div></body></html>
