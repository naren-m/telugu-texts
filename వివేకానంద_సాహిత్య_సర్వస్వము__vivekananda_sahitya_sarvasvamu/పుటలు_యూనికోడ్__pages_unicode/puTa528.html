<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa527.html>p527</a></td><td>p528</td><td><a class=puTa_lanke href=puTa529.html>p529</a></td></tr></table>
<p><FONT FACE="SHREE900, SHREE, sans-serif" SIZE="3">పునర్జన్మ</FONT></p>
<p><FONT FACE="TimesNewRoman, Times, serif" SIZE="2">1 1 3</FONT></p>
<p><FONT FACE="SHREE900, SHREE, sans-serif" SIZE="3">ప్రవహిస్తున్న జలం నాకు తాగడాని కివ్వండి... నన్ను నీటిగట్టున వుండనివ్వండి.&nbsp;<BR>నా ముఖాన్ని ఉత్తరదిక్కుగా పెట్టండి. ఆ చల్లగాలి వలన నాకు ఉపశమనం కలగ&nbsp;<BR>నివ్వండి; శోకభారంతోవున్న నా హృదయానికి ఊరట కలుగనివ్వండి.’’</FONT></p>
<p><FONT FACE="SHREE900, SHREE, sans-serif" SIZE="3">మరణానంతర ఆత్మస్థితిని గురించి ఈజిప్షియనులు చేసినన్ని ఊహలు&nbsp;<BR>ఛాల్డీనులు చేయలేదు గాని ఛాల్డీనుల అభిప్రాయంలో ఆత్మ ఇంకా ప్రేతరూపమే.&nbsp;<BR>అది సమాధికి కట్టుబడే వుంటుంది. భౌతిక దేహాతీత స్థితి వారి భావన&nbsp;<BR>కందలేదు; శవం ప్రాణంతో తిరిగి లేచివస్తుందని వారి నమ్మకం. ఇష్టారు అనే&nbsp;<BR>దేవత మహాపదల ననుభవించి, సాహసాలు చేసి తన భర్తను తిరిగి బతికించు-&nbsp;<BR>కొన్నదట. అతడొక గొల్లవాడు. అతడి పేరు డుముజి. డుముజి, ‘ఈ’,&nbsp;<BR>‘డమీనా’ కుమారుడు. ఇష్టారు ఒక్కతే అలా బతికించుకొన్నా, ‘‘ఆస్తికులు&nbsp;<BR>మాత్రం చనిపోయిన తమ మిత్రులను తిరిగి బతికించుకోడానికి ఎన్నో దేవా&nbsp;<BR>లయాలకు వెళ్లి చేసిన పూజలు ఫలింపనేలేదు.’’</FONT></p>
<p><FONT FACE="SHREE900, SHREE, sans-serif" SIZE="3">ప్రాచీన ఈజిప్షియనులుగాని, ఛాల్డీనులుగాని ఆత్మను మృతకళేబరం&nbsp;<BR>నుండి, సమాధినుండి వేరుచేసి ఊహింపలేకపోయారు. ఇంతకూ వారికి భూమి-&nbsp;<BR>మీది జీవితమే పరమోత్కృష్టమైనది; గతించినవారు తిరిగి భూమిమీదకు వచ్చి&nbsp;<BR>జీవించే అవకాశం కోసం ఉవ్విళ్లూరుతుండేవారు. జీవించి వున్నవారు, దుఃస్థితి&nbsp;<BR>లోని ప్రేతాల జీవితకాలం పొడిగించడానికి సాయపడగలమనే మనఃపూర్వకమైన&nbsp;<BR>నమ్మకంతో తమ శక్తివంచనలేక తోడ్పడుతుండేవారు.</FONT></p>
<p><FONT FACE="SHREE900, SHREE, sans-serif" SIZE="3">ఇలాంటి క్షేత్రంనుండి ఆత్మను గురించి ఇంతకంటె ఉన్నతమైన జ్ఞానం&nbsp;<BR>కలుగబోదు. మొదటి సంగతి: - ఇది ఎంతో భౌతికమైన ఆశయం. అంతేకాక&nbsp;<BR>దీనిలో భయం వుంది, వెత వుంది. దాదాపు లెక్కలేనన్ని దుష్టశక్తులకు భయపడి,&nbsp;<BR>వాటినుండి తప్పించుకోడానికి నిర్వేదంతోను, ఖేదంతోను శ్రమిస్తూ&nbsp;<BR>జీవించివున్నవారి ఆత్మలు, ప్రేతాత్మలను గురించి తాను భావించినట్టే తామూ&nbsp;<BR>లోకమంతా ఎంతగా తిరుగాడుచున్నా అవి ఎన్నటికీ సమాధిని దాటి పోలేక&nbsp;<BR>పోయాయి.</FONT></p>
<p><FONT FACE="SHREE900, SHREE, sans-serif" SIZE="3">ఆత్మను గురించి యింతకంటే ఉన్నత ఆశయాల జన్మస్థానం కావాలంటే&nbsp;<BR>మన మిప్పుడు మరొక జాతివారి వైపుకు తిరగాలి. ప్రాచీనార్యుల వైపుకు తిరగాలి.&nbsp;<BR>వారి దేవుడు ప్రతివారిపట్ల కరుణాపూర్ణుడు, విశ్వవ్యాప్తుడు; అతడే&nbsp;<BR>ఉజ్వలుల, దయాళువులై ఉపకారశీలురైన అనేక దేవతలుగా రూపొందు&nbsp;<BR>చున్నాడు. మానవజాతి అంతటిలో దేవుని ‘తండ్రి’ అని ప్రథమంగా సంబో-&nbsp;<BR>ధించినది ఆర్యులే. ‘‘తండ్రి గారాబ కుమారున కిచ్చినట్లుగా నాకు కరావలంబ&nbsp;<BR>మిమ్మా’’ అని సంబోధించారు. ఆర్యులకు జీవి (సారం) తం ఆశాప్రదమేగాని</FONT></p>
<hr class="puTa_virupu">
<table><tr><td><a class=puTa_lanke href=puTa527.html>p527</a></td><td>p528</td><td><a class=puTa_lanke href=puTa529.html>p529</a></td></tr></table>
</div></body></html>
