<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1925.html>p1925</a></td><td>p1926</td><td><a class=puTa_lanke href=puTa1927.html>p1927</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">321</FONT></p>
<p><FONT FACE="SHREE900, SHREE, sans-serif" SIZE="3">గురించికూడా ప్రక్షిప్తాలని చెప్పటానికి వీలులేని పద్ధతిలో కొన్ని విషయాలు&nbsp;<BR>చెప్పబడిన వనుకోండి. అప్పుడు ఆ గ్రంథం అలెగ్జాండర్‌ సమకాలంలో వ్రాసింది&nbsp;<BR>కాదని చెప్పవచ్చును.</FONT></p>
<p><FONT FACE="SHREE900, SHREE, sans-serif" SIZE="3">ఇక భాషా విషయాన్ని పరిశీలిద్దాం. కాలాంతరంలో ప్రతి భాషా కొంత&nbsp;<BR>మార్పు చెందుతుంది రచయిత శైలికూడా మార్పుకు లోనవుతూనే వుంటుంది.&nbsp;<BR>ఒక గ్రంథంలో హఠాత్తుగా విషయానికి సంబంధించని ఒక వర్ణన తటస్థపడిం-&nbsp;<BR>దనుకోండి. అంతేగాక రచయిత శైలికి, అప్పటి శైలికి, సంబంధం లేదనుకోండి.&nbsp;<BR>అప్పు డా వర్ణన ప్రక్షిప్తమని చెప్పవచ్చును. ఈ రీతిగా అనుమానం&nbsp;<BR>చేత, పరీక్షచేత అనేక విధాలుగా ఒక పుస్తకం యొక్క సత్యాసత్యాలను నిరూపించే&nbsp;<BR>పద్ధతులతో ఒక కొత్త శాస్త్రమే అభివృద్ధి చెందింది.</FONT></p>
<p><FONT FACE="SHREE900, SHREE, sans-serif" SIZE="3">దీనికితోడు అధునాతన వైజ్ఞానికశాస్త్రం శీఘ్రంగా అభివృద్ధి చెందుతోంది.&nbsp;<BR>ఈ శాస్త్ర వ్యాసంగం అనేక విషయాలమీద బహుముఖాల వెలుగును ప్రసరింప&nbsp;<BR>చేస్తోంది. దీని ఫలితంగా ఏ గ్రంథంలోనైనా అస్వాభావికాలైన సంఘటనలు&nbsp;<BR>వర్ణింపబడ్డప్పుడు వాటిలో ఏమాత్రం సత్యంలేదని నిరాకరింపబడుతున్నాయి.</FONT></p>
<p><FONT FACE="SHREE900, SHREE, sans-serif" SIZE="3">వీటన్నింటికి తోడుగా మకుటప్రాయంగా సంస్కృతభాష ఐరోపాలోకి&nbsp;<BR>వచ్చిపడింది. భారతదేశంలోను, యూఫ్రెట్స్‌ నదీతీరంలోను, ఈజిప్టులోను&nbsp;<BR>లభిస్తున్న పురాతన శిలాశాసనాలను చదవటం, ఎంతోకాలం భూమికిందో,&nbsp;<BR>పర్వతపంక్తుల్లోనో మరుగుపడ్డ దేవాలయాలను కనుగొనటం, వాటి చరిత్రను&nbsp;<BR>నిర్దుష్టంగా తెలుసుకోవటం మొదలైన అంశాలు అభివృద్ధి గాంచాయి.</FONT></p>
<p><FONT FACE="SHREE900, SHREE, sans-serif" SIZE="3">ఈ నూతన పరిశోధనాశాస్త్రం బైబిల్‌ను, అందులోని న్యూటెస్టమెంట్‌ను&nbsp;<BR>యీ విమర్శలకు గురిచెయ్యలేదు. పూర్వం వున్నట్లు యిప్పుడు తీవ్రమైన&nbsp;<BR>మతాభియోగాలవల్ల భయంలేదు. కాని సంఘదూషణానికి పాల్పడవచ్చని&nbsp;<BR>భయముంది. దీన్నికూడా లెక్కచెయ్యక అనేకమంది పండితులు యీ&nbsp;<BR>గ్రంథాలనుకూడా తమ శాస్త్రీయ పరిశోధనకు గురిచేశారు. వారు భారతీయుల,&nbsp;<BR>యితరుల మత గ్రంథాలను ఎంత తీవ్రంగా తమ విమర్శచేత ఛిన్నాభిన్నం చేశారో&nbsp;<BR>యూదు, క్రైస్తవ మతగ్రంథాలనుకూడా అలాటి ధైర్యంతో విమర్శించటానికి&nbsp;<BR>వెనుకాడరని మనం ఊహిస్తాం. నే నీ మాటల నెందుకంటున్నానో ఒక&nbsp;<BR>ఉదాహరణనిచ్చి చెబుతాను. ఈజిప్టు పురాతత్త్వశాస్త్ర రచయిత ఐన మాస్పెరో&nbsp;<BR>‘‘హిస్టాయిరే ఏన్షియన్నే ఓరియంటలే’’ అనే పేరున్న ఈజిప్టు బాబిలోనియా&nbsp;<BR>దేశాల చరిత్రను ఒక బృహద్గ్రంథంగా రచించాడు. ఒక ఆంగ్ల పురాతన శాస్త్రవేత్త&nbsp;<BR>దాన్ని ఆంగ్లీకరించాడు. దాన్ని నేను చదివాను. ఒకసారి బ్రిటిష్‌ మ్యూజియం-&nbsp;<BR>లోని గ్రంథాలయ ఉద్యోగి నొకణ్ణి ఈజిప్టు, బాబిలోనియాలను గురించిన</FONT></p>
<hr class="puTa_virupu">
<table><tr><td><a class=puTa_lanke href=puTa1925.html>p1925</a></td><td>p1926</td><td><a class=puTa_lanke href=puTa1927.html>p1927</a></td></tr></table>
</div></body></html>
