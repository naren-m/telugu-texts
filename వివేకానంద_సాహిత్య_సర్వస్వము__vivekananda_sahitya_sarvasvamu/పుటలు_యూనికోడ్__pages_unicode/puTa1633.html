<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1632.html>p1632</a></td><td>p1633</td><td><a class=puTa_lanke href=puTa1634.html>p1634</a></td></tr></table>
<p><FONT FACE="SHREE900, SHREE, sans-serif" SIZE="3">28 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">పించకోవటానికి దాని కొక పూతపూసి, యిటీవలి విషయాలు కొన్నిటిని చేరుస్తారు.</FONT></p>
<p><FONT FACE="SHREE900, SHREE, sans-serif" SIZE="3">4. వ్యాఖ్యానం అనేక తీరులు - భాష్యం, టీక, టిప్పణి, చూర్ణి మొదలైనవి: వీటిలో&nbsp;<BR>భాష్యంతప్ప మిగిలినవి గ్రంథాలకు లేదా గ్రంథాలలోని కఠిన పదాలకు అర్థాలు తెల్పేవి. భాష్యాన్ని&nbsp;<BR>వ్యాఖ్యానం అంటె సరిపోదు. అది గ్రంథాల నాధారం చేసుకొని చేసే ఒకానొక తత్త్వవాద వివరణ.&nbsp;<BR>దాని లక్ష్యం మాటలకు అర్థం చెప్పటం కాదు. తత్త్వవాదాన్ని సిద్ధాంతం చెయ్యటం. కాబట్టి&nbsp;<BR>భాష్యకారుడు మూలగ్రంథ వాక్యాలను ప్రమాణీకరించుకొంటూ తన వాదాన్ని విపులీకరిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">వేదాంతానికి అనేక భాష్యా లేర్పడ్డాయి. వేదాంత సిద్ధాంతాలు చిట్టచివరకు వ్యాసుని&nbsp;<BR>సూత్రాలతో పొందుపడినాయి. ఈ సూత్రాలకు ఉత్తర మీమాంస అనికూడా పేరు. వేదాంతానికే&nbsp;<BR>కాక హిందువుల మత సారస్వత సర్వస్వానికి వ్యాససూత్రాలే పరమ ప్రమాణమైన ప్రతిపాదనం.&nbsp;<BR>కేవల విరుద్ధమతాలవారూ వ్యాససూత్రాల నుదహరించి, వాటిని తమ వాదాలతో సమన్వయించు-&nbsp;<BR>కోవలసిన వారైనారు. అతిప్రాచీనకాలంలోకూడా వేదాంత దర్శనానికి వ్యాఖ్యానం చేసినవారు&nbsp;<BR>ద్వైతులు, విశిష్టాద్వైతులు, అద్వైతులు అనే మూడు ప్రసిద్ధ శాఖలుగా ఏర్పడిరి. ప్రాచీన భాష్యాలు&nbsp;<BR>కాలగర్భంలో లీనమైపోయాయేమో! కాని బుద్ధుడి తరువాత వాటిని శంకర, రామానుజ, మధ్వా-&nbsp;<BR>చార్యులు పునరుద్ధరించారు. అద్వైతవాదాన్ని శంకరుడు పునరుద్ధరించాడు. రామానుజుడు&nbsp;<BR>ప్రాచీన బోధాయనుని విశిష్టాద్వైతాన్ని, మధ్వాచార్యుడు ద్వైతవాదాన్ని పునరుద్ధరించారు. భారత-&nbsp;<BR>దేశంలో యీ తెగలు ముఖ్యంగా తత్త్వవిషయంలోనే విభేదిస్తాయి; కర్మకాండలో&nbsp;<BR>వాటికున్న వ్యత్యాసం స్వల్పం. తత్త్వవాదంలో, మతంలో వాటికి ప్రాతిపదిక ఒక్కటే.</FONT></p>
<p><FONT FACE="SHREE900, SHREE, sans-serif" SIZE="3">5. ‘క్రియేషన్‌’ అనే ఆంగ్లపదానికి సరైన సంస్కృతపదం విక్షేపం. భారతదేశంలో ఏ&nbsp;<BR>మతశాఖవారూ సృష్టిని గురించి పాశ్చాత్యులు భావించినట్లు శూన్యంనుండి సృష్టివచ్చినట్లు భావిం-&nbsp;<BR>చరు. సృష్టి అంటే అంతకు పూర్వమున్నదే ఆవిష్కృత మవటమని మా అభిప్రాయం.</FONT></p>
<p><FONT FACE="SHREE900, SHREE, sans-serif" SIZE="3">6. వేదాంత దర్శనానికి, సాంఖ్య దర్శనానికి వైరుధ్యం లేనేలేదు. సాంఖ్యుల పురుషుడే&nbsp;<BR>వేదాంతుల బ్రహ్మంగా పరిణమించాడు. అన్ని దర్శనాలు సాంఖ్యుల మనస్తత్వశాస్త్రాన్ని అంగీక&nbsp;<BR>రిస్తాయి. వేదాంతం, సాంఖ్యం ఆత్మ అనంతమైనదని విశ్వసిస్తాయి; సాంఖ్యులు ఆత్మ లనేక&nbsp;<BR>విధాలని నమ్ముతారు. సాంఖ్యదర్శనం ప్రకారం యీ విశ్వతత్త్వాన్ని గురించి బైటనుండి వివరించ&nbsp;<BR>వలసిందేదీ లేదు. ఆత్మ ఏకమే అనీ అది అనేకంగా భాసిస్తుందని వేదాంతం విశ్వసిస్తుంది.&nbsp;<BR>సాంఖ్యులు గావించిన విషయ విభజనే మాకు పునాది.</FONT></p>
<hr class="puTa_virupu">
<table><tr><td><a class=puTa_lanke href=puTa1632.html>p1632</a></td><td>p1633</td><td><a class=puTa_lanke href=puTa1634.html>p1634</a></td></tr></table>
</div></body></html>
