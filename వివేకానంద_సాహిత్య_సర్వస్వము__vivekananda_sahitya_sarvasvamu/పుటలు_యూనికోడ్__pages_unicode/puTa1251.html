<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1250.html>p1250</a></td><td>p1251</td><td><a class=puTa_lanke href=puTa1252.html>p1252</a></td></tr></table>
<p><FONT FACE="SHREE900, SHREE, sans-serif" SIZE="3">22 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">ఎక్కడుంటుంది? జ్ఞాపకాల్లోనా? అట్లైతే, తలమీద దెబ్బతగిలి, నా పూర్వ&nbsp;<BR>జీవితాన్ని మరచిపోతే నా వ్యక్తిత్వం నశించి నా కథ ముగిసినట్లే. నా చిన్ననాటి&nbsp;<BR>రెండుమూడేండ్లు నాకు జ్ఞాపకం లేవు. ఉనికికి ప్రమాణం జ్ఞాపకమే అయితే,&nbsp;<BR>ఆ మరచిన భాగం నశించినట్లే. ఆ కాలంలో నేను జీవించలేదు. వ్యక్తిత్వ శబ్దానికి&nbsp;<BR>ఎంత సంకుచితమైన అర్థమిది? నిజం ఏమంటే మనకింకా వ్యక్తిత్వం ప్రాప్తింప-&nbsp;<BR>నేలేదు. దానికోసం అంటే మన యథార్థతత్త్వమైన పరిపూర్ణత్వాన్ని చేరడాని-&nbsp;<BR>కోసం, ప్రయాసపడుతున్నాం. అఖిల జగత్తులో జీవించేవాడిదే జీవితం. అనిత్య&nbsp;<BR>వస్తువుల్లో లక్ష్యముంచి జీవించడమంతా మరణంవైపు పరుగులు పెట్టడమే.&nbsp;<BR>విశ్వంతో ఒకటై - అనగా అందరితో ఏకీభావబుద్ధితో గడిపిన కొద్దికాలమే మనం&nbsp;<BR>జీవించినట్లు. తక్కిందంతా క్షుద్రజీవితం. అది జీవితమే కాదు. మరణంకూడా;&nbsp;<BR>మనకుగల మరణభీతికి ఈ క్షుద్రజీవితమే కారణం. జగత్తులో ఒక్క జీవైనాసరే&nbsp;<BR>- జీవించి వున్నంతకాలం, తానుకూడ జీవించే వుంటాడు అనే సత్యాన్ని&nbsp;<BR>జీవితంలో అనుసరిస్తే తప్ప మానవుడు మరణభీతిని జయింపజాలడు. ‘‘అన్ని-&nbsp;<BR>వస్తువుల్లో, అన్ని జీవుల్లో నేనే వున్నాను. ఈ జీవకోటి అంతా నేనే; ఈ జగత్తంతా&nbsp;<BR>నేనే’’ అని అనగల స్థితిలోగాని మానవుడు నిర్భయత్వాన్ని పొందజాలడు.&nbsp;<BR>ఎప్పుడూ మార్పులుపొందే వస్తువులకు అంతం లేకుండడం అసంభవం. ‘‘ఆత్మ&nbsp;<BR>అనంతం. కావున అదే వ్యక్తి. అఖండ పదార్థాన్ని ఖండించడం ఎలా? తునకలుగా&nbsp;<BR>విరచడం ఎలా? ఎప్పుడూ అది ఏకమే. అఖండమే. అదే మానవవ్యక్తి. అదే&nbsp;<BR>మానవుని యథార్థరూపం. అందుబాటుకాని యథార్థ మానవవ్యక్తిత్వాన్ని&nbsp;<BR>ప్రదర్శించడానికై పడుపాట్ల మూర్తీభావమే ఇంద్రియగోచర మానవుడు’’ అని&nbsp;<BR>ఒక ప్రాచీనకాలపు హిందూవేదాంతి పల్కినాడు. ఆత్మకు పరిణామం లేదు.&nbsp;<BR>లోకంలో కలుగుతున్న మార్పులు - దుర్మార్గుడు మంచివాడవడం, మృగం మాన-&nbsp;<BR>వుడు కావడం - ఇట్టి యే పరిణామాలుకానీ ఆత్మలోనివి కావు. పరిణామ&nbsp;<BR>మంతా ప్రకృతిలోనే. తత్ఫలంగా ప్రదర్శితమయ్యేది ఆత్మ. నా ముందొక&nbsp;<BR>తెరవుందనీ, దానిలోని ఒక చిన్నరంధ్రం ద్వారా, మీలో కొందరి ముఖాలు&nbsp;<BR>మాత్రమే నాకు తెలుస్తోందని భావించండి. ఆ రంధ్రం పెద్దదైనకొద్దీ మీలో&nbsp;<BR>ఎక్కువమందిని చూడగలుగుతాను. చివరికి ఆ తెర అదృశ్యమైనపుడు మీరంతా&nbsp;<BR>పూర్తిగా కనిపిస్తారు. ఇందులో మీరేమీ మారలేదు. మారినది రంధ్రమే. మీరు&nbsp;<BR>క్రమాధికంగా గోచరించారు. ఆత్మవిషయం కూడ ఇట్టిదే. పరిపూర్ణత ఎప్పుడో&nbsp;<BR>వచ్చేదికాదు. మీరు ఇప్పుడే పరిపూర్ణులు; నిత్యముక్తులు. ఐతే మతాలు,&nbsp;<BR>భగవంతుడు, భవిష్యత్సుఖాన్వేషణ, - వీని కర్థమేమి? మానవునికి ఒక దైవమేల&nbsp;<BR>కావాలి? ప్రతి జాతిలో సాంఘికదశలో తమకు ఆదర్శంగా వుండే, పరి</FONT></p>
<hr class="puTa_virupu">
<table><tr><td><a class=puTa_lanke href=puTa1250.html>p1250</a></td><td>p1251</td><td><a class=puTa_lanke href=puTa1252.html>p1252</a></td></tr></table>
</div></body></html>
