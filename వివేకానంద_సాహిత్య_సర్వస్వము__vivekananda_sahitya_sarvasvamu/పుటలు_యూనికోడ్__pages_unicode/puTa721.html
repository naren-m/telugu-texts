<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa720.html>p720</a></td><td>p721</td><td><a class=puTa_lanke href=puTa722.html>p722</a></td></tr></table>
<p><FONT FACE="SHREE902, SHREE, sans-serif" SIZE="4">యోగమార్గాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">మన ముఖ్య సమస్య విముక్తుల మవటం. ‘అహం బ్రహ్మాస్మి’ ‘నేను&nbsp;<BR>బ్రహ్మాన్ని’ అనే సాక్షాత్కారం పొందేవరకు ముక్తి పొందలేమనే విషయం స్పష్టమే.&nbsp;<BR>ఈ సాక్షాత్కారం పొందటానికి అనేక మార్గాలున్నాయి. ఈ మార్గాలన్నిటికి&nbsp;<BR>సామాన్యంగా యోగాలని పేరు (యోగమంటే కలసిపోవటం, పరతత్త్వంతో ఐక్య-&nbsp;<BR>మొందటం). ఈ యోగాలు అనేక వర్గాలుగా విభాగం చేయబడివున్నా ప్రధా-&nbsp;<BR>నంగా యివి నాలుగు విధాలని చెప్పవచ్చు: వీటిలో ప్రతి ఒక్కటి పరోక్షంగా&nbsp;<BR>బ్ర  హ్మ&nbsp;<BR>సాక్షాత్కారాన్నే కలిగిస్తుంది. కాబట్టి యివి విభిన్న చిత్తవృత్తులకు అనుకూలంగా&nbsp;<BR>వుంటాయి. ఆభాస మానవుడు పారమార్థిక మానవుడుగా లేదా బ్రహ్మంగా&nbsp;<BR>పరిణమించటంలేదని జ్ఞాపకం వుంచుకోవాలి. బ్రహ్మానికి మార్పులేదు. అది&nbsp;<BR>నిత్యముక్తం, నిత్యశుద్ధం; కాని దాని స్వరూపాన్ని తాత్కాలికంగా మరుగుపరచిన&nbsp;<BR>అవిద్య తొలగింపబడాల్సివుంది. సమస్త యోగవిధానాల ఉద్దేశం (ప్రతి మతం&nbsp;<BR>ఒక్క యోగానికి ప్రతినిధి) అవిద్యను తొలగించి, స్వస్వరూపానికి మరలే అవకా&nbsp;<BR>శాన్ని ఆత్మకు కలిగించటం. ఈ ముక్తి సాధనలో మనకు ముఖ్యంగా సాయపడేవి&nbsp;<BR>అభ్యాస వైరాగ్యాలు. వైరాగ్యమంటే జీవితంపట్ల నిస్సంగత్వం. మనకు సకల&nbsp;<BR>బంధాలను కల్పించేది భోగేచ్ఛే. అభ్యాసమంటే యీ యోగాల్లో ఏదో ఒకదాన్ని&nbsp;<BR>నిరంతరం సాధనచెయ్యటం.</FONT></p>
<p><FONT FACE="SHREE902-Italic, SHREE, sans-serif" SIZE="3">కర్మయోగం</FONT><FONT FACE="SHREE900, SHREE, sans-serif" SIZE="3">: కర్మమూలంగా చిత్తశుద్ధి గాంచటాన్నే కర్మయోగమంటారు.&nbsp;<BR>ఏదైనా మంచిపనిగాని, చెడుపనిగాని చేస్తే సత్ఫలితమో, దుష్ఫలితమో అది కలి-&nbsp;<BR>గించాలి కదా. కారణం వున్నంతవరకు ఫలితాన్ని నివారింపజాలే శక్తి ఏదీలేదు.&nbsp;<BR>సత్కర్మలవల్ల సత్ఫలితాలు, దుష్కర్మలవల్ల దుష్ఫలితాలు కలుగుతూన్నంత&nbsp;<BR>వరకు ఆత్మ విముక్తిపొందే ఆశ వుండదు! అది శాశ్వతంగా బంధంలో వుండ-&nbsp;<BR>వలసిందే. కర్మ దేహానికో, మనస్సుకో మాత్రమే చెందుతుంది; కాని ఆత్మకు&nbsp;<BR>ఎప్పుడూ చెందదు. అది ఆత్మను ఒక ముసుగుతో కప్పిపెట్టగలదు. అంతే.&nbsp;<BR>దుష్కర్మలు కల్పించే ముసుగు అవిద్య. సత్కర్మ నైతికశక్తులను బలపరుస్తుంది.&nbsp;<BR>కాబట్టి అది నిస్సంగత్వాన్ని కలిగిస్తుంది; దుష్క్రియాప్రవృత్తిని నశింపచేసి, చిత్త-</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ మొదటిసారి అమెరికా వెళ్లినప్పుడు పాశ్చాత్య శిష్యుడొకడు వేసిన&nbsp;<BR>ప్రశ్నలకు జవాబుగా రాసింది.</FONT></p>
<p><FONT FACE="TimesNewRoman, Times, serif" SIZE="2">3 0 6</FONT></p>
<hr class="puTa_virupu">
<table><tr><td><a class=puTa_lanke href=puTa720.html>p720</a></td><td>p721</td><td><a class=puTa_lanke href=puTa722.html>p722</a></td></tr></table>
</div></body></html>
