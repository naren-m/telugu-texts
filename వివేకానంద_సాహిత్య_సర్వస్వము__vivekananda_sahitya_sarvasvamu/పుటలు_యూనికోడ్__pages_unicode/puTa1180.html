<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1179.html>p1179</a></td><td>p1180</td><td><a class=puTa_lanke href=puTa1181.html>p1181</a></td></tr></table>
<p><FONT FACE="SHREE900, SHREE, sans-serif" SIZE="3">356 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900-Italic, SHREE, sans-serif" SIZE="3">ప్రశ్న:</FONT><FONT FACE="SHREE900, SHREE, sans-serif" SIZE="3"> విశ్వసృష్టిని సృజించటానికి అపరిచ్ఛిన్న బ్రహ్మం, పరిచ్ఛేదానికి&nbsp;<BR>ఎందుకు లోను కావాలీ?</FONT></p>
<BR>
<p><FONT FACE="SHREE900-Italic, SHREE, sans-serif" SIZE="3">జవాబు</FONT><FONT FACE="SHREE900, SHREE, sans-serif" SIZE="3">: ఈ ప్రశ్న తర్కానికి ఎంతో విరుద్ధం. బ్రహ్మం అవాక్‌ మానస&nbsp;<BR>గోచరం; అంటే మాటలతో గానీ, మనసుతో గానీ ఇట్టిది అని తెలుసుకోరానిది.&nbsp;<BR>కాలానికి - దేశానికి - కార్యకారణ సంబంధానికి అతీతాలైన విషయాలు మనిషి బుద్ధికి&nbsp;<BR>అందవు. తర్కం - విచారణ దేశకాల కార్యకారణ సంబంధాల ఆవరణ లోనివే.&nbsp;<BR>కాబట్టి మనిషి బుద్ధికి అందుబాటులో లేనివాటిని గురించి ప్రశ్నించటం వృథా&nbsp;<BR>ప్రయాస.</FONT></p>
<p><FONT FACE="SHREE900-Italic, SHREE, sans-serif" SIZE="3">ప్రశ్న:</FONT><FONT FACE="SHREE900, SHREE, sans-serif" SIZE="3"> అన్యాపదేశాలంటూ అక్కడక్కడ పురాణాలలోనికి గూఢభావాలను&nbsp;<BR>చొప్పించ ప్రయత్నించివున్నారు. పురాణాల్లోని విషయాలు చారిత్రికంగా&nbsp;<BR>ఉండనవసరం లేదని, కల్పిత పాత్రల మూలంగా ఉత్తమ ధర్మాలనవి బోధిస్తాయని&nbsp;<BR>అప్పుడప్పుడు వింటూ ఉంటాం కదా! విష్ణుపురాణం, రామాయణ భారతా&nbsp;<BR>లున్నాయి కదా. వీటిలో చారిత్రిక సత్యమేమైనా ఉందా? లేక అవి కల్పితపాత్రల&nbsp;<BR>ద్వారా వేదాంత తత్త్వార్థాన్ని ప్రతిపాదిస్తుంటాయా? జనుల నడవడికి కావలసిన అతి&nbsp;<BR>ఉదాత్త లక్ష్యాలను అవి బోధిస్తుంటాయా? లేకపోతే ఇవి హోమర్‌ లాంటి కవి&nbsp;<BR>కృతుల్లా సుదీర్ఘ కావ్యాలా?</FONT></p>
<p><FONT FACE="SHREE900-Italic, SHREE, sans-serif" SIZE="3">జవాబు:</FONT><FONT FACE="SHREE900, SHREE, sans-serif" SIZE="3"> ప్రతి పురాణానికి మూలభూతంగా కొంత చారిత్రికాంశం&nbsp;<BR>ఉంటుంది. పురాణం ముఖ్యోద్దేశం - జనులకు ఉదాత్త తత్త్వార్థాన్ని రకరకాలుగా&nbsp;<BR>బోధించటమే. వాటిలో చారిత్రిక సత్యాలు లేకపోయినా, అవి బోధించే ఉన్నత&nbsp;<BR>సత్యం వరకూ పురాణాలు మనకు పరమప్రమాణాలే. ఉదాహరణకు&nbsp;<BR>రామాయణాన్నే తీసుకోండి. శీల ప్రతిపాదక గ్రంథంగా అది మనకు పరమ&nbsp;<BR>ప్రమాణం. అలాంటి నీతిబోధకు రాముడనే వ్యక్తి ఒకరు నిజంగా ఉండాల్సిన&nbsp;<BR>అవసరం లేదు. రామాయణ భారతాల్లోని ధర్మోదాత్తత, రాముడు గానీ, కృష్ణుడు&nbsp;<BR>గానీ, చారిత్రిక వ్యక్తులు కానంతమాత్రానా ఎంతమాత్రం చెడదు. అలాంటివారు&nbsp;<BR>ఎన్నడూ లేరని అనవచ్చు. ఆయా గ్రంథాలు బోధించే ఉత్తమాదర్శాల వరకూ&nbsp;<BR>వాటిని పరమప్రమాణంగా గ్రహించవచ్చు. మన వేదాంత సత్యం వ్యక్తిపై&nbsp;<BR>ఆధారపడింది కాదు. శ్రీకృష్ణుడు లోకానికి నూత్నవిషయాలేమీ చెప్పలేదు; వేదాల్లో&nbsp;<BR>లేని విషయాలు రామాయణంలో క్రొత్తవేమీ కనిపించవు. కాని ఒకవిషయం&nbsp;<BR>మాత్రం మనం గుర్తు పెట్టుకోవాలి. క్రైస్తవమతం ఏసుక్రీస్తు లేనిదే నిలువలేదు.&nbsp;<BR>మహమ్మద్‌ మతం మహమ్మద్‌ లేకుండా, బౌద్ధం బుద్ధుడు లేకుండా ఉండలేవు.&nbsp;<BR>అయితే హిందూమతం మాత్రం ఏ వ్యక్తిపై ఆధారపడలేదు. పురాణాల్లోని&nbsp;<BR>తత్త్వార్థాల ప్రామాణికత్వానికి, వాటిలోని కథానాయకులు నిజంగా ఉండేవారా, లేక</FONT></p>
<hr class="puTa_virupu">
<table><tr><td><a class=puTa_lanke href=puTa1179.html>p1179</a></td><td>p1180</td><td><a class=puTa_lanke href=puTa1181.html>p1181</a></td></tr></table>
</div></body></html>
