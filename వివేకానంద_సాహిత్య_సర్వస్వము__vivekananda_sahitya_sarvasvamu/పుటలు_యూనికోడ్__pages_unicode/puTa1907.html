<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1906.html>p1906</a></td><td>p1907</td><td><a class=puTa_lanke href=puTa1908.html>p1908</a></td></tr></table>
<p><FONT FACE="SHREE900, SHREE, sans-serif" SIZE="3">302 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">భార్యాభర్తలు చంటిపిల్లను ఒక చదరపు బుట్టలో పడుకోబెట్టి, తాము ఒక&nbsp;<BR>మూల కూర్చునేవారు. ఈ ఐరోపీయ నాగరికతను మనం మెచ్చుకోలేం. మనం&nbsp;<BR>వీథిలో కూర్చుని ముఖం కడుక్కొన్నా, పుక్కిలించి వుమ్మేసినా అది అనాగరిక&nbsp;<BR>మని వారంటారు. ఈ పనులు యింట్లోనే చేసుకోవాలి. బాగానే వుంది!&nbsp;<BR>నేను మిమ్మల్నొక ప్రశ్న అడుగుతాను. ఇలా పదిమందిలో కౌగలించుకొని కూర్చో-&nbsp;<BR>వటం నాగరికమైన పనా? ఇలాంటి నాగరికత వెంటబడి మీరంతా&nbsp;<BR>పరిగెత్తుతున్నారే! మీరు యీ ప్రొటెస్టెంట్‌ మతగురువును చూస్తేగాని యీ&nbsp;<BR>ప్రొటెస్టెంట్‌ మతం ఉత్తర ఐరోపాకు చేసిన మేలు అర్థంకాదు! పది కోట్ల మంది&nbsp;<BR>ఇంగ్లీషువారు చనిపోయినా వారి మతగురువులు బతికితే చాలు. ఇరవై సంవత్స-&nbsp;<BR>రాల్లో మళ్లీ పది కోట్లమంది పుట్టుకొస్తారు. (అంటె కుక్కల, నక్కల మాదిరి&nbsp;<BR>గంపెడుమంది బిడ్డలను కనటంలో వీరు నిపుణులని అర్థం.)</FONT></p>
<p><FONT FACE="SHREE900, SHREE, sans-serif" SIZE="3">ఓడ ఇటు అటు తూలడంతో చాలమంది తలనొప్పితో బాధపడసాగారు.&nbsp;<BR>ఒక వ్యక్తితో ఆయన కూతురు చిన్నపిల్ల వచ్చింది. ఆమె పేరు టూటిల్‌. పాపం&nbsp;<BR>తల్లి పోయిందట. మన నివేదిత యీ టూటిల్‌కు, ఆ బోగేష్‌ పిల్లలకు తల్లి&nbsp;<BR>ఐంది. టూటిల్‌ తండ్రి మైసూరు తేయాకును, కాఫీ తోటలను పెంచేవాడు.&nbsp;<BR>ఆమె అక్కడే పెరిగింది. ‘‘అమ్మాయీ! బాగున్నావా?’’ అని ఆ పిల్లను&nbsp;<BR>అడిగాను. ఆమె యిలా అంది: ‘‘ఈ బంగళా అంత బాగోలేదు. ఊపు&nbsp;<BR>ఎక్కువగా ఉంది. నాకు కడుపు తిప్పుతోంది.’’ ఆ పిల్ల ఊహలో ప్రతి ఓడా&nbsp;<BR>బంగళాయే! ఆ బోగేష్‌ పిల్లల్లో ఒకడికి సుస్తీగా వుంది. వారిని చూసేవారు లేరు.&nbsp;<BR>పాపం ఆ పసివారు రోజంతా డెక్‌మీద దొర్లుతూనే వుంటారు. ఓడ కెప్టెన్‌&nbsp;<BR>ముసలివాడు. అప్పుడప్పుడు తన గదినుండి బైటికొచ్చి, వాడి నోటికి చిన్న&nbsp;<BR>గరిటెతో సూప్‌ (ఒకవిధమైన రసం) పట్టేవాడు. వాడి పీలకాళ్లవంక చూస్తూ&nbsp;<BR>‘‘పాపం! ఎంత ఎండిపోయాడు! పాపం ఎవరూ పట్టించుకోవటం లేదు’’&nbsp;<BR>అనేవాడు.</FONT></p>
<p><FONT FACE="SHREE900, SHREE, sans-serif" SIZE="3">అనేకమంది శాశ్వతసౌఖ్యాన్ని కోరతారు. మరి సౌఖ్య మనేది శాశ్వతమైతే&nbsp;<BR>దుఃఖంకూడా శాశ్వతం కావాలి. కాస్త యోచించి చూడండి. కాకపోతే ఎప్పటి-&nbsp;<BR>కైనా, మేం ఏడెన్‌ రేవును చేరుకోగలమా? అదృష్టవశాత్తు సుఖదుఃఖాలు శాశ్వ-&nbsp;<BR>తాలు కావు. కాబట్టి ఆరు రోజుల్లో వెళ్లాల్సిన దూరాన్ని పధ్నాల్గు రోజులు పట్టినా&nbsp;<BR>యింత భయంకరమైన గాలివానలో రాత్రింబవళ్లు ప్రయాణంచేసి&nbsp;<BR>ఏడెన్‌ రేవు చేరాం. కొలంబోనుండి మేం ముందుకు పోయేకొద్దీ తుఫాను,&nbsp;<BR>వర్షం ఎక్కువ కాసాగాయి. ఆకాశమంతా ఒక పెద్ద చెరువైపోయింది. గాలి&nbsp;<BR>భయంకరంగా వీచసాగింది. తరంగాలు ఉవ్వెత్తుగా లేస్తున్నాయి. ఓడ ఒక్క</FONT></p>
<hr class="puTa_virupu">
<table><tr><td><a class=puTa_lanke href=puTa1906.html>p1906</a></td><td>p1907</td><td><a class=puTa_lanke href=puTa1908.html>p1908</a></td></tr></table>
</div></body></html>
