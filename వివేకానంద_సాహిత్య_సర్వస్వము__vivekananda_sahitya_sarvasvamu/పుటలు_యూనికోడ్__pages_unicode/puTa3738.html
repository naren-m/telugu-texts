<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3737.html>p3737</a></td><td>p3738</td><td><a class=puTa_lanke href=puTa3739.html>p3739</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 1 1</FONT></p>
<p><FONT FACE="SHREE900, SHREE, sans-serif" SIZE="3">శిక్షణపొంది కాస్త ఆంగ్లం, సంస్కృతం నేర్చుకోటానికై ప్రత్యేక ప్రయత్నంచెయ్యి.&nbsp;<BR>ఈ పనినంతా దూరంనుండే చెయ్యాలి. యౌవనంలోవున్న స్త్రీలపట్ల ఎంతో&nbsp;<BR>జాగ్రత్త వహించటం అవసరం. ఒకసారి పతనం కలిగితే దాన్నుండి బైటపడే&nbsp;<BR>మార్గంలేదు. అది క్షమించరాని ఘోరపాపం.</FONT></p>
<p><FONT FACE="SHREE900, SHREE, sans-serif" SIZE="3">గుప్తను కుక్క కరిచిందని విచారిస్తున్నాను. అది పిచ్చికుక్క కాదని&nbsp;<BR>విన్నాను. అందువల్ల భయానికి ఆస్కారంలేదు. ఏమైనప్పటికీ గంగాధరుడు&nbsp;<BR>పంపిన మందును అతణ్ణి వాడనివ్వు.</FONT></p>
<p><FONT FACE="SHREE900, SHREE, sans-serif" SIZE="3">ప్రాతఃకాలంలోనే నీ నిత్యపూజాదులు క్లుప్తంగా ముగించుకొని, బిలి&nbsp;<BR>గిరిని అతడి కుటుంబాన్ని చేరబిలిచి, వారికి గీత మొదలైన పవిత్ర గ్రంథా&nbsp;<BR>లను చదివి వినిపించు. రాధాకృష్ణుల దివ్యప్రేమను గురించి వారి కేమాత్రం&nbsp;<BR>బోధించకూడదు. సీతారాముల, పార్వతీపరమేశ్వరుల పవిత్రప్రేమను గురించి&nbsp;<BR>బోధించు. ఈ విషయంలో పొరపాటు పడకూడదు సుమా! లేత మనసులకు&nbsp;<BR>రాధాకృష్ణుల నడుమనున్న దివ్య అనుబంధం ఏమాత్రం తగింది కాదు. పైగా బిలి-&nbsp;<BR>గిరి, తద్వారా రామానుజ సంప్రదాయంవారు రామోపాసకులు. కాబట్టి వారికి&nbsp;<BR>స్వతస్సిద్ధమైన పవిత్రభక్తి ఏమాత్రం చెదరిపోకుండా చూడు.</FONT></p>
<p><FONT FACE="SHREE900, SHREE, sans-serif" SIZE="3">సాయంకాలాల్లో జనసామాన్యానికి కొంత ఆధ్యాత్మికబోధ గావించు. ఆ&nbsp;<BR>విధంగా ‘కొండలనైనా దాటవచ్చు.’ ఎప్పుడూ పరిపూర్ణమైన పవిత్ర వాతావరణం&nbsp;<BR>నెలకొనేట్లు చూడు. వామాచారం ఏమాత్రం ప్రవేశించకుండా జాగ్రత్త వహించు.&nbsp;<BR>తక్కిన విషయాల్లో భగవంతుడు నీకు దారి చూపిస్తాడు. భయపడ నవసరం&nbsp;<BR>లేదు. బిలిగిరికి నా గౌరవపూర్వక నమస్కారాలు, ప్రేమపూర్వక అభినందనలు&nbsp;<BR>అందించు. తదితర భక్తులకు నా నమస్సులు. నా వ్యాధి చాలవరకు తగ్గింది. భగ-&nbsp;<BR>వదనుగ్రహం వుంటే పూర్తిస్వస్థతకూడ చిక్కవచ్చు. నీకు నా ప్రేమ,&nbsp;<BR>ఆశీస్సులు, ధన్యవాదాలు.</FONT></p>
<p><FONT FACE="SHREE900, SHREE, sans-serif" SIZE="3">ప్రేమయుతుడైన భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> నా ప్రత్యేక ధన్యవాదాలు, ఆశీస్సులు డా।। నంజుండరావుకు&nbsp;<BR>తెలుపు. అతడికి నీ చేతనైనంత సాయం అందించు. బ్రాహ్మణేతరుల్లో సంస్కృత&nbsp;<BR>భాషాభ్యాసాన్ని నీ శక్తిమేరకు ప్రోత్సహించు.</FONT></p>
<p><FONT FACE="TimesNewRoman, Times, serif" SIZE="2">— </FONT><FONT FACE="SHREE900, SHREE, sans-serif" SIZE="3">వి.</FONT></p>
<hr class="puTa_virupu">
<table><tr><td><a class=puTa_lanke href=puTa3737.html>p3737</a></td><td>p3738</td><td><a class=puTa_lanke href=puTa3739.html>p3739</a></td></tr></table>
</div></body></html>
