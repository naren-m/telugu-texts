<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa19.html>p19</a></td><td>p20</td><td><a class=puTa_lanke href=puTa21.html>p21</a></td></tr></table>


<p><FONT FACE="SHREE900, SHREE, sans-serif" SIZE="3">త్తర చరితులైన స్త్రీ పురుషుల నుద్భవింపజేసినదనీ చాటింది. ఇదింత స్పష్టంగా&nbsp;<BR>ఉన్నప్పుడు తమ మతం ఒక్కటే సుస్థిరంగా నిల్చి, ఇతర మతాలన్నీ నశించాలని&nbsp;<BR>భావించే మందబుద్ధుల అవివేకానికి నా హృదయాంతర్గత పరి&nbsp;<BR>తాపాన్ని తెల్పుచున్నాను. వీరెంత ప్రతిఘటించినా ‘కావలసినది కలహం కాదు&nbsp;<BR>సహకారం,’ ‘అన్యమత విధ్వంసం కాదు. తదాశయగ్రహణం,’ ‘శత్రుత్వంకాదు&nbsp;<BR>శాంతియుత సమన్వయం’ అని మత పతాకాలపై రాయబడేదినం త్వరలోనే వచ్చి-&nbsp;<BR>తీరుతుందని తెలుపుతాను.’’</FONT></p>
<p><FONT FACE="SHREE902, SHREE, sans-serif" SIZE="3">వేదాంత ప్రచారం</FONT></p>
<BR>
<p><FONT FACE="SHREE900, SHREE, sans-serif" SIZE="3">మత మహాసభ ముగిశాక స్వాములు అమెరికా అంతా సంచరిస్తూ గురు-&nbsp;<BR>దేవుల జీవితం, ఉపదేశాల ప్రకాశంలో తమకు స్పష్టం చేయబడిన వేదాంతాన్ని&nbsp;<BR>ప్రచారం చేయసాగాడు. శ్రద్ధాళువులైన సాధకులకు అనుకరించటానికిగాను కొన్ని&nbsp;<BR>వేదాంత సంఘాలను స్థాపించాడు. సన్నిహితులైన శిష్యులతోబాటు కొంతకాలం&nbsp;<BR>‘సహస్ర ద్వీపవనం’ లో బసచేసి మహోత్తమ ఆధ్యాత్మిక సత్యాలను వారికి&nbsp;<BR>బోధించాడు. ఈ బోధనలిప్పుడు ‘ప్రబోధరత్నాకర’ మనే పేరుతో పుస్తకరూ-&nbsp;<BR>పంలో ప్రకటితమయ్యాయి. ఈ మధ్యలో ఆతడు ఆహ్వానింపబడి మూడు-&nbsp;<BR>సార్లు ఇంగ్లండుకుపోయి వేదాంత ప్రచారం చేసివచ్చాడు. ఈ విధంగా 1893వ&nbsp;<BR>సంవత్సరం సెప్టెంబరునుంచి 1896 వ సంవత్సరం డిసెంబరు వరకు సుమారు&nbsp;<BR>మూడు సంవత్సరాలు వేదాంత ప్రచారానికై కఠోరపరిశ్రమ చేశాడు పాశ్చా-&nbsp;<BR>త్యంలో.</FONT></p>
<p><FONT FACE="SHREE900, SHREE, sans-serif" SIZE="3">పాశ్చాత్యదేశంలో వేదాంత ప్రచారం అతడి జీవితంలోని ఒక ముఖ్యకార్యం.&nbsp;<BR>ఇది పూర్తయింది, ఇక మరొక ముఖ్యకార్యం మిగిలిపోయింది. అదే భారతదేశపు&nbsp;<BR>పునరుజ్జీవనం. స్వాముల ఆలోచన లిప్పుడు భారతదేశానికి మరలాయి. తన&nbsp;<BR>మాతృదేశాన్ని పునర్జాగృతంచేసి గతంకంటే మహోజ్జ్వలంగా చేయాలని స్వామి&nbsp;<BR>పరితపించసాగాడు. మూడవసారిగా ఇంగ్లండులో వేదాంతప్రచారం చేసి లండన్‌-&nbsp;<BR>నుంచి భారతదేనికి పయనమయ్యాడు 1896 వ సంవత్సరం డిసెంబరు</FONT></p>
<p><FONT FACE="SHREE900, SHREE, sans-serif" SIZE="3">16 వ తేదీన.</FONT></p>
<p><FONT FACE="SHREE902, SHREE, sans-serif" SIZE="3">భారతదేశానికి ఆగమనం</FONT></p>
<BR>
<p><FONT FACE="SHREE902, SHREE, sans-serif" SIZE="3">తొలిపలుకు</FONT></p>
<BR>
<p><FONT FACE="SHREE900, SHREE, sans-serif" SIZE="3">మత మహాసభ తర్వాత అమెరికాలో వివేకానందుడి కీర్తిఘోష భారత&nbsp;<BR>దేశపు మూలమూలల్లో ప్రతిధ్వనించసాగింది. అప్పటివరకు తెల్లచర్మం వారిచే</FONT></p>
<hr class="puTa_virupu">
<table><tr><td><a class=puTa_lanke href=puTa19.html>p19</a></td><td>p20</td><td><a class=puTa_lanke href=puTa21.html>p21</a></td></tr></table>
</div></body></html>
