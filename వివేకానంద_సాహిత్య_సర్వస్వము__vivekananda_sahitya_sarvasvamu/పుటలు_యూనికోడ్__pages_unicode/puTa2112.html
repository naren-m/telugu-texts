<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2111.html>p2111</a></td><td>p2112</td><td><a class=puTa_lanke href=puTa2113.html>p2113</a></td></tr></table>
<p><FONT FACE="SHREE902, SHREE, sans-serif" SIZE="3">మధురాపురంలో ఇవ్వబడిన స్వాగత పత్రానికి</FONT></p>
<BR>
<p><FONT FACE="SHREE902, SHREE, sans-serif" SIZE="3">శ్రీ స్వాములవారి ప్రత్యుత్తరం</FONT></p>
<BR>
<p><FONT FACE="SHREE900, SHREE, sans-serif" SIZE="3">మధురాపుర హిందువులచే శ్రీ స్వాములవారికి ఈ క్రింది స్వాగత పత్రం&nbsp;<BR>సమర్పించబడింది.</FONT></p>
<BR>
<p><FONT FACE="SHREE902-Italic, SHREE, sans-serif" SIZE="3">పరమపూజ్యులైన స్వామీ!</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ మధురాపుర ప్రజలమైన</FONT><FONT FACE="SHREE900-Italic, SHREE, sans-serif" SIZE="3"> </FONT><FONT FACE="SHREE900, SHREE, sans-serif" SIZE="3">మేము సాంద్రభక్తి గౌరవపురస్సరంగా, శ్రీ&nbsp;<BR>వారిని, ఈ మా పురాతన పుణ్యక్షేత్రానికి ఆవాహనం చేస్తున్నాం. ఇంద్రియభోగ&nbsp;<BR>లంపటాల్లో కూల్చే సమస్త సంగములను సంపూర్ణంగా త్యాగంచేసి, కేవల&nbsp;<BR>పరోపకార జీవనాన్ని, పరమ కారుణ్యభావంతో పూని మానవజాతియొక్క&nbsp;<BR>ఆధ్యాత్మికోన్నతికై పాటుపడుతున్న శ్రీవారిలో, పవిత్రమైన హిందూ సన్యాసా&nbsp;<BR>దర్శాన్ని మేము ప్రత్యక్షంగా చూడగలుగుతున్నాం. హిందూమతంయొక్క&nbsp;<BR>యథార్థ సారాంశం కర్మకలాపాలతో కూడింది కాదనీ, దరిద్రులై సంకటాలలో&nbsp;<BR>చిక్కినవారందరికీ శాంతి, ఆనందాలను ప్రసాదించగలిగే వినిర్మల తత్త్వసిద్ధాంతా-&nbsp;<BR>చరణమనీ మీ జీవిత సరళిలోనే ఋజువు చేశారు.</FONT></p>
<p><FONT FACE="SHREE900, SHREE, sans-serif" SIZE="3">ప్రతి నరుని వాని పరిస్థితులకు అనుగుణంగా, వాని శక్తులకు అనుసారంగా&nbsp;<BR>ఉత్తమమార్గాన ప్రవేశపెట్టి ఉద్ధరించగల వేదాంత సిద్ధాంతాన్ని, మతధర్మాన్ని అమె-&nbsp;<BR>రికావారికి బోధించారు. శ్రీవారి ఉపదేశాలు, గతమూడు సంవత్సరాలనుండి పర-&nbsp;<BR>దేశాల్లోనే చేయబడినవైనా, ఈ దేశంలోకూడ విశేషాసక్తితో గ్రహించ&nbsp;<BR>బడుతూ, పరదేశాలనుండి వచ్చిపడిన జడవాద ప్రచారాన్ని చాలవరకు అరికట్ట-&nbsp;<BR>డానికి ఉపకరించాయి.</FONT></p>
<p><FONT FACE="SHREE900, SHREE, sans-serif" SIZE="3">విశ్వంలో ఆధ్యాత్మిక ధర్మాన్ని ప్రచారంచేసే కర్తవ్యం మనపైవుంది. కాబట్టే&nbsp;<BR>భారతదేశం ఈనాటికీ సజీవమై వుంది. ఈ కలియుగ కల్పాంతంలో శ్రీవారిని&nbsp;<BR>పోలిన మహాత్ము డుదయించటం వల్ల ఆ పవిత్ర కర్తవ్యాన్ని కొనసాగించడానికి&nbsp;<BR>సమర్థులైన మహాత్ములు చాలామంది అచిరకాలంలోనే ఉద్భవించనున్నారనడానికి&nbsp;<BR>నిదర్శనం.</FONT></p>
<BR>
<p><FONT FACE="SHREE900, SHREE, sans-serif" SIZE="3">పూర్వకాలంనుండి, విద్యాక్షేత్రంగా ప్రసిద్ధిగాంచిన ఈ మధురానగరం,&nbsp;<BR>యోగులకు అభిమాన తీర్థమైన ఈ పావన ద్వాదశాంతక క్షేత్రం, శ్రీ సుంద&nbsp;<BR>రేశ్వరుని ఈ ప్రియనిలయం, హిందూతత్వ సిద్ధాంతాన్ని ప్రకటించడంలో&nbsp;<BR>శ్రీవారు చూపిన దక్షతను మానవజాతికి శ్రీవారు చేసిన మహోపకారాన్ని&nbsp;<BR>అభినందించడంలో మరే ఇతర భారత నగరానికి తీసిపోదు.</FONT></p>
<p><FONT FACE="TimesNewRoman, Times, serif" SIZE="2">6 3</FONT></p>
<hr class="puTa_virupu">
<table><tr><td><a class=puTa_lanke href=puTa2111.html>p2111</a></td><td>p2112</td><td><a class=puTa_lanke href=puTa2113.html>p2113</a></td></tr></table>
</div></body></html>
