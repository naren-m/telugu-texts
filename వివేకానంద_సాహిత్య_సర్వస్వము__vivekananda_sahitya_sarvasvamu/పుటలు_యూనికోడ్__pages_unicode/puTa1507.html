<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1506.html>p1506</a></td><td>p1507</td><td><a class=puTa_lanke href=puTa1508.html>p1508</a></td></tr></table>
<p><FONT FACE="SHREE900, SHREE, sans-serif" SIZE="3">278 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">తర్వాతిది మనస్సంయమం. చాలా కెరటాలు లేవకుండా, అన్ని విధాల&nbsp;<BR>కోర్కెలు కలగకుండా మనస్సును శాంతిప జేసుకోవాలి. వెలుపలి కారణాల&nbsp;<BR>చేతగాని, లోపలి కారణాల చేతగాని, మనస్సు చీలికలై చెదరిపోకుండా దాన్ని&nbsp;<BR>నిశ్చలంగా నిల్పుకోవాలి. సంకల్ప బలంచేత మనస్సును సంపూర్ణంగా స్వాధీనం&nbsp;<BR>చేసికోవాలి. జ్ఞానయోగి ఏ భౌతిక సహాయాలనుకాని, మానసిక సహాయాలను&nbsp;<BR>కాని అవలంబించడు. కేవలం తత్త్వవిచారం వివేకం, తన సంకల్పం అనే&nbsp;<BR>ఉపకరణాలనే నమ్ముతాడు. తరువాత కావలసిన లక్షణం - తితిక్ష, ఓర్పు,&nbsp;<BR>గొణగకుండా నిందించకుండా సకల కష్టాలను భరించడం. ఏదైనా హాని కలిగి-&nbsp;<BR>నప్పుడు దాన్ని లక్ష్య పెట్టకు. పెద్దపులి వస్తే అక్కడే నిలబడు. ఎవడు&nbsp;<BR>పారిపోతాడు? తితిక్ష సాధన చేసి, అందు ఉత్తీర్ణులయిన వారున్నారు. భారత-&nbsp;<BR>దేశంలో మండువేసవిలో గంగానది గట్టున గాఢనిద్రపోయే వారున్నారు. శీతా&nbsp;<BR>కాలంలో దినమంతా గంగాజలంలో తేలియాడే వారున్నారు. వారి కేమీ లక్ష్యం-&nbsp;<BR>లేదు. హిమాలయ పర్వతాలలో మంచులో కూర్చుని, దుస్తులేమీ ధరించక&nbsp;<BR>నిర్లక్ష్యంగా వుండేవారున్నారు. వేడి ఏమి? చలి ఏమి? ఏమైనా రానీ, పోనీ,&nbsp;<BR>దానితో నాకేమి, నేను దేహాన్ని కాను కదా? ఈ విషయం మీ పాశ్చాత్య దేశాలవారు&nbsp;<BR>నమ్మడం కష్టం. కాని ఇలా చేసేవారున్నారని తెలిసికోవడం మంచిది. ఫిరంగి ఎదు-&nbsp;<BR>టికి దుమికే సాహసమూ వాళ్లకుంది. అందుకు వాళ్లు తమ ప్రాణాల&nbsp;<BR>నర్పిస్తారు. ‘‘నేను అఖండ సచ్చిదానంద స్వరూపుడిని; సోఽహం, సోఽహం’’&nbsp;<BR>ఐహిక జీవిత భోగాలకు అగ్రస్థాన మివ్వడం, పాశ్చాత్యుల లక్ష్యమైనట్లే ఆధ్యాత్మిక&nbsp;<BR>పరతను మహోన్నతరూపంలో అగ్రస్థానంలో వుంచడం, ఆస్తిత్వమంటే వృధా-&nbsp;<BR>మాటలు కావనీ, దానిని అందలి ప్రతిఅంశాన్ని ఈ జీవితంలోనే సాధించు&nbsp;<BR>కోవడం సాధ్యమనీ చూపడం మా లక్ష్యం. ఇదే తితిక్ష. ‘‘అయ్యో, ఇది ఇలా&nbsp;<BR>వుందే?’’ అని దేన్నిగాని నిందించక, అన్నిటినీ భరించడం, ‘‘నేను ఆత్మను.&nbsp;<BR>ఈ జగత్తు నాకేమి లక్ష్యం? సుఖంకానీ, కష్టంకానీ, ధర్మంకానీ, అధర్మంకాని,&nbsp;<BR>వేడిగాని, చలిగాని నాకేదీ లెక్కలోనిది కాదు’’ అని చెప్పేవాళ్లను నేను స్వయంగా&nbsp;<BR>చూశాను. తితిక్ష అంటే ఇదే కానీ, ఇంద్రియసుఖాల వెంటపడటం కాదు. మత-&nbsp;<BR>మంటే ఏమి? ‘‘ఇది ఇవ్వు! అది ఇవ్వు’’ అని ప్రార్థించడమా? ఇవి మతాన్ని&nbsp;<BR>గూర్చిన మతిమాలిన ఆశయాలు. వీనిని నమ్మేవాళ్లు దేవుని గురించీ, ఆత్మను&nbsp;<BR>గూర్చి సరిగ్గా తెలీని వాళ్లు. ‘‘రాబందు ఆకాశంలో చాలా పైకెగురుతుంది. అది&nbsp;<BR>ఒక చుక్కలాగా మనకు కనబడేంత పైకి పోతుంది. కాని దాని చూపు నేలమీద&nbsp;<BR>క్రుళ్లిన మృతకళేబరం పైనే వుంటుంది’’ అని నా గురుదేవుడు చెబుతూండేవారు.</FONT></p>
<hr class="puTa_virupu">
<table><tr><td><a class=puTa_lanke href=puTa1506.html>p1506</a></td><td>p1507</td><td><a class=puTa_lanke href=puTa1508.html>p1508</a></td></tr></table>
</div></body></html>
