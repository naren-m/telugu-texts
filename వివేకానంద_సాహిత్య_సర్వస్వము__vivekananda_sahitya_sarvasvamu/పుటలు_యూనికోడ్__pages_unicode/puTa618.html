<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa617.html>p617</a></td><td>p618</td><td><a class=puTa_lanke href=puTa619.html>p619</a></td></tr></table>
<p><FONT FACE="SHREE900, SHREE, sans-serif" SIZE="3">సమైక్యసాధనే మతలక్ష్యం </FONT><FONT FACE="TimesNewRoman, Times, serif" SIZE="2">2 0 3</FONT></p>
<p><FONT FACE="SHREE900, SHREE, sans-serif" SIZE="3">యింపుగానే వుంటుంది. ఆవులు, కుక్కలు ఆ విధంగానే వున్నాయి. అలా&nbsp;<BR>వుండటం వల్లనే అవి పశువులయ్యాయి. ఉన్నదాంతో తృప్తిపడి, విశ్వానికి&nbsp;<BR>అవతల వున్నదానికోసం చేసే అన్వేషణ విరమిస్తే మానవజాతి తిరిగి పశుస్థాయికి&nbsp;<BR>దిగజారిపోవాల్సి వస్తుంది. మతమే - పరతత్త్వాన్ని గురించిన జిజ్ఞాసే మానవుణ్ణి&nbsp;<BR>జంతువులనుండి వేరుచేస్తూంది. ‘స్వాభావికంగానే ఊర్ధ్వదృష్టిగల జంతువు ఒక్క&nbsp;<BR>మానవుడే’ అనేమాట నిజం. తక్కిన జంతువులన్నీ కిందికి చూస్తాయి. ఈ&nbsp;<BR>ఊర్ధ్వదృష్టి, ఈ ఊర్ధ్వగమనం, పరిపూర్ణత్వానికై ప్రయత్నం - యివే మోక్షసా-&nbsp;<BR>ధనాలు. మానవుడు ప్రగతిని పొందేకొద్దీ, సత్యమే మోక్షమనే అభిప్రాయాన్ని&nbsp;<BR>అర్థం చేసుకోసాగుతాడు. ఆ జిజ్ఞాస మీ జేబులోని మొత్తం డబ్బెంత అనే&nbsp;<BR>దానిపైగాని, మీరు ధరించే దుస్తులపైగాని, మీరు వసించే ఇంటిపైగాని కాక -&nbsp;<BR>మీ మెదడులోని ఆధ్యాత్మిక భావసంపదమీద ఆధారపడి వుంటుంది. మానవా-&nbsp;<BR>భ్యుదయానికి ఆ జిజ్ఞాసే గీటురాయి. భౌతికాభివృద్ధికి, జ్ఞానాభివృద్ధికి యిదే&nbsp;<BR>మూలం; వెనుకనుండి నడుపుతున్న ప్రేరకశక్తి అదే; మానవకోటి పురోగతికి&nbsp;<BR>ప్రోత్సాహం కలిగించేది ఆ జిజ్ఞాసే. ఆ జిజ్ఞాసే మతం.</FONT></p>
<p><FONT FACE="SHREE900, SHREE, sans-serif" SIZE="3">మతం తిండిలోను, ఇంట్లోను లేదు. ‘‘మతం వల్ల ప్రయోజనం&nbsp;<BR>ఏమిటి?’’ అనే ప్రశ్న మాటిమాటికి వినబడుతోంది. ‘‘అది పేదల దారిద్య్రాన్ని&nbsp;<BR>బాపి, వారికి కొన్ని దుస్తు లివ్వగలదా?’’ ఆ పని చెయ్యలేదనే అనుకొందాం.&nbsp;<BR>అప్పుడు మతం అసత్యమని ఋజువయినట్లేనా! ఖగోళశాస్త్రానికి సంబంధించిన&nbsp;<BR>ఒక సిద్ధాంతాన్ని మీరు నిరూపిస్తున్నప్పుడు ఒక బాలుడు ‘‘అది నాకు అల్లం&nbsp;<BR>మొరబ్బా తెచ్చిపడుతుందా?’’ అని అడిగాడనుకొందాం. ‘‘అబ్బే, అది తెచ్చి&nbsp;<BR>యివ్వదు’’ అంటారు కదా మీరు. ‘‘అయితే అదంతా నిరర్థకం’’ అంటా డా&nbsp;<BR>బాలుడు. నిఖిల విశ్వాన్ని పిల్లలు తమ చూపుతోనే చూస్తారు; ‘అల్లం మొరబ్బా&nbsp;<BR>తెచ్చిపెట్టడం’ తోనే చూస్తారు. ప్రపంచంలోని బిడ్డ లందరూ అలాగే యోచి-&nbsp;<BR>స్తారు. ఉన్నత విషయాలను మనం నిమ్నదృష్టితో నిర్థారించరాదు. ప్రతి విష-&nbsp;<BR>యాన్ని దానికి సంబంధించిన కొలబద్దతోనే నిర్ణయించాలి. మతం యీ వర్త-&nbsp;<BR>మానజీవిత మొక్కటే కాక మానవుడి భూతభవిష్యత్‌ జీవితం సమస్తం వ్యాపి-&nbsp;<BR>స్తోంది. కాబట్టి మతం శాశ్వతమైన ఆత్మకు శాశ్వతమైన దేవుడితోవున్న శాశ్వత&nbsp;<BR>మైన సంబంధం. ఐదు నిమిషాలు మానవ జీవితంపై దాని ప్రభావాన్ని చూపి,&nbsp;<BR>దాని విలువను నిర్ణయించటం సహేతుకమేనా? ఎంతమాత్రం కాదు. ఇవన్నీ&nbsp;<BR>నిషేధాత్మక వాదాలు.</FONT></p>
<p><FONT FACE="SHREE900, SHREE, sans-serif" SIZE="3">ఇప్పు డసలు ప్రశ్నను గురించి యోచిద్దాం: మతం వల్ల నిజంగా ఏమైనా&nbsp;<BR>ప్రయోజనం వుందా? వుంది. అది మానవుడికి అమృత జీవనాన్ని ప్రసాదిస్తుంది.</FONT></p>
<p><FONT FACE="TimesNewRoman, Times, serif" SIZE="2">2vs 1 4</FONT></p>
<hr class="puTa_virupu">
<table><tr><td><a class=puTa_lanke href=puTa617.html>p617</a></td><td>p618</td><td><a class=puTa_lanke href=puTa619.html>p619</a></td></tr></table>
</div></body></html>
