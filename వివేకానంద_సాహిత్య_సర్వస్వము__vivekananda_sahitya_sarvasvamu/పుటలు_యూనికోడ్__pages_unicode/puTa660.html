<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa659.html>p659</a></td><td>p660</td><td><a class=puTa_lanke href=puTa661.html>p661</a></td></tr></table>
<p><FONT FACE="SHREE900, SHREE, sans-serif" SIZE="3">తరగతి ప్రసంగాల సారం - ఉపన్యాసాల సంగ్రహం </FONT><FONT FACE="TimesNewRoman, Times, serif" SIZE="2">2 4 5</FONT></p>
<p><FONT FACE="SHREE900, SHREE, sans-serif" SIZE="3">ప్రతివిజ్ఞానశాస్త్రానికి కొన్ని విశిష్ట విధానాలుంటాయి. అలాగే మత విజ్ఞాన&nbsp;<BR>శాస్త్రానికీ కొన్ని ప్రత్యేక విధానాలున్నాయి. అది పనిచేసే వస్తుసామాగ్రి విస్తార-&nbsp;<BR>మైంది. కాబట్టి అది అనుసరించే పద్ధతులు అనేకరకాలు. మానవుడి మనస్సు&nbsp;<BR>బాహ్యప్రపంచంలా మిశ్రితంకాని ఏకజాతి వస్తువు కాదు. భిన్నప్రకృతులకు భిన్న-&nbsp;<BR>విధానా లవసరం. ఒకానొక ఇంద్రియం విశేషంగా భాసించేకొద్దీ ఒకానొకడు&nbsp;<BR>విశేషంగా చూడగలుగుతాడు. మరొకడు విశేషంగా వినగలుగుతాడు. అంటే మాన-&nbsp;<BR>సేంద్రియం ప్రాబల్యం వహిస్తుందని అర్థం. దీని ద్వారానే ప్రతి మనిషి తన మన-&nbsp;<BR>స్సును చేరుకోవలసివుంది. ఈ మనస్సు లన్నింటిలోను ఐక్యసూత్రం&nbsp;<BR>ఒక్కటుంది. సకల మానవుల మనస్సులకూ అన్వయించదగ్గ శాస్త్రంవుంది.&nbsp;<BR>మానవాత్మను గురించిన పరిజ్ఞానంమీద మతవిజ్ఞానం ఆధారపడివుంది. దానికి&nbsp;<BR>ప్రత్యేక మతం లేదు.</FONT></p>
<p><FONT FACE="SHREE900, SHREE, sans-serif" SIZE="3">ఏ ఫలానా మతవిధానమూ సర్వజనులకూ ఉపయోగపడలేదు. ప్రతి&nbsp;<BR>విధానం సూత్రంలో ఒక ముత్యంలాంటిది. ప్రతి దాని విశిష్టతను తెలుసుకో-&nbsp;<BR>వడానికి మనం ప్రత్యేక పరిశీలన చెయ్యాలి. ఏ మానవుడూ ఒకానొక మతంలో&nbsp;<BR>జన్మించడు. మతం మానవుడి ఆత్మలో వుంది. వ్యక్తిత్వాన్ని నశింపచెయ్యచూసే&nbsp;<BR>ఏ విధానమైనా చిట్టచివర అనర్థదాయకంగా పరిణమిస్తుంది. ప్రతి జీవనానికి&nbsp;<BR>ఒక గతి వుంది. ఆ జీవనధార ఒక్కొక్క విధానంలో ప్రకాశిస్తుంది. ఆ జీవనధారే&nbsp;<BR>మనలను భగవంతుని వద్దకు కొనిపోతుంది. సకల మతాల పరమాశయం, గమ్యం&nbsp;<BR>భగవత్ప్రాప్తే. అన్ని శిక్షణలలోను పరాత్పరుణ్ణి మాత్రమే ఉపాసించటం ప్రశస్త-&nbsp;<BR>మైన శిక్షణ. ఎవరిమట్టుకు వారు తమ ఆదర్శాన్ని నిర్ణయించుకొని, దీక్షతో&nbsp;<BR>దాన్ని అంటిపెట్టుకొని వుంటే మతవిషయిక వాద ప్రతివాదాలన్నీ&nbsp;<BR>సమసిపోతాయి.</FONT></p>

<hr class="puTa_virupu">
<table><tr><td><a class=puTa_lanke href=puTa659.html>p659</a></td><td>p660</td><td><a class=puTa_lanke href=puTa661.html>p661</a></td></tr></table>
</div></body></html>
