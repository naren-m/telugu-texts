<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa376.html>p376</a></td><td>p377</td><td><a class=puTa_lanke href=puTa378.html>p378</a></td></tr></table>


<p><FONT FACE="SHREE900, SHREE, sans-serif" SIZE="3">అప్పుడు మనశ్శరీరాలు అతిక్రమింపబడటంతో అవి కల్పించేదంతా అంత&nbsp;<BR>రిస్తుంది. జగత్తును గాంచటమూ తెలుసుకోటమూ పూర్తిగా ఆగగానే నీకు ఆత్మ-&nbsp;<BR>సాక్షాత్కారం కలుగుతుంది. వ్యావహారిక జ్ఞానాన్ని అతిక్రమించటమే మనకు&nbsp;<BR>వలసింది. అఖండమానసంగాని, అఖండజ్ఞానంగాని లేనేలేదు. ఎందుకంటె&nbsp;<BR>మనస్సూ జ్ఞానమూకూడ పరిమితాలే. మనం యిప్పుడు తెరగుండా&nbsp;<BR>చూస్తున్నాం, మన జ్ఞానానికి పరమార్థమైన అనిర్వచనీయతత్త్వాన్ని యిక&nbsp;<BR>సమీపిస్తాం.</FONT></p>
<p><FONT FACE="SHREE900, SHREE, sans-serif" SIZE="3">అట్టలో ఒక సూదిబెజ్జాన్ని చేసి, దాన్లోనుంచి ఒక పటాన్ని చూస్తే, మనకు&nbsp;<BR>కలిగేది పూర్తిగా తప్పు అభిప్రాయమైవుంటుంది. ఐనా మనం చూసేది నిజంగా&nbsp;<BR>పటాన్నే. బెజ్జాన్ని పెద్దదిచేసేకొద్దీ మనకు స్పష్టతరమైన దర్శనం&nbsp;<BR>కలుగుతూంటుంది. నామరూపాలను మనం అపార్థం చేసుకోవటంతో యథార్థం-&nbsp;<BR>నుంచి విభిన్నదృశ్యాలను కల్పిస్తున్నాం. అట్టను తొలగించినప్పుడు అదే పటాన్ని&nbsp;<BR>చూస్తాం. కాని దాని యథార్థరీతిలో చూస్తాం. అన్ని విశేషణాలను - అన్ని తప్పు-&nbsp;<BR>లను - ఆరోపించినా వాటివల్ల పటంమాత్రం కించిత్తూ మారదు. ఎందుకంటె&nbsp;<BR>ఆత్మే అన్నిట్లోని తత్త్వం; మనం చూసేదంతా ఆత్మే, కాని మనం నామరూపాలు&nbsp;<BR>గలదాన్నిగా చూస్తామే అలాటిది కాదు; నామరూపాలన్నీ మన మాయాయవని-&nbsp;<BR>కలో వున్నవి.</FONT></p>
<p><FONT FACE="SHREE900, SHREE, sans-serif" SIZE="3">అవి దూరదర్శిని అద్దపుబిళ్లలోని మచ్చలమాదిరి వున్నాయి, కాని ఆ&nbsp;<BR>మచ్చలను మనకు కనబరచేది సూర్యకాంతి; బ్రహ్మం అనబడే ఆధారభూతమైన&nbsp;<BR>తత్త్వంలేనిదే మాయను సైతం మనం కనుగొనజాలం. వివేకానందస్వామి కేవలం&nbsp;<BR>యీ అద్దపుబిళ్లలోని మచ్చ; నేను ఆత్మను, పరమార్థాన్ని, నిర్వికారుణ్ణి; ఆ పర-&nbsp;<BR>మార్థమే నన్ను వివేకానందస్వామిని కనుగొనచేయగలుగుతోంది. ప్రతి భ్రాంతి-&nbsp;<BR>లోని మూలతత్త్వమూ ఆత్మే, కాని అద్దపుబిళ్లలోని మచ్చలే సూర్యుడనజాలం,&nbsp;<BR>సూర్యుడు కేవలం వాటిని మనకు కనబరస్తూన్నాడు. మన కర్మలు దుష్కర్మలై&nbsp;<BR>వున్నప్పుడు యీ ‘మచ్చలను’ వృద్ధిచేస్తున్నవి, సత్కర్మలై వున్నప్పుడు క్షీణింప-&nbsp;<BR>చేస్తున్నవి; కాని అవి మనలోని బ్రహ్మంమీద ప్రభావం చూపలేవు. మనస్సును&nbsp;<BR>పూర్తిగా నిష్కళంకం చేసుకో, ‘‘నేనూ నా తండ్రీ ఒక్కరమే’’ అనటం మనకు&nbsp;<BR>తక్షణమే అనుభూతమవుతుంది.</FONT></p>
<p><FONT FACE="SHREE900, SHREE, sans-serif" SIZE="3">మొదట మనం చూస్తాం, తరువాత తర్కిస్తాం. వాస్తవానికి మనకు యీ&nbsp;<BR>చూపు వుండాలి, యిదే ఆధ్యాత్మిక ధర్మమనీ సాక్షాత్కారమనీ చెప్పబడుతోంది.&nbsp;<BR>మత సంప్రదాయాలను గురించిగాని, ఆచార్యులను గురించిగాని, గ్రంథాలను&nbsp;<BR>గురించిగాని ఒకడు వినకున్నా బాధలేదు, ఆత డిలాటి సాక్షాత్కారాన్ని పొందితే,</FONT></p>
<hr class="puTa_virupu">
<table><tr><td><a class=puTa_lanke href=puTa376.html>p376</a></td><td>p377</td><td><a class=puTa_lanke href=puTa378.html>p378</a></td></tr></table>
</div></body></html>
