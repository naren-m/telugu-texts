<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2441.html>p2441</a></td><td>p2442</td><td><a class=puTa_lanke href=puTa2443.html>p2443</a></td></tr></table>

<p><FONT FACE="SHREE902, SHREE, sans-serif" SIZE="4">శ్రీరామకృష్ణులు - వారి భావాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">శ్రీరామకృష్ణులు సాధారణ అర్థంలో తామొక అవతారమని భావించేవారు.&nbsp;<BR>అది నా కంతగా అర్థం కాలేదు. వేదాంత భావంలో ఆయన బ్రహ్మన్‌ అని నే&nbsp;<BR>ననేవాడిని. ఆయన సిద్ధి పొందటానికి కాస్త ముందు ఆయాసంతో ఆయన బాధ-&nbsp;<BR>పడుతున్నప్పుడు ఆ యాతనలో సైతం అవతార పురుషుణ్ణని ఆయన యోచి-&nbsp;<BR>స్తారా అని నే నూహిస్తున్నపుడు నాతో ఆయన యిలా అన్నారు: ‘‘ఎవడు&nbsp;<BR>రాముడో, ఎవడు కృష్ణుడో ఆయనే యిప్పుడు రామకృష్ణు డయ్యాడు - నీ&nbsp;<BR>వేదాంత భావంలో కాదుసుమా!’’ నే నంటే ఆయనకు అవ్యాజమైన వాత్సల్యం.&nbsp;<BR>దానితో అనేకుల మనస్సుల్లో నా పట్ల కొంత ఈర్ష్య కలిగింది. ఒకరిని చూడగానే&nbsp;<BR>వారి సుగుణాన్ని ఆయన గ్రహించేవారు. ఆ అభిప్రాయాన్ని వారు మార్చుకొనే&nbsp;<BR>వారు కాదు. మనం హేతుజ్ఞానాన్ని పురస్కరించుకొని, ఒకరి చరిత్ర ఎలాటిదో&nbsp;<BR>గ్రహిస్తాం. ఆయన అతీంద్రియ ద్రష్ట. మన సిద్ధాంతాలు, ఇంద్రియజన్యాలు దోష&nbsp;<BR>భూయిష్టాలు అవుతుంటాయి. కొందరిని ఆయన అంతరంగ శిష్యులని తెలిపే&nbsp;<BR>వారు. స్వకీయ ప్రకృతి రహస్యాలను, నిగూఢ యోగవిషయాలను, వారి కాయన&nbsp;<BR>బోధించేవారు. బహిరంగ మిత్రులకు ప్రస్తుతం ‘సూక్తు’లనబడే కథలను ఆయన&nbsp;<BR>తెలిపేవారు. యువకులైన అంతరంగ శిష్యులను ఆయన తన పనిలో సుశిక్షితు-&nbsp;<BR>లను చేసేవారు. ఇతరుల మనస్సుల కది రుచించేది కాదు. కాని ఆ విషయాన్ని&nbsp;<BR>వారు లక్ష్యపెట్టేవారు కాదు. ప్రవర్తనను బట్టి ఒక బహిరంగ శిష్యుడు అంతరంగ&nbsp;<BR>శిష్యునికంటె మంచివాడని నే నూహిస్తే ఏం? కాని అంతరంగ శిష్యుని పట్ల&nbsp;<BR>నాకున్న అభిమానం అధికం. ఇది నాలో గాఢంగా నాటుకొంది. ‘‘నన్ను ప్రేమిస్తే,&nbsp;<BR>నా కుక్కనుకూడ ప్రేమించు’’ అనే సామెత వుంది కదా. ఆ బ్రాహ్మణ పురో-&nbsp;<BR>హితునిపట్ల నాకు ఎంతోభక్తి. ఆయనకు దేనిమీద మక్కువ వుండేదో, దానిపై&nbsp;<BR>నాకూ ఎక్కువ యిష్టం వుండేది. దేనిమీద ఆయన దృష్టి నిలిచేదో దానిమీద&nbsp;<BR>నా దృష్టికూడ నిలిచేది. నన్ను నన్నుగా వదలివేస్తే, నేనొక వర్గాన్ని సృష్టిస్తానని&nbsp;<BR>ఆయన భయపడేవారు.</FONT></p>
<p><FONT FACE="SHREE900, SHREE, sans-serif" SIZE="3">కొందరితో ఆయన ‘‘ఈ జీవితంలో మీకు ఆధ్యాత్మిక శక్తి అలవడదు’’&nbsp;<BR>అనే వారు. ప్రతి విషయం ఆయనకు ఆకళింపు అయ్యేది. అందుచేత కొందరి&nbsp;<BR>పట్ల ఆయనకు ప్రత్యేక ఆదరణ వుండేది. విజ్ఞానశాస్త్రజ్ఞుడి మాదిరి నిశిత</FONT></p>
<p><FONT FACE="TimesNewRoman, Times, serif" SIZE="2"><sup>6</sup></FONT></p>
<hr class="puTa_virupu">
<table><tr><td><a class=puTa_lanke href=puTa2441.html>p2441</a></td><td>p2442</td><td><a class=puTa_lanke href=puTa2443.html>p2443</a></td></tr></table>
</div></body></html>
