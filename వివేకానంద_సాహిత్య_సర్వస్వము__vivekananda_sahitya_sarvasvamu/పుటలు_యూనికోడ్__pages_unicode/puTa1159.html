<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1158.html>p1158</a></td><td>p1159</td><td><a class=puTa_lanke href=puTa1160.html>p1160</a></td></tr></table>
<p><FONT FACE="SHREE900, SHREE, sans-serif" SIZE="3">లండన్‌లో ఒక భారతీయ యోగి</FONT></p>
<BR>
<p><FONT FACE="SHREE900, SHREE, sans-serif" SIZE="3">335</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘నాకు చిన్నప్పటినుండే మతవిషయాల్లో - వేదాంతంలో చాలా&nbsp;<BR>శ్రద్ధాసక్తులుండేవి. మా మతగ్రంథాలు మనిషికి మహోన్నతాదర్శంగా సర్వసంగ&nbsp;<BR>పరిత్యాగాన్ని సూచిస్తాయి. దానికోసం ఒక గొప్పగురువును నేను ఆశ్రయించవలసి&nbsp;<BR>వుండేది - ఆ గురువే శ్రీరామకృష్ణ పరమహంస. నా సంకల్పం సిద్ధించాలంటే, నేను&nbsp;<BR>అతని మార్గాన్నే అనుసరించాలి; ఆ అవకాశం నాకు లభించింది. నా ఉన్నతాద&nbsp;<BR>ర్శాలన్నీ అతనివల్ల నాకు సిద్ధించాయి.’’</FONT></p>
<p><FONT FACE="SHREE900, SHREE, sans-serif" SIZE="3">‘‘అయితే, అతను మీ సంఘాన్ని స్థాపించారా? దాని కిప్పుడు మీరు&nbsp;<BR>ప్రతినిధులా?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">అది విని వెంటనే స్వామి, ‘‘లేదు - లేదు. అతను తన జీవితమంతా సాంఘిక&nbsp;<BR>నిరోధాలను, మూర్ఖసిద్ధాంతాలను రూపుమాపటానికే ప్రయత్నించాడు. అతను&nbsp;<BR>ఎలాంటి మతశాఖను స్థాపించలేదు. దానికి మారుగా భావస్వాతంత్య్రాన్ని&nbsp;<BR>బోధించాడు; దాన్ని సాధించమన్నాడు. అతను గొప్ప యోగి’’ అని చెప్పాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘అంటే, ఈ దేశంలో మీకు ఏ సంఘంతోగానీ, ఏ సమాజంతో గానీ&nbsp;<BR>సంబంధం లేదన్నమాట. మీకు దివ్యజ్ఞాన సమాజంతో గానీ, క్రైస్తవులతో గానీ,&nbsp;<BR>వైజ్ఞానిక సంఘాలతోగానీ మరి వేటితోగానీ ఎలాంటి సంబంధం లేదన్నమాట.’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘అసలే లేదు’’ అంటూ దృఢంగా - స్పష్టంగా స్వామి చెప్పాడు. (పసివాని&nbsp;<BR>ముఖం వికసించినట్లు - అతని ముఖం ప్రకాశించింది. ఎంతో అమాయకత్వం -&nbsp;<BR>ఎంతో సూటితనం - ఎంతో నిష్కాపట్యం ఆ ముఖంలో కనిపించాయి.)</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘నేను చెప్పేది, మా గురువు బోధించే రోజుల్లోని మా ప్రాచీన గ్రంథాల&nbsp;<BR>గూర్చిన నా స్వవ్యాఖ్యానం. నేను ‘ఒక దివ్యసందేశాన్ని యిచ్చేవాడిని’ అని&nbsp;<BR>చెప్పుకోను. విద్యావంతులకు - జిజ్ఞాసువులకు నా బోధ ఏ కొంత అర్థమైనా నా&nbsp;<BR>శ్రమ ఫలించినట్లే. అన్నిమతాలు తమ కాదర్శంగా భక్తిమార్గాన్నో - జ్ఞానమార్గాన్నో&nbsp;<BR>- యోగమార్గాన్నో స్థూలరూపంగా గ్రహించాయి. నేను చెప్పే వేదాంతజ్ఞానం ఈ&nbsp;<BR>మార్గాల నన్నింటినీ సమన్వయం చేసే ఒక విశాలశాస్త్రం. ఎవరికి వారు తమ&nbsp;<BR>స్థూలరూప మతాలను దీనితో సమన్వయం చేసుకోవచ్చు. ఎవరి అనుభవానికి&nbsp;<BR>వారిని వదిలివేద్దాం. నే నుదహరించే గ్రంథాలు అందరికీ లభిస్తాయి; కాబట్టి&nbsp;<BR>ఎవరికి కావలసిన గ్రంథాలను వారు చదువుకోవచ్చు. ఎవరికీ దొరకని గ్రంథాలను</FONT></p>
<p><FONT FACE="SHREE900, SHREE, sans-serif" SIZE="3">- పాతప్రతులను ఉదాహరించి, నా పాండితీ ప్రకర్షణను ప్రకటించుకోవాలని నాకు&nbsp;<BR>లేదు. అలాగే, అన్నింటికన్నా ముఖ్యంగా - కనిపించని దివ్యాత్మలు మనుషుల ద్వారా&nbsp;<BR>మాట్లాడునట్లుగానీ - నాకు ఏ దైవమో చెబుతున్నదని గానీ - నేను మీకు చెప్పను.&nbsp;<BR>నేను ఏ మాంత్రిక సంఘాలకు కూడా ప్రచారకుడను కాను. అలాంటివాటితో&nbsp;<BR>లోకానికి మేలు కలుగుతుందన్న దాంట్లో నాకు నమ్మకంలేదు. సత్యం</FONT></p>
<hr class="puTa_virupu">
<table><tr><td><a class=puTa_lanke href=puTa1158.html>p1158</a></td><td>p1159</td><td><a class=puTa_lanke href=puTa1160.html>p1160</a></td></tr></table>
</div></body></html>
