<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1864.html>p1864</a></td><td>p1865</td><td><a class=puTa_lanke href=puTa1866.html>p1866</a></td></tr></table>
<p><FONT FACE="SHREE900, SHREE, sans-serif" SIZE="3">260 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">కార్యాలచేత - ఎక్కడ ఆహారించటం సాధ్యమో చూస్తారు. కాబట్టి ఆర్యులూ&nbsp;<BR>అలాగే చేసివుంటారని వారు తలుస్తారు! కాని మీ నిదర్శనం ఏదీ? ఊహలు&nbsp;<BR>మాత్రమేనా? ఐతే, మీ వింత ఊహలు మీరే వుంచుకోండి.</FONT></p>
<p><FONT FACE="SHREE900, SHREE, sans-serif" SIZE="3">విదేశంనుండి ఆర్యులు హిందూదేశాని కొచ్చారని ఏ వేదంలో, ఏ&nbsp;<BR>సూక్తంలో వుంది? మృగప్రాయులైన ఆదిమవాసులను వారు వధించారనే భావాన్ని&nbsp;<BR>మీ రెక్కణ్ణుండి సంపాదించారు? అలాటి అర్థరహిత ప్రేలాపాలవల్ల మీకేం లాభం&nbsp;<BR>కలుగుతుంది? మీ రామాయణ పఠనం నిరర్థకమైపోయింది; అందులోనుండి&nbsp;<BR>ఒక పెద్ద చక్కని కథను అల్లటం ఎందుకు?</FONT></p>
<p><FONT FACE="SHREE900, SHREE, sans-serif" SIZE="3">సరే, రామాయణం ఏం తెలుపుతోంది? దక్షిణ భారతదేశంలోని&nbsp;<BR>ఆరణ్యకులైన ఆదివాసులను ఆర్యులు జయించారనా! బాగుంది! రామచంద్రుడు&nbsp;<BR>నాగరికుడైన ఆర్యరాజన్యుడు. అతడు యుద్ధం చేసింది ఎవరితో? లంకకు రాజైన&nbsp;<BR>రావణుడితో. రామాయణాన్ని ఒకసారి కొంచెం చదివి చూడండి. రావణుడి&nbsp;<BR>నాగరికత రాముడి నాగరికతకంటె ఎక్కువేగాని తక్కువకాదని మీకప్పుడు&nbsp;<BR>తెలుస్తుంది. లంక నాగరికత అయోధ్య నాగరికతకంటె కొంచెం అధికమేగాని,&nbsp;<BR>తక్కువ కానేకాదు. ఇక యీ వానరులు రాముని మిత్రులు, సహాయులు కదా!&nbsp;<BR>రాముడు ఏ వాలి రాజ్యాన్ని, ఏ గుహుని రాజ్యాన్ని తన రాజ్యంలో కలుపు&nbsp;<BR>కొన్నాడో చెప్పండి.</FONT></p>
<p><FONT FACE="SHREE900, SHREE, sans-serif" SIZE="3">కాని కొన్ని ప్రాంతాల్లో ఆర్యులకు, ఆదిమవాసులకు అప్పుడప్పుడు&nbsp;<BR>యుద్ధాలు జరిగే వుండొచ్చు. జిత్తులమారి మును లొకరిద్దరు రాక్షసుల&nbsp;<BR>అడవుల్లో, హోమాగ్ని పక్కన, కళ్లు మూసుకొని ధ్యాననిమగ్నులై వున్నట్లు&nbsp;<BR>నటిస్తూ, నిజానికి తమ మీద రాక్షసులు రాళ్లు, ఎముకలు ఎప్పుడు పడవేస్తారో&nbsp;<BR>అని కనిపెట్టుకొని వుండొచ్చును. ఎప్పుడు అలా జరుగుతుందో, అప్పుడే వారు&nbsp;<BR>మూలుగుతూ, ఏడుస్తూ రాజుల వద్ద కెళతారు. కవచధారులైన రాజులు కత్తులు,&nbsp;<BR>ఉక్కు ఆయుధాలు పూని నిప్పులుకక్కే గుర్రాలపై వస్తారు. కాని ఆదిమవాసులు&nbsp;<BR>కర్రలతోను, రాళ్లతోను ఎంతకాలం యుద్ధం చెయ్యగలరు? కాబట్టి వారు తరిమి&nbsp;<BR>వెయ్యబడటమో, చంపబడటమో జరిగేది. తరువాత రాజులు తమ రాజధానికి&nbsp;<BR>తిరిగి వస్తారు. సరే, యిదంతా జరిగే వుండొచ్చు. కాని వారి భూములు ఆర్యులు&nbsp;<BR>గుంజుకొన్నారని దీనివల్ల ఎలా నిరూపితమౌతుంది? రామాయణంలో ఎక్కడ&nbsp;<BR>అలా చెప్పబడింది?</FONT></p>
<p><FONT FACE="SHREE900, SHREE, sans-serif" SIZE="3">ఆర్య నాగరికతా వస్త్రానికి మగ్గం విశాలం, ఓడలు పయనించే అనువైన&nbsp;<BR>నదులు; అక్కడక్కడున్న ఎంతో పెద్దవి, వేడిమిగల చదునుదేశం. ఈ వస్త్రానికి&nbsp;<BR>ప్రత్తి ఆర్యజాతి ప్రాబల్యంగల పూర్ణ నాగరికులు, అర్ధ నాగరికులు, నాగరికతా</FONT></p>
<hr class="puTa_virupu">
<table><tr><td><a class=puTa_lanke href=puTa1864.html>p1864</a></td><td>p1865</td><td><a class=puTa_lanke href=puTa1866.html>p1866</a></td></tr></table>
</div></body></html>
