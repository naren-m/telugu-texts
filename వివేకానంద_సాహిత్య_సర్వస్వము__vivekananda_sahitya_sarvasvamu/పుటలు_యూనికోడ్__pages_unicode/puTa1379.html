<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1378.html>p1378</a></td><td>p1379</td><td><a class=puTa_lanke href=puTa1380.html>p1380</a></td></tr></table>
<p><FONT FACE="SHREE900, SHREE, sans-serif" SIZE="3">150 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">వుండాలి. ఇంకో విధంగా కాజాలరు. ఈ సిద్ధాంతాన్ని ఆక్షేపించడానికై&nbsp;<BR>సామాన్యంగా చెప్పబడే ఖండన వాదాలు కొన్నిటికి సమాధానం చెబుతాను. అవి&nbsp;<BR>కేవలం వెర్రి ఆక్షేపణలని మీలో కొందరన వచ్చు. అయినా మహాజిజ్ఞాసాపరులు&nbsp;<BR>సైతం, మిక్కిలి పిచ్చి అభిప్రాయాలనే చెప్పాలని సిద్ధపడుతూంటారు. కాబట్టి&nbsp;<BR>వానికి సమాధానం చెప్పడమే మంచిది. తత్త్వవేత్తలు, సమర్థింప జూడని వెర్రిభా-&nbsp;<BR>వన ఒకటి అయినా లేదని, చక్కగా చెప్పబడింది. ‘‘మన పూర్వజన్మలు, మన&nbsp;<BR>కెందుకు జ్ఞాపకం లేవు?’’ అన్నది, ఈ ఆక్షేపణలలో మొదటిది. ఈ జన్మలోని&nbsp;<BR>గతము నెల్ల జ్ఞప్తి నుంచుకొనగల్గుతున్నామా? చంటి బిడ్డలుగా ఉన్నప్పుడు మీరే-&nbsp;<BR>మేమి చేశారో మీలో ఎందరికి జ్ఞాపకముంది? బాల్యావస్థ ఎవరికీ గుర్తుండదు&nbsp;<BR>కదా? మీ అస్తిత్వం మీ జ్ఞప్తిపై ఆధారపడి ఉంటుందంటే, మీ రా బాల్యావస్థను&nbsp;<BR>ఎన్నడూ గడపలేదని తెలుస్తుంది కదా? కాబట్టి మన అస్తిత్వం మన స్మృతిపై ఆధా-&nbsp;<BR>రపడి వుంటుందనడం కేవలం వివేకహీన భావం. గత జన్మలను మనమేల జ్ఞాప-&nbsp;<BR>కముంచుకోవాలి? అప్పటి మెదడు అప్పుడే పోయింది. ఛిన్నాభిన్నమై&nbsp;<BR>పోయింది. క్రొత్త మెదడొకటి యిప్పుడేర్పడి వుంది. మనస్సే కొత్త శరీరంలో&nbsp;<BR>నివసించడానికి వచ్చే సమయంలో, పూర్వ జీవితంలో సంపాదించి, కూర్చి&nbsp;<BR>పెట్టుకొని, తనలో తెచ్చుకున్న భావరాశియొక్క ఫలితం మాత్రమేకదా యీ&nbsp;<BR>మెదడులో కనిపిస్తుంది?</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ నిలిచివున్న నేను అంతులేని గతకాలంనుండి, నాకంటుకొని&nbsp;<BR>వస్తున్న అన్నింటియొక్క ఫలమే మరి. ఆ గతాన్నంతటిని నేను జ్ఞాపకం&nbsp;<BR>పెట్టుకోవలసిన అవసరమేముంది? ప్రాచీనకాలపు మహర్షి, లేక ద్రష్ట ఒకడు,&nbsp;<BR>అంటే సత్యాన్ని ప్రత్యక్షంగా తెలుసుకొన్న ప్రవక్త ఒకడు, ఏమైన చెబితే, ఈకాలం&nbsp;<BR>వారు, చెలరేగి వెర్రివాడు, వెర్రివాడు అని అంటారు. కాని హక్స్‌లీనో, టిండాలో,&nbsp;<BR>మరొకరో చెబుతున్నారని ఆ మాటనే తెలిపితే అది పరమసత్యమని అంటారు.&nbsp;<BR>నిర్వివాదంగా అంగీకరిస్తారు. ప్రాచీన మూఢభావాల స్థానంలో, వీరు నవీన&nbsp;<BR>మూఢభావాలను నిర్మించారు. పురాతన మతాచార్యులస్థానంలో నవీన ప్రకృతి&nbsp;<BR>శాస్త్రవేత్తలను తెచ్చి నిలుపుతారు. సరే! స్మృతిని గూర్చిన ఆక్షేపణం అంతగా పటు-&nbsp;<BR>తరమైనది కాదని గ్రహించాం. జన్మాంతర సిద్ధాంతాన్ని ఖండించడానికై&nbsp;<BR>తెచ్చే ముఖ్యవాదన ఇదొక్కటే అనవచ్చు. గతజన్మల స్మృతి ఉండటం మన&nbsp;<BR>సిద్ధాంతానికి అంతగా ముఖ్యం కాదని కనుగొన్నాం నిజమే; కానీ అట్టి జ్ఞాపకాన్ని&nbsp;<BR>పొందిన వారున్నారని, మనలోని ప్రతివాడు, తాను ముక్తిని సాధించే జన్మలో&nbsp;<BR>అటువంటి జ్ఞాపకాన్ని పొందగలడనీ, చెప్పడానికి తగిన ఆధారాలు సైతం&nbsp;<BR>వున్నాయి సుమండీ! అప్పు డీ జగత్తు స్వప్నం వంటిదని గట్టిగా తెలిసికో</FONT></p>
<hr class="puTa_virupu">
<table><tr><td><a class=puTa_lanke href=puTa1378.html>p1378</a></td><td>p1379</td><td><a class=puTa_lanke href=puTa1380.html>p1380</a></td></tr></table>
</div></body></html>
