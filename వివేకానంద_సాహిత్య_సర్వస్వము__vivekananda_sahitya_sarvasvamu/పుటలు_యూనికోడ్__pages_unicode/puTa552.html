<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa551.html>p551</a></td><td>p552</td><td><a class=puTa_lanke href=puTa553.html>p553</a></td></tr></table>
<p><FONT FACE="SHREE900, SHREE, sans-serif" SIZE="3">మతమంటే ఏమిటి?</FONT></p>
<p><FONT FACE="TimesNewRoman, Times, serif" SIZE="2">1 3 7</FONT></p>
<p><FONT FACE="SHREE900, SHREE, sans-serif" SIZE="3">జీవితాంతం ఉపకరించే గుణపాఠం. భీషణమైన దాన్ని ఎదుర్కోండి; ధైర్యంతో&nbsp;<BR>ప్రతిఘటించండి. ఆ కోతుల మాదిరి జీవితంలోని కష్టాలు తొలగిపోతాయి. మన&nbsp;<BR>మేనాటికైనా స్వతంత్రులం కావాలనుకుంటే, ఆ స్వాతంత్య్రం ఎన్నడూ&nbsp;<BR>పలాయనంవల్ల కాకుండా ప్రకృతిపై విజయం సాధించటంతోనే సాధ్యమౌతుంది.&nbsp;<BR>పిరికిపందలు విజయాలను పొందలేరు. కష్టాలు, అజ్ఞానం తొలగిపోవాలంటే&nbsp;<BR>మనం ధీరులమై వాటితో పోరాడవలసిందే.</FONT></p>
<p><FONT FACE="SHREE900, SHREE, sans-serif" SIZE="3">మృత్యువేమిటి? భయమేమిటి? వీటిలో నీకు జగదీశ్వరుని ముఖం కన-&nbsp;<BR>బడటం లేదా? పాపంనుండి, భయంనుండి, దుఃఖంనుండి నువ్వు పారిపోదలిస్తే,&nbsp;<BR>అవి నిన్ను వెన్నాడటం తథ్యం. వాటిని ప్రతిఘటించు. అవి పలాయనమవు-&nbsp;<BR>తాయి. అందరూ సుఖభోగాలను పూజిస్తారు. బాధాకరమైన వాటిని ఉపా&nbsp;<BR>సించేవారు బహుతక్కువ. ఈ రెంటిని అతిక్రమించటమే స్వాతంత్య్రంలోని&nbsp;<BR>విషయం. ఈ ద్వారంగుండా పోతేగాని మానవుడు స్వతంత్రుడు కాలేడు. మన&nbsp;<BR>మంతా వీటిని ఎదుర్కోవలసిందే. సర్వేశ్వరుణ్ణి ఉపాసించడానికి మనం ఆరాట&nbsp;<BR>పడతాం. కాని, దేహం ఆటంకంగా నిలుస్తుంది. అతనికి, మనకు మధ్య ప్రకృతి&nbsp;<BR>వచ్చి మన దృష్టిని కప్పివేస్తుంది. పిడుగులు పడుతూన్నప్పుడు, అవమానం&nbsp;<BR>మార్కొనేటప్పుడు, దుఃఖం కలిగేటప్పుడు, పాపం ప్రాబల్యం వహించేటప్పుడు&nbsp;<BR>సహితం మనం అతణ్ణి ఎలా ప్రేమించి, ఉపాసించాలో నేర్చుకోవాలి. భగవంతుడు&nbsp;<BR>సకల కళ్యాణగుణ సమన్వితుడని ప్రపంచమంతటా బోధించబడుతూంది. ధైర్య-&nbsp;<BR>ముంటే అతణ్ణి ఉపాసించండి - అదే ముక్తికి మార్గం; అప్పుడే ఏకత్వంనుండి&nbsp;<BR>ప్రభవించే పరమసత్యం మనకు సాక్షాత్కరిస్తుంది. అప్పుడే ఒకరికంటే మరొక&nbsp;<BR>రెక్కువ అనే భావం తొలగిపోతుంది. స్వాతంత్య్రమనే శాసనాన్ని మన మెంత-&nbsp;<BR>వరకు సమీపిస్తే, మన మంతంతగా ఈశ్వరాధీనుల మవుతాం; అప్పుడు కష్టాలు&nbsp;<BR>మటుమాయమౌతాయి. అప్పుడు మనం స్వర్గద్వారానికి, నరకద్వారానికి&nbsp;<BR>భేదాన్ని గుర్తించం. మానవులలో సహితం భేదాన్ని పాటించం. ‘‘ఈ ప్రపంచం-&nbsp;<BR>లోని ప్రతిజీవికంటే నే నధికుణ్ణి’’ అని పలుకం. విశ్వంలో పరాత్పరుణ్ణి&nbsp;<BR>తప్ప మరేమీ చూడలేనంతవరకు యీ అనర్థాలు మనలను విడిచిపెట్టవు; మనం&nbsp;<BR>యీ భేదాలను మన్నిస్తూనే వుంటాం. ఎందుకంటే జగదీశ్వరుడిలోనే - ఆత్మ-&nbsp;<BR>వస్తువులోనే మనమంతా ఒక్కటి; సర్వత్రా మనం ఈశ్వరుణ్ణి దర్శించగలిగే&nbsp;<BR>వరకు మన కీ ఐక్యం లభించదు.</FONT></p>
<p><FONT FACE="SHREE900, SHREE, sans-serif" SIZE="3">అందమైన రెండు పక్షులు - పరస్పర సన్నిహితమైనవి - ఒకే చెట్టుమీద&nbsp;<BR>ఒకటి పైన, రెండవది క్రింద వున్నాయి. క్రిందవున్న పక్షి చెట్టు పళ్లను, ఒకప్పుడు&nbsp;<BR>తియ్యటి పళ్లను, మరొకప్పుడు చేదుపళ్లను తినసాగింది. చేదుపండు లభించి</FONT></p>
<hr class="puTa_virupu">
<table><tr><td><a class=puTa_lanke href=puTa551.html>p551</a></td><td>p552</td><td><a class=puTa_lanke href=puTa553.html>p553</a></td></tr></table>
</div></body></html>
