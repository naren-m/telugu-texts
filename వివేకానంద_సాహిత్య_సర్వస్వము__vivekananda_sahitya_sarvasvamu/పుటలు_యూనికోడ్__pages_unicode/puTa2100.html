<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2099.html>p2099</a></td><td>p2100</td><td><a class=puTa_lanke href=puTa2101.html>p2101</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - పరమకుడి </FONT><FONT FACE="TimesNewRoman, Times, serif" SIZE="2">5 1</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ అభినందన పత్రానికి ప్రత్యుత్తరంగా శ్రీ స్వాములవారిలా సెలవిచ్చారు:&nbsp;<BR>నాకు, ఈ విధంగా స్వాగత మివ్వడంలో మీరు చూపిన ఆదరణకు,&nbsp;<BR>ప్రేమకు నా మనస్సులోని కృతజ్ఞతను తగువిధంగా వెలువరించగల్గటం అసం-&nbsp;<BR>భవం. మీ ఆమోదాన్ని పురస్కరించుకొని ఈ నాలుగు మాటలుమాత్రం చెబు-&nbsp;<BR>తాను. ఈ దేశీయులు ప్రేమపూర్వకంగా నన్నాదరించినా, ద్వేషభావంతో తరిమి&nbsp;<BR>వేసినా ఈ దేశంపైని, ఇందలి ప్రజలపైని నా హృదయంలో వెల్లివిరిసే ఈ అభి-&nbsp;<BR>మానం, ఈ అనురాగం ఇలాగే శాశ్వతంగా నిలిచి వుంటుంది. ‘‘నరులు కర్మ-&nbsp;<BR>కోసమే కర్మ నాచరించాలి. ప్రేమకోసమే ప్రేమించాలి’’ అని గీతలో శ్రీకృష్ణ&nbsp;<BR>భగవానుడు సెలవిచ్చి వున్నాడు. పాశ్చాత్య ప్రపంచంలో నేను నిర్వహించిన కార్యం&nbsp;<BR>అత్యల్పం. నేను చేసినదానికంటే శతాధికంగా కృషి చేయగలశక్తి మీ కందరికీ&nbsp;<BR>వుందని నా విశ్వాసం. భారతదేశంనుండి వెలువడి, ధైర్యోత్సాహాలతో చతుర్ది&nbsp;<BR>శాంతాలకు వెళ్లి, పారమార్థిక ధర్మప్రబోధం చేయాలని ఉత్సాహించే మహా&nbsp;<BR>ధీరులు, పరమాత్మ తత్త్వవిదులు ఎప్పుడు ఉదయిస్తారా అని నేను ప్రత్యాశతో&nbsp;<BR>ఎదురుచూస్తున్నాను. ఆ దివ్యభావాలు, హైందవ తపోవనాలనుండి మనకు సంక్ర-&nbsp;<BR>మించాయి. అవే భారతభూమికి సహజ సంపదలు!</FONT></p>
<p><FONT FACE="SHREE900, SHREE, sans-serif" SIZE="3">మానవజాతి చరిత్రలో జాతులు జాతులే ప్రాపంచిక విషయాలపై విసుగు&nbsp;<BR>చెందడం అప్పుడప్పుడు సంభవిస్తుంది. ఇందుకు కారణం ఆ సమయాల్లో వారి&nbsp;<BR>వ్యూహాలన్నీ చేజారి, ఆశలన్నీ గాలిమేడలై, ఏది చూచినా పట్టువదలిపోయినట్లు&nbsp;<BR>గోచరించడమే. ప్రపంచంలో సంఘజీవనాన్ని నిర్మించడానికి రెండు విధాల ప్రయ-&nbsp;<BR>త్నాలు చేయబడ్డాయి. ఒకదానికి ఆధారం మతం. రెండోదానికి ఆధారం సంఘా-&nbsp;<BR>వసరం. ఒకదానికి పునాది ఆధ్యాత్మిక ధర్మం. రెండోదానికి ప్రాపంచికత. ఒక-&nbsp;<BR>దానికి మూలం పరమార్థ చింత; రెండవదానికి ప్రత్యక్ష భోగం. ఒకదాని దృష్టి&nbsp;<BR>ఈ క్షుద్ర ప్రపంచంయొక్క దృఙ్మండలాన్నిదాటి చాలాదూరం సారిస్తుంది. అది&nbsp;<BR>ప్రపంచాన్ని పూర్తిగా త్యజించి, జీవనారంభం చేయడానికికూడ సాహసిస్తుంది.&nbsp;<BR>ఆ రెండవదో ప్రపంచ విషయాలను ఆధారం చేసికొని నిలుచుటతోనే తృప్తిపడి,&nbsp;<BR>అక్కడే శాశ్వత సుస్థిరాధారాన్ని కల్పించుకోవాలని ఆశపడుతుంది. ఒక్కొక్క&nbsp;<BR>సమయంలో మొదటిదైన ఆత్మపక్షం ఉన్నతి పొందుతుంది; మరొక్క సమ-&nbsp;<BR>యంలో రెండవదైన జడప్రకృతి పైకిలేస్తుంది. ఈ విధంగా తరంగాలలాగా ఇవి&nbsp;<BR>ఒకదాని వెనుక ఒకటి నడుస్తూండడం విచిత్రం. ఒకేదేశంలో ఈ భిన్నదశలు&nbsp;<BR>కన్పిస్తూంటాయి. ఒక సమయంలో జడవాదం వెల్లివిరుస్తుంది. ఐహిక&nbsp;<BR>సౌఖ్యాన్ని, భోగానుభవానికి సహకరించే విద్యలు, సిద్ధాంతాలు, ప్రచండ వాయు-&nbsp;<BR>వేగంతో ప్రచారం పొందుతాయి. వెంటనే అవి క్షీణించి, నశించిపోతాయి.</FONT></p>
<hr class="puTa_virupu">
<table><tr><td><a class=puTa_lanke href=puTa2099.html>p2099</a></td><td>p2100</td><td><a class=puTa_lanke href=puTa2101.html>p2101</a></td></tr></table>
</div></body></html>
