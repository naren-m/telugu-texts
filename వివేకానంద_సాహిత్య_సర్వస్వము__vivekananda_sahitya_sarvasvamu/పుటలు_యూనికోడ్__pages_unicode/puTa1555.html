<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1554.html>p1554</a></td><td>p1555</td><td><a class=puTa_lanke href=puTa1556.html>p1556</a></td></tr></table>
<p><FONT FACE="SHREE900, SHREE, sans-serif" SIZE="3">326 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE902, SHREE, sans-serif" SIZE="3">రెండవ భాగం</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">లండన్‌ ఉపన్యాసం: 12-11-1896</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">ఛాందోగ్యోపనిషత్తులో ఒక బాలునికి జ్ఞానం లభించిన విధం తెలిపే&nbsp;<BR>ప్రాచీన కథ ఒకటుంది. దాన్ని మీకు చెబుతాను. ఆ కథా స్వరూపం చాలా&nbsp;<BR>వికృతం, కానీ దానిలో ఒక ధర్మసూత్రం కనిపిస్తుంది. ఒక అబ్బాయి తల్లితో&nbsp;<BR>అంటాడు - ఇలా - ‘‘నేను, వేదాలను నేర్చుకోవడానికి వెళుతున్నాను. నా తండ్రి&nbsp;<BR>పేరు, నా గోత్రం, చెప్పు-’’ వాని తల్లి వివాహం చేసికొన్న స్త్రీ కాదు. భారత-&nbsp;<BR>దేశంలో వివాహంకాని స్త్రీ కన్నబిడ్డ జాతిభ్రష్ఠుడుగా భావించబడతాడు. సంఘం&nbsp;<BR>ఇటువంటి వాణ్ణి స్వీకరించదు. అతడు వేదాధ్యయనానికి అర్హుడు కాడు. కాబట్టి&nbsp;<BR>పాపం ఆ తల్లి - ‘‘బిడ్డా, నీ గోత్రం నాకు తెలీదు. నేను దాస్యవృత్తి చేస్తూ ఎన్నో-&nbsp;<BR>చోట్ల తిరిగాను. నీ తండ్రి ఎవరో నాకు తెలీదు. కాని, నా పేరు జాబాల, నీ&nbsp;<BR>పేరు సత్యకాముడు-’’ అన్నది. ఆ బాలుడు ఒక రుషి దగ్గరికి వెళ్లి, తనను శిష్యు-&nbsp;<BR>నిగా స్వీకరింపుడని వేడుకొన్నాడు. ఆ రుషి ‘‘నీ తండ్రి పేరేమి? నీ గోత్ర-&nbsp;<BR>మేమి?’’ అని ప్రశ్నించాడు. బాలుడపుడు తన తల్లి చెప్పిన దాన్ని చెప్పాడు.&nbsp;<BR>వెంటనే రుషి యిలా అన్నాడు - ‘‘తన్ను గూర్చి ఇలాంటి భయంకర సత్యాన్ని&nbsp;<BR>బ్రాహ్మణుడు తప్ప ఇంకొకడు చెప్పజాలడు. నీవు బ్రాహ్మణుడవు. నేను నీకు&nbsp;<BR>విద్య నేర్పిస్తాను. నీవు సత్యం తప్పలేదు-’’ ఆ తర్వాత ఆయన ఆ బాలుణ్ణి తన&nbsp;<BR>దగ్గరుంచుకొని విద్య నేర్పించాడు.</FONT></p>
<p><FONT FACE="SHREE900, SHREE, sans-serif" SIZE="3">ప్రాచీన భారతదేశంలోని విచిత్ర శిక్షణా పద్ధతులు కొన్ని మనకు ఇక్కడ&nbsp;<BR>కనిపిస్తాయి. గురువు సత్యకామునికి నాలుగు వందల ఆవులను - చిక్కి,&nbsp;<BR>బలహీనంగా వున్న వానిని ఒప్పగించి, మేపుకొని రమ్మని అడవికి పంపాడు.&nbsp;<BR>అతడు అడవికి పోయి కొంతకాలం గడిపాడు. ఆ మంద వెయ్యి అయిన తరువాత&nbsp;<BR>తిరిగి రమ్మని గురువు అతనికి చెప్పాడు. కొన్ని సంవత్సరాలు గడిచిన తర్వాత,&nbsp;<BR>మందలోని ఒక ఆబోతు ఇలా అనడం సత్యకామునికి వినబడింది. ‘‘ఇప్పుడు&nbsp;<BR>మేము వెయ్యి అయ్యాం. మీ గురువు దగ్గరికి మమ్మల్ని తీసికొని వెళ్లు. నేను,&nbsp;<BR>నీకు బ్రహ్మోపదేశం చేస్తాను.’’ ‘‘స్వామీ! సెలవిండు’’ అని బాలుడన్నాడు.&nbsp;<BR>‘‘తూర్పు దిశ బ్రహ్మంలో ఒక భాగం. పడమటి దిశ, ఉత్తర, దక్షిణ దిశలూ&nbsp;<BR>అట్లే. ఈ నాలుగు దిక్కులూ బ్రహ్మమునకు నాలుగు భాగాలు. అగ్నికూడ, నీకు&nbsp;<BR>ఒకింత బ్రహ్మోపదేశం చేస్తుం’’దని ఆ ఆబోతన్నది. ఆ రోజుల్లో</FONT></p>
<hr class="puTa_virupu">
<table><tr><td><a class=puTa_lanke href=puTa1554.html>p1554</a></td><td>p1555</td><td><a class=puTa_lanke href=puTa1556.html>p1556</a></td></tr></table>
</div></body></html>
