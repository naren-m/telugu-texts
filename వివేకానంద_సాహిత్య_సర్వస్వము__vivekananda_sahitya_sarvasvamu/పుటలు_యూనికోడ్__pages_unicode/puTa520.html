<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa519.html>p519</a></td><td>p520</td><td><a class=puTa_lanke href=puTa521.html>p521</a></td></tr></table>
<p><FONT FACE="SHREE902, SHREE, sans-serif" SIZE="4">మానవుడు తన కర్మకు తానే కారకుడు</FONT></p>
<BR>
<p><FONT FACE="SHREE900, SHREE, sans-serif" SIZE="3">దక్షిణభారతదేశంలో ఒక ప్రసిద్ధమైన వంశం వుండేది. ఆయా కాలాల-&nbsp;<BR>లోని సుప్రసిద్ధ వ్యక్తుల జాతకాలను జన్మకాలంనుండి గుణించి వ్రాయించటం&nbsp;<BR>ఆ వంశస్థు లొక ఆచారంగా పెట్టుకొన్నారు. ఈ విధంగా వాళ్లు కొన్ని ముఖ్య&nbsp;<BR>విషయాలను చెప్పి, తరువాత జరిగిన విషయాలతో పోల్చి చూసేవారు. ఇలా&nbsp;<BR>ఒక వెయ్యి సంవత్సరాలు గడిచాయి. చివరకు వారు వాటిలో కొన్ని ఐక్యభావాలను&nbsp;<BR>కనుగొన్నారు. వాటికి సాధారణ ధర్మాలను, సిద్ధాంతాలను ఏర్పరచి రాయించి&nbsp;<BR>పెద్ద గ్రంథాలుగా చేశారు. ఆ వంశం అంతరించింది. కాని ఆ జ్యోతిష్కుల వంశం&nbsp;<BR>వున్నది. ఈ గ్రంథం వారి స్వాధీనంలో కొచ్చింది. జ్యోతిషశాస్త్ర మిలా&nbsp;<BR>రూపొంది వుండవచ్చును. జ్యోతిషశాస్త్ర వివరాలమీద అధికశ్రద్ధ చూపటం&nbsp;<BR>హిందువులకు కీడుచేసిన పెద్ద మూఢాచారాలలో ఒకటి.</FONT></p>
<p><FONT FACE="SHREE900, SHREE, sans-serif" SIZE="3">గ్రీకులు జ్యోతిష్యాన్ని భారతదేశానికి తీసుకొని వచ్చి, హిందువుల నుండి&nbsp;<BR>ఖగోళశాస్త్రాన్ని గైకొని, దానిని యూరపుకు తీసుకువెళ్లారని నేను భావిస్తాను.&nbsp;<BR>భారతదేశంలో రేఖాశాస్త్ర పథకాన్ని అనుసరించి నిర్మించబడ్డ కొన్ని యజ్ఞ&nbsp;<BR>వేదిక లుండటమే దీనికి కారణం. నక్షత్రాలు ఒక్కొక్క కూటమిలో వున్న&nbsp;<BR>ప్పుడు కొన్నికొన్ని కర్మలు చేయాల్సి వచ్చేది. కాబట్టి గ్రీకులు హిందువులకు&nbsp;<BR>జ్యోతిష్యాన్ని ఒసగి, హిందువులనుండి ఖగోళశాస్త్రాన్ని స్వీకరించారని నా భావన.</FONT></p>
<p><FONT FACE="SHREE900, SHREE, sans-serif" SIZE="3">అద్భుతమైన విషయాలను జోస్యం చెప్పిన కొంతమంది జ్యోతిష్కులను&nbsp;<BR>నేను చూశాను. కాని వాళ్లు నక్షత్రాల వలన గాని, తత్సంబంధమైన వాటివలన&nbsp;<BR>గాని చెప్పారని నమ్మడానికి నాకు కారణం కనిపించటం లేదు. అనేక సందర్భాలలో&nbsp;<BR>కేవలం అది మనఃపఠనమే. కొన్ని సమయాలలో అద్భుత విషయాలు చెప్ప&nbsp;<BR>బడ్డాయి కాని, అనేక విషయాలలో అది అర్థంలేని చెత్త.</FONT></p>
<p><FONT FACE="SHREE900, SHREE, sans-serif" SIZE="3">లండనులో ఒక యువకుడు నా వద్దకొచ్చి ‘‘రాబోయే సంవత్సరం నే&nbsp;<BR>నేమౌతాను’’ అని అడిగాడు. ‘‘నన్నెందు కిలా అడుగుతున్నావు’’ అని నే నతణ్ణి&nbsp;<BR>అడిగాను. ‘‘నా డబ్బు యావత్తుపోయింది. నేను దరిద్రుడ నయ్యాను’’ అన్నా-&nbsp;<BR>డతడు. అనేకులకు ధనమే దైవం. సర్వస్వం కోల్పోయి నిరుపేదలైనవారు ధనం&nbsp;<BR>సంపాదించడానికి అన్ని రకాలైన, చిత్రవిచిత్రాలైన పద్ధతులను అవలంబిస్తారు.&nbsp;<BR>జ్యోతిష్యం మొదలైన వాటిని ఆశ్రయిస్తారు. ‘‘ఉద్యోగినం పురుష సింహము పైతి&nbsp;<BR>లÜ: దైవేన దేయమితి కాపురుషాః వదంతి’’ అని సంస్కృతంలో ఒక సూక్తి&nbsp;<BR>వుంది. ‘‘నేను నా కర్మకు కారకుణ్ణి’’ అని ధైర్యంగా నిలబడి చెప్పేవాడు బల-</FONT></p>
<p><FONT FACE="TimesNewRoman, Times, serif" SIZE="2">1 0 5</FONT></p>
<hr class="puTa_virupu">
<table><tr><td><a class=puTa_lanke href=puTa519.html>p519</a></td><td>p520</td><td><a class=puTa_lanke href=puTa521.html>p521</a></td></tr></table>
</div></body></html>
