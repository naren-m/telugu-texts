<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3200.html>p3200</a></td><td>p3201</td><td><a class=puTa_lanke href=puTa3202.html>p3202</a></td></tr></table>

<p><FONT FACE="SHREE900, SHREE, sans-serif" SIZE="3">రానివిగ అయ్యాయి.</FONT></p>
<p><FONT FACE="SHREE900, SHREE, sans-serif" SIZE="3">145. విశ్వప్రేమ, విముక్తి, పౌరుషం, స్వార్థరహిత ప్రజాసేవ అనే లక్ష్యాల&nbsp;<BR>సిద్ధికై వివిధమతాల పవిత్రగ్రంథాలు వివిధమార్గాలను సూచిస్తున్నాయి. పుణ్య-&nbsp;<BR>మంటే ఏమో, పాపమంటే ఏమో, ఒక్కొక్క మతవర్గంవారికి ఒక్కొక్క ప్రత్యే-&nbsp;<BR>కాభిప్రాయముంది. లక్ష్యసిద్ధికై గురి పెట్టడానికి బదులుగా ప్రతి వర్గంవారు-&nbsp;<BR>కూడ ఇతర మతవర్గాలవారితో అధర్మ పరిహరణ, ధర్మసిద్ధి, సాధనాలను&nbsp;<BR>గూర్చి కలహిస్తూ వుంటారు. ప్రతిమార్గమూ యించుమించు సహాయపడేదే.&nbsp;<BR>‘‘నిప్పును పొగ క్రమ్ముకొనియున్నట్లు ప్రతియొక్క ఆరంభమును దోషమావ-&nbsp;<BR>రించియే యుండును. (భగవద్గీత - 18-48) కాబట్టి ప్రతి మార్గంలోను&nbsp;<BR>లోపాలు ఎక్కువగానో తక్కువగానో ఉంటాయనడానికి సందేహంలేదు. కాని,&nbsp;<BR>ఆయా శాస్త్రవిహిత మార్గాలద్వారానే మనం మహోన్నత ధర్మాన్ని పొందవలసిన&nbsp;<BR>వాళ్లం. కాబట్టి మన చేతనైనంత వరకు ఆ మార్గాలను అనుసరించడానికే&nbsp;<BR>ప్రయత్నించాలి. అంతేకాదు, తర్కవివేకాలచేత ఆ మార్గాలను చక్కపరచు&nbsp;<BR>కోవాలి. ఇలా మనం పురోగమిస్తూ వుండగా ధర్మాధర్మ సమస్య తనంతట అదే&nbsp;<BR>పరిష్కృతమౌతుంది.</FONT></p>
<p><FONT FACE="SHREE900, SHREE, sans-serif" SIZE="3">146. ఈ దినాలలో మన దేశంలో శాస్త్రాలను సరిగా అర్థం చేసికొనేవారు&nbsp;<BR>ఎందరున్నారు? బ్రహ్మం, మాయ, ప్రకృతి మొదలైన మాటలనుమాత్రం&nbsp;<BR>కొందరు నేర్చుకొన్నారు. వాటితో తమ బుఱ్ఱలను కలవరపరచుకొం&nbsp;<BR>టుంటారు. శాస్త్రాల పరమార్థాన్ని, లక్ష్యాన్ని అటుంచి వారు వట్టిమాటలను&nbsp;<BR>గూర్చి కలహిస్తూ వుంటారు. సకల మానవులకు సర్వకాలాలలో సర్వపరి&nbsp;<BR>స్థితులలో శాస్త్రాలు తోడ్పడకుంటే, యిక ఆ శాస్త్రాలు ఎందుకు? శాస్త్రాలు&nbsp;<BR>సన్యాసులకు మాత్రం మార్గదర్శకాలై, గృహస్థులకు కాకపోతే, ఇక ఆ పాక్షిక&nbsp;<BR>శాస్త్రాల వలన గృహస్థులకేమి ప్రయోజనం? సర్వకర్మ పరిత్యాగంచేసి, అడవు-&nbsp;<BR>లకు పోయినవారికి మాత్రమే తోడ్పడగలిగి, దైనందిన జగత్తులో నిత్యకర్మలకు,&nbsp;<BR>వ్యాధులకు, దుఃఖాలకు, పేదరికంలో చిక్కుకొన్నవారి హృదయంలో పశ్చాత్తాప&nbsp;<BR>నిరాశావీథుల్లో తమను తాము నిందించుకొనే నిమ్నప్రజల మనస్సులలో,&nbsp;<BR>రణరంగాలనుండి పారిన వారి చిత్తాలలో, కామక్రోధ పీడితులలో విజయానంద&nbsp;<BR>పరవశులై పిమ్మట క్రుంగువారి చిత్తాలలో, పరాజయాంధకార నిమగ్నుల&nbsp;<BR>హృదయాలలో మృత్యుభయంచే కంపితులైనవారి మనస్సులలో, ఆశాజ్యోతిని&nbsp;<BR>వెలిగించుకొనే మార్గాన్ని చూపలేకపోతే అలాంటి శాస్త్రాలు దుర్బల మానవ</FONT></p>
<hr class="puTa_virupu">
<table><tr><td><a class=puTa_lanke href=puTa3200.html>p3200</a></td><td>p3201</td><td><a class=puTa_lanke href=puTa3202.html>p3202</a></td></tr></table>
</div></body></html>
