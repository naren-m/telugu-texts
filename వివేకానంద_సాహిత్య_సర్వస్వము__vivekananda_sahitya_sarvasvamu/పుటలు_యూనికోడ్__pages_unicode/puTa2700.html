<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2699.html>p2699</a></td><td>p2700</td><td><a class=puTa_lanke href=puTa2701.html>p2701</a></td></tr></table>

<p><FONT FACE="SHREE900, SHREE, sans-serif" SIZE="3">ధరిస్తాడు. అతడికి నడుంవద్ద పట్టీ వుంటుంది. అతడు పసుపుపచ్చని రంగున్న&nbsp;<BR>పాగా ధరిస్తాడు. సన్న్యాసి కనుక కులం పట్టింపులేదు కాబట్టి ఎవరితోనైనా కలిసి&nbsp;<BR>ఆహారపానీయాలు స్వీకరిస్తాడు.</FONT></p>



<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">డైలీ గెజెట్‌, ఆగస్టు 29, 1893</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">భారతదేశంనుండి వచ్చిన రాజా స్వామి వివేకానంద</FONT><FONT FACE="TimesNewRoman, Times, serif" SIZE="2"><sup>*</sup></FONT><FONT FACE="SHREE900, SHREE, sans-serif" SIZE="3"> నిన్న మధ్యాహ్నం&nbsp;<BR>వెస్లీ చర్చ్‌లో సాలెంలోని థాట్‌ అండ్‌ వర్క్‌ క్లబ్‌ అతిథిగా వున్నాడు.</FONT></p>
<p><FONT FACE="SHREE900, SHREE, sans-serif" SIZE="3">స్త్రీలు, పురుషులు అనేకులు వచ్చి ఆ ప్రసిద్ధ సన్న్యాసితో అమెరికన్ల&nbsp;<BR>మర్యాదరీత్యా కరస్పర్శ చేశారు. స్వామి నారింజపండురంగు అంగరఖా ధరిం-&nbsp;<BR>చాడు. ఎర్రని నడికట్టు, పసుపుపచ్చని తలపాగా ధరించాడు. పాగా ఒక కొస&nbsp;<BR>పక్కకు వేలాడుతోంది. దాని నతడు చేరుమాలుగా వాడుతున్నాడు. కాలికి&nbsp;<BR>కాంగ్రెస్‌ షూ ధరించాడు.</FONT></p>
<p><FONT FACE="SHREE900, SHREE, sans-serif" SIZE="3">అతడు తన దేశప్రజల స్థితిగతులను గురించి, వారి మతాన్ని గురించి&nbsp;<BR>దీర్ఘంగా ప్రసంగించాడు. ప్రసంగం సాగుతూంటే డాక్టర్‌ యఫ్‌.ఏ. గార్డ్‌నర్‌,&nbsp;<BR>సెంట్రల్‌ బాప్టిస్ట్‌ చర్చ్‌కి చెందిన రెవరెండ్‌ యస్‌.ఎఫ్‌. నాబ్స్‌ అనేక ప్రశ్నలు&nbsp;<BR>వేశారు. క్రైస్తవ మతప్రచారకులకు చక్కని సిద్ధాంతాలున్నాయనీ, సదభిప్రాయాల&nbsp;<BR>తోనే వారు తమ పనిని ప్రారంభించారనీ, కాని వారు ప్రజల పారిశ్రామికాభివృద్ధికి&nbsp;<BR>ఏమీ చెయ్యలేదని అతడు వాపోయాడు. భారతీయులకు మతవ్యవహారాల్లో&nbsp;<BR>శిక్షణ నివ్వటానికి అమెరికన్‌ ప్రచారకులను పంపటానికి మారుగా పారిశ్రామిక&nbsp;<BR>విద్యలో శిక్షణ నివ్వటానికి ఎవరినైనా పంపితే బాగుంటుందని అతడు సూచిం-&nbsp;<BR>చాడు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలోని స్త్రీ పురుషుల సంబంధాన్ని ప్రస్తావిస్తూ, భర్త లెన్నడూ&nbsp;<BR>అసత్యమాడి ఎరుగరని, బాధించి ఎరుగరని చెప్పి, వారు చెయ్యని పాపాలనేకం&nbsp;<BR>ఏకరువు పెట్టాడు.</FONT></p>
<p><FONT FACE="SHREE900, SHREE, sans-serif" SIZE="3">దుస్థితిలోవున్న భారతీయులకు క్రైస్తవులు సహాయపడలేదా, శిక్షణా పాఠ-&nbsp;<BR>శాలలు నెలకొల్పి క్రియాపూర్వకంగా తోడ్పడలేదా అని ప్రశ్నించగా, అప్పుడప్పు&nbsp;<BR>డా పనులు చేసినమాట నిజమే అని ఆయన తెలిపాడు. కాని అలాటి</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">అమెరికన్‌ పత్రికల్లో నానారకాల విశేషాలు స్వామీజీకి వ్యవహరించబడ్డాయి. రాజా,&nbsp;<BR>బ్రాహ్మణుడు, పురోహితుడు వగైరా పదాలు తగిలించబడ్డాయి. ఇందుకు బాధ్యత వారిదే.</FONT></p>
<hr class="puTa_virupu">
<table><tr><td><a class=puTa_lanke href=puTa2699.html>p2699</a></td><td>p2700</td><td><a class=puTa_lanke href=puTa2701.html>p2701</a></td></tr></table>
</div></body></html>
