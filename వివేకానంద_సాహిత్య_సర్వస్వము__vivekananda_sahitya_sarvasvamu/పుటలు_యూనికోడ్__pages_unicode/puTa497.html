<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa496.html>p496</a></td><td>p497</td><td><a class=puTa_lanke href=puTa498.html>p498</a></td></tr></table>

<p><FONT FACE="TimesNewRoman, Times, serif" SIZE="2">8 2</FONT></p>
<p><FONT FACE="SHREE900, SHREE, sans-serif" SIZE="3">బాహ్యాశయా లుండినవి. బుద్ధుని విడిచిపెట్టి మిగిలిన ప్రవక్తలందరినీ రెండు&nbsp;<BR>వర్గాల వారీగా విభజించవచ్చును. ఒకవర్గం వారు తాము భూమిమీదకు దిగి&nbsp;<BR>వచ్చిన భగవంతుని అవతారమూర్తులమని పలుకగా, రెండవ వర్గంవారు తాము&nbsp;<BR>కేవలం భగవద్దూతలమని చెప్పివున్నారు; ఎలాంటి ఉన్నత పారమార్థిక భాషలో&nbsp;<BR>మాట్లాడినా ఉభయపక్షాలవారూ కర్మాచరణానికి బాహ్యంనుండే ప్రేరణను&nbsp;<BR>పొందారు, బాహ్యలోకాల నుండి ఫలాలను ఆశించారు. కాని బుద్ధు డొక్కడే&nbsp;<BR>యిలా వక్కాణించిన మహాప్రవక్త: ‘‘దేవుని గురించిన బహువిధాలైన మీ సిద్ధాం-&nbsp;<BR>తాలతో నాకు పనిలేదు. ఆత్మను గురించి సిద్ధాంతరాద్ధాంతాల చర్చల వలన&nbsp;<BR>ప్రయోజనం ఏమిటి? సత్కర్మను చేస్తూ సజ్జనులై వుండండి. మోక్షంగాని ఏ&nbsp;<BR>ఇతర తత్వంగాని దీనినే మీకు పొందిస్తుంది.’’ లౌకికజీవనంలో బుద్ధుడికి స్వలా-&nbsp;<BR>భోద్దేశం లేనేలేదు. అతనికంటె ఎక్కువగా శ్రమపడ్డవారేరి? మానవచరిత్రలో&nbsp;<BR>ఆయన ఎత్తుకు ఎదిగిన మరొక మహనీయుని చూపండి. అలాటి మహోన్నత&nbsp;<BR>తత్వజ్ఞానాన్ని, సర్వజీవులను తనలో యిముడ్చుకొన్న అలాంటి అఖండ సాను-&nbsp;<BR>భూతిని చూపిన శీలవంతుణ్ణి సమస్త మానవజాతి ఒక్కడినే కన్నది.</FONT></p>
<p><FONT FACE="SHREE900, SHREE, sans-serif" SIZE="3">మహోన్నత తత్త్వాన్ని బోధించిన యీ తత్వజ్ఞశిఖామణికి నికృష్టజంతు-&nbsp;<BR>వుల పట్లకూడా గాఢసానుభూతి వుండేది. ఐనా తనను గురించి అత డెలాటి&nbsp;<BR>గొప్పలను చెప్పుకోలేదు. అత డాదర్శ కర్మయోగి, కేవలం నిస్స్వార్థంగా కర్మను&nbsp;<BR>ఆచరించినవాడు. అలాంటి మహోన్నత మానవుడు మరొకడు జన్మించి వుండ-&nbsp;<BR>లేదని మానవచరిత్ర చూపుతోంది. కరుణా ప్రతిభల మేళనం రూపుదాల్చిన&nbsp;<BR>అటువంటి మహాశక్తి మరొకటి లేదు. ప్రపంచ మహాసంస్కర్తలలో అతడే&nbsp;<BR>ప్రథముడు. అంతేగాక ధైర్యంగా యిలా వక్కాణించిన వారిలో అతడే ప్రథముడు:&nbsp;<BR>‘‘పాత వ్రాతప్రతులను చూపగానే నమ్మవద్దు, దేశీయులంతా నమ్మినా నమ్మవద్దు,&nbsp;<BR>చిన్నప్పటినుండి నిన్ను నమ్మించారని నమ్మవద్దు. కాని ఆలోచించి చూడు. బాగా&nbsp;<BR>పరిశీలించిన పిదప అది విశ్వశ్రేయస్కరమని నీకు తోస్తే&nbsp;<BR>దానిని నమ్ము. అదే లక్ష్యంగా బతుకు, అదే లక్ష్యంగా బతకడానికి యితరులకు&nbsp;<BR>సహాయపడు.’’ ధనాన్ని, కీర్తిని మరిదేన్నీ వాంఛించవద్దు, నిర్య్వాజకర్మపరా&nbsp;<BR>యణుడైన వాడే గొప్ప కర్మయోగి. మానవుడు అలా ఆచరిస్తే అతడు బుద్ధు-&nbsp;<BR>డౌతాడు. ప్రపంచ పరివర్తన కలిగించే శక్తి అతడి నుండి వెలువడుతుంది.&nbsp;<BR>కర్మయోగాని కతడే మహోన్నతాదర్శం.</FONT></p>

<hr class="puTa_virupu">
<table><tr><td><a class=puTa_lanke href=puTa496.html>p496</a></td><td>p497</td><td><a class=puTa_lanke href=puTa498.html>p498</a></td></tr></table>
</div></body></html>
