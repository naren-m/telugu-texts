<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa168.html>p168</a></td><td>p169</td><td><a class=puTa_lanke href=puTa170.html>p170</a></td></tr></table>


<p><FONT FACE="SHREE900, SHREE, sans-serif" SIZE="3">స్త్రీ పురుషు లందరూ సర్వసాధారణంగా ఉపాసించే ఆదర్శం తమలోవున్న&nbsp;<BR>ఆదర్శమే. ప్రతివ్యక్తీ స్వీయాదర్శాన్ని బాహ్యప్రపంచాన ప్రసరింపచేసుకొని&nbsp;<BR>దానికే మోకరిల్లుతూంటాడు. క్రూరులూ, రక్తపిపాసులూ ఐనవారు భగవం-&nbsp;<BR>తుణ్ణికూడ రక్తపిపాసువుగానే ఎంచి ఉపాసిస్తూండటానికి యిదే కారణం. ఎవ్వ-&nbsp;<BR>రైనా స్వీయోన్నతాదర్శమే కదా ప్రేమించగలిగేది! సజ్జనులకు భగవంతుణ్ణి గురించి&nbsp;<BR>సమున్నతాదర్శం వుండటానికికూడ యిదే కారణం. ఇతరుల ఆదర్శా&nbsp;<BR>నికీ సజ్జనుల ఆదర్శానికీ ఎంతో వ్యత్యాసం వుంటుంది.</FONT></p>
<p><FONT FACE="SHREE902, SHREE, sans-serif" SIZE="3">ప్రేమమూర్తి ఐన భగవంతుడు స్వతసిద్ధుడు</FONT></p>
<BR>
<p><FONT FACE="SHREE900, SHREE, sans-serif" SIZE="3">స్వార్థత్యాగీ, ఫలాపేక్షారహితుడూ, నిర్భయుడూ ఐన భక్తుడి ఆదర్శం&nbsp;<BR>ఏమిటి? సాక్షాత్తు భగవంతుడితోకూడ ఆత డిలా అంటాడు: ‘‘ప్రభూ!&nbsp;<BR>నా సర్వస్వాన్ని నీకు అర్పిస్తాను, నీవల్ల నాకు ఏదీవద్దు, నిజానికి నాది అనేది&nbsp;<BR>నా కేదీ లేనేలేదు.’’ ఈ నిశ్చితాభిప్రాయానికి రాగానే భక్తుడి ఆదర్శం భయ&nbsp;<BR>రహితమై, పరిపూర్ణప్రేమరూపమై ఒప్పుతుంది. ఇలాటి మహనీయుడి&nbsp;<BR>మహోన్నతాదర్శంలో సంకుచితబుద్ధిగాని, ప్రత్యేక దృష్టిగాని కించిత్తు వుండటా-&nbsp;<BR>నికి అవకాశంలేదు. ఇదే విశ్వప్రేమ, నిరవధిక, నిర్నిరోధప్రేమ, ఏకైక ప్రేమ,&nbsp;<BR>అసంకీర్ణప్రేమ. ఇదే ప్రేమస్వరూపం. ప్రతీకాపేక్షగాని, ప్రతిమావశ్యకతగాని&nbsp;<BR>లేకుండానే యిలాటి దివ్యాదర్శ ప్రేమతత్త్వం ఉపాస్యమై ప్రేమనిలయమై ప్రకా-&nbsp;<BR>శిస్తుంది. సర్వాదర్శ నిలయమైన యిలాటి దివ్యాదర్శాన్ని ఆదర్శంగా స్వీకరించి&nbsp;<BR>ఉపాసించటమే పరభక్తి అని పేర్కోబడుతుంది; ఇతర భక్తిరూపాలన్నీ దీనికి&nbsp;<BR>కేవల సోపానాలు. ఇలాటి దివ్యప్రేమ తత్త్వావలంబనంలో మనకు కలిగే జయాప-&nbsp;<BR>జాలన్నీ పరభక్తిప్రాప్తి పరమావధిని చేరే మార్గంలోని మజిలీలు. సాధకుడు ఒక&nbsp;<BR>ఆలంబనం వెనుక ఒకటిగా అనేక ఆలంబనాలను గైకొంటూ, అంతరాదర్శాన్ని&nbsp;<BR>వాటిలో క్రమంగా అభివ్యక్తం గావిస్తూంటాడు; కాని అవి నిరంతర వికాసాన్ని&nbsp;<BR>చెందే ఆతడి అంతరాదర్శాన్ని వ్యక్తం చేయజాలక క్రమంగా వాటిని విడనాడు&nbsp;<BR>తూంటాడు. సాధకుడు చిట్టచివరకు బాహ్యవిషయాలలో తన ఆదర్శాన్ని&nbsp;<BR>కనుగొన యత్నించటం నిరర్థకమని, ఆదర్శంతో పోల్చిచూస్తే, బాహ్యవిష-&nbsp;<BR>యాలన్నీ కేవల హేయాలని గ్రహించ నారంభిస్తాడు. అంతేగాక సకాలంలో&nbsp;<BR>ఆతడు మహోత్తమం, సమీకృతనిర్విశేషమూ ఐన ఆదర్శాన్ని ఆదర్శస్వరూపం&nbsp;<BR>లోనే కనుగొనే సమర్థుడవుతాడు. అలాటి వ్యక్తికే ఆదర్శం ప్రాణవంతమూ&nbsp;<BR>యథార్థమూ అవుతుంది. భక్తుడు యీ ఉత్తమస్థితికి రాగానే భగవంతుడి&nbsp;<BR>అస్తిత్వం నిరూపణీయమవుతుందా కాదా అని విచారించటం ఆతడికి అనావశ్యం;</FONT></p>
<hr class="puTa_virupu">
<table><tr><td><a class=puTa_lanke href=puTa168.html>p168</a></td><td>p169</td><td><a class=puTa_lanke href=puTa170.html>p170</a></td></tr></table>
</div></body></html>
