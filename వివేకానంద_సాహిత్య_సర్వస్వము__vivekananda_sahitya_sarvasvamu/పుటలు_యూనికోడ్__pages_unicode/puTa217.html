<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa216.html>p216</a></td><td>p217</td><td><a class=puTa_lanke href=puTa218.html>p218</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">సిద్ధాంతాలను రాద్ధాంతాలను నేర్చివుండొచ్చు; కాని మన జీవితాల్లో ఆంతరంగి-&nbsp;<BR>కానుభూతి నందినదేదీ లేదు. మనం యిప్పుడు స్థూలవస్తుపరిశీలనతో, ఆకా-&nbsp;<BR>రాలతో, శబ్దాలతో, ప్రార్థనలతో, బాహ్యానుష్ఠానాలతో మన సాధన నారంభించాలి.&nbsp;<BR>ఈ స్థూలవ్యవస్థలు వేల సంఖ్యలో వుండొచ్చు. ఒకే ఆకారాన్ని అందరూ&nbsp;<BR>అంగీకరించనక్కర్లేదు. కొందరికి విగ్రహాల సహాయంతో పని జరుగవచ్చు; మరి-&nbsp;<BR>కొందరికి యీ తీరు వ్యవస్థ అక్కరలేకపోవచ్చు; కొందరికి బాహ్యవిగ్రహపు ఆవ-&nbsp;<BR>శ్యకత వుండొచ్చు; మరికొందరు ఆంతరంగిక ప్రతిమతో సాధన సాగించవచ్చు.&nbsp;<BR>హృదయ ఫలకంమీద విగ్రహప్రతిష్ఠ చేసుకొనే వ్యక్తి ‘‘నేను శ్రేష్ఠతమ వ్యక్తిని.&nbsp;<BR>మూర్తి అంతరంగంలో ప్రతిష్ఠితమైతే, నిర్దుష్టక్రియయే అవుతుంది. కాని ఆ&nbsp;<BR>విగ్రహం బాహ్యంలో ప్రతిష్ఠితమైతే, అది విమర్శకు గురి అవుతుంది. ప్రతిమో-&nbsp;<BR>పాసన అవుతుంది. ఈ రీతి ఉపాసనను నేను ప్రతిఘటిస్తాను’’ అంటాడు. చర్చ్‌&nbsp;<BR>రూపంలోనో లేక ఆలయ రూపంలోనో ఒకడు ప్రతిమను నిర్మిస్తే అది పవి-&nbsp;<BR>త్రమైనదని అతడు భావిస్తాడు; కాని ఆ స్థూలరూపం మనిషిదైతే, అది దోష-&nbsp;<BR>భూయిష్టమైనదని ఆతడు ఆక్షేపిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి వివిధ రూపాలద్వారా మనస్సు స్థూలవస్తు సాధనను నిర్వహిస్తుంది.&nbsp;<BR>తదనంతరం క్రమక్రమంగా అమూర్త అవగాహనకొస్తాం, భావాను&nbsp;<BR>భూతిని పొందుతాం. ఒకే ఆకారాన్ని అందరూ స్వీకరించనక్కర్లేదు. ఒక&nbsp;<BR>స్వరూపం నీకు మరొక స్వరూపం మరొకడికి అనుకూలంగా వుండొచ్చు. ఇలాగే&nbsp;<BR>బహుసంఖ్యాకులకు వేర్వేరు రూపాలపట్ల మక్కువ నిలువవచ్చు. స్వరూపాలన్నీ&nbsp;<BR>ఒకే గమ్యస్థానానికి సాధకులను ప్రేరేపించగలిగినా, అన్ని మనస్సులకు అవి సరి-&nbsp;<BR>పడకపోవచ్చు. ఈ విషయం మీద దృష్టి సారించక మనమంతా మరొక దోషం&nbsp;<BR>చేస్తున్నాం. నా ఆశయం నీకు అనుకూలించనప్పుడు, నిర్బంధించి దాన్ని నీ&nbsp;<BR>తలకు కట్ట ప్రయత్నించటం ఎందుకు? నే ననుసరించే చర్చ్‌ నిర్మాణ విధానం-&nbsp;<BR>గాని, స్తోత్ర పఠన పద్ధతిగాని మీకు నచ్చక పోవచ్చు; ఆ విధానాన్ని, యీ పద్ధతిని&nbsp;<BR>మీరుకూడ అవలంబించి తీరాలని నే నెందుకు మొండిపట్టు పట్టాలి? లోకంలో&nbsp;<BR>ముందంజవేసి చూడు; ప్రతి మూర్ఖుడు తాను చేపట్టిన రూపమే నిర్దుష్టమైనదనీ,&nbsp;<BR>తదితర రూపాలన్నీ పైశాచికాలనీ, తానే విశ్వం సమస్తంలో జన్మించిన&nbsp;<BR>గణింపతగ్గ ఏకైక వ్యక్తిననీ అంటాడు. ఈ స్వరూపాలన్నీ మంచివే అనీ, ప్రాథమిక&nbsp;<BR>సాధనలో సహకారులనీ మనం ఘంటాపథంగా చెప్పుకోవచ్చు. మానవప్రకృతిలో&nbsp;<BR>వేర్వేరు తెరగులుండటంతో, వాటితో సమానసంఖ్యగల రూపాలు మతంలో&nbsp;<BR>వుండితీరాలి. వీటి సంఖ్య అధికమయ్యేకొద్దీ, లోకానికి మేలే చేకూరుతుంది.&nbsp;<BR>ప్రపంచంలో ఇరవై రీతుల మతరూపాలుండటం మేలే అంటాను; అలాటివి</FONT></p>
<hr class="puTa_virupu">
<table><tr><td><a class=puTa_lanke href=puTa216.html>p216</a></td><td>p217</td><td><a class=puTa_lanke href=puTa218.html>p218</a></td></tr></table>
</div></body></html>
