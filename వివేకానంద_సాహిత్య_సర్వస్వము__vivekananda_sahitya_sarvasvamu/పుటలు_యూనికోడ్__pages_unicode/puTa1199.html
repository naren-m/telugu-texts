<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1198.html>p1198</a></td><td>p1199</td><td><a class=puTa_lanke href=puTa1200.html>p1200</a></td></tr></table>
<p><FONT FACE="SHREE900, SHREE, sans-serif" SIZE="3">375</FONT></p>
<BR>
<p><FONT FACE="SHREE900, SHREE, sans-serif" SIZE="3">దేశమంతా హిందూ సిద్ధాంత పునఃప్రబోధం</FONT></p>
<BR>
<p><FONT FACE="SHREE900, SHREE, sans-serif" SIZE="3">మార్చుకోవటానికి దానికి కొంతకాలం పడుతుంది. జంతుబలిని బుద్ధుడు పూర్తిగా&nbsp;<BR>నిరసించాడు. అతను కొట్టిన దెబ్బనుండి దేశమింకా తేరుకోలేదు. ‘గోవులను&nbsp;<BR>చంపవద్దు’ అంటూ అతను ఉపదేశించాడు. గోవధ మనకిక అసాధ్యం.’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘స్వామీజీ, మీరు చెప్పిన మూడురకాల వారిలో, మీరు ఎవరితో&nbsp;<BR>ఏకీభవిస్తారు?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘అందరితో కూడా. మేము సనాతన హిందువులం’’ అంటూ స్వామి&nbsp;<BR>హఠాత్తుగా ఎంతో ఉత్సాహంతో ఇలా ఒత్తి పలికాడు: ‘‘అంటరానితనాన్ని పాటించే&nbsp;<BR>మతంతో మేము ఎంతమాత్రం ఏకీభవించం. అది హిందూధర్మం కాదు. మా&nbsp;<BR>గ్రంథాల్లో దేన్లో కూడా అది కనిపించదు. అది సనాతన మతానికి విరుద్ధమైన ఒక&nbsp;<BR>మూఢవిశ్వాసం. దీనివల్ల అనాదిగా దేశ శక్తికి ఎంతో చెడు జరిగింది.’’</FONT></p>
<p><FONT FACE="SHREE900, SHREE, sans-serif" SIZE="3">‘‘అంటే, మీరు నిజంగా కోరేది దేశ శక్తే నన్నమాట.’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఔను. దాన్నే. ఆర్యదేశాలన్నింట్లో భారతదేశం అడుగునపడి ఉండ&nbsp;<BR>టానికి కారణం చెప్పగలరా? బుద్ధిబలంలో అది ఏమైనా తక్కువా? నేర్పులో ఏమైనా&nbsp;<BR>తక్కువా? ఈ దేశ కళను చూసి, గణితశాస్త్ర పాండిత్యాన్ని చూసి, తత్త్వశాస్త్రాన్ని&nbsp;<BR>చూసి బుద్ధిబలంగానీ, నేర్పుగానీ తక్కువని చెప్పగలరా?    ఇప్పుడు కావలసిందంతా&nbsp;<BR>యుగయుగాంతరాల నిద్రనుండి మేల్కొని మబ్బు తొలగించుకుని గొప్పదేశాల&nbsp;<BR>వరుసలో భారతదేశం తన ఉచిత స్థానాన్ని పొందాలి.’’</FONT></p>
<p><FONT FACE="SHREE900, SHREE, sans-serif" SIZE="3">‘‘కాని సదా ఆంతరికంగా - అగాధంగా ఉండేది కదా భారతదేశ చరిత్ర!&nbsp;<BR>ఇప్పుడు దేశానికి చురుకు పుట్టించే ప్రయత్నం చేయటంవల్ల దానికున్న ఆ ఒక్క&nbsp;<BR>మహాసంపదను పోగొట్టినట్లవుతుందన్న శంక మీకు కలుగటం లేదా స్వామీ?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘కలుగదు. కలుగనే కలుగదు. ప్రాచీన చరిత్ర భారతదేశ ఆంతర జీవితాన్ని&nbsp;<BR>పెంపొందించింది. అలాగే అది పాశ్చాత్యదేశాల చురుకుదనాన్ని (బాహ్య జీవితాన్ని)&nbsp;<BR>వృద్ధి పరిచింది. ఈ రెండూ భిన్నమార్గాల్లో నడిచాయి. రెండూ కలసిపోవలసిన&nbsp;<BR>సమయం ఇప్పుడు వచ్చింది. శ్రీరామకృష్ణ పరమహంస ఆంతర జీవిత&nbsp;<BR>లోతుపాతులను పూర్తిగా తెలుసుకున్నాడు. అలాగే బాహ్యప్రపంచంలో అతనికన్నా&nbsp;<BR>చురుగ్గా పనిచేసిన దెవరూ? అదే రహస్యం. మీ జీవితం మహా&nbsp;<BR>సముద్రమంత లోతుగా ఉండాలి; ఆకాశమంత విశాలంగా కూడా ఉండాలి.’’</FONT></p>
<p><FONT FACE="SHREE900, SHREE, sans-serif" SIZE="3">స్వామి మళ్లీ ఇలా అన్నాడు:</FONT></p>
<p><FONT FACE="SHREE900, SHREE, sans-serif" SIZE="3">‘‘బాహ్య పరిస్థితులు ఎంతో సంకుచితను - ప్రతిబంధకాలను కల్గించేవిగా&nbsp;<BR>ఉన్నచోటే, ఆంతర జీవితం తరచూ బాగా పెంపొందుతుందనటం విడ్డూరం&nbsp;<BR>కదూ!? అయితే అలాంటి స్థలానికి - ఇలాంటి పెంపుకు ఉన్న సంబంధం&nbsp;<BR>యాదృచ్ఛికమేగాని తప్పనిసరి కాదు. ఇక్కడ భారతదేశంలో మనల్ని మనం</FONT></p>
<hr class="puTa_virupu">
<table><tr><td><a class=puTa_lanke href=puTa1198.html>p1198</a></td><td>p1199</td><td><a class=puTa_lanke href=puTa1200.html>p1200</a></td></tr></table>
</div></body></html>
