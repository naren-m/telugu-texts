<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3846.html>p3846</a></td><td>p3847</td><td><a class=puTa_lanke href=puTa3848.html>p3848</a></td></tr></table>

<p><FONT FACE="TimesNewRoman, Times, serif" SIZE="2">2 2 0</FONT></p>
<p><FONT FACE="TimesNewRoman, Times, serif" SIZE="3">4 5 2</FONT></p>
<BR>
<p><FONT FACE="SHREE902, SHREE, sans-serif" SIZE="3">(సర్ఫరాజ్‌ హుస్సేన్‌కు)</FONT><FONT FACE="TimesNewRoman, Times, serif" SIZE="2"><sup>*</sup></FONT></p>
<BR>
<p><FONT FACE="SHREE900, SHREE, sans-serif" SIZE="3">ఆల్మోరా, జూన్‌ 10, 1898.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమిత్రమా,</FONT></p>
<p><FONT FACE="SHREE900, SHREE, sans-serif" SIZE="3">మీ ఉత్తరాన్ని నే నెంతో మెచ్చుకొంటున్నాను. మన మాతృదేశ అభ్యు&nbsp;<BR>దయానికై భగవంతుడు అద్భుత విషయాలను మెల్లగా రూపొందిస్తున్నాడని తెలు-&nbsp;<BR>సుకోటానికి నేను అమితానంద భరితుడనవుతున్నాను.</FONT></p>
<p><FONT FACE="SHREE900, SHREE, sans-serif" SIZE="3">మనం వేదాంత మతమని పిలిచినా, లేక మరి ఏ మతమని చెప్పినా అద్వై-&nbsp;<BR>తమే అన్ని తత్వాలకు ఆఖరుమాట. అది అన్ని మత సంప్రదాయాలను ప్రేమతో&nbsp;<BR>చూడ్డానికి తగినటువంటి అద్వితీయ స్థానం. విజ్ఞానవంతమైన భావి మానవ-&nbsp;<BR>కోటికి ఇదే భావిమత మవుతుందని నా నమ్మకం. హీబ్రూలకంటె,&nbsp;<BR>అరబ్బులకంటె, హిందువులు పూర్వులు. అందువల్ల ఇతర జాతులకంటె&nbsp;<BR>ముందుగా హిందువులు ఈ సిద్ధాంతానికి వచ్చినందుకు ప్రశంస పొందినవారు&nbsp;<BR>కావచ్చు. ఐనా సమస్త మానవకోటిని ఏకాత్మగా దర్శించే అనుష్ఠాన అద్వైతం,&nbsp;<BR>హిందువుల్లో సార్వజనీనంగా యింతవరకు వృద్ధి చెందబడలేదు.</FONT></p>
<p><FONT FACE="SHREE900, SHREE, sans-serif" SIZE="3">అంతేకాక, ఏ మతమైనా యీ సమానత్వాన్ని కొంతవరకైనా సమీపించిన&nbsp;<BR>దంటే, అది ఇస్లాం మతమని, ఇస్లాం మతం మాత్రమేనని నా అనుభవం.</FONT></p>
<p><FONT FACE="SHREE900, SHREE, sans-serif" SIZE="3">అనుష్ఠానపూర్వకమైన ఇస్లాం సహాయంలేనిదే, వేదాంత సిద్ధాంతాలు ఎంత&nbsp;<BR>సూక్ష్మమైనవి, అద్భుతమైనవి ఐనా అవి జనబాహుళ్యానికి కేవలం నిరుపయో-&nbsp;<BR>గాలని నా నిశ్చితాభిప్రాయం. ఏ ధామం వేదాలకు, బైబిల్‌కు, కొరాన్‌కు అతీతమో&nbsp;<BR>ఆ గమ్యానికి మానవకోటిని తీసుకొనిపోవటమే మా అభిమతం. ఐనా వేదాలను,&nbsp;<BR>బైబిల్‌ను, కొరాన్‌ను సమన్వయించటంచేతనే ఈ కార్యం సాధింపవలసి ఉంది.&nbsp;<BR>మతాలన్నీ ఏకమతంయొక్క వివిధ వ్యక్తీకరణలే - అది ఏకత్వమే - అని మాన-&nbsp;<BR>వకోటికి బోధింపబడాల్సి వుంది. అప్పుడు ఎవరికి ఏది ఉత్తమమో,&nbsp;<BR>ఏది తనకు అనుగుణంగా ఉంటుందో, దాన్ని అతడు ఎన్నుకోగలడు.</FONT></p>
<p><FONT FACE="SHREE900, SHREE, sans-serif" SIZE="3">హిందూమతం, ఇస్లాం మతం అనే రెండు మహోన్నత సిద్ధాంతాల&nbsp;<BR>సమ్మేళనమే - వేదాంతం బుద్ధి (బలం) ఇస్లాం శరీరం (బలం) - అనేదే మన&nbsp;<BR>మాతృదేశానికి ఆశాజనకమైన ఉపాయం.</FONT></p>
<p><FONT FACE="SHREE900, SHREE, sans-serif" SIZE="3">ఈ అల్లకల్లోలాలనుండి, ఈ వివాదాలనుండి, పరిపూర్ణమైన భావి భారత&nbsp;<BR>దేశం, వేదాంత ధీవైభవంలోను, ఇస్లాం మత శరీరదార్ఢ్యంతోను, పరిపూర్ణ&nbsp;<BR>ప్రభాకలితమై, అప్రతిహతమై పైకి లేస్తున్నట్లు నా మనోవీథిలో దర్శిస్తున్నాను.</FONT></p>
<p><FONT FACE="TimesNewRoman, Times, serif" SIZE="3"><sup>* </sup></FONT><FONT FACE="SHREE900, SHREE, sans-serif" SIZE="3">ఇతడు నైనితాల్‌లో నివసించే ఒక మహమ్మదీయుడు.</FONT></p>
<hr class="puTa_virupu">
<table><tr><td><a class=puTa_lanke href=puTa3846.html>p3846</a></td><td>p3847</td><td><a class=puTa_lanke href=puTa3848.html>p3848</a></td></tr></table>
</div></body></html>
