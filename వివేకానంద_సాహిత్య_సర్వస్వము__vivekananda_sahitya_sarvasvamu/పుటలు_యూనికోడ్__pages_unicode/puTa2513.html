<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2512.html>p2512</a></td><td>p2513</td><td><a class=puTa_lanke href=puTa2514.html>p2514</a></td></tr></table>
<p><FONT FACE="SHREE900, SHREE, sans-serif" SIZE="3">మహాభారతం</FONT></p>
<p><FONT FACE="TimesNewRoman, Times, serif" SIZE="2">77</FONT></p>
<p><FONT FACE="SHREE900, SHREE, sans-serif" SIZE="3">అడుగుపెట్టాలి.</FONT></p>
<p><FONT FACE="SHREE900, SHREE, sans-serif" SIZE="3">సావిత్రి వారి ఆశ్రమానికి వచ్చింది. ఆ రాజర్షి కుమారుడైన సత్యవంతుడు&nbsp;<BR>మొదటిచూపులోనే సావిత్రి హృదయాన్ని ఆకర్షించాడు. గొప్పగొప్ప రాజా&nbsp;<BR>స్థానాల్లోని రాజకుమారులు ఆమెకు నచ్చలేదు. అరణ్యంలోని ద్యుమత్సేనుని&nbsp;<BR>కుమారుడు సత్యవంతుడు ఆమె ప్రేమను చూరగొన్నాడు.</FONT></p>
<p><FONT FACE="SHREE900, SHREE, sans-serif" SIZE="3">సావిత్రి తండ్రి వద్దకు తిరిగి రాగానే తండ్రి - ‘‘అమ్మా, సావిత్రీ, చెప్పు&nbsp;<BR>నువ్వు చూసిన రాజపుత్రుల్లో, నీకు నచ్చిన వరుడెవరైనా వున్నాడా?’’ అని&nbsp;<BR>అడిగాడు. ఆమె సిగ్గుతో తలవంచుకొని ‘‘వున్నారు, తండ్రీ’’ అంది. ‘‘ఆ రాజ-&nbsp;<BR>కుమారుడి పేరేమిటి?’’ అని తండ్రి అడిగాడు. ‘‘అతడు రాజకుమారుడు&nbsp;<BR>కాడు. రాజ్యాన్ని కోల్పోయిన ద్యుమత్సేనుని కుమారుడు, వంశపారంపర్య&nbsp;<BR>రాజ్యంలేని రాజకుమారుడు. కందమూలాలను సేకరిస్తూ, ముదుసలివారైన తల్లి-&nbsp;<BR>దండ్రులను సేవిస్తూ, సన్యాసివలె వైరాగ్యపూర్ణుడై అరణ్యంలో వున్నాడు’’ అంది&nbsp;<BR>సావిత్రి.</FONT></p>
<p><FONT FACE="SHREE900, SHREE, sans-serif" SIZE="3">ఆ సమయంలో నారద మహాముని అక్కడ వున్నాడు. రాజు యీ&nbsp;<BR>విషయంగా నారదుణ్ణి సంప్రదించగా నారదుడు ‘‘అయ్యో, రాజకుమారి ఎంచు-&nbsp;<BR>కున్న యీ వర నిర్ణయమంత అమంగళప్రదం మరొకటి లేదు’’ అన్నాడు.&nbsp;<BR>‘‘ఎందుకు, కాస్త వివరించండి’’ అని రాజు అడగ్గా, ముని ‘‘నేటికి సరిగ్గా&nbsp;<BR>పన్నెండు నెలలకు ఆ యువకుడికి మరణం సంభవిస్తుంది’’ అన్నాడు. రాజు ఆశ్చ-&nbsp;<BR>ర్యభయవిహ్వలుడై ‘‘తల్లీ, సావిత్రీ, ఒక ఏడాదిలో ఆ యువకుడు&nbsp;<BR>మరణిస్తాడట. నీకు వైధవ్యం ప్రాప్తిస్తుంది, కాస్త యోచించు. నీ నిర్ణయం&nbsp;<BR>మార్చుకో. అల్పాయుష్కుడికి నిన్ను యిచ్చి వివాహం చెయ్యలేం’’ అన్నాడు.&nbsp;<BR>దానికి జవాబుగా సావిత్రి యిలా అంది: ‘‘అల్పాయుష్కుడైనా కానివ్వు, తండ్రీ,&nbsp;<BR>నా పాతివ్రత్యాన్ని బలిచేసి వేరొకణ్ణి పెళ్లాడమని చెప్పవద్దు. ఎందుకంటె ఋజు-&nbsp;<BR>వర్తనుడు, ధీరుడు ఐన సత్యవంతుణ్ణి నేను ప్రేమించాను. అతణ్ణే భర్తగా&nbsp;<BR>మనస్సులో వరించాను. కన్నె ఒక్కసారే వరిస్తుంది. అలా వరించాక ఆమె తన&nbsp;<BR>నిశ్చయాన్ని దాటిపోదు.’’ ఆమె కృతనిశ్చయాన్ని, దృఢమైన ప్రేమను గుర్తించిన&nbsp;<BR>తండ్రి, ఆమె కోరికకు సమ్మతించాడు. సావిత్రి సత్యవంతుణ్ణి వివాహం చేసు-&nbsp;<BR>కొంది. తన ప్రియభర్తతోపాటు వుంటూ తన అత్తమామలను సేవించటానికై&nbsp;<BR>ఆమె తండ్రి రాజభవనాన్ని వీడి అరణ్యానికి బైలుదేరింది. తన భర్త మరణించే&nbsp;<BR>రోజు సావిత్రికి తెలుసుగాని, దాన్ని అతడికి తెలియనివ్వకుండా రహస్యంగా&nbsp;<BR>వుంచింది. అతడు ప్రతిరోజు అరణ్యంలోపలికి వెళ్లి, పళ్లు, పువ్వులు సేకరించి,&nbsp;<BR>కట్టెలను కొట్టి మోపులు కట్టుకొని - వాటినంతా మోసుకొని తమ పర్ణశాలకు</FONT></p>
<hr class="puTa_virupu">
<table><tr><td><a class=puTa_lanke href=puTa2512.html>p2512</a></td><td>p2513</td><td><a class=puTa_lanke href=puTa2514.html>p2514</a></td></tr></table>
</div></body></html>
