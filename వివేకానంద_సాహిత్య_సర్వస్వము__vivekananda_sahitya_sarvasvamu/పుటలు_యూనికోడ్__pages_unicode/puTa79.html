<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa78.html>p78</a></td><td>p79</td><td><a class=puTa_lanke href=puTa80.html>p80</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - విశ్వమత దర్పణం</FONT></p>

<p><FONT FACE="SHREE900, SHREE, sans-serif" SIZE="3">మారు, ‘‘ప్రజలు ఎంతో దుర్మార్గులు’’ అంటూ నిందిస్తూంటారు. ‘‘జనం&nbsp;<BR>నా మాట ఎందుకు వినలేదు? వారు సత్యధర్మాన్ని గ్రహించేట్లు నే నెందుకు చేయ-&nbsp;<BR>లేకపోయాను? వారి భాషలో నే నెందుకు మాట్లాడలేక&nbsp;<BR>పోయాను? వాళ్ల కళ్లు తెరిపించటం నా కెందుకు సాధ్యం కాలేదు? కారణం&nbsp;<BR>ఏమిటి?’ అని ఆ బోధకు లెన్నడూ ఆత్మవిమర్శన చేసుకోరు. వారి అవివేకమే&nbsp;<BR>దీనికి కారణం. ప్రజలు తమ మాట వినని దోషమంతా తమదే అని ఆ బోధకలు&nbsp;<BR>ఎరుగాలి. కాని వారు దాన్నంతా జనంమీదే నెడతారు. ప్రతివ్యక్తిని తమ మతశా-&nbsp;<BR>ఖలోకి ప్రవేశపెట్ట గలిగేటంత విశాలంగా తమ బోధను మార్చుకొనే యత్నాన్ని&nbsp;<BR>వారెన్నడూ చేయరు.</FONT></p>
<p><FONT FACE="SHREE900, SHREE, sans-serif" SIZE="3">సంకుచిత భావాలు యింతగా వుండటానికి కారణం మనకు యిప్పుడు&nbsp;<BR>సులభంగా తెలుస్తోంది: అంశం తానే పూర్ణం అంటూంటుంది; స్వల్పపరిచ్ఛిన్న&nbsp;<BR>వస్తువు తానే అఖండం అంటూంటుంది. కొన్ని వందల సంవత్సరాలకు మునుపే&nbsp;<BR>మతప్రజ్ఞులైన మానవుల మేధస్సులనుంచి ఉద్భవించిన క్షుద్రమత శాఖలు అపార&nbsp;<BR>బ్రహ్మజ్ఞానాన్ని పరిపూర్ణంగా గ్రహించినట్లు గర్వాంధకారంతో పలుకు&nbsp;<BR>తున్నాయి. ఇందువల్ల మనుషులు ఎంతటి గర్వాంధులో తెలుసుకోవచ్చును. వారి&nbsp;<BR>బోధలు, వారి వాదనలు, వ్యర్థాలవుతూండటం ఆశ్చర్యమా? భగవత్కృపతో&nbsp;<BR>అవి ఎప్పటికీ నిష్ప్రయోజనాలవుతూంటవి. ఇలాటి మార్గం తొక్కిన వారిలో&nbsp;<BR>మహమ్మదీయులు ఘనవిజయం పొందారు. వారొక చేత ఖురాన్‌ను, రెండవ చేత&nbsp;<BR>ఖడ్గాన్ని పుచ్చుకొని మత బోధకు పూనుకొన్నారు. ‘‘ఖురాన్‌ను అంగీకరిస్తావా,&nbsp;<BR>మరణానికి సిద్ధమా?’’ రెండే మాటలు! వారి కెలాటి అద్భుతవిజయం చేకూ-&nbsp;<BR>రిందో చరిత్ర చాటుతోంది. ఆరు శతాబ్దాల కాలంపాటు వారి నేదీ నిరోధిం-&nbsp;<BR>చలేదు. కాని ఆ తరువాత వారు ఆగిపోవలసి వచ్చింది. అలాటి పద్ధతులు అవ-&nbsp;<BR>లంబించే యితర మతాలకూ యిదే గతిపడుతుంది. మనం పసిబడ్డలలాటి&nbsp;<BR>అజ్ఞులం, మానవస్వభావం ఎప్పుడూ మరిచిపోతూంటాం. జీవితారంభంలో&nbsp;<BR>మనకు అసాధారణమైన అదృష్టంపడుతుందని భ్రమిస్తూంటాం. మనకు ఆ&nbsp;<BR>విశ్వాసం అప్పుడు దేనివల్లా తొలగదు. ముసలివారమైనప్పుడు మాత్రం ఆ&nbsp;<BR>విశ్వాసం మటుమాయమవుతుంది. మతాల విషయమూ యిలాగే వుంది.&nbsp;<BR>ప్రథమదశలో మతం ఒకింత ప్రచారం పొందటంతోనే, కొన్ని సంవత్సరాల్లో&nbsp;<BR>మానవస్వభావాన్ని పూర్తిగా మార్చివేయవచ్చు అనే విశ్వాసం కలుగుతుంది. బలా-&nbsp;<BR>త్కార మతస్వీకారం కోసం వధలూ, మారణహోమాలూ సాగుతవి. చివరకు&nbsp;<BR>అన్నీ నిష్ఫలాలని తేలుతుంది. అప్పుడు వారికి విషయం కించిత్తు బోధపడ ఆరం-&nbsp;<BR>భమవుతుంది. ఆ మతాలు తమ సంకల్పం కొనసాగించుకోలేక పోవటంతో ఎంత</FONT></p>
<hr class="puTa_virupu">
<table><tr><td><a class=puTa_lanke href=puTa78.html>p78</a></td><td>p79</td><td><a class=puTa_lanke href=puTa80.html>p80</a></td></tr></table>
</div></body></html>
