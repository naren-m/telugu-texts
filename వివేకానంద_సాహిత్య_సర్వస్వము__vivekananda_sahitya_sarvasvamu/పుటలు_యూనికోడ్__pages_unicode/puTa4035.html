<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa4034.html>p4034</a></td><td>p4035</td><td><a class=puTa_lanke href=puTa4036.html>p4036</a></td></tr></table>

<p><FONT FACE="TimesNewRoman, Times, serif" SIZE="2">4 0 8</FONT></p>
<p><FONT FACE="TimesNewRoman, Times, serif" SIZE="3">6 2 4</FONT></p>
<BR>
<p><FONT FACE="SHREE902, SHREE, sans-serif" SIZE="3">(జోసఫీన్‌ మాక్లియోడ్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">మఠం, బేలూరు, హౌరా జిల్లా,</FONT></p>
<p><FONT FACE="SHREE900, SHREE, sans-serif" SIZE="3">జూన్‌ 14, 1901.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన ‘జో’,</FONT></p>
<p><FONT FACE="SHREE900, SHREE, sans-serif" SIZE="3">నువ్వు జపాన్‌ను చూసి, ముఖ్యంగా జపాన్‌ కళను చూసి ఆనందిస్తూ&nbsp;<BR>న్నందుకు నాకు సంతోషం. జపాన్‌నుండి మనం అనేక విషయాలు నేర్చుకోవా&nbsp;<BR>లనే నీ అభిప్రాయం యథార్థం. జపాన్‌ మనకు చేయగల సహాయం గొప్ప సాను-&nbsp;<BR>భూతి, గౌరవం. ఇక పాశ్చాత్యదేశాలు చేసే సహాయం సానుభూతి రాహిత్యం,&nbsp;<BR>వినాశకరం ఐనవి. జపాన్‌కు, భారతదేశానికి మధ్య సంబంధం ఉండటం ఎంతేని&nbsp;<BR>వాంఛనీయం.</FONT></p>
<p><FONT FACE="SHREE900, SHREE, sans-serif" SIZE="3">ఇక నా విషయం: నేను అస్సాంలో ఆరోగ్యం కోల్పోయాను. మఠ&nbsp;<BR>వాతావరణం ఆరోగ్యాన్ని కొంత చక్కచేస్తున్నది. అస్సాంకు ఆరోగ్యకేంద్రమైన&nbsp;<BR>షిల్లాంగ్‌లో నాకు జ్వరం, ఉబ్బసం, మూత్రంలో తెలుపు ఎక్కువైనాయి. నా&nbsp;<BR>మామూలు పరిణామంకంటె శరీరం రెండింతలు వాచిపోయింది. మఠం చేరగానే&nbsp;<BR>యీ లక్షణాలు శాంతించాయి. ఈ సంవత్సరం ఎండ భయంకరంగా ఉంది.&nbsp;<BR>వానలు కాస్త ప్రారంభమైనాయి. త్వరలోనే ఋతుపవనం పూర్తి శక్తితో వీస్తుందని&nbsp;<BR>ఆశిస్తున్నాను. ప్రస్తుతం నాకు ఏ ప్రణాళికలు లేవు. బొంబాయిలో పర్యటన&nbsp;<BR>ప్రారంభించాలని మేం ఆలోచిస్తున్నాం.</FONT></p>
<p><FONT FACE="SHREE900, SHREE, sans-serif" SIZE="3">‘బెటీ దొరసాని’ పంపింది అని నువ్వు చెప్పిన 300 డాలర్లు యింత&nbsp;<BR>వరకు నాకు చేరలేదు. అది వచ్చిన సంగతి ‘జనరల్‌ ప్యాటర్‌సన్‌’నుండి వర్తమా-&nbsp;<BR>నంకూడ లేదు.</FONT></p>
<p><FONT FACE="SHREE900, SHREE, sans-serif" SIZE="3">అతని భార్య బిడ్డలు యూరప్‌ పోయాక, పాపం! అతడు విచారగ్రస్థుడై-&nbsp;<BR>నాడు. తనను వచ్చి చూసిపొమ్మని కోరాడు. కాని దురదృష్టవశాత్తు నేను జబ్బు&nbsp;<BR>పడ్డాను. నగరంలోకి పోటానికి చాల భయపడుతున్నాను. వర్షాలు పడేవరకు వేచి&nbsp;<BR>ఉండాలి.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన జో! యిప్పుడు నేను జపాన్‌ పోవలసివస్తే, పని సాగించటానికి&nbsp;<BR>నాతోపాటు శారదానందనుకూడ యీసారి తీసుకొని పోవటం అవసరం. మిస్టర్‌&nbsp;<BR>‘మాక్సిమ్‌’, ‘లిహుయాంగ్‌చాంగ్‌’కు యిస్తానని వాగ్దానం చేసిన ఉత్తరంకూడ&nbsp;<BR>నాకు కావాలి. మిగిలింది దివ్యజననికి తెలుసు. నేను యింకా నిశ్చయించుకోలేదు.</FONT></p>
<hr class="puTa_virupu">
<table><tr><td><a class=puTa_lanke href=puTa4034.html>p4034</a></td><td>p4035</td><td><a class=puTa_lanke href=puTa4036.html>p4036</a></td></tr></table>
</div></body></html>
