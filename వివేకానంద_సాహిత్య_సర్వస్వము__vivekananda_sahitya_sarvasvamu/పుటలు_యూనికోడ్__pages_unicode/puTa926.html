<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa925.html>p925</a></td><td>p926</td><td><a class=puTa_lanke href=puTa927.html>p927</a></td></tr></table>
<p><FONT FACE="SHREE900, SHREE, sans-serif" SIZE="3">102 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">పూర్తిశక్తితో ప్రతిఘటిస్తాయి. చిత్తంలో ఎక్కడో దాగియుండే, సమయం రాగానే&nbsp;<BR>పులుల మాదిరి దాడి చేసేందుకు సిద్ధంగా ఉండే ఈ పూర్వసంస్కారాలు ఎన్ని&nbsp;<BR>కోట్లుంటాయో! ఇతర వృత్తులను వదలి, మనకు కావలసిన ధ్యేయాకార వృత్తి&nbsp;<BR>ఒకటి మాత్రమే వెలువడటానికి ఈ వృత్తుల నన్నింటినీ నిరోధించాలి. అయితే,&nbsp;<BR>నిరోధించే సమయంలోనే చిత్తవృత్తులన్నీ ఒక్కమారుగా వెలువడటానికి ప్రబల&nbsp;<BR>ప్రయత్నం చేస్తాయి. సంస్కారాలు ఇంత బలంగా ఉంటాయి కాబట్టే, అవి చిత్తానికి&nbsp;<BR>ఏకాగ్రతను లభించనీయవు. ఇక్కడ తెలిపిన సమాధి సంస్కారాలను నిరోధింప&nbsp;<BR>గలది. కాబట్టి దీన్ని తప్పక అభ్యసించాలి. ఈ రకమైన చిత్త - ఏకాగ్రతవల్ల కలిగే&nbsp;<BR>సంస్కారాలు, ఇతర సంస్కార వ్యాపారాలను నిరోధించగలిగేంత బలీయంగా&nbsp;<BR>ఉంటాయి.</FONT></p>
<p><FONT FACE="SHREE902, SHREE, sans-serif" SIZE="3">51. చిస్యాపి నితోధే సత్వనితోధాన్నిర్బీజః సమాధిః.&nbsp;<BR></FONT><FONT FACE="SHREE900, SHREE, sans-serif" SIZE="3">ఇతర సంస్కారాలను నిరోధించే ఈ సంస్కారాన్ని కూడా నిరోధించ&nbsp;<BR>టంవల్ల సర్వం నిరోధితమై నిర్బీజసమాధి ఏర్పడుతుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">సాక్షాత్కారమే మన పరమావధి అని మనం గ్రహించాము. ప్రకృతి - మనసు -&nbsp;<BR>శరీరాలతో మనం తాదాత్మ్యం పొందియుండటం వల్ల మనం పురుషుడిని&nbsp;<BR>సందర్శించలేకున్నాం. పామరుడు, తన శరీరమే ఆత్మ లేదా పురుషుడని&nbsp;<BR>అనుకొంటాడు. పండితుడు తన మనసే ఆత్మ అనుకొంటాడు. ఇద్దరూ భ్రమ&nbsp;<BR>లోనే ఉన్నారు. శరీరాదులతో పురుషునికి ఇలా తాదాత్మ్యాన్ని కల్గించే దేదీ? వివిధ&nbsp;<BR>చిత్తవృత్తులు పురుషుని ఆవరించి ఉండటంవల్ల, ఈ ఆవరణం ద్వారా పురుషుని&nbsp;<BR>ప్రతిబింబం మనకు ఛాయామాత్రంగా గోచరిస్తుంది. కాబట్టి ‘కోపం’ అనే&nbsp;<BR>చిత్తవృత్తి కల్గిన వెంటనే, ‘‘నాకు కోపం వచ్చింది.’’ అంటూ, పురుషునికి లేదా&nbsp;<BR>ఆత్మకు కోపం వచ్చిందనుకుంటాం. ‘ప్రేమ’ అనే చిత్తవృత్తి కల్గిన వెంటనే, మన&nbsp;<BR>ప్రతిబింబాన్ని పురుషునిలో చూసి, ‘‘మాకు ప్రేమ ఉంది’’ అని చెబుతాం.&nbsp;<BR>పురుషునిలో ‘దౌర్బల్యం’ అనే వృత్తి ప్రతిబింబిస్తే, మనం దుర్బలులం అను&nbsp;<BR>కొంటాం. రకరకాలైన ఈ మనోభావాలన్నీ పురుషుని ఆవరించియున్న&nbsp;<BR>సంస్కారాలవల్ల కలుగుతుంటాయి. ‘చిత్తం’ అనే సరస్సును, ‘వృత్తులు’ అనే&nbsp;<BR>తరంగాలు ఆవరించియున్నంత కాలం, పురుషుడిని మనం దర్శించలేము.&nbsp;<BR>చిత్తవృత్తులన్నీ శాంతిస్తే తప్ప, పురుషస్వరూపం మనకు గోచరం కాదు. కాబట్టి&nbsp;<BR>మొదటగా చిత్తవృత్తుల స్వభావస్థితుల గూర్చి, తర్వాత చిత్తవృత్తులను నిరోధించే&nbsp;<BR>ఉత్తమ ఉపాయాల గూర్చి, అగ్నిని అగ్నియే దహిస్తుంది - అన్నరీతిలో ఒక్క&nbsp;<BR>వృత్తియే, ఇతర వృత్తులను అన్నింటినీ నిరోధించగలిగేంతగా ఆ వృత్తిని ప్రబలం చేసే&nbsp;<BR>విధానాన్ని గూర్చి పతంజలి మనకు బోధిస్తాడు. ఒకే చిత్తవృత్తి నిలచి</FONT></p>
<hr class="puTa_virupu">
<table><tr><td><a class=puTa_lanke href=puTa925.html>p925</a></td><td>p926</td><td><a class=puTa_lanke href=puTa927.html>p927</a></td></tr></table>
</div></body></html>
