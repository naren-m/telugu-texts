<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1933.html>p1933</a></td><td>p1934</td><td><a class=puTa_lanke href=puTa1935.html>p1935</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">329</FONT></p>
<p><FONT FACE="SHREE900, SHREE, sans-serif" SIZE="3">మనం రెండు ముఖ్య విషయాలను గమనించాలి; ఒకటి మన దేశం అతి-&nbsp;<BR>పేద దేశం, రెండోది ఏవిధమైన విద్యా వ్యాసంగం యిక్కడ లేదు. మనదేశంలో&nbsp;<BR>అనేక విద్యలను, శాస్త్రాలను గురించి మనం వ్యాసంగం చేసే సుదినం ఎప్పటికైనా&nbsp;<BR>వస్తుందా? ‘‘మూగను వాచాలుణ్ణీ, కుంటివాణ్ణి కొండలను అధిరోహింపచేసే’’&nbsp;<BR>భగవతికి కాళీమాతకే అది తెలియాలి.</FONT></p>
<p><FONT FACE="SHREE900, SHREE, sans-serif" SIZE="3">ఓడ నేపిల్స్‌ రేవు చేరింది. మేం ఇటలీ చేరాం. ఇటలీకి ముఖ్య పట్టణం&nbsp;<BR>రోమ్‌ నగరం. ఈ రోమ్‌ అతిప్రాచీనమైన రోమన్‌ సామ్రాజ్యానికి ముఖ్య&nbsp;<BR>పట్టణం. రోమన్‌ సామ్రాజ్యం ఎంతో శక్తివంతమైంది. రోమన్ల రాజకీయాలు,&nbsp;<BR>సైనిక విజ్ఞానం, వలసల నేర్పాటు చేసుకొనే విద్య, యితర ప్రాంతాలను జయించే&nbsp;<BR>ప్రజ్ఞ - యీ గుణాలన్నీ నేటికీ సమస్త ప్రపంచానికి నమూనాలుగా వున్నాయి.</FONT></p>
<p><FONT FACE="SHREE900, SHREE, sans-serif" SIZE="3">నేపిల్స్‌ను వదిలాక మా ఓడ మార్సేల్స్‌లో ఆగింది. అక్కణ్ణుండి సరాసరి&nbsp;<BR>లండన్‌ చేరుకొంది.</FONT></p>
<p><FONT FACE="SHREE900, SHREE, sans-serif" SIZE="3">మీరు యిప్పటికే ఐరోపా గురించి చాల విన్నారు. వారి ఆహారం, వేషం,&nbsp;<BR>పద్ధతులు, ఆచారాలు మొదలైనవి ఎన్నో విన్నారు. నేను మళ్లీ వాటి గురించి వ్రాయ-&nbsp;<BR>నక్కర్లేదు. కాని పాశ్చాత్య నాగరికత, దాని మూలం, మనకు దానితోవున్న&nbsp;<BR>సంబంధం, మన మెంతదాకా దాన్ని అవలంబించాలో అనే యీ రకమైన&nbsp;<BR>విషయాలను గురించి ముందుముందు నేను చాల చెప్పవలసి వుంది. జన్మత మని-&nbsp;<BR>షికి గౌరవం రాదు. అందుచేత వీటిని గురించి మరొకప్పుడు చెబుతాను. చెప్పినా&nbsp;<BR>ఏం లాభం? కబుర్లాడటంలో, చర్చించటంలో మన వంగీయులతో ఎవరు సాటి-&nbsp;<BR>రాగలరు? మీకు చేతనైతే నోరు మూసుకొని మీ సామర్థ్యమంతా పనిలో చూపిం-&nbsp;<BR>చండి. ఒక సంగతి మాత్రం చెబుతాను. విజ్ఞానం, అధికారం పేదవాళ్లైన కింది&nbsp;<BR>తరగతి ప్రజలకు సంక్రమించి నప్పటినుండి ఐరోపా అభివృద్ధి చెందుతూ&nbsp;<BR>వచ్చింది. ఇతర దేశాల దరిద్ర ప్రజానీకం, చెత్తవలె తుడిచిపారెయ్యబడిన దీన&nbsp;<BR>ప్రజలంతా అమెరికాకు చేరి ఆశ్రయం పొందారు. ఈనాడు వారే&nbsp;<BR>అమెరికాకు వెన్నెముకగా నిలిచారు. ధనికులు, పండితులు నువ్వు చెప్పేది విని&nbsp;<BR>అర్థంచేసుకొని నిన్ను మెచ్చుకొంటారు; నిందిస్తారు. ఈ భూషణ దూషణలతో&nbsp;<BR>కలిగే ఫలితం శూన్యం. ఈ పండితులు, భాగ్యవంతులు దేశానికి కేవలం అలం-&nbsp;<BR>కారప్రాయులు, అంతే. కాని దేశం ప్రాణం నిమ్నజాతులకు చెందిన దరిద్ర&nbsp;<BR>ప్రజానీకమే. పెద్ద సంఖ్యలుగాని, ధనంగాని, పేదరికంగాని - ముఖ్యమైనవి కావు.&nbsp;<BR>కొద్దిమంది వ్యక్తులు మనోవాక్కర్మల్లో ఐకమత్యులౌతే ప్రపంచాన్ని ఉర్రూత&nbsp;<BR>లూగిస్తారు. సత్యాన్ని మరువకుండా గుర్తుపెట్టుకోండి. ప్రతిఘటన ఎంత వుంటే&nbsp;<BR>అంత మంచిది. ప్రతిఘటన లేకుండా నదికి వేగం వస్తుందా? ఒక విషయం ఎంత</FONT></p>
<hr class="puTa_virupu">
<table><tr><td><a class=puTa_lanke href=puTa1933.html>p1933</a></td><td>p1934</td><td><a class=puTa_lanke href=puTa1935.html>p1935</a></td></tr></table>
</div></body></html>
