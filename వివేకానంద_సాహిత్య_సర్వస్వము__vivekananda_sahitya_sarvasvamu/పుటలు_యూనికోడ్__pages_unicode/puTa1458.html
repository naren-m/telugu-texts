<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1457.html>p1457</a></td><td>p1458</td><td><a class=puTa_lanke href=puTa1459.html>p1459</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగోపన్యాసాలు</FONT></p>
<p><FONT FACE="SHREE900, SHREE, sans-serif" SIZE="3">229</FONT></p>
<p><FONT FACE="SHREE900, SHREE, sans-serif" SIZE="3">ఒక బౌద్ధ మత గురువు అతనికి బౌద్ధమత దీక్ష నిచ్చాడు. అతనిని బౌద్ధులు&nbsp;<BR>మిళిందుడని పిలిచేవారు. అతని గురువు ఒక సన్యాసి. ఈ మిళిందుడు ఆ&nbsp;<BR>గురువునిలా అడిగాడు ‘‘బుద్ధునివంటి పూర్ణ పురుషుడుకూడ పొరపాటు&nbsp;<BR>పడతాడా? తప్పులు చేస్తాడా?’’ గురువు జవాబిది: పూర్ణ పురుషుడుకూడ అతని&nbsp;<BR>అనుభవంలోలేని చిన్నచిన్న విషయాల్లో అజ్ఞానిగా వుండవచ్చు. కాని అతడు&nbsp;<BR>అనుభవంలోకి తెచ్చుకున్న విషయాల్లో అతడెప్పుడూ పొరపడడు. అతను జీవ-&nbsp;<BR>న్ముక్తుడు. అతనికి సృష్టి రహస్యమంతా తెలుసు. సృష్టి స్వరూపం తెలుసుకొని,&nbsp;<BR>దేశకాలాలలో సృష్టికి స్వభావభూతమైన ఆ పదార్థం ఎలా విక్రియ&nbsp;<BR>మాణమౌతోందో, అతనికి తెలియకపోవచ్చు. అతనికి అన్ని కుండలకు ఉపాదాన&nbsp;<BR>కారణమైన మట్టి స్వరూపం తెలుసు. కాని ఆ మట్టి ఎన్ని విధాలైన రూపాల&nbsp;<BR>క్రింద దృశ్యమానం కావచ్చునో, ఆ రూపాలన్నీ తెలియకపోవచ్చు. పూర్ణ&nbsp;<BR>పురుషుడు, ఆత్మపదార్థాన్ని దర్శిస్తాడు. కాని ఆ ఆత్మపదార్థం పైన కనిపించే&nbsp;<BR>బహువిధ విలసనములు అతనికి తెలియకపోవచ్చు. ఈ లౌకిక జ్ఞానమంతా&nbsp;<BR>మనలాగే అతడుకూడ నేర్చుకోవల్సిందే. కాని అతని అనంత బుద్ధిబలంవల్ల&nbsp;<BR>మనకంటే ఎక్కువ నేర్చుకోగలడు. సమాధివంతమైన చిత్తం, ఏ విషయంపైకి&nbsp;<BR>తిప్పిన ఆ విషయం ఇట్టే గ్రహించగలడు. ఈ విషయం చాలా ముఖ్యమైంది.&nbsp;<BR>దీన్ని మనం జాగ్రత్తగా అర్థం చేసుకోవాలి. లౌకిక సందర్భాలలో బుద్ధుడో, క్రీస్తో&nbsp;<BR>పొరపాటుపడిన సందర్భాలున్నాయి. అది సంభవమే. ఈ విషయం గుర్తున్న&nbsp;<BR>వారలా పొరపాటుపడటాన్ని గూర్చి పిచ్చిపిచ్చి ఊహలు చేసే అవకాశముండదు.&nbsp;<BR>వారి ఉపదేశాలను వారి శిష్యులు దుర్వ్యాఖ్యానం చేశారని మనం నిందించ&nbsp;<BR>నక్కర్లేదు. వారి ఉపదేశాల్లో ఒక భాగం సత్యం, ఇంకొకటి అసత్యం అని&nbsp;<BR>చెప్పరాదు. ఒప్పుకుంటే అంతా ఒప్పుకో లేకపోతే అంతా తిరస్కరించు. మిథ్య-&nbsp;<BR>నుండి సత్యాన్ని వేరుచేయడానికి మనం అసమర్థులం కదా? ఏదైనా ఒక సంగతి,&nbsp;<BR>ఒకసారి జరగడానికి వీలుంటే అది మరల జరగవచ్చు కదా? ‘‘ఒక్క మనుష్యుడు&nbsp;<BR>ఒకప్పుడు పరిపూర్ణత్వం పొందాడు’’ అని ఒప్పుకుంటే మనకు దాన్ని పొంద-&nbsp;<BR>డానికి వీలున్నదన్నమాట! మన ఈ జన్మలోనే పరిపూర్ణత్వాన్ని అందుకోవ&nbsp;<BR>డానికి వీలులేకుంటే ఎక్కడో, స్వర్గంలోకాని మరే లోకంలోకాని పరిపూర్ణత్వ-&nbsp;<BR>మందుకోవడం అసంభవం. క్రీస్తు పరిపూర్ణుడు కాకపోతే అతని పేరు మీదుగా&nbsp;<BR>వచ్చిన మతం నష్టమవుతుంది. అతడు పరిపూర్ణుడైతే మనంకూడ అలా&nbsp;<BR>అవడానికి వీలుంది. ‘గ్రహించడం’ అన్న మాటకు మన అర్థమేదో, పూర్ణ&nbsp;<BR>పురుషుడైన వాని అర్థమది కాదు. మన జ్ఞానం సాపేక్షమైనది. పూర్ణపురుషుని&nbsp;<BR>విషయంలో ఇలా కాదు. ఆత్మజ్ఞానంలో ఇట్టి సాపేక్షత్వానికి చోటులేదు.</FONT></p>
<hr class="puTa_virupu">
<table><tr><td><a class=puTa_lanke href=puTa1457.html>p1457</a></td><td>p1458</td><td><a class=puTa_lanke href=puTa1459.html>p1459</a></td></tr></table>
</div></body></html>
