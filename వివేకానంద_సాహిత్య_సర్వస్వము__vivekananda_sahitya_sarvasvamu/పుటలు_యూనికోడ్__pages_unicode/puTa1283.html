<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1282.html>p1282</a></td><td>p1283</td><td><a class=puTa_lanke href=puTa1284.html>p1284</a></td></tr></table>
<p><FONT FACE="SHREE900, SHREE, sans-serif" SIZE="3">54 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">నైజంకదా? ఇలా ఉద్ఘోషించేవారి కందరికీ కొందరు అనుచరులు లభిస్తారు.&nbsp;<BR>పడగొట్టడం సులభమైన పని. మూర్ఖావేశపరులు దేనినైనా పడగొట్టగలరు. కానీ&nbsp;<BR>నిర్మాణకార్యం వారికంతగా తెలీదు. వారు లోకానికి మంచి చేస్తున్నామని&nbsp;<BR>భావిస్తారే కానీ, వారు చేసే అపకారమే అధికం. సాంఘిక వ్యవస్థా నిర్మాణం&nbsp;<BR>ఒక్క దినంలో పూర్తయింది కాదు కాబట్టి, అట్టిదాన్ని మార్చాలంటే, దానిలో-&nbsp;<BR>వున్న దోషానికి కారణం తెలుసుకొని దాన్ని తొలగించాలి. దూషణ మాత్రాన&nbsp;<BR>అది తొలగిపోదు. దోషమూలాన్ని సంస్కరిస్తే దోషం తనంతట తానే తొలగి-&nbsp;<BR>పోతుంది. దాన్ని నిందిస్తూ ఎంతగా ఘోషించినా, ఫలం కలుగదు. అపకార&nbsp;<BR>రూపమైన ఫలం మాత్రం కలుగుతుంది. ఈ మూర్ఖావేశపరులు ఒక పక్షంవారు.&nbsp;<BR>రెండవ పక్షంవారు ప్రేమ, సానుభూతితో నిండిన మనస్సు కలవారు. అగాధ&nbsp;<BR>పరిశ్రమ చేసి మూలకారణాన్ని కనిపెట్టాలని వీరికి తెలుసు. వీరే మహా&nbsp;<BR>పురుషులు. సాధుసత్తములు. లోకంలోని ప్రతి మతకర్త ‘‘పూర్వ మతప్రవక్తల&nbsp;<BR>బోధను పరిపూర్ణం చేయడానికై నా రాక, దాన్ని కూలద్రోయడానికి కాదు’’ అని&nbsp;<BR>ప్రకటించుకొన్న విషయాన్ని మరువరాదు. అనేకులు ఈ మాటలను అపార్థం&nbsp;<BR>చేసికొని, లోకప్రీతి నార్జించడానికై, వారు తమ ఉత్తమాదర్శాలను పోకడపెట్టి,&nbsp;<BR>లోక దురాచారాలను అంగీకరించారనుకున్నారు. తమకు సత్యమని తోచిన&nbsp;<BR>విధంగా మాటలాడటానికి, ప్రవర్తించడానికి ధైర్యం చాలక, పిరికితనం&nbsp;<BR>చూపారనేవారూ వున్నారు. కాని యిది పొరపాటు. లోకంలోని జనులంతా తమ&nbsp;<BR>బిడ్డలనే ఆ మహనీయుల భావన. వీరిపట్ల వారి హృదయాలు ప్రేమతో నిండి,&nbsp;<BR>తొలకాడుతూంటాయి. ఆ మహా ప్రేమకుగల అపారశక్తి ఈ మూర్ఖచిత్తులకెలా&nbsp;<BR>తెలియగలదు? అనంత సానుభూతితో అనంత సహనంతో నిండిన హృదయాలు&nbsp;<BR>గల ఆ మహాపురుషులే లోకానికి నిజమైన తండ్రులు. నిజమైన దేవతలు. వారు&nbsp;<BR>దేనినైనా సహిస్తారు. దేనికైనా ఓర్చుకొంటారు. మానవ సంఘం ఎలా అభివృద్ధి&nbsp;<BR>చెందుతుందో వాళ్లకు తెలుసు. అందుకు అనువైన సాధనాలను, వారు శాంతంతో,&nbsp;<BR>మెల్లమెల్లగా జాగ్రత్తతో ప్రయోగిస్తున్నారు. తెగనాడక, భయపెట్టక, ప్రేమతో,&nbsp;<BR>పదిలంగా పట్టుకొని, ఒక్కొక్క మెట్టిక్కించి పైకి తేవడమే వారనుసరించిన&nbsp;<BR>మార్గం. అట్టివారే ఉపనిషత్కర్తలు. మనుష్యుల ఆశయాలు నైతికంగా, ఉన్నత&nbsp;<BR>క్షేత్రాన్నందుకున్నాయనీ, అందువల్ల భగవంతుని గూర్చిన పూర్వ&nbsp;<BR>భావాలు, ఇప్పుడు వికృతంగా ఉంటాయనీ వారికి తెలుసు. నాస్తికుల బోధలలో&nbsp;<BR>కూడ ఎంతో సత్యం - బంగరుముద్దల వంటి సత్యం వుందని వారికి తెలుసు.&nbsp;<BR>కానీ ఈ మణులను ఒక్కటిగా కూర్చిన దారాన్ని తెంపి, గగనమార్గంలో</FONT></p>
<hr class="puTa_virupu">
<table><tr><td><a class=puTa_lanke href=puTa1282.html>p1282</a></td><td>p1283</td><td><a class=puTa_lanke href=puTa1284.html>p1284</a></td></tr></table>
</div></body></html>
