<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3104.html>p3104</a></td><td>p3105</td><td><a class=puTa_lanke href=puTa3106.html>p3106</a></td></tr></table>

<p><FONT FACE="SHREE900, SHREE, sans-serif" SIZE="3">పాశ్చాత్యుల కార్యతత్పరతను గూర్చి స్వామీజీ యిక్కడ ఘనంగా శ్లాఘిం-&nbsp;<BR>చారు. ధర్మవిషయాన్ని చేపట్టినప్పుడుకూడా ఆ తత్పరత ఎలా వ్యక్తమౌతుందో&nbsp;<BR>చెప్పారు.</FONT></p>
<p><FONT FACE="SHREE900, SHREE, sans-serif" SIZE="3">నేను: నిజమే మహరాజ్‌! ఆధ్యాత్మిక సాధనలు చేసినప్పుడు వారి&nbsp;<BR>ఆధ్యాత్మిక, మానసికశక్తులు చాలత్వరగా వృద్ధిచెందుతాయని విన్నాను. మొన్న&nbsp;<BR>శారదానందస్వామి ఒక ఉత్తరం చూపారు. నాలుగునెలలు ఆధ్యాత్మికసాధనలు&nbsp;<BR>చేస్తే పారమార్థికశక్తులు ఎలా తనలో అభివృద్ధిచెందాయో వివరిస్తూ వారి&nbsp;<BR>పాశ్చాత్యశిష్యులలో ఒకరు ఆ ఉత్తరంలో వివరిస్తూ వ్రాశాడు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: చూచావా మరి, పాశ్చాత్యదేశాల్లో బ్రాహ్మణులు ఉన్నారో లేదో&nbsp;<BR>యిప్పుడు అర్థం చేసుకో. ఇక్కడా బ్రాహ్మణులున్నారు. కాని వారి భయంకర&nbsp;<BR>కాఠిన్యంవల్ల అత్యాచారాలవల్ల దేశాన్ని పతనావస్థకు తీసుకొని వస్తున్నారు.&nbsp;<BR>దానివల్ల సహజంగా వాళ్లలో ఉన్నశక్తి క్రమంగా అదృశ్యమై పోతున్నది. గురువు&nbsp;<BR>శిష్యునికి మంత్రోపదేశం చేస్తున్నాడు. కాని అది అతనికి వ్యాపారమై పోయింది.&nbsp;<BR>ఈ రోజుల్లో గురుశిష్య సంబంధం ఎంత అద్భుతంగా ఉన్నదంటే - గురువుకు&nbsp;<BR>తినటానికి యింట్లో ఏమీ ఉండకపోతే అతని భార్య ఆ విషయం అతనిదృష్టికి&nbsp;<BR>తెచ్చి యిలా చెబుతుంది. ‘‘మీరు మళ్లీ ఒకసారి మీ శిష్యుల దగ్గరకు పొమ్మని&nbsp;<BR>ప్రార్థిస్తున్నానండి. మీరు రోజంతా పాచికలు ఆడుతూ కూర్చుంటే మన ఆకలి&nbsp;<BR>తీరిపోతుందా?’’ ఆ బ్రాహ్మణుడు సమాధానంగా యిలా చెబుతాడు:&nbsp;<BR>‘‘మంచిది, రేపు ఉదయం జ్ఞాపకం చేయి. నా ఫలానా శిష్యునికి అదృష్టం&nbsp;<BR>తిరిగిందని విన్నాను. అతని దగ్గరకు పోయికూడా చాలా కాలమైంది.’’&nbsp;<BR>బెంగాలులో మీ కులగురు సంప్రదాయం ఈ విధంగా ఉంది. పాశ్చాత్యదేశాల్లో&nbsp;<BR>మతాచార్యుల పరిస్థితి యింకా యీస్థితికి దిగజారలేదు. మొత్తంమీద అది మీ&nbsp;<BR>దానికంటే మెరుగ్గానే ఉంది.</FONT></p>
<p><FONT FACE="AdobeWoodType, Adobe, sans-serif" SIZE="4">Q n Q</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa3104.html>p3104</a></td><td>p3105</td><td><a class=puTa_lanke href=puTa3106.html>p3106</a></td></tr></table>
</div></body></html>
