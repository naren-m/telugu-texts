<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa895.html>p895</a></td><td>p896</td><td><a class=puTa_lanke href=puTa897.html>p897</a></td></tr></table>
<p><FONT FACE="SHREE900, SHREE, sans-serif" SIZE="3">72 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">ఇంద్రియగోచర ప్రపంచాన్ని దాటటం సాధ్యం కాదనుకొందాం; అతీంద్రియ&nbsp;<BR>జ్ఞానాన్ని పొందాలనుకోవటం వ్యర్థం అనుకుందాం; అలాంటప్పుడు ఈ&nbsp;<BR>దృశ్యప్రపంచమే మన జ్ఞానానికి సరిహద్దవుతుంది. ఈ వాదాన్నే అజ్ఞేయవాద&nbsp;<BR>మంటారు. సరే, కాని ఇంద్రియాల ద్వారా సాధ్యమయ్యే ప్రత్యక్ష ప్రమాణాన్ని&nbsp;<BR>ఎందుకు నమ్మాలీ? నడివీథిలో నిశ్చలంగా నిలచి ప్రాణాలు వదిలేవాడే నిజమైన&nbsp;<BR>అజ్ఞేయవాది. తార్కిక జ్ఞానాన్ని మించిన దేదీ లేకపోతే, మనం నాస్తికులం కావటం&nbsp;<BR>మంచిది. ధనం, కీర్తి, గౌరవం - వీటియందు తప్ప మిగతా అన్నింటియందు&nbsp;<BR>అజ్ఞేయవాదం అవలంబించేవాడు నిజంగా వట్టి దాంభికుడు. అంతంలేని, భేదింప&nbsp;<BR>రాని తార్కిక జ్ఞానావరణాన్ని మనం దాటిపోలేమని ‘కాంటు’ నిరూపించాడు.&nbsp;<BR>అయితే హైందవజ్ఞానానికి ఇది మొదటి మెట్టు మాత్రమే. తార్కికజ్ఞానానికి&nbsp;<BR>అతీతమైన దివ్యజ్ఞానాన్ని పొందటానికి హిందువులు సాహసించారు; విజయం&nbsp;<BR>పొందారు కూడా.</FONT></p>
<p><FONT FACE="SHREE900, SHREE, sans-serif" SIZE="3">నేటి సమస్యల కన్నింటికీ సమాధానం అతీంద్రియజ్ఞానం వల్లనే సాధ్యం. ఈ&nbsp;<BR>జ్ఞానంవల్ల మనకు కలిగే ప్రయోజనం, ఈ భవసాగరాన్నుండి తరించటమే.&nbsp;<BR>‘‘భగవాన్‌, ఈ అజ్ఞానసముద్రాన్నుండి మమ్ములను దాటించు’’ అని ప్రార్థించ&nbsp;<BR>టమే పరమ మత ధర్మం; మరేది కాదు.</FONT></p>
<BR>

<BR>
<hr class="puTa_virupu">
<table><tr><td><a class=puTa_lanke href=puTa895.html>p895</a></td><td>p896</td><td><a class=puTa_lanke href=puTa897.html>p897</a></td></tr></table>
</div></body></html>
