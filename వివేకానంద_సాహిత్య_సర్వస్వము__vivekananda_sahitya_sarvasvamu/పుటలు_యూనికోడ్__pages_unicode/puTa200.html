<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa199.html>p199</a></td><td>p200</td><td><a class=puTa_lanke href=puTa201.html>p201</a></td></tr></table>


<p><FONT FACE="SHREE900, SHREE, sans-serif" SIZE="3">పుస్తకం ఏదీ లోకంలో లేకపోవచ్చు, కాని పూర్వోక్తావశ్యకత, ఈశ్వరునిపట్ల భక్తి&nbsp;<BR>విస్తృత గ్రంథపఠనంవల్ల లభించటం కల్ల. వచోకౌశలానికి, మహోత్కృష్ట మేధా-&nbsp;<BR>శక్తికి యిది చేకూరదు. వివిధ భౌతికశాస్త్రాలు మీరు చదివినా అది దక్కదు.&nbsp;<BR>ఈశ్వరుని అవసరం ఎవడికి కలుగుతుందో, అతని అనురాగం వాడికి చిక్కితీరు&nbsp;<BR>తుంది. భగవంతుడు వాడికి అర్పితుడౌతాడు. ప్రణయం పరస్పరమైంది; ప్రతి-&nbsp;<BR>బింబితమైంది. నామీద మీకు ద్వేషం వుండవచ్చు. మిమ్మల్మి నేను ప్రేమింపజూ-&nbsp;<BR>సినప్పుడు ఒక్కొక్కసారి మీరు పెడముఖం పెట్టినా పెట్టవచ్చు. కాని యీ ప్రేమ-&nbsp;<BR>దానంలో వెనుకంజ వేయకుండా అలాగే నే నుంటే ఒకనెలలోనో లేక ఒక సంవ-&nbsp;<BR>త్సరంలోనో మీరు నన్ను ప్రేమించక తప్పదు. ఇది సుప్రసిద్ధ మనశ్శాస్త్ర దృశ్యం&nbsp;<BR>- ఆంతరంగిక విషయం. అస్తమించిన భర్తనుగూర్చి ఉదాత్త ప్రేమభరిత హృద-&nbsp;<BR>యంతో ధర్మపత్ని ఎలా చింతిస్తుందో, అటువంటి ప్రేమోద్వేగంతో మనం జగ-&nbsp;<BR>దీశుని గురించి చింతించాలి. మన కప్పుడు ఈశ్వర సాక్షాత్కారం కలుగుతుంది.&nbsp;<BR>సమస్త గ్రంథ సమూహాలుకాని, వివిధ భౌతికశాస్త్రాలుకాని మనకు దేన్నీ బోధిం-&nbsp;<BR>చలేవు. గ్రంథపఠనంవల్ల మనం చిలుకలమౌతాం. పుస్తకాలు చదవటంవల్ల&nbsp;<BR>ఎవరూ విద్వాంసులు కాలేరు. ఒక ప్రేమశబ్దాన్ని మాత్రం మానవుడు పఠిస్తే,&nbsp;<BR>తప్పకుండా అతడు విద్వాంసుడౌతాడు. కాబట్టి మొదట మనకు అటువంటి</FONT></p>
<p><FONT FACE="SHREE900, SHREE, sans-serif" SIZE="3">జిజ్ఞాస అలవడాలి.</FONT></p>
<p><FONT FACE="SHREE900, SHREE, sans-serif" SIZE="3">‘‘భగవంతుడు మనకు కావాలా?’’ అని ప్రతిరోజూ మనం ప్రశ్నించు-&nbsp;<BR>కొందాం గాక! మనలను గురించి మనం ప్రసంగించేటప్పుడు - ముఖ్యంగా మన&nbsp;<BR>మొక ఉన్నతపీఠం నుంచి యితరులకు ప్రబోధం చేసేటప్పుడు - యీ విధంగా&nbsp;<BR>మనం ప్రశ్నించుకోవాలి. అనేకసార్లు ఈశ్వరుని అక్కర నాకు కనపడదు; అధికా&nbsp;<BR>హారమే అవసరమైవుంటుంది; ఒక రొట్టెముక్క దొరక్కపోతే నాకు పిచ్చిపడు-&nbsp;<BR>తుంది; ఒక వజ్రపుసూది లభించకపోతే చాలమంది ఆడవాళ్లకు పిచ్చిపడుతుంది.&nbsp;<BR>కాని భగవంతుని గురించి ఈ విధమైన ఆకాంక్ష వారి హృదయంలో లేదు. విశ్వం-&nbsp;<BR>లోని ఏకైకసత్యాన్ని వా రెరుగరు. ‘‘వేటాడితే, ఖడ్గమృగాన్నే వేటాడుతాను; దొంగ-&nbsp;<BR>తనాన్ని చెయ్యదలిస్తే, రాజు ఖజానానే దోస్తాను. బిచ్చగాళ్ల సంపదను ఎందుకు&nbsp;<BR>దొంగిలించాలి; చీమల్ని ఎందుకు వేటాడాలి?’’ - అనే సామెత మా వాఙ్మ-&nbsp;<BR>యంలో వుంది. కాబట్టి ప్రేమించదలిస్తే, భగవంతుణ్ణే ప్రేమించండి. ఈ ప్రాపం-&nbsp;<BR>చిక వస్తువులకై పాకులాడేవా రెవరు? ప్రపంచం బొత్తిగా మిథ్యఐంది; మహనీ-&nbsp;<BR>యులైన జగద్గురువు లందరూ అది తెలుసుకొన్నారు. ఈశ్వరుని వల్లగాని&nbsp;<BR>యిందులోనుంచి నిష్కృతిలేదు. మన జీవితపరమావధి ఆతడు - మన జీవన&nbsp;<BR>గమ్యస్థానం ఆతడు. ఈ లోకమే మన జీవన పరమలక్ష్యమని తెలిపే భావనలు</FONT></p>
<p><FONT FACE="SHREE900, SHREE, sans-serif" SIZE="3">్‌</FONT></p>
<hr class="puTa_virupu">
<table><tr><td><a class=puTa_lanke href=puTa199.html>p199</a></td><td>p200</td><td><a class=puTa_lanke href=puTa201.html>p201</a></td></tr></table>
</div></body></html>
