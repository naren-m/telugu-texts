<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1677.html>p1677</a></td><td>p1678</td><td><a class=puTa_lanke href=puTa1679.html>p1679</a></td></tr></table>
<p><FONT FACE="SHREE900, SHREE, sans-serif" SIZE="3">భవిష్యన్మతం వేదాంతమా?</FONT></p>
<p><FONT FACE="SHREE900, SHREE, sans-serif" SIZE="3">73</FONT></p>
<p><FONT FACE="SHREE900, SHREE, sans-serif" SIZE="3">బలం అదృశ్యంలో వుంది, నిర్గుణంలో వుంది, అదేహంలో వుంది. ఈ&nbsp;<BR>విషయాన్ని ఎవరూ గ్రహిస్తున్నట్లు లేదు. ఇతరులకంటె వేరైన వ్యక్తిమాత్రంగా&nbsp;<BR>నిన్ను తీసుకొంటె నీ విలువ శూన్యం. తన్ను తాను పరిపాలించుకొనే దేశంలో&nbsp;<BR>అవ్యక్తాంగంగా నిన్ను తీసుకొంటె నీ మహత్వం అపారం. ప్రభుత్వంలో మీ రంతా&nbsp;<BR>ఒక్కరే. - మీ శక్తి అపారం. ఈ శక్తి సరిగ్గా ఎక్కడుంది? ప్రతి మానవుడూ&nbsp;<BR>ఆ శక్తే. రాజు లేడు. అందరూ సమానులుగానే కనిపిస్తున్నారు. నేను ఎవరికీ వంగి&nbsp;<BR>నమస్కరించాల్సిన పనిలేదు. ఐనా ప్రతి వ్యక్తిలో అపారశక్తి వుంది.</FONT></p>
<p><FONT FACE="SHREE900, SHREE, sans-serif" SIZE="3">వేదాంతమంటె సరిగ్గా అదే. అది బోధించే దేవుడు దూరంగా సింహాసనం&nbsp;<BR>మీద కూర్చున్న ప్రభువు కాడు. భయంకరుడు, బలులు కోరేవాడు ఐన అలాంటి&nbsp;<BR>దేవుడు కొందరికి యిష్టుడు. వారు కొవ్వొత్తులు వెలిగిస్తారు; అతడి ముందు&nbsp;<BR>దుమ్ములో పొర్లుతారు. తమను శాసించటానికి వారి కొక ప్రభువు కావాలి. తమ&nbsp;<BR>నందరినీ ఏలటానికి ఒకరాజు స్వర్గంలో వున్నాడని వారి నమ్మకం. ఈ దేశం-&nbsp;<BR>నుండైనా రాజు అనేవాడు వెళ్లిపోయాడు. దివి నేలే రాజు యిప్పు డేడీ? భువి&nbsp;<BR>నేలే రాజున్న చోటే వున్నాడు. ఈ దేశంలో రాజు మీలో - ప్రతి ఒక్కరిలో చొచ్చు-&nbsp;<BR>కున్నాడు. ఈ దేశంలో మీరంతా రాజులే. వేదాంత మతంకూడా యింతే. మీ&nbsp;<BR>రంతా దేవుళ్లే. ఒక్కదేవుడు చాలడు. మీరంతా దేవుళ్లే అంటుంది వేదాంతం.</FONT></p>
<p><FONT FACE="SHREE900, SHREE, sans-serif" SIZE="3">ఇందువల్ల వేదాంతం ఎంతో దుష్కరమైంది. దేవు డున్నాడనే ప్రాచీ&nbsp;<BR>నాశయాన్ని అది బోధించదు. మేఘాలమీద ఆశీనుడై, మన అనుమతి కోరకే&nbsp;<BR>లోకవ్యవహారాలను నిర్వహిస్తున్న దేవుడికి బదులు, కేవలం తన ప్రీతికోసమే&nbsp;<BR>మనలను శూన్యంనుండి సృష్టించి, తన వినోదంకోసం యిక్కడ మనలను నానా-&nbsp;<BR>విధ దుఃఖాలను అనుభవింపచేస్తున్న దేవుడికి బదులు సర్వాంతర్యామి; సర్వ&nbsp;<BR>జీవులు; సర్వమూ తానే ఐన దేవుణ్ణి వేదాంతం బోధిస్తుంది. ఈ దేశం&nbsp;<BR>నుండి రాజు వైదొలగాడు; స్వర్గరాజ్యం వేదాంతంనుండి శతాబ్దాలకు పూర్వమే&nbsp;<BR>వైదొలగింది.</FONT></p>
<p><FONT FACE="SHREE900, SHREE, sans-serif" SIZE="3">భూమి నేలే రాజును భారతదేశం విడనాడలేదు. అందుచేత వేదాంతం&nbsp;<BR>భారతదేశ మతం కాజాలదు. మీ దేశంలో ప్రజాస్వామ్యం వ్యవహారంలో&nbsp;<BR>వుండటంచేత వేదాంతం మీ మత మవటానికి అవకాశం వుంది. వేదాంతాన్ని&nbsp;<BR>మీరు స్పష్టంగా అర్థం చేసుకోవాలి. మెదడులో ఏవో అస్పష్టాశయాలు, మూఢ-&nbsp;<BR>విశ్వాసాలు గలవారు కాక, మీరు యథార్థ స్త్రీ, పురుషులు కావాలి. ఆధ్యాత్మిక-&nbsp;<BR>పరులుగా వుందామనే కోర్కె మీకు నిజంగా కలగాలి. అలా వుంటేనే వేదాంతం&nbsp;<BR>మీ మత మవుతుంది. ఎందుకంటె పారమార్థికపరత మాత్రమే వేదాంతానికి&nbsp;<BR>అపేక్షితం.</FONT></p>
<hr class="puTa_virupu">
<table><tr><td><a class=puTa_lanke href=puTa1677.html>p1677</a></td><td>p1678</td><td><a class=puTa_lanke href=puTa1679.html>p1679</a></td></tr></table>
</div></body></html>
