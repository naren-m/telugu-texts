<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2585.html>p2585</a></td><td>p2586</td><td><a class=puTa_lanke href=puTa2587.html>p2587</a></td></tr></table>

<p><FONT FACE="SHREE900, SHREE, sans-serif" SIZE="3">ఒక మహాపురుషుడి యథార్థశీలానికి చుట్టూ ఊహాగోచరాలైన రకరకాల&nbsp;<BR>అమానుష గుణాలను కల్పించటం మానవ నైజం. కృష్ణుడి విషయంలోకూడ&nbsp;<BR>యిలాగే జరిగి వుండాలి. ఐనా అతడు రాజై వుండటం ఎంతో సంభవమని&nbsp;<BR>ఎందుకు చెప్పానంటే పూర్వకాలంలో మనదేశంలో బ్రహ్మజ్ఞాన ప్రచారానికి&nbsp;<BR>అవిరళంగా కృషి చేసినవారు రాజులే. ఇక్కడ ముఖ్యంగా గుర్తించాల్సిన యింకో&nbsp;<BR>సంగతి ఏమంటే గీతాకారుడు ఎవరైనాగానీ, గీతోపదేశం, యావన్మహాభారతం-&nbsp;<BR>లోని ఉపదేశాలు ఒక్కటిగానే వున్నాయి. దీన్నిబట్టి మహాభారతకాలంలో ఒక&nbsp;<BR>మహాపురుషుడు అవతరించి నాటి సమాజానికి యీ కొత్తపద్ధతిలో బ్రహ్మ-&nbsp;<BR>జ్ఞానం ఉపదేశించి వుంటాడని నిస్సంశయంగా ఊహించవచ్చును. స్పష్టంగా కాన-&nbsp;<BR>వచ్చే మరో విషయం - ప్రాచీనకాలంలో ఒకదాని వెంట ఒకటిగా మతశాఖలు&nbsp;<BR>పుట్టినట్లే, ఒకదాని వెంబడి ఒకటిగా ప్రమాణ గ్రంథాలూపుట్టి ప్రచారంలోకి&nbsp;<BR>వస్తూండేవి. కొంతకాలానికి మతశాఖ దాని ప్రమాణగ్రంథం రెండూ అంతరిం-&nbsp;<BR>చేవి, లేదా మతశాఖ అంతరించి ప్రమాణగ్రంథం మాత్రం మిగిలేది. అలాటి&nbsp;<BR>ఒకానొక మతశాఖవారు ఉదాత్త ఉన్నత భావాలను యీ గీతలో పొందుపరచి&nbsp;<BR>వుండొచ్చును. గీత యీ మతశాఖవారి ప్రమాణ గ్రంథమై వుండొచ్చును.</FONT></p>
<p><FONT FACE="SHREE900, SHREE, sans-serif" SIZE="3">మూడవ విషయం: కురుక్షేత్ర సంగ్రామాన్ని గురించినదానికి వద్దాం. ఆ&nbsp;<BR>యుద్ధం జరిగిందా లేదా అనటానికి ప్రత్యేక ప్రమాణం చూపటం సాధ్యంకాదు.&nbsp;<BR>కౌరవులకు పాంచాలరాజులకు యుద్ధం జరిగిందనటంలో సందేహంలేదు. మరో&nbsp;<BR>విషయం: మహాసైన్యాలు వ్యూహాలు తీరి పోరాడ్డానికి ఆజ్ఞను నిరీక్షిస్తూ&nbsp;<BR>సిద్ధంగావున్న రణరంగంలో జ్ఞానాన్ని, భక్తిని, యోగాన్ని గురించిన అంత చర్చ&nbsp;<BR>సాగటం ఎలా సాధ్యం? యుద్ధభూమిలో, ఆ గడబిడలో, ఆ రొదలో శ్రీకృష్ణా-&nbsp;<BR>ర్జున సంవాదంలోని ప్రతిమాటను వ్రాసిపెట్టడానికి సంక్షిప్తలిపి లేఖకుడు&nbsp;<BR>వున్నాడా? ఈ కురుక్షేత్ర సంగ్రామకథ అన్యాపదేశార్థకం (ఆలిగొరి) అని&nbsp;<BR>కొందరి అభిప్రాయం. దాని అంతరార్థాన్ని సంక్షేపించి చెప్పాలంటే - మానవుడి&nbsp;<BR>హృదయంలో మంచిచెడులకు నిరంతరం జరుగుతూన్న పోరాటమే దానికి&nbsp;<BR>అర్థం. ఈ అభిప్రాయం యుక్తివిరుద్ధం కాదు.</FONT></p>
<p><FONT FACE="SHREE900, SHREE, sans-serif" SIZE="3">ఇక నాల్గవ విషయం: అర్జునుడు ప్రభృతుల చారిత్రక యథార్థ్యాన్ని సందే-&nbsp;<BR>హించటానికి కావలసినంత అవకాశం వుంది. శతపథ బ్రాహ్మణం అతిప్రాచీన&nbsp;<BR>గ్రంథం. దాన్లో ఒకచోట అశ్వమేధయాగం చేసినవారందరి పేర్లూ పేర్కో&nbsp;<BR>బడ్డాయి. అందు అర్జునుని మునిమనుమడు, పరీక్షిత్తు కుమారుడు ఐన జనమే&nbsp;<BR>జయుడి ప్రస్తావన వుంది. కాని అర్జున ప్రభృతుల పేర్లులేవు సరికదా దానికి&nbsp;<BR>సూచనకూడ లేదు. కాని మహాభారతంలోను, తదితర గ్రంథాల్లోను</FONT></p>
<hr class="puTa_virupu">
<table><tr><td><a class=puTa_lanke href=puTa2585.html>p2585</a></td><td>p2586</td><td><a class=puTa_lanke href=puTa2587.html>p2587</a></td></tr></table>
</div></body></html>
