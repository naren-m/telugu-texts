<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1666.html>p1666</a></td><td>p1667</td><td><a class=puTa_lanke href=puTa1668.html>p1668</a></td></tr></table>
<p><FONT FACE="SHREE900, SHREE, sans-serif" SIZE="3">62 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">అన్నాడు. సన్యాసి మందహాసం చేసి, తన కా మాటలో నమ్మకం లేదన్నాడు.&nbsp;<BR>సందేహం వుంటే పరీక్షించి తెలుసుకోవచ్చని రాజు అన్నాడు. అప్పుడు తను ఓ&nbsp;<BR>గొప్ప యజ్ఞం జరిపించి, రాజు పరిపాలన దీర్ఘకాలం వర్థిలేటట్లు చేస్తానని సన్యాసి&nbsp;<BR>చెప్పి, తన పరీక్ష నిమిత్తం ఒక తొట్టె కట్టించి, అర్ధరాత్రి సభ్యులలో ఒక్కొక్క&nbsp;<BR>రొక ముంతడు పాలను ఆ తొట్టెలో పోసేటట్లు ఆజ్ఞాపింపమన్నాడు. రాజు నవ్వి&nbsp;<BR>‘‘ఇదేనా, పరీక్ష!’’ అన్నాడు. తరువాత రాజు తన సభ్యులను రావించి వారేం&nbsp;<BR>చెయ్యాలో చెప్పాడు. వారంతా రాజు కోరికను విని సంతోషంతో సమ్మతించి&nbsp;<BR>వెళ్లిపోయారు. అర్ధరాత్రి వారంతా, తెచ్చిన బిందెలను తొట్టెలో గుమ్మరించి&nbsp;<BR>పోయారు. తెల్లవారాక చూస్తే తొట్టె నిండా నీళ్లు మాత్రమే వున్నాయి.&nbsp;<BR>సభ్యులను సమావేశపరచి యీ విషయంగా రాజు ప్రశ్నించాడు. మిగిలిన&nbsp;<BR>వారంతా చిక్కని పాలు పోస్తారు కదా, నే నొక్కణ్ణీ నీరు పోస్తే, కనిపెట్టే&nbsp;<BR>వారుండరని వారిలో ప్రతివాడూ అనుకొన్నాడు; దురదృష్టవశాత్తు మనలో&nbsp;<BR>అనేకులకు యిలాంటి భావమే వుంది; మన విధులను కథలోని ఆస్థాన సభ్యుల&nbsp;<BR>లాగే నిర్వర్తిస్తుంటాం.</FONT></p>
<p><FONT FACE="SHREE900, SHREE, sans-serif" SIZE="3">లోకంలో సమత్వం ఎంతగానో వుంది; కాబట్టి కొంచెంపాటిదైన తన&nbsp;<BR>విశేషాధికారా న్నెవరూ కనుక్కోలేరని పురోహితు డంటాడు. మన ధనికులూ&nbsp;<BR>అలాగే అంటారు. ప్రతి దేశంలోని క్రూరులైన రాజులూ యిలాగే అంటారు.&nbsp;<BR>అణగదొక్కేవారికంటె అణగదొక్కబడే వారికే ఎక్కువ అవకాశం వుంది. క్రూరు-&nbsp;<BR>లైన రాజులు విముక్తి పొందటానికి చాలకాలం పడుతుంది. తదితరులకు అంత-&nbsp;<BR>కాలం పట్టదు. సింహానికున్న క్రౌర్యంకంటె నక్కక్రౌర్యం మరింత భయంకర-&nbsp;<BR>మైనది. సింహం ఒక్కదెబ్బ కొట్టి తరువాత కొంతసేపు మిన్నకుంటుంది. కాని&nbsp;<BR>నక్క తనకు లోకువైన దాన్ని పట్టువిడువగ తరుముతుంటుంది. ఒక్క&nbsp;<BR>అవకాశాన్నైనా విడిచిపెట్టదు. పురోహితవృత్తి, స్వతసిద్ధంగానే క్రూరం, హృదయ-&nbsp;<BR>రహితమైంది. పురోహితవర్గం ఏర్పడినప్పుడల్లా మతం క్షీణించటానికి కారణం&nbsp;<BR>అదే. వేదాంతం యిలా అంటుంది: విశేషాధికారాన్ని గురించిన భావనను మనం&nbsp;<BR>విడిచిపెట్టాలి. అప్పుడే ఆస్తిక్యం సిద్ధిస్తుంది. అంతదాకా ఆస్తిక్యం వుండనే&nbsp;<BR>వుండదు.</FONT></p>
<p><FONT FACE="SHREE900, SHREE, sans-serif" SIZE="3">‘‘నీ ఆస్తి సర్వస్వాన్ని అమ్మేసి పేదలకివ్వు’’ అని ఏసుక్రీస్తు చేసిన బోధలో&nbsp;<BR>మీకు నమ్మకం వుందా? వాక్యాలను విరిచి క్లిష్టవ్యాఖ్యానం చెయ్యనక్కర్లేదు.&nbsp;<BR>సత్యాన్ని వున్నదున్నట్లు గ్రహిస్తే ఆ వాక్యంలో సమత్వమే యిమిడి వుంది. మూల-&nbsp;<BR>వాక్యాలను క్లేశపరిచి చూడొద్దు. జీససు తన బోధలు విన్న ఏ కొద్దిమంది</FONT></p>
<hr class="puTa_virupu">
<table><tr><td><a class=puTa_lanke href=puTa1666.html>p1666</a></td><td>p1667</td><td><a class=puTa_lanke href=puTa1668.html>p1668</a></td></tr></table>
</div></body></html>
