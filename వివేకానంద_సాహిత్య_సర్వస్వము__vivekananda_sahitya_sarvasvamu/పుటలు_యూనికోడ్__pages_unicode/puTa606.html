<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa605.html>p605</a></td><td>p606</td><td><a class=puTa_lanke href=puTa607.html>p607</a></td></tr></table>
<p><FONT FACE="SHREE900, SHREE, sans-serif" SIZE="3">హేతుజ్ఞానం : మతం</FONT></p>
<p><FONT FACE="TimesNewRoman, Times, serif" SIZE="2">1 9 1</FONT></p>
<p><FONT FACE="SHREE900, SHREE, sans-serif" SIZE="3">తత్త్వాన్ని పురస్కరించుకొనే అర్థం చెప్పగోరుతూంది. మతాలు యీ&nbsp;<BR>పద్ధతిని మన్నించలేకున్నాయి. దేవుడు యీ ప్రపంచంనుండి పూర్తిగా భిన్నుడై&nbsp;<BR>ఫలానా వ్యక్తి అని భావించే బహుప్రాచీన సిద్ధాంతం ఒకటి వుంది. ఈ వాదానికి&nbsp;<BR>అనుకూలంగా యుక్తులపై యుక్తులు అనేకమార్లు పునరుక్తమైనాయి. సృష్టికి&nbsp;<BR>సంపూర్ణంగా వేరై, విశ్వాతీతుడైన దేవుడు ఒకడుండటం ఎలా అవసరమో,&nbsp;<BR>అతడు తన సంకల్పనుండి జగత్తు నెలా సృష్టించాడో, అతణ్ణి లోకపాలకుడిగా&nbsp;<BR>మతం ఏవిధంగా గుర్తించిందో చెబుతారు. ఇంతేకాకుండా, సర్వశక్తివంతుడైన భగ-&nbsp;<BR>వంతుణ్ణి సర్వజీవదయాపరుణ్ణిగా వర్ణించటమూ మనం వింటున్నాం. ఐనా&nbsp;<BR>జగత్తులో వైషమ్యాలున్నాయి. ఈ విషయాలను తత్త్వవేత్త పట్టించుకోడు. కాని&nbsp;<BR>యీ బాహ్యవివరణ తప్పని అతడంటాడు; ఎందుకంటె బైటనుండి చేసిన వాదం&nbsp;<BR>యిది. వస్తుతత్త్వాన్ని పురస్కరించుకొని ప్రతిపాదించిన సిద్ధాంతం కాదు. సృష్టికి&nbsp;<BR>హేతు వేమిటి? దీనికి అవతల వున్నదేదో, ఎవరోవ్యక్తి దీన్ని నడిపిస్తున్నాడట!&nbsp;<BR>రాయి నేలమీద పడడానికి చెప్పిన వివరణ చాలనట్లే, మతాన్ని గురించి చెప్పే వివ-&nbsp;<BR>రణా చాలలేదు. అంతకంటె బలమైన వాదాన్ని ప్రతిపాదించ లేకపోవటంవల్లే మతా-&nbsp;<BR>లన్నీ నిలబడలేకున్నాయి.</FONT></p>
<p><FONT FACE="SHREE900, SHREE, sans-serif" SIZE="3">ప్రతిసంఘటనకు అర్థం దాని తత్త్వాన్ని ఆధారం చేసుకొనే చెప్పాలనే&nbsp;<BR>భావంతో సంబంధం కలిగిందీ, యీ సూత్రాలతో సంశ్లిష్టమైనదీ మరొకటి&nbsp;<BR>వుంది - అదే ఆధునిక క్రమపరిమాణసూత్రం. తన స్వభావానుసారమే వస్తువు&nbsp;<BR>పునరుత్పన్నమౌతుందని, కారణంయొక్క రూపాంతరమే కార్యమని, కార్యంలో&nbsp;<BR>వున్న సకలశక్తులు, అవకాశాలు కారణంలో వున్నాయని, సమస్త జగత్తు క్రమవి-&nbsp;<BR>కాసమేగాని సృష్టికాదని, - ఇదే క్రమపరిణామ సూత్రంయొక్క అర్థమంతా.&nbsp;<BR>అంటే ప్రతికార్యం దానికి ముందున్న కారణంయొక్క క్రమపరిణామమే; ఈ&nbsp;<BR>పరిణామం పరిస్థితులవల్ల కలిగింది. సృష్టంతటా జరుగుతోన్న క్రమమిదే. కాబట్టి&nbsp;<BR>మార్పులకు కారణాలను కనుగొనడానికి ప్రపంచాన్నిదాటి ఎక్కడికో&nbsp;<BR>పోనక్కర్లేదు. బైట ఎక్కడో కారణాన్ని కనుగోనవసరం లేదు. అవి ప్రపంచం&nbsp;<BR>లోనే వున్నాయి. ఈ సిద్ధాంతం కూడా మతాన్ని తుత్తునియలు చేస్తుంది. మతం&nbsp;<BR>తుత్తునియ లవుతోందనటంలో నా అభిప్రాయం యిది: దేవుడు సృష్టికి ఆవల&nbsp;<BR>ఎక్కడో వున్నాడని, అతడు స్థూలమైన వ్యక్తి అని భావించే మతాలు యిక&nbsp;<BR>నిలబడలేవు; అవి యించుమించుగా నేలకూల్చబడ్డాయి.</FONT></p>
<p><FONT FACE="SHREE900, SHREE, sans-serif" SIZE="3">ఈ రెండు సూత్రాలను తృప్తిపరచగల మతం ఏదైనా వుండటం&nbsp;<BR>సాధ్యమా? సంభవమనే నా అభిప్రాయం. సామాన్యీకరణాల మూలతత్వాలను&nbsp;<BR>మన్నించాలనటం మొదటి విషయం. దీనితోపాటు క్రమవికాస ధర్మాన్నీ మన్నిం-</FONT></p>
<hr class="puTa_virupu">
<table><tr><td><a class=puTa_lanke href=puTa605.html>p605</a></td><td>p606</td><td><a class=puTa_lanke href=puTa607.html>p607</a></td></tr></table>
</div></body></html>
