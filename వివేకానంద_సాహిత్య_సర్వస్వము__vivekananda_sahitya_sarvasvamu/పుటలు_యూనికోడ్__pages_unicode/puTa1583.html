<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1582.html>p1582</a></td><td>p1583</td><td><a class=puTa_lanke href=puTa1584.html>p1584</a></td></tr></table>
<p><FONT FACE="SHREE900, SHREE, sans-serif" SIZE="3">354 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">చలనం, మార్పు అనే వానికి అన్యసంబంధం విధిగా వుండి తీరాలి! చలన&nbsp;<BR>రహితమైన ఒక వస్తువుతో పోల్చినప్పుడుగాని, చలన వస్తువు అనే భావనను&nbsp;<BR>సాధించలేం. చలన భావాన్ని అర్థం చేసికోవడానికి రెండు వస్తువులుండాలి.&nbsp;<BR>విశ్వాన్ని అంతటినీ ఒకటిగా భావిస్తే, అది కదలలేదు. అది దేని దగ్గరనుండి&nbsp;<BR>దేని దగ్గరకు జరుగుతుంది? అది వికల్పం చెందుతుంది అనడానికి వీలులేదు.&nbsp;<BR>ఏ విషయంలో అది మార్పు చెందగలదు? కాబట్టి సమష్టి నిర్వికల్పం. కాని దాని&nbsp;<BR>లోపలనో, ప్రతి అణువూ ఎప్పుడూ కదులుతూ, మార్పు పొందుతూ&nbsp;<BR>వుంటుంది! అంటే, అది ఒకే కాలంలో నిర్వికారం, సవికారమూకూడ; నిర్గుణ&nbsp;<BR>సగుణాల కూడిక అనాలి! విశ్వం, చలనం, బ్రహ్మం అనే వానిని గూర్చి, మా&nbsp;<BR>భావమిది. ‘‘తత్త్వమసి (నీవే అది)’’ అనడంలో అర్థమిదే. ఇలా నిర్గుణం&nbsp;<BR>సగుణాన్ని త్రోసిపుచ్చకుండానే అఖండం, ఖండాన్ని నిర్మూలించకుండానే, మన&nbsp;<BR>బుద్ధికి మన హృదయానికి పరిపూర్ణ సంతుష్టి కలిగే విధంగా దాన్ని వివరిస్తోంది.&nbsp;<BR>సగుణ బ్రహ్మం, ఇంక ఈ జగత్తులో వుండేదంతా, మనస్సు ద్వారా చూడబడే&nbsp;<BR>నిర్గుణ బ్రహ్మమే సుమండీ! మనం వ్యష్టిత్వ భావనలను, మన మనస్సులను&nbsp;<BR>దాటగలిగినప్పుడు, మన మా నిర్గుణ బ్రహ్మంతో ఐక్యం పొందగలం.&nbsp;<BR>‘‘తత్త్వమసి’’ అనడానికి అర్థం ఇదే! మన సత్య స్వభావమైన నిర్గుణతత్త్వాన్ని&nbsp;<BR>మనం తెలిసికోవలసి వుంది.</FONT></p>
<p><FONT FACE="SHREE900, SHREE, sans-serif" SIZE="3">పరిమితుడై, వ్యక్తరూపం పొందిన నరుడు తన మూలాన్ని మరచి, తాను&nbsp;<BR>పూర్తిగా వేరైన ఒక ప్రత్యేక వ్యక్తినని భ్రమిస్తున్నాడు. సగుణులమై, వ్యష్టిరూప&nbsp;<BR>మనుష్యులుగా ఏర్పడిన మనం, మన నిజతత్త్వాన్ని మరచిపోతున్నాం. అద్వైతం,&nbsp;<BR>మన వ్యష్టిత్వ భావాలనన్నిటినీ విసర్జింపుమని కాదు బోధించేది. వాని నిజ&nbsp;<BR>తత్త్వాన్ని నేర్చుకోండి - అనే; సత్య స్వరూపంలో మనం ఆ నిర్గుణ బ్రహ్మమే.&nbsp;<BR>మన వ్యష్టిరూపాలన్నీ ఆ నిర్గుణబ్రహ్మం వ్యక్తరూపందాల్చే వేర్వేరు మార్గాలే. జగ-&nbsp;<BR>త్తులో కలిగే పరిణామ పరంపర అంతా, ఆత్మ తన అనంతశక్తిని క్రమక్రమంగా&nbsp;<BR>ప్రకటించే ప్రయత్నమే. పరిపూర్ణాన్ని చేరే వరకు, ఎక్కడా మనం ఆగిపోజాలం.&nbsp;<BR>మన బలం, మన ఆనందం, మన జ్ఞానం ఆ పరిపూర్ణంలో లీనమయ్యేవరకు&nbsp;<BR>పురోగమిస్తూ వుండవలసిందే. పూర్ణ సచ్చిదానంద లక్షణాలు, అనంతశక్తులు&nbsp;<BR>సదా మన లోపలే వున్నాయి. వానిని ఇప్పుడు సంపాదించుకోనక్కర లేదు. అవి&nbsp;<BR>మనవే. వానిని ప్రకటించడమే మనం చేయవలసిన పని.</FONT></p>
<p><FONT FACE="SHREE900, SHREE, sans-serif" SIZE="3">అద్వైతవాదంలోని మూల భావమిది. ఇది అర్థం కావడం చాలాకష్టం. నా&nbsp;<BR>చిన్నతనంనుండీ నా చుట్టూ వున్నవారంతా, నాకు దుర్బలతను నేర్పారు.&nbsp;<BR>పుట్టింది మొదలు, శక్తిహీనుడననే మాటలే నాకు నేర్పారు. ఇప్పుడు నా శక్తిని</FONT></p>
<hr class="puTa_virupu">
<table><tr><td><a class=puTa_lanke href=puTa1582.html>p1582</a></td><td>p1583</td><td><a class=puTa_lanke href=puTa1584.html>p1584</a></td></tr></table>
</div></body></html>
