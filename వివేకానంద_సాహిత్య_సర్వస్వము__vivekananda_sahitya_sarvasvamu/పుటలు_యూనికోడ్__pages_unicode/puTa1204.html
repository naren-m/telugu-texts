<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1203.html>p1203</a></td><td>p1204</td><td><a class=puTa_lanke href=puTa1205.html>p1205</a></td></tr></table>
<p><FONT FACE="SHREE900, SHREE, sans-serif" SIZE="3">380 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">అద్భుతపదంతో పరిష్కృతం కాని సమస్యలేమీ ఉండవు. యథార్థ విద్యా&nbsp;<BR>స్వరూపాన్ని మాత్రం మనవారు భావించటం లేదు.’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘యథార్థ విద్యాస్వరూపాన్ని మీరు నిర్వచించండి.’’</FONT></p>
<p><FONT FACE="SHREE900, SHREE, sans-serif" SIZE="3">స్వామి చిన్నగా నవ్వి ఇలా అన్నారు:</FONT></p>
<p><FONT FACE="SHREE900, SHREE, sans-serif" SIZE="3">‘‘నేను దేన్నీ నిర్వచించను. అయినా వివరిస్తాను. మాటలను ప్రోగుచేసేది</FONT></p>
<BR>
<p><FONT FACE="SHREE900, SHREE, sans-serif" SIZE="3">ఎంతమాత్రం యథార్థ విద్య కాదు. ప్రజ్ఞను పెంపొందించేదే యథార్థవిద్య.&nbsp;<BR>నిజమైన సంకల్పశక్తిని, నైపుణ్యాన్ని వ్యక్తికి నేర్పేదే యథార్థవిద్య. కాబట్టి&nbsp;<BR>భారతదేశాన్ని ఉద్ధరించాలంటే, మనం భయరహితులు - పరమ పవిత్రులు -&nbsp;<BR>స్వార్థరహితులు - భగవచ్చరణ స్పర్శజనిత బలసంపన్నులు - సంఘమిత్ర, లీలా,&nbsp;<BR>అహల్యాబాయి, మీరాబాయి లాంటి మహిళల సంప్రదాయాలను&nbsp;<BR>కొనసాగించేవారిని - ఇలాంటి స్త్రీలను తయారుచేయాలి.’’</FONT></p>
<p><FONT FACE="SHREE900, SHREE, sans-serif" SIZE="3">‘‘అంటే విద్యావిధానంలో మతానికి చెందిన అంశా లుండాలనా మీ</FONT></p>
<p><FONT FACE="SHREE900, SHREE, sans-serif" SIZE="3">అభిప్రాయం స్వామీ?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">స్వామి గంభీరంగా చెప్పారు-</FONT></p>
<p><FONT FACE="SHREE900, SHREE, sans-serif" SIZE="3">‘‘ఆస్తిక్యమే చదువుకు అంతర్గతసారం అని నే ననుకుంటున్నాను.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఒకవిషయాన్ని గుర్తుంచుకోండి. మత మంటే నాకూ - ఇతరులకూ ఉన్న కొన్ని&nbsp;<BR>అభిప్రాయాల రాశి అని మాత్రం అనుకోవద్దు. అది తప్పుడు అంచనా. ఇతర&nbsp;<BR>విషయాల్లో మాదిరే, దీన్లోకూడా గురువు శిష్యురాలి స్థాయిని గుర్తించి, ఆమె&nbsp;<BR>కేమాత్రం ఘర్షణ ఏర్పడని రీతిలో - ఆమెకు నచ్చిన రీతిలోనే ఆమెను అభివృద్ధి&nbsp;<BR>పరచాలని నా అభిప్రాయం.’’</FONT></p>
<p><FONT FACE="SHREE900, SHREE, sans-serif" SIZE="3">‘‘ఇంతవరకూ తల్లికి - ఇల్లాలికి అత్యున్నతస్థానం ఉండేది. మీ రిప్పుడు&nbsp;<BR>బ్రహ్మచారిణిలకు అగ్రస్థానం యిస్తామంటున్నారు. మాతృభావాన్ని గృహిణీ&nbsp;<BR>ధర్మాన్ని త్యాగం చేసినవారికి ప్రాధాన్యం యివ్వటం మహిళలకు అపకారం&nbsp;<BR>చేయటం కాదా?’’</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘మత దృష్టిలో బ్రహ్మచర్యానికి అగ్రస్థానం ఏర్పడటం, మగువల&nbsp;<BR>విషయంలోనే కాక, మగవారి విషయంలో కూడా అంతేనన్న విషయాన్ని&nbsp;<BR>మీరు మరచిపోవద్దు. మీ ప్రశ్నను చూస్తుంటే, మీరు చాలా కలవరపడు&nbsp;<BR>తున్నట్లుగా ఉంది. హిందూసిద్ధాంతం ఆత్మకు సూచించే కర్తవ్యం ఒక్కటే.&nbsp;<BR>నశ్వరాల మధ్యనున్న అనశ్వరాన్ని సాక్షాత్కరించుకోవటమే అది. దీనికోసం&nbsp;<BR>ఒకేఒక మార్గాన్ని సూచించటానికి ఎవరూ సాహసించరు. వివాహం చేసుకోవటం&nbsp;<BR>- చేసుకోకపోవటం - మంచీ - చెడూ - జ్ఞానం - అజ్ఞానం ఏదైనాసరే, మనలను&nbsp;<BR>గమ్యానికి చేర్చగల్గితే అది న్యాయసమ్మతమే అవుతుంది. హిందూసిద్ధాంతానికీ -</FONT></p>
<hr class="puTa_virupu">
<table><tr><td><a class=puTa_lanke href=puTa1203.html>p1203</a></td><td>p1204</td><td><a class=puTa_lanke href=puTa1205.html>p1205</a></td></tr></table>
</div></body></html>
