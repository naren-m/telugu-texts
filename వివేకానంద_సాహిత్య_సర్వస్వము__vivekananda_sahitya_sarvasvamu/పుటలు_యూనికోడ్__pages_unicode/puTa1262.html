<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1261.html>p1261</a></td><td>p1262</td><td><a class=puTa_lanke href=puTa1263.html>p1263</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - మాయ, భ్రాంతి</FONT></p>
<p><FONT FACE="SHREE900, SHREE, sans-serif" SIZE="3">33</FONT></p>
<p><FONT FACE="SHREE900, SHREE, sans-serif" SIZE="3">భోగాలలో మునిగి, తన్నుతానే మరచిపోయాడు. ఆయనను మేల్కొల్పడానికై&nbsp;<BR>దేవదూతలు వచ్చి ఒక పాటను పాడారు. ఆ పాటలోని సారాంశమిది: ‘‘మనం&nbsp;<BR>ఈ జీవిత నదీప్రవాహంలో పడి తేలియాడుతూ పోతున్నాం. నది నిరంతర&nbsp;<BR>పరిణామం పొందుతోంది. దానికి విరామం లేదు, విశ్రాంతి లేదు.’’ అట్లే మన&nbsp;<BR>జీవితాలుకూడ విరామం, విశ్రాంతి లేకుండా, సాగిపోతూనే ఉంటాయి. మనం&nbsp;<BR>ఏమి చేయాలి? అన్నపానీయాలు సమృద్ధిగా కలవాడు, ఆశావాది. అతడు&nbsp;<BR>ఆపదల మాటయే ఎత్తడు. ఆ మాట విన్ననే అతనికి భీతి.</FONT></p>
<p><FONT FACE="SHREE900, SHREE, sans-serif" SIZE="3">లోకంలోని కష్టసుఖాలను గూర్చి అతనికి చెప్పకండి. ‘‘లోకమంతా&nbsp;<BR>సుఖమయమే’’ అనండి. ‘‘నిజమే. నేను క్షేమంగా ఉన్నాను. నన్ను చూడండి.&nbsp;<BR>నాకు సుఖ నివాసం వుంది. కూడు, గుడ్డలకు లోటేమీ లేదు. కాబట్టి, ఆ ఘోర-&nbsp;<BR>విషయాలు నా ఎదుట ఎత్తకండి.’’ కానీ ఇతరు లెందరో కూడుగుడ్డలకు కరువై&nbsp;<BR>చస్తున్నారు. లోకం సుఖమయమని వారితో చెబితే, వారు వినిపించుకోరు. తాము&nbsp;<BR>దుఃఖాలతో కృశిస్తూండగా, ఇతరుల సుఖాలు వారికెందుకు నచ్చుతాయి? మన-&nbsp;<BR>మిలా ఆశా, నిరాశల మధ్య ఊగులాడుతున్నాం.</FONT></p>
<p><FONT FACE="SHREE900, SHREE, sans-serif" SIZE="3">ఇక మరణమనే మిక్కిలి భయంకరమైన విషయం ఒకటి ఉంది. ప్రపంచ&nbsp;<BR>మంతా మరణం వైపునకే సాగుతోంది. ప్రతి వస్తువూ మరణించేదే. మన&nbsp;<BR>అభివృద్ధి, మన అహంకారం, మన సంస్కరణలు, మన భోగాలు, మన సంపద,&nbsp;<BR>మన జ్ఞానం అన్నిటికీ గమ్యమొక్కటే - మరణం. ఏది తప్పినా, అది తప్పదు.&nbsp;<BR>నగరాలు పొడచూపుతాయి, అడుగంటుతాయి. సామ్రాజ్యాలు మింటికెగసి&nbsp;<BR>పోతాయి, మంటకూలుతాయి. గ్రహమండలాలు విచ్ఛిన్నాలై, ధూళిపాలై, ఇతర&nbsp;<BR>మండల వాతావరణంలో తేలియాడుతాయి. ఆదిమకాలంనుండీ కథ ఇట్లే&nbsp;<BR>నడుస్తోంది. మరణమే అన్నిటికీ అంతం. జీవితానికి, సౌందర్యానికి, సంపదకు,&nbsp;<BR>అధికారపదవికి, అన్నిటికి - సౌశీల్యానికికూడ, - మరణమే అంతం. పుణ్య&nbsp;<BR>పురుషులు, పాపపురుషులు, ప్రభువులు, బిచ్చగాండ్రు అందరూ మరణించ&nbsp;<BR>వలసినవారే. సర్వమూ పయనించేది మరణం వైపునకే. కానీ, ప్రాణాలపై ఇంత&nbsp;<BR>తీపి!!! ఎట్లో, జీవాన్ని అంటిపట్టుకొని వుంటాం. ఎందుకో మనకే తెలీదు. ఆ&nbsp;<BR>పట్టువదలడం మనకు అసాధ్యం. ఇది మాయ.</FONT></p>
<p><FONT FACE="SHREE900, SHREE, sans-serif" SIZE="3">తల్లి తన బిడ్డను ఎంతో ప్రేమతో పాలిచ్చి పెంచుతోంది. ఆ బిడ్డడామె&nbsp;<BR>ప్రాణానికి ప్రాణం. వాడు పెరిగి, పెద్దవాడైన తర్వాత చెడుత్రోవల్లోపడి, పశుప్రా-&nbsp;<BR>యుడై, ఆమెను ప్రతిదినమూ కొట్టి, తన్ని, హింసిస్తున్నాడు. కానీ ఆమె వానిని&nbsp;<BR>విడిచి వెళ్లజాలదు. ఇందుకు కారణమేమి? అని ఎప్పుడైనా ఆలోచిస్తే, ప్రేమ&nbsp;<BR>అనే ఆశయం కల్పించుకొని, ఆమె తృప్తిపొందుతుంది. కానీ, నిజానికి అది ప్రేమ-</FONT></p>
<hr class="puTa_virupu">
<table><tr><td><a class=puTa_lanke href=puTa1261.html>p1261</a></td><td>p1262</td><td><a class=puTa_lanke href=puTa1263.html>p1263</a></td></tr></table>
</div></body></html>
