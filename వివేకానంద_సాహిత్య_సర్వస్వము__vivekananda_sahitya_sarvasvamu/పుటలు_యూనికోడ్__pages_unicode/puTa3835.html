<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3834.html>p3834</a></td><td>p3835</td><td><a class=puTa_lanke href=puTa3836.html>p3836</a></td></tr></table>

<p><FONT FACE="TimesNewRoman, Times, serif" SIZE="2">2 0 8</FONT></p>
<p><FONT FACE="SHREE900, SHREE, sans-serif" SIZE="3">వేడెక్కుతున్న సమయంలో వారి అవసరం నాకెంతో కావాలని కోరుతున్నాను.&nbsp;<BR>‘హారియట్‌’కు కోటి సుగుణాలున్నా, వాటితోపాటు, ఆమెకు కొన్ని కోట్ల ధన-&nbsp;<BR>ముంటే మరింతగా రాణించేదని నా నిశ్చయం. కాబట్టి నువ్వుకూడా అదే పొర-&nbsp;<BR>పాటు చెయ్యవద్దు.</FONT></p>
<p><FONT FACE="SHREE900, SHREE, sans-serif" SIZE="3">ఇద్దరు యువతీ యువకులున్నారు. వారు భార్యాభర్త లవటానికి పరి&nbsp;<BR>స్థితులు అన్నీ అనుకూలంగానే ఉన్నాయి. కాని ఆ వధువు తండ్రి తన కుమార్తెను&nbsp;<BR>కోటీశ్వరుడు కానివానికి యివ్వనని పట్టుపట్టాడు. ఈ యువకుడు కోటీ&nbsp;<BR>శ్వరుడు కాడు. కాబట్టి కాబోయే ఆ దంపతులిద్దరూ హతాశులైనారు. ఆ&nbsp;<BR>సమయంలో, మేధావి ఐన ఒక పెళ్ళిళ్ళ పేరయ్య </FONT><FONT FACE="TimesNewRoman, Times, serif" SIZE="2">(matchmaker)</FONT><FONT FACE="SHREE900, SHREE, sans-serif" SIZE="3"> వారి అండకు&nbsp;<BR>వచ్చి ఆ వరుడితో ‘‘నీకు ఒక కోటి ధనం యిస్తే నీ ముక్కును యిస్తావా’’&nbsp;<BR>అని అడిగాడు. దానికి అతడు సమ్మతించలేదు. అప్పుడు ఆ ‘పేరయ్య’ కన్యా-&nbsp;<BR>దాతతో ‘‘అయ్యా యితనికి కోట్ల ఖరీదుచేసే సరుకు ఉందని నేను ప్రమాణం&nbsp;<BR>చేస్తున్నాను’’ అని అన్నాడు. దానితో ఆ సంబంధం కుదిరిపోయింది. నువ్వు ఆ&nbsp;<BR>విధమైన ‘కోట్లను’ అంగీకరించవద్దు.</FONT></p>
<p><FONT FACE="SHREE900, SHREE, sans-serif" SIZE="3">మంచిదే. నీకు కోటీశ్వరుడు దొరక్కపోవటం మంచిదే. అందువల్లనే&nbsp;<BR>నాకు డబ్బు లభించలేదు. కాబట్టి ఎంతో బాధపడవలసి వచ్చింది; నిష్కారణంగా&nbsp;<BR>ఎక్కువ శ్రమపడవలసి వచ్చింది. అందుచేతే నాకు జబ్బు వచ్చింది. దానికి&nbsp;<BR>యథార్థమైన కారణం కనుగొనటానికి నాకున్నటువంటి తెలివి కావాలి. అందు-&nbsp;<BR>వల్ల, నన్ను చూసి నేను మురిసిపోయాను.</FONT></p>
<p><FONT FACE="SHREE900, SHREE, sans-serif" SIZE="3">నేను లండన్‌నుండి వచ్చాక దక్షిణదేశంలో, ప్రజలు ఉత్సవాలు, విందులు-&nbsp;<BR>చేసి నా ప్రాణాలు తోడి, పనినంతా చేయించుకొన్నప్పుడు నాకు వంశపారంప-&nbsp;<BR>ర్యంగా వచ్చే ఆ పాత జబ్బు మళ్లా దర్శనమిచ్చింది. మంచిదే. దాని లక్షణం&nbsp;<BR>ఎప్పుడూ ఉండనే ఉంది. మానసిక పరిశ్రమ ఎక్కువైనప్పుడు అది దాన్ని మళ్లా&nbsp;<BR>‘బైట’ పెట్టింది. పడిపోయి పడకపెట్టే స్థితి వచ్చినందున, తక్షణమే కొంచెం&nbsp;<BR>చల్లగా ఉండే ఉత్తరదేశానికి పోయాను. ఒక్కరోజు ఆలస్యంచేస్తే, ఆ స్టీమర్‌ తప్పి-&nbsp;<BR>పోయి, మరుసటి స్టీమర్‌కు వారం రోజులు ఆ ఎండల్లో మాడవలసి వచ్చేది.&nbsp;<BR>మరోమాట, నేను మద్రాసు చేరిన మరుదినం డాక్టర్‌ బారోస్‌ అక్కడికి చేరాడని,&nbsp;<BR>ఆయన అనుకొన్నట్లు నేను అక్కడ కనిపించనందున కోపం వచ్చిందని తెలి-&nbsp;<BR>సింది. ఆయనకు స్వాగత మివ్వటానికి, ఆయన ఉపన్యాసం ఏర్పాటు చేయటా-&nbsp;<BR>నికి నే నెంతో సహాయం చేశాను. నే నా సమయంలో చావుబతుకుల్లో&nbsp;<BR>ఉన్నాననే సంగతి పాపం, ఆయనకు తెలియదు.</FONT></p>
<hr class="puTa_virupu">
<table><tr><td><a class=puTa_lanke href=puTa3834.html>p3834</a></td><td>p3835</td><td><a class=puTa_lanke href=puTa3836.html>p3836</a></td></tr></table>
</div></body></html>
