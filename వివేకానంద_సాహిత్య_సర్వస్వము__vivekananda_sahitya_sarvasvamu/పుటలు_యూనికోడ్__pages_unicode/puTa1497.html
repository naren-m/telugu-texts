<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1496.html>p1496</a></td><td>p1497</td><td><a class=puTa_lanke href=puTa1498.html>p1498</a></td></tr></table>
<p><FONT FACE="SHREE900, SHREE, sans-serif" SIZE="3">268 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">వంతుడని చెప్పేది విశ్వమంతటికి వెనుకవున్న ఆ చైతన్య పురుషునే. కాబట్టి ఈ&nbsp;<BR>విశ్వమతనినుండి భిన్నంకాదు’’ అని వేదాంతి అంటాడు. అతడే ఈ&nbsp;<BR>జగత్తుగా రూపొందినాడు. అత డీ విశ్వానికి నిమిత్తకారణమే కాక, ఉపాదాన&nbsp;<BR>కారణంకూడ; కారణమెన్నడు, కార్యంకంటె భిన్నంకాదు. కార్యం, కారణానికి&nbsp;<BR>రూపాంతరమే. ఈ విషయం, మనం రోజూ చూస్తూనే వున్నాం. కాబట్టి&nbsp;<BR>పురుషుడు ప్రకృతికి కారణం. జగత్తునకు నిమిత్తకారణమే కాక, ఉపాదాన&nbsp;<BR>కారణంకూడ ఈశ్వరుడే. ఉన్నదంతా అతడే - అనే యీ ప్రతిపాదనమే అన్ని&nbsp;<BR>విధాల వేదాంతానికి, వేదాంతంలోని అన్ని భాగాలకు ప్రాతిపదిక. వేదాంతం చెప్పే&nbsp;<BR>రెండో విషయమేమంటే, ఈ ఆత్మలుకూడ ఈశ్వరాంశలే. అనంతజ్యోతిలో&nbsp;<BR>ఒక విస్ఫులింగమే ‘‘సుదీప్తమైన అగ్నినుండి, వేలకొద్దీ విస్ఫులింగాలు ఎలా&nbsp;<BR>వెలువడుతాయో అట్లే, ఆ అక్షరునినుండే ఈ ఆత్మలన్నీ పుట్టాయి.’’ ఇంత-&nbsp;<BR>వరకు సరే. కాని ఇంకా సంతృప్తి కలుగలేదు. అనంతంలో భాగమంటే ఏమి?&nbsp;<BR>అనంతం అవిభాజ్యం. అనంతంలో భాగాలుండటానికి వీలులేదు. నిరవధిక&nbsp;<BR>మైనది విభక్తం కాజాలదు. కాబట్టి ఈ విస్ఫులింగాలన్నీ అతనినుండే పుడు&nbsp;<BR>తున్నాయి అన్న మాటకర్థమేమి? ఈ సమస్యను అద్వైత వేదాంతి ‘‘నిజానికి&nbsp;<BR>అనంతంలో భాగాలు లే’’వని చెప్పి పరిష్కారం చేస్తాడు. యథార్థానికి ప్రతి ఆత్మ&nbsp;<BR>అనంతబ్రహ్మమే కాని అనంతంలో భాగం కాదని అతని ప్రతిపాదన. మరి ఇన్ని&nbsp;<BR>ఎలా వుండగలవు? లక్షల కొలది జలబిందువులలో ప్రతిఫలించే సూర్యుడు&nbsp;<BR>లక్షల కొలది సూర్యులుగా కనబడుతాడు. ప్రతి బిందువులో నిండుసూర్యుని&nbsp;<BR>ప్రతిబింబమే వుంటుంది. అదేవిధంగా ఈ ఆత్మలన్నీ ప్రతిబింబాలే కానీ అసలు&nbsp;<BR>బింబాలు కావు. ఇవి జగదీశ్వరుడైన నిజమైన ‘‘నేను’’ కావు. అవిభక్త విశ్వ&nbsp;<BR>పురుషుడు కావు. మానవులు, జంతువులు మొదలుగా వేర్వేరుగా వున్న ఈ&nbsp;<BR>చిన్నజీవులన్నీ ప్రతిబింబాలే కానీ అసలు బింబాలు కావు. ఇవి ప్రకృతిపై&nbsp;<BR>కనబడుతున్న భ్రాంతిజన్యములైన ప్రతిబింబాలే. ఈ విశ్వంలోవున్న అనంత-&nbsp;<BR>తత్త్వ మొకడే. నీవుగా, నేనుగా కనబడుతున్నదతడే. కనబడే ఈ విభాగం&nbsp;<BR>నిజానికి భ్రమే. అతనిలో నిజంగా భాగాలు లేవు. ఉన్నట్టు కనబడుతుంది. దేశం&nbsp;<BR>- కాలం - కార్యకారణ నియతి అనే అల్లికగుండా అతనిని చూడటం వల్లనే&nbsp;<BR>ఈ విభాగాభాసం కనబడుతోంది. ఆ అల్లికగుండా చూచినప్పుడు, భగవంతుడే&nbsp;<BR>భౌతిక జగత్తుగా కనబడతాడు. ఆ అల్లికగుండానే మరొక మెట్టునుండి చూచి-&nbsp;<BR>నప్పుడు, అతడు జంతువుగా కనబడతాడు. అంతకంటె పైమెట్టు మీదనుండి&nbsp;<BR>చూచినప్పుడు మానవుడుగా, మరికొంత పైస్థాయినుండి చూచినప్పుడు వేల్పుగా&nbsp;<BR>అతడు అగపడుతాడు. అయినా విశ్వంలో ఏకైకమైన అనంతతత్త్వం అతడే. అతడే</FONT></p>
<hr class="puTa_virupu">
<table><tr><td><a class=puTa_lanke href=puTa1496.html>p1496</a></td><td>p1497</td><td><a class=puTa_lanke href=puTa1498.html>p1498</a></td></tr></table>
</div></body></html>
