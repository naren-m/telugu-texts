<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1917.html>p1917</a></td><td>p1918</td><td><a class=puTa_lanke href=puTa1919.html>p1919</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">313</FONT></p>
<p><FONT FACE="SHREE900, SHREE, sans-serif" SIZE="3">నీళ్లమీదకు వచ్చింది. మళ్లీ నీళ్లలోకి పోతోంది. పక్కకు తిరుగుతోంది.&nbsp;<BR>‘‘లాగండి! లాగండి! ఆ ఎరను వదలించుకొని పారిపోయింది. సొరచేప&nbsp;<BR>పారిపోయింది. ఆ ఎరను కొంచెం మింగేదాకా మీ రెందుకు ఓపికపట్టలేక&nbsp;<BR>పోయారు. కొంచెం కదలగానే ఆ చేపను అంత తొందరగా లాగటానికి&nbsp;<BR>ప్రయత్నించారు గదా! చేతులు కాలిన తర్వాత ఆకులు పట్టుకొంటే ఏం&nbsp;<BR>ప్రయోజనం?’’ అని వారనుకొన్నారు. సొరచేప గాలాన్ని వదలించుకొని&nbsp;<BR>పారిపోయింది. అది తన పురోగామి చేపలకు ఏం శిక్ష విధించిందో మనకు&nbsp;<BR>తెలియదు. జరిగింది మాత్రం యిది. సొరచేప తప్పించుకొనిపోయింది.&nbsp;<BR>సొరచేప, ఒంటిమీద నల్లని చారలున్న పెద్దపులిలా వుంది. ఏమైనా, పెద్దపులి&nbsp;<BR>పోలిన యీ చేప గాలం చాల అపాయకరమైందని గ్రహించి తన పరివారంలోని&nbsp;<BR>‘పురోగామి’ చేపలతోను, జలగ చేపలతోను మాయమైంది.</FONT></p>
<p><FONT FACE="SHREE900, SHREE, sans-serif" SIZE="3">ఐనప్పటికీ మేం నిరాశపడవలసిన పనిలేదు. ఎందుకంటె యీ ‘పెద్దపులి’&nbsp;<BR>సొరచేప యిలా పోతుంటే దాని పక్కనుండే పెద్ద వెడల్పైన తలతో మరో సొరచేప&nbsp;<BR>యిటుగా వస్తోంది. సొరచేపలకు భాషలేదు కాబోలు. ఉంటే ఆ వచ్చే పెద్ద చేపకు&nbsp;<BR>యీ పెద్దపులిచారల సొరచేప యీ రహస్యాన్ని చెప్పి హెచ్చరించకుండా&nbsp;<BR>వుండేదా? తప్పకుండా హెచ్చరించేది. ‘‘ఓ మిత్రమా! జాగ్రత్త! అక్కడ ఒక కొత్త&nbsp;<BR>జంతువుంది. దాని మాంసంమాత్రం చాలా రుచిగా వుంది. కాని దాని బొమిక&nbsp;<BR>ఎంత గట్టిగా వుందో! నేను పుట్టి పెరిగి యిన్నాళ్లయింది. బతికినవాటిని, చచ్చి-&nbsp;<BR>నవాటిని, సగం చచ్చినవాటిని గుట్టలకొద్ది యిన్ని జంతువులను తిన్నాను. నా&nbsp;<BR>పొట్టనిండా పుట్టలకొద్ది రాళ్లు, పెంకులు, కొయ్యలు నిండివున్నాయి. కాని యీ&nbsp;<BR>కొత్త జంతువు బొమికలతో పోలిస్తే అవన్నీ వెన్నపూస వంటివని చెప్పొచ్చు. దాని&nbsp;<BR>బొమికలు గుచ్చుకొని పళ్లు, దవడలు ఏమైపోయాయో!’’ అని అది చెప్పివుం-&nbsp;<BR>టుంది. ఈ మాటలు చెప్పి ఆ వచ్చే జంతువుకు ఆవులించిన తన దవడలు&nbsp;<BR>చూపించి వుంటుంది. ఆ రెండవదికూడా దాని వయోలక్షణమైన అనుభవంతో&nbsp;<BR>యీ చేపకు ఏదో ఒకానొక తరహా చేప కార్జమో, మాంసమో తిని దాని నోట్లోని&nbsp;<BR>పుళ్లను మాన్పుకోమని సలహాయిచ్చి వుంటుంది. కాని అలాటిదేదీ జరగలేదు.&nbsp;<BR>కాబట్టి యీ సొరచేపలకు ఒక ప్రత్యేకమైన భాష వుండదని, ఒకవేళ వుంటే అది&nbsp;<BR>నీళ్ల లోపల మాట్లాడటానికి వీలై వుండదని మనం నిశ్చయించుకోవచ్చును.&nbsp;<BR>అందువల్ల సొరచేపలు మాట్లాడ్డానికి వీలైన అక్షరసమామ్నాయం కనిపెట్టేదాకా,&nbsp;<BR>అవి ఆ భాషను ఉపయోగించేవరకు అవలీలగా వాటిని పట్టుకోవచ్చును. చారల&nbsp;<BR>సొరచేప మనుషులతో బాగా కలిసి వారి లక్షణాన్ని కొంత అలవరచుకొంది.&nbsp;<BR>కాబట్టి ఆ వచ్చే వెడల్పుతల సొరచేపకు వున్ననిజాన్ని చెప్పక ఒక చిరునవ్వు నవ్వి</FONT></p>
<hr class="puTa_virupu">
<table><tr><td><a class=puTa_lanke href=puTa1917.html>p1917</a></td><td>p1918</td><td><a class=puTa_lanke href=puTa1919.html>p1919</a></td></tr></table>
</div></body></html>
