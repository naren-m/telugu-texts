<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1446.html>p1446</a></td><td>p1447</td><td><a class=puTa_lanke href=puTa1448.html>p1448</a></td></tr></table>
<p><FONT FACE="SHREE900, SHREE, sans-serif" SIZE="3">218 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">తానెప్పుడూ అక్కడే కూర్చున్నది. క్రిందకి దిగనే లేదు. ఆ సంగతి ఇప్పుడే గ్రహిం-&nbsp;<BR>పగల్గింది. ఎంత విచిత్రమైన సంగతి? జీవు డా క్రింది పక్షివంటి వాడు. తాను,&nbsp;<BR>భావించగలిగిన లక్ష్యం వంకకు ఎగరడానికి ప్రారంభించాలి. ప్రయత్నం చేయాలి.&nbsp;<BR>చివరికి తానే పరమాత్మ అని, తానెప్పుడూ పరమాత్మ స్వరూపుడుగా ఉన్నాడనీ&nbsp;<BR>తక్కినదంతా స్వప్నప్రాయమనీ గ్రహిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">అనాత్మ ద్రవ్యాలనుండి తాను వేరు అని తెలిసికోవడం, ఆత్మపదార్థం నిత్య-&nbsp;<BR>సత్యమని విశ్వసించడం, అచ్చమైన జ్ఞానం. జ్ఞాని తన మనస్సులో ఓంతత్సత్‌&nbsp;<BR>అని భావిస్తూ వుండాలి. అంటే ఓం - అన్నదొక్కటే సత్పదార్థం. ఏకత్వం జ్ఞాన-&nbsp;<BR>యోగానికి మూలసూత్రం. ఇదే అద్వైతం. అంటే, ద్వైతం కానిది. ఇక్కడ&nbsp;<BR>ద్వైతభావం లేదు. వేదాంతశాస్త్రాని కిది పునాది. బ్రహ్మ సత్యం, జగత్తు మిథ్య&nbsp;<BR>(జగన్మిథ్య) అహంబ్రహ్మాస్మి - ఇది మన కనుభవంలోకి వచ్చేంత వరకు&nbsp;<BR>భావిస్తూ వుండాలి. లాభాలాభాలు, శుభాశుభాలు, సుఖదుఃఖాలు మొదలైన&nbsp;<BR>ద్వంద్వాలను అతిక్రమించి శాశ్వతం, అవికారం, అనంతం, అద్వైతం - అయిన&nbsp;<BR>ఆత్మ స్వరూపుడను నేను, అని అనుభవాన్ని తెచ్చుకొనేంత వరకు భావించాలి.</FONT></p>
<p><FONT FACE="SHREE900, SHREE, sans-serif" SIZE="3">జ్ఞాన యోగి అత్యంత మత సంకుచితత్వం కలవానివంటి తీవ్రత్వాన్ని,&nbsp;<BR>ఆకాశంవంటి విశాలదృష్టిని కలవాడై వుండాలి. అతడు తన మనస్సును&nbsp;<BR>నియమించుకోవాలి. అతడు బౌద్ధం, క్రైస్తవం మొదలైన మతాభిప్రాయాలతో&nbsp;<BR>ఏకత్వం కావడానికి వెనుదీయరాదు. ఐనా అతడు సృష్టిలో సామరస్యాన్నే సర్వత్రా&nbsp;<BR>అనుసంధానం చేసికోవాలి. నిరంతరాభ్యాసం వల్ల మనస్సు వశమవుతుంది. ఆ&nbsp;<BR>ఏకత్వంలోనే భిన్నత్వం గోచరిస్తుంది. మనం చేసే పనులతో మనం ‘అహం’&nbsp;<BR>మమాభిమానం పొందరాదు. మనం చేసే అభ్యాసాన్ని వదలి అన్యశ్రవణం, అన్య-&nbsp;<BR>దర్శనం, అన్యసంభాషణం చేయరాదు. మన శ్రద్ధ అంతా అభ్యాసంలోనే కేంద్రీ-&nbsp;<BR>కరించాలి. అహోరాత్రాలు ‘సోఽహం’’ మంత్రాన్ని జపించాలి.</FONT></p>
<p><FONT FACE="TimesNewRoman, Times, serif" SIZE="3">2</FONT></p>
<BR>
<p><FONT FACE="SHREE900, SHREE, sans-serif" SIZE="3">అద్వైత వేదాంతాచార్యులలో శ్రీ శంకరభగవత్పాదులు శిరోమణి. పటువైన&nbsp;<BR>యుక్తితో, వేద వేదాంతాలనుండి ఆయన అద్వైత సత్యాలను నిరూపించాడు. ఆ&nbsp;<BR>సత్యాల మీద జ్ఞాన సిద్ధాంతాన్ని నిర్మించి, తన భాష్యంలో వ్యాఖ్యానించాడు.&nbsp;<BR>బ్రహ్మాన్ని గూర్చి ఉపనిషత్తులందున్న భిన్నవర్గాలను సమన్వయించి, ఉన్నది&nbsp;<BR>ఒక్కటే పదార్థమని నిరూపించాడు. అధికారి భేదాన్ననుసరించి ఉపనిషత్తులలో&nbsp;<BR>ఆయాభిన్న వర్ణనలు ఏర్పడ్డాయని నిరూపించాడు. క్రీస్తుబోధనలు కూడ&nbsp;<BR>అధికారిభేదాన్నిబట్టి చేయబడినవే. మొదట స్వర్గంలో భగవంతుడున్నాడు,</FONT></p>
<hr class="puTa_virupu">
<table><tr><td><a class=puTa_lanke href=puTa1446.html>p1446</a></td><td>p1447</td><td><a class=puTa_lanke href=puTa1448.html>p1448</a></td></tr></table>
</div></body></html>
