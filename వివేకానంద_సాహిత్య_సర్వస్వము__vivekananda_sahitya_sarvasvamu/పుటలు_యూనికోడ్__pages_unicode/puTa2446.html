<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2445.html>p2445</a></td><td>p2446</td><td><a class=puTa_lanke href=puTa2447.html>p2447</a></td></tr></table>

<p><FONT FACE="SHREE900, SHREE, sans-serif" SIZE="3">తెలుసు. మాక్స్‌ముల్లర్‌ భారతదేశానికి ఏనాడూ రాలేదు. అందుచేత యిక్కడి&nbsp;<BR>ఆచారాలపట్ల, పద్ధతులపట్ల, నైతికవిధులపట్ల ఆయనకున్న అభిప్రాయాలను,&nbsp;<BR>ఇక్కడి ఆంగ్లో-ఇండియన్లు అపహసిస్తారు. కాని, వారి పూర్తిజీవితం యిక్కడే&nbsp;<BR>గడపినప్పటికి, వారు యిక్కడే పుట్టి పెరిగినప్పటికి, వారికేదో ముఖత పరిచయ-&nbsp;<BR>మున్న ప్రజల ఆచారవ్యవహారాలను గురించిన భోగట్టాతప్ప తక్కిన ప్రజానీక&nbsp;<BR>ఆచారవ్యవహారాలను గురించి ఏమీ తెలియదని వారు గ్రహిస్తే మంచిది. అంత-&nbsp;<BR>దాకా ఎందుకు? ఈ భారతీయ ప్రజానీకం వివిధ కులాలకింద విభజింపబడి&nbsp;<BR>వున్నారు. ఒక కులంవారికి మరో కులంవారి ఆచార విశేషాలను తెలుసుకోవటం&nbsp;<BR>ఎంతో కష్టం. అలాటి సందర్భాల్లో ఎక్కడో పుట్టి పెరిగి యిక్కడ కొచ్చిన యీ&nbsp;<BR>ఆంగ్లో - ఇండియన్ల కేంతెలుసు?</FONT></p>
<p><FONT FACE="SHREE900, SHREE, sans-serif" SIZE="3">చాలకాలం కిందట నేనో పుస్తకాన్ని చదివాను. దాని పేరు ‘భారతదేశంలో&nbsp;<BR>నివాసం’ (రెసిడెన్స్‌ ఇన్‌ ఇండియా). దాన్నొక ప్రఖ్యాతుడైన ఆంగ్లో-ఇండియన్‌&nbsp;<BR>ఆఫీసర్‌ రచించాడు. అందులో ఒక అధ్యాయం ఆనాటివారి అంతఃపుర రహ&nbsp;<BR>స్యాలను గురించింది. సహజంగా ప్రతివ్యక్తికి రహస్య మనగానే అదేమిటో తెలుసు&nbsp;<BR>కోవాలనే కుతూహలం కలుగుతుంది. నాకూ అలాగే కలిగింది. చదివాను. అంత&nbsp;<BR>ప్రఖ్యాతుడైన రచయిత వ్రాసిందేమిటో తెలుసా? స్థానిక ప్రజల జీవితంలోని&nbsp;<BR>శృంగార వ్యవహారాన్ని వర్ణించి, తన దేశస్థులకు సంతృప్తి కలిగించటానికై అతడు&nbsp;<BR>తన వద్ద పాచిపని చేస్తూన్నవాడి భార్య, ఆమె విటుడు ఎలా ప్రేమ వ్యవహారాల్లో&nbsp;<BR>నిమగ్నులైనారో వ్రాశాడు. ఈ పుస్తకానికై ఆంగ్లో-ఇండియన్లు ఎగబడటం చూసి&nbsp;<BR>ఆ రచయిత ఉద్దేశం బాగా నెరవేరిందని, తాను వ్రాసిన పుస్తకాన్ని గురించి అతడు&nbsp;<BR>ఎంతో తృప్తి పడుతున్నాడని మనం భావించవచ్చును.</FONT></p>
<p><FONT FACE="SHREE900, SHREE, sans-serif" SIZE="3">ఇక యీ మురికి ప్రసక్తి వద్దు. పరమాత్మ గీతలో అన్నట్లు:</FONT></p>
<p><FONT FACE="SHREE902, SHREE, sans-serif" SIZE="3">ధ్యాయతో విషయాన్‌ పుంసః సంగస్తేషూపజాయతే।&nbsp;<BR>సంగాత్సంజాయతే కామః కామత్క్రోధోఽభిజాయతే।।</FONT></p>
<p><FONT FACE="SHREE900, SHREE, sans-serif" SIZE="3">విషయాలను ధ్యానించటంతో పురుషుడికి వాటితో సంగం ఏర్పడు-&nbsp;<BR>తుంది. సంగంవల్ల కామం జనిస్తుంది. కామంవల్ల క్రోధం కలుగుతుంది.</FONT></p>
<p><FONT FACE="SHREE900, SHREE, sans-serif" SIZE="3">సరే, యీ శాఖాచంక్రమణం మాని అసలు సంగతికి వద్దాం. మాక్స్‌&nbsp;<BR>ముల్లర్‌ పండితుడికి మన ఆచారవ్యవహారాలను గురించి, నైతిక ప్రమాణాలను&nbsp;<BR>గురించి వున్న జ్ఞానానికి, భారతదేశంలోని పలురాష్ట్రాలలో ప్రస్తుతం సంభ&nbsp;<BR>విస్తున్న సంఘటనలను గురించి వున్న జ్ఞానానికి మనం ఆశ్చర్యపడే తీరాలి. ఆయ-&nbsp;<BR>నకు మన దేశాన్ని గురించి ఎంత తెలుసో నాకు ప్రత్యక్షంగా తెలుసు.</FONT></p>
<hr class="puTa_virupu">
<table><tr><td><a class=puTa_lanke href=puTa2445.html>p2445</a></td><td>p2446</td><td><a class=puTa_lanke href=puTa2447.html>p2447</a></td></tr></table>
</div></body></html>
