<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1645.html>p1645</a></td><td>p1646</td><td><a class=puTa_lanke href=puTa1647.html>p1647</a></td></tr></table>
<p><FONT FACE="SHREE900, SHREE, sans-serif" SIZE="3">వేదాంత విచార పరిణామాలు</FONT></p>
<p><FONT FACE="SHREE900, SHREE, sans-serif" SIZE="3">41</FONT></p>
<p><FONT FACE="SHREE900, SHREE, sans-serif" SIZE="3">మరణానంతరం ఏం జరుగుతుంది? జీవాత్మ స్వతస్సిద్ధంగానే నిర్మల&nbsp;<BR>మైనదని వేదాంతవేత్త లందరూ అంగీకరిస్తారు. దాని నిజస్వరూపాన్ని అవిద్య&nbsp;<BR>కప్పిపెడుతుందని వారు చెబుతారు. దుష్కర్మలవల్ల దాన్ని అవిద్య కప్పివేసినట్లే,&nbsp;<BR>సత్కర్మలవల్ల అది స్వస్వరూపజ్ఞానాన్ని పొందుతుంది. అది అనంతమైనట్టే,&nbsp;<BR>స్వభావంచేతనే అది విశుద్ధమైంది. ప్రతి జీవి స్వభావం పరిశుద్ధమైనదే.</FONT></p>
<p><FONT FACE="SHREE900, SHREE, sans-serif" SIZE="3">సత్కార్యాల ఫలితంగా దాని పాపాలు, దుష్టప్రవృత్తులు క్షాళితాలైనాక&nbsp;<BR>జీవాత్మ తిరిగి స్వచ్ఛమవుతుంది. స్వచ్ఛత పొందాక అది దేవయానానికి&nbsp;<BR>పోతుంది. దాని వాగింద్రియం మనస్సులో ప్రవేశిస్తుంది. మాటలులేక మీరు&nbsp;<BR>యోచన చెయ్యలేదు. ఎప్పుడు భావం వుంటె మాటలుకూడా వుండవలసిందే.&nbsp;<BR>మాటలు మనస్సులో ప్రవేశించినట్లే, మనస్సు ప్రాణంలో ప్రవేశిస్తుంది. ప్రాణం&nbsp;<BR>జీవుడిలో కలుస్తుంది. అప్పుడు జీవుడు త్వరగా దేహాన్ని విడిచి సూర్యమండ-&nbsp;<BR>లంలోకి పోతుంది. విశ్వంలో అనేక గోళాలున్నాయి. ఈ భూమి ప్రపంచగోళం.&nbsp;<BR>దీనిలో చంద్రులు, సూర్యులు, తారలు వున్నాయి. దీని కవతల సూర్యలోకం&nbsp;<BR>వుంది. దానికి పైన మరొకటి వుంది. దాన్ని చంద్రలోక మంటారు. దానికీ పైన&nbsp;<BR>మరో లోకం వుంది. దాన్ని విద్యుల్లోక మంటారు. జీవుడు అక్కడకు వెళ్లాక,&nbsp;<BR>యీ జీవుణ్ణి తీసుకువెళ్లటానికి అప్పటికే పరిపూర్ణత్వం పొందిన మరో జీవుడు&nbsp;<BR>వస్తాడు. ఆ జీవుడు యీ జీవుణ్ణి తోడ్కొని మరో లోకానికి పోతాడు. అది&nbsp;<BR>అన్నింటికంటె పైది. దానికి బ్రహ్మలోకమని పేరు. అక్కడ జీవుడు శాశ్వతంగా&nbsp;<BR>వుంటాడు. అతడికి జనన మరణా లుండవు; నిత్యానందం అనుభవిస్తాడు.&nbsp;<BR>సృష్టించే శక్తి తప్ప తక్కిన శక్తులన్నీ జీవుడికి లభిస్తాయి. దేహం ధరించి విశ్వం-&nbsp;<BR>లోని వివిధ ప్రాంతాల్లో పనిచెయ్యాలనే కోర్కె జీవుడికి కలిగితే, అత డలా&nbsp;<BR>చెయ్యగలడు. దేవతలందరిని, తన పితరులను తన వద్దకు రమ్మని ఆ జీవు&nbsp;<BR>డాజ్ఞాపిస్తే, వారు వచ్చి నిలబడతారు. ఆ జీవుడి శక్తు లలాంటివి. అతడి కిక&nbsp;<BR>బాధ వుండదు. జీవుడు సంకల్పిస్తే శాశ్వతంగా తాను బ్రహ్మలోకంలోనే వుండ-&nbsp;<BR>గలడు. పరమోన్నతి పొందిన మానవుడంటె యిలాటివాడు; అతడికి భగవ-&nbsp;<BR>త్ప్రేమ సిద్ధించింది. అతడు పరిపూర్ణ స్వార్థరహితుడైనాడు; సంపూర్ణంగా పరి-&nbsp;<BR>శుద్ధుడైనాడు; సమస్త వాంఛలనూ త్యజించాడు; ఈశ్వరుణ్ణి ఆరాధించటం,&nbsp;<BR>ప్రేమించటం తప్ప మరేం చేయటానికి అతడి కిష్టముండదు.</FONT></p>
<p><FONT FACE="SHREE900, SHREE, sans-serif" SIZE="3">అలాంటి ఉన్నతి నందుకోని కొందరు సత్కర్మలు చెయ్యటానికి యిష్ట-&nbsp;<BR>పడతారు. కాని, ప్రతిఫలాన్ని అపేక్షిస్తారు. పేదలకు ‘యింత యిస్తున్నా’మని&nbsp;<BR>చెబుతారు. కాని, దానికి ప్రతిఫలంగా స్వర్గానికి పోవాలనుకొంటారు. మరణించాక&nbsp;<BR>అలాటి వా రేమౌతారు? వాక్కు మనసులోకి పోతుంది. మనస్సు</FONT></p>
<hr class="puTa_virupu">
<table><tr><td><a class=puTa_lanke href=puTa1645.html>p1645</a></td><td>p1646</td><td><a class=puTa_lanke href=puTa1647.html>p1647</a></td></tr></table>
</div></body></html>
