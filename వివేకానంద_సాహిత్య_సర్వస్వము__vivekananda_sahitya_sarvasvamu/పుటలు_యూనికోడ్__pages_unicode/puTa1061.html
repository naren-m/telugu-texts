<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1060.html>p1060</a></td><td>p1061</td><td><a class=puTa_lanke href=puTa1062.html>p1062</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ఆరు పాఠాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">237</FONT></p>
<BR>
<p><FONT FACE="SHREE900, SHREE, sans-serif" SIZE="3">వాటిమధ్య ఒకపాము చుట్ట చుట్టుకుని పడుకుని ఉన్నట్లు భావించాలి. ఆ&nbsp;<BR>కుండలినిని నువ్వు స్పష్టంగా చూడగల్గిన తర్వాత, అది మూలాధారంలో ఉన్నట్లు&nbsp;<BR>భావించాలి. కుంభకం చేసినప్పుడు గాలిని ఆ పాము తలమీదికి వేగంగా పంపి, దాన్ని&nbsp;<BR>లేపటానికి ప్రయత్నించాలి. ఇదంతా భావనే. ఈ భావన ఎంత బలంగా ఉంటే,&nbsp;<BR>అంత త్వరగా ఫలితం కలుగుతుంది. కుండలిని మేలుకుంటుంది. అది&nbsp;<BR>మేలుకున్నదని భావించాలి. ఇడా పింగళా ప్రవాహాన్ని సుషుమ్నా రంధ్రంలో&nbsp;<BR>ప్రవేశపెట్టటానికి ప్రయత్నించాలి. ఈ ప్రయత్నం వాటి ప్రవేశానికి&nbsp;<BR>తోడ్పడుతుంది.</FONT></p>
<p><FONT FACE="SHREE902, SHREE, sans-serif" SIZE="3">పాoతం - 4</FONT></p>
<BR>
<p><FONT FACE="SHREE900, SHREE, sans-serif" SIZE="3">మనం మనస్సును నిరోధించటానికి ముందు, దాన్ని పరీక్షించాలి. మనసు&nbsp;<BR>చంచలమైంది. దీన్ని పట్టుకుని చలింపకుండా ఒకే భావంలో నిలపాలి. ఇలా&nbsp;<BR>నిరంతరం చేయాలి. ఇచ్ఛాశక్తివల్ల మనసును నిగ్రహించి, ఈశ్వరునిలో నిలిపి&nbsp;<BR>ఉంచగలుగుతాం.</FONT></p>
<BR>
<p><FONT FACE="SHREE900, SHREE, sans-serif" SIZE="3">మనసును నిగ్రహించటానికి చాలా తేలికమార్గం ఒకటుంది. శాంతంగా&nbsp;<BR>కూర్చో. మనసును దానిష్టం వచ్చినట్లు కొంతసేపు పోనిమ్ము. ‘‘ఈ మనసు&nbsp;<BR>తిరుగుతుంటే, దాన్ని చూస్తూ నిలిచిన సాక్షిని నేను; నే నీ మనసును కాను’’ అని&nbsp;<BR>గాఢంగా భావించు. ఆ తర్వాత ఆ మనసు నీకన్నా వేరని, నువ్వు దాన్ని చూస్తున్నట్లు&nbsp;<BR>అనుకో! నువ్వు పరమాత్మ వనుకో. శరీరం కానీ, మనసుకానీ, నీకన్నా వేరని&nbsp;<BR>భావించు.</FONT></p>
<p><FONT FACE="SHREE900, SHREE, sans-serif" SIZE="3">మనసు ఒక శాంతమైన సరస్సులా నీ ఎదుట ఉన్నట్లు, ఆ మనసులో&nbsp;<BR>ఉదయించే వృత్తులు ఆ సరస్సులో లేచిపడే బుడగల లాంటివని భావించు. ఆ&nbsp;<BR>వృత్తులను నిరోధించటానికి ప్రయత్నించకు. వాటి పుట్టుక - విలీనాలను ఊరక&nbsp;<BR>సాక్షీభూతుడవై చూస్తూ ఉండు. చాలు. ఇలా చేస్తే, క్రమంగా వృత్తులు అణిగి&nbsp;<BR>పోతాయి. సరస్సులో ఒకరాయి విసరితే, తరంగాలు పుట్టి క్రమంగా విశాలంగా&nbsp;<BR>వ్యాపించిపోతాయి. కాబట్టి మనోతరంగాలను నిరోధించాలంటే, వాటిలో పెద్ద&nbsp;<BR>తరంగాన్ని తీసుకుని దాన్ని క్రమంగా సంకుచితంచేస్తూ, చివరికి దాన్ని&nbsp;<BR>బిందుమాత్రంగా చేసి, అక్కడ మనస్సునంతా కేంద్రీకరించి నిలపాలి. ‘‘నేను&nbsp;<BR>మనసును కాను; మానసిక యోచనను గమనించేవాడిని; నేను సాక్షీభూతుడను’’&nbsp;<BR>అని తెలుసుకోవాలి. అంటే ‘‘ఆలోచించటాన్ని నేను చూస్తున్నాను. ఆ మనసు పని&nbsp;<BR>చేస్తుండగా నేను చూస్తున్నాను’’ అని నిరంతరం తలచాలి. కాలక్రమంలో&nbsp;<BR>అనుభవంతో - మనోవృత్తులతో నీకు అభేదభావం తగ్గిపోతుంది. చివరికి నువ్వు</FONT></p>
<hr class="puTa_virupu">
<table><tr><td><a class=puTa_lanke href=puTa1060.html>p1060</a></td><td>p1061</td><td><a class=puTa_lanke href=puTa1062.html>p1062</a></td></tr></table>
</div></body></html>
