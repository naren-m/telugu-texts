<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1096.html>p1096</a></td><td>p1097</td><td><a class=puTa_lanke href=puTa1098.html>p1098</a></td></tr></table>
<p><FONT FACE="SHREE900, SHREE, sans-serif" SIZE="3">1892 - 93 సంవత్సరంలో చెన్నపురిలో స్వామీజీ చేసిన ప్రసంగాంశాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">273</FONT></p>
<BR>
<p><FONT FACE="SHREE900, SHREE, sans-serif" SIZE="3">నిరాకరిస్తాం. అది ఏకమంటాం. కర్మ అని బౌద్ధం అనే దాన్నే మనం ఆత్మ అంటాం.&nbsp;<BR>బౌద్ధం ప్రకారం మనిషి తరంగాల పరంపర. ప్రతి తరంగం నశిస్తుంది. అయితే&nbsp;<BR>ఎలాగో మొదటి కెరటం రెండవ కెరటాన్ని పుట్టిస్తుంది. రెండవ కెరటం, మొదటి&nbsp;<BR>కెరటం ఒక్కటే అనుకోవటం మన భ్రాంతి. భ్రాంతి నివారణకు సత్కర్మ కావాలి.&nbsp;<BR>ప్రపంచానికి అతీతంగా ఏదో ఉందని బౌద్ధం ప్రతిపాదించదు. మనం ఈ సాపేక్షానికి&nbsp;<BR>అవతల పరమసత్యం ఒకటి ఉందని చెబుతాం. లోకంలో దుఃఖం ఉందని బౌద్ధం&nbsp;<BR>గుర్తిస్తుంది. ఈ దుఃఖ నివృత్తిని మనం సాధిస్తే చాలు; మనకు సుఖం కలుగుతుందో,&nbsp;<BR>లేదో మనకు తెలియదు. ఇతరులు చెప్పే ఆత్మవస్తువును గూర్చి బుద్ధుడు&nbsp;<BR>బోధించలేదు. హిందువుల సిద్ధాంతం ప్రకారం ఆత్మ అనేది ఒక వస్తువు.&nbsp;<BR>భగవంతుడు పరిపూర్ణుడు. సాపేక్షాన్ని నిర్మూలించాలన్న విషయాన్ని ఇరువురూ&nbsp;<BR>అ ం గీ క  &nbsp;<BR>రిస్తారు. అలా నిర్మూలించటం వల్ల కలిగే ఫలితం ఏమిటో బౌద్ధం చెప్పదు.</FONT></p>
<p><FONT FACE="SHREE900, SHREE, sans-serif" SIZE="3">నేటి హిందూమతం - బౌద్ధమతం ఒకే శాఖనుండి పెరిగాయి. బౌద్ధమతం&nbsp;<BR>క్షీణించటంతో శంకరుడు దాన్ని ఛేదించి వేశాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">వేదాల్లో హింస మొదలైన బోధ లున్నాయని, బుద్ధుడు వాటి ప్రామాణ్యాన్ని&nbsp;<BR>నిరాకరించాడని చెబుతారు. బౌద్ధంలోని ప్రతిపుట, వేదాలతో (కర్మకాండతో)&nbsp;<BR>పోరాటం చేస్తుంది. అలా చేయటానికి అతనికి అధికారం లేదు.</FONT></p>
<BR>
<p><FONT FACE="SHREE900, SHREE, sans-serif" SIZE="3">దేవుని విషయమై బుద్ధుడేమీ స్పష్టంగా చెప్పడు. మన మతంలో భగవంతుని&nbsp;<BR>గూర్చి సర్వత్రా చెప్పారు. వేదాలు భగవంతుని సగుణ - నిర్గుణ తత్త్వాల గురించి&nbsp;<BR>బోధించాయి. గీతలో అంతటా భగవంతుని గూర్చిన ఉపదేశమే ఉంది. దేవుడులేక&nbsp;<BR>హిందూమతం లేదు. అతణ్ణి కాదంటే వేదాలే ఉండవు. అతనే ముక్తిమార్గం.&nbsp;<BR>సన్యాసులు ఈ క్రింది వాక్యాలను పదే - పదే జ్ఞాపకం చేసుకోవాలి.</FONT></p>
<p><FONT FACE="SHREE900, SHREE, sans-serif" SIZE="3">‘‘ముముక్షువునైన నేను, విశ్వాన్ని సృజించిన వా డెవ్వడో - వేదాలను సృజించిన&nbsp;<BR>వా డెవ్వడో అట్టి పరాత్పరుని ఆశ్రయిస్తాను’’ అని.</FONT></p>
<BR>
<p><FONT FACE="SHREE900, SHREE, sans-serif" SIZE="3">బుద్ధుడు మత సామరస్యాన్ని అర్థం చేసుకుని ఉండవలసిందని మనం ఇప్పుడు&nbsp;<BR>చెప్పవచ్చు. అతను ఒక ప్రత్యేక మతశాఖను ప్రవేశపెట్టాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆధునిక హిందూమతం, ఆధునిక జైనమతం, బౌద్ధమతం ఒకేసారి&nbsp;<BR>చీలిపోయాయి. కొంతకాలం వీటిలో ప్రతి ఒక్కటీ దాంభికంలో - మొరటు&nbsp;<BR>తనంలో మిగతా వాటితో పోటీపడినట్లు కనిపిస్తుంది.</FONT></p>
<BR>
<p><FONT FACE="TimesNewRoman, Times, serif" SIZE="3">* * *</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa1096.html>p1096</a></td><td>p1097</td><td><a class=puTa_lanke href=puTa1098.html>p1098</a></td></tr></table>
</div></body></html>
