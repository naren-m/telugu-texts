<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa479.html>p479</a></td><td>p480</td><td><a class=puTa_lanke href=puTa481.html>p481</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - మోక్షం</FONT></p>
<p><FONT FACE="TimesNewRoman, Times, serif" SIZE="2">6 5</FONT></p>
<p><FONT FACE="SHREE900, SHREE, sans-serif" SIZE="3">విశిష్టాలై వుండవచ్చును. కాని అవీ విశ్వంలోనివే కాబట్టి నియమబద్ధాలే. కాబట్టి&nbsp;<BR>మనం అతిక్రమించిపోవాలి. ఈ క్షుద్రజగం అంతమయ్యేచోట పారమార్థిక&nbsp;<BR>ధర్మం మొదలవుతుంది. ఈ అల్పసుఖాలు, దుఃఖాలు, యీ&nbsp;<BR>క్షుద్రవిషయజ్ఞానం అక్కడ అంతమౌతుంది. అక్కడ పరమార్థం ప్రారంభ&nbsp;<BR>మౌతుంది. ఔపాధికభంగుర విశ్వంలోని దృఢసంగాన్ని మనం విడిచిపెట్టేవరకు&nbsp;<BR>ఆవలవుండే నిరవధిక విముక్తిని జాడగానైనా చూసే ఆసపాటైనా మనకు లేదు.&nbsp;<BR>కాబట్టి మానవుల మహోదాత్తాభిలాషలకంతా లక్ష్యమైన ఆ విముక్తిని పొంద&nbsp;<BR>డానికి ఒక్కటే మార్గముంది. అదేదంటే, యీ క్షుద్రజీవితాన్ని విడిచిపెట్టడమే.&nbsp;<BR>ఈ క్షుద్ర జగత్తును విడిచిపెట్టడం, భూమిని విడిచిపెట్టడం, స్వర్గాన్ని విడిచి-&nbsp;<BR>పెట్టడం, దేహాన్ని విడిచిపెట్టడం, మనస్సును విడిచిపెట్టడం, పరిమితమైన సోపా-&nbsp;<BR>ధికమైన వాటినన్నింటిని విడిచిపెట్టడం - క్షుద్రమైన యీ ఇంద్రియ&nbsp;<BR>జగత్తులో మనోజగత్తులో మన మోహాన్ని త్యజిస్తే తక్షణమే విముక్తులమౌతాం.&nbsp;<BR>సంసారబంధం నుండి బైటపడడానికి నియమబంధాలను కార్యకారణనియతని&nbsp;<BR>అతిక్రమించటం ఒక్కటే మార్గం.</FONT></p>
<p><FONT FACE="SHREE900, SHREE, sans-serif" SIZE="3">కాని యీ సంసారమోహాన్ని త్యజించటం ఎంతోకష్టం; ఏ కొద్దిమందికో&nbsp;<BR>యిది సాధ్యం. మన శాస్త్రాలలో దీనికి రెండు మార్గాలు చెప్పబడ్డాయి. ఒకటి&nbsp;<BR>‘నేతి, నేతి - ఇదికాదు, ఇదికాదు’ అనే మార్గం. రెండవది, ‘ఇతి, ఇతి - ఇది,&nbsp;<BR>ఇది’ అనే మార్గం. మొదటిది వ్యతిరేకమార్గం, రెండవది అన్వయమార్గం.&nbsp;<BR>ఇందులో వ్యతిరేకమార్గం అన్నిటికంటె కష్టం. మహోన్నతలోకోత్తరమనస్కులు&nbsp;<BR>మహానంతసంకల్పశక్తిమంతులు ఐనవారు, ఊరికే లేచి నిలబడి ‘వద్దు, నా కిది&nbsp;<BR>వద్దు’ అనగానే వారి నిశ్చయానికి వారి మనశ్శరీరాలు విధేయాలై వుంటాయి.&nbsp;<BR>అలాటివారికే నేతి నేతి మార్గం సాధ్యం. వారే ఆ మార్గంలో విజయం పొంద-&nbsp;<BR>గలరు. అలాటివారు ఎంతో అరుదు. మానవులలో అత్యధికులు అన్వయ&nbsp;<BR>మార్గాన్ని, సంసారమార్గాన్ని ఎన్నుకొంటారు. బంధాలను బంధవిమోచన సాధ-&nbsp;<BR>నాలుగా వినియోగించుకొంటారు. ఇదీ ఒకవిధమైన త్యాగమే. కాని విషయాలను&nbsp;<BR>తెలుసుకొని, విషయాలను అనుభవించి, ఆ విధంగా అనుభవాన్ని గడించి,&nbsp;<BR>వస్తువుల స్వరూపం తెలుసుకొని, మనస్సు వాటిని విడిచిపెట్టి సంగరహితమయ్యే&nbsp;<BR>వరకు యీ త్యాగం మెల్లగా మెట్టుమెట్టుగా జరుగుతుంది. మొదటిమార్గం వివే-&nbsp;<BR>కంతో సంగరాహిత్యాన్ని అలవరచుకొనటం, రెండవమార్గం కర్మచే, అనుభవంచే&nbsp;<BR>సంగరాహిత్యాన్ని సాధించటం. మొదటిది కర్మను చేయడానికి నిరాకరించే జ్ఞాన-&nbsp;<BR>యోగం. రెండవది కర్మను విడిచిపెట్టక ఆచరించే కర్మయోగం. ప్రపంచంలో&nbsp;<BR>ప్రతిజీవీ కర్మను నిర్వర్తించవలసే వుంది. ఎవరు ఆత్మలో పూర్తిగా సంతుష్టులై</FONT></p>
<hr class="puTa_virupu">
<table><tr><td><a class=puTa_lanke href=puTa479.html>p479</a></td><td>p480</td><td><a class=puTa_lanke href=puTa481.html>p481</a></td></tr></table>
</div></body></html>
