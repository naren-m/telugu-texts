<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa608.html>p608</a></td><td>p609</td><td><a class=puTa_lanke href=puTa610.html>p610</a></td></tr></table>

<p><FONT FACE="TimesNewRoman, Times, serif" SIZE="2">1 9 4</FONT></p>
<p><FONT FACE="SHREE900, SHREE, sans-serif" SIZE="3">జగత్తుకు హృదయం. వస్తువులలో ఆత్మస్వరూపుడు. అతడు తనను తాను&nbsp;<BR>విశ్వంలో అభివ్యక్తం చేసుకొంటున్నాడు. మీరు, నేను అనంతమైన ఆ సచ్చిదా-&nbsp;<BR>నంద సాగరంలో వున్నాం. మనం దానిలోని చిన్న బిందువులు; చిన్న కాలువలం.&nbsp;<BR>మానవుడికి మానవుడికి, దేవతలకు మానవుడికి, మానవుడికి జంతువులకు,&nbsp;<BR>జంతువులకు మొక్కలకు, మొక్కలకు రాతిముక్కలకు తత్త్వతః భేదం లేదు.&nbsp;<BR>ఎందుకంటే మహోత్కృష్టమైన దేవత మొదలు సూక్ష్మాణువు వరకు అభివ్యక్త-&nbsp;<BR>మౌతూన్నది ఆ అనంతసాగర మొక్కటే. వ్యత్యాసమంతా తరతమ భేదమే. నేను&nbsp;<BR>తక్కువ స్థాయిలోని వికాసాన్ని; మీరు ఉన్నతస్థాయిలోని వికాసమై వుండవచ్చు.&nbsp;<BR>కాని యిద్దరిలోని వస్తువు ఒక్కటే. దేవుడనే వాహిని ప్రవహించడానికి మీరు,&nbsp;<BR>నేను ద్వారాల వంటివారం. కాబట్టి మీరు నేను దివ్యులమే! జన్మాధికారం చేతనే&nbsp;<BR>మీ తత్త్వం దివ్యత్వం; నా తత్వంసైతం అంతే. మీరు పరిశుద్ధులైన దేవతలు&nbsp;<BR>కావచ్చును. నేను నికృష్టమైన పిశాచాన్నై వుండవచ్చును. ఐనా అనంత సచ్చిదానంద&nbsp;<BR>సాగరం నా జన్మహక్కు. మీ జన్మహక్కూ అదే. నేడు మీరు ఎక్కువ వికాసం&nbsp;<BR>పొందారు. కాస్త ఆగండి; ఇంకా నేను వికాసం పొందుతాను. ఎందుకంటే అదంతా&nbsp;<BR>నాలో వుంది. బైట దేనితోనో ముడిపెట్టి అర్థం చెప్పాల్సిన పని&nbsp;<BR>లేదు. అఖిల విశ్వంలోని వస్తువులమొత్తం భగవంతుడే. ఐతే దేవుడు భౌతిక&nbsp;<BR>పదార్థమా? కాదు; ఎంతమాత్రం కాదు. కాని దేవుడు పంచేంద్రియాలచేత భౌతి-&nbsp;<BR>కపదార్థంగాను, బుద్ధిగ్రాహ్యమై మనస్సుగాను వ్యక్తమౌతున్నాడు. ఆత్మ దర్శించే-&nbsp;<BR>టప్పుడు అతడు ఆత్మగా సాక్షాత్కారమౌతున్నాడు. భౌతికపదార్థం దేవుడు&nbsp;<BR>కాడు. కాని భౌతికపదార్థంలో వున్న సత్యం ఏదో అది దేవుడు. ఈ కుర్చీలో&nbsp;<BR>వున్న సత్యం ఏదో అదే అతడు. ఇది కుర్చీ అవడానికి రెండు&nbsp;<BR>విషయాలు కావాలి. బైటవున్న ఏదో ఒకదాన్ని నా ఇంద్రియాలు నావద్దకు తీసు-&nbsp;<BR>కొచ్చాయి. దానికి నా మనస్సు కొంత జతపరచింది. ఈ రెండిటి కలయిక కుర్చీ&nbsp;<BR>అయింది. పంచేంద్రియాలకు, బుద్ధికి అతీతమై సర్వతంత్ర స్వతంత్రమై,&nbsp;<BR>శాశ్వతంగా వుంది జగత్ప్రభువు. అతడిపైన ఇంద్రియాలు కుర్చీలను, బల్లలను,&nbsp;<BR>గదులను, గృహాలను, లోకాలను, చంద్రులను, సూర్యులను, నక్షత్రాలను, సమ-&nbsp;<BR>స్తాన్ని చిత్రిస్తూన్నవి. మన మంతా ఒకే కుర్చీని చూస్తున్నాం! సర్వేశ్వరుని మీద,&nbsp;<BR>సచ్చిదానందంమీద మన మంతా ఒకే విధంగా వివిధ వస్తువులను చిత్రిస్తున్నామే!&nbsp;<BR>ఎందువల్ల? అందరు ఒకే విధంగా చిత్తరువులు రచిస్తున్నా రనడానికి వీలులేదు.&nbsp;<BR>ఒకే తీరున చిత్తరువులు రచిస్తున్నవారు ఒకే స్థాయిలో వున్నారని గ్రహించ&nbsp;<BR>వచ్చును. వారు ఒకరి చిత్తరువుల నొకరు చూడగలరు; ఒకరి నొకరు చూడగలరు&nbsp;<BR>కూడా. భగవంతుణ్ణి ఒకే తీరుగా చిత్రించని జీవులు మీకు నాకు మధ్య లక్షలకొద్దీ</FONT></p>
<hr class="puTa_virupu">
<table><tr><td><a class=puTa_lanke href=puTa608.html>p608</a></td><td>p609</td><td><a class=puTa_lanke href=puTa610.html>p610</a></td></tr></table>
</div></body></html>
