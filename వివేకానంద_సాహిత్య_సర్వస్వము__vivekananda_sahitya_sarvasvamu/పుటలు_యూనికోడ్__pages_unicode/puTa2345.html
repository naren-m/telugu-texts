<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2344.html>p2344</a></td><td>p2345</td><td><a class=puTa_lanke href=puTa2346.html>p2346</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 9 6</FONT></p>
<p><FONT FACE="SHREE900, SHREE, sans-serif" SIZE="3">జాలదు; గాలి ఆర్పివేయజాలదు. ఈ ఆత్మ నిర్వికారమైంది. అంతటా వ్యాపించి&nbsp;<BR>వుండేది. కదలనిది, చలనం లేనిది. శాశ్వతమైంది -’’ భగవద్గీత ననుసరించి,&nbsp;<BR>వేదాంత శాస్త్రాన్ననుసరించి, ఈ జీవాత్మ విభువు అని మనం గ్రహిస్తున్నాం.&nbsp;<BR>కపిలుని సిద్ధాంతాన్ననుసరించి, ఇది సర్వవ్యాపి. ఈ ఆత్మ అణుస్వరూపి -&nbsp;<BR>అంటే అత్యంత సూక్ష్మపరిణామం కలది అని వాదించే సంప్రదాయాలు భారత&nbsp;<BR>దేశంలో వున్నాయి, నిజమే. - అయినా వ్యక్తంకావడంలో అది అణువుగా గోచ-&nbsp;<BR>రిస్తుందనే వారి అభిప్రాయం. దాని యథార్థస్వరూపం విభువు. అంటే సర్వత్ర&nbsp;<BR>వ్యాపించి వుండేది అని అర్థం.</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ ఇంకొక సిద్ధాంతం బయలుదేరుతోంది. అది మిక్కిలి విచిత్రంగా&nbsp;<BR>తోచవచ్చు. అది, భారతీయుల ప్రత్యేక సిద్ధాంతం. ఇది, అన్ని సంప్రదాయాల&nbsp;<BR>వారూ, సమానంగా అంగీకరించే సిద్ధాంతం. కాబట్టి, ఈ ఒక్కభావాన్నిగూర్చి&nbsp;<BR>శ్రద్ధగావిని జ్ఞప్తినుంచుకోవాలని మిమ్మల్ని కోరుతున్నాను. భారతదేశంలో ఈ&nbsp;<BR>భావం అన్నిటికీ పునాదిగా వుంది. పాశ్చాత్య ప్రపంచంలో జర్మను తత్త్వవేత్తలు,&nbsp;<BR>ఆంగ్లతత్త్వజ్ఞులు స్థూలపరిణామ సిద్ధాంతాన్ని బోధించడం మీరు వినే వుంటారు.&nbsp;<BR>అన్ని జంతువుల శరీరాలు ఒక్క రీతివే అనేది ఈ సిద్ధాంతం. ఒకే వర్గానికి చెందిన&nbsp;<BR>శరీరాలు, భిన్నభిన్నంగా ఆకృతిపొంది, వ్యక్తమవుతున్నందున విభేదా లేర్పడు&nbsp;<BR>తున్నాయి. కాబట్టి, అత్యల్పక్రిమి మొదలు, అత్యుత్తమ జీవి అయిన మాన&nbsp;<BR>వోత్తముని వరకు, శరీరస్వరూపం ఒక్కటే. ఒక్కటే, ఇంకొకటిగా, ఇంకొకటిగా&nbsp;<BR>మారుతూ, పైపైకిపోతూ శ్రేష్ఠతరరూపాన్ని ధరిస్తుంది. చివరికి పూర్ణతను&nbsp;<BR>పొందుతుంది. మనలోకూడ, ఆ సిద్ధాంతం వుంది. ‘‘జాత్యంతర పరిణామః&nbsp;<BR>ప్రకృత్యాపూరాత్‌’’ అని పతంజలి యోగి తెలిపే వున్నాడు. అన్నీ ఒక్కటే శ్రేణికి&nbsp;<BR>చెందివున్నాయి. జాతి అంటే శ్రేణియే. ఒకటి ఇంకొక రకంగా మారుతూ&nbsp;<BR>వుంటుంది. ఇదే పరిణామం. ఒకరకం ఇంకొక రకంగా ఏర్పడటం లాగా, ఒక&nbsp;<BR>వస్తువు వేరొక వస్తువుగా మారటానికే పరిణామమని అర్థం. యూరోపియన్‌-&nbsp;<BR>లకు, మనకు, భేదం ఎక్కడుంది? ‘‘ప్రకృత్యపూరాత్‌’’ అంటే ‘‘ప్రకృతి&nbsp;<BR>పూర్ణతను పొందడంవల్ల-’’ అని పతంజలి తెలిపివున్నాడు.</FONT></p>
<p><FONT FACE="SHREE900, SHREE, sans-serif" SIZE="3">స్పర్థవల్ల, అంటే పోటీపడటంవల్ల, స్వాభావికమైన, స్త్రీపురుష జాతి&nbsp;<BR>ఆకర్షణవల్ల, శరీరం రూపాంతరం పొందుతోందని యూరపియన్‌లు చెబుతు-&nbsp;<BR>న్నారు. పతంజలి సూక్తిలో యూరపియన్‌ సిద్ధాంతంకన్నా సూక్ష్మతర పృధ&nbsp;<BR>క్కరణం, గాఢతర పరిశీలనం కనబడుతోంది. ప్రకృతి పూర్ణత పొందడం అంటే&nbsp;<BR>ఏమో ఇప్పుడు ఆలోచిద్దాం. అత్యల్ప సూక్ష్మజీవి క్రమక్రమంగా, శ్రేష్ఠతర&nbsp;<BR>జీవి అవుతూ, ఒక బుద్ధుడుగా ఏర్పడేవరకు, మారుతూ పోతుందని మనం</FONT></p>
<hr class="puTa_virupu">
<table><tr><td><a class=puTa_lanke href=puTa2344.html>p2344</a></td><td>p2345</td><td><a class=puTa_lanke href=puTa2346.html>p2346</a></td></tr></table>
</div></body></html>
