<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1681.html>p1681</a></td><td>p1682</td><td><a class=puTa_lanke href=puTa1683.html>p1683</a></td></tr></table>
<p><FONT FACE="SHREE900, SHREE, sans-serif" SIZE="3">భవిష్యన్మతం వేదాంతమా?</FONT></p>
<p><FONT FACE="SHREE900, SHREE, sans-serif" SIZE="3">77</FONT></p>
<p><FONT FACE="SHREE900, SHREE, sans-serif" SIZE="3">యిది భగవత్స్వరూపమే. ఈ సంగతి నమ్మటంకంటె దీన్ని అర్థం చేసుకోవటమే&nbsp;<BR>కష్టం; రేపు ఉరితీయబడబోయే హంతకుడు భగవంతుడే, సంపూర్ణంగా&nbsp;<BR>భగవంతుడే. ఈ మాట అర్థం చేసుకోవటం నిజంగా కష్టమే; కాని అర్థం&nbsp;<BR>చేసుకోవచ్చును.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి వేదాంతం ప్రతిపాదించేది విశ్వ సౌభ్రాతృత్వం కాదు, విశ్వైక్యం.&nbsp;<BR>ప్రతి మానవుడితోను, పశువుతోను - మంచివిగాని, చెడ్డవిగాని, ఎలాటివైనా -&nbsp;<BR>నేను అభిన్నుణ్ణి. సర్వత్రా వున్నది ఒక్క దేహమే, ఒక్క మనస్సే, ఒక్క ఆత్మే.&nbsp;<BR>ఆత్మకు మరణం లేదు. మృత్యు వెక్కడా లేదు. దేహానికి సైతం మృత్యువు లేదు.&nbsp;<BR>మనస్సుకూ చావు లేదు. దేహమైనా ఎలా నశిస్తుంది? ఒక ఆకు రాలిపోయినంత&nbsp;<BR>మాత్రాన చెట్టు నశిస్తుందా? విశ్వం నా దేహం. అదెలా నిత్యమై వుందో&nbsp;<BR>చూడండి. అన్ని మనస్సులు నావే. అన్ని కాళ్లతో నేను నడుస్తున్నాను; అన్ని&nbsp;<BR>నోళ్లతో నేను మాట్లాడుతున్నాను; ప్రతి దేహంలోను నేను వున్నాను.</FONT></p>
<p><FONT FACE="SHREE900, SHREE, sans-serif" SIZE="3">నే నలాటి అనుభూతిని ఎందుకు పొందలేకపోతున్నాను? ఈ వ్యక్తిత్వం&nbsp;<BR>చేత; ఈ పందిబుద్ధిచేత. నువ్వు యీ మనస్సుచేత బద్ధుడై వున్నావు. కాబట్టి&nbsp;<BR>నువ్విక్కడే వుండగలవు. అక్కడ వుండలేవు. అమృతత్వ మంటే ఏమిటి? ‘‘అది&nbsp;<BR>యీ మన జీవితమే’’ అని చెప్పేవారు ఎంత కొద్దిమంది. ఇదంతా నశ్వరమని,&nbsp;<BR>మృతమని, దేవు డిక్కడ లేడని, స్వర్గానికి పోయాక తాము అమృతత్వం&nbsp;<BR>పొందుతామని ఎందరో భావిస్తారు. చనిపోయాక దేవుణ్ణి చూడగలమని వారి&nbsp;<BR>ఊహ. ఇప్పు డిక్కడ చూడలేకపోతే మరణానంతరంకూడా అతణ్ణి వారు&nbsp;<BR>చూడలేరు. వారంతా అమృతత్వంలో నమ్మకం వున్నవారే కాని, దానికి యిక్కడ&nbsp;<BR>చావటం, స్వర్గాన్ని చేరుకోవటం సాధనాలు కావని, యీ పందిబుద్ధిని, యీ&nbsp;<BR>వ్యక్తిత్వాన్ని విసర్జించటం, యీ క్షుద్రదేహాలలో బద్ధులు కాకుండటం సాధనా&nbsp;<BR>లవుతాయని వా రెరుగరు. సకల జీవులతో, మనం అభిన్నులమనే జ్ఞానాన్ని,&nbsp;<BR>సమస్త దేహాలలో వసించటం, అన్ని మనస్సులద్వారా ఆలోచించటం - యిదే&nbsp;<BR>అమృతత్వం. ఈ దేహంలోనే కాక యితర దేహాలలోను మనం అనుభూతిని&nbsp;<BR>తప్పక పొందగలం. సానుభూతి అంటే ఏమిటి? ఈ సానుభూతి అనే దానికి,&nbsp;<BR>మన దేహాలలో మన అనుభూతికి పరిమితి వుందా? నే నీ విశ్వమంతటా&nbsp;<BR>వున్నట్టు భావించగల సమయం ఒకానొకనాడు రావటం శక్యమే.</FONT></p>
<p><FONT FACE="SHREE900, SHREE, sans-serif" SIZE="3">ఇందువల్ల కలిగే లాభం ఏమిటి? ఈ మురికి శరీరాన్ని విడిచిపెట్టటం&nbsp;<BR>కష్టం; ఈ క్షుద్రదేహ మొక్కదాని అనుభవాన్ని విడిచిపెట్టటానికి మనం&nbsp;<BR>దుఃఖిస్తాం! ‘‘దీన్ని విడిచిపెట్ట’’ మని వేదాంతం చెప్పదు. ‘‘దీన్ని అతిక్రమించ’’&nbsp;<BR>మని వేదాంత మంటుంది. వైరాగ్య మవసరం లేదు - రెండు దేహాలను</FONT></p>
<hr class="puTa_virupu">
<table><tr><td><a class=puTa_lanke href=puTa1681.html>p1681</a></td><td>p1682</td><td><a class=puTa_lanke href=puTa1683.html>p1683</a></td></tr></table>
</div></body></html>
