<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa351.html>p351</a></td><td>p352</td><td><a class=puTa_lanke href=puTa353.html>p353</a></td></tr></table>

<p><FONT FACE="SHREE900, SHREE, sans-serif" SIZE="3">యమే యూదుల మతంలోను వుంది. ఎందుకంటె యీ మతాలు కేవలం పురా-&nbsp;<BR>ణాలమీద ఆధారపడివున్నాయి. యథార్థం, మహోన్నతం ఐన ఆస్తికధర్మం పురా-&nbsp;<BR>ణాలకు అతీతమై వుంటుంది, అది పురాణాల మీద ఎప్పుడూ ఆధారపడి&nbsp;<BR>వుండదు. ఆధునిక శాస్త్రవిజ్ఞానం నిజానికి ధర్మసౌధపు పునాదులను పటిష్టాలు&nbsp;<BR>గావించింది. విశ్వమంతా ఏకమనటం శాస్త్రీయంగా నిరూపించవచ్చు. దేన్ని&nbsp;<BR>వేదాంతి ‘సత్త’ అంటాడో దాన్నే భౌతికశాస్త్రజ్ఞుడు ‘ప్రకృతి’ అంటున్నాడు. కాని&nbsp;<BR>నిజానికి యిద్దరికీ కలహం లేనేలేదు; ఎందుకంటె యివి రెండూ ఒక్కటే. పర-&nbsp;<BR>మాణువు ఇంద్రియాలకూ మనస్సుకూ గోచరించకున్నా విశ్వశక్తి ప్రభవాలు&nbsp;<BR>దాన్లో యిమిడివున్నవి. సరిగ్గా వేదాంతులు ఆత్మను గురించి వచించేది యిదే.&nbsp;<BR>సర్వసంప్రదాయాలవారూ ఒక్కవిషయాన్నే భిన్నశబ్దాలతో తెలుపుతున్నారు.</FONT></p>
<p><FONT FACE="SHREE900, SHREE, sans-serif" SIZE="3">వేదాంతమూ ఆధునిక విజ్ఞానమూకూడ తనను తాను వర్ధిల్లచేసుకొనే&nbsp;<BR>ఒకానొక కారణాన్ని ప్రతిపాదిస్తున్నవి. సర్వకారణాలూ దాన్లో యిమిడివున్నవి.&nbsp;<BR>ఉదాహరణకు కుండను తయారుచేస్తున్న కుమ్మరిని తీసుకొందాం. కుమ్మరి&nbsp;<BR>నిమిత్తకారణం, మట్టి ఉపాదాన కారణం, సారె సహకారి కారణం; కాని ఆత్మ&nbsp;<BR>యీ మూడు కారణాలూ ఐవుంది. కారణమూ (కార్య) రూపమూ ఆత్మే.&nbsp;<BR>‘‘జగత్తు సత్యంకాదు, ఆభాసం. అవిద్య అనే తెరగుండా చూడబడే బ్రహ్మం&nbsp;<BR>ప్రకృతి’’ అని వేదాంతి పలుకుతాడు. విశ్వమే దైవం అనేవ్యక్తి ‘‘దేవుడు ప్రకృతిగా,&nbsp;<BR>జగత్తుగా ఐనాడు’’ అంటాడు. ‘‘బ్రహ్మం జగత్తుగా భాసిస్తూన్నా జగత్తు కాదు’’&nbsp;<BR>అని అద్వైతి వక్కాణిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">అనుభూతి ఒక మనోవ్యాపారంగాను, మనస్సులోని ఒక యథార్థతగాను&nbsp;<BR>బుద్ధిలోని ఒక ముద్రగాను - మాత్రమే మనం గ్రహించగలం. బుద్ధిని ముందుకు&nbsp;<BR>గాని వెనక్కుగాని త్రోయలేం, కాని మనస్సును నెట్టగలం; మనస్సు సర్వకాలా-&nbsp;<BR>ల్లోను గతంలో భవిష్యత్తులో వర్తమానంలో - వ్యాపించి వుండగలదు, కాబట్టి&nbsp;<BR>యథార్థాలు మనస్సులో శాశ్వతంగా భద్రపరుపబడుతూన్నవి. యథార్థాలూ సర్వ-&nbsp;<BR>గతమైన మనస్సుతో యిదివరకే సాధారణీకరించబడి సూత్రితాలై వున్నవి.</FONT><FONT FACE="SHREE900, SHREE, sans-serif" SIZE="2"><sup>1</sup></FONT></p>
<p><FONT FACE="SHREE900, SHREE, sans-serif" SIZE="3">‘దేశకాలనిమిత్తాల భావరీతులు’ అనే తత్త్వాన్ని కనుగొనటమే కాన్ట్‌ (జర్మన్‌&nbsp;<BR>తత్త్వవేత్త) ఒనర్చిన ఘనకార్యం కాని వేదాంతం యీ తత్త్వాన్ని అనేక యుగాలకు&nbsp;<BR>ముందే లోకానికి బోధించి, దీన్ని మాయ అని పేర్కొంది. షోపెన్‌హోర్‌</FONT></p>
<p><FONT FACE="SHREE900, SHREE, sans-serif" SIZE="2">1. </FONT><FONT FACE="SHREE900, SHREE, sans-serif" SIZE="3">మనస్సు చింతనగాను భావంగాను సంకల్పంగాను రూపుదాలుస్తూంటుంది. దేశకాల&nbsp;<BR>నిమిత్తాల్లో భాసించే సమస్తసృష్టీ మనస్సునుగాని స్మరణాన్నిగాని దాటివుండజాలదు కాబట్టి&nbsp;<BR>దేశకాల నిమిత్తాలు సర్వం మనస్సులోనే వుండాలనటం విదితం. కాబట్టి మనస్సు సర్వగతమని&nbsp;<BR>చెప్పబడుతోంది. వ్యక్తిగతమైన మనస్సు విశ్వాత్మకమైన మహత్తులో ఒక అంశం.</FONT></p>
<hr class="puTa_virupu">
<table><tr><td><a class=puTa_lanke href=puTa351.html>p351</a></td><td>p352</td><td><a class=puTa_lanke href=puTa353.html>p353</a></td></tr></table>
</div></body></html>
