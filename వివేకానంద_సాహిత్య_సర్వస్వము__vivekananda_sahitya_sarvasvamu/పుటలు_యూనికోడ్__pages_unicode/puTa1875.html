<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1874.html>p1874</a></td><td>p1875</td><td><a class=puTa_lanke href=puTa1876.html>p1876</a></td></tr></table>
<p><FONT FACE="SHREE900, SHREE, sans-serif" SIZE="3">270 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">నీలవర్ణ సంకాశమై ఒక ఇనుపచక్రం అంచుమాదిరి వున్నట్లు వర్ణింపబడింది. కాని&nbsp;<BR>అది యథార్థం కాదు. నాకు కాళిదాసంటె ఎంతో గౌరవం. కాని ఆయన ఎన్నడూ&nbsp;<BR>సముద్రాన్నిగాని, హిమాలయాలనుగాని చూసివుండడని నా నమ్మకం. (స్వామీజీ&nbsp;<BR>తరువాత తన అభిప్రాయాన్ని మార్చుకొన్నారు. కాళిదాసు&nbsp;<BR>హిమాలయాలను చూసి వుండొచ్చునని ఆయన తరువాత పలికారు.)</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ ప్రయాగలోని గంగా యమునా నదుల సంగమంలా యీ గంగ&nbsp;<BR>సముద్రంలో కలిసేచోట తెల్లని, నల్లని నీళ్లు కలిసి వుంటాయి. ఇతర ప్రదేశాల్లో&nbsp;<BR>ముక్తి దొరకటం దుర్లభం. కాని హరిద్వారం, ప్రయాగ, గంగాసాగర సంగమాల్లో&nbsp;<BR>ముక్తి ఖచ్చితంగా లభిస్తుంది. కాని కొందరు యిది నిజమైన నదీముఖం&nbsp;<BR>కాదంటారు. ఐనా పరమేశ్వరుడు సహస్రాక్షుడు, సహస్రముఖుడు, సహస్ర&nbsp;<BR>శీర్షుడు, సత్యవేది కనుక ఆయన కిక్కడే నమస్కరిస్తాను.</FONT></p>
<p><FONT FACE="SHREE900, SHREE, sans-serif" SIZE="3">ఈ ప్రాంతం ఎంత రమణీయంగా వుంది! కనుచూపు మేరకు నల్లని&nbsp;<BR>సముద్రజలం నురుగు తెట్టెలతో తరంగాలుగా లేచి గాలికి తాళయుక్తంగా నృత్యం&nbsp;<BR>చేస్తోంది. వెనుకవైపు పరమేశ్వర శరీర విభూతివల్ల ధవళితమైన పవిత్ర గంగాజలం&nbsp;<BR>వుంది. శ్రీ శంకరాచార్యులవారు పరమేశ్వరుని జటాజూటాన్ని వర్ణిస్తూ, గంగ&nbsp;<BR>నురుగుతో ఈశ్వరుని జటాజూటం ధవళితమైనట్లు చెప్పారు. ఇక్కడ గంగాజలం&nbsp;<BR>కొంత మందంగా ప్రవహిస్తుంది. మా ముందు గంగాసాగర సంగమంలో నల్లని&nbsp;<BR>తెల్లని జలాలమధ్య బద్దెగీసినట్లొక రేఖవుంది. ఇంతవరకు తెల్లని జలం, యిక&nbsp;<BR>యిక్కణ్ణుండి నల్లని సముద్రజలం. ముందు, వెనుక, చుట్టూ అంతా నల్లని&nbsp;<BR>జలమే. అంతా నిరంతర తరంగ సంఘట్టనమే. ఈ సముద్రుడికి జుట్టు నల్లనిది,&nbsp;<BR>శరీరం నల్లనిది, దుస్తులుకూడా నల్లనివే. పురాణాల్లో దేవతల భయంతో ఎంతో-&nbsp;<BR>మంది రాక్షసులు యీ సముద్రజలాల్లో దాక్కొన్నట్లు వర్ణింప&nbsp;<BR>బడింది. ఈనాడు ఆ రాక్షసులకు మంచి అవకాశం వచ్చినట్లుంది. ఈనాడు వరు-&nbsp;<BR>ణుడు వారి మిత్రుడు. గ్రీకు వాయుదేవత ఈవోల్యాస్‌ వారి వెనుక వున్నాడు.&nbsp;<BR>భయంకరమైన అరుపులతో, గర్జనలతో సముద్ర ఉపరితలంలో ఆ రాక్షసులు&nbsp;<BR>నేడు భీకరమైన యుద్ధనృత్యం చేస్తూన్నట్లుంది. ఈ నురుగులు&nbsp;<BR>కడుతూన్న తరంగాలే వారి అట్టహాసాలు. ఈ గందరగోళం మధ్య మా ఓడ పయ-&nbsp;<BR>నిస్తోంది.</FONT></p>
<p><FONT FACE="SHREE900, SHREE, sans-serif" SIZE="3">ఓడ పైభాగంలో ప్రభువుల్లా నడుస్తూన్న తెల్లజాతి పురుషులు, స్త్రీలు&nbsp;<BR>సాగరపరివృత భూమండలానికి అధినాథులు. వీరంతా సొగసైన దుస్తులు&nbsp;<BR>ధరించారు. చంద్రికా సందీపిత దేహవర్ణంతో వెలిగిపోతూ, ఆత్మవిశ్వాసం&nbsp;<BR>మూర్తీభవించినట్లున్నారు. కాని నల్లజాతులవారికి వీరు మూర్తీభవించిన</FONT></p>
<hr class="puTa_virupu">
<table><tr><td><a class=puTa_lanke href=puTa1874.html>p1874</a></td><td>p1875</td><td><a class=puTa_lanke href=puTa1876.html>p1876</a></td></tr></table>
</div></body></html>
