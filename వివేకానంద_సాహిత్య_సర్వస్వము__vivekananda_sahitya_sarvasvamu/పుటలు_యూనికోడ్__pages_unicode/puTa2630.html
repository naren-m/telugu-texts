<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2629.html>p2629</a></td><td>p2630</td><td><a class=puTa_lanke href=puTa2631.html>p2631</a></td></tr></table>

<p><FONT FACE="SHREE900, SHREE, sans-serif" SIZE="3">తర్వాతనే దాన్ని గురించిన వివరణ మనకు వేదాల్లో కనబడుతుంది. అప్పటి వరకే&nbsp;<BR>సుగంధితమైన దేవతాగణాలతో కూడిన ఒక గొప్పమతం, విస్తృతమైన కర్మ&nbsp;<BR>కాండలు, వృత్తుల వైవిధ్యంచేత వంశపారంపర్యంగా అనివార్యంగా ఏర్పడ్డ వర్ణ&nbsp;<BR>వ్యవస్థ, అనేక జీవనావశ్యక వస్తువులు, సుఖభోగాలను వృద్ధిచేసే వస్తువులు -&nbsp;<BR>యివన్నీ వేదాలకు పూర్వమే వుండినవి.</FONT></p>
<p><FONT FACE="SHREE900, SHREE, sans-serif" SIZE="3">పూర్తిగా భారతీయమైన శీతోష్ణపరిస్థితులు, పరిసరాల ప్రభావం యింకా&nbsp;<BR>యీ జాతిమీద ప్రసరించలేదనే విషయాన్ని ఆధునిక పండితుల్లో అనేకులు&nbsp;<BR>అంగీకరిస్తారు.</FONT></p>
<p><FONT FACE="SHREE900, SHREE, sans-serif" SIZE="3">అనేక శతాబ్దాలు గడిచాక మహానదులు ప్రవహించే సువిశాల మైదానాలు,&nbsp;<BR>గభీరారణ్యాలు, వీటికి ఉత్తరాన మంచుతోగూడిన హిమాలయాలు, దక్షిణాన&nbsp;<BR>మండుటెండల ప్రాంతాలు ఆవరించిన సమూహాన్ని చేరతాం. ఆ మైదానాల్లో నివ-&nbsp;<BR>సించే ద్రావిడులు, తార్తారులు, ఆదిమవాసులు - యిలా ఎన్నో జాతులవారిని&nbsp;<BR>చూస్తాం. వీరందరూ తమతమ మతం ప్రకారం అర్పించిన రక్తం, భాషలు, వైఖ-&nbsp;<BR>రులు, మతాలు - యివన్నీ కలిసి ఒక గొప్పజాతి మన ముందు గోచరిస్తోంది.&nbsp;<BR>ఇవన్నీ కలసిన తర్వాతకూడ యీ జాతి తన ఆర్యలక్షణాన్ని కోల్పోలేదు సరి-&nbsp;<BR>కదా, యీ కలయిక ఫలితంగా అది మరింత శక్తివంతం, విస్తృతం, సంఘటితమై&nbsp;<BR>ప్రకటితమౌతోంది. అన్నిటినీ తనలో సామరస్యపూర్వకంగా మిళితం చేసుకో-&nbsp;<BR>గలగటం యీ ఆర్యజాతి విశిష్టత. అది తన యీ విశిష్టతను తనలో కలిసి-&nbsp;<BR>పోయిన అన్ని జాతులకు ప్రసారం చేసింది. ఐనా ‘ఆర్యత్వం’ అనే పేరును&nbsp;<BR>సగర్వంగా అలాగే మిగుల్చుకొంది. ఈ ఆర్యజాతి తన ఉన్నత నాగరికతా&nbsp;<BR>ఫలాలను యితర జాతుల కివ్వటానికి సదా సంసిద్ధంగా వున్నాకూడ, వాటిని&nbsp;<BR>తన ‘ఆర్యత్య’మనే ఆవరణలోకి రానివ్వటానికి మాత్రం అంగీకరించలేదు.</FONT></p>
<p><FONT FACE="SHREE900, SHREE, sans-serif" SIZE="3">అంతేగాక భారతదేశ శీతోష్ణ పరిస్థితులు యీ జాతి ప్రతిభను ఆధ్యాత్మిక&nbsp;<BR>దిశకు పోవటానికి ప్రోత్సహించాయి. సారవంతమైన భూములు సమృద్ధిగా పంట-&nbsp;<BR>లను యివ్వటంచేత జీవనం సులభమైంది. ఫలితంగా యీ దేశప్రజల మనస్సులు&nbsp;<BR>భావరంగంలో జీవితంలోని ఉన్నత సమస్యలను తీర్చటానికి పూనుకున్నాయి.&nbsp;<BR>ఈ పరిస్థితుల్లో ఖడ్గధారి క్షత్రియుడుకాక ఆలోచనాపరుడైన బ్రాహ్మణుడే అగ్ర-&nbsp;<BR>వర్ణుడవటం సహజమే. చరిత్రకు తెలిసిన ఆ మొట్టమొదటి కాలంలోనూ&nbsp;<BR>బ్రాహ్మణులు క్రతుకలాపాలను విస్తృతింప చెయ్యటానికి తమ సర్వశక్తులనూ విని-&nbsp;<BR>యోగించసాగారు. చివరకు యీ నిర్జీవ నిస్తార క్రతుకలాపాలు సామాన్యులకు&nbsp;<BR>దుర్భరం కాసాగినప్పుడు క్రమంగా తాత్త్విక విచారణ పొడసూపసాగింది. మృత్యు-&nbsp;<BR>తుల్యమైన యీ కర్మకలాపజాలాన్ని ఛేదించినవారు క్షత్రియులే.</FONT></p>
<hr class="puTa_virupu">
<table><tr><td><a class=puTa_lanke href=puTa2629.html>p2629</a></td><td>p2630</td><td><a class=puTa_lanke href=puTa2631.html>p2631</a></td></tr></table>
</div></body></html>
