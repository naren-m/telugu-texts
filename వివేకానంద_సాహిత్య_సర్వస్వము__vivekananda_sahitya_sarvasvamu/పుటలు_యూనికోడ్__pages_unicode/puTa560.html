<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa559.html>p559</a></td><td>p560</td><td><a class=puTa_lanke href=puTa561.html>p561</a></td></tr></table>
<p><FONT FACE="SHREE900, SHREE, sans-serif" SIZE="3">మత ప్రభవం</FONT></p>
<p><FONT FACE="TimesNewRoman, Times, serif" SIZE="2">1 4 5</FONT></p>
<p><FONT FACE="SHREE900, SHREE, sans-serif" SIZE="3">నూతన దృకృథాన్ని అనుసరించారు. వారి దేవుడు పరమపురుషుడే కాడు; అతడు&nbsp;<BR>జగత్పతి కూడా. ప్రేమతత్త్వానికి యీ భావం ప్రారంభం. సెమిటిక్‌ జాతుల&nbsp;<BR>దేవుడు శక్తిమంతుడు, భయంకరుడు, చండశాసనుడు. ఈ భావాలకు ఆర్యులు&nbsp;<BR>పితృభావాన్నికూడా చేర్చారు. తరువాత కలిగిన అభ్యుదయ దశలలో యీ భేదం&nbsp;<BR>మరింత ప్రాబల్యం వహించింది. సెమిటిక్‌ మతాల అభివృద్ధి యిక్కడ ఆగిపో-&nbsp;<BR>యింది. సెమిటిక్‌ దేవుడు దుర్నిరీక్ష్యుడు. అతణ్ణి చూడటం మృత్యుదేవత వాత-&nbsp;<BR>బడటమే. ఆర్యుల దేవుడు దర్శనీయుడు; అంతేకాదు. అతడు మన జీవిత&nbsp;<BR>లక్ష్యం, అతణ్ణి పొందటమే పరమప్రాప్యం. సెమిటిక్‌ మతస్థుడు భయకంపితుడై&nbsp;<BR>రాజాధిరాజైన జగత్ప్రభువుకి లోబడి, అతడి ఆజ్ఞలను పాటిస్తాడు. ఆర్యుడు&nbsp;<BR>తమ దేవుని జనకుడని ప్రేమిస్తారు. తరువాత అతడు భగవంతుని మాతృమూ-&nbsp;<BR>ర్తిగా, సఖునిగా భావిస్తాడు. ‘‘నన్ను ప్రేమిస్తే, నా కుక్కను&nbsp;<BR>కూడా ప్రేమించు’’ అనే సామెత వుంది. ఆ విధంగా దేవుడు సృష్టించిన&nbsp;<BR>ప్రతిజీవిని ప్రేమించాలి. జీవులన్నీ అతడి సంతానమే. ఈ జీవితం నగరానికి&nbsp;<BR>దూరంగా వున్న ఒక సైనిక శిబిరం వంటిదని, మన భక్తి విశ్వాసాలు పరీక్షించే&nbsp;<BR>నిమిత్తం దేవుడు మనలను యిక్కడ వుంచాడని సెమిటిక్‌ మతస్థులు అను&nbsp;<BR>కొంటారు; ఈ జీవితం మనలను గమ్యానికి కొనిపోయే మార్గమని ఆర్యుల&nbsp;<BR>భావం. మన విధిని సక్రమంగా నిర్వహిస్తే స్వర్గంలో మనకు నిత్యానందధామం&nbsp;<BR>లభిస్తుందని సెమిటిక్‌ మతం భావిస్తుంది. భగవంతుడే అలాటి ఆనందధామమని&nbsp;<BR>ఆర్యుల విశ్వాసం. ఈశ్వరసేవ లక్ష్యాని కొక సాధనమని సెమిటిక్‌ మతస్థుని&nbsp;<BR>నమ్మకం. అది జీతం కోసం పనిచేయటం వంటిది. దానివల్ల లభించే సంతోషp&nbsp;<BR>భోగాలే మన జీతం. ఆర్యునకు భోగం, దుఃఖం - ప్రతి అనుభవం సాధనమే.&nbsp;<BR>లక్ష్యం దేవుడే. సర్వప్రాప్తి కాంక్షించి సెమిటిక్‌ మతావలంబి దేవుని ఉపాసిస్తాడు.&nbsp;<BR>సర్వేశ్వరుని పొందగోరి ఆర్యుడు స్వర్గాన్ని నిరాకరిస్తాడు. ఒక్కమాటలో&nbsp;<BR>చెప్పాలంటే భేదమంతా ఇది; భగవత్సాక్షాత్కరమే ఆర్యునకు జీవిత లక్ష్యం,&nbsp;<BR>గమ్యం. ప్రత్యక్షంగా - ప్రియుని దర్శించాలి. భగవంతుడులేక ఆర్యునకు జీవితమే&nbsp;<BR>లేదు; అతడు జీవించలేడు. ‘‘నీ సాన్నిధ్యం లేకపోతే రవిచంద్రులు,&nbsp;<BR>నక్షత్రాలు తమ కాంతిని కోల్పోతాయి’’ అని అతడంటాడు.</FONT></p>

<BR>
<hr class="puTa_virupu">
<table><tr><td><a class=puTa_lanke href=puTa559.html>p559</a></td><td>p560</td><td><a class=puTa_lanke href=puTa561.html>p561</a></td></tr></table>
</div></body></html>
