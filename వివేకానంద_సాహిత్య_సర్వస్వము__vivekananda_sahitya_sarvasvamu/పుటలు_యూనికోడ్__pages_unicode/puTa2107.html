<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2106.html>p2106</a></td><td>p2107</td><td><a class=puTa_lanke href=puTa2108.html>p2108</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">5 8</FONT></p>
<p><FONT FACE="SHREE900, SHREE, sans-serif" SIZE="3">విచక్షణా పటిమ అనే టంకసాలలో శ్రీవారు సంస్కరించి, జగత్తులో అంతటా&nbsp;<BR>సుగ్రాహ్యమైన నాణెంగా దాన్ని పరివర్తనం చేయాలని మేము నిరీక్షిస్తున్నాం.&nbsp;<BR>హిందూవేదాంత ధ్వజాన్ని, మహామతసభలో ఆసీనులైన నానాసంప్రదాయ&nbsp;<BR>ప్రచారకుల సమక్షంలో విశ్వశరణ్యంగా ప్రకటించి, ప్రతిష్ఠించిన మీ సాహసం,&nbsp;<BR>రాజకీయ క్షేత్రంలో మీ సమకాలిక అయిన మహారాణిలాగా సూర్యుడెన్నడూ&nbsp;<BR>అస్తమించని మహాసామ్రాజ్యానికి మిమ్మల్ని అచిరకాలంలో సార్వభౌముని చేయ-&nbsp;<BR>గలదని కోరుతున్నాం. కాని ఈ రెంటికి ఒక భేదముంది. ఆమె ప్రభుత్వం స్థూల-&nbsp;<BR>ప్రపంచంలో వర్థిల్లుతుండగా, శ్రీవారి ప్రభుత్వం భావప్రపంచంలో ప్రకాశించ&nbsp;<BR>గలదు. దీర్ఘకాల పరిపాలనచేత ఉదార ధర్మప్రచారంచేత ఆమె సర్వాతీత అయి&nbsp;<BR>వెలసేటట్లు సాటిలేని నిష్కామంతో ప్రేమ ప్రచారాన్ని కొనసాగించి ఆధ్యాత్మిక&nbsp;<BR>చరిత్రలో పేరుగాంచిన పూర్వ ఋషిశ్రేష్ఠుల నందరిని శ్రీవారు అతిక్రమించి ప్రకా-&nbsp;<BR>శించాలని సర్వేశ్వరుని భక్తిపూర్వకంగా ప్రార్థిస్తున్నాం.</FONT></p>
<p><FONT FACE="SHREE900, SHREE, sans-serif" SIZE="3">పరమ పూజ్యులైన స్వామి!&nbsp;<BR>భక్తి వినమ్రతలతో శ్రీవారిని అర్చించే సేవకులం.</FONT></p>
<p><FONT FACE="SHREE900, SHREE, sans-serif" SIZE="3">ఆ స్వాగత పత్రానికి ప్రత్యుత్తరమిస్తూ శ్రీ స్వాములవారిలా పలికారు:&nbsp;<BR>మీరిప్పుడు నాకిచ్చిన సాదర స్వాగతంవల్ల ఎంతటి గొప్ప కృతజ్ఞతాభారాన్ని&nbsp;<BR>నాపైన పెట్టారో, నేను చెప్పలేకపోతున్నాను. నేనెంతగా ఇష్టపడినప్పటికీ, దీర్ఘోప-&nbsp;<BR>న్యాసాన్నివ్వడానికి తగిన స్థితిలో నేనిప్పుడు లేను. మన సంస్కృత పండిత&nbsp;<BR>మిత్రుడు పూర్ణ ప్రేమతో ఎన్ని మనోహరమైన విశేషణాలను నాకు ప్రసాదించి-&nbsp;<BR>నప్పటికీ, నాకెట్లో ఒక దేహముంది కదా? ఈ శరీరం జడ ద్రవ్యసంబంధమైన&nbsp;<BR>ప్రేరణలకు, నియమాలకు, ధర్మాలకు సదా లోబడే వుంటుంది; ఈ స్థూల-&nbsp;<BR>శరీరానికి సంబంధించినంత వరకు అలసట, ఆయాసం అనేవి వుండి తీరు-&nbsp;<BR>తాయి.</FONT></p>
<p><FONT FACE="SHREE900, SHREE, sans-serif" SIZE="3">నేను పాశ్చాత్య దేశాలలో చేస్తున్న అల్పకృషిని గూర్చి ఈదేశం నలు&nbsp;<BR>మూలలలో కనిపిస్తున్న సంతోషం, ఆమోదం అద్భుతంగా వున్నాయి. నేను చేసిన&nbsp;<BR>చిన్నపనికే ఈ జాతి ఇంతగా ప్రశంసిస్తూండగా, మన తర్వాత రానున్న మహ-&nbsp;<BR>ర్షులు, లోకసంస్కర్తలు ఈ జాతికి ఎంతగా సమ్మానపాత్రులు కానున్నారో?&nbsp;<BR>భారతదేశం మతధర్మానికి జన్మభూమి. భారతీయులు మతధర్మాన్ని మాత్రమే&nbsp;<BR>గ్రహించగలరు. ఆ మార్గంలో వారి విద్యావిధానం నిరంతరంగా, అనేక శతాబ్దాలు&nbsp;<BR>నడిచింది. తత్ఫలంగా మతమొక్కటే పరమ పురుషార్థంగా వెలసింది. ఆ&nbsp;<BR>విషయం మీ కందరికీ తెలిసిందే. ప్రతివాడు ఏ వర్తకుడో, బడిపంతులో, యుద్ధ-</FONT></p>
<hr class="puTa_virupu">
<table><tr><td><a class=puTa_lanke href=puTa2106.html>p2106</a></td><td>p2107</td><td><a class=puTa_lanke href=puTa2108.html>p2108</a></td></tr></table>
</div></body></html>
