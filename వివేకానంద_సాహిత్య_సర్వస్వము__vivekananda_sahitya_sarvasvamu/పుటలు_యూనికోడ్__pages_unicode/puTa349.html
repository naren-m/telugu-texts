<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa348.html>p348</a></td><td>p349</td><td><a class=puTa_lanke href=puTa350.html>p350</a></td></tr></table>


<p><FONT FACE="SHREE900, SHREE, sans-serif" SIZE="3">‘‘మనస్సు బ్రహ్మం కాదు’’ (శంకర వచనం). ‘‘తత్వమసి - అది నువ్వు&nbsp;<BR>అవుతావు’’ ‘‘అహం బ్రహ్మాస్మి - నేనే బ్రహ్మాన్ని.’’ దీన్ని సాక్షాత్కరించుకోగానే&nbsp;<BR>మానవుడి హృదయగ్రంథులు విడివడతాయి. సమస్త సంశయాలు అదృశ్య&nbsp;<BR>మవుతవి. భగవంతుడు మనకు పైని వున్నంత వరకు మనం నిర్భయులం&nbsp;<BR>కాజాలం; ఏది వేరుగా వుంటుందో అది సదా వేరుగానే వుంటుంది; దేవుడి&nbsp;<BR>నుంచి నువ్వు వేరైవుంటే, దేవుడితో ఎన్నటికీ ఐక్యం పొందలేవు; (బ్రహ్మంతో&nbsp;<BR>ఐక్యం కలిగివుంటే, ఎన్నటికీ భిన్నుడవు కాలేవు.) పుణ్యఫలంచేత భగవంతుడితో&nbsp;<BR>ఐక్యం పొందివున్నావంటే, ఆ పుణ్యం క్షీణించగానే వియోగం పొందుతావు. జీవ-&nbsp;<BR>బ్రహ్మైక్యం నిత్యసిద్ధం. దాని ఆచ్ఛాదాన్ని తొలగించటానికి మాత్రమే పుణ్యకర్మ&nbsp;<BR>తోడ్పడుతుంది. మనం (ఆజాద్‌ =) ముక్తులం; ఈ సత్యాన్ని మనం గుర్తించాలి.&nbsp;<BR>‘‘యమే వైష వృణుతే - ఎవరిని ఇది (= ఆత్మ) వరిస్తుందో’’ అనటానికి మనమే&nbsp;<BR>ఆత్మ అనీ మనలను మనమే ఎన్నుకొంటున్నామనీ అర్థం.</FONT></p>
<p><FONT FACE="SHREE900, SHREE, sans-serif" SIZE="3">దర్శనం స్వప్రయత్నంమీద ఆధారపడివుందా లేక బయట వుండే దేని&nbsp;<BR>మీదనైనా ఆధారపడివుందా? మన మీదే ఆధారపడివుంది; మన ప్రయత్నాలు&nbsp;<BR>మాలిన్యాలను తొలగిస్తాయి, కాని అద్దం మారదు. జ్ఞాత లేదు, జ్ఞానం లేదు,&nbsp;<BR>జ్ఞేయమూ లేదు. ‘‘ఎవడు తా నెరుగనని తెలుసుకొని వున్నాడో, ఆతడే&nbsp;<BR>ఎరిగినవాడు.’’</FONT></p>
<p><FONT FACE="SHREE900, SHREE, sans-serif" SIZE="3">మనం బద్ధులమనుకోవటం భ్రాంతి.</FONT></p>
<p><FONT FACE="SHREE900, SHREE, sans-serif" SIZE="3">ఆస్తికధర్మం ఐహికం కాదు, అది ఆత్మప్రక్షాళితం; దాని ఐహికఫలం</FONT></p>
<p><FONT FACE="SHREE900, SHREE, sans-serif" SIZE="3">అప్రధానం. విముక్తతను ఆత్మస్వరూపంనుంచి ఎన్నటికీ వేరుచేయలేం. ఆత్మ&nbsp;<BR>నిత్యశుద్ధం, నిత్య పరిపూర్ణం, నిత్యనిర్వికారం. ఈ ఆత్మను నువ్వు ఎన్నటికీ&nbsp;<BR>‘తెలుసుకో’ లేవు. ‘ఇది కాదు, ఇది కాదు’ అనటంకంటె ఆత్మను గురించి వేరేమీ&nbsp;<BR>చెప్పలేం.</FONT></p>
<p><FONT FACE="SHREE900, SHREE, sans-serif" SIZE="3">‘‘ఏ మానసికశక్తి లేక కల్పనతో పారదోలలేనిదే బ్రహ్మం.’</FONT><FONT FACE="SHREE900-Italic, SHREE, sans-serif" SIZE="3">’ (శంకరుడు</FONT><FONT FACE="SHREE900, SHREE, sans-serif" SIZE="3">)</FONT></p>

<p><FONT FACE="SHREE900, SHREE, sans-serif" SIZE="3">విశ్వం భావన, వేదాలు ఆ భావాన్ని ప్రకటించే వాక్కులు. ఈ విశ్వాన్నంతా&nbsp;<BR>మనం సృజించగలం, వినాశం చెయ్యగలం. వాక్కుల పురశ్చరణవల్ల కానరాని&nbsp;<BR>భావన పెల్లుబుకుతుంది, దానివల్ల దృశ్యమానఫలం ఉత్పన్నమవుతుంది. ఇది&nbsp;<BR>కొందరు కర్మవాదుల నమ్మకం. మనలో ప్రతివ్యక్తీ సృష్టికర్తే అని వారు భావిస్తారు.&nbsp;<BR>వాక్కులను ఉచ్చరించు, తదనుగుణంగా భావన లేస్తుంది, తత్ఫలం వ్యక్తమవు-&nbsp;<BR>తుంది. ‘‘భావనే విశ్వశక్తి, దాన్ని ప్రకటించేది శబ్దం’’ అని మీమాంసకులు వచి-&nbsp;<BR>స్తారు. వీరు హైందవ తత్త్వజ్ఞులలో ఒక శాఖీయులు.</FONT></p>
<hr class="puTa_virupu">
<table><tr><td><a class=puTa_lanke href=puTa348.html>p348</a></td><td>p349</td><td><a class=puTa_lanke href=puTa350.html>p350</a></td></tr></table>
</div></body></html>
