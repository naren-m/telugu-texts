<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3049.html>p3049</a></td><td>p3050</td><td><a class=puTa_lanke href=puTa3051.html>p3051</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">221</FONT></p>
<p><FONT FACE="SHREE900, SHREE, sans-serif" SIZE="3">‘‘అయ్యో! ఈ దేశంలోని పేదల్నిగూర్చి ఎవ్వరూ తలంచటం లేదే!&nbsp;<BR>దేశానికి వాళ్లు వెన్నెముక వంటివారు. వాళ్ల కష్టంతో పంట పండిస్తున్నారు. ఈ&nbsp;<BR>పేదలు, ఈ పాకీవారు, ఈ కూలీలు, ఒక్కరోజు సమ్మెచేశారంటే పట్నంలో&nbsp;<BR>గగ్గోలు పుడుతుంది. కాని వారియందు సానుభూతి చూపేవాళ్లు లేరు. వారి&nbsp;<BR>దుస్థ్సితిని చూచి ఓదార్చేవారు లేరు. హిందువుల సానుభూతి లేకపోవటంవల్లనే&nbsp;<BR>మద్రాసులోని వేలమంది హరిజనులు క్రైస్తవులుగా ఎలా మారుతున్నారో&nbsp;<BR>చూడు. ఇది కేవలం ఆకలిమంట వల్లనే జరగటం లేదు. మన సానుభూతి&nbsp;<BR>వాళ్లకు లేకపోవటం వల్లనే యిలా జరుగుతున్నది. వాళ్లను ‘‘నన్ను తాకవద్దు.&nbsp;<BR>నన్ను తాకవద్దు’’ అని రాత్రింబవళ్లు అరుస్తున్నాము. ఈ దేశంలో దయా&nbsp;<BR>దాక్షిణ్యాలు ఎక్కడైనా ఉన్నాయా? కేవలం ‘‘నన్ను తాకవద్దు’’ అనే వాళ్లే&nbsp;<BR>కన్పిస్తున్నారు. అటువంటి ఆచారాన్ని మట్టుబెట్టండి. ఈ ‘అస్పృశ్యతా’ ఆటం-&nbsp;<BR>కాలను పగలగొట్టాలనే కోరిక అప్పుడప్పుడు నాకు కలుగుతుంది. బయటకివెళ్లి&nbsp;<BR>‘‘ఓ దీనులారా! ఓ దరిద్రులారా! ఓ అధఃపతిత సోదరులారా! రండి! మన-&nbsp;<BR>మంతా ఆ రామకృష్ణుని బిడ్డలము’’ అని ఎలుగెత్తి చాటుతూ జనుల్లో&nbsp;<BR>ఐకమత్యాన్ని చేకూర్చాలని వుంది. ఈ అస్పృశ్యుల్ని ఉద్ధరించందే మన&nbsp;<BR>భారతాంబ మేల్కోదు. మనం వాళ్లకు అన్నవస్త్రాలు ఏర్పాటు చేయలేక&nbsp;<BR>పోయాము - ఇక మనం చేసిందేమిటి? అయ్యో! వాళ్లకు లౌకికజ్ఞానం లేదు.&nbsp;<BR>కాబట్టే రాత్రింబవళ్లు పాటుపడి పనిచేసినా వాళ్లు అన్నవస్త్రాలను చేకూర్చుకోలేక&nbsp;<BR>పోయారు. మనం వాళ్ల కళ్లు తెరుద్దాము. పగటి వెలుతురులాగా నాకు స్పష్టంగా&nbsp;<BR>కన్పిస్తున్నది. అందరిలోను ఒకే బ్రహ్మముంది. నీలోనూ, నాలోను, అందరి-&nbsp;<BR>లోనూ ఒకే ‘శక్తి’ నిలచి వుంది. ఉన్న తారతమ్యం అంతా అభివ్యక్తం కావటం-&nbsp;<BR>లోనే, దేశమనే దేహంలో అన్నిచోట్ల రక్తప్రసారం జరక్కపోతే ఏ దేశమైనా ఏ&nbsp;<BR>కాలంలోనైనా అభివృద్ధి చెందిందా? ఒక అవయవం పక్షవాతంతో పడిపోతే,&nbsp;<BR>మిగతా అవయవాలన్నీ సరిగా వున్నా, ఆ శరీరంతో ఎక్కువ పనేమీ జరగదు -&nbsp;<BR>ఇది నిశ్చయమని తెలుసుకో!</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! ఈ దేశ ప్రజల్లో మత భేదాలు, అభిప్రాయ భేదాలు&nbsp;<BR>ఉన్నాయి. అందువల్ల వీరిలో సామరస్యం చేకూర్చటం కష్టమైనపని.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: (ఆగ్రహంతో) పని కష్టమని తోస్తే నీవు యిక్కడికి రావద్దు.&nbsp;<BR>భగవదనుగ్రహం వల్ల అన్ని మార్గాలు సులభమైపోతాయి. జాతి, కుల విభేదం&nbsp;<BR>లేకుండా పేదల్ని దీనుల్ని సేవించటమే నీ కర్తవ్యం. ఫలితాలను గూర్చి&nbsp;<BR>ఆలోచించ నవసరం లేదు. పనిసాగించటమే నీ విధి. తర్వాత అన్నీ దానంతట&nbsp;<BR>అదే సాగిపోతుంది. నా విధానం నిర్మాణాత్మకమేగాని, విధ్వంసం కాదు. ప్రపంచ</FONT></p>
<p><FONT FACE="Bookman-Light, Bookman, serif" SIZE="2">8V15</FONT></p>
<hr class="puTa_virupu">
<table><tr><td><a class=puTa_lanke href=puTa3049.html>p3049</a></td><td>p3050</td><td><a class=puTa_lanke href=puTa3051.html>p3051</a></td></tr></table>
</div></body></html>
