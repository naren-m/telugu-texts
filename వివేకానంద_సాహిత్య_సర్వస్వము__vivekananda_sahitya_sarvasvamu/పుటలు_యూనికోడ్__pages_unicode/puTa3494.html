<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3493.html>p3493</a></td><td>p3494</td><td><a class=puTa_lanke href=puTa3495.html>p3495</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>˝ </FONT></p>
<p><FONT FACE="SHREE900, SHREE, sans-serif" SIZE="3">ఇకముందు ప్రజలు నన్నుగురించిగాని, మిమ్మల్ని గురించిగాని ప్రశంసిం-&nbsp;<BR>చినా, ద్వేషించినా లెక్కచెయ్యవద్దు. కార్యానికి ఉపక్రమించండి. సింహసదృశు&nbsp;<BR>లవండి; పరమేశ్వరుడు మిమ్మల్ని ఆశీర్వదిస్తాడు. ఆమరణం నిర్విరామంగా నేను&nbsp;<BR>పనిచేస్తాను. మరణానంతరంకూడ నేను జగద్ధితానికే పాటుపడతాను.&nbsp;<BR>అసత్యంకంటె సత్యం కోటిరెట్లు శక్తివంతమైంది. మంచితనమూ అంతే. ఈ&nbsp;<BR>గుణాలు మీకు వుంటే, ఆ గుణాలే మీకు ఉన్నతిని కలిగిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">దివ్యజ్ఞాన సమాజస్థులతో నాకు సంబంధంలేదు. అంతేకాక జడ్జి నాకు&nbsp;<BR>సహాయం చేస్తాడా - ఛీ! వేలమంది గొప్పవారు నాకేసి చూస్తున్నారు. మీ కిది&nbsp;<BR>తెలుసు. భగవంతునిలో విశ్వాసం కలిగివుండండి. వార్తాపత్రికలన్నీ చేసే ప్రశం-&nbsp;<BR>సలకంటె, నెమ్మదిగా నే నీ దేశంలో అధిక ప్రభావాన్ని కల్గిస్తున్నాను. సనాతనులైన&nbsp;<BR>క్రైస్తవులు దీన్ని గ్రహించారు. కాని వారేమీ చేయలేని స్థితిలో వున్నారు. శీలానికి,&nbsp;<BR>పవిత్రతకు, సత్యానికి, వ్యక్తిత్వానికి వున్న శక్తే అది. నాలో ఈ లక్షణాలు వున్నంత&nbsp;<BR>వరకు మీరు నిశ్చింతగా వుండండి. నా తలలోని వెంట్రుక నొకదాన్నికూడ&nbsp;<BR>ఎవ్వరూ కదల్చలేరు. ప్రయత్నంచేసినా పరాజయం పొందుతారు అని భగవ&nbsp;<BR>ద్వచనం - గ్రంథాలు, సిద్ధాంతాలు యిక చాలు. మానవ హృదయాలను చలింప&nbsp;<BR>చేసేది ‘జీవితమే’. అదే దానికి అత్యుత్తమమైన మార్గం. అది వ్యక్తిత్వంలో&nbsp;<BR>ఆకర్షణశక్తిని జనింపజేస్తుంది. దిన దినానికి భగవంతుడు నాలో ప్రగాఢ అంత-&nbsp;<BR>ర్దృష్టిని కలిగిస్తున్నాడు. కార్యారంభులు కండి. కార్యదీక్ష పూనండి. కష్టించి పని-&nbsp;<BR>చేయండి. వ్యర్థప్రలాపాలకు స్వస్తిచెప్పండి. భగవత్ప్రసంగాలు చేయండి. జీవితం&nbsp;<BR>అనిత్యం. మిథ్యాప్రసంగాలకు, మోసాలకు వ్యవధిలేదు.</FONT></p>
<p><FONT FACE="SHREE900, SHREE, sans-serif" SIZE="3">ఏ వ్యక్తిగాని, ఏ జాతిగాని తనను తానే సంరక్షించుకోవాలి. యితరుల&nbsp;<BR>సాయానికై నిరీక్షించకూడదు. కష్టపడి పనిచేయటంవల్లే, అప్పుడప్పుడు&nbsp;<BR>కొంత పైకం మీ ఉద్యమానికై పంపగలుగుతున్నాను. అంతమాత్రమే. మీరు&nbsp;<BR>దానికోసమే ఆశిస్తే మీ పనిని యిక విరమించండి. నా ఆశయాల వ్యాప్తికి ఈ&nbsp;<BR>దేశం ఒక మహత్తర క్షేత్రం. వారు హిందువులైనా, మహమ్మదీయులైనా, క్రైస్తవు-&nbsp;<BR>లైనా నాకు నిమిత్తంలేదు. కాని భగవంతుణ్ణి ప్రేమించేవారంతా నా సేవను&nbsp;<BR>ఎల్లప్పుడూ పొందుతారు.</FONT></p>
<p><FONT FACE="SHREE900, SHREE, sans-serif" SIZE="3">నిశ్శబ్దంగా, శాంతంగా పనిచేయటం నాకు యిష్టం. భగవంతుడు సదా&nbsp;<BR>నాకు అండగా వున్నాడు. మీకు యిష్టమైతే అత్యంత నిష్కపటంతో, పరి&nbsp;<BR>పూర్ణమైన నిస్వార్థంతో, అన్నిటికంటె ముఖ్యంగా పరిపూర్ణ పావనత్వంతో నన్ను&nbsp;<BR>అనుసరించండి. నా ఆశీస్సులు మిమ్మల్ని అంటివుంటాయి. ఈ అల్పజీవితంలో&nbsp;<BR>ప్రశంసలను పంచుకోటానికి వ్యవధిలేదు. సంగ్రామం ముగిశాక సావధానంగా,</FONT></p>
<hr class="puTa_virupu">
<table><tr><td><a class=puTa_lanke href=puTa3493.html>p3493</a></td><td>p3494</td><td><a class=puTa_lanke href=puTa3495.html>p3495</a></td></tr></table>
</div></body></html>
