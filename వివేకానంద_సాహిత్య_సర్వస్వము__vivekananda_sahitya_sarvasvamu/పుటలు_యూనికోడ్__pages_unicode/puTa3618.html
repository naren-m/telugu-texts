<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3617.html>p3617</a></td><td>p3618</td><td><a class=puTa_lanke href=puTa3619.html>p3619</a></td></tr></table>

<p><FONT FACE="TimesNewRoman, Times, serif" SIZE="2"><sup>   </sup></FONT></p>
<p><FONT FACE="SHREE900, SHREE, sans-serif" SIZE="3">యిది: నేను యిక్కణ్ణుండి వెళ్లాక, నాపనికి దోహదకారులుగా వుండే రెండు పాఠ్య-&nbsp;<BR>పుస్తకాలను దీక్షతో రాయటానికి ప్రారంభించాను. వాటిని త్వరలో పూర్తి&nbsp;<BR>చెయ్యాలనుకొంటున్నాను. నేను వెళ్లేలోపు నాలుగు చిన్న పుస్తకాలనుకూడ&nbsp;<BR>త్వరలో పూర్తిచెయ్యాలని నా ఉద్దేశం.</FONT></p>
<p><FONT FACE="SHREE900, SHREE, sans-serif" SIZE="3">ఈ నెలలోని నాలుగు ఆదివారాల ప్రసంగాలకు కరపత్రాలు వెలువడ్డాయి.&nbsp;<BR>డాక్టర్‌ జోన్స్‌ ప్రభృతులు ఫిబ్రవరి మొదటి వారంలో జరగబోయే ప్రసంగాలను&nbsp;<BR>ఏర్పాటు చేస్తున్నారు.</FONT></p>
<p><FONT FACE="SHREE900, SHREE, sans-serif" SIZE="3">శుభాశీస్సులతో భవదీయ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>  </sup>^ </FONT></p>
<BR>
<p><FONT FACE="SHREE902, SHREE, sans-serif" SIZE="3">(ఇ.టి. స్టర్డీకి)</FONT></p>
<BR>
<p><FONT FACE="SHREE900, SHREE, sans-serif" SIZE="3">228, పడమర, 39 వ వీథి,</FONT></p>
<p><FONT FACE="SHREE900, SHREE, sans-serif" SIZE="3">న్యూయార్క్‌,&nbsp;<BR>డిసెంబర్‌ 16, 1895.</FONT></p>
<p><FONT FACE="SHREE900, SHREE, sans-serif" SIZE="3">ధన్యాత్ముడైన ప్రేమాస్పదా,</FONT></p>
<p><FONT FACE="SHREE900, SHREE, sans-serif" SIZE="3">నీ అన్ని ఉత్తరాలు ఒకే తపాలులో యీ రోజు అందాయి. కుమారి&nbsp;<BR>ముల్లర్‌గూడ నా కొక లేఖ రాసింది. స్వామి కృష్ణానంద ఇంగ్లండ్‌ వస్తూన్నట్లు&nbsp;<BR>ఆమె ‘ఇండియన్‌ మిర్రర్‌’లో చదివిందట. అదే నిజమైతే, అంతకంటె సమర్థుణ్ణి&nbsp;<BR>నేను తీసుకొనిరాలేను.</FONT></p>
<p><FONT FACE="SHREE900, SHREE, sans-serif" SIZE="3">నాకు వారంలో ఆరు తరగతు లున్నాయి. వాటితోపాటు ఒక ప్రశ్నోత్తరాల&nbsp;<BR>తరగతికూడ వుంది. సామాన్యంగా 70 నుండి 120 మంది వీటికి హాజరవు-&nbsp;<BR>తున్నారు. దీనికితోడు ప్రతి ఆదివారం ఒక బహిరంగసభ వుంది. గత మాసంలో&nbsp;<BR>నా ప్రసంగాలు 600 మంది కూర్చునే చిన్నహాల్‌లో జరిగాయి. విధిగా 900 మంది&nbsp;<BR>హాజరైనారు. 300 మంది నిలబడ్డారు. మరో 300 మంది స్థలాభావంచేత వెళ్లి-&nbsp;<BR>పోయారు. అందువల్ల 1200 మంది ఆసీనులయ్యే పెద్దహాలు తీసుకొన్నాను.</FONT></p>
<p><FONT FACE="SHREE900, SHREE, sans-serif" SIZE="3">ఈ ప్రసంగాలకు ప్రవేశ రుసుం లేదు. కాని వసూలైన డబ్బు అద్దెకు సరి-&nbsp;<BR>పోతుంది. ఈ వారంలో నా ప్రసంగాలను గురించి వార్తాపత్రికలు ప్రకటనలు&nbsp;<BR>చెయ్యసాగాయి. న్యూయార్క్‌లో యీ సంవత్సరం ఎక్కువగానే సంచలనం&nbsp;<BR>సృష్టించాం. ఈ వేసవిలో నేను యిక్కడుండి ఒక వేసవి శిబిరాన్ని ఏర్పాటు&nbsp;<BR>చెయ్యగలిగితే, యిక్కడి పని సుస్థిరమైన పునాదులమీద నిలుస్తుంది. కాని నేను&nbsp;<BR>మే నెలలో ఇంగ్లండ్‌ పోదలచినందువల్ల యీ పని పూర్తికాకపోయిందే పోవాల్సి</FONT></p>
<hr class="puTa_virupu">
<table><tr><td><a class=puTa_lanke href=puTa3617.html>p3617</a></td><td>p3618</td><td><a class=puTa_lanke href=puTa3619.html>p3619</a></td></tr></table>
</div></body></html>
