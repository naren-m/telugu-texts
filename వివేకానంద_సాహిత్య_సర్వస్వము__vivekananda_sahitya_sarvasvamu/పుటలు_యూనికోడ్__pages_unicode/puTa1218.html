<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1217.html>p1217</a></td><td>p1218</td><td><a class=puTa_lanke href=puTa1219.html>p1219</a></td></tr></table>
<p><FONT FACE="SHREE900, SHREE, sans-serif" SIZE="3">394 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">మనిషి వికల వక్రశరీరంతో పుట్టి దుష్టుడుగా పరిణమించి, దౌర్జన్యఫల మనుభ&nbsp;<BR>విస్తాడు. ధర్మస్వరూపుడు, పరమ పవిత్రుడు అయిన దేవుణ్ణి ఒకర్ని పెక్కు&nbsp;<BR>అనుకూలాలతో, మరొకరిని పెక్కు ప్రతికూలాలతో సృజించటం ఎందుకు?&nbsp;<BR>మనిషికి పరిస్థితులను ఎన్నుకునే స్వేచ్ఛలేదు కదా! తప్పు చేసిన వ్యక్తికి, ‘నువ్వు&nbsp;<BR>చేసింది తప్పు’ అని చెప్పే అంతరాత్మ ఉంది. ధర్మాధర్మ తారతమ్యాన్ని&nbsp;<BR>వివరించారు. అన్నీ భగవత్‌ సంకల్పాధీనాలే అయితే, విజ్ఞానశాస్త్రాలు అంతరించి&nbsp;<BR>పోతాయి. మనిషికి పతనం ఎంతవరకు సాధ్యం? అతను మరల పశుస్థాయికి&nbsp;<BR>మరలటం శక్యమా?</FONT></p>
<p><FONT FACE="SHREE900, SHREE, sans-serif" SIZE="3">తాను హిందువుగా పుట్టటం తనకు గర్వకారణమంటూ వివేకానందస్వామి&nbsp;<BR>చెప్పారు. రోమన్లు జెరుసలెంను ధ్వంసం చేసినప్పుడు అనేక వేలమంది యూదులు&nbsp;<BR>భారతదేశానికి వలస వెళ్లారట. అరబ్బులు పారశీకదేశం నుండి, పారశీకులను&nbsp;<BR>తరిమినప్పుడు వారు వేలకొలదిగా పారిపోయి భారతదేశంలో తలదాచుకుని అక్కడ&nbsp;<BR>ఎలాంటి కష్టం లేకుండా జీవించారట. అన్నిమతాలు సత్యాలేనన్న నమ్మకం&nbsp;<BR>హిందువులకుందట. కాని అన్నిమతాల కన్నా హిందూమతమే ప్రాచీన&nbsp;<BR>మైనదట. అన్యమత ప్రచారకులను హిందువులు హింసించి ఎరుగరట. మొట్ట&nbsp;<BR>మొదట ఆంగ్లమత ప్రచారకులను భారత భూమిమీద అడుగు పెట్టనీయ&nbsp;<BR>కుండా ఆంగ్లేయులే అడ్డుకుంటే, వారికి మధ్యవర్తిగా మెలగి ఆ మత ప్రచారకులకు&nbsp;<BR>మున్ముందుగా సహాయం చేసినవాడు ఒక హిందువేనట. సర్వంలో విశ్వాస&nbsp;<BR>ముండటం ఆస్తిక్య (రిలిజియన్‌) మట. దాన్ని వివరించటానికి వారు ‘అంధగజ&nbsp;<BR>న్యాయాన్ని’ చెప్పారు. కొంతమంది గ్రుడ్డివారు ఏనుగును తాకి, దాని ఒక్కొక్క&nbsp;<BR>అవయవాన్నే ముట్టి ‘ఏనుగంటే యిది’ అంటూ ఎవరికి వారే నిర్ణయం&nbsp;<BR>చేసుకున్నారు. ప్రతివాని నిర్ణయం కూడా సరి అయినదే. అయితే అన్నీ కలిస్తే  తప్ప&nbsp;<BR>సమగ్ర సత్యస్వరూపం ఏర్పడదు. సత్యమే సత్యానికి అందించే మెట్టు అని, క్రింది&nbsp;<BR>సత్యం, మీది సత్యానికి కొనిపోతుందని హిందూ తత్త్వవేత్తలు చెబుతారు. ప్రపంచ&nbsp;<BR>ప్రజలంతా ఒకే మతం వా రయ్యే సమయం వస్తుందని చెప్పేవారి తలపు కేవలం&nbsp;<BR>స్వప్నమే. అంతా ఒకేమతం వారు కావటం అంటే మతమే అంతరించటం&nbsp;<BR>అన్నమాట. ప్రతిమతంలో కూడా కాలక్రమంలో చీలికలు ఏర్పడతాయి. ప్రతి&nbsp;<BR>చిన్నశాఖవారు కూడా తమ మత మొక్కటే సత్యమని, ఇతరాలు అసత్యాలని&nbsp;<BR>వాదిస్తూ ఉంటారు. బౌద్ధంలో అన్యమతాల వారిని హింసించటం లేనే                     లేదు.&nbsp;<BR>మతప్రచారకులను విదేశాలకు పంపటంలో ప్రారంభకులు బౌద్ధులే. ‘‘ఒక్కబొట్టు&nbsp;<BR>నెత్తురును కూడా చిందించకుండా ఇతరులను కోట్లాదిగా స్వమతంలోకి&nbsp;<BR>మార్చుకున్నవారం మేము’’ అని చెప్పుకోగలవారు బౌద్ధులు మాత్రమే.</FONT></p>
<hr class="puTa_virupu">
<table><tr><td><a class=puTa_lanke href=puTa1217.html>p1217</a></td><td>p1218</td><td><a class=puTa_lanke href=puTa1219.html>p1219</a></td></tr></table>
</div></body></html>
