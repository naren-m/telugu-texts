<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa220.html>p220</a></td><td>p221</td><td><a class=puTa_lanke href=puTa222.html>p222</a></td></tr></table>
<p><FONT FACE="SHREE900, SHREE, sans-serif" SIZE="3">భక్తియోగోపన్యాసాలు</FONT></p>

<p><FONT FACE="SHREE900, SHREE, sans-serif" SIZE="3">భావిస్తాం. కాబట్టి స్వర్గానికి పోవాలని మనం మక్కువ పడుతూంటాం. ఈ&nbsp;<BR>దాహం తీరేది కాదు; ఇది చిరంతన దాహం. ఏదో ఒకటి కావాలనే నిరంతర&nbsp;<BR>కాంక్ష! ఒకడు బిచ్చగాడై వున్నప్పుడు అతడు ధనాన్ని కాంక్షిస్తాడు. ధనం చేకూరి&nbsp;<BR>నప్పుడు యితర వస్తువులమీద అతడి మనస్సు వాలుతుంది. సమాజం, దాని&nbsp;<BR>తరువాత మరొకటి అతడి చిత్తాన్ని ఆకర్షిస్తుంది. విశ్రాంతి అనేది వుండదు. ఈ&nbsp;<BR>దాహాన్ని తీర్చటం ఎలా? మనం స్వర్గంలో ప్రవేశిస్తే, మన కోరికలు పెరుగు-&nbsp;<BR>తాయి. పేదకు పెన్నిధి దొరికితే, అతడి కాంక్ష తీరదు. అతడి స్థితి అగ్నిలో&nbsp;<BR>ఆజ్యం పోసినట్లుంటుంది. స్వర్గంలో ప్రవేశించట మంటె విశేషంగా ధనం&nbsp;<BR>ఆర్జించటమని చెప్పవచ్చు. వాంఛలప్పుడు మరింత పెరుగుతవి. ప్రపంచంలోని&nbsp;<BR>వివిధ మతగ్రంథాల్లో స్వర్గాన్ని అలంకరించిన పలువురు మానవులను గురించిన&nbsp;<BR>వృత్తాంతాలను చదువుతూంటాం. వారు అనవరతం దాన్లో సుఖులై వుండలేదు;&nbsp;<BR>స్వర్గప్రాప్తిమీది బుద్ధి సుఖానికై కాదా? ఈ ఇచ్ఛకు మానవుడు నీళ్లు వదలుకో-&nbsp;<BR>వాలి. స్వర్గకాంక్ష  వైశిష్ట్యహీనమైనది, ఎంతో క్షుద్రమైనది. కోటీశ్వరుడనై అందరి&nbsp;<BR>మీద పెత్తనం చెలాయిస్తాననే కోరికవంటిదే అది. ఈ స్వర్గాలు అనేకం వున్నాయి;&nbsp;<BR>కాని వాటిద్వారా మత ద్వారాల్లోను ప్రేమద్వారాల్లోను ప్రవేశించే హక్కుమీకు&nbsp;<BR>లభించదు.</FONT></p>
<p><FONT FACE="SHREE902, SHREE, sans-serif" SIZE="3">ప్రధాన చిహ్నాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">‘ప్రతీక’, ‘ప్రతిమ’ అనే రెండు సంస్కృత శబ్దాలు వున్నాయి. ‘ప్రతీక’&nbsp;<BR>అంటె దాపున చేరటం - సమీపించటం. అన్ని దేశాలలోను వివిధ రీతుల&nbsp;<BR>ఆరాధనలు వున్నాయి. ఉదాహరణగా యీ దేశాన్నే తీసుకొందాం. మీలో&nbsp;<BR>కొందరు యోగుల ప్రతిమలను ఆరాధిస్తారు. కొన్ని రకాల రూపాలను, చిహ్నా-&nbsp;<BR>లను పూజించేవారు వున్నారు. మానవులకంటె ఉచ్ఛస్థితిలోని కొందరు జీవులను&nbsp;<BR>ఆరాధించేవారు వున్నారు. వీరు మరణించినవారి ఆత్మలను ఆరాధిస్తారు. వీరి&nbsp;<BR>సంఖ్య అతివేగంగా పెరుగుతోంది. ఇక్కడ వీరి సంఖ్య ఎనభై లక్షలని విన్నాను.&nbsp;<BR>మరింత ఉచ్ఛదశలోని ప్రాణులను ఆరాధించేవారు కొందరున్నారు. ఈ ఆరాధ్య-&nbsp;<BR>జీవులు దేవతలు, అనేక రీతుల దేవుళ్లు మొదలైనవారు. ఈ వివిధ రీతుల&nbsp;<BR>ఆరాధనలను భక్తియోగం నిరసించదు. ఇవి ‘ప్రతీక’ రీతులని వ్యవహరించబడు&nbsp;<BR>తున్నాయి. వీరు చేసేది ఈశ్వరారాధన కాదు. కాని ఈశ్వరారాధనకు దగ్గర&nbsp;<BR>చేర్చేది. ఈ ఆరాధనకు అది సన్నిహిత సోపానపరంపర వంటిది. ‘ప్రతీక’ సేవ&nbsp;<BR>మోక్షప్రదాలని కాదు. కొన్ని ప్రత్యేక ఆశయాల సిద్ధికోసం యీ తీరు పూజ&nbsp;<BR>చేస్తూంటారు. ఈ ఉదాహరణాన్ని పరికించండి: ఒక వ్యక్తి తన పితృదేవతలను-</FONT></p>
<hr class="puTa_virupu">
<table><tr><td><a class=puTa_lanke href=puTa220.html>p220</a></td><td>p221</td><td><a class=puTa_lanke href=puTa222.html>p222</a></td></tr></table>
</div></body></html>
