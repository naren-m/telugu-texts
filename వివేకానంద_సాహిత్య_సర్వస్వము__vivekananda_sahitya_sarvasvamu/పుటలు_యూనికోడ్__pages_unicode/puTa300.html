<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa299.html>p299</a></td><td>p300</td><td><a class=puTa_lanke href=puTa301.html>p301</a></td></tr></table>


<p><FONT FACE="SHREE900, SHREE, sans-serif" SIZE="3">అన్నాన్ని మెక్కుతూ, ఒకే పర్యాయం తలలూపుతూ వారిలా ప్రవర్తించవద్దు.&nbsp;<BR>ఇతరులు అందించే సిద్ధాంతాలను దిగమ్రింగవద్దు. విభిన్నస్థితి జీవన లక్షణం;&nbsp;<BR>అవిభిన్నస్థితి మరణచిహ్నం.</FONT></p>
<p><FONT FACE="SHREE900, SHREE, sans-serif" SIZE="3">నే నొకసారి భారతదేశంలో ఫలానా నగరంలో వున్నాను. ఒక వృద్ధుడు నా&nbsp;<BR>వద్దకొచ్చి, ‘‘స్వామీజీ! నాకు పథాన్ని చూపించండి’’ అని అడిగాడు. నా&nbsp;<BR>ముందున్న బల్ల ఎలా నిర్జీవమైనదో ఆతడూ అలాటివాడని నేను గ్రహించాను.&nbsp;<BR>మానసికంగాను, ఆధ్యాత్మికంగాను నిజానికి ఆతడు చచ్చినవాడే! ‘‘నే నడిగిన&nbsp;<BR>దాన్ని చేస్తావా? నువ్వు దొంగతనం చేయగలవా? సారా త్రాగగలవా? మాంసం&nbsp;<BR>తినగలవా?’’ అని అతణ్ణి ప్రశ్నించాను.</FONT></p>
<p><FONT FACE="SHREE900, SHREE, sans-serif" SIZE="3">‘‘ఆహా! ఏం ప్రబోధం!’’ అంటూ ఆడ డరిచాడు.</FONT></p>
<p><FONT FACE="SHREE900, SHREE, sans-serif" SIZE="3">‘‘ఈ గోడ ఎన్నడైనా దొంగతనం చేయగలదా? గోడ ఎన్నడైనా సారా త్రాగ-&nbsp;<BR>గలదా?’’ అని నే నన్నాను.</FONT></p>
<p><FONT FACE="SHREE900, SHREE, sans-serif" SIZE="3">‘‘గోడ ఎలా యీ పనులు చేస్తుంది?’’</FONT></p>
<p><FONT FACE="SHREE900, SHREE, sans-serif" SIZE="3">‘‘మానవుడు దొంగతనానికి చేయి చేసుకోవచ్చు. త్రాగుబోతు కావచ్చు.</FONT></p>
<p><FONT FACE="SHREE900, SHREE, sans-serif" SIZE="3">దేవుడే కావచ్చు. మిత్రమా నువ్వు గోడవు కావని తెలుసుకో. కొంత కృషి&nbsp;<BR>చేయి; కొంత కృషిచేయి’’ అని నేను పలికాను.</FONT></p>
<p><FONT FACE="SHREE900, SHREE, sans-serif" SIZE="3">ఆతడు నడుం బిగించి కృషిచేస్తే మోక్షద్వారాం కేసి ఆతడి ఆత్మ అగ్రేసరం&nbsp;<BR>కాగలదని నేను గ్రహించాను.</FONT></p>
<p><FONT FACE="SHREE900, SHREE, sans-serif" SIZE="3">మీ రందరూ ఒకే మాట ఉచ్చరిస్తారు. అందరూ ఒకే వరుసగా&nbsp;<BR>నిలబడతారు. కూర్చుంటారు. మీరు వ్యక్తులని వ్యక్తిత్వం గలవారని నే నెలా&nbsp;<BR>గ్రహించగలుగుతాను? ఈ రీతి విధానం మృత్యుమార్గమే! ఆత్మోద్ధరణకై కొంత&nbsp;<BR>కృషిచేయండి. అడుగు తప్పుతే ఏ కొంత కృషి చేయండి. నేను కాకుంటె&nbsp;<BR>కాలక్రమంలోనైనా నా మాటలలోని భావం మీకు హృదయంగమమవుతుంది.&nbsp;<BR>వార్ధక్యం ఆత్మపై భారవహమై పడివుంది. దానిపై తుప్పు పట్టింది. తుప్పు&nbsp;<BR>తొలగిపోవాలి. అప్పుడు మనం ముందుకు సాగిపోగలం. ప్రపంచంలో చెరుపు&nbsp;<BR>ఎందుకు వున్నదో మీరు గ్రహిస్తారు గదా! మీమీ యిళ్లకు  తరలిపోయి ఆంత-&nbsp;<BR>రంగికమైన తుప్పు నెలా తొలగించుకోవాలో యోచించుకోండి.</FONT></p>
<p><FONT FACE="SHREE900, SHREE, sans-serif" SIZE="3">ప్రాపంచిక వస్తువులకోసం మనం ప్రార్థనలు చేస్తూంటాం. ఒక ఐహి&nbsp;<BR>కోద్దేశసిద్ధికై మనం భగవంతుణ్ణి ఉద్దేశించి ప్రార్థనలు గావిస్తాం. ఇది బేరసారా&nbsp;<BR>లతో కావించబడే ఆరాధనం. అన్నవస్త్రాదులకై యిది జరుగుతూంటుంది.&nbsp;<BR>ఆరాధనం మంచిదే. ఏమీ లేని దానికంటె ‘కొంచెం’ కొంతమేలు. ‘‘లేని మామ-&nbsp;<BR>కంటె గుడ్డిమామ మేలు.’’ ఎంతో ధనవంతుడైన యువకుడొకడు రోగపీడితుడై,</FONT></p>
<hr class="puTa_virupu">
<table><tr><td><a class=puTa_lanke href=puTa299.html>p299</a></td><td>p300</td><td><a class=puTa_lanke href=puTa301.html>p301</a></td></tr></table>
</div></body></html>
