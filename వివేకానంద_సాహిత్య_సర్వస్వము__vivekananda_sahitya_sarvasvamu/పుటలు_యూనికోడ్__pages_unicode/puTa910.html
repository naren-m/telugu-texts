<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa909.html>p909</a></td><td>p910</td><td><a class=puTa_lanke href=puTa911.html>p911</a></td></tr></table>
<p><FONT FACE="SHREE900, SHREE, sans-serif" SIZE="3">86 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">కపిలుడు బహుపురుషు లున్నారని, దాదాపు వారంతా పరిపూర్ణులైనా, సిద్ధులను&nbsp;<BR>మాత్రం పూర్తిగా వదలలేకపోవటం వల్ల, వారు పరమావధిని పొందటం లేదని&nbsp;<BR>అంటాడు. అలాంటి వారి చిత్తం ప్రకృతిలో కొంతకాలం లయిస్తుంది. మళ్లీవారు&nbsp;<BR>ప్రకృతికి అధిపతులౌతారు. ఇలాంటి దేవత లున్నారు. మనమంతా ఇలాంటి&nbsp;<BR>దేవతలం కావచ్చు. సాంఖ్యుల ప్రకారం, వేదాలు చెప్పే పరమాత్మ పైన చెప్పుకున్న&nbsp;<BR>ముక్తపురుషుల్లో ఒకడే; స్వతంత్రుడు, శాశ్వతుడు అయిన సృష్టికర్త మరొకరు లేరు.&nbsp;<BR>యోగులు, ‘‘అది సరికాదు; భగవంతు డున్నాడు; పురుషు లందిరికన్నా&nbsp;<BR>విలక్షణుడైన పరమపురుషు డొకడున్నాడు; అతడే సృష్టికర్త; అతను సదా ముక్తుడు;&nbsp;<BR>గురువు లందరికీ గురువు’’ అంటూ చెబుతారు. సాంఖ్యుల ప్రకృతి లయులను&nbsp;<BR>కూడా యోగు లంగీకరిస్తారు. పరిపూర్ణులు కావటానికి కొంచెం కొరతగల&nbsp;<BR>యోగులే ప్రకృతిలయు లంటారు. కొంతకాలం వరకూ వారు పరమావధిని&nbsp;<BR>పొందటానికి అర్హులై ఉన్నా, వారు లోకపాలకులై ఉంటారని యోగులు భావిస్తారు.</FONT></p>
<p><FONT FACE="SHREE902, SHREE, sans-serif" SIZE="3">19. భవ - ప్రచ్యియో విదేహ - ప్రకృతిలయానామ్‌.</FONT></p>
<p><FONT FACE="SHREE900, SHREE, sans-serif" SIZE="3">(తీవ్రవైరాగ్యం లేకుంటే ఈ సమాధి) విదేహు (దేవత) లకూ, ప్రకృతి</FONT></p>
<BR>
<p><FONT FACE="SHREE900, SHREE, sans-serif" SIZE="3">లయులకూ పునర్జన్మహేతు వవుతుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">‘‘పంచభూతాలూ, ఇంద్రియాలూ అనే వికృతి తత్త్వాలు; అవ్యక్తం,&nbsp;<BR>మహత్తు, అహంకారం, పంచతన్మాత్రలు అనే ప్రకృతి తత్త్వాలు - ఇవన్నీ&nbsp;<BR>(ఆత్మతత్త్వాలు కాకున్నా) ఆత్మ అనే భావాన్ని, దానివల్ల కలిగే యోగాన్ని&nbsp;<BR>భవప్రత్యయ మంటారు.’’</FONT></p>
<BR>
<p><FONT FACE="SHREE900, SHREE, sans-serif" SIZE="3">కొన్ని ఉన్నత పదవులను అలంకరించేవారు దేవతలని హిందూతాత్త్వికు&nbsp;<BR>లంటారు. జీవులు ఒకరి తర్వాత మరొకరు ఈ పదవులను ఆక్రమిస్తుంటారు. కాని&nbsp;<BR>వీరిలో ఎవ్వరు కూడా పరిపూర్ణులుగాని, ముక్తులుగాని అయి ఉండరు.</FONT></p>
<BR>
<p><FONT FACE="SHREE902, SHREE, sans-serif" SIZE="3">20. శ్రద్ధా - వీత్య - స్మృతి - సమాధి - ప్రజ్ఞా - పూత్వక ఇతితేషామ్‌.&nbsp;<BR></FONT><FONT FACE="SHREE900, SHREE, sans-serif" SIZE="3">ఇతరులకు (విదేహప్రకృతి లయులు కానివారికి), శ్రద్ధ, వీర్య, స్మృతి,&nbsp;<BR>ఏకాగ్రత, ప్రజ్ఞ (తత్త్వవిచారణ) అనేవాటివల్ల ఈ సమాధి కలుగుతుంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">వీరు దివ్యత్వాన్నిగానీ, కల్పాధిపత్యాన్ని గానీ కోరేవారు కారు. ఇలాంటి&nbsp;<BR>వారు ముక్తులౌతారు.</FONT></p>
<BR>
<p><FONT FACE="SHREE902, SHREE, sans-serif" SIZE="3">21. తీవ్ర సంవేగానామాసన్నః.</FONT></p>
<p><FONT FACE="SHREE900, SHREE, sans-serif" SIZE="3">తీవ్రకార్యదీక్ష ఉండేవారికి త్వరగా ఫలం లభిస్తుంది.</FONT></p>
<BR>
<p><FONT FACE="SHREE902, SHREE, sans-serif" SIZE="3">22. మృదు మధ్యాదిమాచ్రిచ్విాచ్తిచిోఽపి విశేేః.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa909.html>p909</a></td><td>p910</td><td><a class=puTa_lanke href=puTa911.html>p911</a></td></tr></table>
</div></body></html>
