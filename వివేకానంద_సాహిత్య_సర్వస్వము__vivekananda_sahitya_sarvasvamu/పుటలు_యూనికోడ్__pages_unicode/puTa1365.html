<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1364.html>p1364</a></td><td>p1365</td><td><a class=puTa_lanke href=puTa1366.html>p1366</a></td></tr></table>
<p><FONT FACE="SHREE900, SHREE, sans-serif" SIZE="3">136 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">ప్రకృతియొక్క ఆద్యంతాలు ఒక తీరున ఉండటం సత్యమైతే - మన&nbsp;<BR>అనుభవంలో తద్వ్యతిరేకం ఏమీ గోచరించడం లేదు కదా? - ఒక్క చిన్న ఇసుక&nbsp;<BR>రేణువుయొక్క సృష్టిలో వర్తించే విధానమే మహత్తరములైన సూర్యగోళాలను,&nbsp;<BR>తారకలను, ఈ విశ్వాన్నంతటినీ సృష్టించడంలో అనువర్తించడం నిజమైతే -&nbsp;<BR>అణువుయొక్క నిర్మాణాన్ననుసరించే, విశ్వమంతటియొక్క నిర్మాణ మన&nbsp;<BR>చెల్లితే, ఈ అఖిల విశ్వమూను ఒకే నియమంతో నిర్మింపబడి వుండడం&nbsp;<BR>నిజమైతే - ఇంక వేదాలు ఘోషించునట్లుగా, ‘‘ఒక్క మట్టి ముద్దయొక్క&nbsp;<BR>తత్త్వాన్ని తెలిసికొనజాలితే విశ్వమంతటియొక్క తత్త్వాన్ని తెలిసికొన్నట్లే -’’&nbsp;<BR>అవుతుంది. ఒక్క చిన్నమొక్కను తీసికొని దాని జీవరహస్యాన్ని కనిపెడితిమా,&nbsp;<BR>విశ్వ రహస్యాన్నంతా గ్రహింపగల్గుతాం. ఒక్క ఇసుక రేణువుయొక్క గుట్టును&nbsp;<BR>తెలిసికొంటే, విశ్వంయొక్క గుట్టంతా తెలిసిపోతుంది. ఈ సూత్రాన్నే దృశ్య&nbsp;<BR>ప్రపంచమంతటికీ అనువర్తింపజేస్తే, సమస్తానికీ ఆద్యంతాలు దాదాపుగా ఒక&nbsp;<BR>తీరుగా ఉంటాయని, సులభంగా గ్రహింపగలుగుతాం కదా? ఇసుకనుండి&nbsp;<BR>కొండలు పుట్టి, తిరిగి ఇసుకగా మారుతున్నాయి. నదులు ఆవిరిమూలంగా పుట్టి&nbsp;<BR>మరల ఆవిరి అవుతున్నాయి. నరజీవి నరజీవ కణాలనుండి ఆవిర్భవించి కడపట&nbsp;<BR>నరజీవకణాల్లోనే అంతమవుతుంది. జగత్తు అంతా - నక్షత్రాలు సహా - ఒక&nbsp;<BR>సూక్ష్మతరమైన వాయు రూపంనుండి కలిగిందే. దానిలో మరల లయ మంద-&nbsp;<BR>వలసిందే. దీన్నుండి మనం నేర్చుకోవలసిందేమి? ఈ కనిపించే స్థూల రూపం&nbsp;<BR>ఫలితమనే, సూక్ష్మతరరూపం దీని కారణమనే కదా? వేలకొద్దీ&nbsp;<BR>సంవత్సరాలకు పూర్వం తత్త్వశాస్త్రాలకు మూలపురుషుడైన కపిల మహర్షి -&nbsp;<BR>విలయమంటే, కార్య రూపంలో కనిపించేది, తిరిగి కారణ రూపాన్ని పొందడమే&nbsp;<BR>అని ఋజువు చేసి వున్నాడు. ఇక్కడ ఉన్న ఈ బల్లను నాశనం చేస్తే, అది తనకు&nbsp;<BR>మూలమైన సూక్ష్మతరరూపాన్ని తిరిగి పొందుతుంది. అంటే ఏ అణువుల సము-&nbsp;<BR>దాయం మనమిప్పుడు ‘బల్ల’ అని పిలుస్తున్నట్టి ఆకారంగా ఏర్పడిందో, ఆ అణు-&nbsp;<BR>వులు తమ సూక్ష్మతర రూపాన్ని తిరిగి పొందుతాయి. ఒక మనుష్యుడు మర-&nbsp;<BR>ణించేటప్పుడు, తాను ఏ భూతములతో ఈ శరీరాన్ని కూర్చుకున్నాడో ఆ&nbsp;<BR>భూతములు, తమ తమ స్వస్వరూపాలను తిరిగి పొందుతాయి. ఈ భూమి&nbsp;<BR>నశించేట్లయితే, దాని కీ రూపాన్ని ఇచ్చిన భూతములు స్వస్వరూపాలను తిరిగి&nbsp;<BR>పొందుతాయి. విలయమంటే ఇదే - కార్యం తిరిగి కారణ రూపాన్ని పొందడమే.&nbsp;<BR>కాబట్టి కార్యమనేది - అంటే ఫలితంగా ఏర్పడింది - మొదటి కారణమే అనీ&nbsp;<BR>వేరుకాదనీ తెలిసికొంటున్నాం. కారణమే వేరొక ఆకారమునంది కార్యమై&nbsp;<BR>కనిపిస్తుంది. ఈ అద్దమనేది కార్యం. దీనికి కారణముంది. ఆ కారణమే</FONT></p>
<hr class="puTa_virupu">
<table><tr><td><a class=puTa_lanke href=puTa1364.html>p1364</a></td><td>p1365</td><td><a class=puTa_lanke href=puTa1366.html>p1366</a></td></tr></table>
</div></body></html>
