<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2116.html>p2116</a></td><td>p2117</td><td><a class=puTa_lanke href=puTa2118.html>p2118</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">6 8</FONT></p>
<p><FONT FACE="SHREE900, SHREE, sans-serif" SIZE="3">వైశాల్యాన్ని, ఆత్మవిశ్వాసాన్ని కలిగి ప్రతిదాన్ని పరిగ్రహించడమే కానీ, విసర్జించ&nbsp;<BR>రాదని గ్రహించాలి! మౌఢ్యభక్తుని తీవ్రతతోపాటు, జడవాది విశాలతకూడ&nbsp;<BR>వుండడం అవసరం. సముద్రంలాగా లోతును, అనంతాకాశంలాగా విశాలం&nbsp;<BR>అయిన హృదయం మనకు కావలసి వుంది. భూమిపై ఎన్నడైనా వెలసిన ఏ జాతి-&nbsp;<BR>తోనైనా సమమైనట్టి పురోభివృద్ధికాములంగా, హిందువులకు మాత్రమే సహజమై&nbsp;<BR>వెలసేటంతటి పూర్వాచారపరాయణులంగా కావాలి! ప్రతి విషయంలోను ప్రధా-&nbsp;<BR>నాంశాన్ని అప్రధానాంశాన్నుండి వేరుచేసి చూడటం మనం నేర్చుకోవాలి. ప్రధాన&nbsp;<BR>మైనవంటే శాశ్వతమై నిలిచేవి; అప్రధానమైనవంటే కొంతకాలం మాత్రమే ఉపక&nbsp;<BR>రించగలిగేవి. ఆ తర్వాత వాటిని తొలగించి వాటి స్థానంలో ప్రధానమైన మరొక&nbsp;<BR>దానిని నెలకొల్పకపోతే అవి హానికరమవుతాయి. ఇలా చెప్పడంవల్ల మీరు&nbsp;<BR>నడుములు బిగించి మీ పూర్వాచారాలను, పూర్వసంప్రదాయాలను నాశనం&nbsp;<BR>చేయాలని నా అభిప్రాయం ఎంతమాత్రమూ కాదు. వానిలో చాలా చెడ్డవానిని&nbsp;<BR>కూడ మీరు తూలనాడరాదు. దేన్నికానీ తూలనాడవద్దు. ఇప్పుడు ప్రత్యక్షంగా,&nbsp;<BR>హానికరమై కనిపించే ఆచారాలుసైతం పూర్వం ఒకప్పుడు ప్రాణప్రదమై ఉన్నవే!&nbsp;<BR>ఈనాడు మీరు వానిని త్రోసివేసే అవసరం కల్గితే శాపదృష్టితో మాత్రం ఆ పనిని&nbsp;<BR>చేయకండి. పూర్వం ఒకప్పుడు అవే మన జాతిని నాశనంకాకుండా రక్షించి&nbsp;<BR>మహోపకారం చేసిన కారణంగా వాటిని దీవిస్తూ వాటిపట్ల కృతజ్ఞతను&nbsp;<BR>చూపిస్తూ వీడ్కోలివ్వాలి! మన సంఘాన్ని నడిపిన నాయకులు ఎన్నడుగాని&nbsp;<BR>సేనాధిపతులు, చక్రవర్తులు కారనీ వారు మహర్షులనీ మనం జ్ఞప్తినుంచుకోవాలి!&nbsp;<BR>ఈ ఋషులు ఎవరు? ఉపనిషత్తులు తెలిపినట్లు ‘ఋషి’ అంటే సామాన్య&nbsp;<BR>నరుడుకాడు. ఒక మంత్ర ద్రష్ట. ‘మతాన్ని’ ప్రత్యక్షం చేసికొన్నవాడు. ఆయనకు&nbsp;<BR>‘మతం’ అంటే పుస్తకపఠనంకాదు, వాగ్వాదంకూడ కాదు; ఊహారచనకూడ&nbsp;<BR>కాదు; ప్రసంగ ప్రాగల్భ్యం కాదు. అతనికి ‘మతం’ అంటే ప్రత్యక్షానుభవం,&nbsp;<BR>అపరోక్షానుభూతి. ఇంద్రియానుభవాలకు అతీతమైన సత్యాలను స్వయంగా&nbsp;<BR>ముఖాముఖి దర్శించే ఒక మహానుభూతి! ‘ఋషిత్వం’ అంటే ఇది. ఈ&nbsp;<BR>ఋషిత్వం ఏ యుగానికీ ప్రత్యేకంగా చెందింది కాదు; ఏ కాలానికిగాని, ఏ జాతికి&nbsp;<BR>గాని, ఏ కులానికిగాని సంబంధించిందికాదు. ‘‘బ్రహ్మాన్ని సాక్షాత్కారం చేసు-&nbsp;<BR>కోవలసి వుంది’’ ‘‘సత్య సాక్షాత్కారం అవసరమైవుంది-’’ అని వాత్స్యాయన&nbsp;<BR>ఋషి చెబుతున్నాడు. మీరు, నేను ప్రతివ్యక్తీ, అందరం ఋషులం కావలసి&nbsp;<BR>వున్నాం. మనకు నేడు ఆత్మవిశ్వాసం అత్యావశ్యకం. మనం లోకసంస్కర్తలం&nbsp;<BR>కావాలి! అందుకు కావలసినదంతా మనలో అజ్ఞాతంగావుంది. మనం ‘మతాన్ని’</FONT></p>
<hr class="puTa_virupu">
<table><tr><td><a class=puTa_lanke href=puTa2116.html>p2116</a></td><td>p2117</td><td><a class=puTa_lanke href=puTa2118.html>p2118</a></td></tr></table>
</div></body></html>
