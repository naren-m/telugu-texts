<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1355.html>p1355</a></td><td>p1356</td><td><a class=puTa_lanke href=puTa1357.html>p1357</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానయోగం - ఆత్మ, ముక్తి</FONT></p>
<p><FONT FACE="SHREE900, SHREE, sans-serif" SIZE="3">127</FONT></p>
<p><FONT FACE="SHREE900, SHREE, sans-serif" SIZE="3">ఉన్నాయి. ఈ ఉపన్యాసం సాగేకొలదీ మీ కీ విషయం తెలుస్తుంది. కాని చివరిది&nbsp;<BR>అన్నిటిలో మహనీయమైనది అయిన బోధ, రోదనం కేవలం అనావశ్యకమని.&nbsp;<BR>‘‘ఈ కర్మాచరణ శ్రమమేల? రాజ్యపునఃప్రాప్తి విషయాన్ని గూర్చిన చింతన ఏల?&nbsp;<BR>రాజ్యాన్ని మీరు కోల్పోలేదు? కోల్పోని దానికై అన్వేషిస్తారా? మీరిప్పటికే&nbsp;<BR>పరిశుద్ధులు. ఇప్పటికే ముక్తులు. ముక్తులమని భావించుకొంటే, మీ రీక్షణంలోనే&nbsp;<BR>ముక్తులు; బద్ధులమని భావిస్తే మీరు బద్ధులే.’’ అది మిక్కిలి సాహసికవాక్యం.&nbsp;<BR>నేను జంకుగొంకు లేకుండా మాట్లాడవలసి వుంటుందని ఈ ఉపన్యాసారంభం-&nbsp;<BR>లోనే చెప్పాను. మీ కిప్పుడు పై వాక్యం వెరపు కలిగిస్తుందేమో కాని, దాన్ని గూర్చి&nbsp;<BR>మననం చేసికొని, దాన్ని అనుభూతం చేసుకుంటే నా మాట సత్యమే అని మీకు&nbsp;<BR>తెలుస్తుంది. ముక్తి మీకు స్వాభావికం కాకపోతే మీరేమి చేసినా ముక్తులు కాలేరు.&nbsp;<BR>మొదట ముక్తులుగా ఉండి, ఆ ముక్తిని ఎట్లో కోల్పోయారనుకోండి. దాని అర్థం&nbsp;<BR>మీరు మొదటకూడ ముక్తులు కారనే. ముక్తులుగా ఉండివుంటే, ఆ ముక్తి ఎలా&nbsp;<BR>నశించగలదు? ముక్త వస్తువు బద్ధంగా ఎలా మారగలదు? నిజంగా ఇప్పుడు&nbsp;<BR>బద్ధమే అయితే మొదటకూడ అది ముక్తమై ఉండిందనడం భ్రాంతి.</FONT></p>
<p><FONT FACE="SHREE900, SHREE, sans-serif" SIZE="3">ఈ రెండు పక్షాలలో, దేన్ని అవలంబిస్తావు? ఆత్మ స్వతస్సిద్ధంగా శుద్ధం,&nbsp;<BR>ముక్తం అయితే, లోకంలో ఏదీ దాన్ని బద్ధంగా, పరిమితంగా, చేయజాలదని&nbsp;<BR>స్పష్టమయి తీరుతుంది. లేక ప్రకృతిలో ఏదైనా దాన్ని బంధింపగలిగితే, అది&nbsp;<BR>ముక్తంకాదనీ, ముక్తమనే మాట భ్రాంతి జనితమనీ తేలుతుంది. కాబట్టి, మనకు&nbsp;<BR>ముక్తి సాధ్యమైతే, ఆత్మ స్వాభావికంగానే ముక్తమని స్పష్టమవుతోంది. ఇది నిస్సం-&nbsp;<BR>శయం. ఇలా కాకపోవడం అసంభవం. ముక్తమంటే ఇతర వస్తువులపై&nbsp;<BR>ఆధారపడనిది అని కదా అర్థం? ఇతర వస్తువేదీ దానిలో మార్పులు కలిగింప-&nbsp;<BR>జాలదని కదా? ఆత్మ స్వయంభవం. మనకుగల మహత్తర భావాలన్నిటికీ ఈ&nbsp;<BR>విషయం మూలకారణం. స్వభావసిద్ధంగానే ఆత్మ ముక్తమనీ, అంటే ఇతర వస్తు-&nbsp;<BR>వేదీ దానిపై అధికారం నెరపజాలదని అంగీకరిస్తే తప్ప అది మరణం లేనిదని&nbsp;<BR>(అనశ్వరమని) చెప్పజాలం. ఏదో ఒక బాహ్యకారణం యొక్క ఫలమేకదా&nbsp;<BR>మరణం? విషం త్రాగాను. మరణించాను. అంటే బాహ్యకారణమైన విషానికి,&nbsp;<BR>నా శరీరం లోబడుతుందన్నమాట! కాబట్టి ఆత్మ ముక్తమనడం నిజమైతే, అది&nbsp;<BR>బాహ్యకారణమైన దేనికీ లోబడదనీ, కాబట్టి మరణింపజాలదనీ తేలుతుంది.&nbsp;<BR>ఆత్మ ఈ మాయకు (నిమిత్తత్వ న్యాయానికి) అతీతమైతే తప్ప, అది&nbsp;<BR>ముక్తం, అనశ్వరం, ఆనందమయం కానేరదు. ఈ రెండు పక్షాలలో దేన్ని&nbsp;<BR>అవలంబిస్తావు? మొదటిది భ్రాంతి అంటావా? రెండవదీ భ్రాంతి అని నా&nbsp;<BR>నిశ్చితాభిప్రాయం. నా చిత్తవృత్తులకు, నా లక్ష్యాలకు, అదే ఎక్కువ తగినది. నేను</FONT></p>
<hr class="puTa_virupu">
<table><tr><td><a class=puTa_lanke href=puTa1355.html>p1355</a></td><td>p1356</td><td><a class=puTa_lanke href=puTa1357.html>p1357</a></td></tr></table>
</div></body></html>
