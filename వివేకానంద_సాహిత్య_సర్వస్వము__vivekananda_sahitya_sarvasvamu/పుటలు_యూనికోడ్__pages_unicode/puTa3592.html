<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3591.html>p3591</a></td><td>p3592</td><td><a class=puTa_lanke href=puTa3593.html>p3593</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>˙ ˙</FONT></p>
<p><FONT FACE="SHREE900, SHREE, sans-serif" SIZE="3">వసతిసదుపాయాలు కల్పిస్తాడు. ఇక్కడి పరిస్థితులను పరిశీలించటానికే నే&nbsp;<BR>నీమారు ఇంగ్లండ్‌ వచ్చాను. వచ్చే వేసవిలో యిక్కడొక సంచలనం కలిగించటా-&nbsp;<BR>నికి ప్రయత్నిస్తాను. ఆ తర్వాత శీతాకాలంలో భారతదేశానికి వస్తాను. మనపట్ల&nbsp;<BR>శ్రద్ధ చూపేవారితో ఉత్తర ప్రత్యుత్తరాలు సక్రమంగా తప్పక నడిపించు. బెంగాల్లోని&nbsp;<BR>అన్నిప్రాంతాల్లో కేంద్రాలను ప్రారంభించు. ప్రస్తుతానికి యింతవరకు చాలు. నా&nbsp;<BR>మరుసటి జాబులో మరికొన్ని వివరాలను తెలుపుతాను. శ్రీ స్టర్డీ చాల మంచి&nbsp;<BR>పెద్దమనిషి. పట్టుదలగల వేదాంతి. కాస్త సంస్కృత పరిజ్ఞానం గలవాడు. ఈ&nbsp;<BR>దేశాల్లో ఎంతో కష్టపడితేగాని ఏ కాస్త పనిని సాధించలేం. అది మధ్యమధ్య చలి,&nbsp;<BR>వానలు వస్తూంటే కొండలు ఎగబ్రాకటంలాంటి కష్టాలతో కూడివుంది. ఇక్కడ&nbsp;<BR>నిన్ను నువ్వు పోషించుకొని, కర్మలోని ప్రీతితోనే కర్మను ఆచరించాలి. ప్రసంగాలు&nbsp;<BR>మొదలైనవాటికి ఈ ఆంగ్లేయులు పైసకూడ ఖర్చుపెట్టరు. వారు వచ్చి వుంటే-&nbsp;<BR>చాలు. వెయ్యిదేవుళ్లకు నమస్కారాలు.</FONT></p>
<p><FONT FACE="SHREE900, SHREE, sans-serif" SIZE="3">ఇది మనదేశంలోని తంతులాంటిదే. ఈ దేశంలోని జనసామాన్యానికి&nbsp;<BR>నన్ను గురించి తెలియదు. దీనికి తోడు నువ్వు భగవంతుణ్ణి గురించిగాని, అలాంటి&nbsp;<BR>యితరవిషయాలను గురించిగాని ప్రసంగిస్తే, వారు అక్కణ్ణుండి తొలగిపోతారు.&nbsp;<BR>అతణ్ణి మరొక మతప్రచారకుడని భావిస్తారు. నువ్వొక పని శాంతంగా చెయ్యి. -&nbsp;<BR>ఋగ్వేదం మొదలుకొని, అనామకమైన పురాణాలదాకా వున్న గ్రంథాలను, తంత్ర-&nbsp;<BR>శాస్త్రాలను - సృష్టిని విశ్వప్రళయాన్ని మానవజాతిని, స్వర్గం, నరకం, ఆత్మచై-&nbsp;<BR>తన్యం, బుద్ధి మొదలైనవి - ఇంద్రియాలు, ముక్తి, పునర్జన్మ మొదలైన విషయాలకు&nbsp;<BR>సంబంధించిన గ్రంథాల నన్నింటిని సేకరించాలి. ఇది పిల్లల ఆట&nbsp;<BR>కాకూడదు. నాకు కావలసింది యథార్థమైన విద్వత్తుకు సంబంధించిన పని.&nbsp;<BR>అత్యంత ప్రధానమైన దేమంటే విషయ సంగ్రహణం. మీ అందరికీ నా ప్రేమ.</FONT></p>
<p><FONT FACE="SHREE900, SHREE, sans-serif" SIZE="3">ప్రేమయుతుడైన,&nbsp;<BR>భవదీయ,&nbsp;<BR>వివేకానంద.</FONT></p>
<p><FONT FACE="TimesNewRoman, Times, serif" SIZE="3"><sup>   </sup>^</FONT></p>
<BR>
<p><FONT FACE="SHREE902, SHREE, sans-serif" SIZE="3">(బ్రహ్మానందస్వామికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">1895.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన రాఖాల్‌,&nbsp;<BR>భారతదేశానికి తిరిగిరమ్మని నువ్వు యిచ్చిన సలహా నిస్సందేహంగా&nbsp;<BR>మంచిదే. ఈ దేశంలో విత్తనం నాటబడింది. నేను హఠాత్తుగా తిరిగివస్తే అది&nbsp;<BR>మొలకగా వున్నప్పుడే తుంచివేయబడుతుందని భయం. కాబట్టి యింకా కొంత-</FONT></p>
<hr class="puTa_virupu">
<table><tr><td><a class=puTa_lanke href=puTa3591.html>p3591</a></td><td>p3592</td><td><a class=puTa_lanke href=puTa3593.html>p3593</a></td></tr></table>
</div></body></html>
