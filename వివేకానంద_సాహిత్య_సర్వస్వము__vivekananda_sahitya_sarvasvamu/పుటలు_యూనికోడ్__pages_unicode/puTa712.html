<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa711.html>p711</a></td><td>p712</td><td><a class=puTa_lanke href=puTa713.html>p713</a></td></tr></table>
<p><FONT FACE="SHREE900, SHREE, sans-serif" SIZE="3">నిశ్శ్రేయస మార్గం</FONT></p>
<p><FONT FACE="TimesNewRoman, Times, serif" SIZE="2">2 9 7</FONT></p>
<p><FONT FACE="SHREE900, SHREE, sans-serif" SIZE="3">ఇంతదాకా యముడు ప్రాప్యస్వరూపాన్ని వర్ణించాడని గుర్తించాం.&nbsp;<BR>దీన్నుండి మనం గ్రహించే మొదటి ఆశయం - లోకంలో మనం గురౌతున్న జనన&nbsp;<BR>మరణాలు, దుఃఖం, నానాకష్టాలను తరించటానికి పరమార్థజ్ఞానం ఒక్కటే&nbsp;<BR>మార్గం. ఏది పరమార్థం? ఏది నిర్వికారమో, ఏది మానవుడికి&nbsp;<BR>అంతరాత్మో, ఏది సమస్త జగత్తుకు అంతరాత్మో - అదే పరమార్థం. పర&nbsp;<BR>మార్థజ్ఞానం దుర్లభమని అంటారు. తెలుసుకోవడమంటే కేవలం బుద్ధితో సమ్మ-&nbsp;<BR>తించటమే కాదు; సాక్షాత్కారం పొందటమే. విముక్తి అంటే ఆత్మసాక్షా&nbsp;<BR>త్కారమే, ఆత్మదర్శనమే అని మాటిమాటికి చదివివున్నాం. దాన్ని కళ్లతో&nbsp;<BR>చూడలేం. అందుకు అత్యంత సూక్ష్మమైన చూపుకావాలి. ఈ గోడలను, పుస్త-&nbsp;<BR>కాలను చూస్తూన్న యీ చూపు స్థూలదృష్టి. పరమార్థాన్ని గుర్తించటానికి&nbsp;<BR>అత్యంత సూక్ష్మదృష్టి కావాలి. ఇదే యీ జ్ఞానంలోని సర్వరహస్యం. యముడు&nbsp;<BR>చెప్పిన మరొకటి - సాధకుడు ఎంతో విశుద్ధుడుగా వుండాలి. దృష్టి నిశిత&nbsp;<BR>మవటానికి అదే మార్గం. తరువాత అతడు మరెన్నో మార్గాలుకూడ తెలి&nbsp;<BR>పాడు. ఇంద్రియాలు బైటమాత్రమే చూడగలవు. స్వయంభువైన పరమాత్మను&nbsp;<BR>‘లోపల’ దర్శించాలి. దర్శించటానికి యోగ్యత వుండాలని మీరు జ్ఞాపకం&nbsp;<BR>వుంచుకోవాలి; ‘చూపును అంతర్ముఖం చేసుకొని ఆత్మసాక్షాత్కారం పొందాలి’&nbsp;<BR>అనే తీవ్రమైన కోరికే ఆ యోగ్యత. ప్రకృతిలో మనం చూసే సుందర వస్తువులన్నీ&nbsp;<BR>చాలమంచివే. కాని భగవంతుణ్ణి దర్శించటానికి అది మార్గంకాదు. మన&nbsp;<BR>చూపును అంతర్ముఖం చేసుకోవటం నేర్వాలి. బాహ్యవస్తువులను చూడాలనే&nbsp;<BR>తృష్ణను అరికట్టాలి. జనసమ్మర్దంవున్న వీథిలో నడిచేటప్పుడు నీతోకూడ నడు-&nbsp;<BR>స్తూన్నవాళ్లు చెప్పే మాటలు సరిగా వినబడవు. వస్తూ పోతూన్న బళ్లచప్పుడే&nbsp;<BR>దానికి కారణం. శబ్దం ఎక్కువగా వుంటుంది కాబట్టి వాళ్లు చెప్పేది నీకు&nbsp;<BR>వినపడదు. నీ మనస్సు బైటికే పారుతోంది. కాబట్టి నీ పక్కనే వున్నవాళ్ల&nbsp;<BR>మాటలే నీకు వినపడవు. అలాగే మన చుట్టూవున్న ప్రపంచం అంత గోలచేస్తూ&nbsp;<BR>మనస్సును బైటికే ఆకర్షిస్తూంటుంది. ఇక మనం ఆత్మదర్శనం ఎలా పొంద-&nbsp;<BR>గలం? ఈ బహిర్ముఖ వ్యాపారాన్ని నిరోధించాలి. ‘‘దృష్టిని అంతర్ముఖం&nbsp;<BR>చేసుకోవాలి’’ అనే మాట కర్థం యిదే. అప్పుడే అంతరంలోని సర్వేశ్వరుడి&nbsp;<BR>మహిమ గోచరిస్తుంది.</FONT></p>
<p><FONT FACE="SHREE900, SHREE, sans-serif" SIZE="3">ఈ ఆత్మ ఎలాంటిది? అది మన బుద్ధికిసైతం అతీతమైనదని గుర్తించాం.&nbsp;<BR>అదే ఉపనిషత్తులో ఆత్మ నిత్యమైందని, విశ్వవ్యాప్తమైందని మీరు, నేను, మన-&nbsp;<BR>మంతా విశ్వవ్యాప్తులమని, ఆత్మ నిర్వికారమైందని- పేర్కోబడింది. విశ్వవ్యాప్త-&nbsp;<BR>మైన ఆత్మ ఒక్కటే ఐవుంటుంది. సమానంగా విశ్వవ్యాప్తాలైనవి రెండుండలేవు.</FONT></p>
<hr class="puTa_virupu">
<table><tr><td><a class=puTa_lanke href=puTa711.html>p711</a></td><td>p712</td><td><a class=puTa_lanke href=puTa713.html>p713</a></td></tr></table>
</div></body></html>
