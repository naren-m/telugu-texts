<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2164.html>p2164</a></td><td>p2165</td><td><a class=puTa_lanke href=puTa2166.html>p2166</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">1 1 6</FONT></p>
<p><FONT FACE="SHREE900, SHREE, sans-serif" SIZE="3">ధర్మాలకోసమై ఎదురుచూస్తోంది. అనేక శతాబ్దాలుగా ప్రజలకు క్షుద్రసిద్ధాంతాలు&nbsp;<BR>నేర్పడం జరిగింది. వారు వ్యర్థులని, నరజీవులేకారనీ, ప్రపంచంలో అంతటా&nbsp;<BR>బోధలు జరిగాయి. ఎన్నో శతాబ్దాల నుండి, వా రీ బోధనలవల్ల&nbsp;<BR>భయభ్రాంతులై పశుప్రాయులైపోతున్నారు. తాము, ఆత్మస్వరూపులనే మాటను&nbsp;<BR>వినడానికైనా వారెన్నడూ నోచుకోలేదు. వారికి ఆత్మనుగూర్చి చెప్పండి. ‘‘మీలో&nbsp;<BR>నీచాతినీచుడిలోకూడ ఆత్మవుంది. అది ఎన్నడూ పుట్టేదికాదు, చచ్చేదికాదు.&nbsp;<BR>దాన్ని కత్తి నరుకజాలదు; నిప్పు కాల్పలేదు. గాలి ఎండించలేదు; అది మొదలు&nbsp;<BR>చివర (ఆద్యంతాలు) లేనిది; అమృతమైంది, పరమపవిత్రము, సర్వశక్తి&nbsp;<BR>మంతము, సర్వవ్యాపకమూ అయినది’’ అని వారికి వినిపించండి. వారికి ఆత్మ-&nbsp;<BR>విశ్వాసాన్ని ప్రసాదించండి. ఇంగ్లీషువారికి, మీకు భేదమెక్కడున్నదో తెలుసా?&nbsp;<BR>తమ మతాన్నిగూర్చి, తమ స్వధర్మాన్నిగూర్చి, ఎన్ని ప్రసంగాలైనా చేయుదురు-&nbsp;<BR>గాక! మీకున్న తారతమ్యం నాకు తెలుసు. ఆంగ్లేయునికి తనలో తనకు విశ్వాసం&nbsp;<BR>ఉంది; మీకదిలేదు. తానొక ఆంగ్లేయుడని, తానేదైనా చేయగలడని, అతనికి దృఢ-&nbsp;<BR>మైన విశ్వాసం ఉంది! ఈ ఆత్మవిశ్వాసంవల్లే వాని ఆంతర్యంలో ఉన్న భగవం-&nbsp;<BR>తుడు వానికి ప్రత్యక్షమవుతాడు. అతడంతట, తన ఇష్టంవచ్చినదాన్ని దేన్నైనా&nbsp;<BR>సులభంగా చేయగలడు. మీరో, మీరేమీ చేయలేరనీ, దద్దమ్మలనీ మీవారే మీకు&nbsp;<BR>బోధించారు. దాన్ని మీరు బాగానమ్మి దినదినం, నిరర్థకులైపోతున్నారు. మీకు&nbsp;<BR>కావలసింది బలం. కాబట్టి మీకు ఆత్మవిశ్వాసం అవసరం. మనం బలహీనుల-&nbsp;<BR>మైపోయాం. ఆ కారణంచేతనే ‘‘అతిప్రాకృతవాదాలు’’ ‘‘అతీంద్రియవాదాలు’’&nbsp;<BR>మొదలైన మతధర్మాలెన్నో వచ్చి మనపై పడుతున్నాయి. వానిలో గొప్పసత్యాలే&nbsp;<BR>ఇమిడివుండొచ్చు. అయితే ఏం? అవి మనల్ని దాదాపుగా నాశనంచేశాయి. మీ&nbsp;<BR>నాడులను దృఢమైనవానిగా చేసికోండి. ఇనుపనాడులు, ఉక్కుకండరాలు, మనకు&nbsp;<BR>కావాలి! మనం చాలాకాలం ఏడ్పులు సాగించాం. చాలు. ఇంక ఏడవడం వద్దు.&nbsp;<BR>లేచి మీ పాదాలపై మీరు నిలబడండి! పురుషులుకండి! ఇప్పుడు మనకు కావల&nbsp;<BR>సింది, పురుషులను సృష్టించే మతమే! మనలను పురుషులుగా చేసే సిద్ధాంతాలే&nbsp;<BR>ఇప్పుడు కావాలి! మనల్ని పురుషులుగా చేసే విద్య మనకు అవసరం. సత్యాన్ని&nbsp;<BR>గుర్తించడం ఎలా? అంటారా? దైహికంగా, మానసికంగా, ఆధ్యాత్మికంగా,&nbsp;<BR>మిమ్మల్ని బలహీనులుగా చేసేదేదైనాసరే, దాన్ని విషప్రాయంగా పారేయండి.&nbsp;<BR>దానిలో జీవశక్తిలేదు; అది సత్యం కాజాలదు. సత్యం బలవర్థకమైంది; సత్యం&nbsp;<BR>పవిత్రమైంది; సత్యం సర్వజ్ఞం. సత్యం బలదాయకంగా ఉండాలి! జ్ఞానదాయ-&nbsp;<BR>కంగా ఉండాలి! జవసత్త్వదాయకమై ఉండాలి! రహస్య ఉపదేశాల్లో కొన్ని సత్య-&nbsp;<BR>రేణువులున్నా అవి సాధారణంగా మానవులను నిర్వీర్యులను చేసేవే! నా మాట</FONT></p>
<hr class="puTa_virupu">
<table><tr><td><a class=puTa_lanke href=puTa2164.html>p2164</a></td><td>p2165</td><td><a class=puTa_lanke href=puTa2166.html>p2166</a></td></tr></table>
</div></body></html>
