<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1824.html>p1824</a></td><td>p1825</td><td><a class=puTa_lanke href=puTa1826.html>p1826</a></td></tr></table>
<p><FONT FACE="SHREE900, SHREE, sans-serif" SIZE="3">220 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">బలిష్ఠ జాతివారు; రేయింబవళ్లు గాఢంగా పరిశ్రమిస్తారు; వారి నివాసం చలి&nbsp;<BR>దేశంలో - ఇలావుండీ తీపిపదార్థాలన్నా, వెన్నతో వేగిన వస్తువులన్నా వారికి&nbsp;<BR>భయం! ఇక మనం? అగ్నిమండల మనదగ్గ దేశంలో వుంటూ, ఒకచోటు నుండి&nbsp;<BR>మరోచోటుకు కదలటానికి యిష్టపడనివారమైవుండీ, ఎలాటి ఆహారాన్ని&nbsp;<BR>భుజిస్తాం? లూచీలు, కచూరీలు, తీపిపదార్థాలు, నేతితోనో, నూనెతోనో&nbsp;<BR>వేగించిన పదార్థాలను తింటాం! పూర్వకాలంలో వంగదేశంలో మన గ్రామ జమీం-&nbsp;<BR>దారులు యిరవై ముప్ఫై మైళ్లు నడవటానికి ఏమాత్రం లెక్కచేసేవారు కాదు.&nbsp;<BR>నలభై కోయి చేపలను - ఎముకలతోసహా తినేవారు. వారు నూరేళ్లు బతికేవారు.&nbsp;<BR>ఇప్పుడు వారి కొడుకులు, మనుమలు కలకత్తాకు వచ్చి, అహంకారం వహించి,&nbsp;<BR>కళ్లద్దాలు ధరించి, అంగడి వీథిలోని మధురభక్ష్యాలు తింటూ, ఒక వీథి నుండి&nbsp;<BR>మరో వీథికి పోవటానికి బాడుగబండి కుదుర్చుకొంటూ, మధుమేహవ్యాధి&nbsp;<BR>పీడిస్తూందంటారు; అకాల మృత్యువు వాతపడుతుంటారు; వారు నాగరికత&nbsp;<BR>పొందిన ఫలం యిది. ‘కలకత్తావా’రైనందుకు ఫలం! డాక్టర్లు, నాటువైద్యులు-&nbsp;<BR>కూడా వారి నాశనానికి తోడ్పడతారు. వారు సర్వజ్ఞులు, తమ ఔషధాలతో ఏ&nbsp;<BR>వ్యాధినైనా నయంచెయ్యగలమని వారి నమ్మకం. కడుపులో వాయువు కొంచెం&nbsp;<BR>అధికమైతే, వెంటనే ఒక ఔషధం సేవించమంటారు. అయ్యో! ‘మీకు మందు-&nbsp;<BR>లేవీ అక్కర్లేదు, వెళ్లి నాలుగైదు మైళ్లు బాగా నడవండి’ అని చెబితేచాలనే భావం&nbsp;<BR>యీ వైద్యుల బుర్రలో దూరదే!</FONT></p>
<p><FONT FACE="SHREE900, SHREE, sans-serif" SIZE="3">నేను అనేక దేశాలను, నానారకాలైన ఆహారపచన విధానాలను చూస్తున్నాను.&nbsp;<BR>కాని యిందులో ఏవీ మన వంగదేశంలో వివిధ పదార్థాలు చేసే అద్భుత పాక&nbsp;<BR>విధానానికి సాటిరావు. వాటి రుచిని మళ్లీ అనుభవించటానికై పునర్జన్మ ఎత్తాలని&nbsp;<BR>కోర్కె కలుగుతోందనటం అతిశయోక్తి కానేకాదు. పండ్లు వున్నంతకాలం వాటి&nbsp;<BR>విలువలు అనేకులు గ్రహించకపోవటం ఎంత శోచనీయం! భోజన విషయంలో&nbsp;<BR>మనం పాశ్చాత్య దేశాల నెందుకు అనుకరించాలి? అలా చెయ్యగల ధనవంతు&nbsp;<BR>లెందరున్నారు?</FONT></p>
<p><FONT FACE="SHREE900, SHREE, sans-serif" SIZE="3">మన ప్రాంతం వారికి అనువైన ఆహారం చౌక, ఆరోగ్యవంతం, పుష్టికరం&nbsp;<BR>ఐన మన తూర్పుబెంగాల్‌ వారి తిండి వంగదేశాహారమే. చేతనైనంతదాకా&nbsp;<BR>ఆ ఆహారవిధానాన్ని అనుసరించండి. పాశ్చాత్యాహారాన్ని అనుకరించటానికై ఆ&nbsp;<BR>దేశంమీద దృష్టి నిలిపేకొద్దీ, మీకు అపకారమే కలుగుతుంది, మీరు అనాగరికు&nbsp;<BR>లవుతారు. మీరు కలకత్తావారు, నాగరికులుగదా. మీరు స్వంతంగా అల్లిన&nbsp;<BR>వినాశకరమైన వలలో - బజారు మధురభక్ష్యాల వలలో- చిక్కటంతో,&nbsp;<BR>బాంకురా జిల్లావారు తమ బొరుగులు దామోదర్‌ నదిపాలు చేశారు; అక్కడి</FONT></p>
<hr class="puTa_virupu">
<table><tr><td><a class=puTa_lanke href=puTa1824.html>p1824</a></td><td>p1825</td><td><a class=puTa_lanke href=puTa1826.html>p1826</a></td></tr></table>
</div></body></html>
