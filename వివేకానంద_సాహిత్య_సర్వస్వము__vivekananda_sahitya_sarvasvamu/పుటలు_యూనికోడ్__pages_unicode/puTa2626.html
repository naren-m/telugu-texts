<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2625.html>p2625</a></td><td>p2626</td><td><a class=puTa_lanke href=puTa2627.html>p2627</a></td></tr></table>

<p><FONT FACE="SHREE900, SHREE, sans-serif" SIZE="3">ఒక్కటీ లేదు. ఆ జాతుల్లో పాతవి అధికారవాంఛ ధనాశలవల్ల కలిగే దౌర్జన్య&nbsp;<BR>దుఃఖాలకులోనై అంతరించాయి. కొత్తవి అంతరించే దశలో వున్నాయి. స్థిరంగా&nbsp;<BR>నిలబడేది ఏది? శాంతా? యుద్ధమా? క్షాంతా? ఓర్పా లేక మిడిసిపాటా?&nbsp;<BR>సౌజన్యమా? దౌర్జన్యమా? దేహబలమా? బుద్ధిబలమా? ఐహికపరతా? పార-&nbsp;<BR>మార్థికపరతా? - యీ ప్రశ్న తేల్చుకోవలసిందిగా వుంది. అనేక యుగాలకు&nbsp;<BR>పూర్వమే మనం తేల్చుకొన్నాం. మనం తేల్చుకొన్న పరిష్కారం ‘త్యాగం’. మేలు&nbsp;<BR>కలిగినప్పుడు, కీడు వాటిల్లినప్పుడు మనం ఆ లక్ష్యాన్ని అంటిపెట్టుకొనే వున్నాం.&nbsp;<BR>కాలతత్త్వం వుండేంతవరకు అలాగే వుండాలనుకోవటం మా నిశ్చయం.</FONT></p>
<p><FONT FACE="SHREE900, SHREE, sans-serif" SIZE="3">భారతీయుల జీవన గ్రంథానికి వస్తువు యిదే; వారి నిత్య గేయాలకు పల్లవి&nbsp;<BR>యిదే; వారి ఉనికికి వెన్నెముక యిదే, హేతువు యిదే - ఏది అంటే మానవ&nbsp;<BR>జాతిని ఆధ్యాత్మికంగా రూపొందించటం. దేశపాలకులు తార్తారులుగాని,&nbsp;<BR>తురుష్కులుగాని, మొగలులుగాని, ఆంగ్లేయులుగాని, ఎవరైనా కానివ్వండి - యీ&nbsp;<BR>దేశం మాత్రం తన యీ జీవన సరళినుండి ఎన్నడూ వైదొలగిపోలేదు.</FONT></p>
<p><FONT FACE="SHREE900, SHREE, sans-serif" SIZE="3">లోకాన్ని ఉర్రూతలూగింపగలిగిన అతిమానుషాధ్యాత్మిక వ్యక్తులు లేకున్న&nbsp;<BR>యుగం భారతదేశ చరిత్రలో ఒక్కటైనా వుండినదా? ఉంటే ఎవరైనా దాన్ని&nbsp;<BR>చూపించండి. ఇది నా సవాలు. భారతదేశమాత తనకు నియమించుకొన్న పని&nbsp;<BR>ఆధ్యాత్మికం. ఆ పనిని రణభేరుల భాంకారంగాని, సైనికదళాల దాడులుగాని&nbsp;<BR>సాధించలేవు. మంచు ఎంత సున్నితంగా, నిశ్శబ్దంగా గుర్తింపబడనట్లుగా పడి అతి-&nbsp;<BR>సుందర సుమాలను వికసింప చేస్తుందో అలాగే భారతదేశ ప్రభావం ప్రపంచం-&nbsp;<BR>మీద పడి సుమనస్సుల వికసింపచేస్తూంది. ఈ ప్రభావం సహజంగానే&nbsp;<BR>సున్నితమైనది కాబట్టి అనుకూల పరిస్థితులకై కాచుకొని వుండాల్సిన అవశ్యం&nbsp;<BR>వుంది. తన సరిహద్దులమధ్య దేశప్రభావం ఎప్పుడూ పనిచేస్తూ వుంటుందిగాని&nbsp;<BR>అన్యదేశాలకు ప్రాకటానికి అనుకూల పరిస్థితులు కావాలి. కాబట్టి సామ్రాజ్యాలు&nbsp;<BR>స్థాపించిన తార్తారో, పారశీకుడో, గ్రీకో, అరబ్బో, బైటిప్రపంచానికి యీ&nbsp;<BR>దేశానికి అనుసంధానం కూర్చినప్పుడల్లా తక్షణమే ఆధ్యాత్మిక ప్రభావ ప్రవాహం&nbsp;<BR>యిక్కడినుండి బైటిప్రపంచాన్ని ముంచివేసిందనటం విద్యావంతులందరికీ&nbsp;<BR>తెలిసిన సంగతే. సరిగా అలాటి పరిస్థితులే మన ముందు యిప్పుడు ఏర్పడ్డాయి.&nbsp;<BR>ఆంగ్లేయులు సంచరించే భూమార్గాలేమిటో, జలమార్గాలేమిటో, ఇంగ్లండు అనే&nbsp;<BR>ఆ చిన్నదీవిలో నివసించే జనులు చూపించిన మహాద్భుతశక్తేమిటో మరోసారి&nbsp;<BR>భారతదేశాన్ని తక్కిన ప్రపంచంతో సంబంధంలోకి తెచ్చాయి. ఆధ్యాత్మిక&nbsp;<BR>ప్రభావ ప్రసారకార్యం యిప్పటికే ప్రారంభమైంది. నా మాటలను గమనించండి.&nbsp;<BR>ఇది చిరుప్రారంభం మాత్రమే. పెద్ద విశేషాలు యికమీదట జరుగబోతాయి. భార-</FONT></p>
<hr class="puTa_virupu">
<table><tr><td><a class=puTa_lanke href=puTa2625.html>p2625</a></td><td>p2626</td><td><a class=puTa_lanke href=puTa2627.html>p2627</a></td></tr></table>
</div></body></html>
