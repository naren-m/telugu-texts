<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1724.html>p1724</a></td><td>p1725</td><td><a class=puTa_lanke href=puTa1726.html>p1726</a></td></tr></table>
<p><FONT FACE="SHREE900, SHREE, sans-serif" SIZE="3">120 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">శీలత్వమే దానికి విజయాన్ని సాధించిపెట్టింది...మహత్తరమైన ఆ సందేశం&nbsp;<BR>ఎంతో సూక్ష్మమైంది. భూమిని, స్వర్గాన్ని సృష్టించిన ఒకే ఒక దేవుణ్ణి విశ్వసిం-&nbsp;<BR>చండి. అతడే యీ సర్వాన్ని శూన్యంనుండి సృష్టించాడు. ప్రశ్నలేవీ వెయ్యొద్దు.</FONT></p>
<p><FONT FACE="SHREE900, SHREE, sans-serif" SIZE="3">వారి ఉపాసనాలయాలు ప్రాటెస్టెంట్ల చర్చ్‌ల మాదిరి వుంటాయి...&nbsp;<BR>సంగీతంగాని, చిత్తరువులు, పటాలుగాని వాటిలో వుండవు. ఒకమూల వేది&nbsp;<BR>కొకటి వుంటుంది; దానిమీద కొరాన్‌ వుంటుంది. ఉపాసకులంతా వరుసగా&nbsp;<BR>నిలబడి వుంటారు. పురోహితుడు, ఆచార్యుడు, అర్చకుడు ఎవరూ&nbsp;<BR>వుండరు...ప్రార్థన చేసేవాడు శ్రోతల కొకపక్క నిలబడాలి. ఇందులోని కొన్ని&nbsp;<BR>అంశాలు చక్కనైనవి.</FONT></p>
<p><FONT FACE="SHREE900, SHREE, sans-serif" SIZE="3">పూర్వకాలంలోని యీ మహనీయులంతా దేవుని దూతలే. నేను&nbsp;<BR>మోకరిల్లి వారిని ఆరాధిస్థాను; వారి పాదధూళి నా శిరస్సున దాలుస్తాను. కాని&nbsp;<BR>వారు చనిపోయారు. మనం జీవించి వున్నాం. కాబట్టి మనం ముందుకు&nbsp;<BR>సాగిపోవాలి... మత మంటే క్రీస్తును, మహమ్మదును అనుకరించటంకాదు.&nbsp;<BR>అనుకరణం మంచిదనుకొన్నా, అది స్వాభావికమైంది కాదు. ఏసుక్రీస్తును&nbsp;<BR>అనుకరించవద్దు, క్రీస్తువే అవు. నువ్వూ క్రీస్తు, బుద్ధుడు, తదితర మహాపురుషు&nbsp;<BR>లంతటి గొప్పవాడవే...ఇప్పుడంతటివారం కాకపోయినా సాధనచేసి అంతటివారం&nbsp;<BR>కావాలి. సరిగ్గా నేను ఏసుక్రీస్తుగా మారిపోవడానికి యూదుడనుగా పుట్ట&nbsp;<BR>నవసరంలేదు.</FONT></p>
<p><FONT FACE="SHREE900, SHREE, sans-serif" SIZE="3">నీకు స్వతస్సిద్ధమైనప్రకృతి కనుగుణంగా జీవించటమే పరమోత్కృష్టమైన&nbsp;<BR>మతం. ఆత్మవిశ్వాసం అలవరచుకోండి! మీరే లేకపోతే, దేవుడుగాని, మరెవరు-&nbsp;<BR>గాని ఎలా వుండగలరు? మీ రెక్కడున్నా యీ మనస్సే కదా, అనంతుని&nbsp;<BR>సైతం దర్శించ గలిగేది. నేను భగవంతుణ్ణి దర్శిస్తాను. కాబట్టి, అతడున్నాడు.&nbsp;<BR>నేను దేవుణ్ణి భావించలేకపోతే అతడు నాకు లేడు. అద్భుతమైన మానవ&nbsp;<BR>పురోగతి యిది.</FONT></p>
<p><FONT FACE="SHREE900, SHREE, sans-serif" SIZE="3">ఈ మహామహులు పయనంలో మనకు దారిచూపే స్తంభాలలాంటి&nbsp;<BR>వారు. అంతే. ‘‘సోదరులారా! పురోగమించండి!’’ అని వారు మనలను హెచ్చరి&nbsp;<BR>స్తుంటారు. మనం వారిని అంటిపెట్టుకొని వుంటాం; ఉన్నచోటునుండి&nbsp;<BR>కదలటం మన కిష్టంలేదు. మనకు ఆలోచించటమే యిష్టంలేదు; దేవుని దూతలు&nbsp;<BR>తమ ధర్మాన్ని నిర్వహిస్తారు. ఇతరులు మనకై చింతించాలని ఆశిస్తాం. నడుంకట్టి&nbsp;<BR>కర్తవ్యాన్ని నిర్వహించండని వారు హెచ్చరిస్తారు. ఒక శతాబ్దం&nbsp;<BR>తరువాత మనం వారి సందేశాన్ని మనస్సులో వుంచుకొని నిద్రిస్తాం.</FONT></p>
<hr class="puTa_virupu">
<table><tr><td><a class=puTa_lanke href=puTa1724.html>p1724</a></td><td>p1725</td><td><a class=puTa_lanke href=puTa1726.html>p1726</a></td></tr></table>
</div></body></html>
