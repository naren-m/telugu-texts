<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa718.html>p718</a></td><td>p719</td><td><a class=puTa_lanke href=puTa720.html>p720</a></td></tr></table>

<p><FONT FACE="TimesNewRoman, Times, serif" SIZE="2">3 0 4</FONT></p>
<p><FONT FACE="SHREE900, SHREE, sans-serif" SIZE="3">సజీవ నిదర్శనాలైన స్త్రీ పురుషులు యిప్పటికీ వున్నారు. ఈ విషయంలో వంచ-&nbsp;<BR>నతో కూడింది, తప్పుతో కూడింది, అసత్యంతో కూడింది ఎంతో వుందని నేను&nbsp;<BR>అంగీకరిస్తాను. కాని యిలాటివి ఎందులో లేవు? సామాన్య వైజ్ఞానిక విషయాన్ని&nbsp;<BR>దేన్నైనా తీసుకోండి. వైజ్ఞానికులుగాని, సామాన్యమానవులుగాని ఏవో రెండు&nbsp;<BR>మూడు విషయాలను పరమసత్యాలుగాను తక్కిన అన్నిటిని కేవలం ఊహా&nbsp;<BR>మాత్రాలుగాను పరిగణిస్తారు. అజ్ఞేయవాది తనకు అపనమ్మకమైన విషయాలను&nbsp;<BR>ఎలాటి పరీక్షలకు గురిచేస్తాడో తన విజ్ఞానశాస్త్రాన్నికూడ ఆ పరీక్షలకే గురి&nbsp;<BR>చెయ్యమను. తక్షణమే దాన్లో సగభాగం పునాదులతో కదిలిపోతుంది. మనం&nbsp;<BR>ఊహల్లో జీవించక తప్పదు. మనం ప్రస్తుతస్థితిలో సంతృప్తిపడి వుండలేం; మాన-&nbsp;<BR>వాత్మకు స్వాభావికమైన వికాసం అది. మనం ఒకవంక అజ్ఞేయవాదులమని&nbsp;<BR>తెల్పుతూ, మరోవంక దేనినైనా యిక్కడ అన్వేషిస్తూపోవటం పొసగదు; మనం&nbsp;<BR>యీ రెండిటిలో ఒకదాన్ని గ్రహించాలి. ఇందుచేత మన పరిమితులను అతిక్ర-&nbsp;<BR>మించి, అజ్ఞేయంగా తోచే దాన్ని తెలుసుకోటానికి పరిశ్రమించాలి; ఈ పరిశ్రమ&nbsp;<BR>సాగితీరవలసిందే.</FONT></p>
<p><FONT FACE="SHREE900, SHREE, sans-serif" SIZE="3">ఈ మనోగతశక్తుల విషయాల్లో పూర్వ వక్తకంటె నేను ఒక అడుగు&nbsp;<BR>ముందుకు వేస్తున్నాను. నా అభిప్రాయం యిది: ఈ మనోగతశక్తుల్లో ఎక్కువ&nbsp;<BR>భాగం - అస్పష్ట శబ్దాలు, కిటికీలు తమంతట తామే కొట్టుకోటం - యివి&nbsp;<BR>పసిపిల్లల ఆటలలాంటివి; ఇత్యాదులేకాక ఒక మనస్సు మరొక మనస్సుతో&nbsp;<BR>తిన్నగా అనుసంధానం కావటం (దీన్ని చిన్నపిల్లలు చెయ్యటం నేను చూశాను)&nbsp;<BR>- పూర్వవక్త దీన్ని ఉన్నత అలౌకిక అంతర్దృష్టి అని పేర్కొన్నాడు- వీటినన్నిటినీ&nbsp;<BR>నేను మనస్సుకే చెందిన అతీంద్రియస్థితిగా పిలువాలని కోరుతున్నాను. నిజానికి&nbsp;<BR>యివన్నీకూడ మానసిక పరిశోధనకు దారితీసే మెట్లని నా అభిప్రాయం.&nbsp;<BR>మనస్సు నిజంగా యిలాంటి స్థితిని పొందగలుగుతుందా? లేదా? ఇదే మొదట&nbsp;<BR>గుర్తించవలసిన విషయం. నా వివరణ వక్త చెప్పిన దానికి కొంతభిన్నంగా&nbsp;<BR>వుంటుంది. నిర్వచనాలను స్పష్టపరచాక మేం ఏకీభవిస్తామేమో. జగత్తు, ప్రస్తుతం&nbsp;<BR>వున్నది వున్నట్టుగా, మన ఎరుకతో, గమనంతో కట్టుబడి వుండలేదు. కాబట్టి&nbsp;<BR>ప్రస్తుతంవున్న యీ ఎరుక మరణానంతరంకూడ వుంటుందా వుండదా అనేదా-&nbsp;<BR>నిపై ఆధారపడే ముఖ్యవిషయం ఎక్కువగా లేదు. ఎరుక అస్తిత్వంతోపాటు పరి-&nbsp;<BR>వ్యాప్తం కాదు; నా దేహంలోను, మన అందరి దేహాల్లోను - దేహాన్ని గురించి&nbsp;<BR>మనం ఎరిగివున్న భాగం ఎంతో స్వల్పం; విశేషభాగాన్ని గురించి అజ్ఞాతులమే&nbsp;<BR>అని మనం అంగీకరించాలి. మనం గమనించకున్నా శరీరం వుంది. ఉదాహరణకు&nbsp;<BR>ఎవరూ తన మెదడును గురించిన ఎరుక కలిగివుండరు. నేను నా మెదడును</FONT></p>
<hr class="puTa_virupu">
<table><tr><td><a class=puTa_lanke href=puTa718.html>p718</a></td><td>p719</td><td><a class=puTa_lanke href=puTa720.html>p720</a></td></tr></table>
</div></body></html>
