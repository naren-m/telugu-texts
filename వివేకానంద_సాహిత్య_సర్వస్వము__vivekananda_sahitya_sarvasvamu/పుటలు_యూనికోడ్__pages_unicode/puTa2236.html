<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2235.html>p2235</a></td><td>p2236</td><td><a class=puTa_lanke href=puTa2237.html>p2237</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగిణి - భారతదేశ భావిభాగ్యోదయం </FONT><FONT FACE="TimesNewRoman, Times, serif" SIZE="2">1 8 7</FONT></p>
<p><FONT FACE="SHREE900, SHREE, sans-serif" SIZE="3">మీరు జాగ్రత్తపడకపోతే క్రైస్తవులు కాగలరు. మలబారుదేశంలో నాకు కనిపించిన&nbsp;<BR>దానికన్నా వెర్రివిషయం పూర్వం ఎన్నడైనా ప్రపంచంలో ఉండిందా? పాపం&nbsp;<BR>మాలవాళ్లు ఉన్నత కులాలవారు వెళ్లే వీథులగుండా నడవనేకూడదట! కాని వాళ్లు&nbsp;<BR>ఏవేవో ఇంగ్లీషు పేర్లను దడబిడగ చెప్పేలాగయితే, అంతా సరిపోతుంది. మహ-&nbsp;<BR>మ్మదీయ పేర్లను పెట్టుకొన్నా సరిపోతున్నది. ఈ మలబారు ప్రజలంతా వెర్రి-&nbsp;<BR>వాళ్లనీ, వారి ఇళ్లు ఉన్మత్త శరణాలయాలనీ నిర్ణయించడంకంటే మీరేం చేయ-&nbsp;<BR>గలరు? వీరు, తమ చేష్టలను మరల్చుకొని తిన్నని త్రోవకు వస్తేతప్ప, భారత-&nbsp;<BR>దేశంలోని ప్రతి జాతివారూ, వీరిని చూచి అసహ్యపడవలసిందే! ఇటువంటి&nbsp;<BR>దౌర్జన్యాన్ని, రాక్షసాచారాన్ని అంగీకరించడం ఎంత సిగ్గుచేటు? ఈ మాలవారి&nbsp;<BR>బిడ్డలు, తిండిలేక చస్తున్నారు. కాని వాళ్లు వేరొక మతాన్ని స్వీకరించగానే వారికి&nbsp;<BR>చక్కగా భోజనం దొరుకుతోంది. కాబట్టి వివిధ కులాలవారి మధ్య పోరాటా-&nbsp;<BR>లుండటం, ఎంతమాత్రం తగదు.</FONT></p>
<p><FONT FACE="SHREE900, SHREE, sans-serif" SIZE="3">పైవారిని క్రిందికిపడలాగడం వల్లకాక క్రిందివారిని పైకి లేవదీయడం వల్లనే&nbsp;<BR>ఈ సమస్య పరిష్కారం కాగలదు. ఎవరికి శాస్త్రజ్ఞానం శూన్యమో, ప్రాచీనుల&nbsp;<BR>అభిప్రాయాన్ని తెలిసికొనే శక్తి ఎవరిలో ‘పూజ్యమో’ అలాటి వాళ్లు మీకేం&nbsp;<BR>చెప్పినా వారి వల్ల మీరేమి గ్రహించినా వ్యర్థమే! కాని మన గ్రంథాల్లో అంతటా&nbsp;<BR>కన్పించే సాధనోపాయం నేను చెప్పిందే! ఇది వాళ్లు గ్రహించడంలేదు. బుద్ధిమం-&nbsp;<BR>తులకు ఈ విషయం చక్కగానే గ్రాహ్యమవుతుంది. ఎంతో పని చేయవచ్చు.&nbsp;<BR>ఆలోచన కలవారికంతా స్పష్టమే! అలాటి వాళ్లు ప్రక్కకు తొలగి నిలచి, యుగ-&nbsp;<BR>యుగాంతరాలనుండి మన జాతీయజీవనం ఎలా అద్భుతంగా నడుస్తోందో కని-&nbsp;<BR>పెట్టిచూస్తే, ప్రాచీనం, నూతనం అయిన గ్రంథాలన్నిట్లో ఈ సంగతిని వాళ్లు&nbsp;<BR>గుర్తించ గలుగుతారు. కార్యోపాయం ఏది? ఒకవైపు బ్రాహ్మణాదర్శముంది!&nbsp;<BR>రెండోవైపు చండాల స్వరూపముంది. మనం చేయవలసిన పనంతా ఈ చండా-&nbsp;<BR>లుడు బ్రాహ్మణాదర్శాన్ని చేరేలా చేయడమే! మెట్టుమెట్టుగా మెల్లమెల్లగా వానికి&nbsp;<BR>యోగ్యతలను కల్పిస్తూండాలి! ‘‘శూద్రుడు వేదాలను వినడం తటస్థిస్తే, వాని&nbsp;<BR>చెవులలో కరగించిన సీసం పోయాలి. ఒక్క వేదవాక్యాన్ని వాడు మనసులో&nbsp;<BR>నిలిపితే, అంటే జ్ఞాపకముంచుకొంటే వాడి తలను చితక్కొట్టండి.’’ ‘‘ఓ&nbsp;<BR>బ్రాహ్మణుడా!’’ అని వాడొక బ్రాహ్మణుడిని పిలవడానికి సాహసిస్తే, వాని&nbsp;<BR>నాలుకను తెగ్గోయండి అనే ఇలాటి భయంకరవాక్యాలున్న పుస్తకాలూ వున్నాయి.&nbsp;<BR>ఇది ఎంతో రాక్షసకృత్యం! ప్రాచీన మూర్ఖత! సందేహంలేదు. ఆ మాట చెప్ప-&nbsp;<BR>కుండానే వెల్లడవుతోంది. అయినా స్మృతికర్తలను నిందించకండి! వాళ్లు కొన్ని&nbsp;<BR>శాఖాసంప్రదాయాల్లో చూపట్టిన ఆచారాలను ఉదాహరణ మాత్రంగా తెలిపారు.</FONT></p>
<hr class="puTa_virupu">
<table><tr><td><a class=puTa_lanke href=puTa2235.html>p2235</a></td><td>p2236</td><td><a class=puTa_lanke href=puTa2237.html>p2237</a></td></tr></table>
</div></body></html>
