<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa215.html>p215</a></td><td>p216</td><td><a class=puTa_lanke href=puTa217.html>p217</a></td></tr></table>


<p><FONT FACE="SHREE900, SHREE, sans-serif" SIZE="3">అస్తిత్వం. ‘‘దొంగతనం చేయవద్దు’’ అనే నీతివాక్యం అందరూ ఎరుగుదురు.&nbsp;<BR>ఐతే ఏమిటి? దొంగకానివాడే నిజానికి దాన్లోని వాస్తవాన్ని ఎరుగును. ‘‘ఇతరు-&nbsp;<BR>లను హింసించకు’’ అనే నీతివాక్యంకూడ అందరికీ సుపరిచితమే. కాని ప్రయో-&nbsp;<BR>జనం ఏమిటి? హింసించనివారే మహిమోపేతమైన భావానుభూతిని పొందు-&nbsp;<BR>తారు. ఈ అనుభూతి మేరకే వారు తమ శీలాన్ని నిర్మించుకొంటారు. మత-&nbsp;<BR>మంటె ఆంతరంగికానుభూతి. ఈ భావానుభూతిని మీ రెప్పుడు పొందుతారో&nbsp;<BR>అప్పుడు మీరు ఈశ్వరారాధకులని పేర్కొంటాను. ఈ దివ్యానుభూతిని పొంద-&nbsp;<BR>టానికి మునుపు మీ రా శబ్దంలోని వర్ణక్రమాన్ని మాత్రమే ఎరుగుదురని&nbsp;<BR>అంటాను. ఈ అనుభూతిశక్తే మత మవుతుంది; ధర్మ మవుతుంది. ఉపదేశా&nbsp;<BR>వళిని, తత్త్వశాస్త్ర నీతిశాస్త్రగ్రంథాలను పెద్ద ఎత్తున మీ మస్తకాల్లో నింపుకున్నా,&nbsp;<BR>మీకంతగా చేకూరే ప్రయోజనంలేదు; మీ రెవరో, మీరు పొందిన అనుభూతి&nbsp;<BR>ఏదో గమనార్హం. కాబట్టి మతానుభూతి అవసరమైంది. ఇది ఒక్క&nbsp;<BR>రోజులో సాధ్యమయ్యేది కాదు. ఇది సుదీర్ఘప్రణాళిక. ఒక ఉదాత్తమైన విష-&nbsp;<BR>యాన్ని, ఆశ్చర్యాన్వితాంశాన్ని విన్నప్పుడు మానవులు అది సులభంగా చేకూరు&nbsp;<BR>తుందని ఊహిస్తారు; క్రమానుష్ఠానంలోనేగాని ఆశయం సిద్ధించదని క్షణమైన&nbsp;<BR>ఆగి వా రూహించరు. ఒక్క ఉరుకుతో దాన్ని అందిపుచ్చుకోవాలని ఉబలాట-&nbsp;<BR>పడతారు. అది సర్వోత్కృష్టమైన లక్ష్యమైతే, అది కరతలామలకం కావాలనే&nbsp;<BR>కాంక్షిస్తాం. దాన్ని అందుకోజాలే శక్తి మనకు వుందా లేదా అనే ఊహకు మన-&nbsp;<BR>స్సులో సందు యివ్వం. ఈ ప్రవర్తనవల్ల కలిగే ఫలం: మనం ఏమీ చేయలేకపో-&nbsp;<BR>వటమే. మరొక మనిషిని చిన్నపుల్లతో లేవనెత్తి ఆ లక్ష్యంకేసి తోసివేయలేరు.&nbsp;<BR>క్రమానుష్ఠానంవల్లే మనకు లక్ష్యసిద్ధి సాధ్యమవుతుంది. కాబట్టి యీ అనుష్ఠానం-&nbsp;<BR>లోని తొలిభాగం ‘వైధిభక్తి’ ఐంది. ఇది ఆరాధనలోని ప్రథమ దశ.</FONT></p>
<p><FONT FACE="SHREE900, SHREE, sans-serif" SIZE="3">ఈ దశలోని ఆరాధన విధానాలేవి? అవి వివిధాలు. ఆంతరంగికాను&nbsp;<BR>భూతిని పొందటానికై స్థూలవస్తువులద్వారా సాధన సాగించి (పిల్లలు తొలుత&nbsp;<BR>వస్తువాచకరీతిని విద్యాభ్యాసం చేసేట్లు) క్రమక్రమంగా మనం భావమూలక&nbsp;<BR>సాధన సిద్ధిని పొందాలి. పసిపాపను ఉద్దేశించి ఐదును రెండుతో గుణిస్తే పది అవు-&nbsp;<BR>తుందని చెబితే, విషయం దానికి బోధపడదు; కాని మీరు పది వస్తువులను తెచ్చి,&nbsp;<BR>రెండు వస్తువులు చొప్పున ఐదు శ్రేణులలో పేర్చి చూపిస్తే విషయం పసిపాపకు&nbsp;<BR>అర్థమవుతుంది. మతానుష్ఠానం సుదీర్ఘ, మందగమన విధానం. సాధకుడు మెల్లగా&nbsp;<BR>క్రమక్రమంగా యీ పథాన్ని అనుసరించి పోవాలి. మనమంతా మత&nbsp;<BR>విషయంలో పసిపాపలం. మనం వృద్ధులం కావచ్చు; లోకంలోని సమస్త గ్రంథా-&nbsp;<BR>లను మనం చదివి వుండొచ్చు. కాని మనమంతా ఆధ్యాత్మిక శిశువులం. మనం</FONT></p>
<hr class="puTa_virupu">
<table><tr><td><a class=puTa_lanke href=puTa215.html>p215</a></td><td>p216</td><td><a class=puTa_lanke href=puTa217.html>p217</a></td></tr></table>
</div></body></html>
