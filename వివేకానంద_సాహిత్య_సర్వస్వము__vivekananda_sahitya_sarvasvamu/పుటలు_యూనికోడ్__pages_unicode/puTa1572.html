<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1571.html>p1571</a></td><td>p1572</td><td><a class=puTa_lanke href=puTa1573.html>p1573</a></td></tr></table>
<p><FONT FACE="SHREE900, SHREE, sans-serif" SIZE="3">అనుష్ఠాన వేదాంతం - రెండవ భాగం</FONT></p>
<p><FONT FACE="SHREE900, SHREE, sans-serif" SIZE="3">343</FONT></p>
<p><FONT FACE="SHREE900, SHREE, sans-serif" SIZE="3">అతనిలో వసిస్తున్నాం; అంతటా, అతడు తెలియవస్తూనే వున్నాడు; నిత్యం&nbsp;<BR>పూజలను అందుకొంటునే వున్నాడు.</FONT></p>
<p><FONT FACE="SHREE900, SHREE, sans-serif" SIZE="3">ఇతర పూజా విధానాలుకూడ దూష్యములు కావనే విషయ మింకోటి&nbsp;<BR>వుంది. ఈ విషయాన్ని జాగ్రత్తగా జ్ఞప్తిలో వుంచుకోవాలి! మనకెంత మోటుగా&nbsp;<BR>కనబడినా సరే, అర్చనా విధానాలతో, ఆకృతి కల్పనతో, భగవంతుని పూజించే-&nbsp;<BR>వారు దోషులు కారు. ఒక సత్యాన్ని దాటి, మరొక సత్యాన్ని, క్షుద్ర సత్యాన్ని&nbsp;<BR>దాటి, ఉత్తమ సత్యాన్ని చేరడానికై నరుడు చేసే యాత్రే అది. చీకటి అనేది చాలా&nbsp;<BR>తక్కువ ప్రకాశమే; దోషమనేది చాలాకొద్ది గుణమే. అపవిత్రత అంటే&nbsp;<BR>అల్పతర పవిత్రతే! మనమింతకు పూర్వం నడిచి వచ్చిన మార్గంలోనే ఇతరులు&nbsp;<BR>ఇప్పుడు వస్తున్నారను జ్ఞానంతో సానుభూతి వహించి, ప్రేమదృక్కులతో వారిని&nbsp;<BR>ఆదరించడం మన విధి, అని సదా మనసులో పెట్టుకోవాలి! మీరు ముక్తులైతే&nbsp;<BR>వెనుక ముందుగా, అందరూ ముక్తులవుతారని తెలిసికొన గలుగుతారు. మీరు&nbsp;<BR>ముక్తిని పొందితే, అనిత్యత ఎలా గోచరిస్తుంది? మీరు నిజంగా పవిత్రులైతే,&nbsp;<BR>అపవిత్రమైనవి ఎలా కనబడుతాయి? లోపలున్నదే కదా బయటకూడా&nbsp;<BR>వుంటుంది? మనలో దోషం లేనిది, దోషాన్ని గుర్తించనేలేం. వేదాంత&nbsp;<BR>సిద్ధాంతంలో, అనుష్ఠానాంశాలలో, ఇది ఒకటి. దీనిని మన జీవితాచరణంలో&nbsp;<BR>ప్రవేశపెడదాం. మన ఈ ఐహిక జీవితమంతా దీన్ని ఆచరించడానికే! కాని&nbsp;<BR>ఇందువల్ల మనకొక మహాలాభంకూడ కలుగుతోంది. సత్యస్వరూపమై వెలిగే&nbsp;<BR>బ్రహ్మం మన లోపలే ఉన్నదనీ, అది మన జన్మ స్వామ్యమనీ, దాన్ని మనం&nbsp;<BR>ప్రకాశానికి తెచ్చి ప్రస్ఫుటం చేయడమే కొరవడి వున్నదనీ తెలిసికోవడంవల్ల,&nbsp;<BR>అతృప్తితో, అసంతుష్టితో, పని చేయడానికి మారుగా, సంతుష్టులమై తృప్తి&nbsp;<BR>వహించి, పాటుపడతాం.</FONT></p>

<hr class="puTa_virupu">
<table><tr><td><a class=puTa_lanke href=puTa1571.html>p1571</a></td><td>p1572</td><td><a class=puTa_lanke href=puTa1573.html>p1573</a></td></tr></table>
</div></body></html>
