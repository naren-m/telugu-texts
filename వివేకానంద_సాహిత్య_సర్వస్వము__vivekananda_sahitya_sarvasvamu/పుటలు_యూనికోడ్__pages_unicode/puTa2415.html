<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2414.html>p2414</a></td><td>p2415</td><td><a class=puTa_lanke href=puTa2416.html>p2416</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">3 6 6</FONT></p>
<p><FONT FACE="SHREE900, SHREE, sans-serif" SIZE="3">తాయి. ఈ భావాలను ప్రచారం చేయండి. ఫలితం దానంతట అదే కలుగగలదు.&nbsp;<BR>మనం రసాయనిక ద్రవ్యాలను మిళితంచేద్దాం. స్ఫటికరూపం దానంతట అదే&nbsp;<BR>ఏర్పడగలదు. ఆత్మశక్తిని బహిర్గతం చేయండి. దాన్ని భారతదేశ మంతటిపైనా&nbsp;<BR>వ్యాపింపచేయండి, దానిని అనుసరించి అవసరమైందంతా దానంతట అదే&nbsp;<BR>లభించగలదు.</FONT></p>
<p><FONT FACE="SHREE900, SHREE, sans-serif" SIZE="3">మొదట మీలోని దివ్యత్వాన్ని ప్రదర్శించండి. ఆ తర్వాత దానిచుట్టూ&nbsp;<BR>వుండేదంతా సామరస్యంతో ఏర్పాటు కాగలదు. వేదాలలో ఇంద్రవిరోచనుల&nbsp;<BR>ఉదాహరణ మరచిపోకండి; ఇద్దరికీ దివ్యత్వం గురించి బోధపడింది. కానీ, విరో-&nbsp;<BR>చనుడు దేహమే దేవుడనుకొన్నాడు. ఇంద్రుడు దేవత కాబట్టి దివ్యత్వం ఆత్మను&nbsp;<BR>ఉద్దేశించి చెప్పబడిందని గ్రహించాడు. మీరు ఇంద్రుని బిడ్డలు. దేవతల సంతతి&nbsp;<BR>వారు. భౌతికవస్తువు మీకు దైవత్వం కానేరదు. దేహం ఏనాటికీ మీకు దైవతం&nbsp;<BR>కానేరదు.</FONT></p>
<p><FONT FACE="SHREE900, SHREE, sans-serif" SIZE="3">భారతదేశం సముద్ధరించబడటం తథ్యం. అయితే కండబలంతో కాదు;&nbsp;<BR>ఆత్మశక్తితో. విధ్వంసక పతాకాన్ని ప్రతిష్ఠించి కాదు; శాంతిప్రేమల పతాక&nbsp;<BR>ప్రతిష్ఠతో, కాషాయాంబరాలతో; ధన స్తోమతతో కాదు, భిక్షాపాత్ర మహిమతో.&nbsp;<BR>దుర్బలులమని మీ రెన్నడూ అనకండి. ఆత్మ సర్వశక్తిమంతమైంది. శ్రీరామ&nbsp;<BR>కృష్ణుని దివ్యపాదస్పర్శతో కార్యక్షేత్రంలో ప్రవేశించిన ఆ కొద్దిమంది యువకుల్ని&nbsp;<BR>చూడండి - వా రా దివ్యసందేశాన్ని అస్సాంనుండి సింధువరకు, హిమాలయ&nbsp;<BR>పర్వతాలనుండి కన్యాకుమారి వరకు ప్రచారం చేస్తున్నారు. కాలినడకతో వారు&nbsp;<BR>ఇరవైవేల అడుగుల కెత్తున, మంచుకొండ నెక్కి, దాటి టిబెట్టులోని అగమ్యప్రాం-&nbsp;<BR>తాలలోనికి వెళ్లారు. గుడ్డపేలికలను ధరించి వారు భిక్షాటన చేసి జీవి&nbsp;<BR>స్తూండేవారు. వారిని ప్రజలు బాధించారు; పోలీసులు అనుమానించి వెంట&nbsp;<BR>పడ్డారు; వారిని చెరసాలలో బంధించారు. వారు అమాయకులని ప్రభుత్వం&nbsp;<BR>గుర్తించిన తర్వాత విడుదల చేశారు.</FONT></p>
<p><FONT FACE="SHREE900, SHREE, sans-serif" SIZE="3">నేడు వారి సంఖ్య ఇరవై మాత్రమే! రేపటికి రెండువేలకు వృద్ధిచేయండి.&nbsp;<BR>వంగదేశయువకులారా! ఈ దేశానికి, ప్రపంచానికీ అలాటివారు అవసరం. ఆకలి&nbsp;<BR>దప్పులను, చలిని, వేడినీ భరించగలిగేలాగ మీలోని దివ్యత్వాన్ని వ్యక్తంచేయండి.&nbsp;<BR>ఆహ్లాదకరమైన వసతులతోకూడిన గృహాలలో, జీవితభోగ్యాలమధ్య కూర్చుని&nbsp;<BR>మిడిమిడి జ్ఞానంతో మతాన్నిగూర్చి నాలుగుమాటలు చెప్పటం ఇతర దేశాలకు&nbsp;<BR>చాలుతుందేమో? కానీ, భారతజాతికి, యథార్థం గ్రహించగలశక్తి సునిశితమైంది.&nbsp;<BR>అది ముసుగును ఇట్టే కనిపెట్టగలదు. మీరు త్యాగశీలురుగా మారాలి! మహాత్ము-&nbsp;<BR>లుగా మారాలి. త్యాగంలేక మహత్తరకార్య మేదీ సాధ్యంకాదు. విరా</FONT></p>
<hr class="puTa_virupu">
<table><tr><td><a class=puTa_lanke href=puTa2414.html>p2414</a></td><td>p2415</td><td><a class=puTa_lanke href=puTa2416.html>p2416</a></td></tr></table>
</div></body></html>
