<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2567.html>p2567</a></td><td>p2568</td><td><a class=puTa_lanke href=puTa2569.html>p2569</a></td></tr></table>

<p><FONT FACE="SHREE900, SHREE, sans-serif" SIZE="3">రాక్షసులు సర్వం, యీ సమస్త ప్రపంచం దేహాత్మభావంవల్లే కలుగుతున్నాయి.&nbsp;<BR>నేనాత్మను. మీరు నన్ను గిల్లినప్పుడు నేనెందుకు ఎగిరిపడాలి?... అందులోని&nbsp;<BR>దాస్యాన్ని గుర్తించండి. ఇది మీకు లజ్జాకరంగా లేదా? పైగా మనం పారమార్థి-&nbsp;<BR>కపరులం! తత్త్వవేత్తలం! మనం వివేకులం! భగవంతుడు మనలను ఆశీర్వదిస్తాడు&nbsp;<BR>గాక! మన మెవరం? సజీవ నరకాలం! అంతే. పిచ్చివారం, అంతే.</FONT></p>
<p><FONT FACE="SHREE900, SHREE, sans-serif" SIZE="3">దేహభావాన్ని మనం విడనాడలేం. భూలోక బంధంలో వున్నాం... మన&nbsp;<BR>భావాలు శ్మశానాలు. మనం యీ దేహాన్ని విడిచిపెట్టేటప్పుడు, దానికి సంబం-&nbsp;<BR>ధించిన ఒక వెయ్యి భావాంశాలు మనలను బంధించి వుంటాయి.</FONT></p>
<p><FONT FACE="SHREE900, SHREE, sans-serif" SIZE="3">అనుబంధంలేక పనిచెయ్యగలవా రెవ్వరు? అది అసలు సమస్య.&nbsp;<BR>నిస్సంగంగా కర్మచెయ్యగల వ్యక్తికి అతడి పని సఫలమైనా, విఫలమైనా ఒక్కటే.&nbsp;<BR>యావజ్జీవితం చేసిన అతడి కృషి అంతా క్షణంలో బూడిదైపోయినా, అతడి&nbsp;<BR>గుండె ఒక్క తప్పుడు స్పందనం చెయ్యదు. ‘‘బుద్ధియుక్తులైన మనీషులు&nbsp;<BR>కర్మజమైన ఫలాన్ని త్యజించి, జన్మబంధ వినిర్ముక్తులై, అనామయ పదాన్ని అధిగ&nbsp;<BR>మిస్తారు:’’ (</FONT><FONT FACE="TimesNewRoman, Times, serif" SIZE="2">II-</FONT><FONT FACE="SHREE900, SHREE, sans-serif" SIZE="3">-52) అప్పుడతడు యీ అనుబంధమంతా భ్రాంతిజన్యమని&nbsp;<BR>గుర్తిస్తాడు. ఆత్మకు అనుబంధం ఎన్నడూ పొసగదు... అప్పుడతడు శ్రుత శ్రోత-&nbsp;<BR>వ్యాలపట్ల నిర్వేదాన్ని పొందుతాడు. గ్రంథాలు, వేదాలు మనస్సును భ్రమలో&nbsp;<BR>తగుల్కొలిపి సుడిగుండంలోకి యీడిస్తే యిక ఆ ప్రమాణగ్రంథాలు ఎందుకు?&nbsp;<BR>ఒకటి ఒక రీతిలో చెబుతుంది. మరొకటి మరో రీతిలో చెబుతుంది. ఏ&nbsp;<BR>గ్రంథాన్ని నువ్వు ఎన్నుకొంటావు? నీ వరకు నువ్వు వుండు! నీ ఆత్మవైభవాన్ని&nbsp;<BR>చోసుకో. కర్మచెయ్యక నీకు తప్పదని తెలుసుకో. అప్పుడు నీ బుద్ధి సమాధిలో&nbsp;<BR>స్థిరంగా నిలుస్తుంది. (</FONT><FONT FACE="TimesNewRoman, Times, serif" SIZE="2">II-</FONT><FONT FACE="SHREE900, SHREE, sans-serif" SIZE="3">-53)</FONT></p>
<p><FONT FACE="SHREE900, SHREE, sans-serif" SIZE="3">‘‘స్థితప్రజ్ఞు డెలాటివాడు?’’ అని అర్జునుడు ప్రశ్నిస్తాడు.</FONT></p>
<p><FONT FACE="SHREE900, SHREE, sans-serif" SIZE="3">కృష్ణుడిలా సమాధానం చెబుతాడు: ‘‘మనోగతాలైన సమస్త కామాలను</FONT></p>
<p><FONT FACE="SHREE900, SHREE, sans-serif" SIZE="3">విడిచినప్పుడు (ఎలాటి కోర్కె లేకుండా పోయినప్పుడు - యీ జీవితంలోగాని,&nbsp;<BR>ముక్తిలోగాని, దేవతలోగాని, కర్మలోగాని, దేనిలోగాని కోర్కె లేకుండా పోయి-&nbsp;<BR>నప్పుడు) ఆత్మచే ఆత్మలో సంతుష్టి పొందినప్పుడు మానవుడు స్థితప్రజ్ఞు డన-&nbsp;<BR>బడుతున్నాడు.’’ (</FONT><FONT FACE="TimesNewRoman, Times, serif" SIZE="2">II-</FONT><FONT FACE="SHREE900, SHREE, sans-serif" SIZE="3">-55) అతడు తన ఆత్మవైభవాన్ని దర్శించినవాడు; విశ్వం,&nbsp;<BR>దేవతలు, స్వర్గం తన ఆత్మలో వున్నట్లు కాంచినవాడు. అప్పుడు దేవతలు,&nbsp;<BR>దేవతలు కాకపోతారు; మృత్యువు మృత్యువు కాకపోతుంది; జీవితం జీవితం కాక-&nbsp;<BR>పోతుంది. ప్రతిదీ మారిపోతుంది. దుఃఖాలలో అనుఉద్విగ్నమనస్కుడూ,&nbsp;<BR>సుఖాలలో విగతస్పృహుడూ, వీతరాగభయక్రోధుడూ ఐన ముని స్థితప్రజ్ఞు డన-&nbsp;<BR>బడతాడు. (</FONT><FONT FACE="TimesNewRoman, Times, serif" SIZE="2">II-</FONT><FONT FACE="SHREE900, SHREE, sans-serif" SIZE="3">56)</FONT></p>
<hr class="puTa_virupu">
<table><tr><td><a class=puTa_lanke href=puTa2567.html>p2567</a></td><td>p2568</td><td><a class=puTa_lanke href=puTa2569.html>p2569</a></td></tr></table>
</div></body></html>
