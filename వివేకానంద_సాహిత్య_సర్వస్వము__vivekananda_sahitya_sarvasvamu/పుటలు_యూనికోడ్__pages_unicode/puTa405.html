<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa404.html>p404</a></td><td>p405</td><td><a class=puTa_lanke href=puTa406.html>p406</a></td></tr></table>


<p><FONT FACE="SHREE900, SHREE, sans-serif" SIZE="3">మానవశరీరంలో మంచిచెడులు అత్యంత సామ్యస్థితిని పొందివుండ-&nbsp;<BR>టంతో రెండిటినుంచి విముక్తి పొందగోరటానికి మానవుడికి కొంత అవకాశం&nbsp;<BR>వుంది.</FONT></p>
<p><FONT FACE="SHREE900, SHREE, sans-serif" SIZE="3">ముక్తుడు ఎన్నడూ బద్ధుడుగా వుండనేలేదు. ఎలా బద్ధుడైనాడని అడగటం&nbsp;<BR>అసంగత ప్రశ్న. బంధమేలేని తావున కార్యకారణాలనేవి లేనేలేవు. ‘‘కలలో నే నొక&nbsp;<BR>నక్కనైనాను, అప్పుడు నన్నొక కుక్క తరుముకొని వచ్చింది.’’ కుక్క నన్నెం-&nbsp;<BR>దుకు తరుముకొని వచ్చిందని యిప్పుడు నే నెలా అడగగలను? నక్క కలలోని&nbsp;<BR>అంశం, కుక్కను నక్క తరుమటం సక్రమమే. కాని రెండూ కలకు చెందినవే,&nbsp;<BR>కలను విడిచివేస్తే, వాటికి ఉనికిలేదు. మతధర్మం, (భౌతిక) శాస్త్రం అనే రెండు-&nbsp;<BR>కూడ సంసారబంధవిమోచనంలో మనకు సాయపడే ప్రయత్నాలు; విశేషం ఏమి-&nbsp;<BR>టంటే, మతం విశేష ప్రాచీనమైన దవటంతో అది పవిత్రతరమైనదని మన వెర్రి-&nbsp;<BR>నమ్మిక. ఒకరకంగా చూస్తే, అది పవిత్రతరమైనదే, ఎందుకంటె నీతిని అది&nbsp;<BR>ప్రధానవిషయంగా గణిస్తోంది, భౌతికశాస్త్రం అలా గణించదు.</FONT></p>
<p><FONT FACE="SHREE900, SHREE, sans-serif" SIZE="3">‘‘వినిర్మలహృదయులు ధన్యులు, ఎందుకంటె వారే భగవంతుణ్ణి దర్శి-&nbsp;<BR>స్తారు.’’ సమస్తగ్రంథాలు సమస్త ప్రవక్తలు నశించినా, యీ వాక్యం ఒక్కటే&nbsp;<BR>మానవకోటిని తరింపచేస్తుంది. హృదయ నైర్మల్యం భగవత్సాక్షాత్కారాన్ని&nbsp;<BR>కలుగచేస్తుంది. విశ్వ గానానికంతటికీ యిదే పల్లవి. నైర్మల్యంలో బంధానికి తావు-&nbsp;<BR>లేదు. నైర్మల్యప్రభావంతో అజ్ఞానావరణాన్ని తొలగించు; అప్పుడు మన సహజ&nbsp;<BR>స్వరూపం వెలువడుతుంది. అంతటితో మనం ఎన్నడూ బద్ధులం కాలేదని&nbsp;<BR>గ్రహిస్తాం. అనేకత్వాన్ని గాంచటమే లోకంలోని మహాపాతకం. ఎల్లరినీ ఆత్మస్వ-&nbsp;<BR>రూపులుగా ఎంచి ప్రేమించు; భేదభావాన్ని పారద్రోలు.</FONT></p>

<p><FONT FACE="SHREE900, SHREE, sans-serif" SIZE="3">పైశాచిక ప్రవృత్తి పుండు మాదిరి నా శరీరంలోని ఒక అంశం. దానికి&nbsp;<BR>మనం ఉపచారాలుచేసి బాగుచేసుకోవాలి; కాబట్టి యీ పుండు మానేవరకు,&nbsp;<BR>యీ పైశాచక ప్రవృత్తికి మళ్లా సౌఖ్యారోగ్యాలు కలిగేవరకు సదా ఉపచరించు,&nbsp;<BR>తోడ్పడుతూండు.</FONT></p>
<p><FONT FACE="SHREE900, SHREE, sans-serif" SIZE="3">వ్యావహారిక స్థితిలో చింతిస్తూన్నంతవరకు, శరీరరూపంలో మనం వ్యావ-&nbsp;<BR>హారిక విషయాలతో బాధనొందవచ్చుననీ, తత్తుల్యంగా వాటివల్ల తోడ్పాటును&nbsp;<BR>పొందవచ్చుననీ నమ్మటానికి మనకు సాధికారం వుంది. వేరుగా గైకొన్నప్పుడు&nbsp;<BR>యీ తోడ్పాటునే భగవంతు డంటున్నాం. తోడ్పాటును గురించి మనకున్న&nbsp;<BR>భావాలన్నిటి రాశిమొత్తమే భగవంతుడు.</FONT></p>
<hr class="puTa_virupu">
<table><tr><td><a class=puTa_lanke href=puTa404.html>p404</a></td><td>p405</td><td><a class=puTa_lanke href=puTa406.html>p406</a></td></tr></table>
</div></body></html>
