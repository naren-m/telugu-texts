<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1672.html>p1672</a></td><td>p1673</td><td><a class=puTa_lanke href=puTa1674.html>p1674</a></td></tr></table>
<p><FONT FACE="SHREE900, SHREE, sans-serif" SIZE="3">68 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">మాన జగత్తు నడుమ మీరు, నేను వేర్వేరన్న జ్ఞానంతోపాటు, దాన్ని&nbsp;<BR>అనుసరించే అదే ముహూర్తంలో మీరు, నేను వేరు కామనే జ్ఞానంకూడా కలుగు&nbsp;<BR>తోంది. ఐక్యమే లేనిపక్షంలో జ్ఞానమే అసాధ్యమయ్యేది. ఈ ఐక్యాశయం&nbsp;<BR>లేక చూడటంగాని, తెలుసుకోవటంగాని అసంభవం కాబట్టి యీ రెండూ&nbsp;<BR>సమాంతర రేఖలుగా సాగవలసిందే.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి పరిస్థితులలో సంపూర్ణమైన ఐక్యాన్ని స్థాపించటమే నీతిశాస్త్ర&nbsp;<BR>లక్ష్యమైతే అది అసాధ్యమని తోస్తుంది. మన మెంత ప్రయత్నించినా, మానవు&nbsp;<BR>లందరూ ఏనాటికీ ఒకేతీరువారు కాజాలరు. జన్మత మానవుల్లో వైవిధ్యం&nbsp;<BR>వుంది; కొంద రెక్కువ బలాఢ్యులుగా వుంటారు; కొందరికి సహజశక్తులు&nbsp;<BR>ఎక్కువగా వుంటాయి; ఇతరులకు వుండవు. ఈ వ్యత్యాసాన్ని ఏనాటికీ మనం&nbsp;<BR>తొలగించలేం. మరోవంక ప్రవక్తల అద్భుత సూక్తులు మన చెవుల్లో ప్రతిధ్వని-&nbsp;<BR>స్తూంటాయి: ‘‘అన్నింటిలో సమానంగావున్న ఒక భగవంతుణ్ణే దర్శించిన ఋషి&nbsp;<BR>ఆత్మకు ఆత్మచేత కీడుచేయడు. అలా అతడు మహోన్నత గమ్యాన్ని చేరుకొం-&nbsp;<BR>టాడు. ఈ ఏకత్వంలో ఎవరి మనస్సులు స్థిరపడ్డాయో వా రీ జన్మలోనే ద్వంద్వ&nbsp;<BR>జీవితాన్ని జయించినవారు; ఎందుకంటె భగవంతుడు పవిత్రుడు.&nbsp;<BR>అందరికి అత డొక్కడే. కాబట్టి అలాటి వారిని భగవద్గత జీవనులంటారు.’’&nbsp;<BR>ఇది అసత్యమని మనం అనలేం గదా; కాని బాహ్యరూపాల్లోను పరిస్థితుల్లోను&nbsp;<BR>ఏకత్వాన్ని సాధించజాలని చిక్కుకూడా వుంది.</FONT></p>
<p><FONT FACE="SHREE900, SHREE, sans-serif" SIZE="3">కాని, సాధ్యమైన దేమంటే విశేషాధికారాన్ని తొలగించటం. నిజానికి&nbsp;<BR>లోకానికి ముందున్న కర్తవ్య మిదే. సంఘజీవితా లన్నింట్లోను, ప్రతిదేశంలోను,&nbsp;<BR>ప్రతి జాతిలోను యీ పోరాటం జరుగుతూనే వుంది. చిక్కేమంటే కొందరు&nbsp;<BR>మరికొందరకంటె ఎక్కువ మేధావంతులై వుండటం కాదు. కాని, వారు తమకు&nbsp;<BR>ఎక్కువ తెలివితేటలున్న కారణాన, అంతటి తెలివితేటలులేని వారికి శరీర&nbsp;<BR>సౌఖ్యాలుకూడా లేకుండా అపహరించటమే చిక్కు. అలాటి దురాక్రమణాన్ని&nbsp;<BR>నిర్మూలించటానికే పోరాటం. కొందరు మరికొందరికంటె అధిక బలాఢ్యులై&nbsp;<BR>వుండటంతో, సహజంగా వారు దుర్బలుల నోడించి, లొంగదీసుకోవటం మనం&nbsp;<BR>ప్రత్యక్షంగా చూస్తున్నదే. కాని బలం గలిగినంత మాత్రంచేత యీ జీవితంలో&nbsp;<BR>పొందగల సమస్త సౌఖ్యాలను తామే స్వాహా చేసుకోవటం ధర్మంకాదు. అలాటి&nbsp;<BR>విధానాన్ని ప్రతిఘటించటానికే పోరాటం సాగుతోంది. కొందరు తమ సహజప్ర-&nbsp;<BR>తిభలచేత యితరులకంటె అధికంగా ధనాన్ని ఆర్జించ గలగటం సహజమే; కాని,&nbsp;<BR>అధిక ధనార్జనకు కావలసిన యీ విశేషశక్తి కారణంగా, అంతధనార్జన&nbsp;<BR>చెయ్యలేని వారిని పీడించి, తమ కాళ్లకింద అదిమిపెట్టటం ధర్మబద్ధం కాదు.</FONT></p>
<hr class="puTa_virupu">
<table><tr><td><a class=puTa_lanke href=puTa1672.html>p1672</a></td><td>p1673</td><td><a class=puTa_lanke href=puTa1674.html>p1674</a></td></tr></table>
</div></body></html>
