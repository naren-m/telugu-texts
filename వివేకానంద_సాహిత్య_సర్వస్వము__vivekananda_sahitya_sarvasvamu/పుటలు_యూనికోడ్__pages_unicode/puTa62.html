<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa61.html>p61</a></td><td>p62</td><td><a class=puTa_lanke href=puTa63.html>p63</a></td></tr></table>


<p><FONT FACE="SHREE900, SHREE, sans-serif" SIZE="3">దేశంలో సత్వర ఆవశ్యకత మతధర్మం లోపించటంకాదు. మతధర్మం వారికి&nbsp;<BR>కావలసినంతవుంది - కడుపులు కాలిపోతూంటే, గద్గదస్వరాలతో, ‘అన్నమో&nbsp;<BR>రామచంద్రా!’ అంటూ భారతదీనజనకోటి విలపిస్తోంది. అన్నంకోసం వారు విల-&nbsp;<BR>పిస్తూంటే మనం వారికి యిస్తూన్నదేమిటి? రాళ్లు; పిడికెడు మెతుకులు&nbsp;<BR>లేక వారు పస్తుపడివుంటే మనం వారికి చేస్తూన్నదేమిటి? ధర్మబోధలు. ఇది&nbsp;<BR>ఘోరావమానం కాదా? భారతదేశంలో ధనానికై మతబోధ చేసేవ్యక్తిని జాతి&nbsp;<BR>భ్రష్టుణ్ణిగా పరిగణించి, జనం అతగాణ్ణి దుమ్మెత్తిపోస్తారు. నిరుపేదలైన నా సోదర&nbsp;<BR>దేశస్థులకు సాయం కోరటానికై నే నిక్కడకు వచ్చివున్నాను; క్రైస్తవదేశంలో&nbsp;<BR>క్రైస్తవులవల్ల పరాయిమతస్థులకు సాయాన్ని పొందటం ఎంత కష్టమో పూర్తిగా&nbsp;<BR>నాకు అవగాహనమైంది.</FONT></p>
<p><FONT FACE="SHREE902, SHREE, sans-serif" SIZE="3">హైందవమత సాఫల్యతే బౌద్ధమతం</FONT></p>
<BR>
<p><FONT FACE="SHREE902-Italic, SHREE, sans-serif" SIZE="3">1893వ సం।। సెప్టెంబర్‌ 26వ తేదీ</FONT></p>
<p><FONT FACE="SHREE900, SHREE, sans-serif" SIZE="3">నేను మీరు విన్నతీరులో బౌద్ధుడను కాకున్నా బౌద్ధుణ్ణే. చైనా, జపాన్‌,&nbsp;<BR>సింహళం (శ్రీలంక) ఆ మహాప్రభు బోధలను అనుసరిస్తూంటే, భారతదేశం&nbsp;<BR>ఆతణ్ణి సాక్షాత్తు అవతారమూర్తిగా అర్చిస్తోంది. నేను బౌద్ధమతాన్ని విమర్శించ-&nbsp;<BR>బోతున్నానని మీ రిప్పుడు వినివున్నారు, కాని దానివల్ల మిమ్మల్ని నేను గ్రహించ&nbsp;<BR>కోరేది యిది. సాక్షాత్తు అవతారమూర్తిగా నేను పూజించే మహనీయుడి భావా-&nbsp;<BR>లను నేను విమర్శించటమా! బుద్ధదేవుడి శిష్యులు ఆతడి తత్త్వాలను సరిగ్గా&nbsp;<BR>అవగాహన చేసుకోలేకపోయారని ఆతడిగూర్చి మా అభిప్రాయం. యూదియా-&nbsp;<BR>మతానికి (జుడాయిసమ్‌) క్రైస్తవమతానికి దాదాపుగా ఎలాటి సంబంధంవుందో,&nbsp;<BR>హైందవమతానికి (హైందమతమంటే వైదికధర్మమని, సనాతన ధర్మమని నా అభి-&nbsp;<BR>ప్రాయం) బౌద్ధమతానికి నేడు అలాటి సంబంధమేవుంది. ఏసుక్రీస్తు&nbsp;<BR>యూదుడు, శాక్యముని హైందవుడు. యూదులు ఏసుక్రీస్తును తోసిరాజన్నారు&nbsp;<BR>- కాదు - శిలువ వేశారు; కాని హైందవులు శాక్యమునిని దైవంగా నమ్మి పూజి-&nbsp;<BR>స్తున్నారు. ఆధునిక బౌద్ధమతానికీ బుద్ధుదేవుడి బోధలుగా మనం గ్రహింపవలసి&nbsp;<BR>వున్న తత్త్వాలకూ నిజమైన భేదమని హైందవులమైన మేం ముఖ్యంగా చూప&nbsp;<BR>గోరేది యిది: శాక్యముని నూతనతత్త్వాన్ని ఏదీ బోధించటానికి రాలేదు.&nbsp;<BR>అతడూ ఏసు మాదిరి (మత ధర్మాల) సాఫల్యతకేగాని వినాశానికి రాలేదు. కాని&nbsp;<BR>వ్యత్యాసం యిది: ఏసు విషయంలో, అతడి బోధలను గ్రహించలేకపోయినవారు&nbsp;<BR>ప్రాచీనులైన యూదులు; బుద్ధుడి విషయంలో, ఆతడి తత్త్వసారాన్ని గ్రహించ-&nbsp;<BR>లేకపోయిన వ్యక్తులు స్వయంగా ఆయన అనుయాయులే. పాతనిబంధన (ఓల్డ్‌</FONT></p>
<hr class="puTa_virupu">
<table><tr><td><a class=puTa_lanke href=puTa61.html>p61</a></td><td>p62</td><td><a class=puTa_lanke href=puTa63.html>p63</a></td></tr></table>
</div></body></html>
