<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa503.html>p503</a></td><td>p504</td><td><a class=puTa_lanke href=puTa505.html>p505</a></td></tr></table>
<p><FONT FACE="SHREE900, SHREE, sans-serif" SIZE="3">కర్మ రహస్యం</FONT></p>
<p><FONT FACE="TimesNewRoman, Times, serif" SIZE="2">8 9</FONT></p>
<p><FONT FACE="SHREE900, SHREE, sans-serif" SIZE="3">గతి, తరణోపాయం. ఆ శక్తిచేత మనం యీ చిక్కులను, యీ దుఃఖవర్షాలను&nbsp;<BR>నిరపాయంగా దాటగలం. మనం తుత్తునియలు చేయబడవచ్చు, చీల్చబడవచ్చు&nbsp;<BR>కాని అంతసేపూ మన హృదయాలు మరింత ఉదాత్తతరములుగా పెంపొందుతుం-&nbsp;<BR>డాలి.</FONT></p>
<p><FONT FACE="SHREE900, SHREE, sans-serif" SIZE="3">ఇది చాలా కష్టమే. కాని, నిరంతర సాధనవలన మన మీ కష్టాన్ని అతిక్ర-&nbsp;<BR>మించగలం. మనమే మనలను దుర్బలులుగా చేసికోకుంటే మన కేదీ సంభవింప&nbsp;<BR>జాలదన్న విషయం మనం తెలుసుకోవాలి. నా శరీరం దానికి సిద్ధపడే వరకు ఏ&nbsp;<BR>వ్యాధీ నాకు సోకజాలదని యింతకుముందే చెప్పాను కదా; వ్యాధులు క్రిముల&nbsp;<BR>మీదనే ఆధారపడి వుండవు. ముందుగానే దేహంలోని రోగోన్ముఖతపై ఆధారపడి&nbsp;<BR>వుంటాయి. మనం దేనికి అర్హులమో అదే మనకు లభిస్తుంది. అర్హులం కాకపోతే&nbsp;<BR>మనకు దుఃఖం ఎప్పుడూ సంప్రాప్తం కాజాలదని నిగర్వంగా గ్రహిస్తాం. కలుగ&nbsp;<BR>దగని కష్టం ఎన్నడూ కలిగి వుండలేదు; నా చేతులతో నేనే దారిచేసి రప్పించుకోని&nbsp;<BR>కీడు నా కెన్నడూ కలుగలేదు. ఇది మనం తప్పక తెలుసుకోవలసిన విషయం.&nbsp;<BR>నిన్ను పరిశీలించుకో. కష్టాన్ని అనుభవించడానికి నిన్ను నువ్వే సిద్ధపరచు&nbsp;<BR>కొన్నందువలననే, కలిగిన ప్రతికష్టమూ నీకు కలిగినదని కనుగొంటావు. సగం&nbsp;<BR>నువ్వే చేసుకొంటావు. మిగిలిన సగం బైటి ప్రపంచం చేసింది. కష్టాలు అలా&nbsp;<BR>కలిగాయి. అది మనలను శాంతపరుస్తుంది. ఇప్పుడు యీ పరిశీలన వలన&nbsp;<BR>ఆశాజనితమైన హెచ్చరికకూడా కలుగుతోంది. ఆశాజనితమైన ఆ హెచ్చరిక&nbsp;<BR>యిది: ‘‘బాహ్యప్రపంచం నా అధీనంలో లేదు. నాలోని, నా దగ్గరలోని నా&nbsp;<BR>ప్రపంచం నా అధీనంలో వుంది. ఏదైనా అపజయం కలిగించడానికి యీ రెండిటి&nbsp;<BR>కలయిక కావలసివస్తే, నాకు కష్టాన్ని కలిగించడానికి యీ రెండూ అవసరమైతే,&nbsp;<BR>నా అధీనంలో వున్నదాన్ని నేను తోడ్పరుపను; అప్పుడు కష్టం ఎలా సంభవి-&nbsp;<BR>స్తుంది? నిజంగా నన్ను నేను నా అధీనంలోకి తెచ్చుకుంటే, నా కెప్పుడూ కష్టం&nbsp;<BR>సంభవించబోదు.’’</FONT></p>
<p><FONT FACE="SHREE900, SHREE, sans-serif" SIZE="3">చిన్నప్పటినుండి మనకు బాహ్యంగా వున్న వాటిపైనే బాధ్యతను ఆరో&nbsp;<BR>పించడానికి మనం నిరంతరం ప్రయత్నిస్తున్నాం. ఇతరులను బాగుపరచడానికే&nbsp;<BR>మనం సదా లేస్తుంటాం; మనలను బాగుపరచుకోడానికి కాదు. మనకు దుఃఖం&nbsp;<BR>వచ్చినప్పుడు ‘‘అయ్యో! రాక్షసలోకం’’ అంటాం. పరులను దూషిస్తాం. ‘ఎంత&nbsp;<BR>మూర్ఖోన్మత్తులు’ అంటాం. నిజంగా మనం అంత మంచివారమే ఐతే యిలాంటి&nbsp;<BR>లోకంలో ఎందుకుండాలి? ఇది రాక్షస లోకమైతే మనమూ రాక్షసులమే&nbsp;<BR>కావాలి; లేకపోతే మన మిక్కడ వుండటంలో అర్థం ఏమిటి? ‘‘అహో!&nbsp;<BR>లోకు లలాంటి స్వార్థపరులా!’’ నిజమే; కాని మనం అంతకన్న మంచివారమైతే&nbsp;<BR>వారి మధ్య ఎందుకుండాలి? ఆ విషయం ఆలోచించండి.</FONT></p>
<hr class="puTa_virupu">
<table><tr><td><a class=puTa_lanke href=puTa503.html>p503</a></td><td>p504</td><td><a class=puTa_lanke href=puTa505.html>p505</a></td></tr></table>
</div></body></html>
