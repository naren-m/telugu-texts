<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1376.html>p1376</a></td><td>p1377</td><td><a class=puTa_lanke href=puTa1378.html>p1378</a></td></tr></table>
<p><FONT FACE="SHREE900, SHREE, sans-serif" SIZE="3">148 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">శుష్కించీ ఉంటుంది. ప్రతి విషయం దాన్ని చలింప చేయగలదు. కాబట్టి&nbsp;<BR>మనస్సు ద్వారా ప్రకాశించే తేజస్సు దాని స్వంతమైనది కాదు. సరే, ఆ ప్రకాశం&nbsp;<BR>ఎవరిది? అది దేనికి స్వధర్మమో దానిదనాలి. అటువంటిది శుష్కించడం కాని,&nbsp;<BR>నాశనం కావడంకాని, వృద్ధి కావడంకాని, నీరసించడం కానీ సంభవించదు. అది&nbsp;<BR>స్వయంప్రకాశియై వెలుగుతుంది. ప్రకాశమే అదై ఉంటుంది. ఆత్మకు తెలిసికొనే&nbsp;<BR>శక్తి వుందనరాదు. తెలివే అది. దానికి ఉనికి వుందనరాదు. ఉనికే (అస్తిత్వమే)&nbsp;<BR>అది. అది ఆనందాన్ని అనుభవించేది. ఆ ఆనందాన్ని ఎరువు తెచ్చుకొన్న&nbsp;<BR>దవుతుంది. జ్ఞానాన్ని అనుభవించేది, ఆ జ్ఞానాన్ని ఎరువు తెచ్చుకొన్నదే అనాలి.&nbsp;<BR>మరొక దానితో అనుబంధమైన అస్తిత్వం (ఉనికి) కలదానియొక్క అస్తిత్వం&nbsp;<BR>ఆభాసమాత్రమే అవుతుంది. అది అస్తిత్వాన్ని ప్రతిఫలింపజేసే బింబంమాత్రం&nbsp;<BR>కాగలదు. ఎక్కడెక్కడ గుణాలు కనబడతాయో, ఆ గుణాలన్నీ, ఒక పదార్థం&nbsp;<BR>మీద ప్రతిఫలించినవే సుమండీ! కాన ఆత్మకు, సత్తు, చిత్తు, ఆనందం అనే&nbsp;<BR>గుణాలున్నవనీ అనతగదు. ఆత్మే సత్తు, చిత్తు, ఆనందం.</FONT></p>
<p><FONT FACE="SHREE900, SHREE, sans-serif" SIZE="3">నిస్సందేహంగా దీన్నంతా మనమేల అంగీకరించాలి? అని మీరడగవచ్చు.&nbsp;<BR>‘‘ఆనందం, జ్ఞానం, అస్తిత్వం అనేవి ఆత్మయొక్క స్వధర్మాలని మనమెందుకు&nbsp;<BR>అంగీకరించాలి? వానిని, అది, ఇంకొకరినుండి పొందేది కాకూడదా?’’ అని&nbsp;<BR>ప్రశ్నిస్తారేమో? ‘‘శరీరం, తన ప్రకాశాన్ని, మనస్సునుండి ఎరువు తీసుకొనే విధం-&nbsp;<BR>గానే, ఆత్మకూడ, తన ఆనందాన్ని, జ్ఞానాన్ని, అస్తిత్వాన్ని ఎరువు తెచ్చుకుంటుం-&nbsp;<BR>దని ఏల చెప్పరాదు?’’ అనే వాదానికి దిగుతారేమో? ఇట్టి వాదానికి అంతం&nbsp;<BR>ఉండదు. కాబట్టి అది అంగీకరింప దగనిదవుతుంది. దేనినుండి, ఆత్మ, వానిని&nbsp;<BR>ఎరువు తెచ్చుకొంటుందని చెప్పగలం? వేరొక ఆధారం వుంటుం&nbsp;<BR>దంటారా? దాన్ని గూర్చికూడ, మళ్లీ ఇదే ప్రశ్న బయలుదేరుతుంది కదా?&nbsp;<BR>కాబట్టి చివరి కేదో స్వయంప్రకాశి అయినదానిని మనం చేరవలసి వుంటుంది.&nbsp;<BR>వాదనను తుదముట్టించడానికి, తర్కశాస్త్రానుగుణ్యంగా, పర్యవసానాన్ని తేల్చ&nbsp;<BR>డానికి, స్వయంప్రకాశమైన ఒకదాన్ని చేరిన తోడనే ఆగవలసి వుంటుంది.</FONT></p>
<p><FONT FACE="SHREE900, SHREE, sans-serif" SIZE="3">కాబట్టి మనిషికి మొదట బాహ్యావరణమైన ఈ స్థూలశరీరం ఉంది.&nbsp;<BR>రెండోది, మనస్సు, బుద్ధి, అహంకారం చేరి ఏర్పడే సూక్ష్మశరీరం. ఈ&nbsp;<BR>రెంటికిని వెనుక, సత్యమైన జీవుడుంటాడు. స్థూలశరీరంయొక్క గుణాలు,&nbsp;<BR>శక్తులు అన్నీ మనస్సునుండి కలుగుతాయనే (సూక్ష్మ శరీరమైన) మనస్సుయొక్క&nbsp;<BR>ప్రకాశం, శక్తులు, అన్నీ జీవుడు లేక ఆత్మ వల్ల ఎరువు తెచ్చుకొన&nbsp;<BR>బడుతాయనీ తెలుసుకున్నాం.</FONT></p>
<hr class="puTa_virupu">
<table><tr><td><a class=puTa_lanke href=puTa1376.html>p1376</a></td><td>p1377</td><td><a class=puTa_lanke href=puTa1378.html>p1378</a></td></tr></table>
</div></body></html>
