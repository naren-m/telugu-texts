<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2990.html>p2990</a></td><td>p2991</td><td><a class=puTa_lanke href=puTa2992.html>p2992</a></td></tr></table>

<p><FONT FACE="SHREE900, SHREE, sans-serif" SIZE="3">త్రొక్కుతూ ప్రస్ఫుటమౌతున్నది! ఇక మనదేశంలో, గుండెల్లో రక్తం గడ్డకట్టి&nbsp;<BR>నరాల్లో ప్రసారం అయ్యే శక్తికూడా లేకుండా మనవాళ్లు పక్షవాతంతో చచ్చు&nbsp;<BR>పడిపోయినట్లున్నారు. ప్రజల్ని ఉత్తేజపరచి వారిని కార్యోన్ముఖుల్ని చేయాలి. ఆ&nbsp;<BR>విధంగా జీవితంలో కష్టానష్టాలను ఎదుర్కొనే సామర్థ్యం కలవారినిగా&nbsp;<BR>చేయాలని నా ఉద్దేశ్యం. శరీరంలో బలం, గుండెల్లో ఉత్సాహం, బుద్ధిలో&nbsp;<BR>స్వతంత్ర ఆలోచన లేకుండా - ఈ చచ్చిన మట్టిగడ్డలు - ఏం చేయగలవు?&nbsp;<BR>ప్రోత్సాహాన్ని కల్గించి, వాళ్లను సజీవ చైతన్యమూర్తుల్నిగా తయారుచేయాలనేదే&nbsp;<BR>నా జీవితాశయం! ఈ పనికే నా జీవితాన్ని అంకితం చేశాను. వేదమంత్రాలలో&nbsp;<BR>ఉండే అమోఘశక్తి వల్ల వాళ్లను మేల్కొల్పుతాను. ‘‘లేవండి! మేల్కోండి’’ అనే&nbsp;<BR>అభయ సందేశాన్ని చాటడానికే నేను జన్మించాను. ఈ కార్యంలో మీరు నాకు&nbsp;<BR>సహాయంగా ఉండండి. బ్రాహ్మణుడు మొదలు చండాలుని దాకా - అభయ&nbsp;<BR>సందేశాన్ని బోధిస్తూ దేశం ఒకమూలనుండి మరోమూలకి, గ్రామంనుండి&nbsp;<BR>గ్రామానికి మీరంతా సంచరించండి - ‘‘మీ అందరిలోను అనంతమైన శక్తి&nbsp;<BR>ఉందని, మీరు అమృతమైన ఆనందానికి భాగస్వాము’’లని వారికి బోధించండి.&nbsp;<BR>ఆ విధంగా వారిలో నిద్రాణమైన కార్యశూరత్వాన్ని మేల్కొల్పండి. జీవితం&nbsp;<BR>లోని ఒడుదుడుకుల్ని ఎదుర్కోవటానికి, డక్కామొక్కీలు తిని రాటుదేలి,&nbsp;<BR>సమర్థులు కావడానికి కావలసిన మనోబలాన్ని ప్రసాదించండి. ఆ తర్వాత ముక్తిని&nbsp;<BR>గూర్చి వారితో మాట్లాడండి. ఈ దేశ ప్రజలలో వున్న అంతశ్శక్తిని మేల్కొల్పి&nbsp;<BR>వారిని స్వయంశక్తిపై ఆధారపడి జీవించేవారిలా చేయాలి! మొదట మంచి&nbsp;<BR>ఆహారం, చక్కని దుస్తులు, కావలసినంత సౌఖ్యానందం, వారికి కలిగే మార్గాలు&nbsp;<BR>నేర్పి, ఆ తర్వాత ఈ భోగబంధంనుండి విముక్తి చెందే మార్గం బోధించండి.</FONT></p>
<p><FONT FACE="SHREE900, SHREE, sans-serif" SIZE="3">సోమరితనం, నీచత్వం, మోసం యివే ఈ దేశాన్ని అన్నివైపులా కప్పి&nbsp;<BR>వేశాయి. బుద్ధిమంతుడైనవాడు దీన్నంతా చూచి శాంతంగా కూర్చోగలడా?&nbsp;<BR>అతని కళ్లల్లో నీరు క్రమ్మదా? మద్రాసు, బొంబాయి, పంజాబు, బెంగాలు -&nbsp;<BR>ఏమూల చూచినా సజీవత్వం నాకు కన్పించటం లేదు. మీరు గొప్ప విద్యావంతు&nbsp;<BR>లనుకుంటున్నారు కాబోలు! ఎలాంటి నిష్ప్రయోజనమైన విద్యను మీరు&nbsp;<BR>నేర్చుకున్నారో తెలుసా? ఇతరుల భావాలను పరభాషలో కంఠస్థంచేసి ఆ&nbsp;<BR>భావాలను మీ బుద్ధిలో నింపి, దాని ద్వారా కొన్ని విశ్వవిద్యాలయాల డిగ్రీలు&nbsp;<BR>సంపాదించి మేం విద్యావంతులం అనుకుంటున్నారు. ఛీ! ఇదీ ఒక విద్యేనా?&nbsp;<BR>మీ విద్యకు లక్ష్యమేమిటి? గుమస్తాగిరియా? లేక మోసం చేసే లాయరు&nbsp;<BR>పదవియా? మహా అయితే ఒక డిప్యూటీ మేజిస్ట్రేట్‌ పదవి పొందగలరేమో?&nbsp;<BR>అదికూడా మరోవిధంగా హెడ్డు గుమాస్తా పదవి లాంటిదే! అంతేకదా! అది</FONT></p>
<hr class="puTa_virupu">
<table><tr><td><a class=puTa_lanke href=puTa2990.html>p2990</a></td><td>p2991</td><td><a class=puTa_lanke href=puTa2992.html>p2992</a></td></tr></table>
</div></body></html>
