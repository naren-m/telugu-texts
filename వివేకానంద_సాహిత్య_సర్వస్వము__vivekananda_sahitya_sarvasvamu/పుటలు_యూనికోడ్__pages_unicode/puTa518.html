<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa517.html>p517</a></td><td>p518</td><td><a class=puTa_lanke href=puTa519.html>p519</a></td></tr></table>
<p><FONT FACE="SHREE900, SHREE, sans-serif" SIZE="3">జ్ఞానం - కర్మ</FONT></p>
<p><FONT FACE="TimesNewRoman, Times, serif" SIZE="2">1 0 3</FONT></p>
<p><FONT FACE="SHREE900, SHREE, sans-serif" SIZE="3">ఉపకారం చేస్తున్న నిరుపేద నీకొక సేవావకాశాన్ని యిస్తున్నాడని గ్రహించు.&nbsp;<BR>భగవంతుడే తన కరుణచే తననిలా పూజించే అవకాశం నీ కిస్తున్నాడు.</FONT></p>
<p><FONT FACE="SHREE900, SHREE, sans-serif" SIZE="3">ఆత్మవిశ్వాసం కలిగిన కొద్దిమంది చరిత్రే ప్రపంచచరిత్ర. ఆ విశ్వాసం&nbsp;<BR>నీలోని దైవశక్తిని ప్రేరేపిస్తుంది. దానితో నువ్వేమైనా చెయ్యవచ్చును. ఆ అనంత&nbsp;<BR>మైన శక్తిని ప్రకటించడానికి తగినంతగా నువ్వు ప్రయత్నించనప్పుడే నువ్వు&nbsp;<BR>తప్పుచేసిన వాడవవుతావు. మనుష్యుడుగాని జాతిగాని ఆత్మవిశ్వాసం కోలుపో-&nbsp;<BR>గానే మరణోర్ముఖు లవుతారు.</FONT></p>
<p><FONT FACE="SHREE900, SHREE, sans-serif" SIZE="3">సాంప్రదాయిక మతసిద్ధాంతాల వల్లగాని, దుర్వృత్తివల్లగాని మానవుడిలో&nbsp;<BR>అంతర్నిహితమైన దైవత్వం కూలిపోదు. తప్పులు చెయ్యటం సహజం. కాని&nbsp;<BR>దానికోసం విచారించవద్దు. గభీర అంతర్దృష్టిని కలిగివుండు. ‘‘అయినదేదో&nbsp;<BR>అయింది. ఆహా! ఇంతకంటె బాగా జరిగివుండాల్సినది’’ అని వాపోవద్దు. మాన-&nbsp;<BR>వుడు ఈశ్వరుడే ఐవుండకపోతే, ప్రదక్షిణ ప్రార్థనలతో, అనుతాపంతో మానవ&nbsp;<BR>జాతి యీపాటికి ఉన్మత్తమై వుండేది.</FONT></p>
<p><FONT FACE="SHREE900, SHREE, sans-serif" SIZE="3">చిరకాలమూ ఎవ్వరూ పరిత్యక్తులై వుండరు. ఎవ్వరూ నశించరు.&nbsp;<BR>అందరూ చివరికి పరిపూర్ణులవుతారు. ‘‘సోదరులారా! లేవండి. పైకి రండి.&nbsp;<BR>మీరు పవిత్రులూ స్వరూపులు సుమా. మీరు భగవత్స్వరూపు లవండి; దైవ-&nbsp;<BR>త్వాన్ని ప్రకటించి దేవుడవండి’’ అని అహోరాత్రులు ప్రబోధించండి.</FONT></p>
<p><FONT FACE="SHREE900, SHREE, sans-serif" SIZE="3">నాగరికత అంటే ఏమిటి? ప్రతిజీవిలో దైవాశం వున్నదనే భావమే. తీరిక&nbsp;<BR>వున్నప్పు డీ భావాన్ని స్మరిస్తూ స్వాతంత్య్రాన్ని వాంఛించండి. అంతే. ఈ దైవత్వ&nbsp;<BR>ప్రకటనకు దారితీసే ఇతరమైన దానినంతా తిరస్కరించండి. నువ్వు దేవుడవడా-&nbsp;<BR>నికి తోడ్పడే దానినంతా దృఢంచెయ్యి. మనస్సులో దీన్ని అహర్నిశలూ నొక్కి-&nbsp;<BR>పలుకు. అప్పుడు తెర క్రమంగా పలుచబారుతుంది.</FONT></p>
<p><FONT FACE="SHREE900, SHREE, sans-serif" SIZE="3">నేను మనిషిని కాను, దేవతను కాను. నాకు లింగభేదం లేదు, అవధి లేదు.&nbsp;<BR>నేను జ్ఞానాన్నే, దేవుణ్ణే. నాకు క్రోధంగాని, ద్వేషంగాని లేదు. నాకు కష్టం లేదు.&nbsp;<BR>సుఖం లేదు. జనన మరణాలు నా కెన్నడూ లేవు. కారణం నే నఖండమైన&nbsp;<BR>జ్ఞానాన్ని. అఖండమైన ఆనందాన్ని. ఓ మనసా! నేను దేవుణ్ణి, నేను పరమాత్మను.</FONT></p>
<p><FONT FACE="SHREE900, SHREE, sans-serif" SIZE="3">నిన్ను నువ్వు శరీరరహితుడివిగా తెలుసుకో. నీ కెన్నడూ దేహం లేదు.&nbsp;<BR>అదంతా మూఢవిశ్వాసం, యీ దివ్యత్వాన్ని బీదలకు, అధఃపతితులకు, పీడి-&nbsp;<BR>తులకు, రోగులకు ప్రకటించు.</FONT></p>
<p><FONT FACE="SHREE900, SHREE, sans-serif" SIZE="3">ఐదు వందల సంవత్సరాల కొకసారి ప్రపంచం మీది కీ విధమైన భావ&nbsp;<BR>తరంగం వస్తుందని స్పష్టంగా తెలుస్తూంది. వివిధ దిశలలో చిన్నచిన్న తరం&nbsp;<BR>గాలు లేస్తాయి. కాని ఒక్కటి మిగిలిన వాటిని మింగివేసి సంఘంమీదికి&nbsp;<BR>ఉప్పొంగి వస్తుంది. అధికమైన సచ్ఛీలం కలిగిన తరంగమే యిలా పైకి రాగలదు.</FONT></p>
<hr class="puTa_virupu">
<table><tr><td><a class=puTa_lanke href=puTa517.html>p517</a></td><td>p518</td><td><a class=puTa_lanke href=puTa519.html>p519</a></td></tr></table>
</div></body></html>
