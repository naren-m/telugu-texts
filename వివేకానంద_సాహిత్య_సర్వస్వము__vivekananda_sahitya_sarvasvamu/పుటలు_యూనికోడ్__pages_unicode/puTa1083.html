<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1082.html>p1082</a></td><td>p1083</td><td><a class=puTa_lanke href=puTa1084.html>p1084</a></td></tr></table>
<p><FONT FACE="SHREE900, SHREE, sans-serif" SIZE="3">1892 - 93 సంవత్సరంలో చెన్నపురిలో స్వామీజీ చేసిన ప్రసంగాంశాలు</FONT></p>
<BR>
<p><FONT FACE="SHREE900, SHREE, sans-serif" SIZE="3">259</FONT></p>
<BR>
<p><FONT FACE="SHREE900, SHREE, sans-serif" SIZE="3">ఏ ఒక్క మూలపదార్థం నుండి సర్వద్రవ్యాలు జనించాయో, దాన్ని కనుగొన్న&nbsp;<BR>తర్వాత రసాయనిక శాస్త్రం యిక పొందవలసిన అభివృద్ధి ఉండదు. సర్వశక్తులు ఏ&nbsp;<BR>ఒక్క శక్తి ప్రకాశాలో, దాన్ని కనుగొన్న తర్వాత పదార్థ విజ్ఞానశాస్త్రం సాధించే&nbsp;<BR>అభివృద్ధి యిక ఉండదు. అలాగే మతంకూడా ఏకత్వాన్ని పొందిన తర్వాత, దానికిక&nbsp;<BR>అభివృద్ధి ఉండదు. హిందూమతం అలాంటిది.</FONT></p>
<p><FONT FACE="SHREE900, SHREE, sans-serif" SIZE="3">వేదాల్లో లేని క్రొత్త మత భావాలను ఎక్కడా ఎవరూ చెప్పలేదు.&nbsp;<BR>ప్రతి విషయంలోనూ అభివృద్ధి రెండు రకాలు - మొదటిది విభజనపూర్వక&nbsp;<BR>వివేచనం; విశ్లేషణాయుత పరిశీలనం. రెండవది సామరస్యయుత సంశ్లేషణం.&nbsp;<BR>మొదటిదానిలో హిందువులు ఇతరజాతులకన్నా మిన్న. రెండవదానిలో వారు&nbsp;<BR>లెక్కకు రారు.</FONT><FONT FACE="SHREE900, SHREE, sans-serif" SIZE="2"><sup>1</sup></FONT></p>
<p><FONT FACE="SHREE900, SHREE, sans-serif" SIZE="3">విభజనపూర్వక వివేచనాశక్తిని - వేరుపరిచెడి శక్తిని హిందువులు&nbsp;<BR>అలవరచుకున్నారు. పాణినీవ్యాకరణం లాంటి శాస్త్రం ఏ జాతికీ లేదు.</FONT></p>
<BR>
<p><FONT FACE="SHREE900, SHREE, sans-serif" SIZE="3">జైనులను - బౌద్ధులను హిందూమతంలోకి మార్చటమే, రామానుజుడు&nbsp;<BR>చేసిన ఘనకార్యం. ప్రతిమారాధనాన్ని విశేషంగా ప్రచారం చేసిన మహనీయు డతడు.&nbsp;<BR>మోక్షానికి శక్తిమంతాలైన సాధనాలుగా అతను ప్రేమ - విశ్వాసాలను ప్రవేశపెట్టాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">భాగవతంలో కూడా ఇరువది నాలుగు అవతారాలను పేర్కొనటం జరిగింది.&nbsp;<BR>ఇవి జైనుల ఇరువది నాలుగు తీర్థంకరుల్ని పోలినవని చెప్పవచ్చు. ఇద్దరికీ వృషభదేవు&nbsp;<BR>డున్నాడు.</FONT></p>
<BR>
<p><FONT FACE="SHREE900, SHREE, sans-serif" SIZE="3">యోగాభ్యాసం వల్ల ఏ విషయానికి ఆ విషయాన్ని వేరుచేసే శక్తి కలుగు&nbsp;<BR>తుంది. సిద్ధుడు వస్తువులనుండి వాటి గుణాలను, విశేషణాలను వేరుచేసి, వాటికి&nbsp;<BR>స్వతంత్రసత్తానిచ్చి, ఆలోచించగలడు. సిద్ధుని ఆధిక్యం యిందులోనే ఉంది.</FONT></p>
<BR>
<p><FONT FACE="SHREE900, SHREE, sans-serif" SIZE="3">పరస్పర విరుద్ధవిషయాలు తీవ్రరూపంలో కలిసేటప్పుడు ఒకదాన్ని ఒకటి&nbsp;<BR>పోలివుంటాయి. అనంతబ్రహ్మంలో మనసును సంలగ్నంచేసి, ధ్యానంలో&nbsp;<BR>తన్మయుడైన భక్తిపుంగవుడూ, పతనంచెంది - ఉన్మత్తుడైన త్రాగుబోతూ ఒకే&nbsp;<BR>రకంగా కనిపిస్తారు. వారిద్దరూ అప్పుడప్పుడు ఒకరు మరొకరుగా మారు&nbsp;<BR>తున్నట్లు కనిపించే లక్షణాలను చూసి మనం విస్మయం చెందుతుంటాం.</FONT></p>
<p><FONT FACE="SHREE900, SHREE, sans-serif" SIZE="3">నరాల బలహీనత ఎక్కువగా కలవారు మతానుభూతులను పొందుతుం&nbsp;<BR>టారు. వారికి దేనియందు ఆసక్తి కలిగినా, ఆవేశపూరితు లౌతుంటారు.</FONT></p>
<BR>
<p><FONT FACE="SHREE900, SHREE, sans-serif" SIZE="3">తనను పిచ్చివాడని అనేవారికి ఒక భక్తుడు, ‘‘లోకంలో అంతా పిచ్చివాళ్లే.&nbsp;<BR>కొందరికి డబ్బు పిచ్చి, కొందరికి స్త్రీల పిచ్చి, కొందరికి దేవుని పిచ్చి. మునిగి&nbsp;<BR>పోవటం తప్ప మరోగత్యంతరం లేకపోతే, మనిషి పేడగుంటలోకన్నా&nbsp;<BR>పాలసముద్రంలో మునిగిపోవటం మేలుకదా!’’ అని సమాధానం చెబుతాడు.</FONT></p>
<hr class="puTa_virupu">
<table><tr><td><a class=puTa_lanke href=puTa1082.html>p1082</a></td><td>p1083</td><td><a class=puTa_lanke href=puTa1084.html>p1084</a></td></tr></table>
</div></body></html>
