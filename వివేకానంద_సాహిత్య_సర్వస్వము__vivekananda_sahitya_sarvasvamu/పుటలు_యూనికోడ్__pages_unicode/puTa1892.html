<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1891.html>p1891</a></td><td>p1892</td><td><a class=puTa_lanke href=puTa1893.html>p1893</a></td></tr></table>
<p><FONT FACE="SHREE900, SHREE, sans-serif" SIZE="3">నా ఐరోపా యాత్ర</FONT></p>
<p><FONT FACE="SHREE900, SHREE, sans-serif" SIZE="3">287</FONT></p>
<p><FONT FACE="SHREE900, SHREE, sans-serif" SIZE="3">వచ్చును. స్నానం నీరుకూడా ఎవరూ ముట్టుకోకుండా సంపాదించుకోవచ్చును.&nbsp;<BR>బియ్యం, పప్పులు, కూరగాయలు, చేపలు, మాంసం, పాలు, నెయ్యి మొదలైన&nbsp;<BR>పదార్థాలన్నీ యీ ఓడల్లో లభిస్తాయి. ఎందుచేతంటే యీ ఓడలమీదున్న&nbsp;<BR>పనివారిలో అధికులు హిందువులు. వీరంతా తినటానికి ముల్లంగి, క్యాబేజి,&nbsp;<BR>బంగాళాదుంపలు సరఫరాచెయ్యాలి. ప్రయాణానికి ముఖ్యంగా కావలసింది&nbsp;<BR>డబ్బు. అది వుంటే ఎక్కడకైనా వెళ్లొచ్చును. నీ ఆచార నియమాలన్నింటిని&nbsp;<BR>పాటించవచ్చును.</FONT></p>
<p><FONT FACE="SHREE900, SHREE, sans-serif" SIZE="3">కలకత్తా, ఐరోపాల మధ్య తిరిగే ఓడ లన్నింట్లోను వంగదేశ పనివారే&nbsp;<BR>నియమించబడతారు. క్రమంగా వారొక కులంగా రూపొందుతున్నారు. వారు&nbsp;<BR>కొన్ని నావిక పదాలను తయారుచేసుకొన్నారు. కెప్టెనుకు ‘బారీవాలా’, ఆఫీస-&nbsp;<BR>రుకు ‘మాలం’, తెరచాపకొయ్యకు ‘దోల్‌’, తెరచాపకు ‘సరహ్‌’, వంచటానికి&nbsp;<BR>‘ఎరియా’ ఎత్తటానికి ‘హబిష్‌’ అనే మాటలు పర్యాయపదాలైనాయి.</FONT></p>
<p><FONT FACE="SHREE900, SHREE, sans-serif" SIZE="3">లస్కర్లకు, బొగ్గువారికి ‘సరంగి’ అనే నాయకులుంటారు. వీరి కింద&nbsp;<BR>యిద్దరుగాని, ముగ్గురుగాని ‘థిండల్లులు’ అనే అధికారులుంటారు. వీరి కింద&nbsp;<BR>లస్కర్లు, బొగ్గువారు పనిచేస్తారు.</FONT></p>
<p><FONT FACE="SHREE900, SHREE, sans-serif" SIZE="3">ఈ నౌకర్లకు పైన బట్లరు, అతడిపైన ఒక ఐరోపీయ ‘స్టెవర్డ్‌’ వుంటారు.&nbsp;<BR>లస్కర్లు ఓడలను కడుగుతారు. తాళ్లను విప్పటం, చుట్టటం మొదలైన పనులు&nbsp;<BR>చేస్తారు. పడవలను కిందికి దింపటం, పైకిలాగటం, తెరచాపలను ఎత్తటం,&nbsp;<BR>దించటం వీరి పనులు. ఇలాటివే మరికొన్ని పనులు వీరు చేస్తారు. సరంగు,&nbsp;<BR>తిందాలు యీ లస్కర్లు చేసే పనులను పర్యవేక్షిస్తూ, తిరుగుతూ వారికి సహక&nbsp;<BR>రిస్తారు. బొగ్గువారు ఇంజను గదిలో మంట వేస్తారు. వారు రేయింబవళ్లు&nbsp;<BR>ఆ మంటతో కుస్తీపట్టాలి. ఇంజనులను పరిశుభ్రం చెయ్యాలి. అంత పెద్ద&nbsp;<BR>ఇంజన్లను, వాటి భాగాలను పరిశుభ్రపరచటం అంత తేలికకాదు. సరంగు అతడి&nbsp;<BR>సహాయకుడు కలకత్తా వాళ్లు. వంగ భాష మాట్లాడతారు. పెద్దమనుషుల&nbsp;<BR>వేషంలో వుంటారు. చదవటం, వ్రాయటం వారికి తెలుసు. స్కూల్లో చదువు-&nbsp;<BR>కోవటంవల్ల చక్కని ఇంగ్లీషుకూడా మాట్లాడతారు. సరంగుకు ఒక కొడు&nbsp;<BR>కున్నాడు, 13 ఏళ్లవాడు. కెప్టెనుకు వాడు నౌకరు. కెప్టెన్‌ గదిముందు వాడు&nbsp;<BR>ప్రతీహారిగా వుంటాడు. వంగదేశస్థులైన యీ లస్కర్లు, బొగ్గువాళ్లు, పనివారిని,&nbsp;<BR>వంటవారిని - వీరందరిని చూసినప్పుడు నా దేశ ప్రజలను గురించిన నా నిరాశా&nbsp;<BR>భావం చాలవరకు తొలగిపోయింది. బలిష్ఠమైన శారీరదార్ఢ్యంతో వీరు నెమ్మదిగా&nbsp;<BR>తమ మనుష్యతత్త్వాన్ని ప్రకటించుకొంటున్నారు. వీరు నిర్భీతులు, ఐనా వినయ</FONT></p>
<hr class="puTa_virupu">
<table><tr><td><a class=puTa_lanke href=puTa1891.html>p1891</a></td><td>p1892</td><td><a class=puTa_lanke href=puTa1893.html>p1893</a></td></tr></table>
</div></body></html>
