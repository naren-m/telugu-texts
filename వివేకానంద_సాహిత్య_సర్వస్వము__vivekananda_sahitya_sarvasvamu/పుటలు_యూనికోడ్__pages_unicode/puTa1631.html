<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1630.html>p1630</a></td><td>p1631</td><td><a class=puTa_lanke href=puTa1632.html>p1632</a></td></tr></table>
<p><FONT FACE="SHREE900, SHREE, sans-serif" SIZE="3">26 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">సౌఖ్యం లేదు.’’</FONT></p>
<p><FONT FACE="SHREE900, SHREE, sans-serif" SIZE="3">స్థూలజగత్తులోని యీ భేదం, యీ దృశ్యమానాలైన వస్తువులు తాత్కాలి&nbsp;<BR>కంగా మానవుడి యథార్థస్వరూపాన్ని మరుగుపరుస్తున్నా యనటం అద్వైత&nbsp;<BR>సిద్ధాంతం; అంతేకాని మానవుడి యథార్థ స్వరూపం నిజానికి మార్పు చెందనే&nbsp;<BR>లేదు. క్షుద్రాతిక్షుద్రమైన క్రిమిలోను, మహోన్నతుడైన మానవుడిలోను ఒకే&nbsp;<BR>దివ్యత్వం వుంది. క్రిమిరూపం క్షుద్రరూపం. దానిలోని దివ్యత్వానికి మాయతో&nbsp;<BR>కలిగే మరుగుపాటు ఎక్కువ. దివ్యత్వానికి మాయవల్ల మరుగుపాటు ఏ&nbsp;<BR>రూపంలో అతితక్కువో ఆ రూపం మహోన్నతం. ప్రతి వస్తువులోనూ ఒకే&nbsp;<BR>దివ్యత్వం వుంది. ఈ ఆశయంనుండే నీతికి మూలం ఏర్పడుతోంది. ఇతరులకు&nbsp;<BR>ద్రోహం చెయ్యద్దు. అఖిల విశ్వం ఒక్కటే కాబట్టి నిన్ను నువ్వు ప్రేమించు&nbsp;<BR>కొన్నట్లే ప్రతివ్యక్తిని ప్రేమించు. మరొకరికి కీడు చెయ్యటంలో నాకు నేనే కీడు&nbsp;<BR>చేసుకుంటున్నాను; మరొకరిని ప్రేమించటంలో నేను నన్నే ప్రేమించుకొంటు-&nbsp;<BR>న్నాను. ఈ ఆశయంనుండే అద్వైత నీతిసూత్రం ఉద్భవిస్తోంది. ఈ సూత్రాన్ని&nbsp;<BR>ఒక్కమాటలో సంక్షేపించారు ‘అహంతా విసర్జనమ్‌’ అని. ‘సంకుచితమైన ఈ&nbsp;<BR>వ్యష్ట్యాత్మే నా సమస్త దుఃఖానికి కారణ’మని అద్వైతి అంటాడు. ఇతర జీవుల-&nbsp;<BR>కంటె నేను వేరనే భావాన్ని కలిగించే యీ వ్యష్ట్యాత్మభావంవల్ల ద్వేషం,&nbsp;<BR>అసూయ, దుఃఖం, సంఘర్షణ, తక్కిన అనర్థాలన్నీ కలుగుతాయి. ఈ భావాన్ని&nbsp;<BR>తొలగించుకోగానే ఘర్షణంతా సమసిపోతుంది; దుఃఖమంతా అంతరిస్తుంది.&nbsp;<BR>కాబట్టి యీ సంకుచిత వ్యక్తిత్వాన్ని విసర్జించ వలసిందే. క్షుద్రజంతువుల కోస-&nbsp;<BR>మైనా సరే, మన ప్రాణాలను సమర్పించటానికి మనం సర్వదా సంసిద్ధులమై&nbsp;<BR>వుండాలి. చిన్నిపురుగుకోసం తన ప్రాణాన్ని త్యజించటానికి సంసిద్ధుడైనవాడు&nbsp;<BR>అద్వైతి ఆశించే పరిపూర్ణ స్థితి అందుకొన్నాడన్నమాటే; అత డా తీరులో సంసి-&nbsp;<BR>ద్ధుడైన క్షణంలోనే మాయ తెర అతణ్ణుండి తొలగిపోతుంది. అప్పు డతనికి&nbsp;<BR>స్వస్వరూపం అనుభూతమౌతుంది. విశ్వంనుండి తాను అభిన్నుడననే అను-&nbsp;<BR>భూతి అతడికి యీ జీవితంలో కలుగుతుంది. కొంతసేపటికి యీ దృశ్యమాన&nbsp;<BR>ప్రపంచం అదృశ్యమౌతుంది. అతడికి స్వస్వరూప సాక్షాత్కారం కలుగుతుంది.&nbsp;<BR>కాని, యీ దేహకర్మ వున్నంతకాలం అతడు జీవించే వుండాలి. మాయాతెర&nbsp;<BR>తొలగిపోయాకకూడా కొంతకాలం యీ దేహం వుంటే అలాటి స్థితినే వేదాం-&nbsp;<BR>తులు జీవన్ముక్తి అంటారు. ఎండమావి వల్ల కొంతకాలం మోసపోయిన వ్యక్తికి&nbsp;<BR>ఒకనాడు భ్రాంతి తొలగిపోతే, మరునాడుగాని, మరోనాడుగాని ఆ ఎండమావి&nbsp;<BR>తిరిగి కనబడ్డా అతడు మోసపోడు. ఎండమావి విచ్ఛిన్నం కాకముందు యిది&nbsp;<BR>నిజం, యిది మోసమని అతడు గుర్తించలేకపోయాడు. ఒక్కసారి అది విచ్ఛి-</FONT></p>
<hr class="puTa_virupu">
<table><tr><td><a class=puTa_lanke href=puTa1630.html>p1630</a></td><td>p1631</td><td><a class=puTa_lanke href=puTa1632.html>p1632</a></td></tr></table>
</div></body></html>
