<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1977.html>p1977</a></td><td>p1978</td><td><a class=puTa_lanke href=puTa1979.html>p1979</a></td></tr></table>
<p><FONT FACE="SHREE900, SHREE, sans-serif" SIZE="3">పద్యమంజరి</FONT></p>
<p><FONT FACE="SHREE900, SHREE, sans-serif" SIZE="3">373</FONT></p>
<p><FONT FACE="SHREE900, SHREE, sans-serif" SIZE="3">ఇక్కడ పసిపిల్లలు</FONT></p>
<p><FONT FACE="SHREE900, SHREE, sans-serif" SIZE="3">అచిరంలో దుమ్ములో కలిసిపోయే</FONT></p>
<p><FONT FACE="SHREE900, SHREE, sans-serif" SIZE="3">సువర్ణ స్వప్నాలను కంటూ ఉంటారు;</FONT></p>
<p><FONT FACE="SHREE900, SHREE, sans-serif" SIZE="3">ఏనాడో అంతరించిన ఆశను చూడటానికి వెనుతిరిగి</FONT></p>
<p><FONT FACE="SHREE900, SHREE, sans-serif" SIZE="3">జీవితమొక శిథిలాంగణమని తెలుసుకుంటారు.&nbsp;<BR>వయస్సు తీరిన తర్వాతనే వివేకం వస్తుంది.</FONT></p>
<p><FONT FACE="SHREE900, SHREE, sans-serif" SIZE="3">మన మీ చక్రాన్ని వదలీ వదలకముందే</FONT></p>
<p><FONT FACE="SHREE900, SHREE, sans-serif" SIZE="3">నవయవ్వన జీవితాలెన్నో నూతనోత్సాహంతో</FONT></p>
<p><FONT FACE="SHREE900, SHREE, sans-serif" SIZE="3">ఈ చక్రాన్ని త్రిప్పటానికి పూనుకుంటాయి</FONT></p>
<p><FONT FACE="SHREE900, SHREE, sans-serif" SIZE="3">ఈ విధంగా రోజులు, సంవత్సరాలు తిరుగుతూ ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">సంసారమొక భ్రాంతిబొమ్మ; అడియాస దాని యంత్రం!</FONT></p>
<p><FONT FACE="SHREE900, SHREE, sans-serif" SIZE="3">దురాశ దాని బొడ్డు, సుఖదుఃఖాలు దాని ఆకులు.&nbsp;<BR>నాకే తెలియని ఎక్కడకో</FONT></p>
<p><FONT FACE="SHREE900, SHREE, sans-serif" SIZE="3">నేను తేలిపోతూ ఉన్నాను;</FONT></p>
<p><FONT FACE="SHREE900, SHREE, sans-serif" SIZE="3">ఈ బడబాగ్నినుండి,</FONT></p>
<p><FONT FACE="SHREE900, SHREE, sans-serif" SIZE="3">దయామయీ! నన్ను రక్షించు;</FONT></p>
<p><FONT FACE="SHREE900, SHREE, sans-serif" SIZE="3">కోరికలతో తేలిపోకుండా నన్ను కాపాడు;&nbsp;<BR>భయంకరమైన నీ ముఖాన్ని నావైపుకు త్రిప్పకు.</FONT></p>
<p><FONT FACE="SHREE900, SHREE, sans-serif" SIZE="3">నేను దానిని సహించజాలను.</FONT></p>
<p><FONT FACE="SHREE900, SHREE, sans-serif" SIZE="3">నా తప్పులను మన్నించి, నన్ను కరుణించు.&nbsp;<BR>ఎక్కడ కలహాలు చిరతరంగా సమసిపోతాయో,</FONT></p>
<p><FONT FACE="SHREE900, SHREE, sans-serif" SIZE="3">కష్టాలకు, కన్నీళ్ళకు, ఈ మర్త్యలోక సుఖానికికూడ</FONT></p>
<p><FONT FACE="SHREE900, SHREE, sans-serif" SIZE="3">అతీతమైన తీరాలకు, అమ్మా! నను కొనిపొమ్ము</FONT></p>
<p><FONT FACE="SHREE900, SHREE, sans-serif" SIZE="3">సూర్య చంద్రులు, మెరిసే నక్షత్రాలు, విద్యుత్ప్రభ</FONT></p>
<p><FONT FACE="SHREE900, SHREE, sans-serif" SIZE="3">దాని మహిమను వ్యక్తం చేయలేదు;</FONT></p>
<p><FONT FACE="SHREE900, SHREE, sans-serif" SIZE="3">దాని కాంతిని ఇవన్నీ ప్రతిబింబించుతాయి మాత్రమే.&nbsp;<BR>మరెప్పుడూ మరుమరీచికలు</FONT></p>
<p><FONT FACE="SHREE900, SHREE, sans-serif" SIZE="3">నానుండి నీ ముఖాన్ని మరుగుపెట్టకుండుగాక;</FONT></p>
<p><FONT FACE="SHREE900, SHREE, sans-serif" SIZE="3">నా ఆట ముగిసింది.</FONT></p>
<p><FONT FACE="SHREE900, SHREE, sans-serif" SIZE="3">ఈ శృంఖలాలను త్రెంపు</FONT></p>
<p><FONT FACE="SHREE900, SHREE, sans-serif" SIZE="3">తల్లీ!</FONT></p>
<p><FONT FACE="SHREE900, SHREE, sans-serif" SIZE="3">నన్ను ముక్తుణ్ణి చేయి.</FONT></p>
<hr class="puTa_virupu">
<table><tr><td><a class=puTa_lanke href=puTa1977.html>p1977</a></td><td>p1978</td><td><a class=puTa_lanke href=puTa1979.html>p1979</a></td></tr></table>
</div></body></html>
