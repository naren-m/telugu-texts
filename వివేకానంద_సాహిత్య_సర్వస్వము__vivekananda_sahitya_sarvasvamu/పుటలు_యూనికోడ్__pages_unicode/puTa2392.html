<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2391.html>p2391</a></td><td>p2392</td><td><a class=puTa_lanke href=puTa2393.html>p2393</a></td></tr></table>
<p><FONT FACE="SHREE900, SHREE, sans-serif" SIZE="3">సందేశతరంగణి - మనం పుట్టి పెరిగిన మతం </FONT><FONT FACE="TimesNewRoman, Times, serif" SIZE="2">3 4 3</FONT></p>
<p><FONT FACE="SHREE900, SHREE, sans-serif" SIZE="3">దాన్ని కల్పించి, అది ప్రాచీన గ్రంథమే అని చెప్పడానికైనా వెనుదీయరు. పూర్వ&nbsp;<BR>మిలాటి సంఘటనలు ఎన్నో వుండేవి.</FONT></p>
<p><FONT FACE="SHREE900, SHREE, sans-serif" SIZE="3">ఇక వేదాలనుగూర్చి విమర్శిద్దాం. వేదాలు ఎప్పుడో పూర్వం మానవమా-&nbsp;<BR>త్రులచే వ్రాయబడినవిగా హిందువులు తలపరు. చిరకాల సముపార్జితమైన అగాధ&nbsp;<BR>దివ్యజ్ఞాన నిధులుగా వాటిని భావిస్తారు. ఈ వేదాలు ఒక్కొక్కప్పుడు అభివ్యక్త&nbsp;<BR>మవుతూంటాయి. ఇంకొకప్పుడు అభివ్యక్తం కాకుండా వుంటాయి. సాయ&nbsp;<BR>నాచార్యులవారు, తమ గ్రంథాలలో ఒకచోట ఇలా చెప్పారు. ‘‘యోవేదే&nbsp;<BR>భ్యోఽఖలంజగత్‌ నిర్మమే’’ (వైదిక జ్ఞానంచేత ఎవడు అఖిలజగత్తును నిర్మిం-&nbsp;<BR>చాడో) వేదాలను వ్రాసిన వానిని ఎవరూ చూడలేదు. అలాటివాడు ఒకడున్నాడని&nbsp;<BR>ఊహించడమూ కష్టమే. ఋషులు మంత్రాలను కనుగొన్నవారు మాత్రమే. కానీ,&nbsp;<BR>అవి ఆదికాలంనుండి వున్నాయి. అనంత జ్ఞాననిధులైన ఆ వేదాలను వారు ముఖా-&nbsp;<BR>ముఖి దర్శింపగల్గారు.</FONT></p>
<p><FONT FACE="SHREE900, SHREE, sans-serif" SIZE="3">ఆ ఋషులెవరు? వాత్స్యాయనుడు ఇలా చెప్పాడు - ‘‘మ్లేచ్ఛుడైనా సరే,&nbsp;<BR>ఎవడు సత్ప్రవర్తనచే ధర్మజ్ఞానం పొందుతాడో, బ్రహ్మసాక్షాత్కారం పొందు-&nbsp;<BR>తాడో, వాడే ఋషి’’. ఈ విధంగానే జారపుత్రుడైన వసిష్ఠుడు, మత్స్యగంధి&nbsp;<BR>పుత్రుడైన వ్యాసుడు, దాసీపుత్రుడైన నారదుడు, ఇంకా ఇలాటి వారనేకులు ఋషి-&nbsp;<BR>త్వాన్ని పొందారు. ఇందువల్ల, నిత్యమైన బ్రహ్మమును కనుగొన్నవారిమధ్య జాతి-&nbsp;<BR>భేదాలు పాటించడం తగదని తేలుతోంది. పైన చెప్పిన వారంతా, ఋషులై&nbsp;<BR>నప్పుడు, నేటికాలపు కులీన బ్రాహ్మణులు అంతకంటె గొప్పఋషులు కావచ్చు.&nbsp;<BR>కాబట్టి ఆ ఋషిత్వాన్ని పొందడానికి ప్రయత్నించండి. గమ్యమును చేరేవరకు&nbsp;<BR>వెనుదీయకండి. అప్పుడే సర్వప్రపంచం మీకు తల ఒగ్గుతుంది. ఋషులుగా&nbsp;<BR>మారిపోండి! అదే శక్తి రహస్యం.</FONT></p>
<p><FONT FACE="SHREE900, SHREE, sans-serif" SIZE="3">వేదాలు మాత్రమే మనకు ప్రమాణాలు. వాటిని గ్రహించే హక్కు ప్రతి-&nbsp;<BR>వానికీ ఉంది.</FONT></p>
<p><FONT FACE="SHREE902, SHREE, sans-serif" SIZE="3">‘‘యథమాం వాచం కల్యాణీమావదాని జనpభ్యః।</FONT></p>
<p><FONT FACE="SHREE902, SHREE, sans-serif" SIZE="3">బ్రహ్మరాజన్యభ్యాం శూద్రాచార్యాయచ స్యాయచారణాయః।।’’</FONT></p>
<p><FONT FACE="SHREE900, SHREE, sans-serif" SIZE="3">అని శుక్లయజుర్వేదం చెబుతోంది. ప్రతివానికీ వేదాలను చదివే హక్కు&nbsp;<BR>లేదని వేదంనుండి ప్రమాణం నీవు చూపగలవా? పురాణాలుమాత్రం కొన్ని&nbsp;<BR>కులాలు వేదాలు చదువరాదనీ, కొన్నికులాలు మాత్రమే చదవాలనీ, వేదాలలోని&nbsp;<BR>కొంతభాగం సత్యయుగానికి వర్తిస్తుందనీ, మరి కొంతభాగం కలియుగానికని&nbsp;<BR>చెప్పేమాట నిజమే. కానీ వేదాలుమాత్రం అలా చెప్పడంలేదని గుర్తుంచుకోండి.</FONT></p>
<hr class="puTa_virupu">
<table><tr><td><a class=puTa_lanke href=puTa2391.html>p2391</a></td><td>p2392</td><td><a class=puTa_lanke href=puTa2393.html>p2393</a></td></tr></table>
</div></body></html>
