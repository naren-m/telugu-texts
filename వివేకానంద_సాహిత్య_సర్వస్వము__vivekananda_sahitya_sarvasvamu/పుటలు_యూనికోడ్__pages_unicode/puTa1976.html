<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1975.html>p1975</a></td><td>p1976</td><td><a class=puTa_lanke href=puTa1977.html>p1977</a></td></tr></table>
<p><FONT FACE="SHREE900, SHREE, sans-serif" SIZE="3">పద్యమంజరి</FONT></p>
<p><FONT FACE="SHREE900, SHREE, sans-serif" SIZE="3">371</FONT></p>
<p><FONT FACE="SHREE900, SHREE, sans-serif" SIZE="3">కాలంయొక్క అలలతో సదా లేస్తూ, పడుతూ</FONT></p>
<p><FONT FACE="SHREE900, SHREE, sans-serif" SIZE="3">దొర్లిపోతూ ఉన్నాను</FONT></p>
<p><FONT FACE="SHREE900, SHREE, sans-serif" SIZE="3">అహో! అంతంలేని ఈ తమాషానిక సహించలేను</FONT></p>
<p><FONT FACE="SHREE900, SHREE, sans-serif" SIZE="3">ఈ దృశ్యాలిక నన్ను సంతోషింపజాలవు;&nbsp;<BR>దూరతీరాలు ఒకింతైనా కనబడని,</FONT></p>
<p><FONT FACE="SHREE900, SHREE, sans-serif" SIZE="3">గమ్యాన్ని చేర్పజాలని,</FONT></p>
<p><FONT FACE="SHREE900, SHREE, sans-serif" SIZE="3">అంతంలేని ఈ పరుగిడితో</FONT></p>
<p><FONT FACE="SHREE900, SHREE, sans-serif" SIZE="3">నేను అలిసిపోయాను.</FONT></p>
<p><FONT FACE="SHREE900, SHREE, sans-serif" SIZE="3">లెక్కలేని ఎన్ని జీవితాలనుండి</FONT></p>
<p><FONT FACE="SHREE900, SHREE, sans-serif" SIZE="3">ఈ వాకిళ్ళ ముందట వేచి ఉన్నాను!</FONT></p>
<p><FONT FACE="SHREE900, SHREE, sans-serif" SIZE="3">అవి తెరుచుకోవే!</FONT></p>
<p><FONT FACE="SHREE900, SHREE, sans-serif" SIZE="3">చిరకాంక్షిత కిరణదర్శనపు</FONT></p>
<p><FONT FACE="SHREE900, SHREE, sans-serif" SIZE="3">వ్యర్థ ప్రయాసతో</FONT></p>
<p><FONT FACE="SHREE900, SHREE, sans-serif" SIZE="3">కన్నులు వేసారిపోయాయి</FONT></p>
<p><FONT FACE="SHREE900, SHREE, sans-serif" SIZE="3">ఈ క్షుద్ర జీవితపు సన్నని వంటిమీదనుండి</FONT></p>
<p><FONT FACE="SHREE900, SHREE, sans-serif" SIZE="3">క్రిందికి ప్రసరించింది నా దృష్టి.</FONT></p>
<p><FONT FACE="SHREE900, SHREE, sans-serif" SIZE="3">నవ్వుతూ, ఏడుస్తూ,</FONT></p>
<p><FONT FACE="SHREE900, SHREE, sans-serif" SIZE="3">ఒకరితో ఒకరు పెనగులాడుతున్న దొక</FONT></p>
<p><FONT FACE="SHREE900, SHREE, sans-serif" SIZE="3">పెద్ద జనసమూహం? దేనికోసమో?</FONT></p>
<p><FONT FACE="SHREE900, SHREE, sans-serif" SIZE="3">ఎవ్వరికీ తెలియదు.</FONT></p>
<p><FONT FACE="SHREE900, SHREE, sans-serif" SIZE="3">కనుబొమలు చిట్లించుతూ,</FONT></p>
<p><FONT FACE="SHREE900, SHREE, sans-serif" SIZE="3">ఎదురుగా ఉన్న వాకిళ్ళు అంటున్నట్లున్నాయి -</FONT></p>
<p><FONT FACE="SHREE900, SHREE, sans-serif" SIZE="3">ఆగు! ఇంతవరకే, ఇక దారిలేదు.</FONT></p>
<p><FONT FACE="SHREE900, SHREE, sans-serif" SIZE="3">ఇదే పరిమితి</FONT></p>
<p><FONT FACE="SHREE900, SHREE, sans-serif" SIZE="3">విధిని వేధింపకు,&nbsp;<BR>చేతనైనంత సహించు,</FONT></p>
<p><FONT FACE="SHREE900, SHREE, sans-serif" SIZE="3">వెళ్ళిపో, వెళ్ళిపో!</FONT></p>
<p><FONT FACE="SHREE900, SHREE, sans-serif" SIZE="3">ఆ సమూహంలో కలిసిపో.</FONT></p>
<p><FONT FACE="SHREE900, SHREE, sans-serif" SIZE="3">వారితోపాటు ఈ పాత్రనుండి త్రాగు;</FONT></p>
<p><FONT FACE="SHREE900, SHREE, sans-serif" SIZE="3">వారివలె వెర్రివాడవైపో!</FONT></p>
<hr class="puTa_virupu">
<table><tr><td><a class=puTa_lanke href=puTa1975.html>p1975</a></td><td>p1976</td><td><a class=puTa_lanke href=puTa1977.html>p1977</a></td></tr></table>
</div></body></html>
