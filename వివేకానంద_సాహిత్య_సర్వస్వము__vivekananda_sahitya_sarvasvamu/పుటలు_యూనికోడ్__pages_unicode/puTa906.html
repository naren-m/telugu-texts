<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa905.html>p905</a></td><td>p906</td><td><a class=puTa_lanke href=puTa907.html>p907</a></td></tr></table>
<p><FONT FACE="SHREE900, SHREE, sans-serif" SIZE="3">82 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">అంతా త్రిగుణాత్మకం. సత్త్వం, రజస్సు, తమస్సు అనేవి త్రిగుణాలు. భౌతిక&nbsp;<BR>ప్రపంచంలో తమోగుణం అంధకారంగా లేదా జడత్వంగా వ్యక్తమవుతుంది;&nbsp;<BR>రజోగుణం ఆకర్షణ శక్తిగా లేదా ప్రతిరోధక శక్తిగా కనిపిస్తుంది; సత్త్వగుణం ఈ రెంటి&nbsp;<BR>సమత్త్వంగా ప్రకటమవుతుంది. సృష్టిజాతమంతా ఈ మూడుశక్తుల సంయోగ,&nbsp;<BR>పునస్సంయోగాలవల్ల ఉత్పన్నమవుతున్నది. ప్రకృతి తత్త్వాన్ని సాంఖ్యులు అనేక&nbsp;<BR>విధాలుగా విభజించారు. పురుషుడు, ప్రకృతికి అతీతుడుగా - సర్వాతీతుడుగా,&nbsp;<BR>నిత్యశుద్ధబుద్ధ ముక్తుడై ఉంటాడు. ప్రకృతిలో మనకు కనిపించే జ్ఞానశక్తి అంతా&nbsp;<BR>ప్రకృతిలోని పురుషుని ప్రతిబింబమే కానీ, మరొకటి కాదు. ప్రకృతి స్వయంగా&nbsp;<BR>జడం - అచేతనం. మనసు అనే తత్త్వం కూడా ప్రకృతి తత్త్వం లోనిదేనని మనం&nbsp;<BR>గుర్తించాలి. సంకల్పం మొదలు అత్యంత స్థూలభూతాల వరకూ అంతా ప్రకృతి&nbsp;<BR>తత్త్వం లోనివే - ప్రకృతి వ్యక్తీకరణాలే. ప్రకృతి పురుషుని ఆవరించి ఉంది. ఈ&nbsp;<BR>ఆవరణాన్ని తొలగించుకుంటే చాలు, సహజతేజస్సుతో పురుషుడు ప్రకాశిస్తాడు.&nbsp;<BR>పదిహేనవ సూత్రంలో చెప్పినట్లు, వైరాగ్యం పురుషుని వ్యక్తీకరణానికి&nbsp;<BR>తోడ్పడుతుంది.</FONT></p>
<p><FONT FACE="SHREE900, SHREE, sans-serif" SIZE="3">తర్వాతి సూత్రంలో యోగపరమావధి అయిన సమాధిస్థితిని నిర్వచిస్తారు.</FONT></p>
<BR>
<p><FONT FACE="SHREE902, SHREE, sans-serif" SIZE="3">17. విచిత్క విచాతానందాస్మిచిాను గమాచి్‌ సంప్రజ్ఞాచిః.</FONT></p>
<p><FONT FACE="SHREE900, SHREE, sans-serif" SIZE="3">వితర్కం, విచారణం (యుక్తాయుక్త విచక్షణ) - ఆనందం, అస్మితం అనే&nbsp;<BR>స్థితులతో కూడుకున్న సమాధిస్థితి, సంప్రజ్ఞాత సమాధి.</FONT></p>
<BR>
<p><FONT FACE="SHREE900, SHREE, sans-serif" SIZE="3">సమాధి స్థితి రెండు విధాలు; సంప్రజ్ఞాత సమాధి, అసంప్రజ్ఞాత సమాధి.&nbsp;<BR>సంప్రజ్ఞాత సమాధి వల్ల ప్రకృతిని వశంచేసుకోవటానికి కావలసిన సిద్ధులన్నీ&nbsp;<BR>లభిస్తాయి. ఈ సంప్రజ్ఞాతసమాధి నాలుగు రకాలుగా ఉంటుంది. మొదటిది&nbsp;<BR>సవితర్క సమాధి: ఈ సమాధిస్థితిలో మనసు ఒకానొక విషయాన్ని, తదితర&nbsp;<BR>విషయాల నుండి వేరుచేసి, దాన్నే పదే పదే ధ్యానిస్తూ ఉంటుంది.</FONT></p>
<p><FONT FACE="SHREE900, SHREE, sans-serif" SIZE="3">సాంఖ్యులు ఇరువదిఐదు తత్త్వాలను నిర్వచిస్తారు. వాటిలో (1) ఇరువది&nbsp;<BR>నాల్గు జడప్రకృతి తత్త్వాలు, (2) చేతన పురుషుడు అని రెండు రకాల&nbsp;<BR>ధ్యేయాలున్నాయి. యోగంలో ఈ (ప్రకృతి - పురుష) భాగం మొత్తం&nbsp;<BR>సాంఖ్యదర్శనం పైన ఆధారపడి ఉంటుంది. ఇంతకుముందే సాంఖ్యదర్శనం గూర్చి&nbsp;<BR>చెప్పాను కదా! మనసు, బుద్ధి, అహంకారం చిత్తం నుండే నిర్మాణమై, చిత్తంపైననే&nbsp;<BR>ఆధారపడి ఉంటాయి. చిత్తం ప్రకృతి శక్తులను గ్రహించి, వాటిని సంకల్పరూపంలో&nbsp;<BR>వెలిపరుస్తూ ఉంటుంది. జడత్వం, శక్తి ఏకమయ్యే స్థితి ఒకటి తప్పక ఉండాలి. అదే&nbsp;<BR>సృష్టికి పూర్వం ఉండే అవ్యక్తావస్థ. కల్పాంతంలో ప్రకృతి అవ్యక్తావస్థను</FONT></p>
<hr class="puTa_virupu">
<table><tr><td><a class=puTa_lanke href=puTa905.html>p905</a></td><td>p906</td><td><a class=puTa_lanke href=puTa907.html>p907</a></td></tr></table>
</div></body></html>
