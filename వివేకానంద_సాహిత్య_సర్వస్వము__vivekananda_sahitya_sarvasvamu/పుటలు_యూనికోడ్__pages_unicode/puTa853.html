<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa852.html>p852</a></td><td>p853</td><td><a class=puTa_lanke href=puTa854.html>p854</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ప్రాణం</FONT></p>
<BR>
<p><FONT FACE="SHREE900, SHREE, sans-serif" SIZE="3">29</FONT></p>
<BR>
<p><FONT FACE="SHREE900, SHREE, sans-serif" SIZE="3">ఉంటారు. ఎలా పూరించటం? - అని మీ రడుగుతారేమో! ఆంగ్లానువాదంలో ప్రాణ&nbsp;<BR>మంటే ‘శ్వాస’ అని ఉంది. అది సరికాదు. శరీరంలోని ప్రతిభాగాన్ని కూడా&nbsp;<BR>ప్రాణశక్తితో నింపవచ్చు. అప్పుడు శరీరమంతా మీకు వశమౌతుంది. మీరు అన్ని&nbsp;<BR>వ్యాధులను, అన్ని బాధలను నివారించుకోగల్గుతారు. అంతేకాదు, ఇతరుల శరీరాల్ని&nbsp;<BR>కూడా స్వాధీనం చేసుకుంటారు.</FONT></p>
<p><FONT FACE="SHREE900, SHREE, sans-serif" SIZE="3">ఈ ప్రపంచంలో మంచైనా, చెడైనా అంతా పరస్పరాశ్రయంతో కలుగుతోంది.&nbsp;<BR>తన స్థితిని ఇతరులకు కలుగచేయుట శరీర స్వభావం. మీరు బలంగా, ఆరోగ్యంగా&nbsp;<BR>ఉంటే, మీ సన్నిహితులు కూడా బలంగా, ఆరోగ్యంగా ఉండే అవకాశముంది; అలాగే&nbsp;<BR>మీరు రోగస్థులై, బలహీనులై ఉంటే, వారు కూడా అలాగే మారే అవకాశం ఉంది. ఒక&nbsp;<BR>వ్యక్తి తన ఆరోగ్యాన్ని మరొకరి కివ్వటమే రోగనివారణలో మొదటి ఉపాయం.&nbsp;<BR>ముందుగా చేయవలసిన చికిత్సయిదే. ప్రయత్నపూర్వకంగానో, అప్రయత్నంగానో&nbsp;<BR>మరొకరికి మనం ఆరోగ్యాన్ని బదిలీ చేయవచ్చు. ఒక బలవంతుని వద్ద ఒక&nbsp;<BR>బలహీనుడుంటే, తెలిసో - తెలియకో ఆ బలవంతుడు, ఆ బలహీనునికి కొంత&nbsp;<BR>బలాన్ని చేకూరుస్తాడు. ఇలా ప్రయత్నపూర్వకంగా చేస్తే త్వరగా ఫలితం&nbsp;<BR>కలుగుతుంది. తాము స్వయంగా మంచి ఆరోగ్యంలో ఉండకపోయినా, ఇతరులకు&nbsp;<BR>ఆరోగ్యాన్ని కల్గించే సమర్థ వైద్యులు కూడా ఉన్నారు. ఇలాంటి స్థితిలో&nbsp;<BR>ఇతరులకన్నా, చికిత్సకునికి ప్రాణశక్తి కాస్త ఎక్కువగా వశమై ఉంటుంది. ఆ&nbsp;<BR>ప్రాణాన్ని అతను ఒకానొక స్పందన స్థితికి తెచ్చి, దాన్ని మరొకరికి&nbsp;<BR>సంక్రమింపచేస్తాడు.</FONT></p>
<p><FONT FACE="SHREE900, SHREE, sans-serif" SIZE="3">ఎదురుగా ఉండే రోగుల పైననేకాదు, సుదూరంగా ఉన్న రోగులపైన కూడా&nbsp;<BR>ఈ చికిత్సావిధానాన్ని ప్రయోగించిన సంఘటనలు చాలా ఉన్నాయి. అయితే&nbsp;<BR>నిజంగా దూరం అనేది ‘అంతరం’ అనే అర్థంలో ఎక్కడా లేదు. నీకూ సూర్యునికి&nbsp;<BR>మధ్య ఏమైన ఆంతరముందా? విశ్వమంతా అఖండ ఏకపదార్థ జనితమే కదా! దీన్లో&nbsp;<BR>సూర్యుడు ఒక అంశం, నువ్వూ ఒక అంశం. నదిలో ఒక అంశానికి, మరొక&nbsp;<BR>అంశానికి మధ్య విభజన అనేది ఉంటుందా? ఉండదని ఒప్పుకుంటే, మరి&nbsp;<BR>విద్యుచ్ఛక్తి ఒకచోటి నుండి మరోచోటికి వెళ్లటానికి అభ్యంతర మేమిటీ?&nbsp;<BR>వెళ్లదనటానికి తగిన కారణమేది లేదు. కాబట్టి దూరప్రదేశం నుండి రోగాన్ని&nbsp;<BR>తగ్గించటం యథార్థమే. సుదూర ప్రాంతం నుండి కూడా ప్రాణశక్తిని పంపవచ్చు.&nbsp;<BR>అయితే ఇలాంటి సంఘటనల్లో చాలావరకు మోసాలై ఉంటాయి. నూటికి ఒకటి&nbsp;<BR>నిజం కావచ్చు; మిగతావన్నీ వంచనలే. అంతేకాదు ఇలాంటి చికిత్స మన&nbsp;<BR>మనుకొన్నంత సులభం కూడా కాదు. సర్వసాధారణంగా మానవదేహానికి&nbsp;<BR>సహజంగా ఉన్న ఆరోగ్యస్థితినే, చికిత్సకారులు ఇలాంటి విషయాల్లో రోగనివారణ</FONT></p>
<hr class="puTa_virupu">
<table><tr><td><a class=puTa_lanke href=puTa852.html>p852</a></td><td>p853</td><td><a class=puTa_lanke href=puTa854.html>p854</a></td></tr></table>
</div></body></html>
