<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3718.html>p3718</a></td><td>p3719</td><td><a class=puTa_lanke href=puTa3720.html>p3720</a></td></tr></table>

<p><FONT FACE="TimesNewRoman, Times, serif" SIZE="2">9 2</FONT></p>
<p><FONT FACE="SHREE900, SHREE, sans-serif" SIZE="3">సెలవు తీసుకొంటాను.</FONT></p>
<p><FONT FACE="SHREE900, SHREE, sans-serif" SIZE="3">కెప్టెన్‌ సెవియర్‌, శ్రీమతి సెవియర్‌ ఇంగ్లండ్‌నుండి నాతోకూడ భారత-&nbsp;<BR>దేశానికి వస్తున్నారు. వారుకూడ ఇటలీలో నాతోనే వుంటారు. గత వేసవిలో&nbsp;<BR>నువ్వు వారిని చూశావు.</FONT></p>
<p><FONT FACE="SHREE900, SHREE, sans-serif" SIZE="3">ఒక సంవత్సరంలోపు అమెరికాకు, ఇంగ్లండ్‌కు తిరిగి రావాలనుకొం&nbsp;<BR>టున్నాను.</FONT></p>
<p><FONT FACE="SHREE900, SHREE, sans-serif" SIZE="3">ప్రేమ, ఆశీస్సులతో,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="TimesNewRoman, Times, serif" SIZE="3">3 4 8</FONT></p>
<BR>
<p><FONT FACE="SHREE902, SHREE, sans-serif" SIZE="3">(కుమారి జోసఫీన్‌ మాక్లియోడ్‌కు)</FONT></p>
<BR>
<p><FONT FACE="SHREE900, SHREE, sans-serif" SIZE="3">గ్రేకోట్‌ గార్డెన్స్‌,</FONT></p>
<p><FONT FACE="SHREE900, SHREE, sans-serif" SIZE="3">వెస్ట్‌ మినిష్టర్‌, నైరుతి లండన్‌,&nbsp;<BR>డిసెంబర్‌ 3, 1896.</FONT></p>
<p><FONT FACE="SHREE900, SHREE, sans-serif" SIZE="3">ప్రియమైన ‘జో’,</FONT></p>
<p><FONT FACE="SHREE900, SHREE, sans-serif" SIZE="3">జోజో నీ ఆహ్వానానికి అనేక ధన్యవాదాలు. కాని, భగవంతుడు అన్యధా&nbsp;<BR>తలచాడు. ఏమంటే నేను డిసెంబర్‌ 16న కెప్టెన్‌ సెవియర్‌, శ్రీమతి సెవియర్‌,&nbsp;<BR>మిస్టర్‌ గుడ్విన్‌తోకూడ భారతదేశానికి బైలుదేరుతున్నాను. సెవియర్లు, నేను నేపు-&nbsp;<BR>ల్స్‌లో స్టీమర్‌ ఎక్కుతున్నాం ... రోమ్‌లో నాలుగు రోజులు వ్యవధి వుండటంతో,&nbsp;<BR>ఆల్బర్టా వద్ద సెలవు తీసుకోటానికి ఎదురు చూస్తున్నాను.</FONT></p>
<p><FONT FACE="SHREE900, SHREE, sans-serif" SIZE="3">ప్రస్తుతం యిక్కడి విషయాలు చాల ముమ్మరంగా వున్నాయి. ‘39, విక్టో-&nbsp;<BR>రియా’లో తరగతులకోసం వున్న పెద్దహాలు పూర్తిగా నిండిపోయినా, మరింత-&nbsp;<BR>మంది హాజరవుతున్నారు.</FONT></p>
<p><FONT FACE="SHREE900, SHREE, sans-serif" SIZE="3">ప్రాచీనమైన నా దేశం నన్ను రమ్మని పిలుస్తోంది. నేను వెళ్లక తప్పదు.&nbsp;<BR>కాబట్టి యీ ఏప్రెల్‌ నెలలో రష్యా పోవాలనే ఆలోచనకు స్వస్తిచెబుతున్నాను.</FONT></p>
<p><FONT FACE="SHREE900, SHREE, sans-serif" SIZE="3">భారతదేశంలోని పనులను ఒక కొలిక్కి తెచ్చి, ఎప్పుడూ రామణీయకంగా&nbsp;<BR>వుండే అమెరికా, ఇంగ్లండ్‌ మొదలైన చోట్లకు వెళతాను.</FONT></p>
<p><FONT FACE="SHREE900, SHREE, sans-serif" SIZE="3">నువ్వు ‘మేబెల్‌’ ఉత్తరాన్ని పంపినందుకు సంతోషం. నిజంగా మంచి సమా-&nbsp;<BR>చారమే. పాపం ‘ఫాక్స్‌’ విషయానికే కాస్త విచారపడుతున్నాను. ఏమైనా ‘మేబెల్‌’&nbsp;<BR>అతణ్ణి తప్పించుకొంది ... అది చాలమంచి సంగతి.</FONT></p>
<p><FONT FACE="SHREE900, SHREE, sans-serif" SIZE="3">న్యూయార్క్‌లోని విషయాలు ఎలా సాగుతున్నాయో నువ్వు రాయలేదు.</FONT></p>
<hr class="puTa_virupu">
<table><tr><td><a class=puTa_lanke href=puTa3718.html>p3718</a></td><td>p3719</td><td><a class=puTa_lanke href=puTa3720.html>p3720</a></td></tr></table>
</div></body></html>
