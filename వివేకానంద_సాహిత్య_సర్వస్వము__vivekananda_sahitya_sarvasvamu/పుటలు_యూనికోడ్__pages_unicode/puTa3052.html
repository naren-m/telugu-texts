<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3051.html>p3051</a></td><td>p3052</td><td><a class=puTa_lanke href=puTa3053.html>p3053</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">223</FONT></p>
<p><FONT FACE="SHREE900, SHREE, sans-serif" SIZE="3">చెప్పేవారు: ‘ఉదయకాలంలోను, సంధ్యాసమయంలోను మనస్సు సాత్విక&nbsp;<BR>భావాలతో నిండివుంటుంది. నిష్ఠతో ఆ సమయాల్లో ధ్యానం అభ్యసించాలి.’</FONT></p>
<p><FONT FACE="SHREE900, SHREE, sans-serif" SIZE="3">‘‘శ్రీరామకృష్ణ నిర్యాణం తర్వాత బారానగర మఠంలో మేము ఎన్నో&nbsp;<BR>పారమార్థిక సాధనలు చేశాము. వేకువఝూమున మూడు గంటలకే లేచేవాళ్లం.&nbsp;<BR>దంతధావన మొదలైన కాలకృత్యాలు తీర్చుకొని స్నానంచేసి కొందరు, చేయ-&nbsp;<BR>కుండా కొందరు - ప్రార్థనామందిరంలో చేరి జపధ్యానాల్లో మునిగిపోయే వాళ్లం.&nbsp;<BR>ఆహా! ఆ రోజుల్లో ఎటువంటి వైరాగ్యముండినదో! ప్రపంచం ఉందా లేదా అనే&nbsp;<BR>ధ్యాసే మాకుండేది కాదు. ఇంట్లో గృహిణి ఏ ప్రకారంగా ఉంటుందో ఆ ప్రకా-&nbsp;<BR>రంగా రామకృష్ణానందస్వామి రాత్రింబవళ్లు శ్రీరామకృష్ణునిసేవ, అర్చన మొదలైన&nbsp;<BR>కార్యాలలో నిమగ్నుడై ఉండేవాడు. శ్రీరామకృష్ణుని పూజకు, మా భోజనానికి&nbsp;<BR>కావలసిన వాటినన్నిటిని అతడే చాలవరకు బిచ్చమెత్తి - తెచ్చేవాడు. ఉదయం-&nbsp;<BR>నుండి సాయంత్రం నాలుగు, ఐదు గంటలదాకా జపధ్యానాలు సాగిన రోజులు-&nbsp;<BR>న్నాయి. మా భోజనం సిద్ధంచేసి, రామకృష్ణానందస్వామి వేచి వేచి వుండి చివరికి&nbsp;<BR>జపధ్యానాలనుండి బలవంతాన మమ్మల్ని యివతలకు లాగేవాడు. ఆహా! ఆత-&nbsp;<BR>నిలో ఎంత అద్భుతమైన భక్తినిష్ఠ ఉండేదో ఆశ్చర్యం వేస్తుంది!’’</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! ఆ కాలంలో మఠానికయ్యే ఖర్చులు మీరెలా భరించే-&nbsp;<BR>వాళ్లు?</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అదేంప్రశ్న! మేం సాధువులం. భిక్షాటనంవల్ల, అటువంటి&nbsp;<BR>యితర విధానాలవల్ల ఏదిలభిస్తే దానితో మఠానికయ్యే ఖర్చులు భరించేవాళ్లం.&nbsp;<BR>నేడు సురేశబాబు (సురేంద్రనాథమిత్ర) బలరాంబాబు జీవించిలేరు. వారే&nbsp;<BR>యిప్పుడు జీవించి వుంటే, ఈ మఠాన్ని చూచి ఎంత ఆనందించేవాళ్లో. నీవు&nbsp;<BR>తప్పకుండా సురేశబాబుపేరు వినివుంటావు. ఒక రకంగా ఆయనే ఈ మఠ&nbsp;<BR>స్థాపకుడు. బారానగర మఠ ఖర్చులన్నీ భరించేవాడు ఆయనే. ఆ రోజుల్లో&nbsp;<BR>మమ్మల్ని గురించి ఆలోచించేవాడు ఈ సురేశమిత్రే. ఆయన భక్తిశ్రద్ధలకు సాదృ-&nbsp;<BR>శ్యమే లేదు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! ఆయన అవసానస్థితిలో వున్నప్పుడు మీరు తరచుగా&nbsp;<BR>ఆయన్ను చూడలేదని విన్నాను.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: ఆయన బంధువులు చూడనిస్తేనే చూడగలిగేవాణ్ణి. అదో పెద్ద-&nbsp;<BR>కథ. కాని ఈ విషయం గట్టిగా తెలుసుకో. ఐహికపరులైన మీ బంధువులకు,&nbsp;<BR>మీ జ్ఞాతులకు నీవు బ్రతికినా చచ్చినా ఒకటే. ఆస్తి కొంత సంపాదించి వుంచా-&nbsp;<BR>వనుకో. నీవు బ్రతికి వున్నప్పుడే నీ కుటుంబంలో దాన్నిగూర్చి తగాదాలు</FONT></p>
<hr class="puTa_virupu">
<table><tr><td><a class=puTa_lanke href=puTa3051.html>p3051</a></td><td>p3052</td><td><a class=puTa_lanke href=puTa3053.html>p3053</a></td></tr></table>
</div></body></html>
