<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa428.html>p428</a></td><td>p429</td><td><a class=puTa_lanke href=puTa430.html>p430</a></td></tr></table>

<p><FONT FACE="TimesNewRoman, Times, serif" SIZE="2">1 4</FONT></p>
<p><FONT FACE="SHREE900, SHREE, sans-serif" SIZE="3">గాని పరీక్షించటం తగదు. మర్రిచెట్టును పరీక్షించడానికి ఆ చెట్టు పరిస్థితులనే&nbsp;<BR>గణనలోకి తీసుకోవాలి; ఆపిల్‌చెట్టుకు, ఆ చెట్టు పరిస్థితులనే గైకొనాలి.</FONT></p>
<p><FONT FACE="SHREE900, SHREE, sans-serif" SIZE="3">అనేకత్వంలో ఏకత్వమే సృష్టి నియమం. వ్యక్తిగతంగా స్త్రీ పురుషులలో&nbsp;<BR>ఎలాంటి భేదాలున్నా వాటికడుగున ఏకత్వం వుంది. సాంఘికంగాను, వ్యక్తిగతం-&nbsp;<BR>గాను స్త్రీ పురుషులలోని భిన్నవర్గాలు, భిన్నశీలాలు సృష్టిలోని సహజభేదాలు.&nbsp;<BR>కాబట్టి ఒక్క ప్రమాణాన్నిబట్టే వారి గుణదోషాలను విమర్శించకూడదు, ఒక్క&nbsp;<BR>ఆదర్శాన్నే వారందరికీ విధింపకూడదు. కేవలం అది అస్వాభావికమైన అలజడిని&nbsp;<BR>కలిగిస్తుంది. తత్ఫలితంగా మానవుడు తననే ద్వేషించుకోసాగి పారమార్థికపర-&nbsp;<BR>తకు, సౌజన్యానికి దూరం అవుతాడు. స్వీయోన్నతాదర్శాన్ని అనుసరించి&nbsp;<BR>యత్నించటానికి ఆ ఆదర్శం వీలైనంతవరకు సత్యసన్నిహితమై వుండేందుకు&nbsp;<BR>ప్రయత్నించడానికి ప్రతివ్యక్తిని ప్రోత్సహించడమే మన కర్తవ్యం.</FONT></p>
<p><FONT FACE="SHREE900, SHREE, sans-serif" SIZE="3">అతిప్రాచీనకాలం నుంచి హైందవ ధర్మశాస్త్రాలలో యీ తత్త్వం గుర్తింప-&nbsp;<BR>బడి వుంది. బ్రహ్మచర్యం, గార్హస్థ్యం, సన్న్యాసం అనే వివిధాశ్రమాలను అవలం-&nbsp;<BR>బిస్తూ వివిధవ్యక్తులకు హైందవ ధర్మశాస్త్రాలలోను, వేదాలలోను వివిధ ధర్మాలు&nbsp;<BR>విధింపబడినాయి.</FONT></p>
<p><FONT FACE="SHREE900, SHREE, sans-serif" SIZE="3">హిందువుల సనాతన ధర్మశాస్త్రాల ననుసరించి సార్వజనీన ధర్మాలుండ-&nbsp;<BR>టమే కాక, ప్రతివ్యక్తి జీవితానికి ప్రత్యేక ధర్మాలున్నాయి. బ్రహ్మచర్యాశ్రమంతో&nbsp;<BR>హైందవుని జీవితం ఆరంభమౌతుంది; తరువాత వివాహం చేసుకుని గృహస్థు-&nbsp;<BR>డౌతాడు. వృద్ధాప్యంలో వానప్రస్తుడౌతాడు. చివరకు సర్వసంగాలు పరిత్యజించి&nbsp;<BR>సన్న్యాసి అవుతాడు. ఈ ఆశ్రమాలలో ప్రతిదానికీ ప్రత్యేకధర్మాలు కొన్ని విధింప&nbsp;<BR>బడివున్నాయి. ఈ ఆశ్రమాలలో ఏ ఒక్కదానికీ తక్కినవాటికంటె సహజాధి-&nbsp;<BR>క్యత ఏమీ లేదు. పారమార్థిక కర్మపరాయణుడైన బ్రహ్మచారి జీవితం ఎంత&nbsp;<BR>గొప్పదో గృహస్థుడి జీవితమూ అంతే గొప్పది. సింహాసనంమీది చక్రవర్తి ఎంత-&nbsp;<BR>గొప్పవాడో, వీథులలోని పాకీవాడూ అంతేగొప్పవాడు. సింహాసనంనుంచి అతణ్ణి&nbsp;<BR>తొలగించి పాకీవాడి పని చెయ్యమనండి, దానిలో అతడి సామర్థ్యం చూడండి.&nbsp;<BR>పాకీవాడిని గద్దెనెక్కించి అతడెలా పరిపాలిస్తాడో చూడండి. సంసారంలో వుండే-&nbsp;<BR>వాడికంటె సంసారాన్ని త్యజించినవాడు ఘనుడనటం నిష్ప్రయోజనం; సంసా-&nbsp;<BR>రాన్ని త్యజించి, స్వేచ్ఛగా, సుఖంగా జీవించడంకంటె, సంసారంలో వుంటూ&nbsp;<BR>భగవంతుణ్ణి కొలవటం ఎంతో కష్టతరం. కాలక్రమాన భారతదేశంలోని చతు-&nbsp;<BR>రాశ్రమాలు గార్హస్థ్య సన్న్యాసాశ్రమాలలో దాగినాయి. గృహస్థుడు వివాహం చేసు-&nbsp;<BR>కుని తన విధ్యుక్త పౌరధర్మాలను నిర్వర్తిస్తూవుంటే, భగవంతుని ఉపాసనను,</FONT></p>
<hr class="puTa_virupu">
<table><tr><td><a class=puTa_lanke href=puTa428.html>p428</a></td><td>p429</td><td><a class=puTa_lanke href=puTa430.html>p430</a></td></tr></table>
</div></body></html>
