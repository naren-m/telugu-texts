<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1825.html>p1825</a></td><td>p1826</td><td><a class=puTa_lanke href=puTa1827.html>p1827</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">221</FONT></p>
<p><FONT FACE="SHREE900, SHREE, sans-serif" SIZE="3">మినపపప్పు రొచ్చుకాలువలో పోస్తారు; ఢాకా, విక్రమపురాలవారు తమ పూర్వపు&nbsp;<BR>కూరలను కుక్కలకు వేసినారు - అంటే, వారందరూ ‘నాగరికు’లైనారు!&nbsp;<BR>మీరు వినాశదశనొందారు, యితరులనూ ఆ తోవనే లాగుతున్నారు - కలకత్తా&nbsp;<BR>నగరవాసులైన మీరు! ఇలాగైనా ‘నాగరికు’లయ్యామని గర్విస్తున్నారు! మన&nbsp;<BR>మాండలిక ప్రజలు కలకత్తాలోని పెంటకుప్పలను తిని, అజీర్ణవ్యాధి వల్లా,&nbsp;<BR>గ్రహణివల్లా పీడించబడుతూ, తమకు ఆ జీవనం అనుకూలం కాదని ఒప్పు-&nbsp;<BR>కోరు; పైగా కలకత్తా వాతావరణం తేమవుండి ఉప్పుతో చేరివుందని తమ వాదాన్ని&nbsp;<BR>సమర్థించుకొంటారు! వారు ప్రతి విషయంలోను ఎలాగైనా ‘నగరవాసులు’&nbsp;<BR>కావాలి!</FONT></p>
<p><FONT FACE="SHREE900, SHREE, sans-serif" SIZE="3">ఇప్పటిదాకా ఆహారం, యితరాచారాల గుణగణాలను సంగ్రహంగా వివ&nbsp;<BR>రించాను. పాశ్చాత్యుల సామాన్యాహారమేదో, అది క్రమక్రమంగా ఎలా మారిందో&nbsp;<BR>యిప్పుడు కొంత చెబుతాను.</FONT></p>
<p><FONT FACE="SHREE900, SHREE, sans-serif" SIZE="3">అన్ని దేశాల్లోను పేదల ఆహారం ఏదో ఒక రీతి ధాన్యాహారం. ఆకులు,&nbsp;<BR>కూరగాయలు, శాకాలు, చేపలు, మాంసం భాగ్యాహార వర్గంలో చేరి,&nbsp;<BR>నంజుకోవటానికి ఉపయోగపడతాయి. ఆయా దేశాల్లో సమృద్ధిగా పండి,&nbsp;<BR>అక్కడి పంటల్లో ప్రధానమైంది, పేదల సామాన్యాహారంగా వుంటుంది -&nbsp;<BR>ఉదా: వంగదేశంలోను, ఒరిస్సాలోను, మదరాసులోను, మళయాళ తీరంలోను&nbsp;<BR>ముఖ్యాహారం వరి అన్నం, పప్పు, శాకాలు. ఒక్కొక్కప్పుడు చేపలు, మాంసం&nbsp;<BR>నంజుకోవటానికి మాత్రం పచ్చడిగా వాడుతారు. హిందూదేశంలో తక్కిన&nbsp;<BR>ప్రాంతాల్లో జరుగుబాటు వున్నవారు గోధుమ రొట్టెలు, వరి అన్నం తింటారు.&nbsp;<BR>జనసామాన్యం సజ్జలు, రాగులు, జొన్నలు, మొక్కజొన్నలతోను, యితర ధాన్యా-&nbsp;<BR>లతోను చెపాతీలు చేసుకొని తింటారు.</FONT></p>
<p><FONT FACE="SHREE900, SHREE, sans-serif" SIZE="3">హిందూదేశం అంతటా దుంపకూరలు, కాయగూరలు, పప్పు, చేపలు,&nbsp;<BR>మాంసం: వీటిని రుచిపుట్టించే పదార్థాలుగా వండి రొట్టెతోనో, అన్నంతోనో&nbsp;<BR>తింటారు. అందుచేత వీటిని సంస్కృతంలో ‘‘వ్యంజనాలు’’ (రుచికరమైన పదా-&nbsp;<BR>ర్థాలు) అంటారు. పంజాబ్‌, రాజపుటానా, డక్కనులలో ధనికులు,&nbsp;<BR>ప్రభువులు, అనేక రీతుల్లో మాంసాన్ని ప్రతిరోజూ తింటారు. కాని, వారి ముఖ్యా-&nbsp;<BR>హారంకూడా రొట్టె, వరి అన్నమే. రోజుకు ఒక పౌండు తూకమున్న మాంసాన్ని&nbsp;<BR>తినేవాడు, దాంతో తప్పక రెండు పౌండ్ల చెపాతీలు తింటాడు.</FONT></p>
<p><FONT FACE="SHREE900, SHREE, sans-serif" SIZE="3">ఇలాగే పాశ్చాత్య ఖండాల్లో పేద దేశాల ప్రజల - ముఖ్యంగా ధనిక&nbsp;<BR>ప్రాంతాల్లోని పేదల ముఖ్యాహారం బ్రెడ్‌ (పొంగుడు రొట్టె), బంగాళాదుంపలు.&nbsp;<BR>వారు మాంసాన్ని అరుదుగాని తినరు. తిన్నప్పుడు దాన్ని ‘వ్యంజనం’గా</FONT></p>
<hr class="puTa_virupu">
<table><tr><td><a class=puTa_lanke href=puTa1825.html>p1825</a></td><td>p1826</td><td><a class=puTa_lanke href=puTa1827.html>p1827</a></td></tr></table>
</div></body></html>
