<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1440.html>p1440</a></td><td>p1441</td><td><a class=puTa_lanke href=puTa1442.html>p1442</a></td></tr></table>
<p><FONT FACE="SHREE900, SHREE, sans-serif" SIZE="3">212 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">యోగ్యములైన ఆలోచనలనే ఆలోచిస్తాయి. అతడెక్కడికి పోయినా, అతని ఉనికి&nbsp;<BR>అందరికీ శుభాన్ని కలిగిస్తుంది. శుభంయొక్క మూర్తీభావమే అతడు. అట్టి-&nbsp;<BR>వాడు, తన సాన్నిధ్య మాత్రంచేతనే, పరమదుర్మార్గునికూడ, సాధుశ్రేష్ఠునిగా&nbsp;<BR>మార్చగలడు. అతడు మౌనంగా వున్నా, అతని ఉనికే మానవజాతికి మంగళా-&nbsp;<BR>శాసనంగా వర్తిస్తుంది. అట్టివారు అపకారమేదైనా చేయగలరా? పాపాలు చేయ&nbsp;<BR>గలరా? సత్యానుభూతికి, శుష్క ప్రసంగాలకు, ధ్రువాలకున్నంత భేదముందని&nbsp;<BR>మీరు జ్ఞాపకముంచుకోవాలి! వట్టి మూఢులుకూడ మాటలు చెప్పగలరు.&nbsp;<BR>చిలుకలుకూడ మాట్లాడగలవు. మాట్లాడటం, అనుభూతి పొందటం వేర్వేరు&nbsp;<BR>విషయాలు. వేదాంతాలు, మతాలు, చర్చలు, గ్రంథాలు, వాదాలు, గుళ్లు, తెగలు&nbsp;<BR>- ఇవీ, ఇలాంటివీ, కొన్నివిధాల మంచివే. కాని సత్యానుభూతి కలిగినప్పుడివన్నీ&nbsp;<BR>జారిపోతాయి. దేశ పటాలు మంచివే కానీ, దేశాన్ని ఒకసారి చూచిన తర్వాత&nbsp;<BR>దేశ పటాన్ని చూస్తే ఎంత భేదం కనిపిస్తుంది? కాబట్టి సత్యాన్ని చవిచూచిన&nbsp;<BR>వారికి, తార్కిక వాదోపవాదాలు, మానసిక వ్యాయామ విద్యలు, సత్యాన్ని&nbsp;<BR>గ్రహించడానికి అవసరమా? (కావాలా?) అది వారి ప్రాణాలకు ప్రాణం; వారు&nbsp;<BR>ప్రత్యక్షంగా చూచి అనుభవించిన వస్తువు. కేవల స్పర్శమాత్ర జ్ఞానం కాదది,&nbsp;<BR>అంతకంటె గొప్పది. నీకది ఉపనిషత్తు ఋషులు చెప్పినట్టి ‘‘హస్తామలకం’’&nbsp;<BR>(చేతిలోని ఉసిరికకాయ)గా వుంటే, ‘‘ఇదిగో అది’’ అని నీవు చెప్పగలవు కదా?&nbsp;<BR>అట్లే సత్యంయొక్క అపరోక్షానుభూతి కలవారు, ‘‘ఇదే ఆత్మ’’ అని అంటారు.&nbsp;<BR>నీవు వారితో సంవత్సరాల తరబడిగా వాదించవచ్చు. కాని వారు నిన్ను చూచి&nbsp;<BR>చిరునవ్వు నవ్వుతారు. నీ మాటలన్నీ పసిబిడ్డలయొక్క పిచ్చిమాటలుగా&nbsp;<BR>భావిస్తారు. బిడ్డనట్లే మాట్లాడనిస్తారు. వారు సత్యాన్ని చవిచూచి పరిపూర్ణు&nbsp;<BR>లయ్యారు. నీ వొక దేశాన్ని చూశావనుకో! నీ దగ్గరికొకడు వచ్చి, ఆ దేశం లేదని&nbsp;<BR>వాదించ మొదలుపెడతాడు. అతడు అలా ఎంతసేపువాదించినా, నీవతన్ని గూర్చి&nbsp;<BR>ఏమనుకొంటావు? అతడు పిచ్చాసుపత్రికి పంపదగిన వాడనేకదా? కాబట్టి జ్ఞాన-&nbsp;<BR>సిద్ధుడు ఇలా అంటాడు. ‘‘ఈ చిన్నచిన్న మతాలను గూర్చి లోకంలో జరిగే&nbsp;<BR>ప్రసంగాలన్నీ అసంబద్ధ ప్రలాపాలు. అపరోక్షానుభూతే, బ్రహ్మవిద్యకు ప్రాణం,&nbsp;<BR>మూలసత్త్వం - బ్రహ్మవిద్య ననుభూతం చేసికోవచ్చు.’’ నీవందుకు సిద్ధంగా&nbsp;<BR>వున్నావా? నీకది కావాలా? కావాలంటే లభిస్తుంది. అప్పుడు నీది నిజంగా, ధర్మ-&nbsp;<BR>సందీప్త జీవనమవుతుంది. నీవు అపరోక్షానుభూతి నొందేంత వరకు, నీకు&nbsp;<BR>నిరీశ్వరవాదులకు భేదం లేదు. నిరీశ్వరవాదులు నిష్కపటులు. కాని బ్రహ్మ&nbsp;<BR>విద్యలో నమ్మకం వుందని చెబుతూ, దాన్ని అనుభూతం చేసికోవడానికి&nbsp;<BR>యత్నించనివాడు కపటి.</FONT></p>
<hr class="puTa_virupu">
<table><tr><td><a class=puTa_lanke href=puTa1440.html>p1440</a></td><td>p1441</td><td><a class=puTa_lanke href=puTa1442.html>p1442</a></td></tr></table>
</div></body></html>
