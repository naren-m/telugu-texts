<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1819.html>p1819</a></td><td>p1820</td><td><a class=puTa_lanke href=puTa1821.html>p1821</a></td></tr></table>
<p><FONT FACE="SHREE900, SHREE, sans-serif" SIZE="3">ప్రాచ్యం - పాశ్చాత్యం</FONT></p>
<p><FONT FACE="SHREE900, SHREE, sans-serif" SIZE="3">215</FONT></p>
<p><FONT FACE="SHREE900, SHREE, sans-serif" SIZE="3">ఉద్భవించలేదు.’’ ఈ భావాన్ని పరిగణించి మన దేశంలోని మాంసాహారులు ఆ&nbsp;<BR>ఆహారాన్ని మానుకోవటానికి భయపడుతున్నారు. ఆర్యసామాజికుల్లో యీ విష-&nbsp;<BR>యంలో అభిప్రాయభేదాలున్నాయి. వారిలో యీ విషయం తీవ్రంగా&nbsp;<BR>చర్చించబడుతోంది. మాంసాహారం ముఖ్యమని ఒక వర్గం, అది కేవలం దోషం,&nbsp;<BR>అనైతికం అని రెండవ వర్గం వాదించుకొంటున్నాయి.</FONT></p>
<p><FONT FACE="SHREE900, SHREE, sans-serif" SIZE="3">ఈ విధంగా పరస్పర నిందలతో, కలహాలతో, యుద్ధాలతో కూడిన విరుద్ధ&nbsp;<BR>వాదాలు జరుగుతున్నాయి. ఎంతో సున్నితమైన యీ ఆహార విషయక సమస్యను&nbsp;<BR>గూర్చి చెలరేగుతున్న వితండవాదా లన్నింటిని తోసిపుచ్చి, నే నీ విషయాన్ని&nbsp;<BR>సర్వతోముఖంగా, అతిజాగ్రత్తగా పరిశీలించాను. తత్ఫలంగా నాకు కలిగిన&nbsp;<BR>నిశ్చితాభిప్రాయం హిందువుల భావమే సరైనదని; అంటే హిందూశాస్త్రాల్లో&nbsp;<BR>నిర్దేశించబడినట్లు ప్రత్యేక మానవుల జన్మాన్ని, వృత్తిని అనుసరించి వారి ఆహారం&nbsp;<BR>- తక్కిన అనేక విషయాలను పోలి - భిన్నమై వుండాలి. ఇదే నిర్దుష్ట&nbsp;<BR>మైన అభిప్రాయం. కాని యీ కాలపు హిందువులు శాస్త్రాల ననుసరించరు,&nbsp;<BR>ఆచార్య సత్తముల బోధలనుకూడా ఆలకించరు.</FONT></p>
<p><FONT FACE="SHREE900, SHREE, sans-serif" SIZE="3">మాంసం తినటం మొరటుకార్య మనటానికి సందేహం లేదు; శాకాహారం&nbsp;<BR>నిస్సంశయంగా నిర్మలతరం, - దీన్నెవరు కాదంటారు? పారమార్థిక జీవనం&nbsp;<BR>గడపటమే జీవిత లక్ష్యంగా వున్న వ్యక్తికి శాకాహారమే తగినదనటం నిస్సం&nbsp;<BR>శయమే. కాని తన జీవిత నౌకను అతిప్రయాసతో, ఎడతెగని చావు బతుకుల&nbsp;<BR>పోరాటాల్లో చిక్కి, ప్రపంచ పోటీల నెదుర్కొంటూ నడిపించవలసినవాడు&nbsp;<BR>మాంసాహారం తీసుకొనే తీరాలి. మానవ సమాజంలో ‘బలహీనులను బల&nbsp;<BR>వంతులు అణగదొక్కి విజయోత్సాహం పొందట’మనేది వుండేంతకాలం&nbsp;<BR>మాంసాహారం ఆవశ్యకమే; దానికి సమానమైనది మరో ఉచితాహారం ఏదైనా కని-&nbsp;<BR>పెట్టబడాలి. లేకపోతే బలవంతులు బలహీనులను తమ పాదాల కింద పడేసి&nbsp;<BR>అణచివెయ్యటంలో వింతేముంది. మానవుల్లో ఏ కొద్దిమందో శాకాహారం&nbsp;<BR>వల్ల ఉపకారం పొందారనటం నిష్ప్రయోజనం; - ఒక జాతిని మరో జాతితో&nbsp;<BR>పోల్చి, ఆ పిదప విషయ నిర్ధారణం చెయ్యండి.</FONT></p>
<p><FONT FACE="SHREE900, SHREE, sans-serif" SIZE="3">శాకాహారుల్లోకూడా పరస్పర భిన్నాభిప్రాయాలున్నాయి. బియ్యం,&nbsp;<BR>బంగాళాదుంపలు, గోధుమలు, యవలు, జొన్నలు మొదలైన గంజికట్టు (స్టార్చ్‌)&nbsp;<BR>పదార్థాలు భోజనానికి పనికిరావని కొందరి అభిప్రాయం. ‘ఇవి&nbsp;<BR>మనుషులచేత ఉత్పత్తి చేయబడినవి, సకల జాడ్య మూలాలు. గంజికట్టు&nbsp;<BR>పదార్థాల భోజనం శరీరంలో చక్కెరను ఉత్పత్తిచేసి ఎంతో హాని కలిగిస్తాయి.</FONT></p>
<hr class="puTa_virupu">
<table><tr><td><a class=puTa_lanke href=puTa1819.html>p1819</a></td><td>p1820</td><td><a class=puTa_lanke href=puTa1821.html>p1821</a></td></tr></table>
</div></body></html>
