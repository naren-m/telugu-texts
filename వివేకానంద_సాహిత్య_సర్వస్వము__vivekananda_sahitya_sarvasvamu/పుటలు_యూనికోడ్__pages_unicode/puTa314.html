<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa313.html>p313</a></td><td>p314</td><td><a class=puTa_lanke href=puTa315.html>p315</a></td></tr></table>

<p><FONT FACE="SHREE900, SHREE, sans-serif" SIZE="3">ప్రేమ దేశకాలాతీతం, అఖండం.</FONT></p>
<p><FONT FACE="SHREE902-Italic, SHREE, sans-serif" SIZE="3">మంగళవారం, జూన్‌ 25</FONT></p>
<BR>
<p><FONT FACE="SHREE900, SHREE, sans-serif" SIZE="3">ప్రతి సుఖం తరువాత దుఃఖం కలుగుతూంటుంది; సుఖానుభవానికీ&nbsp;<BR>దుఃఖానుభవానికీ నడుమ వున్న వ్యవధి ఒకప్పుడు అధికంగాను మరొకప్పుడు&nbsp;<BR>స్వల్పంగాను వుండవచ్చు. జీవి ఎంత పురోగతి చెందివుంటుందో సుఖదుఃఖాలు&nbsp;<BR>ఒకదానివెంట ఒకటి అంత త్వరితంగా కలుగుతూంటాయి. మనకు వాంఛ-&nbsp;<BR>నీయం సుఖమూ కాదు, దుఃఖమూ కాదు. రెండూ మన వాస్తవిక స్వభావాన్ని&nbsp;<BR>మరపించేవే; రెండూ సంకెళ్లే. ఒకటి ఇనుపది, మరొకటి బంగారుది - రెంటికి&nbsp;<BR>మరుగున వున్నది ఆత్మ - ఇది సుఖదుఃఖాతీతం. ఇవి కేవలం అవస్థలు, అవస్థలు&nbsp;<BR>మారుతూండక తప్పదు; కాని ఆత్మ నిర్వికార శాంత్యానందమయం. అది&nbsp;<BR>మనకు ‘సంపాదించుకోవలసింది’ కాదు, అది మనలోనేవుంది; మస్టును కడిగివేసి&nbsp;<BR>దాన్ని చూడండి.</FONT></p>
<p><FONT FACE="SHREE900, SHREE, sans-serif" SIZE="3">ఆత్మలోనే నిష్ఠుడవవు. అప్పుడే మనకు నిజమైన విశ్వప్రేమ కలుగుతుంది.&nbsp;<BR>అత్యున్నత వైఖరి పాటించు; సర్వగతమైన మన స్వభావాన్ని గ్రహించి, ప్రపంచ&nbsp;<BR>మనే సర్వ దిగ్దర్శక చిత్రాన్ని పరిపూర్ణశాంతితో చూడాలి. సంసారం శిశుక్రీడ;&nbsp;<BR>మన కిది తెలుసు, కాబట్టి దీనివల్ల కలవరపడలేం. భూషణచేత మనస్సుకు ప్రీతి&nbsp;<BR>ఏర్పడితే దూషణచేత అప్రీతి కలుగుతుంది. సర్వేంద్రియ సుఖాలూ, మానసిక&nbsp;<BR>సుఖంకూడ క్షణభంగురాలు, కాని ఏకం యథార్థం, అనన్యసంబద్ధం, అనన్యప-&nbsp;<BR>రతంత్రం ఐన సంతోషం మనలోనేవుంది. అది పూర్తిగా స్వతంత్రం, అది&nbsp;<BR>ఆనందం. మన ఆనందం ఆంతరికం అయ్యేకొద్దీ మన ఆధ్యాత్మికత అధికరి-&nbsp;<BR>స్తుంది. ఆత్మానందాన్నే లోకులు మతధర్మమని పేర్కొంటారు.</FONT></p>
<p><FONT FACE="SHREE900, SHREE, sans-serif" SIZE="3">ఆంతరప్రపంచం పారమార్థిక ప్రపంచం బాహ్యప్రపంచంకంటె అనంతంగా&nbsp;<BR>ఘనతరం. బాహ్యప్రపంచం ఆంతర ప్రపంచానికి ఛాయ, అవాస్తవం. జగత్తు&nbsp;<BR>మిథ్యాకాదు, సత్యమూకాదు, సత్యపుఛాయ. ‘‘స్వర్ణభాస్వరమైన సత్యప్రతికృతే&nbsp;<BR>భావన’’ అంటాడు కవి.</FONT></p>
<p><FONT FACE="SHREE900, SHREE, sans-serif" SIZE="3">సృష్టిలో - మనకు ప్రవేశం కలుగగానే మనకది సజీవమవుతుంది. స్వత-&nbsp;<BR>స్సిద్ధంగా విషయాలు ప్రాణరహితాలు, మనమే వాటికి ప్రాణం పోస్తున్నాం,&nbsp;<BR>అప్పుడు మనం మూర్ఖులమాదిరి వాటిని చూసి భయపడుతూంటాం, లేదా&nbsp;<BR>వాటిని అనుభవిస్తూంటాం. సంతనుంచి యింటికిపోతూ, దారిలో గాలివానకు&nbsp;<BR>గురై ఒక పుష్పలావికుని ఇల్లు చేరిన బెస్తపడుచుల మాదిరి వర్తించకు. వారికి&nbsp;<BR>ఆతడు తన పూతోటకు పక్కనున్న గదిలో నాటిరాత్రి పడుకోటానికి తావి-&nbsp;<BR>చ్చాడు. అక్కడి వాతావరణం పువ్వుల సువాసనతో ఘుమఘుమలాడుతూంటే,</FONT></p>
<hr class="puTa_virupu">
<table><tr><td><a class=puTa_lanke href=puTa313.html>p313</a></td><td>p314</td><td><a class=puTa_lanke href=puTa315.html>p315</a></td></tr></table>
</div></body></html>
