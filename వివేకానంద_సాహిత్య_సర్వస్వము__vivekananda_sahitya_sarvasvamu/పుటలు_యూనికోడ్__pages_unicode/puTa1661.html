<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1660.html>p1660</a></td><td>p1661</td><td><a class=puTa_lanke href=puTa1662.html>p1662</a></td></tr></table>
<p><FONT FACE="SHREE900, SHREE, sans-serif" SIZE="3">56 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE900, SHREE, sans-serif" SIZE="3">పరిసరాలకంటె ఆత్మ అనంతంగా ప్రశస్తమని అప్పుడు గ్రహిస్తాం. పరిసరాలను&nbsp;<BR>మనం అనుకొనే వీటిగుండా తోసుకొనిపోయే మనం, ఆత్మశక్తితో పోల్చినప్పుడు&nbsp;<BR>యీ పరిసరాలశక్తి శూన్యమని గ్రహించేకాలం ఒకానొక కాలానికి రాగలదు. కాలం&nbsp;<BR>పడుతుంది, అంతే. నిర్వధికమైన దాన్లో కాలం ఒక లెక్కే కాదు; సముద్రంలో&nbsp;<BR>బిందుమాత్రం. మనం వేచివుండవచ్చు, నెమ్మదిగా వుండవచ్చు.</FONT></p>
<p><FONT FACE="SHREE900, SHREE, sans-serif" SIZE="3">ప్రపంచం సమస్తం ఎరుకతోనో, ఎరుకలేకో ఆ గమ్యాన్ని చేరుకోటానికే&nbsp;<BR>పురోగమిస్తూంది. చంద్రుడు ఇతరగోళాల ఆకర్షణనుండి విడివడటానికి&nbsp;<BR>శ్రమిస్తున్నాడు. సుదీర్ఘకాలానికి అతడు విడివడతాడు. కాని తెలివితో శ్రమించే-&nbsp;<BR>వారు శీఘ్రంగా లక్ష్యం చేరుకొంటారు. ఈ సిద్ధాంతంవల్ల కార్యరంగంలో కనబడే&nbsp;<BR>ఒక్క ఫలితం - నిజమైన విశ్వప్రేమ సాధ్యమయేది యీ దృక్పథంలో మాత్రమే.&nbsp;<BR>సర్వజీవులు మన సహయాత్రికులె; మన తోటిప్రయాణికులే, - సకల&nbsp;<BR>ప్రాణులు; మొక్కలు, జంతువులు; నా తోబుట్టువు ఒక్క మానవుడే కాదు; నా&nbsp;<BR>తోబుట్టువైన మృగం, నా తోబుట్టువైన చెట్టుకూడా; మంచివాడైన సోదరుడు&nbsp;<BR>మాత్రమే కాదు, పాపి ఐన సోదరుడూ, ఆధ్యాత్మికపరుడైన సోదరుడూ,&nbsp;<BR>దుష్టుడైన సోదరుడూకూడా. వారంతా ఒక్క లక్ష్యం వంకకే ఏగుతున్నారు.&nbsp;<BR>అందరూ ఒక్క ప్రవాహంలోనే వున్నారు. ప్రతిజీవి అనంతమైన ముక్తస్థితికేసి పరు-&nbsp;<BR>గుపెడుతున్నారు. ఈ గతిని మనం అరికట్టలేం. ఎవరూ దీన్ని ఆపలేరు; ఎంత&nbsp;<BR>ప్రయత్నించినా ఎవరూ వెనక్కు మరలిపోలేడు; అతడు ముందుకే తరుమ&nbsp;<BR>బడతాడు. ఆఖరుకు అతడు విముక్తి పొందుతాడు. ఎక్కణ్ణుండి మనం విసిరి-&nbsp;<BR>వేయబడినట్లు వచ్చిపడ్డామో, మన ఉనికికి కేంద్రమైన ఆ చోటికి, ఆ ముక్తస్థితికి&nbsp;<BR>పోవటానికి మనం పడే శ్రమే ‘సృష్టి’ అనే మాటకు అర్థం. ఇక్కడ మన ఉనికే,&nbsp;<BR>కేంద్రం వంకకు మనం పయనిస్తున్నా మనటానికి నిదర్శనం. కేంద్రంపై కలుగు-&nbsp;<BR>తోన్న యీ ఆకర్షణ తాల్చే రూపాన్నే మనం ప్రేమ అంటున్నాం.</FONT></p>
<p><FONT FACE="SHREE900, SHREE, sans-serif" SIZE="3">ఎందులోనుండి యీ విశ్వం వస్తూంది? దేనిలో యీ విశ్వం వుంది?&nbsp;<BR>మరల దేన్ని చేరుతుంది? - అనే ప్రశ్నలు వేయబడతాయి. దీనికి సమాధానం:&nbsp;<BR>ప్రేమనుండి విశ్వం వస్తూంది; ప్రేమలో వుంది; మరల ప్రేమను చేరుతుంది.&nbsp;<BR>కాబట్టి తనకు యిష్టంవున్నా లేకున్నా, ఎవరూ వెనక్కు మరలిపోవటం అనేది&nbsp;<BR>లేదని, మనం ప్రస్తుతం తెలుసుకోగల స్థితిలో వున్నాం. వెనక్కు పోవటానికి ఎంత&nbsp;<BR>ప్రయత్నించినా ప్రతిజీవుడు కేంద్రాన్ని చేరుకోవలసిందే. ఎరుకతో, బుద్ధి&nbsp;<BR>పూర్వకంగా ప్రయత్నం చేస్తే మార్గం సుగమ మవుతుంది; ప్రతిబంధకం&nbsp;<BR>తగ్గుతుంది; పయనం త్వరగా సాగుతుంది. సమస్త జ్ఞానం శక్తీ మనలోనే&nbsp;<BR>వున్నాయి. బైట లేవనే విషయం కూడా దీన్నిబట్టి సహజంగా నిర్ధారణ</FONT></p>
<hr class="puTa_virupu">
<table><tr><td><a class=puTa_lanke href=puTa1660.html>p1660</a></td><td>p1661</td><td><a class=puTa_lanke href=puTa1662.html>p1662</a></td></tr></table>
</div></body></html>
