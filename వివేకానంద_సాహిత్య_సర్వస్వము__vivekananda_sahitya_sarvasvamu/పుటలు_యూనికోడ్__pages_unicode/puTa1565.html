<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1564.html>p1564</a></td><td>p1565</td><td><a class=puTa_lanke href=puTa1566.html>p1566</a></td></tr></table>
<p><FONT FACE="SHREE900, SHREE, sans-serif" SIZE="3">336 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">మనం జీవంతుడైన భగవంతునే ఆరాధింపకోరుతాం. భగవంతుడు కాని-&nbsp;<BR>దానిని దేన్నీ నా జీవితంలో నేను చూడలేదు. మీరూ చూడలేదు. ఈ కుర్చీని&nbsp;<BR>చూడ్డానికి, మీరు మొదట భగవంతుని చూచి, ఆ తరువాత వానియందే, వాని&nbsp;<BR>ద్వారానే, కుర్చీని చూడగలుగుతున్నారు. ‘‘అహమస్మి’’ - ‘‘నేను వున్నాను’’&nbsp;<BR>అంటూ ఆయన అన్ని చోట్లా వెలుగుతున్నాడు. ‘‘అహమస్మి’’ అనే ఈ&nbsp;<BR>భావం నీ అనుభవంలోకి వచ్చినపుడంతా, నీ ఉనికి నీకు తెలిసొస్తుంది. మన&nbsp;<BR>హృదయాల్లోనూ, ప్రతి జీవిలోనూ, మనమాయనను చూడజాలకపోతే,&nbsp;<BR>ఆయనను చూడటానికి మనమెక్కడికి పోగలం? ‘‘నీవే పురుషుడివి; నీవే స్త్రీవి;&nbsp;<BR>నీవే బాలుడివి, నీవే బాలికవు; కర్రపై ఊనుకొని తడబడుతూ నడిచే ముసిలివి&nbsp;<BR>నీవే; పూర్ణ జవసత్వాలు కలిగి, గర్వంతో నడయాడే యువకుడివీ నీవే;’’&nbsp;<BR>అస్తిత్వం కలిగినదంతా నీవే! ఈ సృష్టిలోవున్న గర్వం తానై వెలిగే సచేతనుడైన&nbsp;<BR>బ్రహ్మం నీవే. ఎక్కడో, ఏదో తెరచాటున ఎవరికీ, ఎన్నడూ సాక్షాత్కరించ-&nbsp;<BR>కుండా వుంటాడని, మనం చాలాకాలంనుండి భావిస్తూండే దేవునికి మారుగా,&nbsp;<BR>ఇలాంటి దేవుని భావన, చాలామందికి విరుద్ధంగా కనిపిస్తుంది. తమను అను-&nbsp;<BR>సరించి నడుస్తూ, తమ మందలింపులకు చెవి ఒగ్గుతూ, తాము నిర్ణయించే&nbsp;<BR>మార్గంలో, జవదాటక ప్రవర్తిస్తే, మరణించేటప్పుడు, మనం దేవుని ప్రత్యక్షంగా&nbsp;<BR>చూడటానికి తామొక అధికార పత్రాన్నిస్తామని మతగురువులు మనకు&nbsp;<BR>చెబుతారు. అర్థంలేని, మతగురు సాంప్రదాయపు బూటక రూపాలు తప్ప ఈ&nbsp;<BR>స్వర్గాలన్నీ ఏమిటి?</FONT></p>
<p><FONT FACE="SHREE900, SHREE, sans-serif" SIZE="3">కాని నిర్గుణతత్త్వం విధ్వంసన శీలమైందనడం తథ్యమే! ఇది అర్చకుల,&nbsp;<BR>చర్చీల, దేవళాల వ్యాపారాన్నంతా నశింపజేస్తుంది. హిందూదేశాన్ని ఇప్పుడు&nbsp;<BR>క్షామం పీడిస్తోంది. కాని చక్రవర్తినైనా కొనజాలేంతటి రత్నాభరణ రాసులున్న&nbsp;<BR>దేవాలయాలు ఎన్నో ఉన్నాయి. ఈ నిర్గుణతత్త్వాన్ని ప్రజలకు బోధిస్తే, అర్చకుల&nbsp;<BR>వృత్తి నాశనమై పోగలదు. అయితే ఏమి? అర్చకుల మోసాలులేక, ఈ తత్త్వాన్ని&nbsp;<BR>నిస్వార్థబుద్ధితో ప్రజలకు బోధించాల్సి వుంది. నీవు బ్రహ్మం; నేను బ్రహ్మం.&nbsp;<BR>ఎవరు, ఎవరికి లోబడటం? ఎవరు, ఎవరిని పూజించడం? నీవు ఈశ్వరుని&nbsp;<BR>ఉత్తమోత్తమాలయం. ఒక దేవాలయాన్నిగాని, విగ్రహాన్నిగాని, బైబిల్‌ను,&nbsp;<BR>వేదాన్నికానీ ఆరాధించడంకంటే, నిన్ను ఆరాధించడమే నాకిష్టం. కొందరు&nbsp;<BR>జనుల భావాలు, అంత పరస్పర భిన్నంగా వుండట మెందుకో? వాళ్లు చేతిలో-&nbsp;<BR>నుండి జారిపోయే చేపలలాగా వున్నారు. తామెంతో బుద్ధిమంతులైన కార్యాచరణ&nbsp;<BR>పరులమని చెప్పుకొంటారు. మంచిదే, కానీ ఇక్కడనే పూజల నర్పించడంకంటే,&nbsp;<BR>నిన్నే ఆరాధించడంకంటే ఉత్తమానుష్ఠానం ఏముంటుంది? నేను నిన్ను</FONT></p>
<hr class="puTa_virupu">
<table><tr><td><a class=puTa_lanke href=puTa1564.html>p1564</a></td><td>p1565</td><td><a class=puTa_lanke href=puTa1566.html>p1566</a></td></tr></table>
</div></body></html>
