<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3581.html>p3581</a></td><td>p3582</td><td><a class=puTa_lanke href=puTa3583.html>p3583</a></td></tr></table>

<p><FONT FACE="TimesNewRoman, Times, serif" SIZE="2"><sup>  </sup>^ ˙</FONT></p>
<p><FONT FACE="SHREE900, SHREE, sans-serif" SIZE="3">నీకు లభిస్తే, అంతకంటె కావలసిన దేముంది. మురికి గుడ్డలు వ్యాధికి ముఖ్య-&nbsp;<BR>కారణం.</FONT></p>
<p><FONT FACE="SHREE900, SHREE, sans-serif" SIZE="3">...మహానివేదన విషయంలో పాయసంమాత్రమే చాలని చెబుతున్నాను.&nbsp;<BR>శ్రీరామకృష్ణులకు పాయసం యిష్టం. పూజామందిరం అనేకులకు ఉపయోగం&nbsp;<BR>అనేమాట సత్యమే. కాని రాజసిక, తామసిక ఆహారాన్ని తినరాదు. కర్మకాండను&nbsp;<BR>కాస్త తగ్గించి, గీత లేక ఉపనిషత్పఠనం లేక సద్గ్రంథ పఠనాన్ని చేర్చు. నేను చెప్ప-&nbsp;<BR>దలచింది యిది: అత్యంత అల్పమైన ఐహికపరత, అత్యధిక ఆధ్యాత్మికపరత&nbsp;<BR>వుండనివ్వు... శ్రీరామకృష్ణ పరమహంస ఈ వ్యక్తికోసంగాని, ఆ వ్యక్తికోసంగాని&nbsp;<BR>అవతరించాడా లేక విశాలవిశ్వానికై అవతరించాడా? రెండవదానికోసమే ఐతే,&nbsp;<BR>ఆయన్ను ఆ విధంగానే వ్యక్తపరచి, లోకాన్నంతా గ్రహించనివ్వు. ఆయన జీవి-&nbsp;<BR>తాన్ని రచించిన వా రెవరితోనైనా ఏకీభవించి నీ సమ్మతాన్ని వారికి యివ్వవద్దు.&nbsp;<BR>ఈ రకమైన గ్రంథాలు మన పేర్లతో వెలువడనంతవరకు భయంలేదు. ‘అందరి&nbsp;<BR>తోను సరి, సరి అని అంటూ నీ అభిప్రాయాలకు అంటిపెట్టుకొనివుండు.’</FONT></p>
<p><FONT FACE="SHREE900, SHREE, sans-serif" SIZE="3">మనకు సాయపడుతున్నందుకు మహేంద్రబాబుకు సహస్రాధిక ధన్య&nbsp;<BR>వాదాలు. ఆయన విశాలహృదయుడైన మనీషి... సన్యాల్‌ విషయంలో తనవంతు&nbsp;<BR>తాను శ్రద్ధతో చేస్తే, అతడు మహోన్నత శ్రేయాన్ని పొందుతాడు. అంటే శ్రీరామ&nbsp;<BR>కృష్ణుని బిడ్డలను సేవించడంద్వారా సోదరుడు తారక్‌ గొప్పపని చేస్తున్నాడు. భళీ!&nbsp;<BR>బాగుంది. మనకు కావలసింది అదే... తోకచుక్కల్లా మీరంతా దూసుకుపోతే&nbsp;<BR>చూడాలని వుంది! గంగాధర్‌ ఏంచేస్తున్నాడు? రాజపుత్రస్థానంలో కొందరు&nbsp;<BR>జమీందారులు అతణ్ణి గౌరవిస్తున్నారు. వారినుండి కొంత ‘ధన’ భిక్షను సంపా-&nbsp;<BR>దించమని అతడికి చెప్పు. అప్పుడు అతడు మనిషని అనిపించుకొంటాడు.</FONT></p>
<p><FONT FACE="SHREE900, SHREE, sans-serif" SIZE="3">అక్షయుడి పుస్తకాన్ని యిప్పుడే చదివాను. అతడికి నా శతసహస్ర ఆలింగ&nbsp;<BR>నాలు అందించు. అతడి లేఖినిద్వారా శ్రీరామకృష్ణుడు ప్రత్యక్షమౌతున్నాడు. అక్ష-&nbsp;<BR>యుడు ధన్యజీవి! ఆ ‘పుంథి’ని అందరిముందు పారాయణం చేయమని చెప్పు.&nbsp;<BR>ఉత్సవంలో అందరిముందు ఆయన దాన్ని గానంచెయ్యాలి. దీనికి చాలసమయం&nbsp;<BR>పడితే, దాన్లోనుండి కొన్ని ముఖ్యభాగాలను గానం చెయ్యమను. అసందర్భమైన&nbsp;<BR>ఒక్క పదంకూడ దాన్లో నాకు కనిపించలేదు. ఆ గ్రంథం పఠించటంలో నే ననుభ&nbsp;<BR>వించిన ఆనందాన్ని మాటల్లో వర్ణించలేను. ఆ పుస్తకం భారీగా విక్రయించ&nbsp;<BR>టానికి మీరంతా ప్రయత్నించండి. తర్వాత అక్షయుడు గ్రామగ్రామం పర్యటించి&nbsp;<BR>దాన్ని బోధింపనివ్వు. అక్షయా! మంచిపని చేశావోయ్‌! భగవంతుడు తనపనిని&nbsp;<BR>తాను చేసుకొంటున్నాడు. గ్రామంనుండి గ్రామానికి వెళ్లి శ్రీరామకృష్ణుని బోధ-&nbsp;<BR>నలను ఎలుగెత్తి చాటండి. ఇంతకంటె శ్రేయస్కరమైన పని మరొకటి వుందా?</FONT></p>
<hr class="puTa_virupu">
<table><tr><td><a class=puTa_lanke href=puTa3581.html>p3581</a></td><td>p3582</td><td><a class=puTa_lanke href=puTa3583.html>p3583</a></td></tr></table>
</div></body></html>
