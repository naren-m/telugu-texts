<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3023.html>p3023</a></td><td>p3024</td><td><a class=puTa_lanke href=puTa3025.html>p3025</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">195</FONT></p>
<p><FONT FACE="SHREE900, SHREE, sans-serif" SIZE="3">సన్యాసినులు కాలక్రమంగా అధ్యాపకులుగాను, మఠ బోధకులుగాను ఉంటారు.&nbsp;<BR>వారు గ్రామాల్లోను పట్టణాలలోను కేంద్రాలు ప్రారంభించి స్త్రీ విద్యావ్యాప్తికి&nbsp;<BR>పాటుపడుతారు. అటువంటి శీలగుణసంపన్నులైన బోధకుల ద్వారా దేశంలో&nbsp;<BR>నిజమైన స్త్రీ విద్యావ్యాప్తి జరుగుతుంది. విద్యార్థినులు మఠంతో సంబంధం వుండి-&nbsp;<BR>నంతకాలం ఈ మఠ ముఖ్య ఆశయం బ్రహ్మచర్యమేనని గ్రహించి&nbsp;<BR>బ్రహ్మచర్యాన్ని పాటించాలి.</FONT></p>
<p><FONT FACE="SHREE900, SHREE, sans-serif" SIZE="3">పారమార్థికత, త్యాగం, ఆత్మనిగ్రహం ఈ మఠ విద్యార్థినులకు ఆద&nbsp;<BR>ర్శాలుగా ఉండాలి. సేవ లేక సేవాధర్మం వారి జీవిత దీక్ష అయివుండాలి. అటు-&nbsp;<BR>వంటి ఆదర్శ జీవితాలను చూచి ఎవరికి వారియందు గౌరవం, విశ్వాసం&nbsp;<BR>ఉండదు. అటువంటి విధానంలో ఈ దేశ స్త్రీల జీవితాలు తీర్చిదిద్దితే సీత,&nbsp;<BR>సావిత్రి, గార్గివంటి ఆదర్శమహిళలు మళ్లీ ఉద్భవిస్తారు. మీరు పాశ్చాత్య&nbsp;<BR>దేశాలను దర్శిస్తేగాని, స్థానిక ఆచార నిర్బంధాలు ఈ దేశ స్త్రీలనెంత అధోగతికి&nbsp;<BR>తెచ్చాయో వారి జీవితాలను నిర్జీవంగాను, జడప్రాయంగాను చేసినవో మీకు&nbsp;<BR>అర్థంకాదు. స్త్రీలకు ఈ దుఃస్థితి కలగటానికి మీరే కారకులు. మళ్లీ వాళ్లను&nbsp;<BR>ఉద్ధరించే బాధ్యతకూడ మీమీదే ఉంది. అందువల్ల కార్యారంభులుకండని&nbsp;<BR>చెబుతున్నాను. వేదాలు మొదలైన కొన్ని ధార్మిక గ్రంథాలను కంఠస్థం చేసినంత-&nbsp;<BR>మాత్రాన ప్రయోజనమేముంది?</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! ఈ మఠంలో శిక్షణపొందిన విద్యార్థినులు వివాహం&nbsp;<BR>చేసుకుంటే వాళ్లల్లో ఆదర్శమహిళలు ఎక్కడ కన్పిస్తారు? ఈ మఠంలో&nbsp;<BR>చదువుకునేవాళ్లు వివాహమాడకూడదు అనే నియామాన్ని ఏర్పాటుచేస్తే&nbsp;<BR>బాగుంటుంది కదా!</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: అదంతా ఒకేసారి చేయటం సాధ్యపడుతుందా? వాళ్లకు విద్య&nbsp;<BR>నేర్పి వాళ్ల దారిని వాళ్లను వదలివేయాలి. ఆ తర్వాత వారికి ఏది శ్రేయస్కరమని&nbsp;<BR>తోస్తుందో ఆ విధంగా చేస్తారు. వివాహం చేసుకొని సంసారంలో ప్రవే&nbsp;<BR>శించిన తర్వాతకూడ పైవిధంగా విద్యావంతులైన మహిళలు ఉత్తమాదర్శాలతో&nbsp;<BR>తమ భర్తలను ఉత్తేజపరుస్తారు. ధీరులైన పుత్రులకు తల్లులౌతారు. కాని, ఒక&nbsp;<BR>నియమం మాత్రం ఉండితీరాలి. ఈ మఠంలో చదువుకునే విద్యార్థినులకు&nbsp;<BR>వారి తలిదండ్రులు పదిహేను సంవత్సరాల ఈడు వచ్చేదాకా వారికి వివాహం&nbsp;<BR>తలపెట్టకూడదు.</FONT></p>
<p><FONT FACE="SHREE900, SHREE, sans-serif" SIZE="3">శిష్యుడు: స్వామీ! అప్పు డా కన్యలకు సంఘంలో ఆదరణ ఉండదు.&nbsp;<BR>వాళ్లను వివాహమాడటాని కెవ్వరూ యిష్టపడరు.</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: వాళ్లనెందుకు పెళ్లిచేసుకోరు? సంఘం ధోరణి నీకింకా అర్థం-</FONT></p>
<hr class="puTa_virupu">
<table><tr><td><a class=puTa_lanke href=puTa3023.html>p3023</a></td><td>p3024</td><td><a class=puTa_lanke href=puTa3025.html>p3025</a></td></tr></table>
</div></body></html>
