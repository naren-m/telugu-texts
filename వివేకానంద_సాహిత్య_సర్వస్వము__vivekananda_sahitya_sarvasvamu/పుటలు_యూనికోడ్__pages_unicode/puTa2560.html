<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2559.html>p2559</a></td><td>p2560</td><td><a class=puTa_lanke href=puTa2561.html>p2561</a></td></tr></table>

<p><FONT FACE="SHREE900, SHREE, sans-serif" SIZE="3">పోతుంది. పొట్టకు ప్రాధాన్యత చెల్లుతున్నన్ని రోజులు మీరు బాగానే వున్నారు.&nbsp;<BR>పసిబిడ్డల ఊహలుపోయి, వస్తువుల యథార్థతత్త్వాన్ని గుర్తింప ఆరంభించగానే&nbsp;<BR>బుర్రకు ప్రాధాన్యత కలుగుతుంది. బుర్రకు ప్రాధాన్యత వస్తూండగానే, మీకు&nbsp;<BR>నిష్క్రమణం.</FONT></p>
<p><FONT FACE="SHREE900, SHREE, sans-serif" SIZE="3">ఉపనిషన్మతాన్ని ప్రజలకు నచ్చచెయ్యటం కష్టమైన పని. అత్యధిక పర-&nbsp;<BR>హితం దాన్లో వున్నా అది భోగప్రవృత్తిని హెచ్చింపదు.</FONT></p>
<p><FONT FACE="SHREE900, SHREE, sans-serif" SIZE="3">ఉపనిషద్రష్టలు సమస్త రాజ్యాధికారం వున్న రాజులే ఐనా వారికున్న&nbsp;<BR>ప్రభావం అత్యల్పం. కాబట్టి ఘర్షణ... తీవ్రం కాసాగింది. దీని పర్యవసానం&nbsp;<BR>రెండువేల సంవత్సరాల తర్వాత బౌద్ధమతంగా రూపుదాల్చింది. రాజులకు పురో-&nbsp;<BR>హితులకు సాగిన సామాన్య కలహంలోనే బౌద్ధమత బీజం వుంది. ఆ కలహంలో&nbsp;<BR>అసలు మతమే క్షీణించింది. మతాన్నే సమూలంగా తుడిచివెయ్యటానికి ఒకపక్షం&nbsp;<BR>ప్రయత్నించగా, వేదాల్లోని దేవతలను, యజ్ఞాలను అంటిపెట్టుకోవటానికి మరో-&nbsp;<BR>పక్షం ప్రయత్నించింది. బౌద్ధమతం అవతరించి ప్రజల బంధాలను తెంచి&nbsp;<BR>వేసింది. సకల వర్ణాలు, మతాలు క్షణకాలంలో సమానాలైపోయాయి. మహో-&nbsp;<BR>త్కృష్టాలైన పారమార్థిక ఆశయాలు భారతదేశంలో వున్నాయి; వాటిని ప్రచారం&nbsp;<BR>చెయ్యవలసి వుంది. ప్రచారం లేకపోతే ప్రయోజనం లేదు.</FONT></p>
<p><FONT FACE="SHREE900, SHREE, sans-serif" SIZE="3">ప్రతిదేశంలోను పురోహితుడే ప్రాచీన ఆచారాలను వదలక ప్రాకులాడే-&nbsp;<BR>వాడు. ఇందుకున్న కారణాలు రెండు: అవి అతడికి జీవనాధారాలు; ప్రజల&nbsp;<BR>అభిరుచులకు అనుగుణంగా అతడు నడుచుకోవాలి. పురోహితు లంతా మనో-&nbsp;<BR>దార్ఢ్యంగలవారు కారు. రెండు వేల దేవుళ్ళను గురించి ప్రచారం చెయ్యండని&nbsp;<BR>ప్రజలు కోరితే పురోహితులు అలాగే చేస్తారు. తమకు డబ్బు ముట్టచెప్పే&nbsp;<BR>ప్రజలకు పురోహితులు సేవకులు. దేవుడు వారికి రాగి దమ్మిడీకూడ యివ్వడు.&nbsp;<BR>కాబట్టి పురోహితులను దూషించటానికి ముందుగా మిమ్మల్నే దూషించుకోండి.&nbsp;<BR>మీ అర్హతకు తగినట్లుగానే మీకు ప్రభుత్వం, మతం, పురోహితవర్గం లభిస్తాయి.&nbsp;<BR>అంతకంటె మేలైనవి లభించవు.</FONT></p>
<p><FONT FACE="SHREE900, SHREE, sans-serif" SIZE="3">ఈ విధంగా భారతదేశంలో ఆరంభమైన మహాకలహపు పరిసమాప్తి&nbsp;<BR>ఘట్టాల్లో ఒకటి భగవద్గీతలో వస్తుంది. యావత్తు భారతదేశం యీ యిరు&nbsp;<BR>పక్షాలుగా చీలిపోతుందనే భయం కలుగుతున్న పరిస్థితిలో శ్రీకృష్ణుడు అవతరిం-&nbsp;<BR>చాడు. అతడు గీతలో పురోహితుల కర్మవాదానికి, ప్రజల తత్త్వవాదానికి సామ-&nbsp;<BR>రస్యాన్ని సాధించాలని ప్రయత్నించాడు. మీరు క్రీస్తుని ప్రేమించి, పూజించేటట్లే&nbsp;<BR>మా దేశంలో శ్రీకృష్ణుణ్ణి ప్రేమించి, పూజిస్తాం. వారి కాలాలు మాత్రమే వేర్వేరు.&nbsp;<BR>మీరు క్రీస్తు జయంతిని జరిపేటట్లుగానే హిందువులు శ్రీకృష్ణ జయంతిని</FONT></p>
<hr class="puTa_virupu">
<table><tr><td><a class=puTa_lanke href=puTa2559.html>p2559</a></td><td>p2560</td><td><a class=puTa_lanke href=puTa2561.html>p2561</a></td></tr></table>
</div></body></html>
