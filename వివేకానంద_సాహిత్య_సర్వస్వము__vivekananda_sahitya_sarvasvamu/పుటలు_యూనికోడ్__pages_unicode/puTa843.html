<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa842.html>p842</a></td><td>p843</td><td><a class=puTa_lanke href=puTa844.html>p844</a></td></tr></table>
<p><FONT FACE="SHREE900, SHREE, sans-serif" SIZE="3">రాజయోగం - ప్రారంభ విధులు</FONT></p>
<BR>
<p><FONT FACE="SHREE900, SHREE, sans-serif" SIZE="3">19</FONT></p>
<BR>
<p><FONT FACE="SHREE900, SHREE, sans-serif" SIZE="3">మానవజన్మలో తప్ప ముక్తి లభించదు. మానవుల విషయంలో కూడా, గొప్ప&nbsp;<BR>ఐశ్వర్యం, పరమదారిద్య్రం, ఈ రెండూ ఉన్నవారు ముక్తిపొందలేరు. మధ్యతరగతి&nbsp;<BR>నుండే మహాత్ములు వస్తుంటారు. మధ్యతరగతివారిలోనే కలిమి లేములు&nbsp;<BR>శక్తియుక్తులు సమపాళ్లలో ఉంటాయి.</FONT></p>
<BR>
<p><FONT FACE="SHREE900, SHREE, sans-serif" SIZE="3">సరే, మన విషయానికి వద్దాం. ప్రాణాయామానికి, చిత్త - ఏకాగ్రతకు&nbsp;<BR>సంబంధ మేమిటీ? శరీరం యంత్రమైతే, శ్వాస దానికి ఆధారచక్రం. పెద్ద పెద్ద&nbsp;<BR>యంత్రాల్ని మీరు చూసే ఉంటారు. వాటిలో ముందుగా ఆధారచక్రం&nbsp;<BR>తిరుగుతుంది. ఈ కదలిక క్రమంగా చిన్న చిన్న చక్రాలను కూడా త్రిప్పుతుంది.&nbsp;<BR>దానితో సున్నిత యంత్రభాగాలన్నీ పనిచేయటం ప్రారంభిస్తాయి. అలాగే మన&nbsp;<BR>శరీరంలోని ప్రతీ అవయవాన్ని కదిలించి, పనిచేయించే ‘శ్వాస’ ఈ&nbsp;<BR>మూలాధారచక్రం లాంటిది.</FONT></p>
<p><FONT FACE="SHREE900, SHREE, sans-serif" SIZE="3">ఒకరాజుకు తన మంత్రిపై ఎందుకో కోపం కల్గింది. అతనికి వెంటనే శిక్ష&nbsp;<BR>విధించాడు. చాలా ఎత్తుగా ఒక గోపురాన్ని నిర్మించి, అందులో బంధించమని&nbsp;<BR>ఆదేశించాడు. భటులు ఆ శిక్షను అమలు చేశారు. అప్పుడు పతివ్రత అయిన మంత్రి&nbsp;<BR>భార్య, రహస్యంగా మంత్రిని కలిసింది. అతన్ని విడిపించే విషయం ఆలోచించింది.&nbsp;<BR>మంత్రి ఆమెకో సలహా చెప్పాడు. పొడవైన ఒక పగ్గం, పురిత్రాడు, లావుపాటి దారం,&nbsp;<BR>పట్టుదారం, పేడపురుగు - వీటిని తీసుకుని మరునాటి రాత్రికి గోపురం వద్దకు&nbsp;<BR>రమ్మని భార్యకు చెప్పాడు. ఆమెకు అవి ఎందుకో అర్థం కాలేదు. అయినా&nbsp;<BR>భర్తకోరినట్లు వాటిని తీసుకుని వెళ్లింది.</FONT></p>
<p><FONT FACE="SHREE900, SHREE, sans-serif" SIZE="3">పట్టుదారాన్ని పేడపురుగుకు అతికించమని మంత్రి ఆమెకు చెప్పాడు. ఆమె&nbsp;<BR>అలాగే చేసింది. తర్వాత పురుగు కొమ్ములకు తేనె రాసి, గోపురం పైకి&nbsp;<BR>వదలిపెట్టమన్నాడు. ఆమె వదిలిపెట్టింది. పురుగు వెంటనే తన సుదీర్ఘయాత్ర&nbsp;<BR>ప్రారంభించింది. తేనెను అందుకోవాలన్న ఆశతో పైపైకి ప్రాకింది. తనకు&nbsp;<BR>అందుబాటులోకి రాగానే, మంత్రి దాన్ని పట్టుకుని పట్టుదారాన్ని&nbsp;<BR>పైకిలాక్కున్నాడు. పట్టుదారానికి లావుపాటి దారాన్ని, దానికి పురిత్రాడును, దానికి&nbsp;<BR>పగ్గాన్ని కట్టమని భార్యకు చెప్పాడు. ఆమె అలాగే కట్టింది. మంత్రి క్రమంగా&nbsp;<BR>పట్టుదారాన్ని, లావుదారాన్ని, త్రాడును, పగ్గాన్ని పైకి లాక్కున్నాడు. ఇంకేం.&nbsp;<BR>మిగిలిన కథ చెప్పనవసరం లేదుకదా! ఆ పగ్గాన్ని గోపురానికి బిగించి, ఆ పగ్గం ద్వారా&nbsp;<BR>క్రిందికి దిగివచ్చి, మంత్రి తప్పించుకుని, తనను తాను రక్షించుకున్నాడు.</FONT></p>
<p><FONT FACE="SHREE900, SHREE, sans-serif" SIZE="3">‘శ్వాస’ పట్టుదారం లాంటిది. దీన్ని పట్టుకుంటే, ‘నాడీవాహిను’ లనే&nbsp;<BR>లావుపాటి దారం చేజిక్కుతుంది. దాని సహాయంతో ‘మనోభావా’ లనే పురిత్రాడు&nbsp;<BR>వశమౌతుంది. చివరికి ‘ప్రాణ’ మనే పగ్గం మనకు స్వాధీనమౌతుంది. ప్రాణం</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa842.html>p842</a></td><td>p843</td><td><a class=puTa_lanke href=puTa844.html>p844</a></td></tr></table>
</div></body></html>
