<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1510.html>p1510</a></td><td>p1511</td><td><a class=puTa_lanke href=puTa1512.html>p1512</a></td></tr></table>
<p><FONT FACE="SHREE900, SHREE, sans-serif" SIZE="3">282 శ్రీ వివేకానంద సాహిత్య సర్వస్వం -- సంపు. 4</FONT></p>
<p><FONT FACE="SHREE900, SHREE, sans-serif" SIZE="3">చూచేవారెవరూ లేరు. ద్వైతం, అద్వైతం అనేవి చక్కని వేదాంత పారిభాషిక&nbsp;<BR>పదాలే. కాని సమ్యగ్దృష్టిలో సత్యమూ, మిథ్యా ఒకే కాలంలో మనకెన్నడూ&nbsp;<BR>కనబడవు. మనమందరం పుట్టుకతోనే అద్వైతులం. మరొకటి కావడం మన&nbsp;<BR>తరం కాదు. ఎప్పుడూ మనం ఒకటే (ఒకదాన్నే) చూస్తాం. తాడును చూసే-&nbsp;<BR>టప్పుడు, పామును చూడనే చూడం. పామును చూసేటప్పుడు తాడును&nbsp;<BR>చూడనే చూడం. అది అదృశ్యమైంది. మిథ్యను చూసేటప్పుడు నీవు&nbsp;<BR>తథ్యమును చూడనే చూడవు. దూరంనుండి వస్తున్న నీ మిత్రుని వీథిలో చూస్తా-&nbsp;<BR>వనుకో! నీకతడు బాగా తెలుసు. కాని మంచువల్ల చూపు సరిగ్గా ఆనక నీవు&nbsp;<BR>అతడెవరో అనుకుంటావు. నీ మిత్రుణ్ణి, మరెవరో వ్యక్తిగా నీవు భ్రమించి&nbsp;<BR>నప్పుడు, నీ మిత్రుని చూడనే చూడవు. అత డదృశ్యుడైనాడు. నీవు చూస్తున్నది&nbsp;<BR>ఒక్కణ్ణే. నీ మిత్రుని పేరు ‘అ’ అని అనుకొందాం. కాని ‘అ’ను ‘ఇ’గా భ్రమించి&nbsp;<BR>నప్పుడు, ‘అ’ను చూడనే చూడవు. ‘అ’ను చూసేటప్పడు కాని, ‘ఇ’ని చూసే-&nbsp;<BR>టప్పుడు కాని, నీవు ఒక్కణ్ణే చూస్తావు. నిన్ను నీవు దేహంగా చూసేటప్పుడు,&nbsp;<BR>నీవు దేహం కాని మరేమీ కాదు; మానవకోటిలో అత్యధిక సంఖ్యాకుల చూపు&nbsp;<BR>అదే. ‘ఆత్మ’ అని ‘మనస్సు’ అని ఇంకా ఈ విషయాలను గూర్చి వారు&nbsp;<BR>మాటాడవచ్చు. కాని వారు చూసేది, స్పర్శ, రుచి, చూపు మొదలుగాగల భౌతిక&nbsp;<BR>రూపమే. కొందరు మాత్రం తమ మెలకువ దశలో కొన్నిటిలో, తమ్ము&nbsp;<BR>మనస్సుగా దర్శిస్తారు. సర్‌ హంఫ్రీడే గురించి చెప్పే కథ మీకు తెలుసు కదా?&nbsp;<BR>లాఫింగ్‌ గాస్‌ (నవ్వించే వాయువు)తో అతడు తన విద్యార్థుల సమక్షంలో&nbsp;<BR>ప్రయోగం (ఎక్స్‌పెరిమెంట్‌) చేస్తున్నప్పుడు ప్రమాదవశాత్తు ఒక గొట్టం పగిలి&nbsp;<BR>పోయింది. దాన్నుండి వస్తున్న వాయువునతడు పీల్చాడు. కొన్ని నిమిషాల సేపు&nbsp;<BR>అతడు శిలాప్రతిమలాగా నిలబడిపోయాడు. తర్వాత అతడు తన విద్యార్థులకు&nbsp;<BR>‘ఆ స్థితిలో నాకు ప్రపంచమంతా, సంకల్పాల నిర్మాణంగా, స్పష్టంగా&nbsp;<BR>కనబడిన’దని చెప్పాడు. ఆ వాయువు తాత్కాలికంగా అతనికి దేహస్మృతి&nbsp;<BR>లేకుండా చేసింది. దేహంగా అతనికి కనిపిస్తూన్నదే, సంకల్పంగా కనబడ&nbsp;<BR>నారంభించింది. చేతన మరికొంత పైమెట్టుకెక్కితే, ఈ అల్పక్షుద్ర చేతన,&nbsp;<BR>శాశ్వతంగా తొలగిపోతే దాని వెనుకవున్న సత్యం ప్రకాశిస్తుంది. అది అఖండ&nbsp;<BR>సచ్చిదానందమనీ, ఏకాత్మ అనీ, విశ్వవ్యాప్తమనీ మనం గుర్తిస్తాం. ‘‘జ్ఞాన&nbsp;<BR>స్వరూపమైన ఏకం, ఆనంద స్వరూపమైన ఏకం నిరుపమానం; నిరవధికం;&nbsp;<BR>నిత్యముక్తం. సర్వదా బంధరహితం. ఆకాశంలాగా అనంతం. ఆకాశంలాగా&nbsp;<BR>నిర్వికారం; ఆ ఏకతత్త్వం, ధ్యానావస్థలో నీ హృదయంలో సాక్షాత్కరించుకో!’’</FONT></p>
<hr class="puTa_virupu">
<table><tr><td><a class=puTa_lanke href=puTa1510.html>p1510</a></td><td>p1511</td><td><a class=puTa_lanke href=puTa1512.html>p1512</a></td></tr></table>
</div></body></html>
