<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa631.html>p631</a></td><td>p632</td><td><a class=puTa_lanke href=puTa633.html>p633</a></td></tr></table>
<p><FONT FACE="SHREE900, SHREE, sans-serif" SIZE="3">మత సారాంశం</FONT></p>
<p><FONT FACE="TimesNewRoman, Times, serif" SIZE="2">2 1 7</FONT></p>
<p><FONT FACE="SHREE900, SHREE, sans-serif" SIZE="3">గ్రంథాలు మానవుడు తన సహజ ప్రకృతిని తెలుసుకోవడానికి మార్గాలుగా&nbsp;<BR>వున్నంతవరకు సరైనవే. వాటి నతడు తెలుసుకొన్నాక వాటినన్నింటిని త్యజిస్తాడు.&nbsp;<BR>‘‘నేను వేదాలను త్యజిస్తాను’’ అనేది వేదాంతశాస్త్రం ఆఖరి వాక్యం. వేటిద్వారా&nbsp;<BR>అతడు స్వాతంత్య్రానికి పయనించాడో, ఆ కర్మకాండ, మంత్రాలు, గ్రంథాలన్నీ&nbsp;<BR>అదృశ్యాలౌతాయి. ‘‘సోఽహం సోఽహం’’ ‘‘అతడు నేనే’’ ‘‘అతడు నేనే’’&nbsp;<BR>అనే మాట అతడి పెదవులనుండి పెగల్చుకొని వస్తుంది. భగవంతుడితో ‘నువ్వు’&nbsp;<BR>అనటం భగవదపచారం. ఎందుకంటె అతడు భగవంతుడితో ఏక&nbsp;<BR>మైనాడు?</FONT></p>
<p><FONT FACE="SHREE900, SHREE, sans-serif" SIZE="3">వ్యక్తిగతంగా, నేను హేతుబద్ధంగా వున్నంతదాకా వేదాలను స్వీకరిస్తాను.&nbsp;<BR>వేదాలలో కొన్ని భాగాలు పరస్పర వ్యతిరేకాలుగా వున్నాయి. ఈ భాగాలు&nbsp;<BR>పాశ్చాత్యులనేట్లు ‘‘దైవప్రేరితాలు కావు.’’ భగవంతుణ్ణి గురించి సర్వజ్ఞత్వం&nbsp;<BR>గురించి మాకున్న జ్ఞానంమొత్తం వేదాలలో వుందని భావిస్తాం. కాని మేం&nbsp;<BR>వేదాలని పిలుస్తున్న గ్రంథాలలో మాత్రమే యీ జ్ఞానం వుందనటం తప్పు. ఈ&nbsp;<BR>జ్ఞానం అన్ని మతశాఖల పవిత్రగ్రంథాలలో అనేక విధాలైన తరతమభేదాలతో&nbsp;<BR>వుందని మాకు తెలుసు. వేదంలో హేతుబద్ధంగావున్న భాగమే వేదమని మనువు&nbsp;<BR>అన్నాడు. మా తాత్త్వికులలో అనేకులు యీ దృక్పథాన్నే అంగీకరించారు.&nbsp;<BR>ప్రపంచంలోని పవిత్ర గ్రంథాలన్నింటిలో వేదాలు మాత్రమే వేదాధ్యయనం&nbsp;<BR>ఆనుషంగికమైందని చాటుతాయి.</FONT></p>
<p><FONT FACE="SHREE900, SHREE, sans-serif" SIZE="3">దేనివల్ల నిర్వకారబ్రహ్మసాక్షాత్కారం కలుగుతోందో అదే నిజమైన అధ్య-&nbsp;<BR>యనం. అది కేవలం చదవటం వల్లగాని, విశ్వాసం వల్లగాని, హేతువాదం వల్లగాని&nbsp;<BR>కలుగదు. అది కేవలం అతీంద్రియ దర్శనంచేత, సమాధిచేతా లభిస్తుంది. ఆ&nbsp;<BR>పూర్ణస్థితిని మానవుడు చేరినప్పుడు సాకార భగవంతుడి స్వభావాన్ని పొంది&nbsp;<BR>వుంటాడు. ‘‘నేనూ నా తండ్రీ ఒక్కరమే.’’ తాను పరిపూర్ణుడైన భగవంతుడితో&nbsp;<BR>ఒక్కడినని గ్రహిస్తాడు. సాకార భగవంతుడిలా యోచిస్తాడు. మాయ లేక అజ్ఞాన&nbsp;<BR>మనే పొగమంచుద్వారా చూడబడే బ్రహ్మే సగుణుడైన ఈశ్వరుడు.</FONT></p>
<p><FONT FACE="SHREE900, SHREE, sans-serif" SIZE="3">పంచేంద్రియాలతో మనం భగవంతుణ్ణి సమీపించినప్పుడు అతణ్ణి మనం&nbsp;<BR>సాకారుడైన భగవంతుడిగానే చూస్తాం. దీని భావమేమంటే ఆత్మను జ్ఞేయంగా&nbsp;<BR>చెయ్యలేం. జ్ఞాత తననే తాను ఎలా తెలుసుకొంటుంది? కాని ఒక ఛాయ నతడు&nbsp;<BR>ప్రసరింపచెయ్యవచ్చును; తనకు తాను రూపాన్ని కల్పించుకోవటం అవుతుంది.&nbsp;<BR>మహోన్నతమైన ఆ ఛాయా స్వరూపమే సాకార భగవంతుడు. ఆత్మే శాశ్వతంగా&nbsp;<BR>విషయి. దానికి మూర్తికల్పన చెయ్యడానికే మనం సదా పోరాడుతూంటాం.&nbsp;<BR>ఆ పోరాటంనుండే, మనం పదార్థమని పిలిచే, గోచరమైన యీ విశ్వం ఉత్పన్న</FONT></p>
<hr class="puTa_virupu">
<table><tr><td><a class=puTa_lanke href=puTa631.html>p631</a></td><td>p632</td><td><a class=puTa_lanke href=puTa633.html>p633</a></td></tr></table>
</div></body></html>
