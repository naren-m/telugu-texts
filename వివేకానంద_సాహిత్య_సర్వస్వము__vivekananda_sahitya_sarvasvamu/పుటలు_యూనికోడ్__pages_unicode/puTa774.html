<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa773.html>p773</a></td><td>p774</td><td><a class=puTa_lanke href=puTa775.html>p775</a></td></tr></table>
<p><FONT FACE="SHREE902, SHREE, sans-serif" SIZE="4">ఈశ్వర ప్రేమ</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">సెప్టెంబర్‌ 25, 1893వ తేదీ ‘చికాగో హెరాల్డ్‌’లో ప్రచురితమైన ప్రసంగం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">లాఫ్‌లిన్‌ మన్రో వీథిలోని తృతీయ యూనిటేరియన్‌ చర్చ్‌ సభాభవనం&nbsp;<BR>నిండిన సభాసదులు నిన్నటి ఉదయం వివేకానందస్వామి ప్రబోధాన్ని ఆల&nbsp;<BR>కించారు. ఉపన్యాస అంశం ‘ఈశ్వర ప్రేమ’. అతడి అంశ ప్రస్తావన శబ్ద&nbsp;<BR>చాతుర్యం కలిగి అద్వితీయంగా వుంది. ఈశ్వరుడు జగత్తులో అన్నిచోట్లా&nbsp;<BR>పూజింపబడుతున్నాడనీ, కాని వివిధ నామాలతో వివిధ విధానాల్లో పూజింప-&nbsp;<BR>బడుతున్నాడనీ స్వామీజీ తెలిపారు. దివ్యసుందరమైన వస్తువును పూజించటం&nbsp;<BR>మానవులకు సహజమనీ, మతం వారి స్వభావంలోని భాగమనీ ఆయన&nbsp;<BR>అన్నారు. అందరికి దేవుడి అవసరంవుంది. భగవత్ప్రేమే వారిని దాన, దయా,&nbsp;<BR>ప్రేమ కార్యాలను ఒనరించటానికి ప్రేరేపిస్తోంది. ఈశ్వరుడు కేవలం ప్రేమస్వరూ-&nbsp;<BR>పుడు కాబట్టి మానవులంతా ఈశ్వరుణ్ణి ప్రేమిస్తారు. చికాగో వచ్చిన నాటినుంచి&nbsp;<BR>వక్త సౌభ్రాతృత్వాన్ని గురించి చక్కగా విన్నాడు. అందరూ ఈశ్వరానుగ్రహంతో&nbsp;<BR>జన్మించినవారు కాబట్టి కేవలం సౌభ్రాతృత్వంకంటె ప్రగాఢమైన బంధనం వారిని&nbsp;<BR>కలుపుతున్నట్లు అతడు విశ్వసించాడు. ఈశ్వరుడు అందరికీ తండ్రి అనే భావా-&nbsp;<BR>నికి మానవులంతా సోదరు లనటం హేతుబద్ధమైన క్రమం. తాను భారతదేశా-&nbsp;<BR>రణ్యాల్లో ప్రయాణం చేశాననీ, గుహల్లో నిద్రించాననీ, మానవులను చెడునుంచి&nbsp;<BR>దూరంగావుంచే అతీతలోకశక్తి ఒకటి వుందని స్వకీయ&nbsp;<BR>పరిశీలనతో తాను నమ్మాననీ, అదే ఈశ్వరప్రేమ అనే దృఢాభిప్రాయం తన&nbsp;<BR>కున్నదనీ వక్త తెలియచేశాడు. భగవంతుడు క్రీస్తుతోను, మహమ్మద్‌తోను, వైదిక&nbsp;<BR>ఋషులతోను మాట్లాడివుంటే అతడి సంతానంలో ఒకడైన తనతో ఎందుకు&nbsp;<BR>మాట్లాడడు?</FONT></p>
<p><FONT FACE="SHREE900, SHREE, sans-serif" SIZE="3">‘‘నిజంగా అతడు నాతో మాట్లాడతాడు. తన అందరి సంతానంతోను&nbsp;<BR>మాట్లాడతాడు. మన పరిసరాల్లో అంతటా మనం ఆతణ్ణి చూసి, ఆతడి అపార&nbsp;<BR>మైన ప్రేమచే నిరంతరం ఆకర్షింపబడుతున్నాం. ఆ ప్రేమనుంచే మన యోగక్షే-&nbsp;<BR>మాలకు ఆధ్యాత్మికమైన స్ఫూర్తిని, ఉత్సాహాన్ని పొందుతున్నాం’’ అంటూ&nbsp;<BR>స్వామీజీ చెప్పారు.</FONT></p>

<p><FONT FACE="TimesNewRoman, Times, serif" SIZE="2">3 5 9</FONT></p>
<hr class="puTa_virupu">
<table><tr><td><a class=puTa_lanke href=puTa773.html>p773</a></td><td>p774</td><td><a class=puTa_lanke href=puTa775.html>p775</a></td></tr></table>
</div></body></html>
