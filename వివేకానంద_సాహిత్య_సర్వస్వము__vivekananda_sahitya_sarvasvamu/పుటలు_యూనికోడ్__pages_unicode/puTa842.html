<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa841.html>p841</a></td><td>p842</td><td><a class=puTa_lanke href=puTa843.html>p843</a></td></tr></table>
<p><FONT FACE="SHREE900, SHREE, sans-serif" SIZE="3">18 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE900, SHREE, sans-serif" SIZE="3">నిజం గ్రహించాడు. దానితో ఆ దేవతకు అవధులులేని ఆనందం కలిగింది.</FONT></p>
<BR>
<p><FONT FACE="SHREE900, SHREE, sans-serif" SIZE="3">అయితే, పాపం ఆ దానవునికి మాత్రం శరీరంపైని వ్యామోహం వల్ల&nbsp;<BR>ఆత్మానందం లభించనే లేదు.</FONT></p>
<BR>
<p><FONT FACE="SHREE900, SHREE, sans-serif" SIZE="3">దానవస్వభావం కలవారు ఈ లోకంలో చాలామందే ఉన్నారు. అయితే&nbsp;<BR>దైవస్వభావం కలవారు కూడా ఉంటారు సుమా! ఇంద్రియభోగాలను అనుభవించే&nbsp;<BR>శక్తిని పెంచుకునేందుకు ఎవరైనా ఏదైనా శాస్త్రం బోధించటానికి పూనుకుంటా&nbsp;<BR>డనుకుందాం. అప్పుడు ఆ శాస్త్రాన్ని గ్రహించటానికి కోట్లాది మంది&nbsp;<BR>సంసిద్ధమౌతారు. పోతే, పరమపురుషార్థాన్ని సాధించే మార్గం చెప్పటానికి ఎవరైనా&nbsp;<BR>ప్రయత్నిస్తేమాత్రం, పట్టుమని పదిమంది కూడా అతని మాటలు వినరు.&nbsp;<BR>పరమార్థాన్ని గ్రహించే సమర్థులు చాలా చాలా అరుదుగా ఉంటారు. అంతేకాదు,&nbsp;<BR>దానికోసం శ్రద్ధకలవారు ఇంకా తక్కువగా ఉంటారు. అయితే ‘ఈ లోకంలో&nbsp;<BR>నూరేండ్లు బ్రతికినా, వెయ్యేండ్లు బ్రతికినా ఒకటే’ అన్న సత్యం తెలుకున్నవారు&nbsp;<BR>కూడా ఉన్నారు. శరీరాన్ని స్థిరంగా ఉంచే శక్తులు వియోగం చెందితే, శరీరం&nbsp;<BR>క్షయించిపోక తప్పదు. మార్పుకులోను కాకుండా శరీరాన్ని క్షణకాలం కూడా&nbsp;<BR>ఉంచగలిగే వా డింతవరకూ పుట్టలేదు. మార్పుకు లోనుకావటమే ‘శరీరం’ అంటే&nbsp;<BR>అర్థం. శీర్యతే - శిథిలం కావటమే శరీరం. ‘‘నదిలో నీరు నీ ఎదుట క్షణ క్షణం&nbsp;<BR>మారుతున్నా, అదేరూపంలో కొత్తనీరు కూడా వస్తూ ఉంటుంది. ఈ శరీర&nbsp;<BR>స్థితికూడా యింతే.’’</FONT></p>
<p><FONT FACE="SHREE900, SHREE, sans-serif" SIZE="3">అయినాసరే, శరీరాన్ని మనం చక్కగా సంరక్షించుకోవాలి. ఎందుకంటే&nbsp;<BR>పరమార్థాన్ని పొందేందుకు మనకున్న మంచి సాధనం ఈ శరీరమే!</FONT></p>
<BR>
<p><FONT FACE="SHREE900, SHREE, sans-serif" SIZE="3">ఈ లోకంలో అన్నింటికన్నా ఉత్తమశరీరం, ఈ మానవ శరీరమే. మనిషే&nbsp;<BR>ఉత్తమోత్తమ జీవి. జంతువు లన్నింటికన్నా, దేవత లందరికన్నా మనిషే గొప్ప.&nbsp;<BR>దేవతలు కూడా మనుషులుగా పుట్టే ముక్తిపొందవలసి ఉంటుంది. మనిషికే ముక్తి&nbsp;<BR>సాధ్యం. దేవతలక్కూడ సాధ్యం కాదు. యూదులు, ముస్లీంలు కూడా ఇదే&nbsp;<BR>అభిప్రాయాన్ని వ్యక్తం చేస్తారు. ‘‘దేవుడు, దేవతలను యితర ప్రాణుల నన్నింటినీ&nbsp;<BR>సృష్టించి, చివరికి మనిషిని సృష్టించాడు. దేవతల నందరిని వచ్చి మనిషికి&nbsp;<BR>నమస్కరించమని ఆదేశించాడు. అందరూ అలాగే చేశారు; కాని ‘ఇబ్లిక్‌’ అనే దేవత&nbsp;<BR>మాత్రం అలా చేయటానికి ఒప్పుకోలేదు. దానితో దేవుడు ఆ దేవతను శపించాడు.&nbsp;<BR>వెంటనే ‘ఇబ్లిక్‌’ సైతానుగా మారిపోయాడు.’’</FONT></p>
<p><FONT FACE="SHREE900, SHREE, sans-serif" SIZE="3">‘మనిషి జన్మ ఎంతో ఉత్తమం’ - అని చెప్పటమే ఈ కథ ఉద్దేశం. సృష్టిలో&nbsp;<BR>పశువులు అధమస్థితిలో ఉంటాయి. అవన్నీ తమస్సుతో, మాంద్యంతో నిండి&nbsp;<BR>ఉంటాయి. జంతువులకు ఉన్నతభావాలు కలిగే అవకాశం లేదు. దేవతలకు కూడా</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa841.html>p841</a></td><td>p842</td><td><a class=puTa_lanke href=puTa843.html>p843</a></td></tr></table>
</div></body></html>
