<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa741.html>p741</a></td><td>p742</td><td><a class=puTa_lanke href=puTa743.html>p743</a></td></tr></table>
<p><FONT FACE="SHREE900, SHREE, sans-serif" SIZE="3">ఆత్మ : ప్రకృతి : దేవుడు</FONT></p>
<p><FONT FACE="TimesNewRoman, Times, serif" SIZE="2">3 2 7</FONT></p>
<p><FONT FACE="SHREE900, SHREE, sans-serif" SIZE="3">నేను వింటున్నాను’ యిత్యాదిగా అంటుంది. ఈ క్రమాన్నంతటిని కొన్నిశక్తులు&nbsp;<BR>నిర్వహిస్తున్నాయి. వీటిని మీరు ప్రాణశక్తు లనవచ్చు. వీటికి సంస్కృతంలో ప్రాణ-&nbsp;<BR>మని పేరు. ఇంద్రియాల బాహ్యోపకరణాలు వుండే మానవుడి యీ స్థూలాం-&nbsp;<BR>గానికి, యీ దేహానికి - సంస్కృతంలో స్థూలశరీరమని పేరు. దాని వెనుక ఇంద్రి-&nbsp;<BR>యాలతో ఆరంభమై మనస్సు, బుద్ధి, అహంకారాల వరుస వుంది. ఇవీ, ప్రాణ-&nbsp;<BR>శక్తులూ ఒక్కటిగా కలసిపోతాయి. ఆ మొత్తానికి సూక్ష్మశరీరమని పేరు. ఈ&nbsp;<BR>శక్తులు ఎంతో సూక్ష్మద్రవ్యాలతో ఏర్పడ్డవి. ఎంత సూక్ష్మాలంటే, దేహానికి&nbsp;<BR>ఎంతటి దెబ్బ తగిలినా, యివి చెక్కుచదరనంతటి సూక్ష్మాలు. స్థూలశరీరానికి&nbsp;<BR>ఎంత సంక్షోభం కలిగినా యివి అలాగే వుండగలవు. స్థూలశరీరం స్థూలపదా-&nbsp;<BR>ర్థాలతో నిర్మితమైంది. కాబట్టి అది సదా మారుతుంటుంది; స్థూలశరీరాలు&nbsp;<BR>కొంగ్రొత్తవి కలుగుతుంటాయి. అంతరింద్రియాలు, మనస్సు, బుద్ధి, అహం-&nbsp;<BR>కారం - ఇవి అతిసూక్ష్మ ద్రవ్యాలతో చేయబడ్డాయి. అవి యుగయుగాల&nbsp;<BR>కైనా మనగలిగినంత సూక్ష్మాలైనవి. దేనిచేతను అవి ప్రతిహతాలు కాజాలవు;&nbsp;<BR>ఎలాంటి ఆటంకాలనైనా దాటుకొని రాగలవు. స్థూలశరీరం జడం. సూక్ష్మ&nbsp;<BR>ద్రవ్యాలతో రూపొందిన సూక్ష్మశరీరంకూడ జడమే. అదీ సూక్ష్మమైన భౌతిక&nbsp;<BR>పదార్థంతో ఏర్పడినదే. ఒకటి మనస్సు అని, మరొకటి బుద్ధి అని, వేరొకటి&nbsp;<BR>అహంకారమని వ్యవహరింపబడుతున్నా వీటిలో ఏదీ ‘జ్ఞాత’ కాదన్న విషయాన్ని&nbsp;<BR>సులభంగా మనం గ్రహిస్తాం. వీటిలో ఏదీ ద్రష్టకాదు, సాక్షి కాదు; కర్మఫల భోక్త-&nbsp;<BR>కాదు. ఈ మనోవ్యాపారాలన్నీ, యీ ధీశక్తీ, యీ అహంకారమూ మరొకరి ఉప-&nbsp;<BR>యోగానికై ఏర్పడివుండాలి. ఇవన్నీ సూక్ష్మభౌతికపదార్థంతోనే నిర్మితాలయినం-&nbsp;<BR>దున అవి స్వయంప్రకాశాలవటం కుదరదు. వాటి ప్రకాశత్వం వాటికి స్వంతం-&nbsp;<BR>కాదు. ఉదాహరణకు యీ బల్లరూపంలో వ్యక్తమౌతున్న దానికి కారణం ఏ&nbsp;<BR>భౌతికవస్తువూ కాజాలదు. కాబట్టి వీటన్నిటికి నేపథ్యంలో నిజమైన ప్రకాశ-&nbsp;<BR>కుడు, నిజమైన ద్రష్ట, నిజమైన భోక్త ఒకరుండి తీరాలి. అతణ్ణి సంస్కృతంలో&nbsp;<BR>ఆత్మ అని, జీవాత్మ అని, మానవుడి యథార్థాత్మ అని వ్యవహరిస్తారు. నిజానికి&nbsp;<BR>వస్తువులను చూసేది అతడు. బాహ్యోపకరణాలు, అంతేగాక ఇంద్రియాలు&nbsp;<BR>భావాలను గ్రహించి మనస్సుకు అందచేస్తాయి. మనస్సు బుద్ధికి అందచేస్తుంది.&nbsp;<BR>బుద్ధి వాటిని అద్దంలో మాదిరి ప్రతిఫలింపచేస్తుంది. బుద్ధికి వెనుక యీ ఆత్మ&nbsp;<BR>వుంది. ఆత్మ వాటికి శాస్త, నియంత. అతడే యీ ఉపకరణాల&nbsp;<BR>కన్నిటికి యజమాని, గృహాధిపతి, దేహంలో సింహాసనాసీనుడైన ప్రభువు. అహం-&nbsp;<BR>కారం, బుద్ధి, మనస్సు, ఇంద్రియాలు, ఉపకరణాలు, దేహం - ఇవన్నీ అతని&nbsp;<BR>ఆజ్ఞలను శిరసావహిస్తాయి. వీటన్నిటిని ప్రకాశింపచేస్తున్నది అతడే. అతడే మాన-&nbsp;<BR>వుడి ఆత్మ.</FONT></p>
<hr class="puTa_virupu">
<table><tr><td><a class=puTa_lanke href=puTa741.html>p741</a></td><td>p742</td><td><a class=puTa_lanke href=puTa743.html>p743</a></td></tr></table>
</div></body></html>
