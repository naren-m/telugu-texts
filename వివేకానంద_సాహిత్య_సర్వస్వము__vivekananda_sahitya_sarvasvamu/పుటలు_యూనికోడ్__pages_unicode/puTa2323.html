<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2322.html>p2322</a></td><td>p2323</td><td><a class=puTa_lanke href=puTa2324.html>p2324</a></td></tr></table>
<p><FONT FACE="SHREE900, SHREE, sans-serif" SIZE="3">శ్రీ వివేకానంద సాహిత్య సర్వస్వం సంపు. </FONT><FONT FACE="TimesNewRoman, Times, serif" SIZE="2">6</FONT></p>
<p><FONT FACE="TimesNewRoman, Times, serif" SIZE="2">2 7 4</FONT></p>
<p><FONT FACE="SHREE900, SHREE, sans-serif" SIZE="3">నేను మీకు తెలుపదలచిన ఇతర ప్రశ్నలు చాలా వున్నాయి. ఈ సమస్యలను&nbsp;<BR>పరిష్కరించట మెలాగో, వాటి రహస్యాలను కనుగొనడ మెలాగో, తెలుపాలని&nbsp;<BR>వుంది; కాని ఈ సభ సక్రమ స్థితికి రావడానికి చాలాసమయం పట్టింది. ఇప్పు-&nbsp;<BR>డింకా మిమ్మల్ని చాలాసేపు ఇక్కడ ఆపడం నా అభిమతం కాదు. కాబట్టి, వర్ణ-&nbsp;<BR>వ్యవస్థ మొదలైన విషయాలగూర్చి ప్రసంగించడానికి ఇంకొక అవకాశం కలిగే&nbsp;<BR>వరకు, నా భావాలను అలాగే వుంచుతాను.</FONT></p>
<p><FONT FACE="SHREE900, SHREE, sans-serif" SIZE="3">ఇంకొకమాట చెప్పి ఈ ఆధ్యాత్మిక భావాలను గూర్చి మాట్లాడ్డం&nbsp;<BR>విరమిస్తాను. చాలా కాలంనుండి, భారతదేశంలో మతం స్తబ్ధంగా వుంది. దాన్ని-&nbsp;<BR>ప్పుడు క్రియాశక్తితో పూరించాలి. ప్రతివాని జీవితంలోనికి దాన్ని చొప్పించటం&nbsp;<BR>నా అభిమతం. పూర్వపు రీతినే మతము రాజుల మహాసౌధాల్లో, దరిద్ర కృషీ-&nbsp;<BR>వలుల గుడిసెల్లోకూడ ప్రవేశించ వలసివుంది. ఈ జాతి సామాన్య పిత్రార్జిత&nbsp;<BR>సంపద, సార్వజనీన జన్మస్వామ్యం అయిన మతాన్ని ప్రతివాని గడప దగ్గరికి,&nbsp;<BR>ధారాళంగా తీసికొని రావలసివుంది. దేవుడిచ్చిన గాలిలాగా, అంతధారాళంగా,&nbsp;<BR>అంత సులభసాధ్యంగా, మన దేశంలో మతం సర్వత్ర నిండివుండాలి. భారత-&nbsp;<BR>దేశంలో మనం నిర్వహించాల్సినది ఇటువంటి పనే; కాని, చిన్నిచిన్ని శాఖాసం-&nbsp;<BR>ప్రదాయాలను బయలుదేరదీసి, విభేదాలు కల్పించే విషయాలను పట్టుకొని&nbsp;<BR>ప్రాకులాడుతూ పోట్లాడటంవల్ల ఎన్నడూ, ఏ లాభమూ కలుగదు. మన&nbsp;<BR>మందరం ఏకీభవించే విషయాలనే ప్రచారం చేయాలి! అప్పుడు విభేదాలు వాటం-&nbsp;<BR>తట అవే నివారణ కాగలవు. నేను భారతప్రజలకు మళ్లీ మళ్లీ ఇదే చెబుతూం-&nbsp;<BR>టాను. ఒక గది శతాబ్దాలనుండి చీకటిగా వుందనుకోండి. ఆ గదిలోనికిపోయి,&nbsp;<BR>అబ్బా ఇక్కడ చీకటిగా వుంది, చీకటిగా వుంది, అని అరుస్తూంటా మనుకోండి.&nbsp;<BR>ఆ చీకటి పోతుందా? దీపం తీసికొనిరండి. తక్షణం ఆ చీకటి పటాపంచలై&nbsp;<BR>పోతుంది. ప్రజలను సంస్కరించటానికికూడ తగిన కీలకమిదే! వారికి శ్రేష్ఠతర&nbsp;<BR>విషయాలను తెలుపండి. మనిషి యోగ్యతలో విశ్వాసం పూనండి. మనిషి&nbsp;<BR>పతితుడై, భ్రష్ఠుడైపోయాడనే నమ్మకం ఆధారం చేసికొని, మన కృషిని ప్రారం-&nbsp;<BR>భించడ మెందుకు? ఏ సందర్భంలోను, ఎంత నికృష్టుడుగావున్నా, మానవునిలో&nbsp;<BR>విశ్వాసాన్నుంచి నేనెన్నడూ భంగపడలేదు. నేను మనిషిలో నమ్మకం వుంచినప్పు-&nbsp;<BR>డంతా, ఫలితం మొదట ప్రోత్సాహకరంగా కనబడకున్నా, చివరికి జయప్రదం-&nbsp;<BR>గానే వుండేది. గొప్ప విద్వాంసుడుగా కనపడినా, ఎంతో పామరుడిగా కనపడినా,&nbsp;<BR>దేవదూతగా కన్పించినా, లేక రాక్షసాధముడుగా కన్పించినా, మనిషిలో, అచంచల&nbsp;<BR>మైన విశ్వాసం వుంచు. మొట్టమొదట మానవునిలో నమ్మకం వుంచు. అలా&nbsp;<BR>విశ్వాసముంచిన తర్వాత, అతనిలో దోషాలు కన్పిస్తే, అతడు నేరాలు చేస్తే,</FONT></p>
<hr class="puTa_virupu">
<table><tr><td><a class=puTa_lanke href=puTa2322.html>p2322</a></td><td>p2323</td><td><a class=puTa_lanke href=puTa2324.html>p2324</a></td></tr></table>
</div></body></html>
