<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa457.html>p457</a></td><td>p458</td><td><a class=puTa_lanke href=puTa459.html>p459</a></td></tr></table>
<p><FONT FACE="SHREE900, SHREE, sans-serif" SIZE="3">కర్మయోగం - మనంచేసే మేలు మనకేగాని లోకానికి కాదు </FONT><FONT FACE="TimesNewRoman, Times, serif" SIZE="2">4 3</FONT></p>
<p><FONT FACE="SHREE900, SHREE, sans-serif" SIZE="3">ప్రతిజాతివారికి పరిచితమైనదిగానే కనిపిస్తుంది. చక్రం లోకమంతటా వ్యాప్తిగాం-&nbsp;<BR>చిన ఒక మహాసంజ్ఞ. అన్ని సంజ్ఞలకంటె ఎక్కువ విశ్వవ్యాప్తి వున్న సంజ్ఞ </FONT><FONT FACE="TimesNewRoman, Times, serif" SIZE="2">&gt;</FONT></p>
<p><FONT FACE="SHREE900, SHREE, sans-serif" SIZE="3">‘స్వస్తిక’. బౌద్ధులు దీన్ని తమ వెంటబెట్టుకుని లోకమంతటా వ్యాపింప చేశారనే&nbsp;<BR>పుకారు ఒకప్పుడుండేది. కాని బౌద్ధమతానికి అనేక యుగాలకు ముందే ఇది&nbsp;<BR>వివిధ జాతుల వాడుకలో వుండేదని తెలియవస్తూంది. ప్రాచీన బాబిలనులోను,&nbsp;<BR>ఈజిప్టులోను ఇది కానవస్తుంది. దీనివలన తేలేదేమిటి? ఈ సంజ్ఞలన్నీ కేవలం&nbsp;<BR>ఆచారాన్ని అనుసరించి ఏర్పడినవి కావు. వీటి కేదో ఒక కారణం వుండి&nbsp;<BR>వుండాలి. మనిషి మనస్సుకు యీ సంజ్ఞలకు సహజ సంబంధం వుండివుండాలి.&nbsp;<BR>ఈ భాష సంకేతసంభవంకాదు; ఈ భావాలను యీ మాటతో తెలుపుదా&nbsp;<BR>మని ప్రజలు తమలో తామే ఒడంబడిక చేసుకోలేదు. భావానికి సరిపడే శబ్దం&nbsp;<BR>- శబ్దానికి సరిపడే భావం లేకుండటం ఎన్నడూ లేదు; భావాలకు మాటలకు&nbsp;<BR>అవినాభావసంబంధం సహజం. ఇలా భావాన్ని తెలిపే సంజ్ఞలు శబ్దరూపంలో-&nbsp;<BR>గాని వర్ణరూపంలోగాని వుండవచ్చును. చెవిటివారు మూగవారు శబ్దేతరాలైన&nbsp;<BR>సంజ్ఞలతో ఆలోచించాలి. మనస్సులోని ప్రతిభావానికి జతపడే రూపం వుంది;&nbsp;<BR>సంస్కృత వేదాంతంలో యివే నామరూపాలని చెప్పబడుతున్నాయి. ఏర్పాటుచేత&nbsp;<BR>భాషను సృష్టించటం ఎంత అసాధ్యమో సంజ్ఞాశాస్త్రాన్ని సృష్టించటం కూడా&nbsp;<BR>అంతే అసాధ్యం. కర్మకలాపంలోని సంకేతాలలో మానవుల పారమార్థికాశ-&nbsp;<BR>యాలు ప్రకటితాలవుతున్నాయి. కర్మకలాపాలు, దేవాలయాలు మొదలైన ఉప-&nbsp;<BR>కరణలు నిష్ప్రయోజనాలని చెప్పటం సులభమే; ఆధునిక కాలంలో ప్రతి శిశువు&nbsp;<BR>యిలా చెబుతున్నాడు. కాని దేవాలయంలో దేవుణ్ణి అర్చించేవారు, అలా&nbsp;<BR>అర్చించనివారికంటె అనేక విషయాలలో వ్యత్యాసంగా వున్నారనటం జనం సుల-&nbsp;<BR>భంగా గుర్తించగల సంగతే. కాబట్టి కొన్ని ఆలయాలకు, క్రతుకలాపాలకు, ఇతర&nbsp;<BR>బాహ్యవిధులకు కొన్ని మతధర్మాలతో వున్న సంబంధంచేత ఆయా మతధర్మాల&nbsp;<BR>నవలంబించేవారికి ఆ రూపాలు వేటికి సంజ్ఞలై వున్నాయో ఆ ఆశయాలను&nbsp;<BR>స్ఫురింపచేస్తాయి. కాబట్టి క్రతుకలాపాలను, సంజ్ఞలను పూర్తిగా ఉపేక్షించటం&nbsp;<BR>వివేకం అనిపించుకోదు. వీటిని గురించిన వివేచనకూడా వీటి అనుష్ఠానానికి&nbsp;<BR>సహజంగా కర్మయోగాంతర్గతాలైనవి.</FONT></p>
<p><FONT FACE="SHREE900, SHREE, sans-serif" SIZE="3">కర్మశాస్త్రానికి రూపాంతరాలు అనేకం వున్నాయి. శబ్దార్థాల అన్యోన్య&nbsp;<BR>సంబంధ పరిశీలనాన్ని శబ్దశక్తితో ఏం సాధించగలమో పరిశీలించడమూ దీనిలో&nbsp;<BR>ఒకటి. ప్రతిమతమూ శబ్దశక్తిని అంగీకరిస్తుంది. కొన్ని మతాలలో శబ్దంనుండే&nbsp;<BR>సృష్టిసమస్తమూ ఉత్పన్నమైనదని చెప్పబడివుంది. భగవత్సంకల్ప బాహ్యరూపమే&nbsp;<BR>శబ్దం. ముందుగా తాను అనుకొన్న విధంగా సంకల్పించిన విధంగా భగవంతుడు</FONT></p>
<p><FONT FACE="TimesNewRoman, Times, serif" SIZE="2">2 v s 4</FONT></p>
<hr class="puTa_virupu">
<table><tr><td><a class=puTa_lanke href=puTa457.html>p457</a></td><td>p458</td><td><a class=puTa_lanke href=puTa459.html>p459</a></td></tr></table>
</div></body></html>
