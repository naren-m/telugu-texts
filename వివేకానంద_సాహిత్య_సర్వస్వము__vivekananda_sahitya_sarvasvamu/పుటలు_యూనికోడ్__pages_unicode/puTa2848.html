<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa2847.html>p2847</a></td><td>p2848</td><td><a class=puTa_lanke href=puTa2849.html>p2849</a></td></tr></table>
<p><FONT FACE="SHREE900, SHREE, sans-serif" SIZE="3">సంభాషణలు</FONT></p>
<p><FONT FACE="Bookman-Light, Bookman, serif" SIZE="2">19</FONT></p>
<p><FONT FACE="SHREE900, SHREE, sans-serif" SIZE="3">కృష్ణుని రూపంలో భగవంతుడు అవతరించాడు. ఆయన బోధించిన విశ్వజనీన&nbsp;<BR>సూక్తులు ప్రపంచంలో నలుదెసల వెదజల్లితే లోకానికి, మానవజాతికి&nbsp;<BR>మేలు చేకూరుతుంది. ఇటువంటి అత్యద్భుత మత సమన్వయం చేసిన మతా-&nbsp;<BR>చార్యుడు భారతదేశంలో ఇన్ని శతాబ్దాలుగా ప్రభవించి ఉండలేదు.’’</FONT></p>
<p><FONT FACE="SHREE900, SHREE, sans-serif" SIZE="3">ఆ సమయంలో స్వాముల సోదర శిష్యులు ఒకరు ఆయనను యిలా&nbsp;<BR>అడిగారు. ‘‘శ్రీరామకృష్ణులు అవతార పురుషులని మీరు పాశ్చాత్య దేశాల్లో&nbsp;<BR>ఎందుకు బోధించలేదు?’’</FONT></p>
<p><FONT FACE="SHREE900, SHREE, sans-serif" SIZE="3">స్వామీజీ: పాశ్చాత్యులు తమ విజ్ఞానశాస్త్రాన్ని గూర్చి, తత్త్వశాస్త్రాన్ని&nbsp;<BR>గూర్చి ఎన్నో ప్రగల్భాలాడుతారు. అందువల్ల యుక్తి ద్వారా, వైజ్ఞానికవాదం&nbsp;<BR>ద్వారా, తత్త్వశాస్త్రం ద్వారా, వారి విజ్ఞాన గర్వాన్ని మొదట విచ్ఛిన్నం చేయనిదే&nbsp;<BR>నీ వక్కడ ఏ నూతన భావ నిర్మాణాన్ని కావింపలేవు. వైజ్ఞానిక తత్త్వ విచార-&nbsp;<BR>మార్గం ద్వారా విశ్వప్రయత్నం చేసి దిక్కుతోచని పరిస్థితిలో సత్యాన్వేషకులై&nbsp;<BR>నా దగ్గరకు వచ్చిన వారికే నేను శ్రీరామకృష్ణుని గురించి చెబుతాను. అలాకాక,&nbsp;<BR>అవతారవాదాన్ని వారి ముందు ప్రతిపాదిస్తే ‘‘నీ వేమీ నూతన విషయాన్ని&nbsp;<BR>చెప్పలేదు. దానికి మాకంతా ఏసుక్రీస్తు ఉన్నాడు’’ అని చెప్పేవాళ్లే.</FONT></p>
<p><FONT FACE="SHREE900, SHREE, sans-serif" SIZE="3">ఆ విధంగా మూడు నాలుగు గంటలు ఆహ్లాదంగా గడిపిన తర్వాత యితర&nbsp;<BR>దర్శకులతో చేరి శిష్యుడు కలకత్తాకు తిరిగి వచ్చాడు.</FONT></p>
<p><FONT FACE="SHREE902, SHREE, sans-serif" SIZE="3">నాల్గవ భాగం</FONT></p>
<BR>
<p><FONT FACE="TimesNewRoman,Italic, Times, sans-serif" SIZE="3"><I>[</I></FONT><FONT FACE="SHREE902-Italic, SHREE, sans-serif" SIZE="3">దక్షిణేశ్వరంలో శ్రీరామకృష్ణ జన్మదినోత్సవం - మహోత్సవాల ఆవశ్యకత - వివేకా&nbsp;<BR>నందస్వామి కొత్త సంప్రదాయాన్ని నిర్మించలేదు.</FONT></p>
<p><FONT FACE="SHREE902-Italic, SHREE, sans-serif" SIZE="3">స్థలం: దక్షిణేశ్వర కాళికాలయం, ఆలంబజారు మఠం.&nbsp;<BR>సంవత్సరం: మార్చి 1897</FONT><FONT FACE="TimesNewRoman,Italic, Times, sans-serif" SIZE="3"><I>]</I></FONT></p>
<p><FONT FACE="SHREE900, SHREE, sans-serif" SIZE="3">ఇంగ్లండునుండి స్వామీజీ తొలిసారిగా భారతదేశానికి తిరిగి వచ్చినప్పుడు&nbsp;<BR>రామకృష్ణమఠం ఆలంబజారులో ఉండేది. శ్రీరామకృష్ణ జన్మదినోత్సవం ఈ&nbsp;<BR>సంవత్సరం రాణి రాసమణి కట్టించిన కాళికాలయం దగ్గర జరిగింది. ఉదయం&nbsp;<BR>9-10 గంటల మధ్య స్వామీజీ కొంతమంది సోదర శిష్యులతో ఆలంబజారు&nbsp;<BR>మఠం చేరుకున్నారు. కాళ్లకు చెప్పులు లేవు. తలపై పసుపుపచ్చ తలపాగా ఉంది.&nbsp;<BR>వారిని దర్శించి, వారి ఉపన్యాసం వినాలని ప్రజలు గుంపులుగా వేచి వున్నారు.&nbsp;<BR>కాళికాలయంలో జగజ్జనని ముందు స్వామీజీ సాష్టాంగ నమస్కారం చేశారు.&nbsp;<BR>వారిని అనుసరించి వేలమంది తలలు వంగాయి. తర్వాత స్వామీజీ రాధా</FONT></p>
<hr class="puTa_virupu">
<table><tr><td><a class=puTa_lanke href=puTa2847.html>p2847</a></td><td>p2848</td><td><a class=puTa_lanke href=puTa2849.html>p2849</a></td></tr></table>
</div></body></html>
