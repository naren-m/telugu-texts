<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa195.html>p195</a></td><td>p196</td><td><a class=puTa_lanke href=puTa197.html>p197</a></td></tr></table>


<p><FONT FACE="SHREE900, SHREE, sans-serif" SIZE="3">ఈశ్వరప్రేమను పొందటానికి ప్రయత్నించాలి. మీరో లేక నేనో దాన్ని పొంద-&nbsp;<BR>వచ్చు! ఎవరికి తెలుసు! కాబట్టి యీ ఉదార ఆశయసిద్ధికై శక్తివంచనలేక&nbsp;<BR>ప్రయత్నిద్దాంగాక!</FONT></p>
<p><FONT FACE="SHREE900, SHREE, sans-serif" SIZE="3">భార్య భర్తను ప్రేమిస్తుందంటాం. ఆమె ఆత్మంతా ఆమె అనురాగంలో&nbsp;<BR>విశిష్టమైందని, ఆమె వ్యక్తిత్వమంతా భర్తలో కలిసిందని యోచిస్తాం. కొంతకాలం&nbsp;<BR>తర్వాత ఆమెకు ఒక బిడ్డ పుడితే సగమో, సగంకంటె ఎక్కువగానో ఆమె అను-&nbsp;<BR>రాగం బిడ్డకు పోతుంది. తా నిదివరకు తన భర్తమీద చూపుతున్న ప్రేమ తగ్గిందని&nbsp;<BR>ఆమే స్వానుభూతివల్ల గ్రహిస్తుంది. తండ్రి విషయంకూడ అంతే. విశేషప్రేమా-&nbsp;<BR>స్పదులైన వ్యక్తుల సంఖ్య పెరిగేకొద్దీ ముందున్న అనురాగం గతిస్తుందని మనమే&nbsp;<BR>మన జీవితానుభవంలో గ్రహించగలం. పాఠశాలలో చదివే పిల్లలు తోటిపిల్లల్లో&nbsp;<BR>కొందరు జీవితంలో తమకు అత్యంత ప్రీతిపాత్రులని ఊహిస్తారు. తల్లిదండ్రు-&nbsp;<BR>లపట్లకూడ అలాగే తలుస్తారు. కొంతకాలం గడిచిన తర్వాత భార్య లేక భర్త&nbsp;<BR>రావడం జరుగుతుంది. వెంటనే ముందున్న అనురాగం సమసిపోతుంది. కొత్త-&nbsp;<BR>ప్రేమ అంకురించి, పెరుగుతుంది. తొలుత ఒక నక్షత్రం ఉదయిస్తుంది; తర్వాత&nbsp;<BR>అంతకంటె పెద్దదైన నక్షత్రం గోచరిస్తుంది. దాని తర్వాత అంతకంటె పెద్ద&nbsp;<BR>నక్షత్రం దృగ్గోచరమౌతుంది; కాలక్రమాన సూర్యు డుదయిస్తాడు. అప్పుడు&nbsp;<BR>తక్కువ కాంతులన్నీ అదృశ్యమౌతవి. సూర్యుడు భగవంతుడు. చుక్కలు కొద్ది-&nbsp;<BR>పాటి ప్రేమాలోకాన్ని చూపించేవి. మహోజ్జ్వల సూర్యతేజస్సు ఒకవ్యక్తిపై ప్రస-&nbsp;<BR>రించినప్పుడు అతడు ఉన్మత్తుడౌతాడు; ఎమర్సన్‌ మాటల్లో ‘‘ఈశ్వరోన్మాదు’’&nbsp;<BR>డవుతాడు. మానవుడు మాధవుడవుతాడు. సమస్తం ఆ ప్రేమసాగరంలో లీన-&nbsp;<BR>మైపోతుంది. సామాన్యానురాగం వట్టి పశుప్రీతి మాత్రమే. లేకపోతే స్త్రీపురుష&nbsp;<BR>జాతుల్లో వ్యత్యాసం ఎందుకుండాలి? ఒకరు విగ్రహంముందు సాగిలపడితే, అది&nbsp;<BR>భయంకర ప్రతిమోపాసన అవుతుంది. కాని ఒకామె భర్తముందు, ఒకడు భార్య-&nbsp;<BR>ముందు మోకరిస్తే అది సర్వాంగీకారం పొందుతుంది.</FONT></p>
<p><FONT FACE="SHREE900, SHREE, sans-serif" SIZE="3">ప్రపంచంలో మనకు ప్రేమయొక్క ఎన్నో స్తరాలు గోచరిస్తాయి. మొదట&nbsp;<BR>మార్గం సుగమం చెయ్యాలి. మన జీవన దృక్పథంపై ప్రేమసిద్ధాంతం ఆధారపడి&nbsp;<BR>వుంటుంది. ఈ ప్రపంచమే మన జీవిత పరమాదర్శమని భావించటం పాశవిక&nbsp;<BR>ప్రవృత్తే అవుతుంది. ఈ ఆశయం అథఃపతనానికి హేతువవుతుంది. ఏ వ్యక్తి ఐనా&nbsp;<BR>ఈ ఊహతో జీవితపథంలో అడుగిడితే అతడు అధోగతిపాలవుతాడు. ఆతడు&nbsp;<BR>ఎప్పుడూ ఉన్నతస్థితి చేరలేడు. పరలోకజ్యోతిని అతడు వీక్షించలేడు. అన&nbsp;<BR>వరతం అతడు ఇంద్రియాలకు బానిసైవుంటాడు. మెక్కడానికి కొన్ని రొట్టెలను&nbsp;<BR>తెచ్చిపెట్టే నాణాన్ని సంపాదించడానికి అతడు నడుం బిగించి ఉరకలెత్తుతాడు.</FONT></p>
<hr class="puTa_virupu">
<table><tr><td><a class=puTa_lanke href=puTa195.html>p195</a></td><td>p196</td><td><a class=puTa_lanke href=puTa197.html>p197</a></td></tr></table>
</div></body></html>
