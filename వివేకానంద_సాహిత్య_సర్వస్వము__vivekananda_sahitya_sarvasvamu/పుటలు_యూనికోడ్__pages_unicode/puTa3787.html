<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3786.html>p3786</a></td><td>p3787</td><td><a class=puTa_lanke href=puTa3788.html>p3788</a></td></tr></table>

<p><FONT FACE="TimesNewRoman, Times, serif" SIZE="2">1 6 0</FONT></p>
<p><FONT FACE="SHREE900, SHREE, sans-serif" SIZE="3">భవిస్తే ఈ విషయాన్ని గూర్చి మఠంలోగాని, బైటగాని రెండవ కంటికి&nbsp;<BR>తెలియనీయక, రహస్యంగా వాకబు చెయ్యి. ప్రణాళికలు రహస్యంగా ఉంచకపోతే&nbsp;<BR>పని పాడైపోతుంది. అది పది పదిహేను వేలకు వస్తే తక్షణమే కొనివెయ్యి. నీకు&nbsp;<BR>అది సమ్మతమని తోస్తేనే సుమా! ఇంకా ఎక్కువ డబ్బు అడిగితే, కొంత&nbsp;<BR>బయానా యిచ్చి ఏడువారాల వరకు ఓపిక పట్టు. ప్రస్తుతానికి దానిని కొనటం&nbsp;<BR>మంచిదని నా ఉద్దేశం. మిగిలినదంతా క్రమక్రమంగా నెరవేరుతుంది. మన&nbsp;<BR>సంఘాలన్నీ ఈ తోటను పరివేష్టించి ఉంటాయి. నిజానికి యిది మన మొదటి&nbsp;<BR>మఠం. పని అతి రహస్యంగా జరుగనీ.</FONT></p>
<p><FONT FACE="SHREE900, SHREE, sans-serif" SIZE="3">ప్రస్తుతం స్వభావాన్నిబట్టి పూర్వ సంస్కారాల స్వభావం గుర్తించగలిగి-&nbsp;<BR>నట్లు, ఫలితాన్నిబట్టి పనిని నిర్ణయించవచ్చును. కాశీపూర్‌ తోట ధర పెరిగిన&nbsp;<BR>మాట నిజమే. కాని మనవద్ద డబ్బు సన్నగిల్లిపోయింది. ఏదో ఒకటి త్వరగా&nbsp;<BR>చెయ్యి. ఆలస్యం చేస్తే అంత పనీ పాడైపోతుంది. ఈ రోజు కాకపోయినా, రేపైనా,&nbsp;<BR>- గంగాతీరంలో వెలసే మఠం ఎంత పెద్దదైనా - ఈ తోట కొనుగోలు చేయ-&nbsp;<BR>వలసిందే. ఈ విషయం మధ్యవర్తి ద్వారా కదిలిస్తే, మరీ మంచిది. మనం కొన-&nbsp;<BR>దలచినామని వారికి తెలిస్తే, ధర ఎక్కువ చెబుతారు. అతి రహస్యంగా యీపని&nbsp;<BR>సాగించు. భయపడవద్దు. శ్రీరామకృష్ణుడు మనకు సహాయంగా ఉన్నాడు. భయ-&nbsp;<BR>మేమిటి? అందరికి నా ప్రేమ నందించు.</FONT></p>
<p><FONT FACE="SHREE900, SHREE, sans-serif" SIZE="3">ఆప్తుడు, వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> (కవరు మీద) కాశీపూర్‌ విషయంలో, ప్రత్యేక ప్రయత్నాలు</FONT></p>
<p><FONT FACE="SHREE900, SHREE, sans-serif" SIZE="3">చెయ్యి ... బేలూరు భూమిని వదలివెయ్యి ... పైనున్న మీరు, పేరు ఎవరికి&nbsp;<BR>రావాలా అని, పెనగులాడుతూండగా పేదప్రజలు ఆకలితో అలమటించి చావ-&nbsp;<BR>వలసిందేనా? ఆ ఘనతను ‘మహాబోధి’ తీసుకొంటే తీసుకొననివ్వు. పేదలను&nbsp;<BR>లాభం పొందనివ్వు. పని బాగా జరిగిపోవటం మంచిదే. ఎక్కువ ఉత్సాహంతో&nbsp;<BR>పని సాగించు. నేను వస్తువులను పంపుతుంటాను. ‘సాకరీను’, నిమ్మకాయలు&nbsp;<BR>అందాయి.</FONT></p>
<p><FONT FACE="TimesNewRoman, Times, serif" SIZE="2">— </FONT><FONT FACE="SHREE900, SHREE, sans-serif" SIZE="3">వి.</FONT></p>
<p><FONT FACE="TimesNewRoman, Times, serif" SIZE="3">3 9 7</FONT></p>
<BR>
<p><FONT FACE="SHREE902, SHREE, sans-serif" SIZE="3">(సోదరి నివేదితకు)</FONT></p>
<BR>
<p><FONT FACE="SHREE900, SHREE, sans-serif" SIZE="3">ఆల్మోరా,</FONT></p>
<p><FONT FACE="SHREE900, SHREE, sans-serif" SIZE="3">జూలై 23, 1897.</FONT></p>
<p><FONT FACE="SHREE900, SHREE, sans-serif" SIZE="3">నా ప్రేమాస్పదురాలైన కుమారి నోబెల్‌కు,</FONT></p>
<p><FONT FACE="SHREE900, SHREE, sans-serif" SIZE="3">ఈ కొలది పంక్తులే రాస్తున్నందుకు మన్నించు. నే నిప్పుడు కొండలనుండి&nbsp;<BR>సమతల ప్రదేశాలకుపోయే దార్లో ఉన్నాను. ఒక చోటికి చేరగానే యింకా&nbsp;<BR>వివరంగా రాస్తాను.</FONT></p>
<hr class="puTa_virupu">
<table><tr><td><a class=puTa_lanke href=puTa3786.html>p3786</a></td><td>p3787</td><td><a class=puTa_lanke href=puTa3788.html>p3788</a></td></tr></table>
</div></body></html>
