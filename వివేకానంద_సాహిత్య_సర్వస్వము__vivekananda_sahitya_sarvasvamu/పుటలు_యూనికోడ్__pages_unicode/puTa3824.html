<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3823.html>p3823</a></td><td>p3824</td><td><a class=puTa_lanke href=puTa3825.html>p3825</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 9 7</FONT></p>
<p><FONT FACE="SHREE900, SHREE, sans-serif" SIZE="3">లభిస్తుంది. దాన్ని బాబురఘునాథ భట్టాచార్య, డెహరాడూన్‌, వాయవ్య రాష్ట్రం&nbsp;<BR>అనే చిరునామాకు పంపితే అతడికి చేరుతుంది.</FONT></p>
<p><FONT FACE="SHREE900, SHREE, sans-serif" SIZE="3">నేను ఎల్లుండి రాజపుత్రస్థానం పోతాను.</FONT></p>
<p><FONT FACE="SHREE900, SHREE, sans-serif" SIZE="3">ప్రేమయుతుడైన మీ,</FONT></p>
<p><FONT FACE="SHREE900, SHREE, sans-serif" SIZE="3">వివేకానంద.</FONT></p>
<p><FONT FACE="SHREE900-Italic, SHREE, sans-serif" SIZE="3">మలిమాట:</FONT><FONT FACE="SHREE900, SHREE, sans-serif" SIZE="3"> మీ అందరకు నా ప్రేమ.</FONT></p>
<p><FONT FACE="TimesNewRoman, Times, serif" SIZE="3">4 3 0</FONT></p>
<BR>
<p><FONT FACE="SHREE902, SHREE, sans-serif" SIZE="3">(బ్రహ్మానందస్వామికి)</FONT></p>
<BR>
<p><FONT FACE="SHREE900, SHREE, sans-serif" SIZE="3">ఢిల్లీ,&nbsp;<BR>నవంబర్‌ 30, 1897.</FONT></p>
<p><FONT FACE="SHREE900, SHREE, sans-serif" SIZE="3">నా ప్రియమైన రాఖాల్‌,</FONT></p>
<p><FONT FACE="SHREE900, SHREE, sans-serif" SIZE="3">కుమారి ముల్లర్‌ వాగ్దానం చేసిన డబ్బులో కొంతభాగం కలకత్తా చేరింది.&nbsp;<BR>కొద్దికాలంలోనే మిగిలిందికూడా వస్తుంది. మన దగ్గర కొంత సొమ్ముంది.&nbsp;<BR>కుమారి ముల్లర్‌ ఆ ధనాన్ని మన యిద్దరి పేర ‘గ్రిండ్లీ అండ్‌ కంపెనీలో’ జమ-&nbsp;<BR>చేస్తుంది. సర్వాధికారం నీకు ఉన్నందున, నువ్వు ఒక్కడివే ఆ డబ్బునంతా తీసు-&nbsp;<BR>కోవచ్చును. డబ్బు జమ చేయగానే హరితోపాటు నువ్వు స్వయంగా పాట్నా వెళ్లి&nbsp;<BR>ఆ పెద్దమనిషిని కలిసి ఏదోవిధంగా అతణ్ణి నీకు అనుకూలంగా చేసుకో. ఆ&nbsp;<BR>భూమి ధర సరసంగా ఉంటే, దాన్ని కొనివెయ్యి. ఈ ప్రాంతాల్లోకూడ&nbsp;<BR>నేను కొంత ధనం సంపాదించటానికి ప్రయత్నిస్తాను. మన స్వంత స్థలంలోనే&nbsp;<BR>మహోత్సవాన్ని మనం జరిపితీరాలి. ఏది ఏమైనా, యిది నీ ప్రథమ కర్తవ్యమని&nbsp;<BR>జ్ఞప్తి వుంచుకో.</FONT></p>
<p><FONT FACE="SHREE900, SHREE, sans-serif" SIZE="3">నువ్వు గొప్ప ధైర్యాన్ని ప్రకటించావు. ఈ ఎనిమిది తొమ్మిది నెలల్లో నువ్వు&nbsp;<BR>చేసిన పని నీకు గొప్పకీర్తి తెచ్చింది. నువ్వు అన్నింటికంటె ముందు కలకత్తాలో&nbsp;<BR>ఒక మఠం, ఒక కేంద్రం నెమ్మదిగా సుప్రతిష్ఠితమయ్యేట్లు చూడాలి. ఈ ప్రయో-&nbsp;<BR>జనానికై నిశ్శబ్దంగా, రహస్యంగా కష్టపడి పనిచెయ్యి. కాశీపూర్‌ భవనం విషయం-&nbsp;<BR>కూడా తెలిసికో. ఆళ్వారుమీదుగా రేపు నేను ఖేత్రీ పోతున్నాను. జలుబు చేసి-&nbsp;<BR>నప్పటికీ, నా ఆరోగ్యం బాగుంది. ఉత్తరాలన్నీ ఖేత్రీకి పంపించు. అందరికి&nbsp;<BR>నా ప్రేమ.</FONT></p>
<p><FONT FACE="SHREE900, SHREE, sans-serif" SIZE="3">ప్రేమయుతుడైన,</FONT></p>
<p><FONT FACE="SHREE900, SHREE, sans-serif" SIZE="3">మీ వివేకానంద.</FONT></p>
<hr class="puTa_virupu">
<table><tr><td><a class=puTa_lanke href=puTa3823.html>p3823</a></td><td>p3824</td><td><a class=puTa_lanke href=puTa3825.html>p3825</a></td></tr></table>
</div></body></html>
