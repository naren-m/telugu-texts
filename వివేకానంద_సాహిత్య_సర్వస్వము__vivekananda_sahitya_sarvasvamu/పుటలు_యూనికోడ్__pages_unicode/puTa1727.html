<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa1726.html>p1726</a></td><td>p1727</td><td><a class=puTa_lanke href=puTa1728.html>p1728</a></td></tr></table>
<p><FONT FACE="SHREE900, SHREE, sans-serif" SIZE="3">122 శ్రీ వివేకానంద సాహిత్య సర్వస్వం -- సంపు. 5</FONT></p>
<p><FONT FACE="SHREE902, SHREE, sans-serif" SIZE="4">క్రీస్తుదూత</FONT></p>
<BR>
<p><FONT FACE="SHREE902, SHREE, sans-serif" SIZE="3">(</FONT><FONT FACE="SHREE902, SHREE, sans-serif" SIZE="3">కాలిఫోర్నియా లాస్‌ఏంజెల్‌స్‌ వద్ద 1900 వ సంవత్సరంలో</FONT></p>
<p><FONT FACE="SHREE902, SHREE, sans-serif" SIZE="3">స్వామీజీ యిచ్చిన ప్రసంగం</FONT><FONT FACE="SHREE902, SHREE, sans-serif" SIZE="3">)</FONT></p>
<p><FONT FACE="SHREE900, SHREE, sans-serif" SIZE="3">సముద్రం మీద ఒక కెరటం లేస్తోంది. దానివెంట పల్లం ఒకటి ఏర్పడు-&nbsp;<BR>తోంది. తిరిగి మరో కెరటం లేస్తోంది. బహుశ యిది మునుపటి దానికంటె&nbsp;<BR>పెద్దదేమో! ఇదీ తిరిగి పడిపోవలసిందే! అదే తీరులో మరొకటి లేస్తుంది,&nbsp;<BR>ముందుకు సాగిపోతుంది! ఈ రీతిలో సంఘటనల పరంపరలో పతనం,&nbsp;<BR>అభ్యుత్థానం వున్నాయి. సాధారణంగా మనం పతనం సంగతి మర్చిపోతూ&nbsp;<BR>అభ్యుత్థానం కోసం ఎదురుచూస్తుంటాం. నిజానికి పతనాభ్యుత్థానాలు&nbsp;<BR>రెండూ అవసరాలే; రెండూ గొప్ప సంఘటనలే. ప్రపంచ గతి విధానం యిది.&nbsp;<BR>భావ ప్రపంచంలోగాని, సమాజ జీవితంలోని మన పరస్పర సంబంధాల్లోకాని,&nbsp;<BR>మన ఆధ్యాత్మిక వ్యవహారాల్లోకాని పతనాభ్యుత్థానాల క్రమం యీ ప్రకారంగానే&nbsp;<BR>సాగిపోతాయి. గొప్ప సంఘటనలు, ఉదారాశయాలు ముందుగా ప్రభవించి&nbsp;<BR>మార్గం చూపి తరువాత అదృశ్యమౌతాయి. అవి గతాన్ని స్మరించుకొని, పూర్వ&nbsp;<BR>భావాలను జీర్ణించుకొని, స్థిరపడి, బలాన్ని పుంజుకొని మరోమారు బహుశ&nbsp;<BR>మునుపటికంటె తీవ్రంగా విజృంభిస్తాయి.</FONT></p>
<p><FONT FACE="SHREE900, SHREE, sans-serif" SIZE="3">జాతుల చరిత్రగతికూడా యీ విధంగానే వుంటుంది. మనం యీ&nbsp;<BR>మధ్యాహ్నం ఏ మహాత్ముణ్ణి, ఏ దేవదూతను గురించి సంస్మరించబోతున్నామో&nbsp;<BR>అత డవతరించిన కాలంలో అతడి జాతి ఎంతో పతనావస్థలో వుందని చెప్పవ-&nbsp;<BR>చ్చును. అతడి బోధల, చేతల గురించి అక్కడక్కడ మనకు లభించిన&nbsp;<BR>పుస్తకాలద్వారా కొన్ని అంశాలు మాత్రమే మనకు తెలుస్తున్నాయి. ఆ మహాత్ముడి&nbsp;<BR>పలుకులు, చేసిన పనులన్నింటిని గురించి ఎవరైనా వ్రాసివుంటే ఆ వ్రాతలతో&nbsp;<BR>లోకం నిండిపోయి వుంటుందన్న మాట యథార్థం. అతడు ధర్మబోధ&nbsp;<BR>కావించిన మూడేళ్లు అసంఖ్యాక సంఘటనలతో కిక్కిరిసిన కాలం అనొచ్చు. ఆ&nbsp;<BR>కాలంలో అతడు నిర్వహించిన కృషిని అర్థం చేసుకోవటానికి పంధొమ్మిది వందల&nbsp;<BR>సంవత్సరాలు పట్టింది. ఇంకా ఎంతకాలం పడుతుందో ఎవరు చెప్ప&nbsp;<BR>గలరు? మీలాంటి, నాలాంటి అల్పులలోని శక్తి అతిస్వల్పం. అది పూర్తిగా&nbsp;<BR>వ్యక్తమై, హరించిపోవటానికి కొద్ది నిమిషాలు, కొన్ని గంటలు లేదా కొన్ని&nbsp;<BR>సంవత్సరాలు చాలు. అంతటితో మనం సరి, సమాప్తం. కాని యీ లోకోత్తరుణ్ణి</FONT></p>
<hr class="puTa_virupu">
<table><tr><td><a class=puTa_lanke href=puTa1726.html>p1726</a></td><td>p1727</td><td><a class=puTa_lanke href=puTa1728.html>p1728</a></td></tr></table>
</div></body></html>
