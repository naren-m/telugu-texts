<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa3749.html>p3749</a></td><td>p3750</td><td><a class=puTa_lanke href=puTa3751.html>p3751</a></td></tr></table>
<p><FONT FACE="SHREE900, SHREE, sans-serif" SIZE="3">లేఖలు</FONT></p>
<p><FONT FACE="TimesNewRoman, Times, serif" SIZE="2">1 2 3</FONT></p>
<p><FONT FACE="SHREE900, SHREE, sans-serif" SIZE="3">ఏమైనా పని ప్రారంభమైంది. ఒక శిథిలమైన పాత యిల్లు 6,7 షిల్లింగులకు&nbsp;<BR>అద్దెకు తీసుకోబడింది. దాన్లో ఇరవైనాలుగు మంది యువకులు శిక్షణ పొందు-&nbsp;<BR>తున్నారు. నా ఆరోగ్యం బాగుపడటానికై నే నొక నెల డార్జిలింగ్‌కు పోవలసి&nbsp;<BR>వచ్చింది. నే నిప్పుడు చాలవరకు ఆరోగ్యంగానే ఉన్నానని తెలుపటానికి సంతో-&nbsp;<BR>షిస్తున్నాను. ఏ మందు తీసుకోకుండా, మానసిక చికిత్సద్వారా కులాసా చిక్కిం-&nbsp;<BR>దంటే నువ్వు నమ్మగలవా? మైదానప్రాంతాల్లో వేడి అధికంగా ఉన్నందున నేను&nbsp;<BR>రేపు మరొక కొండప్రదేశానికి పోతున్నాను. నీ (పాత) సమాజం యింకా సజీ-&nbsp;<BR>వంగా వుందని విశ్వసిస్తున్నాను. అన్ని విషయాలను గూర్చి నేను నెలకొక నివేదిక&nbsp;<BR>నీకు పంపుతాను. అక్కడ వేదాంత విషయంలో సంఘాన్ని పునరుజ్జీవింపచేయ-&nbsp;<BR>టానికి నే నెంతో పాటుపడాల్సి వుంటుందని విన్నందువల్ల, కొంతమంది&nbsp;<BR>రాజాలు ‘జూబిలీ ఉత్సవానికి’ పోతూ, నన్ను రమ్మని విశ్వప్రయత్నం చేసినా&nbsp;<BR>నే నిప్పుడు బైలుదేరలేదు. నేను రాకపోవటానికి యిదే ముఖ్యకారణం. అలా&nbsp;<BR>చేయటం శారీరకంగా ఎంతో బాధాకరం గదా!</FONT></p>
<p><FONT FACE="SHREE900, SHREE, sans-serif" SIZE="3">ఐనా, ఒక నెల రోజులపాటు ఉండటానికి త్వరలోనే అక్కడకు రాగలను.&nbsp;<BR>ఇక్కడి పని ప్రారంభమైతే, ఎంత స్వేచ్ఛగాను, ఎంత ఆనందంగాను నేను&nbsp;<BR>ప్రయాణం చేయగల్గుతానో గదా! పని విషయం ఇది.</FONT></p>
<p><FONT FACE="SHREE900, SHREE, sans-serif" SIZE="3">ఇప్పుడిక నీ విషయాన్ని గూర్చి. ప్రియమైన కుమారి మేరీ! నువ్వు చూపి-&nbsp;<BR>నటువంటి ప్రేమ, శ్రద్ధ, భక్తి, అభిమానం - ఎవరికైనా ఈ జీవితంలో పడిన&nbsp;<BR>పాటుకు నూరింతలకు మించినటువంటి ప్రతిఫల మవుతుంది. అన్ని శుభాలు&nbsp;<BR>నీకు చేకూరుగాక! నా మాతృభాషలో చెప్పినట్లు నా జీవితమంతా నీ సేవకు&nbsp;<BR>సిద్ధమై ఉంది.</FONT></p>
<p><FONT FACE="SHREE900, SHREE, sans-serif" SIZE="3">నీ దగ్గరనుండి వచ్చిన ఉత్తరాలుగాని, ఇంగ్లండ్‌నుండి యితర స్నేహితుల&nbsp;<BR>వద్దనుండి వచ్చిన ఉత్తరాలుగాని, ఎల్లప్పుడూ నాకు ఆనందదాయకాలు గాక మరే-&nbsp;<BR>విధంగా ఉంటాయి? మిస్టర్‌ ‘హెమ్మాండ్‌, శ్రీమతి హెమ్మాండ్‌’ రెండు చక్కని&nbsp;<BR>ఉత్తరాలను రాశారు. నేను దానికి తగకపోయినా, నన్నుగూర్చి మిస్టర్‌ హెమ్మాండ్‌&nbsp;<BR>బ్రహ్మవాదిన్‌లో ఒక చక్కని పద్యం రాశాడు. హిమాలయాలనుండి నీకు మళ్లీ&nbsp;<BR>రాస్తాను. ఎండకు మండిపోతున్న ఈ మైదానప్రాంతాలకంటె మంచు దృశ్యాలు,&nbsp;<BR>నరాలను శాంతపరచటంతో ఆలోచన నిర్మలంగాను, విస్పష్టంగాను ఉంటుంది.&nbsp;<BR>కుమారి ముల్లర్‌ యిదివరకే ఆల్మోరా చేరింది. మిష్టర్‌ సెవియర్‌, శ్రీమతి&nbsp;<BR>సెవియర్‌ సిమ్లా పోతారు. ఇన్నాళ్ళు వారు డార్జిలింగ్‌లో వున్నారు. ప్రియ&nbsp;<BR>మిత్రమా! సంఘటనలు వస్తూపోతూంటాయి. అచంచలమైనవాడు పరమాత్ము</FONT></p>
<hr class="puTa_virupu">
<table><tr><td><a class=puTa_lanke href=puTa3749.html>p3749</a></td><td>p3750</td><td><a class=puTa_lanke href=puTa3751.html>p3751</a></td></tr></table>
</div></body></html>
