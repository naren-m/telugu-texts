<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa568.html>p568</a></td><td>p569</td><td><a class=puTa_lanke href=puTa570.html>p570</a></td></tr></table>

<p><FONT FACE="TimesNewRoman, Times, serif" SIZE="2">1 5 4</FONT></p>
<p><FONT FACE="SHREE900, SHREE, sans-serif" SIZE="3">ఈ సమాధానం కూడా పూర్తిగా సంతృప్తి కలిగించదు. కేవలం కాకతాళీ&nbsp;<BR>యంగా యిలాటి శక్తిగల అసాధారణ వ్యక్తులు కొందరున్న పక్షంలో, వారిని నమ్మ-&nbsp;<BR>డానికి మనకు హక్కులేదు. మనం తెలుసుకోవడానికి వీలులేని కాకతాళీయ&nbsp;<BR>సంఘటనలను, శక్తులను నమ్మటం పాపమౌతుంది. జ్ఞానమంటే ఏమిటి? వైపరీ&nbsp;<BR>త్యాన్ని నశింపచెయ్యటమే. ఒకడు మృగశాలకు వెళ్లి ఒక విచిత్ర జంతువును&nbsp;<BR>చూస్తాడు. అదేదో అతడికి తెలియదు. తరువాత అతడొక దేశానికి వెళతాడు.&nbsp;<BR>అలాంటి జంతువులను వందలకొద్దీ చూస్తాడు. దాంతో అతడు సంతృప్తి పొందు-&nbsp;<BR>తాడు. ఆ జంతువుల జాతిని అతడు తెలుసుకొంటాడు. అలాగే సూత్రాన్ని తెలు-&nbsp;<BR>సుకోవటమే మన జ్ఞానమంతా. సాధారణ సూత్రంతో సంబంధంలేని వైపరీ-&nbsp;<BR>త్యాన్ని కనుక్కోవటమే అజ్ఞానం. సాధారణ సూత్రంనుండి వేరుపడి, దానితో&nbsp;<BR>సంబంధంలేని ఒక వస్తువునో, కొన్ని వస్తువులనో మనం చూసినప్పుడు మనం&nbsp;<BR>చీకటిలో వున్నట్లుంటుంది; మన కేమీ తెలియదు. అతీతంగావున్న సత్యాన్ని&nbsp;<BR>యీషణ్మాత్రం దర్శించిన ప్రవక్తలు విపరీత మానవులే ఐతే, అతీత సత్యాలను&nbsp;<BR>దర్శించగల హక్కు వారికి మాత్రమే వుంటే, మరెవ్వరికీ అలాటి శక్తి లేక&nbsp;<BR>పోతే - మనం యీ ప్రవక్తలను నమ్మనేరాదు. వారు సాధారణ సూత్రంతో సంబం-&nbsp;<BR>ధంలేని విపరీత వ్యక్తులవటం చేతనే మనం వారిని నమ్మరాదు. మనంకూడా ప్రవ-&nbsp;<BR>క్తల మయినప్పుడే వారిని నమ్మగలం.</FONT></p>
<p><FONT FACE="SHREE900, SHREE, sans-serif" SIZE="3">సాగర సర్పాన్ని గురించిన ఛలోక్తులు మీరంతా పత్రికలలో చదువు&nbsp;<BR>తుంటారు. ఆ కథలు వింతగా వుండటానికి ఏం కారణం? ఎప్పుడో - అరుదుగా&nbsp;<BR>- ఒక్కొక్కప్పుడు కొంతమంది వచ్చి అలాటి కథలు చెబుతుంటారు. ఇతరు&nbsp;<BR>లెవ్వరూ సాగర సర్పాన్ని చూడలేదు. వాటిని అన్వయించి చెప్పడానికి వీలైన&nbsp;<BR>ప్రత్యేక సూత్రమేదీ లేదు. అందుచేత ఆ కథలను లోకం నమ్మదు. ఎవరైనా వచ్చి,&nbsp;<BR>ఫలానా ప్రవక్త గాలిలో కలిసి, దానిగుండా పోయాడని చెప్పిన పక్షంలో ఆ సంఘ-&nbsp;<BR>టనను చూడడానికి నాకు హక్కు వుంది. నే నతణ్ణి యిలా అడుగుతాను: ‘‘మీ&nbsp;<BR>తండ్రిగాని, తాతగాని ఆ దృశ్యాన్ని చూశారా?’’ ‘‘లేదు, లేదు; కాని అది ఐదు&nbsp;<BR>వేల సంవత్సరాలకు పూర్వ జరిగింది’’ అని అతడంటాడు. నే నామాట నమ్మని&nbsp;<BR>పక్షంలో శాశ్వతంగా అగ్నిలోనే ఆహుతి కావలసిందే అట!</FONT></p>
<p><FONT FACE="SHREE900, SHREE, sans-serif" SIZE="3">గుడ్డినమ్మకం ఎంత దృఢంగా నాటుకొనిపోయింది! మానవుణ్ణి దివ్యత్వం&nbsp;<BR>నుండి పశుత్వానికి దిగజార్చటమే - దీని ఫలితం. నమ్మటమే మన పని ఐతే&nbsp;<BR>మనకు హేతుజ్ఞానం ఎందుకు యివ్వబడింది? హేతుజ్ఞానానికి విరుద్ధంగా&nbsp;<BR>నమ్మటం దారుణమైన అపచారం కాదా? భగవంతుడు మనకు ప్రసాదించిన యీ&nbsp;<BR>పరమోత్కృష్ట శక్తిని వినియోగించకుండా వుండడానికి మనకేం హక్కుంది?</FONT></p>
<hr class="puTa_virupu">
<table><tr><td><a class=puTa_lanke href=puTa568.html>p568</a></td><td>p569</td><td><a class=puTa_lanke href=puTa570.html>p570</a></td></tr></table>
</div></body></html>
