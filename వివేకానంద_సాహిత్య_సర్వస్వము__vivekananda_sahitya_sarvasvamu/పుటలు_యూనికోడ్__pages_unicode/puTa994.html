<HTML><HEAD><TITLE>Levandi Melkonandi</TITLE><META HTTP-EQUIV="Content-Type" CONTENT="text/html; CHARSET=utf-8"><meta name="viewport" content="width=device-width, initial-scale=1.0"><link type="text/css" rel="stylesheet" href="css.css"></HEAD><BODY bgcolor="white"><div class="patra">
<table><tr><td><a class=puTa_lanke href=puTa993.html>p993</a></td><td>p994</td><td><a class=puTa_lanke href=puTa995.html>p995</a></td></tr></table>
<p><FONT FACE="SHREE900, SHREE, sans-serif" SIZE="3">170 శ్రీ వివేకానంద సాహిత్య సర్వస్వము - సంపు. 3</FONT></p>
<BR>
<p><FONT FACE="SHREE902, SHREE, sans-serif" SIZE="4">యోగశాస్త్రం</FONT><FONT FACE="TimesNewRomanPSMT, Times, serif" SIZE="3"><sup>*</sup></FONT></p>
<BR>
<p><FONT FACE="SHREE902, SHREE, sans-serif" SIZE="3">(13-4-1900 లో, కాలిఫోర్నియా - అలమేడ - టక్కత్‌ హాలులో</FONT></p>
<BR>
<p><FONT FACE="SHREE902, SHREE, sans-serif" SIZE="3">శ్రీ వివేకానందస్వామి ఇత్చన ఉపన్యాసం)</FONT></p>
<BR>
<p><FONT FACE="SHREE900, SHREE, sans-serif" SIZE="3">యోగమంటే చిత్తవృత్తి నిరోధం - అన్న నిర్వచనం ప్రాచీన సంస్కృత&nbsp;<BR>శాస్త్రంలో ఉంది. అనవరతం చలించే మనసును అరికట్టాలని బోధించేది యోగ&nbsp;<BR>శాస్త్రం. చిత్తంనుండి మనసు ఏర్పడుతుంది. బాహ్యాంతర ప్రభావాలవల్ల మానస&nbsp;<BR>మథనం జరుగుతుంది. దానిలో ఎన్నో తరంగాలు చెలరేగుతాయి. ఈ తరంగాలవల్ల&nbsp;<BR>సమత్వం చెడకుండా ఉండేందుకు యోగం సంయమాన్ని బోధిస్తుంది...</FONT></p>
<p><FONT FACE="SHREE900, SHREE, sans-serif" SIZE="3">అంటే అర్థం ఏమిటీ? మతగ్రంథాలు, మతాల గురించిన భావాలు చాలా&nbsp;<BR>ఉన్నాయి. మత జిజ్ఞాసి వీటిని పరిశీలిస్తే, వీటిలో నూటికి తొంబది సత్యానికి&nbsp;<BR>దూరంగా ఉండే ఊహలని అతనికి అవగత మౌతాయి. ఒకవ్యక్తి మతం గూర్చి&nbsp;<BR>ఒకరకంగా, మరొక వ్యక్తి మరొకరకంగా ఆలోచిస్తారు. చాలామందికన్న ఎక్కువ&nbsp;<BR>తెలివిమంతుడైన వ్యక్తి, వారి ఊహలను పూర్వపక్షం చేసి, ఖండించి, తానే ఒక క్రొత్త&nbsp;<BR>సిద్ధాంతాన్ని ప్రతిపాదిస్తాడు. మనిషి, క్రొత్త మత వ్యవస్థలను చాలా ప్రాచీనకాలం&nbsp;<BR>(రెండు వేల సంవత్సరాలు, లేదా నాలుగు వేల సంవత్సరాలు, లేదా ఇన్ని&nbsp;<BR>సంవత్సరాలని చెప్పలేని కాలం) నుండి పరిశీలిస్తూనే ఉన్నాడు. సహేతుకంగా అతను&nbsp;<BR>సమీక్షించలేనప్పుడు, ‘‘విశ్వసించండి’’ అని చెప్పేవాడు. తనకు అధికారం ఉంటే,&nbsp;<BR>తన విశ్వాసాలను బలవంతంగా ఇతరులపై రుద్దేవాడు. ఇది నేడు కూడా&nbsp;<BR>జరుగుతూనే ఉంది.</FONT></p>
<p><FONT FACE="SHREE900, SHREE, sans-serif" SIZE="3">ఈ విధానాన్ని ఆదరంతో, సంతోషంతో అంగీకరించనివారు, ‘‘దీనినుండి&nbsp;<BR>బయటపడే మార్గం లేదా?’’ అని ప్రశ్నిస్తారు. భౌతిక - రసాయనిక -గణిత శాస్త్రాల్లో&nbsp;<BR>ఇలా ఎవరూ ‘ఊహాగానం’ చేయరు. ‘‘మరి ఇతర శాస్త్రాల్లా విజ్ఞాన&nbsp;<BR>శాస్త్రాల్లా మతశాస్త్రం కూడా ఎందుకుండరాదూ?’’ అని వారు ఘంటాపథంగా&nbsp;<BR>అడుగుతారు. ‘ఆత్మ’ అనేది నిజంగా ఉంటె, దానికి మృత్యువు లేకుంటే,&nbsp;<BR>ఈశ్వరుడు నిజంగా విశ్వపాలకుడైతే - అతణ్ణి ఇక్కడే మనం గ్రహించి తీరాలి;&nbsp;<BR>ఆత్మచైతన్యంలో మనిషి ఈశ్వర సాక్షాత్కారాన్ని పొందితీరాలి.</FONT></p>
<p><FONT FACE="SHREE900, SHREE, sans-serif" SIZE="3">మనసును పుంఖానుపుంఖంగా బాహ్యసాధనాలతో పరిశీలించటం సాధ్యం&nbsp;<BR>కాదు. నేను ఆలోచిస్తూ ఉంటే, నువ్వు నా మెదడును పరిశీలిస్తా వనుకుందాం;&nbsp;<BR>అప్పుడు మెదడులోని కణాల్లో వినిమయ పరివర్తనం జరగటం చూస్తావు.</FONT></p>
<BR>
<hr class="puTa_virupu">
<table><tr><td><a class=puTa_lanke href=puTa993.html>p993</a></td><td>p994</td><td><a class=puTa_lanke href=puTa995.html>p995</a></td></tr></table>
</div></body></html>
